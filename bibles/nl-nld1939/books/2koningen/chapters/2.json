{"data":[{"book":"2 Koningen","chapter":"2","verse":"1","text":"Toen Jahweh Elias in een stormwind ten hemel wilde opnemen, vertrok Elias van Gilgal, en Eliseus ging met hem mee."},{"book":"2 Koningen","chapter":"2","verse":"2","text":"Elias sprak echter tot Eliseus: Blijf hier; want Jahweh heeft mij naar Betel gezonden. Maar Eliseus antwoordde: Zo waar Jahweh leeft, en bij uw leven; ik verlaat u niet. Toen zij te Betel aankwamen,"},{"book":"2 Koningen","chapter":"2","verse":"3","text":"gingen de profetenzonen uit Betel naar Eliseus, en zeiden tot hem: Weet gij, dat Jahweh thans uw heer, boven uw hoofd uit, gaat wegnemen? Hij antwoordde: Ik weet het; houdt u maar stil."},{"book":"2 Koningen","chapter":"2","verse":"4","text":"Nu sprak Elias tot hem: Eliseus, blijf hier; want Jahweh heeft mij naar Jericho gezonden. Maar hij antwoordde: Zo waar Jahweh leeft, en bij uw leven; ik verlaat u niet. Toen zij te Jericho aankwamen,"},{"book":"2 Koningen","chapter":"2","verse":"5","text":"gingen de profetenzonen van Jericho naar Eliseus, en zeiden tot hem: Weet gij, dat Jahweh uw heer, boven uw hoofd uit, gaat wegnemen? Hij antwoordde: Ik weet het; houdt u maar stil."},{"book":"2 Koningen","chapter":"2","verse":"6","text":"Nu sprak Elias tot hem: Blijf hier; want Jahweh heeft mij naar de Jordaan gezonden. Maar hij antwoordde: Zo waar Jahweh leeft, en bij uw leven; ik verlaat u niet. Daarop gingen ze samen verder."},{"book":"2 Koningen","chapter":"2","verse":"7","text":"Vijftig van de profetenzonen volgden hen, maar bleven in de verte staan, toen ze samen bij de Jordaan stil hielden."},{"book":"2 Koningen","chapter":"2","verse":"8","text":"Nu nam Elias zijn mantel, rolde hem op, en sloeg er mee op het water. En dit verdeelde zich in tweeën, zodat zij beiden droogvoets konden oversteken."},{"book":"2 Koningen","chapter":"2","verse":"9","text":"Aan de overkant aangekomen, sprak Elias tot Eliseus: Doe nu een verzoek; wat moet ik voor u doen, eer ik van u word weggenomen. Eliseus antwoordde: Dat ik een dubbel deel van uw geest mag ontvangen."},{"book":"2 Koningen","chapter":"2","verse":"10","text":"Elias sprak: Ge vraagt heel veel; maar als ge mij ziet, wanneer ik van u word weggenomen, wordt uw bede vervuld; ziet ge me niet, dan geschiedt het niet."},{"book":"2 Koningen","chapter":"2","verse":"11","text":"Terwijl ze nu al sprekende verder gingen, kwam er opeens een vurige wagen met vurige paarden; ze werden van elkander gescheiden, en Elias voer in een stormwind ten hemel."},{"book":"2 Koningen","chapter":"2","verse":"12","text":"Toen Eliseus dit zag, riep hij uit: Vader, mijn vader; Israëls strijdwagens en ruiterij! Maar hij zag hem niet meer; en hij greep zijn klederen, en scheurde ze vaneen."},{"book":"2 Koningen","chapter":"2","verse":"13","text":"Nu raapte hij de mantel op, die Elias had laten vallen, keerde terug en bleef bij de Jordaanoever staan."},{"book":"2 Koningen","chapter":"2","verse":"14","text":"Daar nam hij de mantel van Elias, en sloeg er mee op het water; maar het verdeelde zich niet. Toen riep hij uit: Waar is Jahweh dan toch, de God van Elias? En weer sloeg hij op het water; nu verdeelde het zich in tweeën, zodat hij kon oversteken."},{"book":"2 Koningen","chapter":"2","verse":"15","text":"Toen de profetenzonen van Jericho dit uit de verte zagen, zeiden ze: De geest van Elias rust op Eliseus! Ze gingen hem tegemoet, en wierpen zich voor hem ter aarde neer."},{"book":"2 Koningen","chapter":"2","verse":"16","text":"Toen zeiden ze tot hem: Er zijn onder uw dienaren vijftig flinke mannen. Laat die toch naar uw meester gaan zoeken; misschien heeft de geest van Jahweh hem opgenomen, en hem ergens op een berg of in een dal neergezet. Maar hij antwoordde: Laat ze niet zoeken."},{"book":"2 Koningen","chapter":"2","verse":"17","text":"Toen ze echter maar bleven aandringen, zei hij eindelijk: Stuur ze dan maar. Ze zonden dus vijftig mannen uit, die drie dagen lang naar Elias zochten; maar ze vonden hem niet."},{"book":"2 Koningen","chapter":"2","verse":"18","text":"Toen ze bij Eliseus in Jericho terugkeerden, sprak hij tot hen: Heb ik u niet gezegd, dat gij niet behoefde te gaan?"},{"book":"2 Koningen","chapter":"2","verse":"19","text":"Nu zeiden de bewoners der stad tot Eliseus: De ligging van de stad is goed, zoals mijn heer zelf kan zien; maar het water is slecht, zodat het land onvruchtbaar is."},{"book":"2 Koningen","chapter":"2","verse":"20","text":"Hij antwoordde: Haalt mij een nieuwe schotel met zout. Toen ze die hadden gebracht,"},{"book":"2 Koningen","chapter":"2","verse":"21","text":"ging hij naar de bron, wierp het zout erin, en zei: Zo spreekt Jahweh! Ik maak dit water gezond; het zal nu niet langer dood en onvruchtbaarheid brengen."},{"book":"2 Koningen","chapter":"2","verse":"22","text":"Zo werd op het woord, dat Eliseus sprak, het water goed tot op deze dag."},{"book":"2 Koningen","chapter":"2","verse":"23","text":"Vandaar ging Eliseüs naar Betel. Toen hij de weg daarheen opging, kwamen er kleine jongens uit de stad, die hem spottend toeriepen: Kom hier, kaalkop! Kom hier, kaalkop!"},{"book":"2 Koningen","chapter":"2","verse":"24","text":"Eliseus keerde zich om, en toen hij ze zag, vervloekte hij ze in de naam van Jahweh. En onmiddellijk kwamen er uit het bos twee berinnen, die twee en veertig van die jongens verscheurden."},{"book":"2 Koningen","chapter":"2","verse":"25","text":"Vandaar ging hij naar de berg Karmel, en keerde toen naar Samaria terug."}]}