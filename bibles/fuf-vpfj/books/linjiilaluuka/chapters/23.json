{"data":[{"book":"LINJIILA LUUKA","chapter":"23","verse":"1","text":"Onsay dental ngal fow immii naɓi Iisaa ka Pilaatu."},{"book":"LINJIILA LUUKA","chapter":"23","verse":"2","text":"Ɓe woni e tooɲugol mo, wi'a: «Men taw oo no murtinde jamaa men on haɗa ɓe yoɓugol lanɗo mawɗo Roomu on sagalle. Awa kadi himo wi'itii *Almasiihu, ɗun ko lanɗo.»"},{"book":"LINJIILA LUUKA","chapter":"23","verse":"3","text":"Pilaatu landii mo, wi'i: «Hara ko an woni lanɗo Yahuudiyanke'en?»"},{"book":"LINJIILA LUUKA","chapter":"23","verse":"4","text":"Onsay Pilaatu wi'i hooreeɓe *yottinooɓe sadaka ɓen e jamaa on: «Mi yi'aali hujja woo ko oo neɗɗo jogoree!»"},{"book":"LINJIILA LUUKA","chapter":"23","verse":"5","text":"Kono ɓe catii e ɗun, ɓe wi'i: «Himo lowirde jamaa on jannugol ɓe. O fuɗɗii gila ka diiwal Jaliilu, o rewi e diiwal Yahuuda ngal fow haa o hewtii ɗoo jooni.»"},{"book":"LINJIILA LUUKA","chapter":"23","verse":"6","text":"Ɓay Pilaatu nanii ɗun, o landii si oo neɗɗo ko mo Jaliilu."},{"book":"LINJIILA LUUKA","chapter":"23","verse":"7","text":"Ɓay kanko Pilaatu o andii wonde Iisaa ko e laamateeri *Heroodu ndin jeyaa, o feƴƴini mo ka Heroodu. Tawi e ɗen balɗe ɗon, on no Yerusalaam."},{"book":"LINJIILA LUUKA","chapter":"23","verse":"8","text":"Ɓay Heroodu yi'ii Iisaa, ɗun weltini mo fota. Tawi gila neeɓi himo faalanoo mo yi'ude sabu ko o nanaynoo no wowlee fii makko kon. Awa kadi himo faalanoo yi'ude himo waɗa kaawakeeji moƴƴi goo."},{"book":"LINJIILA LUUKA","chapter":"23","verse":"9","text":"O landii mo haa juuti, kono Iisaa jaabaaki mo fus."},{"book":"LINJIILA LUUKA","chapter":"23","verse":"10","text":"Tawi hooreeɓe yottinooɓe sadaka ɓen wondude e jannooɓe fii Sariya on ɓen no ɗon, ɓen no tooɲa mo tooɲe sattuɗe."},{"book":"LINJIILA LUUKA","chapter":"23","verse":"11","text":"Heroodu e suufaaɓe mun ɓen kadi jali mo aybini. Onsay o ɓorni mo dolokke fotuɗo, o nattani mo Pilaatu."},{"book":"LINJIILA LUUKA","chapter":"23","verse":"12","text":"Nden ɲande tigi Pilaatu e Heroodu ɓen ayrunooɓe welditi."},{"book":"LINJIILA LUUKA","chapter":"23","verse":"13","text":"Ontuma Pilaatu nodditi hooreeɓe yottinooɓe sadaka ɓen e yeesooɓe ɓen wondude e jamaa on,"},{"book":"LINJIILA LUUKA","chapter":"23","verse":"14","text":"o wi'i ɓe: «On addanii lan oo neɗɗo, on wi'ii ko kanko woni murtinde jamaa on. E hino mi landike mo e tawnde mon, mi yi'aali dalil woo e hoore oo neɗɗo ko tooɲiron mo."},{"book":"LINJIILA LUUKA","chapter":"23","verse":"15","text":"Awa Heroodu kadi-le wano non, ko fii o artiranii en mo. Awa-le oo neɗɗo waɗaa hay huunde ko foddi e wareede."},{"book":"LINJIILA LUUKA","chapter":"23","verse":"16","text":"Jooni mi donkinay mo, mi accita.»"},{"book":"LINJIILA LUUKA","chapter":"23","verse":"17","text":"Tawi no farlii mo kanko Pilaatu, juldeere bee accitangol ɓe nangaaɗo goo."},{"book":"LINJIILA LUUKA","chapter":"23","verse":"18","text":"Onsay ɓe fow ɓe sonki, ɓe wi'i: «Waree oo ɗoo! Accitanon men Barabaasi!» ("},{"book":"LINJIILA LUUKA","chapter":"23","verse":"19","text":"Tawi on-le ko sokiraa, ko sabu gere no waɗunoo ka saare e waru hoore.)"},{"book":"LINJIILA LUUKA","chapter":"23","verse":"20","text":"Pilaatu yewti ɓe fahin, ɓay hari no e fondo makko accitugol Iisaa."},{"book":"LINJIILA LUUKA","chapter":"23","verse":"21","text":"Kono hiɓe sonkaynoo, wi'a: «Fempee mo! Fempee mo!»"},{"book":"LINJIILA LUUKA","chapter":"23","verse":"22","text":"Pilaatu wi'i ɓe tammun: «Hara ko honɗun oo bonni? Min mi yi'aali dalil woo ko oo wariree. Jooni mi donkinay mo, mi accita.»"},{"book":"LINJIILA LUUKA","chapter":"23","verse":"23","text":"Kono ɓe catii e ɗun e hoore sonko njano, hiɓe toroo yo o fempe. Ngon sonko maɓɓe fooli mo kanko Pilaatu."},{"book":"LINJIILA LUUKA","chapter":"23","verse":"24","text":"Pilaatu jaɓani ɓe faale maɓɓe on."},{"book":"LINJIILA LUUKA","chapter":"23","verse":"25","text":"O acciti on mo ɓe torii mo fii mun, ɗun ko oo sokiranooɗo fii gere e waru hoore, o waɗi Iisaa faale maɓɓe on."},{"book":"LINJIILA LUUKA","chapter":"23","verse":"26","text":"Fewndo ɓe naɓaynoo Iisaa fii warugol mo, ɓe hendii goɗɗo mo Sirenii iwaynooɗo ngesa, on no wi'ee Sim'uunu. Ɓe rondi mo *leggal altindiraangal ngal, o iwtiri ɓaawo Iisaa."},{"book":"LINJIILA LUUKA","chapter":"23","verse":"27","text":"Tawi jamaa moolanaaɗo no iwtiri ɓaawo makko wondude e rewɓe, ɓen no wulla fesa fii makko kanko Iisaa."},{"book":"LINJIILA LUUKA","chapter":"23","verse":"28","text":"Onsay Iisaa fewtiti ɓe, wi'i: «Ko onon yo rewɓe Yerusalaam, wota on wullu fii an, kono wullee fii mon e fii ɓiɓɓe mon ɓen."},{"book":"LINJIILA LUUKA","chapter":"23","verse":"29","text":"Ko fii ɲalaaɗe no aroya ka wi'oytee: ‹Maloore wonanii ɓen ɓe jiidotaako e ɓen ɓe heɓaali ɓiɓɓe e ɓen ɓe muyninaali!›"},{"book":"LINJIILA LUUKA","chapter":"23","verse":"30","text":"Onsay yimɓe ɓen wi'oyay: ‹Pelle yanee e hoore amen! Cehe suumee men!›"},{"book":"LINJIILA LUUKA","chapter":"23","verse":"31","text":"Hara si leɗɗe kecce ɗen warraama nii, haray ko honno yorɗe ɗen warroytee?»"},{"book":"LINJIILA LUUKA","chapter":"23","verse":"32","text":"Tawi bonɓe ɗiɗo no naɓideede e Iisaa fii waridoyegol e makko."},{"book":"LINJIILA LUUKA","chapter":"23","verse":"33","text":"Ɓay ɓe hewtii e ndee nokkuure wi'eteende Laalagal Hoore, ɓe fempi mo ɗon wondude e ɓen bonɓe ɗiɗo, goɗɗo on ka sengo makko ɲaamo, oya on ka nano makko."},{"book":"LINJIILA LUUKA","chapter":"23","verse":"34","text":"Onsay Iisaa wi'i: «Baaba an, yaafo ɓee, ko fii ɓe andaa koo ko ɓe woni waɗude.» Onsay ɓen suufaaɓe sendiri conci makko ɗin urɓa"},{"book":"LINJIILA LUUKA","chapter":"23","verse":"35","text":"Tawi yimɓe ɓen no darii ɗon no ndaara. Yeesooɓe ɓen kaɲun no awmotonoo mo, wi'a: «O dandii ɓeya, awa yo o dandu hoore makko kadi si tawii ko kanko woni Almasiihu Alla, Suɓaaɗo on!»"},{"book":"LINJIILA LUUKA","chapter":"23","verse":"36","text":"Suufaaɓe ɓen kaɲun kadi no jalaynoo mo, ɓe ɓadii ɓannangol mo ndiyan lammuɗan,"},{"book":"LINJIILA LUUKA","chapter":"23","verse":"37","text":"hiɓe wi'a: «Si tawii ko an woni Lanɗo Yahuudiyanke'en, dandito an tigi!»"},{"book":"LINJIILA LUUKA","chapter":"23","verse":"38","text":"Tawi no windii dow makko wonde: «Oo ɗoo ko Lanɗo Yahuudiyanke'en nii.»"},{"book":"LINJIILA LUUKA","chapter":"23","verse":"39","text":"Tawi bonɗo mo o fempidaa wengaa goo no hoynaynoo mo, wi'a: «Wonaa an woni Almasiihu on? Awa dandu goy hoore maa, dandaa men menen kadi!»"},{"book":"LINJIILA LUUKA","chapter":"23","verse":"40","text":"Kono ɗimmo makko on feli mo, wi'i: «An a hulataa Alla? An oo yagginiraaɗo wa makko,"},{"book":"LINJIILA LUUKA","chapter":"23","verse":"41","text":"enen ɗiɗo-le hiɗen foddi e ɗun, ko fii ko kuuɗe men hettuɗen. Kono oo ɗoo waɗaali hay fus ko boni.»"},{"book":"LINJIILA LUUKA","chapter":"23","verse":"42","text":"Onsay o wi'iti kadi: «Iisaa, anditoyee fii an tuma artoyɗon ka laamu mon.»"},{"book":"LINJIILA LUUKA","chapter":"23","verse":"43","text":"Iisaa jaabii mo, wi'i: «Mi holnii ma wondema hande tigi a wonday e an ka aljanna.»"},{"book":"LINJIILA LUUKA","chapter":"23","verse":"44","text":"Ɓay wonii naange e hoore, niwre waɗi e leydi ndin fow haa ka ɓaawo fanaa."},{"book":"LINJIILA LUUKA","chapter":"23","verse":"45","text":"Naange ngen weɲi, *wirngallo hormorde nden ka *juulirde mawnde feeri e hakkunde."},{"book":"LINJIILA LUUKA","chapter":"23","verse":"46","text":"Iisaa ewnii ko tiiɗi, o wi'i: «Baaba an, mi wattii ruuhu an on e juuɗe maa.» No o gaynirnoo wi'ude ɗun, o timmi."},{"book":"LINJIILA LUUKA","chapter":"23","verse":"47","text":"Ɓay hooreejo suufaaɓe ɓen yi'ii kon ko waɗi ɗon, o mawnini Alla, o wi'i: «Ka haqiiqa, hari oo neɗɗo ko feewuɗo.»"},{"book":"LINJIILA LUUKA","chapter":"23","verse":"48","text":"Ɓay jamaa arnooɓe yi'ugol ko waɗaynoo ɗon kon yi'ii ɗun, ɓe yiltitii hiɓe tappitoo e ɓerɗe."},{"book":"LINJIILA LUUKA","chapter":"23","verse":"49","text":"Tawi kala andunooɓe mo kanko Iisaa, wondude e rewɓe iwtirnooɓe ɓaawo makko ɓen gila Jaliilu, no darii ka woɗɗitii, no ndaara kon ko woni waɗude."},{"book":"LINJIILA LUUKA","chapter":"23","verse":"50","text":"Tawi neɗɗo moƴƴo feewuɗo wi'eteeɗo Yuusufu no tawanoo e ngal dental mawɓe *Banii-Isra'iila'en ɓen,"},{"book":"LINJIILA LUUKA","chapter":"23","verse":"51","text":"on kaɲun jaɓaano taweede e fewjoore maɓɓe nden e ɗen kuuɗe maɓɓe. Hari on ko jeyaaɗo e ndee saare Yahuudiyankeeɓe wi'eteende Raamati, tawi on ko *laamu Alla ngun tijjii."},{"book":"LINJIILA LUUKA","chapter":"23","verse":"52","text":"On yahi ka Pilaatu, o torii mo hettugol furee Iisaa on."},{"book":"LINJIILA LUUKA","chapter":"23","verse":"53","text":"Ɓawto ɗun, o yahi, o tippini furee Iisaa on ka hoore leggal, o tumbi e kasannge, o belnoyi mo e qaburu asaaɗo e feto, mo hari hay gooto surraaka e mun."},{"book":"LINJIILA LUUKA","chapter":"23","verse":"54","text":"Ɗun hawri ɲande hebulanagol *ɲalaande fowteteende nden, ɓay hari nden ɓadike ka naata."},{"book":"LINJIILA LUUKA","chapter":"23","verse":"55","text":"Rewɓe ardunooɓe e Iisaa ɓen gila Jaliilu jokki Yuusufu, ɓe yi'oyi yenaande nden e no furee on belniraa."},{"book":"LINJIILA LUUKA","chapter":"23","verse":"56","text":"Onsay rewɓe ɓen yiltitii fii moƴƴinoygol tiiri e angiri. No asewe on naatirnoo, ɓe fowtii wano Sariya on wi'iri non."}]}