{"data":[{"book":"دووەم تیمۆساوس","chapter":"1","verse":"1","text":"لە پۆڵسەوە کە بە خواستی خودا نێردراوی عیسای مەسیحە، بەگوێرەی بەڵێنی ژیان کە بە یەکبوون لەگەڵ عیسای مەسیحدا بەدەستدێت،"},{"book":"دووەم تیمۆساوس","chapter":"1","verse":"2","text":"بۆ کوڕی خۆشەویستم تیمۆساوس:"},{"book":"دووەم تیمۆساوس","chapter":"1","verse":"3","text":"سوپاسی خودا دەکەم، ئەوەی هەروەک باوباپیرانم بە ویژدانێکی پاک دەیپەرستم، کاتێک بە شەو و ڕۆژ بێ بڕانەوە لە پاڕانەوەکانمدا یادت دەکەم."},{"book":"دووەم تیمۆساوس","chapter":"1","verse":"4","text":"کاتێک یادی فرمێسکەکانت دەکەمەوە، پەرۆشی بینینت دەبم تاکو پڕبم لە خۆشی."},{"book":"دووەم تیمۆساوس","chapter":"1","verse":"5","text":"باوەڕی بێ دووڕوویی تۆم وەبیر دێتەوە کە یەکەم جار لە ناخی لوئیسی داپیرەت و یونیکی دایکتدا نیشتەجێ بوو، دڵنیام لە تۆشدایە."},{"book":"دووەم تیمۆساوس","chapter":"1","verse":"6","text":"لەبەر ئەمە وەبیرت دەهێنمەوە ئەو بەهرەیە دابگیرسێنیت کە لەدوای ئەوەی من دەستم لەسەرت دانا خودا پێی بەخشیت،"},{"book":"دووەم تیمۆساوس","chapter":"1","verse":"7","text":"چونکە خودا ڕۆحی ترسی پێمان نەبەخشیوە، بەڵکو ڕۆحی هێز و خۆشەویستی و خۆڕاگریی پێ بەخشیوین."},{"book":"دووەم تیمۆساوس","chapter":"1","verse":"8","text":"بۆیە نە لە بەرامبەر پەیامەکە سەبارەت بە مەسیحی خاوەن شکۆمان و نە بەرامبەر بە من کە لە پێناوی ئەودا بەند کراوم هەست بە شەرمەزاری مەکە، بەڵکو لەگەڵ من و بە پشتبەستن بە هێزی خودا بەشداری لەو ئازارەدا بکە کە بەهۆی مزگێنییەوە دەیچێژیت."},{"book":"دووەم تیمۆساوس","chapter":"1","verse":"9","text":"خودا ڕزگاری کردین و بە بانگەوازێکی پیرۆز بانگی کردین، نەک بەگوێرەی کردارمان، بەڵکو بەگوێرەی خواست و نیعمەتی خۆی کە پێش دەستپێکی زەمانە بەهۆی یەکبوونمان لەگەڵ عیسای مەسیحدا پێمان دراوە،"},{"book":"دووەم تیمۆساوس","chapter":"1","verse":"10","text":"ئێستاش ئاشکرا بوو بە دەرکەوتنی عیسای مەسیحی ڕزگارکەرمان، ئەوەی مردنی لەناو برد و لە ڕێگەی پەیامی ئینجیلەوە ژیان و نەمریی ڕووناک کردەوە."},{"book":"دووەم تیمۆساوس","chapter":"1","verse":"11","text":"بۆ ئەم مزگێنییە بە مزگێنیدەر و نێردراو و مامۆستا دەستنیشان کرام."},{"book":"دووەم تیمۆساوس","chapter":"1","verse":"12","text":"لەبەر ئەم هۆیەش ئەم ئازارانە دەچێژم، بەڵام شەرمی پێوە ناکەم، چونکە دەزانم باوەڕم بە کێ هێناوە، دڵنیام مەسیح دەتوانێ پارێزگاری سپاردەکەم1‏:12 مەبەستی لە ئینجیلە.‏ بکات هەتا ئەو ڕۆژە."},{"book":"دووەم تیمۆساوس","chapter":"1","verse":"13","text":"بەدوای ئەو فێرکردنە دروستە بکەوە کە لە منت بیستووە، بیکە سەرمەشقی ژیانت، لەگەڵ ئەو باوەڕ و خۆشەویستییەی کە لە یەکبوون لەگەڵ عیسای مەسیحدا هەیە."},{"book":"دووەم تیمۆساوس","chapter":"1","verse":"14","text":"سپاردە1‏:14 مەبەستی لە ئینجیلە.‏ چاکەکە بە ڕۆحی پیرۆز بپارێزە کە تیاماندا نیشتەجێیە."},{"book":"دووەم تیمۆساوس","chapter":"1","verse":"15","text":"ئەمە دەزانی، هەموو ئەوانەی لە ئاسیادان وازیان لێ هێنام، لەوانە فیگەلۆس و هەرمۆگینیس."},{"book":"دووەم تیمۆساوس","chapter":"1","verse":"16","text":"با مەسیحی باڵادەست بەزەیی بە خێزانی ئۆنیسیفۆرۆسدا بێتەوە، چونکە زۆر جار ورەی بەرز کردومەتەوە و شەرمی بە کۆت و زنجیرم نەبووە،"},{"book":"دووەم تیمۆساوس","chapter":"1","verse":"17","text":"بەڵکو کاتێک لە ڕۆما بوو، بە پەرۆشییەوە بەدوامدا گەڕا و منی دۆزییەوە."},{"book":"دووەم تیمۆساوس","chapter":"1","verse":"18","text":"با لە‏ ڕۆژی لێپرسینەوەدا بەهۆی مەسیحی باڵادەستەوە بەزەیی خودای باوک بەدەستبهێنێت. تۆ باش دەزانیت کە لە ئەفەسۆس بە چەندین شێوە خزمەتی کردم."}]}