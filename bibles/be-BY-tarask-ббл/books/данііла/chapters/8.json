{"data":[{"book":"ДАНІІЛА","chapter":"8","verse":"1","text":"На трэці год цараваньня цара Валтасара явілася мне, Даніілу, уява пасьля той, якая явілася мне раней."},{"book":"ДАНІІЛА","chapter":"8","verse":"2","text":"І бачыў я ва ўяве, - і калі бачыў, я быў у Сузах, прастольным горадзе ў акрузе Эламскай, - і бачыў я ва ўяве, як бы я быў каля ракі Улай."},{"book":"ДАНІІЛА","chapter":"8","verse":"3","text":"Узьвёў я вочы мае і ўбачыў: вось, адзін баран стаіць каля ракі; у яго два рогі, і рогі высокія, але адзін вышэйшы за другі, і вышэйшы вырас пасьля."},{"book":"ДАНІІЛА","chapter":"8","verse":"4","text":"Бачыў я, як гэты баран бароў на захад і на поўнач і на поўдзень, і ніякі зьвер ня мог устояць супроць яго, і ніхто ня мог уратавацца ад яго; і ён рабіў, што хацеў і стаў велічны."},{"book":"ДАНІІЛА","chapter":"8","verse":"5","text":"Я ўважліва глядзеў на гэта, і вось, з захаду ішоў казёл па ўлоньні зямлі, не дакранаючыся да зямлі; у гэтага казла быў відаць рог паміж яго вачамі."},{"book":"ДАНІІЛА","chapter":"8","verse":"6","text":"Ён пайшоў да таго барана, які меў рогі, якога бачыў я, як ён стаяў каля ракі, і кінуўся на яго ў моцнай лютасьці сваёй."},{"book":"ДАНІІЛА","chapter":"8","verse":"7","text":"І бачыў я, як ён, дабегшы да барана, раз'ятрыўся на яго і ўдарыў барана і зламаў яму рогі; і ня стала сілы ў барана ўстояць супроць яго, і той паваліў яго на зямлю і патаптаў яго, і ня было нікога, хто мог бы адратаваць барана ад яго."},{"book":"ДАНІІЛА","chapter":"8","verse":"8","text":"Тады казёл над меру ўзьвялічыўся; але калі ён узмацніўся, дык зламаўся вялікі рог, і замест яго вырасьлі чатыры, павернутыя на чатыры вятры нябесныя."},{"book":"ДАНІІЛА","chapter":"8","verse":"9","text":"А з аднаго выйшаў малы рог, які нязвычайна вырас на поўдзень і на ўсход і да цудоўнай краіны,"},{"book":"ДАНІІЛА","chapter":"8","verse":"10","text":"і падняўся да войска нябеснага, і скінуў на зямлю частку гэтага войска і зорак і патаптаў іх,"},{"book":"ДАНІІЛА","chapter":"8","verse":"11","text":"і нават падняўся на Правадыра таго войска, і адабрана была ў Яго штодзённая ахвяра, і паганьбавана было месца сьвятыні Ягонай,"},{"book":"ДАНІІЛА","chapter":"8","verse":"12","text":"і войска аддадзена разам з штодзённаю ахвяраю за грэх, і ён, скідаючы ісьціну на зямлю, дзеяў і меў посьпех."},{"book":"ДАНІІЛА","chapter":"8","verse":"13","text":"І пачуў Я аднаго сьвятога, які гаварыў, і сказаў гэты сьвяты камусьці на пытаньне: «да якога часу сягае гэтая ўява пра штодзённую ахвяру і пра зьнішчальны грэх, калі сьвятыня і войска аддадзены на патаптаньне?»"},{"book":"ДАНІІЛА","chapter":"8","verse":"14","text":"І сказаў мне: «да двух тысяч трохсот вечароў і раніц; і тады сьвятыня ачысьціцца»."},{"book":"ДАНІІЛА","chapter":"8","verse":"15","text":"І было: калі я, Данііл, убачыў гэтую ўяву і шукаў сутнасьці яе, вось, стаў перад мною як бы воблік Мужа."},{"book":"ДАНІІЛА","chapter":"8","verse":"16","text":"І пачуў я ад сярэдзіны Улая голас чалавечы, які заклікаў і сказаў: «Гаўрыіле! растлумач яму гэтую ўяву!»"},{"book":"ДАНІІЛА","chapter":"8","verse":"17","text":"І ён падышоў туды, дзе я стаяў, і калі ён прыйшоў, я жахнуўся і ўпаў на аблічча маё; і сказаў ён мне: «ведай, сыне чалавечы, што пра часіну канца гэтая ўява!»"},{"book":"ДАНІІЛА","chapter":"8","verse":"18","text":"І калі ён гаварыў са мною, я самлеў і ляжаў сваім тварам на зямлі; але ён дакрануўся да мяне і паставіў мяне на маё месца"},{"book":"ДАНІІЛА","chapter":"8","verse":"19","text":"і сказаў: «вось, я адкрываю табе, што будзе ў апошнія дні гневу; бо пра часіну канца вызначанага часу гэтая ўява."},{"book":"ДАНІІЛА","chapter":"8","verse":"20","text":"Баран, якога ты бачыў з двума рагамі, гэта цары Мідыйскі і Персідскі."},{"book":"ДАНІІЛА","chapter":"8","verse":"21","text":"А казёл кашлаты - цар Грэцыі, а вялікі рог, які паміж вачэй у яго, гэта - яе першы цар;"},{"book":"ДАНІІЛА","chapter":"8","verse":"22","text":"ён зламаўся, і замест яго вырасьлі іншыя чатыры: гэта - чатыры царствы паўстануць з гэтага народу, але не зь яго сілаю."},{"book":"ДАНІІЛА","chapter":"8","verse":"23","text":"А пад канец царства іх, калі адступнікі напоўняць меру беззаконьняў сваіх, паўстане цар нахабны і спрытны ў падступнасьці;"},{"book":"ДАНІІЛА","chapter":"8","verse":"24","text":"і ўмацуецца сіла ягоная, хоць і не яго сілаю, і ён будзе чыніць дзівосныя спусташэньні і мець посьпех і дзеяць і губіць моцных і народ сьвятых,"},{"book":"ДАНІІЛА","chapter":"8","verse":"25","text":"і, пры яго розуме, падступнасьць будзе мець посьпех у руцэ ў яго, і сэрцам сваім ён узьнясецца і ў час міру загубіць многіх і супраць Уладара ўладароў паўстане, але будзе зламаны - ня рукою."},{"book":"ДАНІІЛА","chapter":"8","verse":"26","text":"А ўява пра вечар і раніцу, пра якую сказана, сапраўдная; але ты схавай гэтую ўяву, бо яна пра далёкія часіны»."},{"book":"ДАНІІЛА","chapter":"8","verse":"27","text":"А я, Данііл, зьнямогся, і нядужыў некалькі дзён; потым устаў і пачаў займацца царскімі справамі; я вельмі зьдзіўлены быў уяваю гэтаю і не разумеў яе."}]}