{"data":[{"book":"ЛЯВІТ","chapter":"27","verse":"1","text":"І наказаў Гасподзь Майсею сказаць:"},{"book":"ЛЯВІТ","chapter":"27","verse":"2","text":"абвясьці сынам Ізраілевым і скажы ім: калі хто дае абяцаньне прысьвяціць душу Госпаду паводле ацэны тваёй,"},{"book":"ЛЯВІТ","chapter":"27","verse":"3","text":"дык ацэна твая мужчыну ад дваццаці гадоў да шасьцідзесяці павінна быць пяцьдзясят сікляў срэбраных, па сіклі сьвяшчэнным;"},{"book":"ЛЯВІТ","chapter":"27","verse":"4","text":"а калі гэта жанчына, дык ацэна твая павінна быць трыццаць сікляў;"},{"book":"ЛЯВІТ","chapter":"27","verse":"5","text":"ад пяці гадоў да дваццаці ацэна твая мужчыну павінна быць дваццаць сікляў, а жанчыне дзесяць сікляў;"},{"book":"ЛЯВІТ","chapter":"27","verse":"6","text":"а ад месяца да пяці гадоў ацэна твая мужчыну павінна быць пяць сікляў срэбра, а жанчыне ацэна твая тры сіклі срэбра;"},{"book":"ЛЯВІТ","chapter":"27","verse":"7","text":"ад шасьцідзесяці гадоў і вышэй мужчыну ацэна твая павінна быць пятнаццаць сікляў срэбра, а жанчыне дзесяць сікляў."},{"book":"ЛЯВІТ","chapter":"27","verse":"8","text":"А калі ён бедны і ня мае сілы аддаць паводле ацэны тваёй, дык няхай прывядуць яго да сьвятара, і сьвятар няхай ацэніць яго: суразьмерна са станам таго, хто даў абяцаньне, няхай ацэніць яго сьвятар."},{"book":"ЛЯВІТ","chapter":"27","verse":"9","text":"А калі тое будзе быдла, якое прыносяць у ахвяру Госпаду, дык усё, што дадзена Госпаду, павінна быць сьвятое:"},{"book":"ЛЯВІТ","chapter":"27","verse":"10","text":"нельга выменьваць яго і замяняць добрае благім, альбо благое добрым; а калі пачне хто замяняць быдла быдлам, дык і яно і замена ягоная будзе сьвятыняю."},{"book":"ЛЯВІТ","chapter":"27","verse":"11","text":"А калі тое будзе якое-небудзь быдла нячыстае, якое ня прыносяць у ахвяру Госпаду, дык трэба прывесьці быдла сьвятару,"},{"book":"ЛЯВІТ","chapter":"27","verse":"12","text":"і сьвятар ацэніць яго, добрае яно ці благое, і як ацэніць сьвятар, так і павінна быць;"},{"book":"ЛЯВІТ","chapter":"27","verse":"13","text":"а калі хто хоча выкупіць яго, дык няхай дадасьць пятую долю да ацэны сваёй."},{"book":"ЛЯВІТ","chapter":"27","verse":"14","text":"Калі хто прысьвячае дом свой у сьвятыню Госпаду, дык сьвятар павінен ацаніць яго, добры ён ці благі, і як ацэніць яго сьвятар, так і станецца;"},{"book":"ЛЯВІТ","chapter":"27","verse":"15","text":"а калі той, хто прысьвяціў, захоча выкупіць дом свой, дык няхай дадасьць пятую долю срэбра ацэны тваёй, і будзе ягоны."},{"book":"ЛЯВІТ","chapter":"27","verse":"16","text":"Калі поле з валоданьня свайго прысьвяціў хто Госпаду, дык ацэна твая павінна быць паводле меры пасеву: за пасеў гомера ячменю пяцьдзясят сікляў срэбра;"},{"book":"ЛЯВІТ","chapter":"27","verse":"17","text":"калі ад юбілейнага года прысьвячае хто поле сваё, - павінна стацца паводле ацэны тваёй;"},{"book":"ЛЯВІТ","chapter":"27","verse":"18","text":"а калі пасьля юбілею прысьвячае хто поле сваё, дык сьвятар павінен разьлічыць срэбра па меры гадоў, што засталіся да юбілейнага года і трэба ўбавіць з ацэны тваёй;"},{"book":"ЛЯВІТ","chapter":"27","verse":"19","text":"а калі захоча выкупіць поле той, хто прысьвяціў яго, дык няхай ён дадасьць пятую долю срэбра ацэны тваёй, і яно застанецца за ім;"},{"book":"ЛЯВІТ","chapter":"27","verse":"20","text":"а калі ён ня выкупіць поля, і будзе прададзена поле іншаму чалавеку, дык ужо нельга выкупіць:"},{"book":"ЛЯВІТ","chapter":"27","verse":"21","text":"поле тое, калі яно ў юбілей адыдзе, будзе сьвятыняю Госпаду, як бы поле заклятае; сьвятару дастанецца яно на валоданьне."},{"book":"ЛЯВІТ","chapter":"27","verse":"22","text":"А калі хто прысьвеціць Госпаду поле купленае, якое не з палеткаў яго валоданьня,"},{"book":"ЛЯВІТ","chapter":"27","verse":"23","text":"дык сьвятар павінен разьлічыць яму колькасьць ацэны да юбілейнага года, і павінен ён аддаць паводле разьліку ў той самы дзень, як сьвятыню Гасподнюю;"},{"book":"ЛЯВІТ","chapter":"27","verse":"24","text":"а поле ў юбілейны год пяройдзе зноў да таго, у каго куплена, каму належыць валоданьне тою зямлёю."},{"book":"ЛЯВІТ","chapter":"27","verse":"25","text":"Усякая ацэна твая павінна быць у сіклях сьвяшчэнных, дваццаць гераў павінна быць у сіклі."},{"book":"ЛЯВІТ","chapter":"27","verse":"26","text":"Толькі першынцаў з быдла, якія паводле першаснасьці належаць Госпаду, не павінен ніхто прысьвячаць: хай тое вол, хай дробнае быдла, - Гасподнія яны."},{"book":"ЛЯВІТ","chapter":"27","verse":"27","text":"А калі быдла нячыстае, дык трэба выкупіць паводле ацэны тваёй і дадаць да таго пятую долю; калі ня выкупяць, дык трэба прадаць паводле ацэны тваёй."},{"book":"ЛЯВІТ","chapter":"27","verse":"28","text":"Толькі ўсё заклятае, што пад закляцьцем аддае чалавек Госпаду са сваёй уласнасьці, - хай чалавека, хай быдла, хай поле свайго валоданьня, - не прадаецца і не выкупаецца: усё заклятае ёсьць вялікая сьвятыня Гасподняя;"},{"book":"ЛЯВІТ","chapter":"27","verse":"29","text":"усё заклятае, што заклята ад людзей, ня выкупаецца: яно павінна быць аддадзена сьмерці."},{"book":"ЛЯВІТ","chapter":"27","verse":"30","text":"І ўсякая дзесяціна на зямлі з насеньня зямлі і з пладоў дрэва належыць Госпаду: гэта сьвятыня Гасподняя;"},{"book":"ЛЯВІТ","chapter":"27","verse":"31","text":"а калі хто захоча выкупіць дзесяціну сваю, дык няхай прыкладзе да цаны яе пятую долю."},{"book":"ЛЯВІТ","chapter":"27","verse":"32","text":"І ўсякую дзесяціну з буйнога і дробнага быдла, з усяго, што праходзіць пад кіем дзясятае, трэба прысьвячаць Госпаду;"},{"book":"ЛЯВІТ","chapter":"27","verse":"33","text":"ня трэба разьбіраць, добрае яно, ці благое, і ня трэба замяняць яго; а калі хто заменіць яго, дык і само яно і замена ягоная будзе сьвятыняю і ня можа быць выкуплена."},{"book":"ЛЯВІТ","chapter":"27","verse":"34","text":"Вось запаведзі, якія наказаў Гасподзь Майсею дзеля сыноў Ізраілевых на гары Сінай."}]}