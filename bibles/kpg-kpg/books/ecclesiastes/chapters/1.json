{"data":[{"book":"Ecclesiastes","chapter":"1","verse":"1","text":"Aanei nnelekai tangada hagabaubau, tama daane David, dela nogo king i Jerusalem."},{"book":"Ecclesiastes","chapter":"1","verse":"2","text":"Tangada hagabaubau e helekai, “Ma e maa gi daha! Ma e maa gi daha! Di mouli le e maa gi daha! Nia mee huogodoo e maa gi daha!”"},{"book":"Ecclesiastes","chapter":"1","verse":"3","text":"Dehee tahidamee di ngalua hagamahi gi do mouli?"},{"book":"Ecclesiastes","chapter":"1","verse":"4","text":"Nia adu daangada e hagadau gi muli, gei henuailala le e hai hua be di maa."},{"book":"Ecclesiastes","chapter":"1","verse":"5","text":"Di laa le e hobo hua igolo, gei di maa e ulu hua igolo, e duadua e hana gi muli gi di gowaa e daamada labelaa."},{"book":"Ecclesiastes","chapter":"1","verse":"6","text":"Di madangi e gono gi lala, di madangi e gono gi nua, e haganiganiga ga daamada labelaa."},{"book":"Ecclesiastes","chapter":"1","verse":"7","text":"Nia monowai huogodoo e mmidi gi lodo di tai, gei di tai e deemee di honu. Nia wai e hula gi muli gi di gowaa ne daamada ai nia monowai, e daamada labelaa."},{"book":"Ecclesiastes","chapter":"1","verse":"8","text":"Nia mee huogodoo e haga maanuhia dangada. Di haga maanuhia dangada e damanaiee gi nia helekai. Tadau golomada e deemee di mmada gi dohu anga. Tadau dalinga e deemee di longono gi dohu anga."},{"book":"Ecclesiastes","chapter":"1","verse":"9","text":"Nia mee ala ne gila aga i mua ga gila aga labelaa. Nia mee ala ne hai i mua gaa hai labelaa. Deai di mee hoou i lodo henuailala ai."},{"book":"Ecclesiastes","chapter":"1","verse":"10","text":"Digaula e helekai, “Mmada, deenei di mee hoou!” Gei e deeai, nia mee huogodoo gu gila aga i mua loo, i mua di madagoaa ne haanau ai gidaadou."},{"book":"Ecclesiastes","chapter":"1","verse":"11","text":"Deai tangada e langahia eia nia mee ne gila aga i mua ai, gei tangada e gila mai maalia ai dela e langahia eia nia mee ala e gila aga dolomeenei mo maalia."},{"book":"Ecclesiastes","chapter":"1","verse":"12","text":"Au go tangada hagabaubau, nogo hai di king o Israel i Jerusalem."},{"book":"Ecclesiastes","chapter":"1","verse":"13","text":"Au gu hagamaanadu bolo au ga halahala gi iloo, mo di hagamaumau nia mee huogodoo ala e hai i hongo henuailala."},{"book":"Ecclesiastes","chapter":"1","verse":"14","text":"Au gu gidee nia mee huogodoo ne hai i hongo henuailala, gei au e hagi adu gi di goe bolo nia maa huogodoo le e maa gi daha. Ma e hai be di mee e waluwalu di madangi."},{"book":"Ecclesiastes","chapter":"1","verse":"15","text":"Goe e deemee di haga huudonu di mee dela guu biga. Goe e deemee di dau nia mee ala e hagalee."},{"book":"Ecclesiastes","chapter":"1","verse":"16","text":"Au ga hagamaanadu mai gi di au, “Au guu hai tangada aamua, e koia e iloo i nia daangada huogodoo ala nogo dagi Jerusalem mai i ogu mua. Au e modongoohia di iloo mo di kabemee la ni aha.”1.16 1 Kings 4.29-31"},{"book":"Ecclesiastes","chapter":"1","verse":"17","text":"Au gu hagamaanadu bolo au e kabe di hai geegee i mehanga di kabemee mo tadaulia, di iloo mo di boiboi. Malaa, au gu gidee bolo au e waluwalu hua igolo di madangi."},{"book":"Ecclesiastes","chapter":"1","verse":"18","text":"Di damana mai o do kabemee, e haga damana mai do de nnoomaalia. Di damana mai o do iloo, e haga damana mai do mmaemmae adu gi di goe."}]}