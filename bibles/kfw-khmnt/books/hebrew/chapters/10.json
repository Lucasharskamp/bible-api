{"data":[{"book":"Hebrew","chapter":"10","verse":"1","text":"Jihudi ngai Dan kha chu akatha phur lakajuosik raliim kha eii halli ka-etak phur ngaikha emak. Khawa jarra kumsuo ah inmani'n inchatlekleiya inpeii dooiphur ngaikhan heikaluut mi ngaikha angtikniteii pui mintungmak."},{"book":"Hebrew","chapter":"10","verse":"2","text":"Pathian chubeikatho mi ngaikha inmanuwa inphut inthiangtak in e-inchu, manu jarra kahoimak woikhat inlet-ah inmani diang suok khainuni jei, halli dooiphur rakip ngaikha inleidasik ejei."},{"book":"Hebrew","chapter":"10","verse":"3","text":"Takkha kum rakip-ah dooiphur inpekhan mi ngaikha inmanu ngaikha inminngaidon."},{"book":"Hebrew","chapter":"10","verse":"4","text":"Ajarchu saraatchal li keel ngai thisen khan manu ngaikha angtikniteii khaimatormak."},{"book":"Hebrew","chapter":"10","verse":"5","text":"Hiwa jarra, Christa khan manmasituolla ajuo siktiang, ama'n Pathian diang ati:"},{"book":"Hebrew","chapter":"10","verse":"6","text":"Nang in maichaam chungnga sangai inroumang"},{"book":"Hebrew","chapter":"10","verse":"7","text":"kei'n kaleiti, ‘Kei hin kaom,"},{"book":"Hebrew","chapter":"10","verse":"8","text":"Ama'n ma-insa ah aleiti, “Nang in kutchoi khat-um dooiphur ngai emakli manu ngai minmangna sik-ah sangai maichaam chungnga inroumang hi manuommakche khat-um namalung taimak.” Ama'n hiwahi aleiti Dan dungjuiya hiwa dooiphur rakip inpe innum."},{"book":"Hebrew","chapter":"10","verse":"9","text":"Hiwasuoli ama'n aleiti, “E Pathian, nalungdou katho sik-ah kei hin kaom.” Khawajarra Pathian in dooiphur maruo ngaikha aminmangjei halli Christa inphalpina kha aminthuulpijei."},{"book":"Hebrew","chapter":"10","verse":"10","text":"Pathian minthozoot kha Jisu Christa in athojei jarra, eini rakip sik-ah ama'n apumtak kha apha rakipsik woikhat bit inpesuokna khan manu makheiya anaminthiangjei."},{"book":"Hebrew","chapter":"10","verse":"11","text":"Jihudi ngai thiampu rakip in ama chuon ngaikha nisuo-ah intho halli dooiphur in-angrip kha innolla inpeii; takkha hiwa dooiphur pena ngaikhan manu ngaikha angtikniteii leiminmang matormak. Suok 29:38"},{"book":"Hebrew","chapter":"10","verse":"12","text":"Christa in, manu ngai sik-ah woikhat inphalna khan kumsoot sik-ah na-inphalpi ejei, halli ama'n Pathian changtiang khan in-ongjei."},{"book":"Hebrew","chapter":"10","verse":"13","text":"Ama inhalpui ngaikha Pathian in ama ketouna ah adamak laiseng tuun ama khawakhan ngaak ah aom. Minpkla 110:1"},{"book":"Hebrew","chapter":"10","verse":"14","text":"Woikhatbit inphalna khan, manuwa inphut iminthiang ngaikha kumsoot sik-ah puikatung ejei."},{"book":"Hebrew","chapter":"10","verse":"15","text":"Halli Ratha Inthiang innum einidiang ama sakhi napejei. Mansakhet-ah ama'n ati,"},{"book":"Hebrew","chapter":"10","verse":"16","text":"“Hiwahi inmanile inruoiya kei'n kaboolsik inzootna kha eii"},{"book":"Hebrew","chapter":"10","verse":"17","text":"Halli ama'n ati, “Kei'n inmani manu ngai khat-um inchuontho kathamak ngaikha ngaidon khainuningjei.” Jer 31:34"},{"book":"Hebrew","chapter":"10","verse":"18","text":"Khawajarra hiwa manu ngai inngaidampha, manu ngai kaminmangsik dooiphur inkhat kha arei ommakjei."},{"book":"Hebrew","chapter":"10","verse":"19","text":"Khawajarra, ulenai ngai, Jisu thisen khan Inthiang khet Munna kasi sik-ah inngamna kha nineijei."},{"book":"Hebrew","chapter":"10","verse":"20","text":"Maiduongpuon tinachu ama apumtak khan ringna lam, kathar lam einisik ama'n namalongpijei."},{"book":"Hebrew","chapter":"10","verse":"21","text":"Eini thiampu kaliankhet Pathian innsuung karoon inkhat kha ninei."},{"book":"Hebrew","chapter":"10","verse":"22","text":"Khawajarra kase katha jetna malung inthiangmak ah inphut malung inthiangle taksa ngaihi tui inthiang khan rasuthiang inlang kangamnatak le malung inthiang khan Pathian diang eini'n nairui. Levi 8:30; Ezek 36:25"},{"book":"Hebrew","chapter":"10","verse":"23","text":"Eini'n nirilsuok ni-inngamna kha kacheet-ah mahuumrui, ajarchu ama chong-inkhitna kha nida theinasik eini'n Pathian kha ni-ngamna."},{"book":"Hebrew","chapter":"10","verse":"24","text":"Eini inkhat li inkhat inngaidon inlang inkhat li inkhat inriang malar nasik insanrui halli akatha kha thorui."},{"book":"Hebrew","chapter":"10","verse":"25","text":"Mi lekkhat in intho angnga, ni-intuup jolhi eini damui, Pumi juonasik Nikhuo ajuonaijei ti ningjet angnga, kheella khat li khat eini malung insokrui."},{"book":"Hebrew","chapter":"10","verse":"26","text":"Ajarchu einidiang akatuun kha naminjet suonuk, nijet pumma eini'n manu nilatho inchu, manu minmang nasik-ah na-inphalpi woikhat omnunijei."},{"book":"Hebrew","chapter":"10","verse":"27","text":"Khawa rathuulla, kachi le inruoiya ngaaksik lakaom rakip khachu meikakaang in Pathian inhalpui ngai minmang nasik khat-um alakajuosik chongtanna khabit ejei. Isa 26:11"},{"book":"Hebrew","chapter":"10","verse":"28","text":"Tu e-innum Moses Dan kajuimak ama kha chong-intan pha, inni emakli inthum sakhiya inphut amasialna inmu inchu, minriang omleiya inthatsik eii. Innidan 17:6; 19:15"},{"book":"Hebrew","chapter":"10","verse":"29","text":"Khawakha e-inchu, Pathian Sapa innuipui ngai, Inmani manuwa inphut kaminthiang inzootna Pathian thisen kha aman kaommak angnga kalei ngai, riangwai Ratha kha innuipui ngai, Inmani sik-ah rahoikasuok rachaakna kha angtuk kathamak sikme? ngaidonru! Suok 24:8"},{"book":"Hebrew","chapter":"10","verse":"30","text":"Ajarchu ama'n iti kha eini'n nijet, “Kei'n phaphu kaluoksik eii, kei'n kapekirsik eii”; halli ama innum inlet-ah ati, “Pumi'n ami ngaikha chong tansik eii.” Innidan 32:35; Innidan 32:36"},{"book":"Hebrew","chapter":"10","verse":"31","text":"Akaring Pathian kut chungnga kachulsik hi chikaomtak inkhat kha eii!"},{"book":"Hebrew","chapter":"10","verse":"32","text":"Matiang khan angtho-thoa hiwahi nangnidiang aleisuokme ngaidonru. Khawa nikhuo ngaikhan, Pathian war kha ningchungnga aminwar suonuk, nangni'n angjet ningleipoong, kha e-innum khawa poongna khan naleimatormak."},{"book":"Hebrew","chapter":"10","verse":"33","text":"Aphakhat khan nangni mipui karra inna-innuipui khat-um kase-ah innaleitho, halli aleiilak pha khat-ah hiwale in-angrip ah leiilak mi ngai'n poongraalna inneipha kadeipui sik-ah ning inchelpui ejei."},{"book":"Hebrew","chapter":"10","verse":"34","text":"Nangni'n kheella akatha kumsoot kasisik angmekhat ningnei kha ningjet jarra, ningnei rakip kha innakasut innum karok-ah ningdeimator, halli mikhumna-ah kaom ngai poongna khannum ningdeipui."},{"book":"Hebrew","chapter":"10","verse":"35","text":"Nangni ngamna kha minmang maru, ajarchu khawakhan thoman kalokkhet kha aheichoisik eii."},{"book":"Hebrew","chapter":"10","verse":"36","text":"Pathian lungdou kha thona sik-ah khat-um angme ama chong-inkhitna kha ralaangnasik ah nangni kadeikaraat sik hi arei ejei."},{"book":"Hebrew","chapter":"10","verse":"37","text":"Ajarchu, chong-inthiang iti angnga,"},{"book":"Hebrew","chapter":"10","verse":"38","text":"Kha e-innum kami kadik ngaikhan, inngamna inta halli inringsik eii;"},{"book":"Hebrew","chapter":"10","verse":"39","text":"Eini chu nuktiang kirra inmang mi ngaikha emakmi. Khawa rathuulla, eini ngamna kanei khat-um karing ngaikha ni-ejei."}]}