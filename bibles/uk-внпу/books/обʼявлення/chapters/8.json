{"data":[{"book":"Обʼявлення","chapter":"8","verse":"1","text":"Коли Агнець відкрив сьому печатку, на небі десь на пів години настала тиша."},{"book":"Обʼявлення","chapter":"8","verse":"2","text":"І я побачив сім ангелів, що стоять перед Богом; і їм було дано сім сурм."},{"book":"Обʼявлення","chapter":"8","verse":"3","text":"Інший ангел, який мав золоту кадильницю, прийшов і став біля жертовника. Йому було дано багато пахощів із молитвами святих на золотому жертовнику перед престолом."},{"book":"Обʼявлення","chapter":"8","verse":"4","text":"Дим ладану разом із молитвами святих піднімався до Бога з руки ангела."},{"book":"Обʼявлення","chapter":"8","verse":"5","text":"Тоді ангел узяв кадильницю, наповнив її вогнем із жертовника й кинув на землю; і пролунали громи та голоси, спалахнули блискавки й стався землетрус."},{"book":"Обʼявлення","chapter":"8","verse":"6","text":"Тоді сім ангелів, які мали сім сурм, підготувалися сурмити."},{"book":"Обʼявлення","chapter":"8","verse":"7","text":"Коли перший ангел засурмив, то з’явилися град та вогонь, змішані з кров’ю, і все це було кинуто на землю. І вигоріла третина землі, третина дерев і вся зелена трава."},{"book":"Обʼявлення","chapter":"8","verse":"8","text":"Коли другий ангел засурмив, щось схоже на величезну гору, охоплену вогнем, було кинуто в море. І третина моря перетворилася на кров,"},{"book":"Обʼявлення","chapter":"8","verse":"9","text":"третина живих істот у морі загинула й третина кораблів була знищена."},{"book":"Обʼявлення","chapter":"8","verse":"10","text":"Коли третій ангел засурмив, то велика зірка, палаючи, як смолоскип, упала з неба на третину річок і джерела води."},{"book":"Обʼявлення","chapter":"8","verse":"11","text":"Ім’я зірки – Полин8:11 Або: Гіркота.. І третина вод стала як полин, і багато людей загинуло, бо вода стала гіркою.8:11 Див. Єр. 9:15."},{"book":"Обʼявлення","chapter":"8","verse":"12","text":"Коли четвертий ангел засурмив, третина Сонця, третина Місяця й третина зірок потемніла. Третина дня була без світла, як і третина ночі."},{"book":"Обʼявлення","chapter":"8","verse":"13","text":"І я побачив та почув, як орел, що летів посеред неба, гучно вигукнув: «Горе! Горе! Горе мешканцям землі від звуку сурм інших трьох ангелів, які мають засурмити!»"}]}