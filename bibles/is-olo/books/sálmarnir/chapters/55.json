{"data":[{"book":"Sálmarnir","chapter":"55","verse":"1-2","text":"Heyr bæn mína, ó Guð! Snú þér ekki frá þegar ég ákalla þig."},{"book":"Sálmarnir","chapter":"55","verse":"3","text":"Hlustaðu á ákall mitt. Ég andvarpa og græt í sorg minni."},{"book":"Sálmarnir","chapter":"55","verse":"4","text":"Óvinir mínir æpa á mig, hóta að drepa mig. Þeir umkringja mig og brugga mér banaráð, öskra á mig í hamslausri reiði."},{"book":"Sálmarnir","chapter":"55","verse":"5-6","text":"Ég er lamaður af ótta, fullur örvæntingar. Hvílík skelfing!"},{"book":"Sálmarnir","chapter":"55","verse":"7","text":"Ó, að ég hefði vængi eins og fuglinn! Þá mundi ég fljúga burt og leita skjóls."},{"book":"Sálmarnir","chapter":"55","verse":"8","text":"Ég mundi svífa langt og leita skjóls í eyðimörkinni,"},{"book":"Sálmarnir","chapter":"55","verse":"9","text":"flýja á öruggan stað, laus úr allri hættu."},{"book":"Sálmarnir","chapter":"55","verse":"10","text":"Ó, Drottinn, ruglaðu þá í ríminu! Sérðu ekki kúgunina sem viðgengst?"},{"book":"Sálmarnir","chapter":"55","verse":"11","text":"Þeir vakta borgina daga og nætur, ganga múrana og skima eftir óvinum. En neyðin er innandyra, því að ofbeldi og svik eru í borginni,"},{"book":"Sálmarnir","chapter":"55","verse":"12","text":"morð og gripdeildir."},{"book":"Sálmarnir","chapter":"55","verse":"13","text":"Ekki var það óvinur minn sem ofsótti mig – það gæti ég þolað. Þá hefði ég falið mig um stund."},{"book":"Sálmarnir","chapter":"55","verse":"14","text":"En það varst þú, vinur minn og félagi."},{"book":"Sálmarnir","chapter":"55","verse":"15","text":"Við sem vorum alúðarvinir og gengum saman í Guðs hús."},{"book":"Sálmarnir","chapter":"55","verse":"16","text":"Dauðinn taki þá og dragi þá til heljar, því að illska er í húsum þeirra, synd í hjörtum þeirra."},{"book":"Sálmarnir","chapter":"55","verse":"17","text":"En ég hrópa til Guðs, og hann mun frelsa mig!"},{"book":"Sálmarnir","chapter":"55","verse":"18","text":"Kvölds og morgna og um miðjan dag sárbæni ég Guð. Ég veit að hann heyrir til mín og mun svara mér."},{"book":"Sálmarnir","chapter":"55","verse":"19","text":"Þótt óvinir mínir séu margir, mun hann samt frelsa mig og gefa mér frið."},{"book":"Sálmarnir","chapter":"55","verse":"20","text":"Sjálfur Guð – sem er frá eilífð – mun svara mér, en óvinir mínir, breytast ekki og óttast ekki Guð."},{"book":"Sálmarnir","chapter":"55","verse":"21","text":"En vinur minn, sveik mig og ofsótti – rauf heit sitt."},{"book":"Sálmarnir","chapter":"55","verse":"22","text":"Orðin á tungu hans voru ljúf og blíð en hjartað fullt af hatri."},{"book":"Sálmarnir","chapter":"55","verse":"23","text":"Varpaðu áhyggjum þínum á Drottin, hann ber umhyggju fyrir þér. Hann mun aldrei láta trúaðan mann verða valtan á fótum."},{"book":"Sálmarnir","chapter":"55","verse":"24","text":"Guð mun varpa óvinum mínum til heljar, til dánarheima. Morðingjar og svikarar munu ekki ná háum aldri. En ég treysti þér, að þú leyfir mér að lifa."}]}