{"data":[{"book":"Ezekieli","chapter":"2","verse":"1","text":"Iye anandiwuza kuti, “Iwe mwana wa munthu, imirira kuti ndiyankhule nawe.”"},{"book":"Ezekieli","chapter":"2","verse":"2","text":"Pamene ankayankhula nane, Mzimu wa Mulungu unalowa mwa ine ndipo unandiyimiritsa, ndipo ndinamva Iye akundiyankhula."},{"book":"Ezekieli","chapter":"2","verse":"3","text":"Iye anati, “Iwe mwana wa munthu, Ine ndikukutuma kwa Aisraeli, mtundu wa anthu owukira umene wandiwukira Ine; Iwo ndi makolo awo akhala akundiwukira Ine mpaka lero lino."},{"book":"Ezekieli","chapter":"2","verse":"4","text":"Ndikukutuma kwa anthu okanika ndiponso nkhutukumve. Ndikukutuma kuti akawawuze zimene Ine Ambuye Yehova ndikunena."},{"book":"Ezekieli","chapter":"2","verse":"5","text":"Kaya akamva kaya sakamvera, pakuti iwo ndi anthu opanduka, komabe adzadziwa kuti mneneri ali pakati pawo."},{"book":"Ezekieli","chapter":"2","verse":"6","text":"Tsono iwe mwana wa munthu, usachite nawo mantha kapena kuopa zimene azikanena. Usachite mantha, ngakhale minga ndi mkandankhuku zikuzinge ndipo ukukhala pakati pa zinkhanira. Usachite mantha ndi zimene akunena kapena kuopsedwa ndi nkhope zawo, popeza anthuwa ndi awupandu."},{"book":"Ezekieli","chapter":"2","verse":"7","text":"Ukawawuze ndithu mawu anga, kaya akamva kaya sakamva. Paja anthuwa ndi awupandu."},{"book":"Ezekieli","chapter":"2","verse":"8","text":"Koma iwe mwana wa munthu, mvetsera zimene ndikukuwuza. Usakhale wowukira ngati iwowo. Tsono yasama pakamwa pako kuti udye chimene ndikukupatsa.”"},{"book":"Ezekieli","chapter":"2","verse":"9","text":"Nditayangʼana ndinangoona dzanja litaloza ine, litagwira mpukutu wolembedwa."},{"book":"Ezekieli","chapter":"2","verse":"10","text":"Anawufunyulura pamaso panga. Mpukutu wonse unali wolembedwa kuseri nʼkuseri. Ndipo mawu amene analembedwa mʼmenemo anali a madandawulo, maliro ndi matemberero."}]}