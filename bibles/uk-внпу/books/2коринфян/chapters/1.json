{"data":[{"book":"2 Коринфян","chapter":"1","verse":"1","text":"Павло, з волі Божої апостол Христа Ісуса, і брат Тимофій."},{"book":"2 Коринфян","chapter":"1","verse":"2","text":"Благодать вам і мир від Бога, Отця нашого, і від Господа Ісуса Христа."},{"book":"2 Коринфян","chapter":"1","verse":"3","text":"Благословенний Бог і Отець нашого Господа Ісуса Христа, Отець милосердя та Бог усякої втіхи,"},{"book":"2 Коринфян","chapter":"1","verse":"4","text":"Який втішає нас у всіх наших труднощах, щоб ми могли втішати тих, хто перебуває в різних труднощах, тією втіхою, яку ми самі отримуємо від Бога."},{"book":"2 Коринфян","chapter":"1","verse":"5","text":"Бо як зростає в нас страждання Христа, так через Христа зростає і наша втіха."},{"book":"2 Коринфян","chapter":"1","verse":"6","text":"Якщо ми зносимо труднощі, то це заради вашої втіхи та спасіння. Якщо нас втішають, то це для вашої втіхи, яка дає силу зносити ті ж страждання, які зносимо й ми."},{"book":"2 Коринфян","chapter":"1","verse":"7","text":"Наша надія щодо вас міцна, бо знаємо: якщо ви разом з нами страждаєте, то разом з нами отримаєте й втіху."},{"book":"2 Коринфян","chapter":"1","verse":"8","text":"Брати, ми не хочемо, щоб ви не знали про біду, яка трапилася з нами в Азії, адже ми були обтяжені над міру й над силу, так що й не сподівалися вижити."},{"book":"2 Коринфян","chapter":"1","verse":"9","text":"Здавалося, ми отримали вирок смерті, щоб покладались не на себе, а на Бога, Який воскрешає мертвих."},{"book":"2 Коринфян","chapter":"1","verse":"10","text":"Він врятував нас від великої загрози смерті та ще рятуватиме. На Нього покладаємо надію, що Він рятуватиме нас і надалі,"},{"book":"2 Коринфян","chapter":"1","verse":"11","text":"за сприяння вашої молитви за нас. Тоді багато хто дякуватиме Богові за дар, отриманий нами через молитви багатьох."},{"book":"2 Коринфян","chapter":"1","verse":"12","text":"Бо нашою похвалою є свідчення нашого сумління, що у світі ми поводилися – особливо з вами – з простотою та чесністю від Бога й керувалися не людською мудрістю, а Божою благодаттю."},{"book":"2 Коринфян","chapter":"1","verse":"13","text":"Адже ми не пишемо вам чогось іншого, крім того, що ви читаєте або вже розумієте. Але я сподіваюся, що ви повністю зрозумієте,"},{"book":"2 Коринфян","chapter":"1","verse":"14","text":"– як частково зрозуміли нас, – що ми ваша похвала, так само, як і ви будете нашою в День нашого Господа Ісуса."},{"book":"2 Коринфян","chapter":"1","verse":"15","text":"Із цією впевненістю я хотів спершу прийти до вас, щоб ви вдруге мали благодать."},{"book":"2 Коринфян","chapter":"1","verse":"16","text":"Бо я збирався відвідати вас по дорозі в Македонію, а повертаючись звідти, зупинитись у вас ще раз. І тоді ви відправили б мене до Юдеї."},{"book":"2 Коринфян","chapter":"1","verse":"17","text":"Тож, маючи такий намір, хіба я вчинив легковажно? Хіба я вирішую щось за покликом тіла, щоб у мене було і «так, так», і «ні, ні»?"},{"book":"2 Коринфян","chapter":"1","verse":"18","text":"Але вірний Бог, що наше слово до вас не є і «так», і «ні»."},{"book":"2 Коринфян","chapter":"1","verse":"19","text":"Адже Божий Син, Ісус Христос, Якого ми – я, Силуан і Тимофій – проповідували поміж вами, не був «так» і «ні», але в Ньому було «так»."},{"book":"2 Коринфян","chapter":"1","verse":"20","text":"І хоч би скільки було Божих обітниць, у Ньому всі «так». Тому через Нього ми й кажемо на славу Бога: «Амінь»."},{"book":"2 Коринфян","chapter":"1","verse":"21","text":"Той, Хто зміцнює нас разом із вами в Христі та помазує нас, – Бог,"},{"book":"2 Коринфян","chapter":"1","verse":"22","text":"Який також поставив на нас печать і дав завдаток1:22 Або: гарантію. Духа в наші серця."},{"book":"2 Коринфян","chapter":"1","verse":"23","text":"Я закликаю Бога у свідки моєї душі: я не приходив у Коринф, щоб вберегти вас."},{"book":"2 Коринфян","chapter":"1","verse":"24","text":"Це не означає, що ми пануємо над вашою вірою, але ми працюємо разом із вами для вашої радості, бо ви стоїте у вірі."}]}