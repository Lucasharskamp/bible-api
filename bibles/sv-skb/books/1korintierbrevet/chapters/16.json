{"data":[{"book":"1 Korintierbrevet","chapter":"16","verse":"1","text":"När det gäller insamlingen till de heliga ska ni göra så som jag har föreskrivit församlingarna i Galatien."},{"book":"1 Korintierbrevet","chapter":"16","verse":"2","text":"På första veckodagen [som är söndag i den judiska veckan] ska var och en av er hemma lägga undan och samla vad han lyckas få ihop, så att insamlingarna inte görs först vid min ankomst."},{"book":"1 Korintierbrevet","chapter":"16","verse":"3","text":"När jag kommer ska jag skicka dem ni finner lämpliga, försedda med brev, till Jerusalem för att överlämna er gåva."},{"book":"1 Korintierbrevet","chapter":"16","verse":"4","text":"Om det finns anledning för mig att resa, kommer de att resa tillsammans med mig."},{"book":"1 Korintierbrevet","chapter":"16","verse":"5","text":"Jag tänker komma till er när jag har rest genom Makedonien, för jag tar vägen över Makedonien."},{"book":"1 Korintierbrevet","chapter":"16","verse":"6","text":"Men hos er stannar jag en tid om det går, kanske hela vintern, så att ni får utrusta mig för fortsatt färd, vart det nu blir."},{"book":"1 Korintierbrevet","chapter":"16","verse":"7","text":"Jag vill inte besöka er nu på genomresa, för jag hoppas kunna stanna hos er en tid om Herren tillåter."},{"book":"1 Korintierbrevet","chapter":"16","verse":"8","text":"I Efesos stannar jag till pingst,"},{"book":"1 Korintierbrevet","chapter":"16","verse":"9","text":"för en dörr står öppen för mig till ett stort och omfattande arbete, och motståndarna är många."},{"book":"1 Korintierbrevet","chapter":"16","verse":"10","text":"När Timoteus kommer [till er i Korint], se då till att han kan vara hos er utan oro, för han arbetar med Herrens verk precis som jag."},{"book":"1 Korintierbrevet","chapter":"16","verse":"11","text":"Därför får ingen se ner på honom. Hjälp honom i väg i frid så att han kan komma till mig. Jag och bröderna väntar på honom."},{"book":"1 Korintierbrevet","chapter":"16","verse":"12","text":"När det gäller vår broder Apollos har jag ivrigt uppmanat honom att resa till er tillsammans med bröderna. Men han ville inte alls åka nu, utan reser när han får tillfälle."},{"book":"1 Korintierbrevet","chapter":"16","verse":"13","text":"Vaka (håll er vakna), stå fasta i tron, uppträd (agera) som [fullvuxna modiga] män – var starka!"},{"book":"1 Korintierbrevet","chapter":"16","verse":"14","text":"Låt allt hos er ske i [osjälvisk och utgivande] kärlek."},{"book":"1 Korintierbrevet","chapter":"16","verse":"15","text":"Mina syskon: Ni vet ju att Stefanas familj är förstlingsfrukt i [provinsen] Achaia [nuvarande södra Grekland där staden Korint låg] och att de har ställt sig till de heligas tjänst."},{"book":"1 Korintierbrevet","chapter":"16","verse":"16","text":"Rätta er därför efter sådana människor och alla andra som arbetar tillsammans och kämpar (arbetar hårt) med dem."},{"book":"1 Korintierbrevet","chapter":"16","verse":"17","text":"Jag är glad att Stefanas, Fortunatus och Achaikus [två män med slavnamn, troligen från Stefanas hushåll] har kommit, eftersom de har fyllt tomrummet efter er,"},{"book":"1 Korintierbrevet","chapter":"16","verse":"18","text":"och upplivat både min och er ande. Sådana som dem ska ni uppskatta."},{"book":"1 Korintierbrevet","chapter":"16","verse":"19","text":"Församlingarna i Asien [bland annat från städerna Smyrna, Pergamon, Thyatira, Sardes, Filadelfia, Hierapolis, Laodikeia, Kolossai och Miletos] hälsar till er."},{"book":"1 Korintierbrevet","chapter":"16","verse":"20","text":"Alla syskonen (bröderna och systrarna i tron) [alla kristna här i Efesos] hälsar till er."},{"book":"1 Korintierbrevet","chapter":"16","verse":"21","text":"Denna hälsning skriver jag, Paulus, med egen hand."},{"book":"1 Korintierbrevet","chapter":"16","verse":"22","text":"Om någon inte värdesätter (älskar – gr phileo) Herren ska han vara under förbannelse."},{"book":"1 Korintierbrevet","chapter":"16","verse":"23","text":"Herren Jesu nåd (favör) [kraft] vare med er."},{"book":"1 Korintierbrevet","chapter":"16","verse":"24","text":"Min kärlek [som är osjälvisk och utgivande] är med er alla i den Smorde (Messias, Kristus) Jesus."}]}