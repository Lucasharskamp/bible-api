{"data":[{"book":"Hebrews","chapter":"7","verse":"1","text":"Etu nimite Melchizedek, Salem7.1 Jerusalem sheher laga purana niyom hobo pare. laga raja, aru Isor laga Moha Purohit, jitia Abraham pora raja khan ke khotom kori kene ahi thakise, titia taike lok paikena asirbad dise7.1 Gen. 14:17-20.."},{"book":"Hebrews","chapter":"7","verse":"2","text":"Abraham bhi tai laga dos bhag sob to Melchizedek ke di dise. Tai laga poila naam laga motlob to hoile “dharmikta laga raja,” aru “Salem laga raja,” etu motlob thakise, “shanti laga raja.”"},{"book":"Hebrews","chapter":"7","verse":"3","text":"Tai laga baba aru ama bhi thaka nai, tai laga khandan nai, tai nimite tai jibon laga shuru aru jibon laga anth bhi nai. Kintu, Isor laga Putro nisena bonai dise, aru taike hodai nimite ekjon purohit thaki bole rakhise."},{"book":"Hebrews","chapter":"7","verse":"4","text":"Kintu sabi etu manu Melchizedek to kiman dangor thakise, Abraham pora lorai kori kene ki jitise aru loi loise etu laga dos bhag taike di dise."},{"book":"Hebrews","chapter":"7","verse":"5","text":"Aru Levi laga chokra khan ke purohit kaam kori bole nimite basi loise, aru niyom laga niyom hisab te jai kene Yehudi khan logot pora bhi daan aru dos bhag uthabole dise, taikhan bhi Abraham laga bacha khan hoilebi7.5 Num. 18:21.."},{"book":"Hebrews","chapter":"7","verse":"6","text":"Kintu Melchizedek, taikhan pora bisari kene bhi tai laga khandan panai, kintu Abraham logot pora tai te dos bhag paise, aru kun logote kosom laga vachan thakise taike he Melchizedek pora asirbad dise."},{"book":"Hebrews","chapter":"7","verse":"7","text":"Kintu eku jhagara nakori kene, ekjon chutu manu ke dangor manu pora asirbad dise."},{"book":"Hebrews","chapter":"7","verse":"8","text":"Etu karone, jinda thaka manu dos bhag pai, kintu etu pora Melchizedek jinda thaki ase koi kene gawahi diye."},{"book":"Hebrews","chapter":"7","verse":"9","text":"Aru, kotha kori thaka nisena, Levi, kun bhi dos bhag paise, tai bhi Abraham dwara dos bhag daan di thakise,"},{"book":"Hebrews","chapter":"7","verse":"10","text":"kelemane etu homoi te Levi to tai laga khandan laga gaw pora thakise jitia Melchizedek aru Abraham lok paisele."},{"book":"Hebrews","chapter":"7","verse":"11","text":"Jodi Levi khandan laga purohit kaam pora he sob bhal aru thik hoise koile -juntu pora he manu khan niyom aru niyom paise-, titia Aaron laga niyom hisab te nohoikena kele Melchizedek laga niyom hisab te aru bhi kele dusra ekjon purohit ahibole nimite dorkar hoise?"},{"book":"Hebrews","chapter":"7","verse":"12","text":"Jitia ekjon purohit bodli hoijai, titia niyom aru niyom khan bhi bodli hoijai."},{"book":"Hebrews","chapter":"7","verse":"13","text":"Etu kotha khan kun ekjon nimite koi ase tai dusra jat laga ase, kun manu bhi etu jat pora bedi te sewa kora nai."},{"book":"Hebrews","chapter":"7","verse":"14","text":"Amikhan bhal pora jani ase Probhu to Judah laga khandan pora ahise, aru Moses pora bhi etu jat nimite eku kotha kora nai7.14 Gen. 49:10; Isa. 11:1.."},{"book":"Hebrews","chapter":"7","verse":"15","text":"Aru etu ke arubi bhal pora buji bole asele, jodi kunba aru ekjon purohit Melchizedek nisena ulai."},{"book":"Hebrews","chapter":"7","verse":"16","text":"Tai ekjon purohit hoise, khandan saikene nohoi, kintu tai laga Tai laga namora jibon shakti saikene taike purohit bonaise."},{"book":"Hebrews","chapter":"7","verse":"17","text":"Kelemane Isor laga kotha te bhi eneka gawahi di ase:"},{"book":"Hebrews","chapter":"7","verse":"18","text":"Purana niyom aru kaam khan komjur aru eku kaam nathaka hoija-a pora hatai dise,"},{"book":"Hebrews","chapter":"7","verse":"19","text":"-niyom aru niyom pora eku kaam to bhal bonai dibole napare-, aru bhal asha laga kotha to manu khan ke koi dise, etu pora amikhan Isor usorte ahe."},{"book":"Hebrews","chapter":"7","verse":"20","text":"Aru etu kaam kosom nakhai kene kora nai! Kelemane dusra khan to kosom noloikene he purohit hoi jaise,"},{"book":"Hebrews","chapter":"7","verse":"21","text":"kintu Jisu to kosom khai kene purohit hoise, Isor pora Taike koise,"},{"book":"Hebrews","chapter":"7","verse":"22","text":"Etu nisena he, Jisu pora amikhan bhal kaam kori bole nimite rasta khuli dise."},{"book":"Hebrews","chapter":"7","verse":"23","text":"Prothom laga purohit khan bisi jon thakise, kintu mrityu hoija-a pora, taikhan kaam rukhi jaise."},{"book":"Hebrews","chapter":"7","verse":"24","text":"Kintu Jisu hodai nimite jinda ase, Tai logot pora purohit laga kaam kitia bhi naharabo."},{"book":"Hebrews","chapter":"7","verse":"25","text":"Etu karone, kun manu pora Tai dwara Isor ke bisari kene ahe, Tai pora eitu khan ke bacha bole pare, kelemane manu aru Isor majot te Tai hodai kotha koridi thake7.25 1 John2:1-2; 1 Tim. 2:5.."},{"book":"Hebrews","chapter":"7","verse":"26","text":"Eneka moha purohit thaka to amikhan nimite bhal ase. Tai pobitro ase, eku golti nai, sapha, paapi manu khan pora alag, aru Tai sorgo pora bhi untcha hoi jaise."},{"book":"Hebrews","chapter":"7","verse":"27","text":"Tai ekjon moha purohit pora hodai kora nisena, poila tai nijor laga paap nimite, etu pichete manu laga paap nimite bolidan di thaki bole eku dorkar nai. Kintu Tai nijorke bolidan dikene, hodai nimite, ekbar te bolidan kori dise7.27 Lev. 16:6; Heb. 10:10, 12, 14.."},{"book":"Hebrews","chapter":"7","verse":"28","text":"Kelemane niyom to komjur thaka khan majot pora he moha purohit kori bole basi thake. Kintu kosom laga kotha, kun to niyom diya pichete ahise, etu pora Putro ke basi loise, kunke sob phale pora hodai nimite thik bonai dise."}]}