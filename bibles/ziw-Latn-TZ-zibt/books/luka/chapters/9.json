{"data":[{"book":"Luka","chapter":"9","verse":"1","text":"Yesu awetanga hamwenga wanampina mlongo na waidi niyo awenka nguvu za kugulusa mpepo na udahi wa kuhonya manyonje."},{"book":"Luka","chapter":"9","verse":"2","text":"Niyo awasigila kulonga Useuta wa Chohile na kuhonya wanyonje,"},{"book":"Luka","chapter":"9","verse":"3","text":"akawagamba, “Msekuguha chochose mwe ntambo yenyu, msekuguha nkome, hegu mkwiji hegu nkande hegu hela, naho hata suche mbili."},{"book":"Luka","chapter":"9","verse":"4","text":"Hohose mkuhokelwa, ikalani umo mnyumba kubula mumlawe mo mzi uwo,"},{"book":"Luka","chapter":"9","verse":"5","text":"hohose hemkuhokelwa, halaweni houmzi uwo, mpugute tifili mwe viga vyenyu vitende ukuzi kwawo.”"},{"book":"Luka","chapter":"9","verse":"6","text":"Wanampina niyo wajinka mwe vijiji wakalonga Mbuli yedi nakuhonya wantu chila hantu."},{"book":"Luka","chapter":"9","verse":"7","text":"Helode, chilongozi wa Galilaya eze eve mbuli zoseni nazikalaila, kazaganywa vidala, kwaviya wantu wamwenga nawakagamba kugamba Yohana Mta kubatiza kauyuka."},{"book":"Luka","chapter":"9","verse":"8","text":"Watuhu nawakagamba Eliya kalaila, watuhu nawakagamba yumwenga mwa wawoni wa chikale kauyuka."},{"book":"Luka","chapter":"9","verse":"9","text":"Helode agamba, “Sikanta umtwi wa Yohana, mna yuno mntu ni yuhi hwiva izimbuli zino?” Niyo ajendeleza kujeza kumwona Yesu."},{"book":"Luka","chapter":"9","verse":"10","text":"Wasigilwa weze wauye niyo wamgambila Yesu chila chintu wadamanye. Niyo ahalawa nawo, waita wenye kwe mzi ukwitangwa Betisaida."},{"book":"Luka","chapter":"9","verse":"11","text":"Idifyo dya wantu dize dive imbuli iyo, niyo wamtimila. Kawahokela, alonga nawo mbuli za Useuta wa Chohile, nakuhonya wadya waungile kuhonywa."},{"book":"Luka","chapter":"9","verse":"12","text":"Umo zuwa dikakonga kuswa, wadya wanampina wakwe mlongo na waidi wambasa nakugamba, “Lagana na wano wantu chani waite, kwe imizi na kwezinkonde zimjihi wakalonde nkande na hantu ha kugona kwa viya hano chili hechedu.”"},{"book":"Luka","chapter":"9","verse":"13","text":"Mna awagamba “Wenkeni nyuwe wenye chintu cha kudya.”"},{"book":"Luka","chapter":"9","verse":"14","text":"Nahana wantu wakubula magana milongo mishano"},{"book":"Luka","chapter":"9","verse":"15","text":"Wanampina weze wabinde kudamanya niyo wantu wekale hasi,"},{"book":"Luka","chapter":"9","verse":"16","text":"Yesu niyo aiguha idya imigate mishano na wadya wasamaki waidi, asinya kulanga, amjimbika Chohile, aibesula, awenka wanampina wawasangile wantu."},{"book":"Luka","chapter":"9","verse":"17","text":"Woseni wadya niyo weguta, wanampina walogota ntangulu mlongo na mbili za viya visigazwe."},{"book":"Luka","chapter":"9","verse":"18","text":"Zuwa dimwenga umo Yesu akamlombeza Chohile echedu, wanampina wambasa. Awauza, “Idifyo dyanigamba miye ni yuhi?”"},{"book":"Luka","chapter":"9","verse":"19","text":"Wamhitula “Wamwenga wagamba wi Yohana Mta kubatiza, watuhu wagamba wi Eliya, watuhu nawo wagamba wiyumwenga ywa wawoni wa chikale kauyuka.”"},{"book":"Luka","chapter":"9","verse":"20","text":"Awauza, “Nanywi mwagaze?, Mwanigamba miye ni yuhi?”"},{"book":"Luka","chapter":"9","verse":"21","text":"Yesu niyo awalemeza wasekumgambila mntu yoyose imbuli iyo."},{"book":"Luka","chapter":"9","verse":"22","text":"Alonga naho kwawo, “Mwana ywa Mntu aungigwa asulumizwe na kulemelwa ni vilongozi wadalahala na mlavyantambiko mkulu na wahinya Sigilizi. Nakomwe, mna mazuwa matatu yakutimila nauyuke.”"},{"book":"Luka","chapter":"9","verse":"23","text":"Niyo alonga kwa woseni, “Yoyose akunga anitimile aungigwa elemele, aguhe msalaba wakwe chila zuwa, nakunitimila."},{"book":"Luka","chapter":"9","verse":"24","text":"Kwaviya yoyose akunga ahonye ujima wakwe nawaze, mna yoyose akunga awaze ujima wakwe nauhonye."},{"book":"Luka","chapter":"9","verse":"25","text":"Kuna wedi wani kwa mntu kuhokela isi njima, mna aho aza ujima wakwe?"},{"book":"Luka","chapter":"9","verse":"26","text":"Mntu ananiwonela soni na amahinyo yangu, Mwana ywa mntu naye namwone soni umo akeza mo ukuka wakwe na Ukulu wa Tate na wandima wa kwembingu wakukile."},{"book":"Luka","chapter":"9","verse":"27","text":"Nawagambilani chindedi, watuhu hano hawabanike kubula wauwone Useuta wa Chohile.”"},{"book":"Luka","chapter":"9","verse":"28","text":"Mazuwa mfungate eze alonge mbuli izo, Yesu awaguha Petulo na Yohana na Yakobo niyo waita he kagulu kumlombeza Chohile."},{"book":"Luka","chapter":"9","verse":"29","text":"Umo akalombeza, uso wakwe uhitukila, suche zakwe nazo niyo zang'alisa."},{"book":"Luka","chapter":"9","verse":"30","text":"Aho wantu waidi nawehadya wakasimwila naye. Nani Musa na Eliya,"},{"book":"Luka","chapter":"9","verse":"31","text":"wantu waidi Musa na Eliya walaila wakaoneka mgati mo langazi wo ukuka ukulaila kwembingu. Nendile wakalonga na Yesu mwa yadya nayamlaile kudya Yelusalemu. Chani achintize yawandikwe mwakwe."},{"book":"Luka","chapter":"9","verse":"32","text":"Petulo na weyawe nawadotwa ni ntongo, mna niyo wenuka nakuwona ukulu wa Yesu na wantu waidi wachimale naye."},{"book":"Luka","chapter":"9","verse":"33","text":"Wadya wantu weze wamwase Yesu, Petulo amgamba, “Zumbe, utana wani uno wihano! Nachizenge mahema matatu, dimwenga dyako, dimwenga dya Musa na dimwenga dya Eliya.” Hamanyaga vitendese chiya akutamwila."},{"book":"Luka","chapter":"9","verse":"34","text":"Iviya akajendeleza kutamwila, ingu dyalaila na kuwagubika kwa chizuli chakwe, wanampina wogoha umo idingu dikawezila."},{"book":"Luka","chapter":"9","verse":"35","text":"Izwi dyevika kulaila mwe dingu, “Yuno nuyo Mwanangu, nisagule mwetegelezeni!”"},{"book":"Luka","chapter":"9","verse":"36","text":"Idizwi dize dinyamale, wamwona Yesu ichedu. Wanampina wanyamala kusimwila imbuli ino, chipindi chiya hawamgambile yoyose chochose wawone."},{"book":"Luka","chapter":"9","verse":"37","text":"Zuwa ditimile Yesu na wadya wanampina watatu wasela kulaila kwa kagulu, fyo kulu dyadugana na Yesu."},{"book":"Luka","chapter":"9","verse":"38","text":"Mntu yumwenga aguta kulaila mwe difyo, “Mhinya! Nakulombeza, msinye mwanangu echedu!"},{"book":"Luka","chapter":"9","verse":"39","text":"Mpepo nchafu inamwingila aho atula lwasu, kuno yamgwisa chifutu, malovu nayo yalawa mo mlomo, ijendeleza kumlumiza naho haikunga kumlekela aite!"},{"book":"Luka","chapter":"9","verse":"40","text":"Nawalombezaga wanampina wako waiguluse, mna waidunduga.”"},{"book":"Luka","chapter":"9","verse":"41","text":"Yesu ahitula, “Nyuwe lweleko helwikumzumila Chohile naho lwagile! Nanikale nanyuwe kubula ini? Nanikale na nyuwe kubula ini?” Niwajijimizeni kubula ini? Niyo amgamba yudya mntu, “Mlete mwawo hano.”"},{"book":"Luka","chapter":"9","verse":"42","text":"Umo yudya mbwanga akeza, mpepo nchafu imgwisa hasi nakumjela chifutu. Yesu aikwamila impepo iyo, amhonya umbwanga, nakumvuza kwa tatiyakwe."},{"book":"Luka","chapter":"9","verse":"43","text":"Wantu woseni wehelwa mo udahi mkulu wa Chohile."},{"book":"Luka","chapter":"9","verse":"44","text":"“Mnasekujala chino hunga nilonge nanywi! Mwana ywa Mntu nenkizwe mo udahi wa wantu.”"},{"book":"Luka","chapter":"9","verse":"45","text":"Mna wanampina hawakombaganye mbuli iyo manakwe ni mbwani. Naifiswa kwawo chani wasekuikombaganya, naho nawakogoha kumwuza mwe mbuli iyo."},{"book":"Luka","chapter":"9","verse":"46","text":"Malosano yakonga mgati mwe wanampina wakauzana ni yuhi mkulu kujinka woseni."},{"book":"Luka","chapter":"9","verse":"47","text":"Yesu niyo abunkula viya nawakafanyanya mwe myoyo yawo, ivyo aguha mwana, amchimalisa hankanda hakwe,"},{"book":"Luka","chapter":"9","verse":"48","text":"nakuwagamba, “Yoyose akunga amhokele mwana yuno mwe zina dyangu, anihokela miye, naho akunihokela, iviya amhokela yudya anisigile. Kwaviya yoyose wa hasi mwenyu wose nuyo mkulu kujinka woseni.”"},{"book":"Luka","chapter":"9","verse":"49","text":"Yohana alonga, “Zumbe, chiwona mntu akugulusa mpepo kwa zina dyako, niyo chamgamba aleke, kwaviya hemwe dibunga dyetu.”"},{"book":"Luka","chapter":"9","verse":"50","text":"Yesu niyo awagamba, “Msekumlemeza, kwaviya yoyose ehamwenga na nyuwe ni mnyenyu.”"},{"book":"Luka","chapter":"9","verse":"51","text":"Chipindi chikasogela umo Yesu naguhigwe kwigalwa kwembingu, kaviwona akonge ntambo kubula Yelusalemu."},{"book":"Luka","chapter":"9","verse":"52","text":"Kasigila wantu wamlongweile, waitile kwe kaya ya Samaliya kumdamanyiza chila chintu kwa chausa chakwe."},{"book":"Luka","chapter":"9","verse":"53","text":"Mna wantu wo mzi udya hawamhokele, kwaviya ni pwilili kugamba emwe ntambo kwita Yelusalemu."},{"book":"Luka","chapter":"9","verse":"54","text":"Umo wanampina Yohana na Yakobo weze wawone vino, wagamba, “Zumbe waunga chisigile moto kulaila kwembingu uwabalange?”"},{"book":"Luka","chapter":"9","verse":"55","text":"Mna Yesu niyo awahitukila na kuwakwahila."},{"book":"Luka","chapter":"9","verse":"56","text":"Wakaheza waita kwe mzi mtuhu."},{"book":"Luka","chapter":"9","verse":"57","text":"Umo wakajenda mwe isila, mntu yumwenga amgamba Yesu, “Nahutimile hohose ukunga wite.”"},{"book":"Luka","chapter":"9","verse":"58","text":"Yesu amgamba, “Mauzi yana mabome, wadege nawo wana masasa, mna Mwana ywa Mntu hana hantu hekugona.”"},{"book":"Luka","chapter":"9","verse":"59","text":"Amgamba mntu mtuhu, “Nitimila.”"},{"book":"Luka","chapter":"9","verse":"60","text":"Yesu ahitula, “Waleke wabanike wahambe wabanike wawo. Wite ukalonge Useuta wa Chohile.”"},{"book":"Luka","chapter":"9","verse":"61","text":"Mtuhu naho agamba, “Zumbe, nahutimile, mna ndakunileka nite halage kukaya kwangu.”"},{"book":"Luka","chapter":"9","verse":"62","text":"Yesu amgamba, “Yoyose akukonga kutoza jembe niyo ajendeleza kusinya kunyuma hakuwagila ko Useuta wa Chohile.”"}]}