{"data":[{"book":"سَمُوٍلِ ١","chapter":"3","verse":"1","text":"نَ قٌنِكٍ سَمُوٍلِ نُ نَ عَلَتَلَ شَ وَلِ رَبَقٍ عٍلِ قّ مَ. نَ تّمُي عَلَتَلَ مُ نُ وْيّنمَ مِشِيٍ بّ عَ فبٍ رَ، عَ شَ لَامَتُنيِيٍ قَن مُ نُ وُيَ."},{"book":"سَمُوٍلِ ١","chapter":"3","verse":"2","text":"كْي ندٍ رَ عٍلِ سّرّشّدُبّ نُ سَشِ عَ شَ كٌنكٌي كُي. عَ يَيٍ مُ نُ سٍ تٌمَ عَ قَنيِ رَ، عَ فبٍ مُ نُ لُشِ عَ شَ قِندِ دْنشُي رَ."},{"book":"سَمُوٍلِ ١","chapter":"3","verse":"3","text":"عَلَ شَ لَنثُي مُ نُ شُبٍنشِ سِندٍن. سَمُوٍلِ تَن نُ عَ سَشِ عَلَتَلَ شَ بَنشِ كُي، سَاتّ كَنكِرَ نُ نَ دّننَشّ."},{"book":"سَمُوٍلِ ١","chapter":"3","verse":"4","text":"عَلَتَلَ نَشَ سَمُوٍلِ شِلِ. سَمُوٍلِ نَشَ عَ رَتِن، «ﭑ تَن نَن يَ.»"},{"book":"سَمُوٍلِ ١","chapter":"3","verse":"5","text":"نَ كُي عَ نَشَ سِفَ عَ فِ رَ عٍلِ يِرٍ، عَ عَ قَلَ عَ بّ، «ﭑ بَرَ قَ عِ شَ شِلِ مَ.» عٍلِ نَشَ عَ يَابِ، «عَدٍ، ﭑ مُ عِ شِلِ دٍ. سِفَ، عِ عِ سَ.» سَمُوٍلِ نَشَ فبِلٍن، عَ سَ عَ سَ."},{"book":"سَمُوٍلِ ١","chapter":"3","verse":"6","text":"عَلَتَلَ مَن نَشَ سَمُوٍلِ شِلِ. سَمُوٍلِ نَشَ كٍلِ، عَ سِفَ عٍلِ يِرٍ، عَ عَ قَلَ عَ بّ، «عِ تٌ ﭑ شِلِ، ﭑ بَرَ قَ» عٍلِ نَشَ عَ يَابِ، «عَدٍ، ﭑ مُ عِ شِلِ. سِفَ، عِ سَ عِ سَ.»"},{"book":"سَمُوٍلِ ١","chapter":"3","verse":"7","text":"سَمُوٍلِ مُ نُ عَلَتَلَ كٌلٌنشِ سِندٍن، بَرِ مَ هَن نَ تّمُي عَلَتَلَ مُ نُ وْيّن عَ بّ."},{"book":"سَمُوٍلِ ١","chapter":"3","verse":"8","text":"عَلَتَلَ مَن نَشَ سَمُوٍلِ شِلِ عَ سَشَن ندٍ. سَمُوٍلِ نَشَ كٍلِ، عَ سِفَ عٍلِ يِرٍ، عَ عَ قَلَ عَ بّ، «عِ تٌ ﭑ شِلِ، ﭑ بَرَ قَ.» نَ كُي عٍلِ نَشَ عَ قَهَامُ عَ عَلَتَلَ نَن نَ قٌنِكٍ شِلِقٍ."},{"book":"سَمُوٍلِ ١","chapter":"3","verse":"9","text":"عٍلِ نَشَ عَ قَلَ سَمُوٍلِ بّ، «فبِلٍن عِ سَ عِ سَ. عِ نَ نَ شُي مّ سْنْن، عِ شَ عَ رَتِن، ‹عَلَتَلَ، وْيّن. عِ شَ كٌنيِ دِ عَ تُلِ مَتِمَ عِ رَ.›» سَمُوٍلِ نَشَ فبِلٍن، عَ سَ عَ سَ عَ سَدٍ."},{"book":"سَمُوٍلِ ١","chapter":"3","verse":"10","text":"عَلَتَلَ نَشَ قَ عَ يِرٍ، عَ مَن نَشَ عَ شِلِ، «سَمُوٍلِ، سَمُوٍلِ.» سَمُوٍلِ نَشَ عَ رَتِن، «عَلَتَلَ، وْيّن. عِ شَ كٌنيِ دِ عَ تُلِ مَتِشِ عِ رَ.»"},{"book":"سَمُوٍلِ ١","chapter":"3","verse":"11","text":"عَلَتَلَ نَشَ عَ مَسٍن سَمُوٍلِ بّ، «ﭑ قَمَ نّ قٍ ندٍ رَبَدٍ عِسِرَيِلَ، نَشَن مِشِيٍ دّ عِشَرَ مَ."},{"book":"سَمُوٍلِ ١","chapter":"3","verse":"12","text":"نَ لْشْي، ﭑ نَشَن بِرِن قَلَشِ عٍلِ شَ دٍنبَيَ شَ قٍ رَ، ﭑ عَ بِرِن نَكَمَلِمَ نّ، كٍلِقٍ عَ قْلّ هَن عَ رَحْنيِ."},{"book":"سَمُوٍلِ ١","chapter":"3","verse":"13","text":"ﭑ بَرَ عَ قَلَ عَ بّ، عَ ﭑ قَمَ نّ عَ شَ دٍنبَيَ حَشَنكَتَدٍ عَبَدَن عَ شَ يُنُبِ شَ قٍ رَ. عَ نُ عَ كٌلٌن عَ عَ شَ دِيٍ نَ ﭑ مَبٍرٍقٍ، كْنْ عَ تَن مُ تْنيِ دْشْ عٍ مَ."},{"book":"سَمُوٍلِ ١","chapter":"3","verse":"14","text":"نَ نَن عَ رَ، ﭑ بَرَ ﭑ كَلِ عٍلِ شَ دٍنبَيَ شَ قٍ رَ، شُنسَرٍ يٌ مُ نَ عٍ بّ. سّرّشّ نُن هَدِيَ مُ نْمَ عٍ شَ يُنُبِيٍ شَقَرِدٍ.»"},{"book":"سَمُوٍلِ ١","chapter":"3","verse":"15","text":"سَمُوٍلِ نَشَ عَ سَ هَن فّيسّفّ، عَ قَ عَلَتَلَ شَ بَنشِ نَادّيٍ رَبِ. سَمُوٍلِ نُ فَاشُشِ عَ شَ لَامَتُنيِ يَبَدٍ عٍلِ بّ،"},{"book":"سَمُوٍلِ ١","chapter":"3","verse":"16","text":"كْنْ عٍلِ نَشَ عَ شِلِ، عَ عَ قَلَ عَ بّ، «ﭑ مَ دِ سَمُوٍلِ.» سَمُوٍلِ نَشَ عَ رَتِن، «ﭑ نَ بٍ.»"},{"book":"سَمُوٍلِ ١","chapter":"3","verse":"17","text":"عٍلِ نَشَ عَ مَشْرِن، «عَلَتَلَ مُنسٍ مَسٍنشِ عِ بّ؟ عِ نَشَ سٍسٍ نْشُن ﭑ مَ. شَ عِ وْيّن كٍرٍن نْشُن ﭑ مَ، عَلَ شَ نَ سَرٍ رَفبِلٍن عِ مَ، عَ قَ ندٍ سَ نَ قَرِ.»"},{"book":"سَمُوٍلِ ١","chapter":"3","verse":"18","text":"نَ كُي، سَمُوٍلِ نَشَ عَلَ شَ مَسٍنيِ بِرِن نَدَنفِ عٍلِ مَ، عَ مُ سٍسٍ نْشُن عَ مَ. عٍلِ نَشَ عَ قَلَ، «عَلَتَلَ نَن عَ رَ. عَ شَ عَ سَفٌ رَبَ.»"},{"book":"سَمُوٍلِ ١","chapter":"3","verse":"19","text":"سَمُوٍلِ نُ نَ مْقٍ، عَلَتَلَ قَن نُ نَ عَ قْشْ رَ. عَ مُ عَلَتَلَ شَ مَسٍنيِ يٌ رَبّحِنشِ."},{"book":"سَمُوٍلِ ١","chapter":"3","verse":"20","text":"كٍلِقٍ دَنَ هَن بٍرِ سٍيبَ، عِسِرَيِلَ بِرِن نَشَ عَ كٌلٌن عَ سَمُوٍلِ قِندِشِ عَلَتَلَ شَ نَمِحْنمّ نَن نَ."},{"book":"سَمُوٍلِ ١","chapter":"3","verse":"21","text":"عَلَتَلَ نُ لُمَ مِنِ رَ سَمُوٍلِ مَ سِلٌ، عَ عَ شَ مَسٍنيِ تِ عَ بّ."}]}