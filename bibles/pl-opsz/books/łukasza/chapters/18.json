{"data":[{"book":"Łukasza","chapter":"18","verse":"1","text":"Pewnego dnia Jezus, mówiąc o potrzebie wytrwałej modlitwy, opowiedział uczniom następującą przypowieść:"},{"book":"Łukasza","chapter":"18","verse":"2","text":"—Żył w pewnym mieście sędzia—człowiek nieprzejmujący się Bogiem i lekceważący ludzi."},{"book":"Łukasza","chapter":"18","verse":"3","text":"Często przychodziła do niego pewna wdowa z tego miasta i błagała: „Bądź moim obrońcą przed tym, który mnie oskarża”."},{"book":"Łukasza","chapter":"18","verse":"4","text":"Sędzia przez pewien czas nie chciał tego uczynić. W końcu jednak pomyślał sobie: „Chociaż nie przejmuję się Bogiem i nie obchodzą mnie ludzie,"},{"book":"Łukasza","chapter":"18","verse":"5","text":"to pomogę tej natrętnej kobiecie, żeby mi więcej nie zawracała głowy”."},{"book":"Łukasza","chapter":"18","verse":"6","text":"Widzicie, co ten zły sędzia sobie pomyślał?—kontynuował Jezus."},{"book":"Łukasza","chapter":"18","verse":"7","text":"—Czyż więc Bóg nie weźmie w obronę swoich wybranych, którzy Go o to błagają dniem i nocą? I czy będzie z tym zwlekał?"},{"book":"Łukasza","chapter":"18","verse":"8","text":"Z pewnością szybko przyjdzie im z pomocą! Ale czy ludzie będą jeszcze wierzyć Bogu, gdy Ja, Syn Człowieczy, powtórnie powrócę na ziemię?"},{"book":"Łukasza","chapter":"18","verse":"9","text":"Następnie, zwracając się do tych, którzy szczycili się własną doskonałością, a pogardzali innymi, opowiedział następującą przypowieść:"},{"book":"Łukasza","chapter":"18","verse":"10","text":"—Dwóch ludzi przyszło do świątyni, aby się modlić: szanowany przez wszystkich faryzeusz i pogardzany poborca podatkowy."},{"book":"Łukasza","chapter":"18","verse":"11","text":"Pierwszy stanął z przodu i tak się modlił: „Dziękuję Ci, Boże, że nie jestem grzesznikiem, jak inni ludzie—chciwi, bezbożni, niewierni w małżeństwie albo jak ten nędzny poborca podatkowy!"},{"book":"Łukasza","chapter":"18","verse":"12","text":"Aż dwa razy w tygodniu powstrzymuję się od posiłków i składam w ofierze dziesięć procent moich dochodów”."},{"book":"Łukasza","chapter":"18","verse":"13","text":"W tym czasie poborca podatkowy stał z daleka i nie śmiał nawet podnieść oczu ku niebu. Bił się z żalem w piersi i błagał: „Boże, okaż mi, grzesznikowi, litość!”."},{"book":"Łukasza","chapter":"18","verse":"14","text":"Zapewniam was, że ten drugi odszedł do domu z Bożym przebaczeniem, nie pierwszy! Każdy bowiem, kto sam siebie wywyższa, zostanie poniżony. A kto się uniża, zostanie wywyższony."},{"book":"Łukasza","chapter":"18","verse":"15","text":"Zdarzyło się też, że przyprowadzono do Jezusa dzieci, aby je pobłogosławił. Uczniowie jednak odsuwali je, nie chcąc, aby Mu przeszkadzały."},{"book":"Łukasza","chapter":"18","verse":"16","text":"Widząc to, Jezus przywołał je do siebie, i rzekł:"},{"book":"Łukasza","chapter":"18","verse":"17","text":"Zapewniam was: Jeśli ktoś nie przyjdzie do Boga tak, jak dziecko przychodzi do ojca, nie będzie miał wstępu do Jego królestwa."},{"book":"Łukasza","chapter":"18","verse":"18","text":"Innym razem pewien wysoko postawiony człowiek zapytał Jezusa:"},{"book":"Łukasza","chapter":"18","verse":"19","text":"—Dlaczego nazywasz Mnie dobrym?—zapytał Jezus. —Naprawdę dobry jest tylko Bóg."},{"book":"Łukasza","chapter":"18","verse":"20","text":"Jeśli zaś chodzi o twoje pytanie, to znasz chyba przykazania: „Bądź wierny w małżeństwie, nie zabijaj, nie kradnij, nie składaj fałszywych zeznań, szanuj rodziców!”?"},{"book":"Łukasza","chapter":"18","verse":"21","text":"—Nauczycielu! Nigdy nie przekroczyłem żadnego z nich—odpowiedział."},{"book":"Łukasza","chapter":"18","verse":"22","text":"—Zatem jedno pozostało ci do zrobienia—powiedział Jezus. —Sprzedaj swój majątek, a pieniądze rozdaj biednym. To zapewni ci skarb w niebie. Potem wróć i chodź ze Mną."},{"book":"Łukasza","chapter":"18","verse":"23","text":"Na te słowa rozmówca spochmurniał; był bowiem bardzo bogaty."},{"book":"Łukasza","chapter":"18","verse":"24","text":"Jezus odprowadził go wzrokiem i powiedział:"},{"book":"Łukasza","chapter":"18","verse":"25","text":"Łatwiej wielbłądowi przejść przez ucho od igły, niż bogatemu człowiekowi wejść do królestwa Bożego."},{"book":"Łukasza","chapter":"18","verse":"26","text":"Ludzie, którzy słyszeli te słowa, zapytali:"},{"book":"Łukasza","chapter":"18","verse":"27","text":"—To przekracza ludzkie możliwości, ale dla Boga wszystko jest możliwe—odparł Jezus."},{"book":"Łukasza","chapter":"18","verse":"28","text":"—My zostawiliśmy wszystko i poszliśmy za Tobą—odezwał się Piotr."},{"book":"Łukasza","chapter":"18","verse":"29","text":"—Zapewniam was—odpowiedział Jezus—że każdy, kto dla sprawy królestwa Bożego, opuścił dom, żonę, braci, rodziców lub dzieci,"},{"book":"Łukasza","chapter":"18","verse":"30","text":"otrzyma w zamian o wiele więcej już teraz, a w przyszłym świecie czeka go życie wieczne."},{"book":"Łukasza","chapter":"18","verse":"31","text":"Potem wziął Dwunastu na bok i powiedział im:"},{"book":"Łukasza","chapter":"18","verse":"32","text":"zostanę wydany w ręce Rzymian. Będą śmiać się ze Mnie, znieważać i pluć na Mnie;"},{"book":"Łukasza","chapter":"18","verse":"33","text":"ubiczują Mnie i w końcu zabiją. Lecz po trzech dniach powrócę do życia!"},{"book":"Łukasza","chapter":"18","verse":"34","text":"Oni jednak nie rozumieli tego i nie mogli odkryć sensu tych słów."},{"book":"Łukasza","chapter":"18","verse":"35","text":"Gdy zbliżali się do Jerycha, minęli pewnego niewidomego żebraka, siedzącego przy drodze."},{"book":"Łukasza","chapter":"18","verse":"36","text":"Słysząc gwar przechodzącego tłumu, pytał, co się dzieje."},{"book":"Łukasza","chapter":"18","verse":"37","text":"Powiedziano mu więc, że przechodzi tędy Jezus z Nazaretu."},{"book":"Łukasza","chapter":"18","verse":"38","text":"Na to on zaczął wołać:"},{"book":"Łukasza","chapter":"18","verse":"39","text":"Ci, którzy szli przodem, uciszali go, on jednak tym głośniej wołał:"},{"book":"Łukasza","chapter":"18","verse":"40","text":"Jezus zatrzymał się i polecił go przyprowadzić. Potem zapytał:"},{"book":"Łukasza","chapter":"18","verse":"41","text":"—Co mogę dla ciebie zrobić?"},{"book":"Łukasza","chapter":"18","verse":"42","text":"—Zatem przejrzyj!—powiedział Jezus. —Twoja wiara cię uzdrowiła."},{"book":"Łukasza","chapter":"18","verse":"43","text":"I natychmiast niewidomy odzyskał wzrok i poszedł z Nim, wielbiąc Boga. Również cały tłum, który był świadkiem tego cudu, dziękował Bogu."}]}