{"data":[{"book":"1 Qoronttosa","chapter":"9","verse":"1","text":"Tani goqa asi gidikinaa? Ta Haware gidikinaa? Nu Goda Yesusa ta ta ayfera beyabeykinaa? Inteka Godan ta oothon bettida ayfe gideketii?"},{"book":"1 Qoronttosa","chapter":"9","verse":"2","text":"Haratas ta haware gidontta agikokka ta intes tumape hawarekko. Gaasoyka Godan ta Hawaretetha bessiza matamey intenako."},{"book":"1 Qoronttosa","chapter":"9","verse":"3","text":"Tana paccizaytas ta immiza malithey hessako."},{"book":"1 Qoronttosa","chapter":"9","verse":"4","text":"Ero maanasine uyanas nuusu bessenee?"},{"book":"1 Qoronttosa","chapter":"9","verse":"5","text":"Hara Hawarista mala Goda ishata malane kefantta mala nuka ammaniza nu machcheta ekki yuuyana danda7okonii?"},{"book":"1 Qoronttosa","chapter":"9","verse":"6","text":"Woyko waayeti daburidi daanas bessizay tanane Barinabassa xalalaa?"},{"book":"1 Qoronttosa","chapter":"9","verse":"7","text":"Ero ba miishara wotadarateth oothizay oonee? woyne miith tokidi, tokida miththa ayfe monttay oonee? Mehe hemmishe ba hemmiza meheza maath uyonttay oonee?"},{"book":"1 Qoronttosa","chapter":"9","verse":"8","text":"Ta hayssa gizay coo asa qofa mala xalalaa? Muse wogay hessaththo genee?"},{"book":"1 Qoronttosa","chapter":"9","verse":"9","text":"Muse woga garisan “Kath bukiza mehe duuna qashofa” geeteti xaafetides. Histin Xoossu metiday he meheza qanthee?"},{"book":"1 Qoronttosa","chapter":"9","verse":"10","text":"Izi hessa giday tumape nu gishshi gidenee? He xaafetiday addafe nu gishshikko. Goshanchayne goyzay qassekka bukizaysika ba ootho ayfepe iza gakkizayssa ekanas ufayssan oothes."},{"book":"1 Qoronttosa","chapter":"9","verse":"11","text":"Nu inte gidon ayana zerethi zeridayti ashosu gidizaz maxiiko hessi gita miishee?"},{"book":"1 Qoronttosa","chapter":"9","verse":"12","text":"Hara asati intefe hessa mala go7a ekanas danda7iko nu qass hessafe daro demmanas bessenee? Gido attin nuni nuusu bessiza mala go7etibeyko. Harapeka nu Kiristoosa mishiracho qaalas dhuphe gidontta mala hanizazi wursika danda7osu."},{"book":"1 Qoronttosa","chapter":"9","verse":"13","text":"Xoossa woossa keeththan oothizayti ba maanayssa Xoossa woossa keethafe ekkizayssa mala yarshoson oothizaytika he ba oothiza yarishizayssafe mizayssa inte ereketii?"},{"book":"1 Qoronttosa","chapter":"9","verse":"14","text":"Hessaththoka mishiracho qaala sabakizayti bena koshizayssa mishiracho qaala oothizasope ekkana mala Goday woga wothides."},{"book":"1 Qoronttosa","chapter":"9","verse":"15","text":"Tani gidiko hessa wursopeka aykoka go7etabeyke. Ha7ika ta intes hayssa xaafizay heytantta mala miish taas ootheto gaada gidena. Ayis giiko oonikka tani ta Godan ceeqetizaro taape wothi ekanape taas hayqoy lo7okko."},{"book":"1 Qoronttosa","chapter":"9","verse":"16","text":"Mishiracho qaala sabakidayssi tana ceeqisena. Ta sabakizay dosa gidida gishshi gidontta wolqara tana gakida gishshikko. Ta mishiracho qaala sabakontta aggiko tana aye!"},{"book":"1 Qoronttosa","chapter":"9","verse":"17","text":"Mishiracho qaala ta dosan ta sabakiko taas woytoy dees. Tani ta dosan gidontta wolqara oothizayssa gidiko hadara polana mala ootho xalala gidana."},{"book":"1 Qoronttosa","chapter":"9","verse":"18","text":"Histin taas aaza woytoy dizee? Taas woytoy daanay mishiracho qaala sabakashe taas bessizayta ta go7etontta aggikkoko."},{"book":"1 Qoronttosa","chapter":"9","verse":"19","text":"Ta goqape attin oonaskka ayleka gidike. Gido attin darota Godako zaarana gishshi asa wursos aylle mala gidadis."},{"book":"1 Qoronttosa","chapter":"9","verse":"20","text":"Ayhudista ashanas Ayhudatara istta milatadis. Ta ta baggara Muse wogape garasara gidontta dashe Muse wogape garisara dizayta ashanas istta milatadis."},{"book":"1 Qoronttosa","chapter":"9","verse":"21","text":"Ta ta baggara Xoossa wogay dizadene Kiristoosa wogas haaretizade gidikkoka wogay bayindayta ashanas istta mala wogay bayindade gidides."},{"book":"1 Qoronttosa","chapter":"9","verse":"22","text":"Daburanchata ashanas gaada taka daburanchatara istta mala taka daburancha gidadis. Taas danda7etida mala wurson issi issi asata ashanas asa wursora istti hanizaz hanadis."},{"book":"1 Qoronttosa","chapter":"9","verse":"23","text":"Ta hayssa ubbaa oothizay mishiracho qaala anjjo isttara gishistanas mishiracho qaala gishshi oothadis."},{"book":"1 Qoronttosa","chapter":"9","verse":"24","text":"Gaade wothe woxxizayti daro shin xoonidi shilmmate demmizay issade xalala gididayssa inte ereketii? Hessa gishshi shilmmate ekanas woxxizade mala inteka woxxite."},{"book":"1 Qoronttosa","chapter":"9","verse":"25","text":"Gaaden wooxi adhdhanas gigettizadey oonka hano wurson berika bena naages. Heytanti adhdhanane dhayana akillile ekanas daburetes shin nu qass medhinas dhayontta akillile demmanas daburosu."},{"book":"1 Qoronttosa","chapter":"9","verse":"26","text":"Hessa gishshi ta qass poloy bayinda coo mela woxxizade mala coo mela woxxike. Qasseka carikora baxxetizade mala coo mela gaden baxxetike."},{"book":"1 Qoronttosa","chapter":"9","verse":"27","text":"Ta qass haratas sabaka pe7ada taas kunda atontta mala ta asatetha shiisha oykada haarays."}]}