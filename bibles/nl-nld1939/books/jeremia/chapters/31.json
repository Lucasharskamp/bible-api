{"data":[{"book":"Jeremia","chapter":"31","verse":"1","text":"In die tijd, is de godsspraak van Jahweh, Zal Ik voor Israëls stammen een God zijn, En zij zullen mijn volk zijn, spreekt Jahweh."},{"book":"Jeremia","chapter":"31","verse":"2","text":"In de steppe vindt het volk weer genade, Dat door het zwaard bleef gespaard: Israël, op weg naar zijn rust."},{"book":"Jeremia","chapter":"31","verse":"3","text":"Reeds uit de verte treedt Jahweh het tegen: Met een eeuwige liefde heb Ik u lief; Daarom neem Ik genadig u aan, en bouw u weer op."},{"book":"Jeremia","chapter":"31","verse":"4","text":"Jonkvrouw van Israël, gij wordt herbouwd; Weer zult gij u tooien met pauken, Opgaan in vrolijke reien!"},{"book":"Jeremia","chapter":"31","verse":"5","text":"Weer zult ge wijngaarden planten op Samaria’s bergen, En die ze planten, zullen er de vruchten van oogsten."},{"book":"Jeremia","chapter":"31","verse":"6","text":"Ja, de dag zal komen, dat de wachters Op Efraïms bergen roepen: Komt, laat ons opgaan naar Sion, Naar Jahweh, onzen God!"},{"book":"Jeremia","chapter":"31","verse":"7","text":"Want zo spreekt Jahweh: Jubelt van vreugd over Jakob, Juicht over den heerser der volken; Verkondigt het blijde, en roept het uit Jahweh heeft zijn volk verlost, Al wat van Israël bleef gespaard!"},{"book":"Jeremia","chapter":"31","verse":"8","text":"Zie, Ik leid ze terug Uit het land van het noorden, En breng ze bijeen van de grenzen der aarde: Met blinden en lammen in hun kring, Met zwangere en barende vrouwen: In machtige drommen keren ze terug!"},{"book":"Jeremia","chapter":"31","verse":"9","text":"Wenend schrijden ze voort, Maar troostend zal Ik ze leiden, En ze naar de waterbeken brengen Langs effen wegen, waarop ze niet struikelen; Want Ik zal Israël een vader, Efraïm zal mijn eerstgeborene zijn."},{"book":"Jeremia","chapter":"31","verse":"10","text":"Volkeren, hoort het woord van Jahweh, Verkondigt het op verre kusten: Die Israël verstrooide, verzamelt het weer, En hoedt ze, als een herder zijn kudde!"},{"book":"Jeremia","chapter":"31","verse":"11","text":"Waarachtig, Jahweh heeft Jakob verlost, Hem uit de greep van zijn overwinnaar bevrijd."},{"book":"Jeremia","chapter":"31","verse":"12","text":"Juichend bereiken ze de toppen van Sion, Stralend van vreugde om de goedheid van Jahweh. Om het koren, de most en de olie, Om de schapen en runderen. Hun ziel is als een bevloeide tuin, Ze zullen nooit meer versmachten."},{"book":"Jeremia","chapter":"31","verse":"13","text":"Dan zullen de meisjes dansen van vreugde, Jongemannen in de kring van grijsaards; Dan zal Ik hun rouw in vreugde veranderen, Ze troosten en verblijden, omdat hun kommer voorbij is;"},{"book":"Jeremia","chapter":"31","verse":"14","text":"De priesters zal Ik vette offers in overvloed geven, Mijn volk zal zwelgen van mijn goedheid, spreekt Jahweh!"},{"book":"Jeremia","chapter":"31","verse":"15","text":"Zo spreekt Jahweh: Een jammerklacht wordt in Rama gehoord, Een bitter geween: Rachel schreit om haar zonen, Ze wil zich niet laten troosten, Want haar kinderen zijn niet meer."},{"book":"Jeremia","chapter":"31","verse":"16","text":"Zo spreekt Jahweh: Houd op met schreien, En droog uw tranen, Want er is troost voor uw tobben, spreekt Jahweh: Ze keren terug uit het land van den vijand;"},{"book":"Jeremia","chapter":"31","verse":"17","text":"Er is hoop voor de toekomst, spreekt Jahweh, De kinderen keren terug naar hun grond."},{"book":"Jeremia","chapter":"31","verse":"18","text":"Ik heb toch gehoord, Hoe Efraïm klaagt: Gij hebt mij streng getuchtigd Als een ongetemd rund. Ach, breng mij tot inkeer, ik wil mij bekeren, Gij zijt toch Jahweh, mijn God!"},{"book":"Jeremia","chapter":"31","verse":"19","text":"Ja, na mijn afval, Kreeg ik berouw; En toen ik het inzag, Sloeg ik mij de heupen. Nu bloos ik van schaamte, Want ik boet de schanddaden van mijn jeugd."},{"book":"Jeremia","chapter":"31","verse":"20","text":"Is Efraïm dan mijn lievelingszoon, Mijn troetelkind, Dat zo gauw Ik hem dreig, Ik hem aanstonds gedenk? Is daarom mijn hart over hem zo ontroerd, En moet Ik Mij zijner ontfermen, spreekt Jahweh?"},{"book":"Jeremia","chapter":"31","verse":"21","text":"Richt u mijlpalen op, Zet u wegwijzers neer; Let op het pad, Op de weg, die ge gaat. Jonkvrouw van Israël, keer terug, Hier terug naar uw steden!"},{"book":"Jeremia","chapter":"31","verse":"22","text":"Hoe lang zult ge talmen, Ontrouwe dochter! Waarachtig een nieuw geslacht Schept Jahweh op aarde: De vrouw keert terug Tot haar man!"},{"book":"Jeremia","chapter":"31","verse":"23","text":"Zo spreekt Jahweh der heirscharen, Israëls God! Weer zal men zeggen In het land en de steden van Juda, Wanneer Ik hun weer geluk heb geschonken: Jahweh zegene u, Zetel van Gerechtigheid, Heilige Berg!"},{"book":"Jeremia","chapter":"31","verse":"24","text":"Dan zal Juda daar wonen met al zijn steden, Met landbouwers en herders der kudde;"},{"book":"Jeremia","chapter":"31","verse":"25","text":"Die uitgeput zijn zal Ik verkwikken, Al de versmachtenden laven:"},{"book":"Jeremia","chapter":"31","verse":"26","text":"Dan waak Ik op, en blik om Mij heen, Mijn slaap is voorbij!"},{"book":"Jeremia","chapter":"31","verse":"27","text":"Zie, de dagen komen, Is de godsspraak van Jahweh: Dat Ik het huis van Israël En het huis van Juda bestrooi Met het zaad van mensen En het zaad van vee."},{"book":"Jeremia","chapter":"31","verse":"28","text":"En zoals Ik op hen heb gelet, Om uit te roeien en te verdelgen, Te verwoesten, te vernielen en onheil te brengen: Zo zal Ik ook op hen letten, Om op te bouwen en te planten, Is de godsspraak van Jahweh!"},{"book":"Jeremia","chapter":"31","verse":"29","text":"In die dagen zegt men niet meer: De vaders eten onrijpe druiven, De tanden der kinderen worden er stroef van!"},{"book":"Jeremia","chapter":"31","verse":"30","text":"Neen, iedereen sterft om zijn eigen misdaad de dood: Die onrijpe druiven eet, Krijgt zelf stroeve tanden."},{"book":"Jeremia","chapter":"31","verse":"31","text":"Zie, de dagen komen, Is de godsspraak van Jahweh, Dat Ik een verbond zal sluiten Met Israëls huis En het huis van Juda: Een nieuw verbond!"},{"book":"Jeremia","chapter":"31","verse":"32","text":"Niet als het verbond, dat Ik met hun vaderen sloot, Toen Ik ze bij de hand heb gevat, Om ze uit Egypte te leiden: Mijn verbond, dat ze hebben verbroken, Zodat Ik een afschuw van hen kreeg, Is de godsspraak van Jahweh!"},{"book":"Jeremia","chapter":"31","verse":"33","text":"Maar dit is het verbond, dat Ik sluit Met Israëls huis na deze dagen, spreekt Jahweh: Ik zal mijn wet in hun boezem leggen, Ik zal ze schrijven op hun hart; En Ik zal hun God, Zij zullen mijn volk zijn!"},{"book":"Jeremia","chapter":"31","verse":"34","text":"Dan behoeven ze elkander niet meer te leren, De een tot den ander niet te zeggen: Leert Jahweh kennen. Neen, dan zullen zij allen Mij kennen, Kleinen en groten, spreekt Jahweh; Want dan zal Ik ze hun misdaad vergeven, Hun zonde niet langer gedenken."},{"book":"Jeremia","chapter":"31","verse":"35","text":"Zo spreekt Jahweh, Die de zon heeft geplaatst tot een licht overdag, De maan en de sterren tot een licht in de nacht, Die de zee beroert, Dat haar golven bruisen: Jahweh der heirscharen is zijn Naam!"},{"book":"Jeremia","chapter":"31","verse":"36","text":"Wanneer ooit deze wetten Voor mijn aangezicht wankelen, Is de godsspraak van Jahweh: Dan houdt het zaad van Israël op, Een volk voor mijn aanschijn te zijn Voor altijd en immer!"},{"book":"Jeremia","chapter":"31","verse":"37","text":"Zo spreekt Jahweh: Zo waar als de hemelen daarboven niet worden gemeten, De grondvesten der aarde beneden niet worden gepeild, Evenmin zal Ik heel Israëls geslacht verwerpen Om al wat ze hebben misdaan, Is de godsspraak van Jahweh!"},{"book":"Jeremia","chapter":"31","verse":"38","text":"Zie, de dagen komen, Is de godsspraak van Jahweh, Dat de stad ter ere van Jahweh zal worden herbouwd, Van de toren Chananel tot de Hoekpoort;"},{"book":"Jeremia","chapter":"31","verse":"39","text":"Dan loopt het meetsnoer verder tot de heuvel van Gareb, En het keert zich naar Goa."},{"book":"Jeremia","chapter":"31","verse":"40","text":"En het hele dal met lijken en as, Alle dodenakkers tot de Kedron-beek, Tot de hoek van de Paardenpoort in het oosten, Zullen aan Jahweh worden gewijd; Ze zullen niet worden verwoest of vernield, In eeuwigheid niet!"}]}