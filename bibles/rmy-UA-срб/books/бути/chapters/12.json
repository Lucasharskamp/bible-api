{"data":[{"book":"Бути","chapter":"12","verse":"1","text":"Тевсь дэ кадыя вряма тхагари Иродо спхангля койсавэн манушэн кхандирятар, соб тэ терэ лэнди бибахт."},{"book":"Бути","chapter":"12","verse":"2","text":"Вов прыпхэнда тэ умарэ чюряґа Иоаннохкэрэ пхралэ, Иаково."},{"book":"Бути","chapter":"12","verse":"3","text":"Кала вов удыкхля, со када чялиля иудеенди, тунчи прыпхэнда тэ пхандэ и Петро. Када сля пэ сырботори, саво акхарэлпэ Биквасно мандро."},{"book":"Бути","chapter":"12","verse":"4","text":"Петро пхангле, чутэ дэ барунэ и тховдэ дэшушов халавдэн, по штар мануша дэ череда. Иродо камля тэ вылиджя Петро манушэндэ, кала проджяла Патради."},{"book":"Бути","chapter":"12","verse":"5","text":"Петро сля дэ барунэ, а кхандири фартэ мангляпэ пала лэ Дэвлэсти."},{"book":"Бути","chapter":"12","verse":"6","text":"Рятяґа, англа колэ, сар Иродо камля тэ вылиджя лэ пэ сындо, Пётро совэлас машкар дон халавдэн тай сля спхангло донца ланчугонэнца, а халавдэ паша вударэн прыдыкхэнас пала барунэ."},{"book":"Бути","chapter":"12","verse":"7","text":"Тай акэ, авиля ангело Раехкоро, тай дэ барунэ запхабиляпэ душлимо. Ангело малавда Петро дэ рига тай джюнгавда лэ."},{"book":"Бути","chapter":"12","verse":"8","text":"Тунчи ангело пхэнда:"},{"book":"Бути","chapter":"12","verse":"9","text":"Пётро выджиля пала ангело барунэстар тай на полэлас, со ангело терэл вса пав чячима. Вов думисарэлас, со када дыкхлимо."},{"book":"Бути","chapter":"12","verse":"10","text":"Вонэ проджиле англунэн халавдэн, тунчи — аврэн тай поджиле саструнэ вударэндэ, савэндар выджянас дэ форо. Вудара еджинэ оттердэпэ англа лэн, тай вонэ выджиле. Вонэ проджиле екх гаса, тай акэ, ангело уджиля."},{"book":"Бути","chapter":"12","verse":"11","text":"Кала Пётро авиля дэ пэстэ, вов пхэнда:"},{"book":"Бути","chapter":"12","verse":"12","text":"Кала Пётро полиля, со тердапэ, вов джиля цэрэстэ, тев джювда Мария, дэй Иоаннохкири, савэ инте акхарэнас Марко. Котэ бут манушэн стидэнепэ тэ мангэпэ."},{"book":"Бути","chapter":"12","verse":"13","text":"Пётро помарда дэ вударэн, тай лэстэ выджиля бутярни, савя акхарэнас Роза."},{"book":"Бути","chapter":"12","verse":"14","text":"Вой уджянгля Петро пав ґласо тай лошатар бистарда тэ оттерэ вудара. Тунчи вой прастэня павпалэ, соб тэ пхэнэ, со Пётро ачел паша вударэн."},{"book":"Бути","chapter":"12","verse":"15","text":"— Ту на дэ пэхкиря годя! — пхэндэ лати."},{"book":"Бути","chapter":"12","verse":"16","text":"Пётро вса ж марэлас дэ вударэн, и кала вонэ оттердэ вудара и удыкхле лэ, тунчи дэнепэ дыво."},{"book":"Бути","chapter":"12","verse":"17","text":"Пётро сикавда лэнди вастэґа, соб вонэ тэ заачен мулком, тай розпхэнда, сар Рай вылиджялда лэ барунэстар."},{"book":"Бути","chapter":"12","verse":"18","text":"Дэнзор халавдэ ачиле тэ прастэ пордэ котарь, и нико на джянгля, со тердапэ Петроґа."},{"book":"Бути","chapter":"12","verse":"19","text":"Иродо родэлас лэ тай на аракхля, колэсти допхучля халавдэн тай прэдэня лэн мэримасти. Тунчи Иродо лагля Иудеятар дэ Кесария тай ачеласпэ котэ набут вряма."},{"book":"Бути","chapter":"12","verse":"20","text":"Иродо ж фартэ мижыля пэ манушэн, савэ джювдэ дэ Тиро тай Сидоно. Кодэла ж допхэндэпэ машкар пэстэ, авиле Иродостэ тай помангле Бласто, саво прыдыкхэлас пала тхагарехкири цэра, соб вов тэ подрицарэл лэн. Тунчи мангле тхагаре, соб тэ на рицарэл холи пэ лэн, колэсти со лэнгири пхув парварэласпэ тхагарехкиря пхуятар."},{"book":"Бути","chapter":"12","verse":"21","text":"Дэ екх диво, саво вов вытидэня, Иродо урявда тхагаримахкири їда, бэшля пэ сундисарехкоро тхан и ачиля тэ дэдумэ манушэндэ."},{"book":"Бути","chapter":"12","verse":"22","text":"Мануша затиписиле:"},{"book":"Бути","chapter":"12","verse":"23","text":"Нэ дэ кодыя ж вряма ангело Раехкоро малавда Иродо, колэсти со вов на ваздэня лашаримо Дэвлэсти, тай цэрмэ захале лэ, и вов муля."},{"book":"Бути","chapter":"12","verse":"24","text":"Лав Дэвлэхкоро розджяласпэ дурэдэр тай дурэдэр."},{"book":"Бути","chapter":"12","verse":"25","text":"Варнава ж тай Савло стердэ пэхкоро рындо тай рисиле дэ Ерусалимо. Пэґа вонэ лиле Иоанно, савэ инте акхарэнас Марко."}]}