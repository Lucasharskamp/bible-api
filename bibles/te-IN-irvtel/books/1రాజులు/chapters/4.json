{"data":[{"book":"1 రాజులు","chapter":"4","verse":"1","text":"సొలొమోను రాజు ఇశ్రాయేలీయులందరి మీదా రాజయ్యాడు."},{"book":"1 రాజులు","chapter":"4","verse":"2","text":"అతని దగ్గర ఉన్న అధికారులు ఎవరంటే, సాదోకు కొడుకు అజర్యా యాజకుడు,"},{"book":"1 రాజులు","chapter":"4","verse":"3","text":"షీషా కొడుకులు ఎలీహోరెపు, అహీయా ప్రధాన మంత్రులు, అహీలూదు కొడుకు యెహోషాపాతు లేఖికుడు."},{"book":"1 రాజులు","chapter":"4","verse":"4","text":"యెహోయాదా కొడుకు బెనాయా సైన్యాధిపతి, సాదోకు, అబ్యాతారు యాజకులు."},{"book":"1 రాజులు","chapter":"4","verse":"5","text":"నాతాను కొడుకు అజర్యా అధికారుల పైఅధికారిగా ఉన్నాడు. నాతాను మరో కొడుకు జాబూదు యాజకుడు, రాజు చెలికాడు."},{"book":"1 రాజులు","chapter":"4","verse":"6","text":"అహీషారు గృహ నిర్వాహకుడు, అబ్దా కొడుకు అదోనీరాము వెట్టి చాకిరీ పనివాళ్ళపై అధికారి."},{"book":"1 రాజులు","chapter":"4","verse":"7","text":"ఇశ్రాయేలీయులందరి మీదా సొలొమోను 12 మంది అధికారులను నియమించాడు. వీరు రాజుకు, అతని ఇంటివారికి ఆహారం ఏర్పాటు చేసేవారు. సంవత్సరంలో ఒక్కొక్క నెలకు వారిలో ఒక్కొక్కడు ఆహారం సరఫరా చేసే బాధ్యత వహించాడు."},{"book":"1 రాజులు","chapter":"4","verse":"8","text":"వారెవరంటే, ఎఫ్రాయిము మన్యంలో ఉండే హూరు కొడుకు,"},{"book":"1 రాజులు","chapter":"4","verse":"9","text":"మాకస్సులో, షయల్బీములో, బేత్షెమెషులో, ఏలోన్ బేత్ హనాన్లో దెకెరు కొడుకు,"},{"book":"1 రాజులు","chapter":"4","verse":"10","text":"అరుబ్బోతులో హెసెదు కొడుకు, ఇతనికి శోకో, హెపెరు దేశాలు అప్పగించారు."},{"book":"1 రాజులు","chapter":"4","verse":"11","text":"అబీనాదాబు కొడుక్కి దోరు మన్య ప్రదేశమంతా అప్పగించారు. సొలొమోను కూతురు టాపాతు ఇతని భార్య."},{"book":"1 రాజులు","chapter":"4","verse":"12","text":"అహీలూదు కొడుకు బయనాకు తానాకు, మెగిద్దో, బేత్షెయాను ప్రదేశమంతా అప్పగించారు. ఇది యెజ్రెయేలు దగ్గర ఉన్న సారెతా నుండి బేత్షెయాను మొదలు ఆబేల్మెహోలా వరకూ యొక్నెయాము అవతలి స్థలం వరకూ వ్యాపించింది."},{"book":"1 రాజులు","chapter":"4","verse":"13","text":"గెబెరు కొడుకు రామోత్గిలాదులో కాపురమున్నాడు. ఇతనికి గిలాదులో ఉన్న మనష్షే కుమారుడు యాయీరు గ్రామాలు, బాషానులో ఉన్న అర్గోబు దేశం అప్పగించారు. అది ప్రాకారాలు, ఇత్తడి అడ్డగడియలు ఉన్న 60 గొప్ప పట్టణాలున్న ప్రాంతం."},{"book":"1 రాజులు","chapter":"4","verse":"14","text":"ఇద్దో కొడుకు అహీనాదాబు మహనయీములో ఉండగా"},{"book":"1 రాజులు","chapter":"4","verse":"15","text":"నఫ్తాలీము దేశంలో అహిమయస్సు ఉన్నాడు. ఇతడు సొలొమోను కూతురు బాశెమతును పెళ్ళి చేసుకున్నాడు."},{"book":"1 రాజులు","chapter":"4","verse":"16","text":"ఆషేరులో, ఆలోతులో హూషై కొడుకైన బయనా ఉండేవాడు."},{"book":"1 రాజులు","chapter":"4","verse":"17","text":"ఇశ్శాఖారు దేశంలో పరూయహు కొడుకు యెహోషాపాతు ఉండేవాడు."},{"book":"1 రాజులు","chapter":"4","verse":"18","text":"బెన్యామీను దేశంలో ఏలా కొడుకు షిమీ ఉండేవాడు."},{"book":"1 రాజులు","chapter":"4","verse":"19","text":"గిలాదు దేశంలో, అమోరీయుల రాజు సీహోను దేశంలో, బాషాను రాజు ఓగు దేశంలో, ఊరీ కొడుకైన గెబెరు ఉన్నాడు. అతడు ఒక్కడే ఆ దేశంలో అధికారి."},{"book":"1 రాజులు","chapter":"4","verse":"20","text":"అయితే యూదావారూ ఇశ్రాయేలు వారూ సముద్రం ఒడ్డున ఉండే ఇసుక రేణువులంత విస్తారమైన సమూహంగా ఉండి తింటూ, తాగుతూ, సంబరపడుతూ ఉన్నారు."},{"book":"1 రాజులు","chapter":"4","verse":"21","text":"నది (యూఫ్రటీసు) మొదలుకుని ఐగుప్తు సరిహద్దు వరకూ ఆ మధ్యలో ఉన్న రాజ్యాలన్నిటి మీదా ఫిలిష్తీయుల దేశమంతటి మీదా సొలొమోను అధికారం ఉంది. సొలొమోను బతికిన కాలమంతా ఆ ప్రజలు అతనికి పన్ను చెల్లిస్తూ, అణిగిమణిగి ఉన్నారు."},{"book":"1 రాజులు","chapter":"4","verse":"22","text":"రోజుకి సొలొమోను భోజన సామగ్రి 600 తూముల మెత్తని గోదుమ పిండి, 1, 200 తూముల ముతక పిండి,"},{"book":"1 రాజులు","chapter":"4","verse":"23","text":"పది కొవ్విన ఎద్దులు, గడ్డి మైదానాల నుండి తెచ్చిన ఎద్దులు 20, గొర్రెలు 100. ఇవిగాక ఎర్ర దుప్పులు, దుప్పులు, జింకలు, కొవ్విన బాతులు."},{"book":"1 రాజులు","chapter":"4","verse":"24","text":"యూఫ్రటీసు నది ఇవతల తిప్సహు నుండి గాజా వరకూ నది ఇవతల ఉన్న రాజులందరి మీదా సొలోమోనుకు అధికారముంది. అతని కాలంలో నాలుగు దిక్కులా శాంతి నెలకొంది."},{"book":"1 రాజులు","chapter":"4","verse":"25","text":"సొలొమోను కాలమంతా ఇశ్రాయేలు వారూ యూదా వారూ దాను నుండి బెయేర్షెబా వరకూ తమ తమ ద్రాక్షచెట్ల కిందా అంజూరపు చెట్ల కిందా నిర్భయంగా నివసించారు."},{"book":"1 రాజులు","chapter":"4","verse":"26","text":"సొలొమోను రాజు రథాల కోసం శాలల్లో 40,000 గుర్రాలు, అశ్విక దళానికి 12,000 గుర్రాలు ఉండేవి."},{"book":"1 రాజులు","chapter":"4","verse":"27","text":"సొలొమోనుకు, అతని భోజనపు బల్ల దగ్గరికి వచ్చిన వారికందరికీ ఏమీ తక్కువ కాకుండా అధికారుల్లో ప్రతి ఒక్కడూ తనకు అప్పగించిన నెలను బట్టి ఆహారం పంపుతూ వచ్చారు."},{"book":"1 రాజులు","chapter":"4","verse":"28","text":"రథాలు లాగే గుర్రాలు, ఇతర గుర్రాలు ఉన్న వివిధ స్థలాలకు ప్రతివాడూ తన బాధ్యతను బట్టి బార్లీ, ఎండు గడ్డి తెచ్చి ఇచ్చేవాడు."},{"book":"1 రాజులు","chapter":"4","verse":"29","text":"దేవుడు సొలొమోనుకు జ్ఞానాన్నీ బుద్ధినీ అత్యంత వివేచన గల మనస్సునూ దయ చేశాడు."},{"book":"1 రాజులు","chapter":"4","verse":"30","text":"అతనికి కలిగిన జ్ఞానం తూర్పుదేశాల వారి జ్ఞానం కంటే, ఐగుప్తీయుల జ్ఞానమంతటి కంటే మించిపోయింది."},{"book":"1 రాజులు","chapter":"4","verse":"31","text":"అతడు మానవులందరి కంటే, ఎజ్రాహీయుడైన ఏతాను కంటే, మహోలు కొడుకులు హేమాను, కల్కోలు, దర్ద అనేవారి కంటే జ్ఞానవంతుడు. కాబట్టి అతని కీర్తి చుట్టూ ఉన్న ప్రజలందరిలో వ్యాపించింది."},{"book":"1 రాజులు","chapter":"4","verse":"32","text":"అతడు 3,000 సామెతలు చెప్పాడు. 1,005 కీర్తనలు రచించాడు."},{"book":"1 రాజులు","chapter":"4","verse":"33","text":"లెబానోనులో పెరిగే దేవదారు వృక్షమే గాని, గోడలో నుండి మొలిచే హిస్సోపు మొక్కే గాని, చెట్లన్నిటిని గూర్చీ అతడు రాశాడు. ఇంకా మృగాలు, పక్షులు, పాకే జంతువులు, జలచరాలు, అన్నిటిని గురించీ అతడు రాశాడు."},{"book":"1 రాజులు","chapter":"4","verse":"34","text":"అతని జ్ఞానం గురించి వినిన భూరాజులందరిలో నుండీ ప్రజలందరిలో నుండీ అతని జ్ఞానవాక్కులు తెలుసుకోడానికి మనుషులు సొలొమోను దగ్గరకి వచ్చారు."}]}