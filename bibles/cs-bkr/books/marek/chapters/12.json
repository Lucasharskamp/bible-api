{"data":[{"book":"Marek","chapter":"12","verse":"1","text":"Tedy počal jim mluviti v podobenstvích: Vinici štípil jeden člověk, a opletl ji plotem, a vkopal pres, a ustavěl věži, a najal ji vinařům, i odšel na cestu."},{"book":"Marek","chapter":"12","verse":"2","text":"A v čas užitků poslal k vinařům služebníka, aby od vinařů vzal ovoce z vinice."},{"book":"Marek","chapter":"12","verse":"3","text":"Oni pak javše jej, zmrskali ho a odeslali prázdného."},{"book":"Marek","chapter":"12","verse":"4","text":"I poslal k nim zase jiného služebníka. I toho též kamenovavše, ranili v hlavu a odeslali zohaveného."},{"book":"Marek","chapter":"12","verse":"5","text":"I poslal opět jiného. I toho zabili, a mnoho jiných, z nichž některé zmrskali a jiné zmordovali."},{"book":"Marek","chapter":"12","verse":"6","text":"Ještě pak maje jediného syna nejmilejšího, i toho poslal k nim naposledy, řka: Ostýchati se budou syna mého."},{"book":"Marek","chapter":"12","verse":"7","text":"Ale vinaři řekli jedni k druhým: Tentoť jest dědic; pojďte, zabijme jej, a budeť naše dědictví."},{"book":"Marek","chapter":"12","verse":"8","text":"Tedy javše jej, zabili ho a vyvrhli ven z vinice."},{"book":"Marek","chapter":"12","verse":"9","text":"Což tedy učiní pán vinice? Přijde, a zatratí vinaře ty, a dá vinici jiným."},{"book":"Marek","chapter":"12","verse":"10","text":"Zdaliž jste písma toho nečtli? Kámen, kterýž zavrhli dělníci, ten učiněn jest hlavou úhlovou."},{"book":"Marek","chapter":"12","verse":"11","text":"Ode Pána stalo se toto, a jest divné před očima našima."},{"book":"Marek","chapter":"12","verse":"12","text":"I hledali ho jíti, ale báli se zástupu; nebo poznali, že podobenství to proti nim pověděl. A nechavše ho, odešli pryč."},{"book":"Marek","chapter":"12","verse":"13","text":"Potom poslali k němu některé z farizeů a herodiánů, aby jej polapili v řeči."},{"book":"Marek","chapter":"12","verse":"14","text":"Kteřížto přišedše, řekli jemu: Mistře, víme, že jsi pravdomluvný, a nedbáš na žádného; nebo nepatříš na osobu lidskou, ale v pravdě cestě Boží učíš. Sluší-li daň dávati císaři, čili nic? Dáme-liž, čili nedáme?"},{"book":"Marek","chapter":"12","verse":"15","text":"On pak znaje pokrytství jejich, řekl jim: Co mne pokoušíte? Přineste mi peníz, ať pohledím."},{"book":"Marek","chapter":"12","verse":"16","text":"A oni podali mu. Tedy řekl jim: Èí jest tento obraz a nápis? A oni řekli mu: Císařův."},{"book":"Marek","chapter":"12","verse":"17","text":"I odpověděv Ježíš, řekl jim: Dávejtež tedy, což jest císařova, císaři, a což jest Božího, Bohu. I podivili se tomu."},{"book":"Marek","chapter":"12","verse":"18","text":"Potom přišli k němu saduceové, kteříž praví, že není z mrtvých vstání. I otázali se ho, řkouce:"},{"book":"Marek","chapter":"12","verse":"19","text":"Mistře, Mojžíš nám napsal: Kdyby čí bratr umřel, a ostavil po sobě manželku, a synů by neměl, aby bratr jeho pojal manželku jeho a vzbudil símě bratru svému."},{"book":"Marek","chapter":"12","verse":"20","text":"I bylo sedm bratrů. A první pojav ženu, umřel, neostaviv semene."},{"book":"Marek","chapter":"12","verse":"21","text":"A druhý pojav ji, také umřel, a aniž ten ostavil semene. A třetí tolikéž."},{"book":"Marek","chapter":"12","verse":"22","text":"A tak ji pojalo všech sedm, a nezůstavili po sobě semene. Nejposléze pak po všech umřela i žena."},{"book":"Marek","chapter":"12","verse":"23","text":"Protož při vzkříšení, když z mrtvých vstanou, čí z těch bude manželka? Neb jich sedm mělo ji za manželku."},{"book":"Marek","chapter":"12","verse":"24","text":"A odpovídaje Ježíš, řekl jim: Zdaliž ne proto bloudíte, že neznáte Písem ani moci Boží?"},{"book":"Marek","chapter":"12","verse":"25","text":"Nebo když vstanou z mrtvých, nebudou se ženiti ani vdávati, ale budou jako andělé nebeští."},{"book":"Marek","chapter":"12","verse":"26","text":"O mrtvých pak, že mají vstáti, zdaliž jste nečtli v knihách Mojžíšových, kterak ve kři promluvil k němu Bůh, řka: Já jsem Bůh Abrahamův a Bůh Izákův a Bůh Jákobův?"},{"book":"Marek","chapter":"12","verse":"27","text":"Neníť Bůh mrtvých, ale Bůh živých. Protož vy velmi bloudíte."},{"book":"Marek","chapter":"12","verse":"28","text":"Tedy přistoupil k němu jeden z zákoníků, slyšev je hádající se, a vida, že jim dobře odpověděl, otázal se ho, které by bylo přikázání první ze všech."},{"book":"Marek","chapter":"12","verse":"29","text":"A Ježíš odpověděl jemu, že první ze všech přikázání jest: Slyš, Izraeli, Pán Bůh náš Pán jeden jest."},{"book":"Marek","chapter":"12","verse":"30","text":"Protož milovati budeš Pána Boha svého ze všeho srdce svého, a ze vší duše své, a ze vší mysli své, i ze všech mocí svých. To jest první přikázání."},{"book":"Marek","chapter":"12","verse":"31","text":"Druhé pak jest podobné tomu: Milovati budeš bližního svého jako sebe samého. Většího přikázání jiného nad tato není."},{"book":"Marek","chapter":"12","verse":"32","text":"I řekl jemu ten zákoník: Mistře, dobře jsi vpravdě pověděl. Nebo jeden jest Bůh, a není jiného kromě něho;"},{"book":"Marek","chapter":"12","verse":"33","text":"A milovati ho ze všeho srdce, a ze vší mysli, a ze vší duše, i ze všech mocí, a milovati bližního jako sebe samého, toť jest větší nade všecky zápalné i vítězné oběti."},{"book":"Marek","chapter":"12","verse":"34","text":"A viděv Ježíš, že by moudře odpověděl, dí jemu: Nejsi daleko od království Božího. A žádný více neodvážil se ho o nic tázati."},{"book":"Marek","chapter":"12","verse":"35","text":"I odpovídaje Ježíš, řekl, uče v chrámě: Kterak praví zákoníci, že Kristus jest syn Davidův?"},{"book":"Marek","chapter":"12","verse":"36","text":"Nebo David praví v Duchu svatém: Řekl Pán Pánu mému: Seď na pravici mé, ažť i položím nepřátely tvé podnože noh tvých."},{"book":"Marek","chapter":"12","verse":"37","text":"Poněvadž sám David nazývá jej Pánem, kterakž syn jeho jest? A mnohý zástup rád ho poslouchal."},{"book":"Marek","chapter":"12","verse":"38","text":"I mluvil jim v učení svém: Varujte se zákoníků, kteříž rádi v krásném rouše chodí, a chtějí pozdravováni býti na trhu,"},{"book":"Marek","chapter":"12","verse":"39","text":"A na předních stolicích seděti v školách, a přední místa míti na večeřech,"},{"book":"Marek","chapter":"12","verse":"40","text":"Kteřížto zžírají domy vdovské pod zámyslem dlouhých modliteb. Tiť vezmou soud těžší."},{"book":"Marek","chapter":"12","verse":"41","text":"A posadiv se Ježíš proti pokladnici, díval se, kterak zástup metal peníze do pokladnice. A mnozí bohatí metali mnoho."},{"book":"Marek","chapter":"12","verse":"42","text":"A přišedši jedna chudá vdova, i vrhla dva šarty, jenž jest čtvrtá částka peníze tehdejšího."},{"book":"Marek","chapter":"12","verse":"43","text":"I svolav učedlníky své, dí jim: Amen pravím vám, že tato chudá vdova více uvrhla, než tito všickni, kteříž metali do pokladnice."},{"book":"Marek","chapter":"12","verse":"44","text":"Nebo všickni z toho, což jim zbývalo, metali, ale tato z své chudoby, všecko, což měla, uvrhla, všecku živnost svou."}]}