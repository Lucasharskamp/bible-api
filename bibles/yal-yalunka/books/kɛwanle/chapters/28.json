{"data":[{"book":"Kɛwanle","chapter":"28","verse":"1","text":"Nba, nxu to xareyaan li hɛrini, nxu yi a mɛ a na bɔxɔn yi xili nɛn Malita."},{"book":"Kɛwanle","chapter":"28","verse":"2","text":"Nxu yi rafan na dugurenne ma kati! Tulen yi fa, xunbenla yi mini. Nayi, e yi tɛɛn sa nxu xa, e nxu yisuxu ki faɲi."},{"book":"Kɛwanle","chapter":"28","verse":"3","text":"Pɔli yi yegene malan, a yi e sa tɛɛni, tɛɛn wuyenna to gbo ayi, saɲin yi mini, a yi a singan Pɔli yiin na."},{"book":"Kɛwanle","chapter":"28","verse":"4","text":"Na dugurenne yi saɲin to singanxi Pɔli yiin na, e yi a fala e bode xa, e naxa, “Muxu faxan nan xɛmɛni ito ra, hali a to bata tanga fɔxɔ igen ma, hakɛn mi tinma a xa lu a nii ra.”"},{"book":"Kɛwanle","chapter":"28","verse":"5","text":"Koni Pɔli yi a yiin lisan, saɲin yi bira tɛɛni, sese mi a to."},{"book":"Kɛwanle","chapter":"28","verse":"6","text":"E birin yengi yi a ma, a a yiin yi xungboma nɛn hanma a yi bira a faxa sa! Koni e bu a legedenɲɛ, e mi fefe to ligɛ a ra. Nanara, e yi e miri fe gbɛtɛ ma, a alana nde nan yi Pɔli ra."},{"book":"Kɛwanle","chapter":"28","verse":"7","text":"Bɔxɔna nde yi na dɛxɔn ma naxan yi Pubiliyusi gbeen na, mɛnna mangana. Na yi nxu yigiya binyeni xii saxan."},{"book":"Kɛwanle","chapter":"28","verse":"8","text":"Pubiliyusi fafe furaxin yi saxi saden ma, fati mawolonna nun wulixɔnden nan yi a ma. Pɔli yi so a konni, a sa a yiin sa a ma, a yi Ala maxandi a xa, a yi a rakɛndɛya."},{"book":"Kɛwanle","chapter":"28","verse":"9","text":"Na liga waxatin naxan yi, furemaan naxanye birin yi na bɔxɔni, ne yi fa, e rakɛndɛya."},{"book":"Kɛwanle","chapter":"28","verse":"10","text":"E yi nxu binya kii wuyaxi. Nxu to yi kelima na, e yi nxu fanda se wuyaxi ra."},{"book":"Kɛwanle","chapter":"28","verse":"11","text":"Kike saxan to dangu, nxu mɔn yi siga kunki gbɛtɛ kui naxan yi kelixi Alesandire yi. Na bata yi ɲɛmɛn nadangu na bɔxɔni. E alane, gulun sawura firin yi tixi na kunkin xunna ma."},{"book":"Kɛwanle","chapter":"28","verse":"12","text":"Nxu yi Sirakusi taan li, nxu xii saxan ti mɛnni."},{"book":"Kɛwanle","chapter":"28","verse":"13","text":"Nxu yi keli na yi, nxu sa Regiyo taan li. Na xɔtɔn bode foyen yi fa fɔlɔ keli sogeteden yiifanna ma, nxu xii firin ti kunkin kui nxu sa Pusɔle taan li."},{"book":"Kɛwanle","chapter":"28","verse":"14","text":"Nxu yi dɛnkɛlɛya muxuna ndee li mɛnni. Ne yi nxu mafan, a nxu xa lɔxɔ xun keden ti e fɛma. Nxu sa Romi taan li na kii nin."},{"book":"Kɛwanle","chapter":"28","verse":"15","text":"Dɛnkɛlɛya muxun naxanye yi Romi taani, ne yi nxu fa feen mɛ. E yi fa nxu ralandeni han Apiyusi Lɔxɔtiden nun yiren naxan xili “Xɔɲɛ Yigiya Banxi Saxanna.” Pɔli ne to waxatin naxan yi, a yi barikan bira Ala xa, a yi sɛnbɛn sɔtɔ."},{"book":"Kɛwanle","chapter":"28","verse":"16","text":"Nxu Romi taan li waxatin naxan yi, e yi tin a Pɔli xa lu a danna mɛnni, sofana nde yi lu a sanna."},{"book":"Kɛwanle","chapter":"28","verse":"17","text":"Xi saxan danguxina, Pɔli yi Yahudiya muxu gbeene xili. E malan waxatin naxan yi, a yi a fala e xa, a naxa, “Ngaxakedenne, hali n to mi sese ligaxi en ma yamaan na hanma n yi en benbane namun fena nde kala, e bata n suxu Yerusalɛn taani, e yi n so Romi kaane yii."},{"book":"Kɛwanle","chapter":"28","verse":"18","text":"Ne yelin xanbini maxɔdinne tiyɛ n ma, e yi lan a ma e xa n beɲin amasɔtɔ e mi fefe toxi n faxɛ feen naxan ma."},{"book":"Kɛwanle","chapter":"28","verse":"19","text":"Koni Yahudiyane mi tin. Na yi a liga, n yi a fala a Romi Manga Gbeen xa fa n makiti, hali n to mi yi waxi n siyaan xun maxidi feni."},{"book":"Kɛwanle","chapter":"28","verse":"20","text":"Na nan a liga, n yi a fala, n naxa, fɔ n xa ɛ to, n yi falan ti ɛ xa. N xidixi yɔlɔnxɔnni itoe ra Isirayila kaane yigin nan ma fe ra.”"},{"book":"Kɛwanle","chapter":"28","verse":"21","text":"E yi a fala a xa, e naxa, “Nxu mi kɛdi yo sɔtɔxi i ya fe yi sa keli Yudaya yamanani. Nxu ngaxakeden yo mi kelixi na yi naxan fa i xili ɲaxin falaxi."},{"book":"Kɛwanle","chapter":"28","verse":"22","text":"Koni nxu waxi i kui feen kolon feni amasɔtɔ nxu a kolon, muxune dinani ito mafalama yiren birin.”"},{"book":"Kɛwanle","chapter":"28","verse":"23","text":"Nanara, e yi waxatina nde sa Pɔli xa. Muxu wuyaxi yi siga Pɔli yigiyaan na, Pɔli yi Alaa Mangayana fe yɛba e xa, keli xɔtɔnni han ɲinbanna. A mɔn yi kata Yesu a fe yitadeni e ra Musaa Sariya Kitabun nun nabine kitabune xɔn alogo e xa la Yesu ra."},{"book":"Kɛwanle","chapter":"28","verse":"24","text":"Ndee yi la a falan na, koni ndee mi tin dɛnkɛlɛyɛ."},{"book":"Kɛwanle","chapter":"28","verse":"25","text":"Koni bayo e yi xuyama ayi lantareyani, Pɔli yi ito fala e xa, a naxa, “Alaa Nii Sariɲanxin bata ɲɔndin fala ɛ benbane xa Nabi Esayi xɔn."},{"book":"Kɛwanle","chapter":"28","verse":"26","text":"A naxa,"},{"book":"Kɛwanle","chapter":"28","verse":"27","text":"Amasɔtɔ yamani ito bɔɲɛn xɔdɔxɔ,"},{"book":"Kɛwanle","chapter":"28","verse":"28","text":"Nanara, ɛ xa a kolon Alaa kisi feen falan bata siga siya gbɛtɛne ma. Ne tan e tuli matima nɛn.”"},{"book":"Kɛwanle","chapter":"28","verse":"29","text":"Pɔli yelin ito falɛ waxatin naxan yi, Yahudiyane yi xɛtɛ e bode matandɛ."},{"book":"Kɛwanle","chapter":"28","verse":"30","text":"Pɔli yi ɲɛɛ firin ti na, a banxi saren fima. Naxanye birin yi fama a fɛma, a yi ne birin nasɛnɛma."},{"book":"Kɛwanle","chapter":"28","verse":"31","text":"A yi Alaa Mangayaan kawandin ba, a yamaan xaran Marigi Yesu Alaa Muxu Sugandixina fe ma xaxili ragidin birin yi. Muxu yo mi a raxɔlɔ."}]}