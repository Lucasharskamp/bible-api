{"data":[{"book":"2 Timoti","chapter":"2","verse":"1","text":"Kai kuma, ɗana, ka yi ƙarfi cikin alherin da yake cikin Kiristi Yesu."},{"book":"2 Timoti","chapter":"2","verse":"2","text":"Abubuwan da ka ji na faɗa a gaban shaidu masu yawa kuwa ka danƙa wa amintattun mutane waɗanda su ma za su iya koya wa waɗansu."},{"book":"2 Timoti","chapter":"2","verse":"3","text":"Ka jure wa shan wahala tare da mu kamar soja mai kyau na Kiristi Yesu."},{"book":"2 Timoti","chapter":"2","verse":"4","text":"Ba wanda yake aikin soja da zai sa kansa a sha’anin mutumin da ba ya aikin soja, domin yakan so yă gamshi wanda ya ɗauke shi soja."},{"book":"2 Timoti","chapter":"2","verse":"5","text":"Haka ma, in wani ya yi gasa a matsayi shi ɗan wasa ne, ba ya sami rawanin nasara, sai in ya yi gasar bisa ga dokoki."},{"book":"2 Timoti","chapter":"2","verse":"6","text":"Manomi mai aiki sosai ya kamata yă zama na fari wajen samun rabon amfanin gona."},{"book":"2 Timoti","chapter":"2","verse":"7","text":"Ka yi tunani a kan abin da nake faɗi, gama Ubangiji zai ba ka ganewa cikin dukan wannan."},{"book":"2 Timoti","chapter":"2","verse":"8","text":"Ka tuna da Yesu Kiristi, wanda aka tā da shi daga matattu, zuriyar Dawuda, wanda shi ne bisharata,"},{"book":"2 Timoti","chapter":"2","verse":"9","text":"wadda nake shan wahala har ga daurin sarƙa kamar mai laifi. Amma Maganar Allah ba a daure take ba."},{"book":"2 Timoti","chapter":"2","verse":"10","text":"Saboda haka nake jure kome saboda zaɓaɓɓu, domin su ma su sami ceton da yake cikin Kiristi Yesu, tare da madawwamiyar ɗaukaka."},{"book":"2 Timoti","chapter":"2","verse":"11","text":"Ga wata magana tabbatacciya,"},{"book":"2 Timoti","chapter":"2","verse":"12","text":"in muka jimre,"},{"book":"2 Timoti","chapter":"2","verse":"13","text":"in ba mu da aminci,"},{"book":"2 Timoti","chapter":"2","verse":"14","text":"Ka riƙa tuna masu da haka, ka kuma gama su da Allah, kada su yi jayayya a kan maganganu, don ba ta da wani amfani, sai ɓad da masu ji kawai take yi."},{"book":"2 Timoti","chapter":"2","verse":"15","text":"Ka yi iyakacin ƙoƙarinka ka gabatar da kanka a gaban Allah a matsayin wanda aka amince da shi, ma’aikaci wanda ba shi da dalilin jin kunya wanda kuma yake fassara kalmar gaskiya daidai."},{"book":"2 Timoti","chapter":"2","verse":"16","text":"Ka yi nesa da maganganun banza na rashin tsoron Allah, gama waɗanda suka mai da hankali ga yin waɗannan za su ƙara zama marasa tsoron Allah."},{"book":"2 Timoti","chapter":"2","verse":"17","text":"Koyarwarsu za tă bazu kamar ruɓaɓɓen gyambo. A cikinsu akwai Himenayus da Filetus,"},{"book":"2 Timoti","chapter":"2","verse":"18","text":"waɗanda suka bauɗe daga gaskiya. Suna cewa tashin matattu ya riga ya faru, suna kuma ɓata bangaskiyar waɗansu."},{"book":"2 Timoti","chapter":"2","verse":"19","text":"Duk da haka, ƙaƙƙarfan tushen nan na Allah yana nan daram, an hatimce shi da wannan rubutu, “Ubangiji ya san waɗanda suke nasa,”2.19 Ƙid 16.5 (dubi Seftuwajin) da kuma, “Duk wanda ya bayyana yarda ga sunan Ubangiji, to, dole yă yi nesa da aikata mugunta.”"},{"book":"2 Timoti","chapter":"2","verse":"20","text":"A babban gida akwai kayayyakin da ba na zinariya da na azurfa kaɗai ba, amma har da na katako da na yumɓu ma; waɗansu domin hidima mai daraja waɗansu kuwa domin hidima marar daraja."},{"book":"2 Timoti","chapter":"2","verse":"21","text":"In mutum ya tsabtacce kansa daga na farkon zai zama kayan aikin hidima mai daraja, mai amfani ga Maigida, kuma shiryayye domin yin kowane aiki mai kyau."},{"book":"2 Timoti","chapter":"2","verse":"22","text":"Ka yi nesa da mugayen sha’awace-sha’awace na ƙuruciya, ka kuma bi adalci, bangaskiya, ƙauna da kuma salama, tare da waɗanda suke kira ga Ubangiji daga zuciya mai tsabta."},{"book":"2 Timoti","chapter":"2","verse":"23","text":"Kada wani abu yă haɗa ka da gardandamin banza da wofi, domin ka san yadda suke jawo faɗa."},{"book":"2 Timoti","chapter":"2","verse":"24","text":"Bai kamata bawan Ubangiji yă zama mai neman faɗa ba; a maimako, dole yă nuna alheri ga kowa, mai iya koyarwa, mai haƙuri kuma."},{"book":"2 Timoti","chapter":"2","verse":"25","text":"Waɗanda suke gāba da shi kuwa dole yă yi musu gargaɗi cikin hankali, da fata Allah zai sa su tuba su kai ga sanin gaskiya,"},{"book":"2 Timoti","chapter":"2","verse":"26","text":"su kuma dawo cikin hankulansu su kuɓuta daga tarkon Iblis, wanda ya sa suka zama kamammu don su aikata nufinsa."}]}