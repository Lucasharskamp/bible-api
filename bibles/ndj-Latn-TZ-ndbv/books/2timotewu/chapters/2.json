{"data":[{"book":"2 Timotewu","chapter":"2","verse":"1","text":"Topi, yuwi mwana wangu muujumilwa, wuvi na liwovi kwa deha ya usangi wa Chapanga yiwupatili kwa kwilumba na Yesu Kilistu."},{"book":"2 Timotewu","chapter":"2","verse":"2","text":"Yuwi kupikanisha ng'ulilu yidetili pawulongolu ya vatovilela yivatangalili. Ponopa na yuwi wuvawuli vandu yivapikana, veni davaweshi wuwowu kuvawula vandu vengi."},{"book":"2 Timotewu","chapter":"2","verse":"3","text":"Wiwunishili gobuleku pamu na yufwi kucha machonda msangi wa Yesu Kilistu."},{"book":"2 Timotewu","chapter":"2","verse":"4","text":"Ngandawu paghava kumgoha akwikimbanisha ha na findu fya ngalilu ya majuva vosi ila akwikimbanisha na findu fya kumgoha ili amunoweshi mkomi waki wa vangandawu."},{"book":"2 Timotewu","chapter":"2","verse":"5","text":"Nongwa mundu yalimbana mukwivilinga aweshi ha kuwesha na kupata fupu ya uweshi leki pakamula ng'odu Malawu va kulimbana."},{"book":"2 Timotewu","chapter":"2","verse":"6","text":"Mlimi yagolili chichuku chikomi akudayiliwa ghavi wa kwaa kupata fivelekwa."},{"book":"2 Timotewu","chapter":"2","verse":"7","text":"Wiholi afi yifideta, nongwa Bambu dakugoli umanyi kila chindu."},{"book":"2 Timotewu","chapter":"2","verse":"8","text":"Wuvi na ngumbungumbu na Yesu Kilistu yashukushiwili, yaveli wa lukolu lwa Dawudi, ngimu wuchiwula Chilongu cha Nyanyi achi chinandula,"},{"book":"2 Timotewu","chapter":"2","verse":"9","text":"topi ngugobuliwa na ngongiwa kwa lingongola kucha mwafu. Lakini Chilongu cha Chapanga dachiweshi ha kukongiwa kwa lingongola."},{"book":"2 Timotewu","chapter":"2","verse":"10","text":"Hinapawu ngwiwunishila kila chindu kwanongwa ya yivashawuliwili na Chapanga, ili veni wuwowu vapati ulowolu wuvelili kwa deha ya Yesu Kilistu na wula wutuyeghela ukomi wa jola."},{"book":"2 Timotewu","chapter":"2","verse":"11","text":"Detelu ayi ndi ya nakaka,"},{"book":"2 Timotewu","chapter":"2","verse":"12","text":"Patuyendilela kwiwunishila,"},{"book":"2 Timotewu","chapter":"2","verse":"13","text":"Patuva na ujumilwa ng'odu,"},{"book":"2 Timotewu","chapter":"2","verse":"14","text":"Topi, wuvatinushi vandu vaku filongu afi na kuvakayika pawulongolu ya Chapanga vavaleki malimbu mufilongu. Malimbu ava vanyanyi ha, ila vakuyegha hela uyanangi kwa vala yivapikanisha."},{"book":"2 Timotewu","chapter":"2","verse":"15","text":"Kamali ili ujumiliwi na Chapanga kucha mgola chichuku changajila chindipa kwa chichuku chaki na yawula finofu Chilongu cha nakaka."},{"book":"2 Timotewu","chapter":"2","verse":"16","text":"Wilyepi na maywangu yangajila kujakwa na vachisisii, kwanongwa davayendileli kuvavika vandu kutali na Chapanga."},{"book":"2 Timotewu","chapter":"2","verse":"17","text":"Filongu fya ndambu ayi fiva kucha chilonda yichikula kalopu kuva lilonda mbama. Gati ya ava yivawulili afi ndi Huminayu na Filetu."},{"book":"2 Timotewu","chapter":"2","verse":"18","text":"Ava vayaghamila nakamu patali na unakaka na vagola ujumilwa wa vandu vamonga uyaghamili pavadeta kucha ushukushu wutuvetela wugoleka kala."},{"book":"2 Timotewu","chapter":"2","verse":"19","text":"Lakini unakaka wa Chapanga wudindala nakamu ngimu ligonguveli lya chikandilu na pambindi yaki fiyandikiwa filongu afi, “Bambu kavamanya vala yivavelili vaki” na “Kila yadeta mweni ndi wa Bambu, awuleki wafu.”"},{"book":"2 Timotewu","chapter":"2","verse":"20","text":"Munyumba ngomi muva na bakuli na findu fya ndambu shosi, fimonga fya migonguveli ya mbiya na Chumang'andu fya kugolela ndambu ya paweka na fimonga fya uganga na mibiki fya golelu ya majuva vosi."},{"book":"2 Timotewu","chapter":"2","verse":"21","text":"Topi, leki mundu paying'alisha kwa kwibava patali na findu afi fyosi fya wafu, daghavi kucha chindu cha golelu ya paweka, kwanongwa kashawuliwa na akujakwa kwa chichuku cha Bambu, kava kala kwa chichuku chinofu."},{"book":"2 Timotewu","chapter":"2","verse":"22","text":"Wuyilyepi na dobukelu sha wuchijana na kamuli ugoleki na ujumilwa na utami na kusika pamu na vandu vonda yivamdadava Bambu kwa ndima yiwofuwiliwi."},{"book":"2 Timotewu","chapter":"2","verse":"23","text":"Wuyilyepi malimbu va chisisii na vangajila utangi, kumanya kucha afi fikuyegha ndewu."},{"book":"2 Timotewu","chapter":"2","verse":"24","text":"Ndumindumi wa Bambu akotoo kwishosha. Akudayiliwa kuva mshishamoyu kwa vandu vonda na ghavi muwula msangi na wakuyiwunishila,"},{"book":"2 Timotewu","chapter":"2","verse":"25","text":"yavelili mshishamoyu pavakayika vala yivamlimba mweni, pamongapa Chapanga akuwesha kuvasangila fwasi ya kupomela na kuwesha kuumanya unakaka."},{"book":"2 Timotewu","chapter":"2","verse":"26","text":"Topi, kwa deha ayi davaweshi kumanya ndambu ya kwinanasula mumtambu wa Mvifyi wavawomishili na kuvagola vagoli fyadayila mweni."}]}