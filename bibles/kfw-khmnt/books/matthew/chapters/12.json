{"data":[{"book":"Matthew","chapter":"12","verse":"1","text":"Khawasuo sootlekleiya Jisu'n Sernikhuo inkhat ah gehubil asamma aleisi. Ama siamruoi ngaikha inwon aleichampi, khawa jarra inmani'n gehu wuui inchinna khat-um gehuru kha kabak inleiphut jei. Innidan 23:25"},{"book":"Matthew","chapter":"12","verse":"2","text":"Hiwahi pharisee ngai'n inmupha, inmani'n Jisu diang inleiti, “Enru, Hiwa Sernikhuo ni nasiamruoi ngai'n thomak sik eini sina Dan izootmak kha intho!”"},{"book":"Matthew","chapter":"12","verse":"3","text":"Jisu'n aleimasang, “David inruoipui ngaile ama awon achampha angme inleitho nangni lateel ngaimak chube? 1 Sam 21:1-6"},{"book":"Matthew","chapter":"12","verse":"4","text":"Ama'n Pathian inna aluut ah, thiampu ngai bit bak kacha inmani bak sik chu Dan izootmak, Pathian diangnga inpe waipool kha, ama khat-um ama inruoipui ngai'n inleibak. Levi 24:9"},{"book":"Matthew","chapter":"12","verse":"5","text":"Kha emakli Jihudi ngai sernikhuo rakip thiampu ngai'n Biak-inn suungnga Jehudi ngai sernikhuo Dan inmakoi innum inmani masialna ommak ti Moses Dan kha nangni lateel ngaimak chube? Teelna 28:9,10"},{"book":"Matthew","chapter":"12","verse":"6","text":"Biak-inn neek ah akalok angmekhat hin om tihi kei'n nangni diang kanarilpi eii."},{"book":"Matthew","chapter":"12","verse":"7","text":"Chong inthiang in ati, ‘Kei imanuom khachu riangwai kha eii, sa ah doiphur inpe kha emak.’ Nangni'n hiwahi inthiangnga angtiname ningleijet inchu, thosialna kaneimak mi ngaidiang nangni'n noonkuung ninglei pemak sik eii; Matt 9:13; Hos 6:6"},{"book":"Matthew","chapter":"12","verse":"8","text":"Ajarchu miring Sapa hi Sernikhuo Pumi kha eii.”"},{"book":"Matthew","chapter":"12","verse":"9","text":"Khawa mun amathaanna Jisu Synagogue inkhat ah aleisi,"},{"book":"Matthew","chapter":"12","verse":"10","text":"Khawa munkhan akut kathi miring inkhat aleiom. Halli Jisu ithosial noonkuung pesik kamanuom mi lekkhat kha khan inlei-om, “Sernikhuo ni mi mindam sik hi eini sina Dan izootbe?” tia inmani'n ama diang inleirakel."},{"book":"Matthew","chapter":"12","verse":"11","text":"Jisu'n aleimasang, “Nangni karra inkhat in keelngam inkhat anei halli khawa kha inthuuk khur inkhat ah Sernikhuo ni ata inle ama'n mahuum li keisuo makniya be? Luk 14:5"},{"book":"Matthew","chapter":"12","verse":"12","text":"Miring inkhat in keelngam inkhat neek ah aman atamwiai! khawa jarra, Sernikhuo ni chuon katha thosik hi Dan izoot kha eii.”"},{"book":"Matthew","chapter":"12","verse":"13","text":"Halli ama'n kut kathi mipa diang ati, “Nakut heisoonro.”"},{"book":"Matthew","chapter":"12","verse":"14","text":"Halli Pharisee ngai'n insuok ah khat-um Jisu thatnasik ah ininsiam jei."},{"book":"Matthew","chapter":"12","verse":"15","text":"Jisu'n ama chungnga thatnasik ininsiam kha ajetpha, khawa mun makheiya aleisijei; khat-um mi katamtak in ama inleijui. Ama'n akana rakip aleimindam"},{"book":"Matthew","chapter":"12","verse":"16","text":"halli inmani diang ama jarra aleiilak ngai diang rilpi maknasik ah chong kanatak aleipeii."},{"book":"Matthew","chapter":"12","verse":"17","text":"Hiwa ama'n athona jarchu Pathian chongkachoipa Isaiah diangnga Pathian in angme ileiti kha huui tungnasik eii:"},{"book":"Matthew","chapter":"12","verse":"18","text":"“Enru, kei'n kikadang jei, kasuok,"},{"book":"Matthew","chapter":"12","verse":"19","text":"Ama'n murruolsiak thonuni emakli kheeknuni,"},{"book":"Matthew","chapter":"12","verse":"20","text":"Matorna chongtan katuun aminsi maklaiseng,"},{"book":"Matthew","chapter":"12","verse":"21","text":"halli ama chungnga mi rakip in ngamna indasik eii.”"},{"book":"Matthew","chapter":"12","verse":"22","text":"Miring lekkhat in Jisu diang raikhuo kaluut mitkacho khat-um chongkaril theimak miring inkhat inhongruoi. Jisu'n mipa kha aleimindam, khawa jarra ama'n chong rilthei jei halli amujei."},{"book":"Matthew","chapter":"12","verse":"23","text":"Mipui rakip in Jisu ithohi angme tia inleingak, “Amahi David Sapa emak be?” tia inmani'n inleirakel."},{"book":"Matthew","chapter":"12","verse":"24","text":"Pharisee ngai'n hiwahi inleijet pha, inmani'n inleimasang, “Ama'n raikhuo ngai ipuut suok hi inmani lamkakei Beelzebul in ama diang ranak ape jarra eii.” Matt 9:34; 10:25"},{"book":"Matthew","chapter":"12","verse":"25","text":"Jisu'n angme inmani ngaidon kha aleijet, halli inmani diang ama'n aleiril, “Rengram rakip in intheinuo ah rup inthenkhoiya inkhat li inkhat ininsuol inchu kasoot ah ngirmatornunu. Halli khuopui inkhattak emakli innsuungkhur inkhat li inkhat ininsuolla rup inthenkhoi inchu lekni ah chulsik eii.”"},{"book":"Matthew","chapter":"12","verse":"26","text":"Ajarchu Seitan in Seitan kha apuutsuok inchu ama amatak chungnga inthenkhoi jei, kha ejei inle ama rengram kha langir matorniabe?"},{"book":"Matthew","chapter":"12","verse":"27","text":"Kei'n Beelzebul ranak ah raikhuo ngai kapuut suok inle ningnuk kajui ngai'n tu ranak ah inmani inpuut suok me? khawa jarra inmani'n nangni chongkatan ngaikha in esik ejei!"},{"book":"Matthew","chapter":"12","verse":"28","text":"Takkha kei'n Pathian ratha ah raikhuo ngai hi kapuut suok jei inchu Pathian Rengram kha nangni chungnga ajuokatung ejei."},{"book":"Matthew","chapter":"12","verse":"29","text":"“Emakli akaraat mipa kha ma-insa ah khit leiya tume mi karaatpa inn kha makoi li ama phurpai ngai kalei matorsik? Inkhit suoli bit ama inna kaom phurngai kha amaruup matorsik eii.”"},{"book":"Matthew","chapter":"12","verse":"30","text":"Tu e-innum kei le inruoimak ama kha kei na-inhalpui eii; halli tu e-innum kei le inruoiya nakakhompui mak ama kha inthiangnga akakalekchen kha eii. Mk 9:40"},{"book":"Matthew","chapter":"12","verse":"31","text":"Hiwajarra kei'n nangni diang kiril eii, miring ngai manu rakip le inmani'n inril akathamak rakip kha inngaidam pisik eii, 12:31. Inmani'n inril akathamak; emakli Inmani'n Pathian chungnga inril akathamak takkha tu e-innum Ratha Inthiang kha kase ah karil kha rangaidam nuni."},{"book":"Matthew","chapter":"12","verse":"32","text":"Halli Miring Sapa chungnga karilse tuka-ang ama kha arangaidam sik eii, takkha Ratha Inthiang chungnga akaril tuka-ang ama khachu tuun emakli apha rakip ah rangaidam omnuni jei. Luk 12:10"},{"book":"Matthew","chapter":"12","verse":"33","text":"“Thingkuung kha mintharu halli akara kha atha sik eii; emakli thingkuung kha minthamaru halli ama kara kha thanuni, ajarchu thingkuung khachu ama kara khanna nijet eii.” Matt 7:20; Luk 6:44"},{"book":"Matthew","chapter":"12","verse":"34","text":"E, maruul tusuon ngai, nangni'n kathachu emak chu ah angtho-thoa akatha chong ningril sikme? Ajarchu angme ningmalungnga kasip ngaikha murra ningrilsuok. Matt 3:7; 23:33; Luk 3:7; Matt 15:18; Luk 6:45"},{"book":"Matthew","chapter":"12","verse":"35","text":"Mikatha mi'n akatha phur kha akarei makheiya akatha phur aheikeisuo, khat-um akathamak mi in akathamak phur kha akarei makheiya akathamak phur ngai aheikeisuo."},{"book":"Matthew","chapter":"12","verse":"36","text":"“Kei'n nangni diang karil, mi ngai'n inleiril chongriam rakip ngai Chongtan Nikhuo khan ajar kha inlape sik eii."},{"book":"Matthew","chapter":"12","verse":"37","text":"Ajarchu nang hi akadik emakli kadikmak eii ti malar nasik nachongril ngaikha neiman inta nang kha chong innatanna sik eii.”"},{"book":"Matthew","chapter":"12","verse":"38","text":"Halli Dan ocha lekkhat li Pharisee lekkhat ngai'n inti, “Ocha,” “keini'n nang diangnga chuon-inlak inkhat nitho kinmuzoot.”"},{"book":"Matthew","chapter":"12","verse":"39","text":"“Khawakhan Jisu'n aleimasang, kathamak li zool-inthai tuunna khang mi ngai'n chuon-inlak kha innarakel, takkha Pathian chongkachoi Jonah diangnga inpe chuon-inlak kha elekleiya chuon inlak inkhat-um khawa khan napenuni jei. Matt 16:4; Mk 8:12"},{"book":"Matthew","chapter":"12","verse":"40","text":"Jonah apumtak nga kalok suungnga suunthum le zaanthum alei-om khale in-angrip ah, Miring Sapa kha nuoipil suungnga suunthum zaanthum alaomsik eii. Jona 1:17"},{"book":"Matthew","chapter":"12","verse":"41","text":"Nineveh mi ngai'n Chongtan Nikhuoni hongngir inta halli nangni kha noonkuung innape sik eii, ajarchu Jonah chongril kha inmani'n injet pha inmanuwa inphut inmalung inleithuul; kei'n nangni diang kiti khachu enru Jonah neek ah kalok inkhat hin aom."},{"book":"Matthew","chapter":"12","verse":"42","text":"Chongtan Nikhuoni khan Sheba Rengnu in hongngirta halli nangni kha noonkuung innapesik eii, ajarchu aram makheiya Reng Solomon singna iminchu kha akarangai sik aleihong; takkha enro, kei'n nangni diang kati, Solomon neek ah kalok inkhat kha hin aom! 1 Reng 10:1-10; 2 Khang 9:1-12"},{"book":"Matthew","chapter":"12","verse":"43","text":"“Miring inkhat suungnga ratha kathamak inkhat aheisuok pha, ama'n tui ommakna ramma aleisiya soongmachum nasik mun inkhat aleiratok, takkha leimumak."},{"book":"Matthew","chapter":"12","verse":"44","text":"Ama'n atheinuo ah inti, ‘Kei ka inna kei kirtak te.’ Halli ama akirra inn karuok, inthiang khat-um katha ah inda kha ajuomu."},{"book":"Matthew","chapter":"12","verse":"45","text":"Khawa phakhan ama asuok ah amaneek ah akathamak ratha sari aheiruoi, halli khawa khan inmani inhongnga in-om jei. Khawa jarra miringpa ringkhuo kha matiangnga omchan neek ah ahekna kha kheella thamakjei. Hiwahi eii tuunna khang mi kathamak ngai diang alakasuok sik.”"},{"book":"Matthew","chapter":"12","verse":"46","text":"Jisu'n mipui ngaidiang chongril laitak khan, enru, anu le anai ngai'n ama in-inbiakpui zoot ah inmani'n tuolla inleingir."},{"book":"Matthew","chapter":"12","verse":"47","text":"Khawa jarra mi inkhat in ama diang aleiti, “Enro, nanu li nanai ngai'n nang inna-inbiakpui zoot ah inmani'n tuolla inngirra inom.” 12:47. Manuscript lekkhat achu hiwa chonglam 47 hi ommak"},{"book":"Matthew","chapter":"12","verse":"48","text":"Jisu'n ama diang aleimasang, “Tume kei kanu? Tu ngaime kei kanai ngai?”"},{"book":"Matthew","chapter":"12","verse":"49","text":"Halli akut akhiinna asiamruoi ngaidiang aleiti, “Enru! Hinna kaom ngai hi kanu le kanai ngaikha in eii!"},{"book":"Matthew","chapter":"12","verse":"50","text":"Ajarchu marwaanna kaom Kapa lungdou katho ngaikha kanai, kasar khat-um kanu in eii.”"}]}