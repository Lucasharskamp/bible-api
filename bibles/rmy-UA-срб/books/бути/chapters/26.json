{"data":[{"book":"Бути","chapter":"26","verse":"1","text":"Агриппа пхэнда Павлости:"},{"book":"Бути","chapter":"26","verse":"2","text":"— Тхагари Агриппа! Мэ бахтало тэ допхэнэ англа тут пэхкоро чячимо, кала ман дошарэн иудея."},{"book":"Бути","chapter":"26","verse":"3","text":"Ту ж мишто джянэх, со прылито иудеендэ тай кода, пала со вонэ ханпэ екх екхэґа. Колэсти фартэ мангав тут, соб ту тэ на холявэх, нэ тэ шунэх ман."},{"book":"Бути","chapter":"26","verse":"4","text":"Иудея мишто джянэн, сар мэ джювдом машкар мурэн манушэн дэ Ерусалимо тэрнэ бэршэндар."},{"book":"Бути","chapter":"26","verse":"5","text":"Вонэ дэмут джянэн ман. И кала закамэна, допхэнэна, со мэ джювдом сар фарисеи тай слём стидэмастар, тев всавири зор прытховэнас, соб тэ терэ пав Упхэнима."},{"book":"Бути","chapter":"26","verse":"6","text":"Авдивэ мэ ачяв англа сындо пала надия пэ Дэвлэхкоро Лав, саво Дэвэл дэня амарэ дадэнди."},{"book":"Бути","chapter":"26","verse":"7","text":"Дэшудуй чянга амарэ народостар диво тай рят терэн бути Дэвлэсти тай дожутярэн, кала заджяла дэ зор кадэва Лав. Пала кадыя надия, тхагари, ман дошарэн иудея."},{"book":"Бути","chapter":"26","verse":"8","text":"Сости тумэ на патян, со Дэвэл отджювдярэл мулэн?"},{"book":"Бути","chapter":"26","verse":"9","text":"Мэ кади ж на прылавас Лав Исусохкоро Назаретостар тай мараваспэ кадэлэ сикляримаґа."},{"book":"Бути","chapter":"26","verse":"10","text":"Када мэ теравас дэ Ерусалимо, кала манди дэне лачимо англунэ рашая. Мэ бичалавас дэ барунэ бутэн свэнтонэн и, кала лэн умарэнас, подавас пала кода пэхкоро ґласо."},{"book":"Бути","chapter":"26","verse":"11","text":"Мэ бут маравас лэн дэ всавэрэ синагоги, соб вонэ тэ отпхэнэнпэ пэхкэрэ патявимастар. И кади мижылём пэ лэн, со традавас лэн и дэ авэр форуря."},{"book":"Бути","chapter":"26","verse":"12","text":"Екхвар мэ ладавас дэ Дамаско пав кадэва рындо зораґа тай прыпхэнимаґа англунэ рашаендар."},{"book":"Бути","chapter":"26","verse":"13","text":"Тай пав дром пордэ, тхагари, мэ удыкхлём дэ епашдиво душлимо болыбнастар, саво пхаболас зоралэдэр кхамэстар. И дэ кодэва душлимо попэлём и мэ, и кодэла мануша, савэ сле манца."},{"book":"Бути","chapter":"26","verse":"14","text":"Амэ всавэрэ тэлэдэне пэ пхув, тай мэ ушундом ґласо, саво дэдумэлас манди пав еврейско чиб: «Савло, Савло, сости ту традэх Ман? Пхаро тути пэ Ман тэ выджя»."},{"book":"Бути","chapter":"26","verse":"15","text":"Мэ пхучлём: «Ко Ту, Рае?» — «Мэ Исусо, Савэ ту традэх, — пхэнда Рай. —"},{"book":"Бути","chapter":"26","verse":"16","text":"Ваздэпэ, вщи пэ пурэн тирэн. Мэ авилём, соб тэ терэ тут Мурэ бутярнэґа и допхэнимареґа пала кода, со ту дыкхлян и со Мэ терава англа тирэ якха."},{"book":"Бути","chapter":"26","verse":"17","text":"Мэ фирисарава тут тирэ манушэндар тай наиудеендар, савэндэ Мэ тут бичалав,"},{"book":"Бути","chapter":"26","verse":"18","text":"соб тэ оттерэ лэнди якха и тэ рисарэ лэн калимастар душлимастэ, и сатанастар тай лэхкиря зоратар тэ рисарэ лэн Дэвлэстэ. Соб лэнгоро бэзимо тэ авэл отмукло и соб вонэ кади ж тэ авэн машкар кодэлэн, ка Мэ свэнтисардом патявимаґа дэ Ман»."},{"book":"Бути","chapter":"26","verse":"19","text":"Тхагари Агриппа, манди нащи сля тэ на кандэ болыбнахкэрэ дыкхлима."},{"book":"Бути","chapter":"26","verse":"20","text":"Мэ пхэнавас лав майанглал кодэлэнди, ко сля дэ Дамаско, тунчи дэ Ерусалимо тай пав всавири Иудея. Ай тунчи наиудеенди, тэ ачявэн вонэ бэзимо тай тэ обрисявэн Дэвлэстэ, тэ допхэнэн пэхкэрэ рындонэнца, со чячимаґа ачявдэ бэзимо."},{"book":"Бути","chapter":"26","verse":"21","text":"Пала када иудея схутилдэ ман дэ храмо и камле тэ умарэ."},{"book":"Бути","chapter":"26","verse":"22","text":"Нэ Дэвэл ды авдивэ дэл зор манди. Тай акэ, мэ ачявэ катэ тай допхэнав цыкнэнди и барэнди. Мэ на прытховав нисо кодэлэстэ, со пхэндэ Моисеи тай англунаря."},{"book":"Бути","chapter":"26","verse":"23","text":"Нэ пхэнав, со Христости сля трэбуни тэ пэрэлиджя кадыя грыжа, пэрвонэсти тэ отджювдё мулэндар и тэ пхэнэ пала душлимо и амарэ манушэнди, и наиудеенди."},{"book":"Бути","chapter":"26","verse":"24","text":"Кала вов кади допхэнэлас пала пэ, Фесто обчинда лэхкоро лав."},{"book":"Бути","chapter":"26","verse":"25","text":"Павло пхэнда:"},{"book":"Бути","chapter":"26","verse":"26","text":"Тхагари, англа савэ мэ пхэнав бидаракоро, джянэл пала када. Нисо кадэлэстар на гаравдо важ лэ, колэсти со терэласпэ всавэрэндэ пэ якхэн."},{"book":"Бути","chapter":"26","verse":"27","text":"Тхагари Агриппа, ту патях англунаренди? Мэ джянав, со патях."},{"book":"Бути","chapter":"26","verse":"28","text":"— Ту думисарэх пала кадыя скурто вряма тэ терэ кади, соб мэ тэ авав христианино? — пхэнда Агриппа."},{"book":"Бути","chapter":"26","verse":"29","text":"Павло дэдуманя:"},{"book":"Бути","chapter":"26","verse":"30","text":"Тхагари вщиля тай лэґа вщиле барэдэр, Берника тай кодэла, савэ бэшэнас лэнца."},{"book":"Бути","chapter":"26","verse":"31","text":"Вонэ выджиле тай дэдумэнас екх екхэсти:"},{"book":"Бути","chapter":"26","verse":"32","text":"— Лэ б фэдэр тэ отмукэ пэ воля, нэ вов помангля сындо императохкоро, — пхэнда Агриппа Фестости."}]}