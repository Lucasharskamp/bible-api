{"data":[{"book":"מעשי השליחים","chapter":"28","verse":"1","text":"עד מהרה גילינו שאנו על האי מלטה."},{"book":"מעשי השליחים","chapter":"28","verse":"2","text":"תושבי המקום נהגו בנו בטוב־לב ראוי לציון, והבעירו מדורה כדי לחמם אותנו בקור העז ובגשם הסוחף."},{"book":"מעשי השליחים","chapter":"28","verse":"3","text":"פולוס קושש ענפים וזרדים יבשים, והשליך אותם אל תוך המדורה. לפתע זינק על זרועו נחש ארסי שביקש מפלט מהחום."},{"book":"מעשי השליחים","chapter":"28","verse":"4","text":"כשראו אנשי האי את הנחש התלוי על זרועו, אמרו זה לזה: ”הוא בטח רוצח! הוא אמנם ניצל מן הים, אולם הצדק לא יניח לו לחיות!“"},{"book":"מעשי השליחים","chapter":"28","verse":"5","text":"אך פולוס ניער את הנחש אל תוך האש, והוא עצמו כלל לא נפגע."},{"book":"מעשי השליחים","chapter":"28","verse":"6","text":"האנשים הביטו בו בדריכות וציפו לראות את גופו מתנפח או נופל מת. אולם לאחר שחיכו זמן רב ולא קרה דבר, שינו את דעתם והחליטו שפולוס הוא ודאי אל!"},{"book":"מעשי השליחים","chapter":"28","verse":"7","text":"אחוזתו של פובליוס, מושל האי, הייתה בקרבת החוף. הוא הזמין אותנו לביתו ואירח אותנו שלושה ימים."},{"book":"מעשי השליחים","chapter":"28","verse":"8","text":"באותה עת היה אביו של פובליוס חולה מאוד – הייתה לו דיזנטריה והוא קדח מחום. פולוס הלך לחדרו של החולה, התפלל בעדו, סמך את ידיו עליו, והאיש נרפא."},{"book":"מעשי השליחים","chapter":"28","verse":"9","text":"לאחר מכן באו שאר חולי האי אל פולוס, וגם הם נרפאו."},{"book":"מעשי השליחים","chapter":"28","verse":"10","text":"התושבים היו אסירי תודה והציפו אותנו במתנות הוקרה. כאשר הגיע מועד הפלגתנו, הם מילאו את האונייה באוכל ובציוד."},{"book":"מעשי השליחים","chapter":"28","verse":"11","text":"שלושה חודשים לאחר שעלתה ספינתנו על שירטון עלינו על אונייה אחרת והמשכנו בדרכנו. הפעם הפלגנו באונייה ”התאומים“, שבאה מאלכסנדריה ועגנה באי מלטה במשך החורף."},{"book":"מעשי השליחים","chapter":"28","verse":"12","text":"תחנתנו הראשונה הייתה סירקוז, שם נשארנו שלושה ימים."},{"book":"מעשי השליחים","chapter":"28","verse":"13","text":"מסירקוז הפלגנו לרגיום. כעבור יום החלה לנשוב רוח דרומית, וביום השני הגענו לפוטיולי."},{"book":"מעשי השליחים","chapter":"28","verse":"14","text":"בפוטיולי פגשנו לבסוף מאמינים. הם הפצירו בנו להישאר איתם שבוע ימים, ומשם הפלגנו לרומא."},{"book":"מעשי השליחים","chapter":"28","verse":"15","text":"כאשר שמעו האחים ברומא על דבר בואנו, נסעו מרחק רב מחוץ לעירם כדי לקבל את פנינו. חלקם חיכו לנו בכיכר אפיוס (כשישים ושמונה ק״מ מרומא), וחלקם הצטרפו אלינו ב”שלושת הפונדקים“ (כ־חמישים וחמישה ק״מ מרומא). כשפולוס ראה אותם הוא התעודד מאוד והודה לה׳."},{"book":"מעשי השליחים","chapter":"28","verse":"16","text":"בהגיעם לרומא הורשה פולוס לגור בכל מקום שרצה, אם כי תמיד נלווה אליו חייל."},{"book":"מעשי השליחים","chapter":"28","verse":"17","text":"כעבור שלושה ימים כינס פולוס את מנהיגי היהודים המקומיים, ואמר להם: ”היהודים בירושלים אסרו אותי ומסרו אותי לידי הממשל הרומאי, למרות שלא פגעתי באיש ולא עברתי על חוקי אבותינו."},{"book":"מעשי השליחים","chapter":"28","verse":"18","text":"הרומאים ערכו לי משפט ורצו לשחרר אותי, מכיוון שלא מצאו כל סיבה לדון אותי למוות, כפי שדרשו היהודים."},{"book":"מעשי השליחים","chapter":"28","verse":"19","text":"אולם מאחר שהיהודים מחו נגד ההחלטה, מצאתי לנחוץ לערער לפני הקיסר, למרות שלא רציתי לתבוע את עמי."},{"book":"מעשי השליחים","chapter":"28","verse":"20","text":"ביקשתי מכם לבוא הנה היום כדי שנכיר זה את זה, וכדי שאוכל לומר לכם שאני אסור באזיקים אלה רק משום שאני מאמין שהמשיח כבר בא!“"},{"book":"מעשי השליחים","chapter":"28","verse":"21","text":"”לא שמענו עליך שום דבר רע.“ ענו מנהיגי היהודים. ”לא קיבלנו מכתבים מיהודה, ולא שמענו דיווחים מפי הבאים לכאן מירושלים."},{"book":"מעשי השליחים","chapter":"28","verse":"22","text":"אולם אנחנו רוצים לשמוע במה אתה מאמין, כי הדבר היחיד שאנו יודעים על המשיחיים האלה הוא שבכל מקום מתנגדים לכת הזאת.“"},{"book":"מעשי השליחים","chapter":"28","verse":"23","text":"הם קבעו מועד לפגישתם הבאה, ובאותו יום התאסף קהל רב ליד ביתו של פולוס. הוא סיפר להם על מלכות האלוהים, ולימד אותם על אודות ישוע מתוך כתבי־הקודש – מהתורה ומהנביאים. הוא החל ללמד אותם בבוקר, ולא הפסיק עד הערב."},{"book":"מעשי השליחים","chapter":"28","verse":"24","text":"אחדים האמינו לדבריו, ואחרים לא האמינו."},{"book":"מעשי השליחים","chapter":"28","verse":"25","text":"לאחר שהתווכחו בינם לבין עצמם, הם עזבו את המקום כשדבריו של פולוס מהדהדים באוזניהם: ”רוח הקודש צדק כששם דברים אלה בפי ישעיהו הנביא:28‏.25 כח 25 ישעיהו ו 9‏-10"},{"book":"מעשי השליחים","chapter":"28","verse":"26","text":"’לך ואמרת לעם הזה:"},{"book":"מעשי השליחים","chapter":"28","verse":"27","text":"השמן לב העם הזה"},{"book":"מעשי השליחים","chapter":"28","verse":"28-29","text":"משום כך אני רוצה שתדעו כי ישועה זאת מוצעת גם לגויים, והם ישמעו.“"},{"book":"מעשי השליחים","chapter":"28","verse":"30","text":"במשך השנתיים הבאות התגורר פולוס בבית ששכר לעצמו, וקיבל בברכה את כל מי שבא לבקרו."},{"book":"מעשי השליחים","chapter":"28","verse":"31","text":"הוא בישר באומץ את דבר מלכות האלוהים, לימד על אודות האדון ישוע המשיח, ואיש לא ניסה להפריע לו."}]}