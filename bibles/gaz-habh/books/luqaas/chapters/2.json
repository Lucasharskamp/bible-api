{"data":[{"book":"Luqaas","chapter":"2","verse":"1","text":"Bara sana keessa akka addunyaan Roomaa hundi galmeeffamuuf Awugisxoos Qeesaar biraa labsiin baʼe."},{"book":"Luqaas","chapter":"2","verse":"2","text":"Lakkoobsi sabaa kunis bara Qereenewoos bulchaa biyya Sooriyaa turetti yeroo jalqabaatiif taasifame."},{"book":"Luqaas","chapter":"2","verse":"3","text":"Namni hundinuu galmeeffamuuf gara magaalaa itti dhalatee dhaqe."},{"book":"Luqaas","chapter":"2","verse":"4","text":"Yoosefis manaa fi sanyii Daawit keessaa waan dhalateef magaalaa Naazreeti ishee Galiilaa keessaatii kaʼee gara magaalaa Daawit ishee Yihuudaa keessaa kan Beetlihem jedhamtuutti ol baʼe."},{"book":"Luqaas","chapter":"2","verse":"5","text":"Innis kaadhima isaa Maariyaam ishee ulfa turte sana wajjin galmeeffamuu dhaqe."},{"book":"Luqaas","chapter":"2","verse":"6","text":"Utuma isaan achi jiranuus yeroon daʼumsa ishee gaʼe."},{"book":"Luqaas","chapter":"2","verse":"7","text":"Isheenis ilma ishee isa hangafa deesse. Waan mana bultii keessummootaa keessa iddoon hin jiraatiniif huccuudhaan martee bidiruu keessa isa ciibsite."},{"book":"Luqaas","chapter":"2","verse":"8","text":"Tiksoota halkan halkan ala bulanii bushaayee isaanii tikfatanitu biyya sana ture."},{"book":"Luqaas","chapter":"2","verse":"9","text":"Ergamaan Gooftaa isaanitti mulʼate; ulfinni Gooftaas naannoo isaaniitti ibse; isaanis akka malee sodaatan."},{"book":"Luqaas","chapter":"2","verse":"10","text":"Ergamaan sun garuu akkana isaaniin jedhe; “Hin sodaatinaa. Kunoo, ani oduu gaarii baayʼee nama gammachiisu kan saba hundumaaf taʼu isinii fideeraatii."},{"book":"Luqaas","chapter":"2","verse":"11","text":"Harʼa magaalaa Daawit keessatti fayyisaan isiniif dhalateera; innis Kiristoos Goofticha."},{"book":"Luqaas","chapter":"2","verse":"12","text":"Kunis mallattoo isiniif taʼa: Daaʼima huccuudhaan maramee bidiruu keessa ciisu tokko ni argitu.”"},{"book":"Luqaas","chapter":"2","verse":"13","text":"Ergamaa sana wajjinis raayyaan samii irraa baayʼeen akkuma tasaa mulʼatanii Waaqa galateeffachaa akkana jedhan;"},{"book":"Luqaas","chapter":"2","verse":"14","text":"“Samii gubbaatti ulfinni Waaqaaf,"},{"book":"Luqaas","chapter":"2","verse":"15","text":"Erga Ergamoonni tiksoota dhiisanii gara samiitti ol baʼanii booddee tiksoonni sun, “Kottaa Beetlihemin dhaqnee waan taʼe kan Gooftaan nutti hime kana ilaalaa” waliin jedhan."},{"book":"Luqaas","chapter":"2","verse":"16","text":"Isaanis dafanii dhaqanii Maariyaamii fi Yoosefin, daaʼima bidiruu keessa ciisus argan."},{"book":"Luqaas","chapter":"2","verse":"17","text":"Yommuu isa arganitti waan waaʼee mucichaa isaanitti himame sana odeessan;"},{"book":"Luqaas","chapter":"2","verse":"18","text":"warri waan kana dhagaʼan hundinuu waan tiksoonni isaanitti himan sana ni dinqifatan."},{"book":"Luqaas","chapter":"2","verse":"19","text":"Maariyaam garuu waan kana hunda garaatti qabattee itti yaadaa turte."},{"book":"Luqaas","chapter":"2","verse":"20","text":"Tiksoonnis sababii waan dhagaʼanii fi arganiitiif Waaqaaf ulfina kennaa, isa jajachaas deebiʼan; wanni hundinuu akkuma isaanitti himame sana tureetii."},{"book":"Luqaas","chapter":"2","verse":"21","text":"Innis guyyaa saddeettaffaatti, akkuma yeroon dhagna qabaa isaa gaʼeen maqaa utuu haati isaa iyyuu isa hin ulfaaʼiniin dura ergamaan Waaqaa isaaf baaseen Yesuus jedhamee moggaafame."},{"book":"Luqaas","chapter":"2","verse":"22","text":"Akka Seera Museetti yeroon qulqullaaʼummaa isaanii geenyaan Yoosefii fi Maariyaam daaʼima sana Gooftaa duratti dhiʼeessuuf jedhanii isa fudhatanii Yerusaalemitti ol baʼan."},{"book":"Luqaas","chapter":"2","verse":"23","text":"Akkuma Seera Gooftaa keessatti barreeffametti, “Dhiirri hangafni hundinuu gooftaaf ni qulqulleeffama.”2:23 Bau 13:2,12"},{"book":"Luqaas","chapter":"2","verse":"24","text":"Isaanis akkuma Seerri Gooftaa jedhutti, “Gugee lama yookaan gugee sosookkee lama”2:24 Lew 12:8 aarsaa dhiʼeessuu dhaqan."},{"book":"Luqaas","chapter":"2","verse":"25","text":"Kunoo, namichi qajeelaan Waaqa sodaatu kan maqaan isaa Simiʼoon jedhamu tokko Yerusaalem keessa ture. Innis jajjabeeffama Israaʼel eeggachaa ture; Hafuurri Qulqulluunis isa irra ture."},{"book":"Luqaas","chapter":"2","verse":"26","text":"Hafuurri Qulqulluunis akka inni utuu Kiristoos Goofticha hin argin hin duune isatti mulʼisee ture."},{"book":"Luqaas","chapter":"2","verse":"27","text":"Innis Hafuuraan qajeelfamee mana qulqullummaa seene. Abbaa fi haati Yesuus yommuu akka duudhaa seerichaatti waan barbaachisu isaaf guutuuf jedhanii Yesuus mucicha baadhatanii ol seenanitti,"},{"book":"Luqaas","chapter":"2","verse":"28","text":"Simiʼoon fuudhee isa hammatee akkana jedhee Waaqa galateeffate:"},{"book":"Luqaas","chapter":"2","verse":"29","text":"“Yaa Gooftaa, akkuma dubbii keetiitti,"},{"book":"Luqaas","chapter":"2","verse":"30","text":"Iji koo fayyina kee isa ati"},{"book":"Luqaas","chapter":"2","verse":"31","text":"saba hundumaa duratti qopheessite argeera;"},{"book":"Luqaas","chapter":"2","verse":"32","text":"innis mulʼata Namoota Ormaatiif ifa;"},{"book":"Luqaas","chapter":"2","verse":"33","text":"Abbaa fi haati isaas waan waaʼee isaa dubbatame sana ni dinqifatan."},{"book":"Luqaas","chapter":"2","verse":"34","text":"Simiʼoonis isaan eebbise; haadha daaʼima sanaa Maariyaamiinis akkana jedhe; “Daaʼimni kun Israaʼel keessatti kufaatiidhaa fi kaʼumsa namoota baayʼeetiif sababii, mormii isa irratti dubbatamuufis mallattoo akka taʼu murteeffameera;"},{"book":"Luqaas","chapter":"2","verse":"35","text":"kunis akka yaadni garaa namoota baayʼee ifatti baʼuuf. Goraadeen lubbuu kee ni waraana.”"},{"book":"Luqaas","chapter":"2","verse":"36","text":"Gosa Aasheer keessaas raajittii Haannaa jedhamtu tokkotu ture. Isheenis intala Faanuʼel turte; baayʼees jaartee turte; dhirsa ishee kan durbummaadhaan itti heerumte wajjin waggaa torba jiraatte;"},{"book":"Luqaas","chapter":"2","verse":"37","text":"isheenis hamma umuriin ishee waggaa 84 guuteetti haadha hiyyeessaa taatee jiraatte. Utuu mana qulqullummaatii hin dhabaminis soomaa fi kadhannaadhaan halkanii guyyaa waaqeffachaa turte."},{"book":"Luqaas","chapter":"2","verse":"38","text":"Yeruma sanas isaanitti dhiʼaattee Waaqaaf galata galchite; warra furama Yerusaalem eeggachaa turan hundattis waaʼee daaʼima sanaa odeessite."},{"book":"Luqaas","chapter":"2","verse":"39","text":"Yoosefii fi Maariyaamis waan seerri Gooftaa ajaju hunda raawwatanii gara Galiilaatti gara magaalaa isaanii Naazreetitti deebiʼan."},{"book":"Luqaas","chapter":"2","verse":"40","text":"Mucichis guddatee jabaachaa deeme; ogummaadhaanis ni guutame; ayyaanni Waaqaas isa irra ture."},{"book":"Luqaas","chapter":"2","verse":"41","text":"Abbaa fi haati isaa wagguma waggaan Ayyaana Faasiikaatiif jedhanii Yerusaalem dhaqaa turan."},{"book":"Luqaas","chapter":"2","verse":"42","text":"Yommuu umuriin mucaa sanaa waggaa kudha lama2:42 Ijoolleen dhiiraa Yihuudootaa yommuu umuriin isaanii waggaa kudha sadii guututti itti gaafatama ofii isaanii fudhatu. Taʼus yeroo sanaan dura utuu gargaarsa haadhaatii fi abbaa hin barbaadin ajajawwan tokko tokko eeguu qabu. Ajajawwan kanneen keessaas tokko waggaa waggaatti Yerusaalem dhaqanii waaqeffachuu dha. guutettis akkuma sirna Ayyaanichaatti Yerusaalemitti ol baʼan."},{"book":"Luqaas","chapter":"2","verse":"43","text":"Erga ayyaanichi raawwatee booddee utuu abbaa fi haati isaa gara mana isaaniitti deebiʼaa jiranuu, Yesuus mucichi Yerusaalemitti isaan biraa hafe; isaan garuu waan kana hin hubanne."},{"book":"Luqaas","chapter":"2","verse":"44","text":"Isaanis waan inni miiltoo isaanii wajjin jiru seʼanii guyyaa tokko deeman. Ergasiis firoota isaaniitii fi michoota isaanii keessa isa barbaaduu jalqaban."},{"book":"Luqaas","chapter":"2","verse":"45","text":"Yommuu isa dhabanittis, isa barbaaduuf Yerusaalemitti deebiʼan."},{"book":"Luqaas","chapter":"2","verse":"46","text":"Guyyaa sadii booddee utuu inni barsiistota gidduu taaʼee isaan dhaggeeffatuu, gaaffiis isaan gaafatuu mana qulqullummaa keessatti isa argatan."},{"book":"Luqaas","chapter":"2","verse":"47","text":"Warri isa dhagaʼan hundinuus hubannaa isaatii fi deebii inni kennu ni dinqifatan."},{"book":"Luqaas","chapter":"2","verse":"48","text":"Abbaa fi haati isaas yommuu isa arganitti ni raajeffatan. Haati isaas, “Gurbaa, maaliif akkana nu goote? Kunoo, anii fi abbaan kee yaaddoo guddaadhaan si barbaadaa turree!” jetteen."},{"book":"Luqaas","chapter":"2","verse":"49","text":"Innis deebisee, “Maaliif na barbaaddan? Akka ani mana Abbaa kootti argamuu qabu hin beekne moo?” isaaniin jedhe."},{"book":"Luqaas","chapter":"2","verse":"50","text":"Isaan garuu dubbii inni isaanitti dubbate hin hubanne."},{"book":"Luqaas","chapter":"2","verse":"51","text":"Innis isaan wajjin Naazreetitti gad buʼe; isaaniifis ni ajajama ture. Haati isaa garuu waan kana hunda garaatti qabatte."},{"book":"Luqaas","chapter":"2","verse":"52","text":"Yesuusis ogummaadhaan, hojjaa fi surraadhaan fuula Waaqaatii fi fuula namaa duratti guddachaa deeme."}]}