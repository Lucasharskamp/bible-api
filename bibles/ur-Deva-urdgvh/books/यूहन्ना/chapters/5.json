{"data":[{"book":"यूहन्ना","chapter":"5","verse":"1","text":"कुछ देर के बाद ईसा किसी यहूदी ईद के मौक़े पर यरूशलम गया।"},{"book":"यूहन्ना","chapter":"5","verse":"2","text":"शहर में एक हौज़ था जिसका नाम अरामी ज़बान में बैत-हसदा था। उसके पाँच बड़े बरामदे थे और वह शहर के उस दरवाज़े के क़रीब था जिसका नाम ‘भेड़ों का दरवाज़ा’ है।"},{"book":"यूहन्ना","chapter":"5","verse":"3","text":"इन बरामदों में बेशुमार माज़ूर लोग पड़े रहते थे। यह अंधे, लँगड़े और मफ़लूज पानी के हिलने के इंतज़ार में रहते थे।"},{"book":"यूहन्ना","chapter":"5","verse":"4","text":"[क्योंकि गाहे बगाहे रब का फ़रिश्ता उतरकर पानी को हिला देता था। जो भी उस वक़्त उसमें पहले दाख़िल हो जाता उसे शफ़ा मिल जाती थी ख़ाह उस की बीमारी कोई भी क्यों न होती।]"},{"book":"यूहन्ना","chapter":"5","verse":"5","text":"मरीज़ों में से एक आदमी 38 साल से माज़ूर था।"},{"book":"यूहन्ना","chapter":"5","verse":"6","text":"जब ईसा ने उसे वहाँ पड़ा देखा और उसे मालूम हुआ कि यह इतनी देर से इस हालत में है तो उसने पूछा, “क्या तू तनदुरुस्त होना चाहता है?”"},{"book":"यूहन्ना","chapter":"5","verse":"7","text":"उसने जवाब दिया, “ख़ुदावंद, यह मुश्किल है। मेरा कोई साथी नहीं जो मुझे उठाकर पानी में जब उसे हिलाया जाता है ले जाए। इसलिए मेरे वहाँ पहुँचने में इतनी देर लग जाती है कि कोई और मुझसे पहले पानी में उतर जाता है।”"},{"book":"यूहन्ना","chapter":"5","verse":"8","text":"ईसा ने कहा, “उठ, अपना बिस्तर उठाकर चल-फिर!”"},{"book":"यूहन्ना","chapter":"5","verse":"9","text":"वह आदमी फ़ौरन बहाल हो गया। उसने अपना बिस्तर उठाया और चलने-फिरने लगा।"},{"book":"यूहन्ना","chapter":"5","verse":"10","text":"इसलिए यहूदियों ने शफ़ायाब आदमी को बताया, “आज सबत का दिन है। आज बिस्तर उठाना मना है।”"},{"book":"यूहन्ना","chapter":"5","verse":"11","text":"लेकिन उसने जवाब दिया, “जिस आदमी ने मुझे शफ़ा दी उसने मुझे बताया, ‘अपना बिस्तर उठाकर चल-फिर’।”"},{"book":"यूहन्ना","chapter":"5","verse":"12","text":"उन्होंने सवाल किया, “वह कौन है जिसने तुझे यह कुछ बताया?”"},{"book":"यूहन्ना","chapter":"5","verse":"13","text":"लेकिन शफ़ायाब आदमी को मालूम न था, क्योंकि ईसा हुजूम के सबब से चुपके से वहाँ से चला गया था।"},{"book":"यूहन्ना","chapter":"5","verse":"14","text":"बाद में ईसा उसे बैतुल-मुक़द्दस में मिला। उसने कहा, “अब तू बहाल हो गया है। फिर गुनाह न करना, ऐसा न हो कि तेरा हाल पहले से भी बदतर हो जाए।”"},{"book":"यूहन्ना","chapter":"5","verse":"15","text":"उस आदमी ने उसे छोड़कर यहूदियों को इत्तला दी, “ईसा ने मुझे शफ़ा दी।”"},{"book":"यूहन्ना","chapter":"5","verse":"16","text":"इस पर यहूदी उसको सताने लगे, क्योंकि उसने उस आदमी को सबत के दिन बहाल किया था।"},{"book":"यूहन्ना","chapter":"5","verse":"17","text":"लेकिन ईसा ने उन्हें जवाब दिया, “मेरा बाप आज तक काम करता आया है, और मैं भी ऐसा करता हूँ।”"},{"book":"यूहन्ना","chapter":"5","verse":"18","text":"यह सुनकर यहूदी उसे क़त्ल करने की मज़ीद कोशिश करने लगे, क्योंकि उसने न सिर्फ़ सबत के दिन को मनसूख़ क़रार दिया था बल्कि अल्लाह को अपना बाप कहकर अपने आपको अल्लाह के बराबर ठहराया था।"},{"book":"यूहन्ना","chapter":"5","verse":"19","text":"ईसा ने उन्हें जवाब दिया, “मैं तुमको सच बताता हूँ कि फ़रज़ंद अपनी मरज़ी से कुछ नहीं कर सकता। वह सिर्फ़ वह कुछ करता है जो वह बाप को करते देखता है। जो कुछ बाप करता है वही फ़रज़ंद भी करता है,"},{"book":"यूहन्ना","chapter":"5","verse":"20","text":"क्योंकि बाप फ़रज़ंद को प्यार करता और उसे सब कुछ दिखाता है जो वह ख़ुद करता है। हाँ, वह फ़रज़ंद को इनसे भी अज़ीम काम दिखाएगा। फिर तुम और भी ज़्यादा हैरतज़दा होगे।"},{"book":"यूहन्ना","chapter":"5","verse":"21","text":"क्योंकि जिस तरह बाप मुरदों को ज़िंदा करता है उसी तरह फ़रज़ंद भी जिन्हें चाहता है ज़िंदा कर देता है।"},{"book":"यूहन्ना","chapter":"5","verse":"22","text":"और बाप किसी की भी अदालत नहीं करता बल्कि उसने अदालत का पूरा इंतज़ाम फ़रज़ंद के सुपुर्द कर दिया है"},{"book":"यूहन्ना","chapter":"5","verse":"23","text":"ताकि सब उसी तरह फ़रज़ंद की इज़्ज़त करें जिस तरह वह बाप की इज़्ज़त करते हैं। जो फ़रज़ंद की इज़्ज़त नहीं करता वह बाप की भी इज़्ज़त नहीं करता जिसने उसे भेजा है।"},{"book":"यूहन्ना","chapter":"5","verse":"24","text":"मैं तुमको सच बताता हूँ, जो भी मेरी बात सुनकर उस पर ईमान लाता है जिसने मुझे भेजा है अबदी ज़िंदगी उस की है। उसे मुजरिम नहीं ठहराया जाएगा बल्कि वह मौत की गिरिफ़्त से निकलकर ज़िंदगी में दाख़िल हो गया है।"},{"book":"यूहन्ना","chapter":"5","verse":"25","text":"मैं तुमको सच बताता हूँ कि एक वक़्त आनेवाला है बल्कि आ चुका है जब मुरदे अल्लाह के फ़रज़ंद की आवाज़ सुनेंगे। और जितने सुनेंगे वह ज़िंदा हो जाएंगे।"},{"book":"यूहन्ना","chapter":"5","verse":"26","text":"क्योंकि जिस तरह बाप ज़िंदगी का मंबा है उसी तरह उसने अपने फ़रज़ंद को ज़िंदगी का मंबा बना दिया है।"},{"book":"यूहन्ना","chapter":"5","verse":"27","text":"साथ साथ उसने उसे अदालत करने का इख़्तियार भी दे दिया है, क्योंकि वह इब्ने-आदम है।"},{"book":"यूहन्ना","chapter":"5","verse":"28","text":"यह सुनकर ताज्जुब न करो क्योंकि एक वक़्त आ रहा है जब तमाम मुरदे उस की आवाज़ सुनकर"},{"book":"यूहन्ना","chapter":"5","verse":"29","text":"क़ब्रों में से निकल आएँगे। जिन्होंने नेक काम किया वह जी उठकर ज़िंदगी पाएँगे जबकि जिन्होंने बुरा काम किया वह जी तो उठेंगे लेकिन उनकी अदालत की जाएगी।"},{"book":"यूहन्ना","chapter":"5","verse":"30","text":"मैं अपनी मरज़ी से कुछ नहीं कर सकता बल्कि जो कुछ बाप से सुनता हूँ उसके मुताबिक़ अदालत करता हूँ। और मेरी अदालत रास्त है क्योंकि मैं अपनी मरज़ी करने की कोशिश नहीं करता बल्कि उसी की जिसने मुझे भेजा है।"},{"book":"यूहन्ना","chapter":"5","verse":"31","text":"अगर मैं ख़ुद अपने बारे में गवाही देता तो मेरी गवाही मोतबर न होती।"},{"book":"यूहन्ना","chapter":"5","verse":"32","text":"लेकिन एक और है जो मेरे बारे में गवाही दे रहा है और मैं जानता हूँ कि मेरे बारे में उस की गवाही सच्ची और मोतबर है।"},{"book":"यूहन्ना","chapter":"5","verse":"33","text":"तुमने पता करने के लिए अपने लोगों को यहया के पास भेजा है और उसने हक़ीक़त की तसदीक़ की है।"},{"book":"यूहन्ना","chapter":"5","verse":"34","text":"बेशक मुझे किसी इनसानी गवाह की ज़रूरत नहीं है, लेकिन मैं यह इसलिए बता रहा हूँ ताकि तुमको नजात मिल जाए।"},{"book":"यूहन्ना","chapter":"5","verse":"35","text":"यहया एक जलता हुआ चराग़ था जो रौशनी देता था, और कुछ देर के लिए तुमने उस की रौशनी में ख़ुशी मनाना पसंद किया।"},{"book":"यूहन्ना","chapter":"5","verse":"36","text":"लेकिन मेरे पास एक और गवाह है जो यहया की निसबत ज़्यादा अहम है यानी वह काम जो बाप ने मुझे मुकम्मल करने के लिए दे दिया। यही काम जो मैं कर रहा हूँ मेरे बारे में गवाही देता है कि बाप ने मुझे भेजा है।"},{"book":"यूहन्ना","chapter":"5","verse":"37","text":"इसके अलावा बाप ने ख़ुद जिसने मुझे भेजा है मेरे बारे में गवाही दी है। अफ़सोस, तुमने कभी उस की आवाज़ नहीं सुनी, न उस की शक्लो-सूरत देखी,"},{"book":"यूहन्ना","chapter":"5","verse":"38","text":"और उसका कलाम तुम्हारे अंदर नहीं रहता, क्योंकि तुम उस पर ईमान नहीं रखते जिसे उसने भेजा है।"},{"book":"यूहन्ना","chapter":"5","verse":"39","text":"तुम अपने सहीफ़ों में ढूँडते रहते हो क्योंकि समझते हो कि उनसे तुम्हें अबदी ज़िंदगी हासिल है। लेकिन यही मेरे बारे में गवाही देते हैं!"},{"book":"यूहन्ना","chapter":"5","verse":"40","text":"तो भी तुम ज़िंदगी पाने के लिए मेरे पास आना नहीं चाहते।"},{"book":"यूहन्ना","chapter":"5","verse":"41","text":"मैं इनसानों से इज़्ज़त नहीं चाहता,"},{"book":"यूहन्ना","chapter":"5","verse":"42","text":"लेकिन मैं तुमको जानता हूँ कि तुममें अल्लाह की मुहब्बत नहीं।"},{"book":"यूहन्ना","chapter":"5","verse":"43","text":"अगरचे मैं अपने बाप के नाम में आया हूँ तो भी तुम मुझे क़बूल नहीं करते। इसके मुक़ाबले में अगर कोई अपने नाम में आएगा तो तुम उसे क़बूल करोगे।"},{"book":"यूहन्ना","chapter":"5","verse":"44","text":"कोई अजब नहीं कि तुम ईमान नहीं ला सकते। क्योंकि तुम एक दूसरे से इज़्ज़त चाहते हो जबकि तुम वह इज़्ज़त पाने की कोशिश ही नहीं करते जो वाहिद ख़ुदा से मिलती है।"},{"book":"यूहन्ना","chapter":"5","verse":"45","text":"लेकिन यह न समझो कि मैं बाप के सामने तुम पर इलज़ाम लगाऊँगा। एक और है जो तुम पर इलज़ाम लगा रहा है यानी मूसा, जिससे तुम उम्मीद रखते हो।"},{"book":"यूहन्ना","chapter":"5","verse":"46","text":"अगर तुम वाक़ई मूसा पर ईमान रखते तो ज़रूर मुझ पर भी ईमान रखते, क्योंकि उसने मेरे ही बारे में लिखा।"},{"book":"यूहन्ना","chapter":"5","verse":"47","text":"लेकिन चूँकि तुम वह कुछ नहीं मानते जो उसने लिखा है तो मेरी बातें क्योंकर मान सकते हो!”"}]}