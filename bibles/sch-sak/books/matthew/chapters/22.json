{"data":[{"book":"Matthew","chapter":"22","verse":"1","text":"Jisua'n mipui ngei a rokôka, chongmintêk a mang nôka."},{"book":"Matthew","chapter":"22","verse":"2","text":"“Invân Rêngram chu rêngpa inkhatin a nâipasal ranga inneina ruolhoi tho leh mintêk ani."},{"book":"Matthew","chapter":"22","verse":"3","text":"Bukhalâi ot rangin a mîsiel ngei koi rangin a tîrlâmngei a tîra, hannirese hong nuom mak ngeia."},{"book":"Matthew","chapter":"22","verse":"4","text":"Masikin tîrlâm dangngei a tîr nôka, a mi sielngei kôm hi anghin ti rangin chong a be ngeia: ‘Atûn hin bukhalâi ot rangin ki sinsiem suozoi; ke sechalngei le ke serâttuoi vai minthâi ngei ka thata, neinunngei murdi sinsiem suo ani zoi. Inneina bukhalâi ot rangin hong ta roi!’ ti rangin."},{"book":"Matthew","chapter":"22","verse":"5","text":"Aniatachu siela omngei han itên lei be mak ngeia, male an sadâi chita an sina: inkhat a loia a sea, inkhat chu a dôra a sea."},{"book":"Matthew","chapter":"22","verse":"6","text":"Midang ngeiin tîrlâmngei hah an sûrrapa an jêm ngeia, an that ngei zoi."},{"book":"Matthew","chapter":"22","verse":"7","text":"Rêngpa hah a taksi sabaka; masikin a râlmingei a tîra, ha mithatpungei hah a min thatngeia, male an khopuilien khom a min hâl pe ngei zoia."},{"book":"Matthew","chapter":"22","verse":"8","text":"Hanchu a tîrlâmngei a koia, an kôm, Inneina bukhalâi chu minsûk suo ani zoia, aniatachu ki mi sielngei hah a nêk ruo nimak ngei."},{"book":"Matthew","chapter":"22","verse":"9","text":"Atûn chu lamliena se ungla, mi nin mu murdi bukhalâi ot rangin hong koi roi, a tipe ngeia."},{"book":"Matthew","chapter":"22","verse":"10","text":"Masikin tîrlâmngei hah lamlienngeia an sea, mi an mu murdi, misa le misie; an hong koibûma, inneina in hah mipuiin an sip zoia."},{"book":"Matthew","chapter":"22","verse":"11","text":"“Rêngpa hah khuolmingei en rangin ava lûta, inneina puon insil loi mi inkhat ava mua."},{"book":"Matthew","chapter":"22","verse":"12","text":"Rêngpa han a kôm, ‘Mala, inneina puon insil loiin khoangin mo asûnga no hong lût?’ tiin a rekela. Hannirese ha mi han ite ti maka."},{"book":"Matthew","chapter":"22","verse":"13","text":"Male rêngpa han a tîrlâmngei kôm, ‘A kut le ke khit ungla, pêntieng ajîngna vôrpai roi. Mahan chap a ta a hâ riel a tih,’”22:13: Mat 8:12; 25:30; Luk 13:28 a tia."},{"book":"Matthew","chapter":"22","verse":"14","text":"Hanchu Jisua'n, “Mi siela om chu tamtak an nia, aniatachu, thanga om chu atômte kêng an ni,” tiin chongkhârnân a tia."},{"book":"Matthew","chapter":"22","verse":"15","text":"Phariseengei hah an jôkpaia male Jisua chongrekelin min ôk rang chang an mintuo zoi."},{"book":"Matthew","chapter":"22","verse":"16","text":"Hanchu an ruoisi senkhatngei le Herod pâla mi senkhatngei a kôm an tîra, ha mingei han, “Minchupu, chongtak ni misîr ngâi ti kin riet. Tute lunghâng tho uol ngâi mak chea, tute mindona chungroia khom kângdoina dôn loiin miriemngei ta rangin Pathien lungdo chongtak hah ni minchu ngâia."},{"book":"Matthew","chapter":"22","verse":"17","text":"Hanchu, ni ril ta, imo ni mindon? Roman Rêng Ceasar kôma chôiruol pêk hih ei Balamin ânkal mo, ânkal loi mo?” an tia."},{"book":"Matthew","chapter":"22","verse":"18","text":"Nikhomrese, Jisua'n asaloi an mintuo hah a riet chiena, an kôm, “Nangni Asarotholngei! ithomo ni min ôk rang nin pût hi?"},{"book":"Matthew","chapter":"22","verse":"19","text":"Chôiruol chôi ranga sumthîr hah ni min en ta u!” a tia."},{"book":"Matthew","chapter":"22","verse":"20","text":"male a rekel ngeia, “Tu mâi rimil le tu riming ngei mo an ni hi?” a tia."},{"book":"Matthew","chapter":"22","verse":"21","text":"Anni han “Ceasar” tiin an thuona."},{"book":"Matthew","chapter":"22","verse":"22","text":"Mahi an rietin chu an kamâm tataka; ama an mâka an rotpat zoi ani."},{"book":"Matthew","chapter":"22","verse":"23","text":"Mani sûn nanâk han, Sadducee senkhatngei Jisua kôm an honga mingei hih thina renga inthoi nôk no ni ngei an tia.22:23: Sin 23:8"},{"book":"Matthew","chapter":"22","verse":"24","text":"Anni han, “Minchupu, ‘Moses'n mi nâi neiloiin a lômnu thisan senla, a nâipa'n ha meithâi hah luo nôk ngêtin a upa ta rangin nâi a nei pe rang ani,’22:24: Bal 25:5 a tia."},{"book":"Matthew","chapter":"22","verse":"25","text":"Atûn hin, kin lâia lâibungrêng sari an oma; ulientakin in a neia, nâi neiloiin a thia, masikin a lômnu hah a nâipa kôm a mâka."},{"book":"Matthew","chapter":"22","verse":"26","text":"A nâipa iniknapu chunga khom ma anghan a hong om nôka, a inthumnapu chunga khom, azoinataka sarinapu dênin an luo paka."},{"book":"Matthew","chapter":"22","verse":"27","text":"Anûktaka chu nupangnu khom a thi zoia."},{"book":"Matthew","chapter":"22","verse":"28","text":"Atûn, mithi ngei inthoi nôk tika han tu lômnu tak mo ani rang ani zoi? An rêngin laka an luo paka,” an tia."},{"book":"Matthew","chapter":"22","verse":"29","text":"Jisua'n an kôm, “Idôra dikloi ngei mo nin ni zoi! Pathien Lekhabu nônchu Pathien sinthotheina nin riet loi sika kêng ani."},{"book":"Matthew","chapter":"22","verse":"30","text":"Mithi ngei aringin an inthoinôk tika chu invâna vântîrtonngei angin om an ti zoi, innei khâi noni ngei."},{"book":"Matthew","chapter":"22","verse":"31","text":"Atûn ithingei aringa an inthoinôkna roi: Pathien'n nangni a misîr pe hah nin la pore tet ngâiloi mini?” a tia"},{"book":"Matthew","chapter":"22","verse":"32","text":"Pathien'n, “Keima Abraham Pathien, Isaac Pathien, Jacob Pathien ki ni,” a tia. “Ama chu iringngei Pathien kêng ani, ithingei Pathien nimak,”22:32: Jôk 3:6 tiin a thuona."},{"book":"Matthew","chapter":"22","verse":"33","text":"Mipui ngei han mahi an rietin chu, a minchûna hah an kamâm tatak zoi ani."},{"book":"Matthew","chapter":"22","verse":"34","text":"Jisua'n Sadduceengei hah a makhal mindokngei tih Phariseengeiin an rietin chu a pâlin an honga,"},{"book":"Matthew","chapter":"22","verse":"35","text":"an lâia Balam minchupu inkhatin chongrekelin min ôk rang a bôka.22:35-40: Luk 10:25-28"},{"book":"Matthew","chapter":"22","verse":"36","text":"“Minchupu, Balama hin kho chongpêk tak himo a roiinpuitak?” tiin a rekela."},{"book":"Matthew","chapter":"22","verse":"37","text":"Jisua'n a kôm, “ ‘Pumapa na Pathien chu nu mulungrîl murdi'n, na ratha murdi'n, nu mulungbôk murdi'n lungkham mu roh iti hi,’22:37: Bal 6:5 ani tiin a thuona."},{"book":"Matthew","chapter":"22","verse":"38","text":"Mahih chongpêk roiinpuitak le a kâmomtak ani."},{"book":"Matthew","chapter":"22","verse":"39","text":"Chongpêk inikna kâmom nôk ân angpui chu: ‘Nangma nên lungkham anghan nu bungmingei lungkham mu roh’ iti hih ani. 22:39: Och 19:18"},{"book":"Matthew","chapter":"22","verse":"40","text":"Moses Balam pumpui le dêipungei minchûna ngei murdi khom hi chongpêk inik chunga hin ânngam let ani,” a tia."},{"book":"Matthew","chapter":"22","verse":"41","text":"Pharisee senkhatngei munkhatin an intûp laiin, Jisua'n an kôm,"},{"book":"Matthew","chapter":"22","verse":"42","text":"“Messiah chungroi hih imo nin mindon? Tu richisuonpâr mo ani?” tiin a rekel ngeia."},{"book":"Matthew","chapter":"22","verse":"43","text":"Jisua'n an kôm, “Nônte, ithomo Ratha han David hah ‘Pumapa’ tiin a min koi? David'n,"},{"book":"Matthew","chapter":"22","verse":"44","text":"‘Pumapa han ka Pumapa kôm a tia:22:44: Lap 110:1"},{"book":"Matthew","chapter":"22","verse":"45","text":"David'n, ‘Pumapa’ tiin a koiin te, i angin mo Messiah hah David richisuonpâr ani thei rang?” a tia."},{"book":"Matthew","chapter":"22","verse":"46","text":"Tutên Jisua hah thuon thei mak ngeia, male mani sûn renga chu tutên ite chongrekel rang ngam khâi mak ngei."}]}