{"data":[{"book":"Rapar Mar Chik","chapter":"19","verse":"1","text":"Ka Jehova Nyasaye ma Nyasachu oseriembo kendo otieko ogendini ma omiyou pinygi ma udakie,"},{"book":"Rapar Mar Chik","chapter":"19","verse":"2","text":"to yieruru kendo uket tenge mier madongo adek man e dier pinyno ma Jehova Nyasaye ma Nyasachu miyou mondo ukaw."},{"book":"Rapar Mar Chik","chapter":"19","verse":"3","text":"Geruru yore kuno kendo upog piny ma Jehova Nyasaye ma Nyasachu miyou ka girkenino nyadidek, mondo ka ngʼato onego dhano to oring odhi otony kuno."},{"book":"Rapar Mar Chik","chapter":"19","verse":"4","text":"Ma e chik moketi ne ngʼama onego wadgi kobothne kendo ok ongʼeyo mi oringo odhi kanyo mondo ores ngimane."},{"book":"Rapar Mar Chik","chapter":"19","verse":"5","text":"Kuom ranyisi ngʼato nyalo dhi kod nyawadgi e bungu mondo gitongʼ yien kendo kongʼayo leye malo mondo otongʼ-go yien, to wi le nyalo bwodhore ma tongʼ ngʼatno manege, ngʼatni nyaka ring dhi e mier mag pondogi mondo ores ngimane."},{"book":"Rapar Mar Chik","chapter":"19","verse":"6","text":"Ka ok kamano to jachul kuor nyalo lawe gi mirima ma juke kakanyo ochwalore, kendo nege kata obedo ni ok owinjore gi tho, nimar notimorene ka ok en-gi paro mar timo mano."},{"book":"Rapar Mar Chik","chapter":"19","verse":"7","text":"Ma emomiyo achikou mondo uket tenge mier adekgo ne un uwegi."},{"book":"Rapar Mar Chik","chapter":"19","verse":"8","text":"Ka Jehova Nyasaye ma Nyasachu omedo tongʼ mar pinyu, kaka nosingore kokwongʼore ni kwereu, ni obiro miyou pinyni duto kaka nosingorenegi,"},{"book":"Rapar Mar Chik","chapter":"19","verse":"9","text":"kendo ka uluwo adimba chike duto ma amiyou kawuono mondo uher Jehova Nyasaye ma Nyasachu mi uwuotho e yorene ndalo duto, to nyaka umed yiero mier adek madongo kuom mago."},{"book":"Rapar Mar Chik","chapter":"19","verse":"10","text":"Timuru ma mondo remo maonge ketho kik chwer e pinyu, ma Jehova Nyasaye ma Nyasachu miyou kaka girkeni mondo kik ubed joketho kuom chwero remo."},{"book":"Rapar Mar Chik","chapter":"19","verse":"11","text":"Ka ngʼato ok dwar wadgi mobutone kokiye kendo mi otho bangʼe oringo kodhi e mier madongo mag tonygi,"},{"book":"Rapar Mar Chik","chapter":"19","verse":"12","text":"to jodong gwengʼno nyaka ome maduoge ka gole e dala maduongʼno mondo gichiwe e lwet joma chulo kuor mondo onege."},{"book":"Rapar Mar Chik","chapter":"19","verse":"13","text":"Kik utimne ngʼwono, kendo nyaka ugol e dier jo-Israel richo mar chwero remb ngʼat maonge ketho, eka unudhi maber."},{"book":"Rapar Mar Chik","chapter":"19","verse":"14","text":"Ka udak e lowo mubiro yudo e piny ma Jehova Nyasaye ma Nyasachu dwaro miyou mondo ukaw kaka girkeni maru, to kik ngʼato kuomu keth kiewo mane kwereu oketo e kind ngʼato gi wadgi."},{"book":"Rapar Mar Chik","chapter":"19","verse":"15","text":"Wach janeno achiel kende ok nyal mi ngʼadne ngʼato bura kuom ketho moro kata richo moro motimo. To wach mantie e kind ji nyaka ngʼere malongʼo ka nitiere joneno ariyo kata adek."},{"book":"Rapar Mar Chik","chapter":"19","verse":"16","text":"Ka janeno ma ja-miriambo ochungʼ mondo odonjne ja-mahundu,"},{"book":"Rapar Mar Chik","chapter":"19","verse":"17","text":"to ji ariyo ma laroregi nyaka chungʼ e nyim Jehova Nyasaye ka jodolo kod jongʼad bura manie tich e kindeno nitie."},{"book":"Rapar Mar Chik","chapter":"19","verse":"18","text":"Jongʼad bura nyaka non wachno malongʼo, to ka janeno oyud ni ja-miriambo kochiwo neno maonge adier ewi owadgi,"},{"book":"Rapar Mar Chik","chapter":"19","verse":"19","text":"to timne mana kaka ne odwa timo ne owadgi kendo nyaka ugol tim marachno e dieru."},{"book":"Rapar Mar Chik","chapter":"19","verse":"20","text":"Ji modongʼ nowinj wachni mi nobed maluor kendo tim mamonono ok nochak otimre kendo e dieru."},{"book":"Rapar Mar Chik","chapter":"19","verse":"21","text":"Kik ibed gi tim ngʼwono, to chul ngʼato ngima kar ngima, wangʼ kar wangʼ, lak kar lak, lwedo kar lwedo, kendo tielo kar tielo."}]}