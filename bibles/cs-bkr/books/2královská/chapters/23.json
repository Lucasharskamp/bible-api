{"data":[{"book":"2 Královská","chapter":"23","verse":"1","text":"Tedy poslav král, aby se shromáždili k němu všickni starší Judští a Jeruzalémští,"},{"book":"2 Královská","chapter":"23","verse":"2","text":"Vstoupil král do domu Hospodinova a všickni muži Judští, i všickni obyvatelé Jeruzalémští s ním, i kněží a proroci, a všecken lid od malého až do velikého, i četl, aby všickni slyšeli všecka slova knihy smlouvy, kteráž byla nalezena v domě Hospodinově."},{"book":"2 Královská","chapter":"23","verse":"3","text":"Potom stoje král na místě vyšším, učinil smlouvu před Hospodinem, že bude následovati Hospodina, a ostříhati přikázaní jeho, i svědectví jehoa ustanovení jeho, vším srdcem svým a vší duší svou, a plniti slova smlouvy té, kteráž jsou zapsána v knize té. K kteréžto smlouvě i všecken lid přistoupil."},{"book":"2 Královská","chapter":"23","verse":"4","text":"A přikázal král Helkiášovi knězi nejvyššímu a kněžím nižším i strážným prahu, aby vymetali z chrámu Hospodinova všecky nádoby, kteréž udělány byly Bálovi a háji, i všemu vojsku nebeskému. Kterýž popáliv je vně za Jeruzalémem na poli Cedron, vnesl prach jejich do Bethel."},{"book":"2 Královská","chapter":"23","verse":"5","text":"Složil také kněží, kteréž byli ustanovili králové Judští, aby kadívali na výsostech v městech Judských a vůkol Jeruzaléma; takž podobně i ty, kteříž kadívali Bálovi, slunci, měsíci a planétám, i všemu vojsku nebeskému."},{"book":"2 Královská","chapter":"23","verse":"6","text":"Vyvezl také háj z domu Hospodinova ven z Jeruzaléma ku potoku Cedron, a spálil jej u potoka Cedron a setřel na prach; ten pak prach vysypal na hroby synů toho lidu."},{"book":"2 Královská","chapter":"23","verse":"7","text":"Domky také sodomářů hanebných zkazil, kteříž byli při domě Hospodinově, v nichž ženy tkaly kortýny k háji."},{"book":"2 Královská","chapter":"23","verse":"8","text":"A kázal přivésti všecky kněží z měst Judských, a poškvrnil výsostí, na nichž kadívali kněží, od Gabaa až do Bersabé. Zkazil také výsostí u bran, kteréž byly u vrat brány Jozue, knížete města, a byly po levé straně vcházejícímu do brány městské."},{"book":"2 Královská","chapter":"23","verse":"9","text":"A však nepřistupovali ti kněží výsostí k oltáři Hospodinovu v Jeruzalémě, ale jídali chleby přesné mezi bratřími svými."},{"book":"2 Královská","chapter":"23","verse":"10","text":"Poškvrnil také i Tofet, jenž jest v údolí syna Hinnom, aby více žádný nevodil syna svého aneb dcery své skrze oheň Molochovi."},{"book":"2 Královská","chapter":"23","verse":"11","text":"Zahladil také ty koně, kteréž byli postavili králové Judští slunci, kdež se vchází do domu Hospodinova, k domu Netanmelecha komorníka, kterýž byl v Parvarim; a vozy slunce spálil ohněm."},{"book":"2 Královská","chapter":"23","verse":"12","text":"Ano i oltáře, kteříž byli na vrchním paláci Achasovu, jichž byli nadělali králové Judští, a oltáře, jichž nadělal Manasses v obou síních domu Hospodinova, pobořil král, a pospíšiv s nimi odtud, dal vysypati prach jejich do potoka Cedron."},{"book":"2 Královská","chapter":"23","verse":"13","text":"Výsosti také, kteréž byly před Jeruzalémem, a kteréž byly po pravé straně hory Olivetské, jichž byl nadělal Šalomoun král Izraelský Astarotovi, ohavnosti Sidonských, a Chámosovi, ohavnosti Moábských, a Melchomovi, ohavnosti synů Ammon, poškvrnil král,"},{"book":"2 Královská","chapter":"23","verse":"14","text":"A potřískal obrazy, háje posekal, a místa jejich naplnil kostmi lidskými."},{"book":"2 Královská","chapter":"23","verse":"15","text":"Nadto i oltář, jenž byl v Bethel, a výsost, kterouž udělal Jeroboám syn Nebatův, kterýž přivedl k hřešení Izraele, i ten oltář i výsost zkazil, a spáliv výsost, setřel ji na prach; spálil i háj."},{"book":"2 Královská","chapter":"23","verse":"16","text":"A obrátiv se Joziáš, uzřel hroby, kteříž tu na hoře byli, a poslav, pobral kosti z těch hrobů a spálil je na tom oltáři. A tak poškvrnil ho vedlé řeči Hospodinovy, kterouž mluvil muž Boží ten, kterýž to předpověděl."},{"book":"2 Královská","chapter":"23","verse":"17","text":"I řekl: Jaký jest onenno nápis, kterýž vidím? Odpověděli jemu muži města: Hrob muže Božího jest, kterýž přišed z Judstva, předpověděl tyto věci, kteréž jsi učinil při oltáři v Bethel."},{"book":"2 Královská","chapter":"23","verse":"18","text":"Tedy řekl: Nechtež ho, aniž kdo hýbej kostmi jeho. I vysvobodili kosti jeho s kostmi proroka toho, kterýž byl přišel z Samaří."},{"book":"2 Královská","chapter":"23","verse":"19","text":"Též všecky domy výsostí, kteříž byli v městech Samařských, jichž byli nadělali králové Izraelští, aby popouzeli Hospodina, zkazil Joziáš, a učinil jim rovně tak, jakž byl učinil v Bethel."},{"book":"2 Královská","chapter":"23","verse":"20","text":"Zbil také všecky kněží výsostí, kteříž tu byli, na oltářích, a pálil kosti lidské na nich. Potom navrátil se do Jeruzaléma."},{"book":"2 Královská","chapter":"23","verse":"21","text":"Přikázal pak král všemu lidu, řka: Slavte velikunoc Hospodinu Bohu svému, jakož psáno jest v knize smlouvy této."},{"book":"2 Královská","chapter":"23","verse":"22","text":"Nebo nebyla slavena taková velikanoc od času soudců, kteříž soudili Izraele, a po všecky dny králů Izraelských a králů Judských."},{"book":"2 Královská","chapter":"23","verse":"23","text":"Osmnáctého léta krále Joziáše slavena jest ta velikanoc Hospodinu v Jeruzalémě."},{"book":"2 Královská","chapter":"23","verse":"24","text":"Ano i věšťce a hadače, obrazy i ukydané bohy, a všecky ty ohavnosti, což jich bylo viděti v zemi Judské a v Jeruzalémě, vyplénil Joziáš, aby naplnil slova zákona zapsaná v knize, kterouž nalezl Helkiáš kněz v domě Hospodinově."},{"book":"2 Královská","chapter":"23","verse":"25","text":"A nebylo jemu podobného krále před ním, kterýž by obrátil se k Hospodinu celým srdcem svým, a celou duší svou, i všemi mocmi svými vedlé všeho zákona Mojžíšova, ani po něm nepovstal podobný jemu."},{"book":"2 Královská","chapter":"23","verse":"26","text":"A však neodvrátil se Hospodin od prchlivosti hněvu svého velikého, kterouž vzbuzen byl hněv jeho proti Judovi, pro všecka popouzení, kterýmiž popouzel ho Manasses."},{"book":"2 Královská","chapter":"23","verse":"27","text":"Protož řekl Hospodin: Také i Judu zavrhu od tváři své, jako jsem zavrhl Izraele, a opovrhu to město, kteréž jsem vyvolil, Jeruzalém, i ten dům, o němž jsem byl řekl: Jméno mé tam bude."},{"book":"2 Královská","chapter":"23","verse":"28","text":"O jiných pak činech Joziášových, a cožkoli činil, zapsáno jest v knize o králích Judských."},{"book":"2 Královská","chapter":"23","verse":"29","text":"Za dnů jeho přitáhl Farao Nécho král Egyptský proti králi Assyrskému k řece Eufraten. I vytáhl král Joziáš proti němu, a on zabil jej v Mageddo, když ho uzřel."},{"book":"2 Královská","chapter":"23","verse":"30","text":"Tedy služebníci jeho vloživše jej mrtvého na vůz, přivezli ho z Mageddo do Jeruzaléma, a pochovali jej v hrobě jeho. I vzal lid země Joachaza syna Joziášova, a pomazali ho, i ustanovili králem na místě otce jeho."},{"book":"2 Královská","chapter":"23","verse":"31","text":"Ve třímecítma letech byl Joachaz, když počal kralovati, a kraloval tři měsíce v Jeruzalémě. Jméno matky jeho bylo Chamutal, dcera Jeremiášova z Lebna."},{"book":"2 Královská","chapter":"23","verse":"32","text":"A činil to, což jest zlého před očima Hospodinovýma, všecko tak, jakž činili otcové jeho."},{"book":"2 Královská","chapter":"23","verse":"33","text":"I svázal ho Farao Nécho v Ribla, v zemi Emat, když kraloval v Jeruzalémě, a uložil daň na tu zemi, sto centnéřů stříbra a centnéř zlata."},{"book":"2 Královská","chapter":"23","verse":"34","text":"A ustanovil Farao Nécho za krále Eliakima syna Joziášova, na místo Joziáše otce jeho, a proměnil jméno jeho, aby sloul Joakim. Ale Joachaza vzal, kterýž, když se dostal do Egypta, umřel tam."},{"book":"2 Královská","chapter":"23","verse":"35","text":"To pak zlato i stříbro dával Joakim Faraonovi; pročež šacoval obyvatele země, aby mohl dáti stříbro k rozkázaní Faraonovu. Od jednoho každého vedlé toho, jakž byl šacován, bral stříbro i zlato od lidu země, aby dal Faraonovi Néchovi."},{"book":"2 Královská","chapter":"23","verse":"36","text":"V pětmecítma letech byl Joakim, když počal kralovati, a jedenácte let kraloval v Jeruzalémě. Jméno matky jeho bylo Zebuda, dcera Pedaiova z Ruma."},{"book":"2 Královská","chapter":"23","verse":"37","text":"I činil to, což jest zlého před očima Hospodinovýma, podlé všeho, což činili otcové jeho."}]}