{"data":[{"book":"1 Mojžíšova","chapter":"21","verse":"1","text":"Navštívil pak Hospodin Sáru, tak jakž byl řekl; a učinil Hospodin Sáře, jakož byl mluvil."},{"book":"1 Mojžíšova","chapter":"21","verse":"2","text":"Nebo počala a porodila Sára Abrahamovi syna v starosti jeho, v ten čas, kterýž předpověděl Bůh."},{"book":"1 Mojžíšova","chapter":"21","verse":"3","text":"A nazval Abraham jméno syna svého, kterýž se mu narodil, jehož porodila Sára, Izák."},{"book":"1 Mojžíšova","chapter":"21","verse":"4","text":"A obřezal Abraham syna svého Izáka, když byl v osmi dnech, tak jakž mu byl přikázal Bůh."},{"book":"1 Mojžíšova","chapter":"21","verse":"5","text":"Byl pak Abraham ve stu letech, když se mu narodil Izák syn jeho."},{"book":"1 Mojžíšova","chapter":"21","verse":"6","text":"I řekla Sára: Radost mi učinil Bůh; kdokoli uslyší, radovati se bude spolu se mnou."},{"book":"1 Mojžíšova","chapter":"21","verse":"7","text":"A přidala: Kdo by byl řekl Abrahamovi, že bude Sára děti kojiti? A však jsem porodila syna v starosti jeho."},{"book":"1 Mojžíšova","chapter":"21","verse":"8","text":"I rostlo dítě a ostaveno jest. Tedy učinil Abraham veliké hody v ten den, v němž ostaven byl Izák."},{"book":"1 Mojžíšova","chapter":"21","verse":"9","text":"Viděla pak Sára, že syn Agar Egyptské, kteréhož porodila Abrahamovi, jest posměvač."},{"book":"1 Mojžíšova","chapter":"21","verse":"10","text":"I řekla Abrahamovi: Vyvrz děvku tuto i syna jejího; neboť nebude dědicem syn děvky té s synem mým Izákem."},{"book":"1 Mojžíšova","chapter":"21","verse":"11","text":"Ale Abraham velmi těžce nesl tu řeč, pro syna svého."},{"book":"1 Mojžíšova","chapter":"21","verse":"12","text":"I řekl Bůh Abrahamovi: Nestěžuj sobě o dítěti a o děvce své; cožkoli řekla tobě Sára, povol řeči její, nebo v Izákovi nazváno bude tobě símě."},{"book":"1 Mojžíšova","chapter":"21","verse":"13","text":"A však i syna děvky učiním v národ; nebo tvé símě jest."},{"book":"1 Mojžíšova","chapter":"21","verse":"14","text":"Vstal tedy Abraham velmi ráno, a vzav chléb a láhvici vody, dal Agar a vložil na rameno její, a pustil ji od sebe i s dítětem. Kterážto odešla a chodila po poušti Bersabé."},{"book":"1 Mojžíšova","chapter":"21","verse":"15","text":"A když nebylo vody v láhvici, povrhla dítě pod jedním stromem."},{"book":"1 Mojžíšova","chapter":"21","verse":"16","text":"A odšedši, sedla naproti tak daleko, jako by mohl z lučiště dostřeliti; nebo pravila: Nebudu se dívati na smrt dítěte. Seděla tedy naproti, a pozdvihši hlasu svého, plakala."},{"book":"1 Mojžíšova","chapter":"21","verse":"17","text":"I uslyšel Bůh hlas dítěte; a anděl Boží s nebe zavolal na Agar, a řekl jí: Coť jest, Agar? Neboj se; nebo Bůh uslyšel hlas dítěte z místa, na kterémž jest."},{"book":"1 Mojžíšova","chapter":"21","verse":"18","text":"Vstaň, vezmi dítě, a ujmi je rukou svou; nebo v národ veliký učiním je."},{"book":"1 Mojžíšova","chapter":"21","verse":"19","text":"A otevřel Bůh oči její, aby uzřela studnici vody. I šla a naplnila láhvici vodou, a napojila dítě."},{"book":"1 Mojžíšova","chapter":"21","verse":"20","text":"A Bůh byl s dítětem, kteréžto zrostlo a bydlilo na poušti, a byl z něho střelec."},{"book":"1 Mojžíšova","chapter":"21","verse":"21","text":"Bydlil pak na poušti Fáran; i vzala mu matka jeho ženu z země Egyptské."},{"book":"1 Mojžíšova","chapter":"21","verse":"22","text":"Stalo se pak toho času, že mluvil Abimelech a Fikol, kníže vojska jeho, k Abrahamovi těmito slovy: Bůh s tebou jest ve všech věcech, kteréž ty činíš."},{"book":"1 Mojžíšova","chapter":"21","verse":"23","text":"Protož nyní, přisáhni mi teď skrze Boha: Toto ať se stane, jestliže mi sklamáš, neb synu mému, aneb vnuku mému; vedlé milosrdenství, kteréž jsem já učinil s tebou, i ty že učiníš se mnou a s zemí, v níž jsi byl pohostinu."},{"book":"1 Mojžíšova","chapter":"21","verse":"24","text":"I řekl Abraham: A já přisáhnu."},{"book":"1 Mojžíšova","chapter":"21","verse":"25","text":"(A přitom domlouval se Abraham na Abimelecha o studnici vody, kterouž mu mocí odjali služebníci Abimelechovi."},{"book":"1 Mojžíšova","chapter":"21","verse":"26","text":"I řekl Abimelech: Nevím, kdo by učinil takovou věc; a aniž jsi ty mi oznámil, aniž jsem já také co slyšel, až dnes.)"},{"book":"1 Mojžíšova","chapter":"21","verse":"27","text":"Vzav tedy Abraham ovce i voly dal Abimelechovi; a vešli oba dva v smlouvu."},{"book":"1 Mojžíšova","chapter":"21","verse":"28","text":"A postavil Abraham sedm jehnic stáda obzvlášť."},{"book":"1 Mojžíšova","chapter":"21","verse":"29","text":"I řekl Abimelech Abrahamovi: K čemu jest těchto sedm jehnic, kteréž jsi postavil obzvlášť?"},{"book":"1 Mojžíšova","chapter":"21","verse":"30","text":"Odpověděl: Že sedm těch jehnic vezmeš z ruky mé, aby mi to bylo na svědectví, že jsem kopal studnici tuto."},{"book":"1 Mojžíšova","chapter":"21","verse":"31","text":"Pročež nazváno jest to místo Bersabé, že tu oba dva přisáhli."},{"book":"1 Mojžíšova","chapter":"21","verse":"32","text":"A tak učinili smlouvu v Bersabé. Vstav pak Abimelech a Fikol, kníže vojska jeho, navrátili se do země Filistinské."},{"book":"1 Mojžíšova","chapter":"21","verse":"33","text":"I nasázel stromoví v Bersabé, a vzýval tam jméno Hospodina, Boha silného, věčného."},{"book":"1 Mojžíšova","chapter":"21","verse":"34","text":"A bydlil Abraham v zemi Filistinské za mnoho dní."}]}