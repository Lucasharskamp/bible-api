{"data":[{"book":"Ntendwa","chapter":"13","verse":"1","text":"Kwedibunga dya wazumile uko Antiyokiya na kuna wawoni na wahinyi. Banaba na Simoni akwitangwa mtitu na Lukiyo mkilene na Sauli na Manaeni akuzigwe hamwenga na Helode."},{"book":"Ntendwa","chapter":"13","verse":"2","text":"Umo wakamsankanila Zumbe na kufunga, Muye Ukukile awagamba, “Nisentelani Banaba na Sauli wadamanye ndima niwetangile.”"},{"book":"Ntendwa","chapter":"13","verse":"3","text":"Wafunga nakulombeza, nakuwajelekela mikono nakuwasigila waite."},{"book":"Ntendwa","chapter":"13","verse":"4","text":"Banaba na Sauli wakatenda wasigilwa ni Muye Ukukile waita Seleukiya, watamba mwebahali kulaila uko kubula chisiwa cha Sipulasi."},{"book":"Ntendwa","chapter":"13","verse":"5","text":"Weze wabule Salami, walonga ulosi wa Chohile mwe nyumba zo kuvikila za Chohile. Nawehamwenga na Yohana Mako kuwambiza indima."},{"book":"Ntendwa","chapter":"13","verse":"6","text":"Wajenda mwechisiwa chose kubula Pafo, uko wabwila msai akwitangwa Bali Yesu, Myahudi akwegamba ni muwoni mdanti."},{"book":"Ntendwa","chapter":"13","verse":"7","text":"Nani mbuya ywa zumbe ywa chisiwa chikwitangwa Segiyo Paolo, mgosi mta akili zilozize, kawetanga Banaba na Sauli kwaviya nakaunga etegeleze ulosi wa Chohile."},{"book":"Ntendwa","chapter":"13","verse":"8","text":"Mna nawakahigwa ni yudya msai akwitangwa Elima idyo ni zina dyakwe Chiyunani chani wanase kumhitula zumbe ahitukile uzumizi wa chikulisito."},{"book":"Ntendwa","chapter":"13","verse":"9","text":"Niyo Sauli zina tuhu naketangwa Paolo, nakamema Muye Ukukile, amsinya yudya msai,"},{"book":"Ntendwa","chapter":"13","verse":"10","text":"nakumgamba, “Weye mwana Mwavu, mnkondo ywa chila chintu chedi. Kumema chila ubala wa wihi naho chila nkanana wajeza kuhitula ichindedi cha Zumbe kuchitenda ni lulimi."},{"book":"Ntendwa","chapter":"13","verse":"11","text":"Mkono wa Zumbe naukukantile vino haluse, nautende tuntu usekuwona ulangazi wa zuwa kwa chipindi.”"},{"book":"Ntendwa","chapter":"13","verse":"12","text":"Zumbe eze awone chiya chilaile, niyo azumila, kwaviya kehelwa vidala amahinyo ya Zumbe."},{"book":"Ntendwa","chapter":"13","verse":"13","text":"Paolo na weyawe watamba mwe bahali kulaila Pafo nakubula Peliga, mzi wa Pamfiliya, uko Yohana Mako kawasa nakuya Yelusalemu."},{"book":"Ntendwa","chapter":"13","verse":"14","text":"Wajenda kulaila Peliga nakwingila Antiyokiya uko Pisidiya, mwe zuwa dya kuhumula wengila mwe nyumba yo kuvikila nakwikala umo."},{"book":"Ntendwa","chapter":"13","verse":"15","text":"Yeze yasomwe masomo yakulaila mwe Sigilizi ya Musa na mawandiko ya wawoni, wakulu we nyumba yo kuvikila wasigila mntu akawagambe, “Walukolo, uneva mna ulosi wa kuwajela moyo wantu mlonge.”"},{"book":"Ntendwa","chapter":"13","verse":"16","text":"Paolo achimala akonga kulonga,"},{"book":"Ntendwa","chapter":"13","verse":"17","text":"Chohile ywa wantu wa Izulaeli kasagula watati zetu nakuwatenda si nkulu umo wakekala saviya wajeni uko Misili. Chohile kawalavya Misili kwa udahi wakwe mkulu,"},{"book":"Ntendwa","chapter":"13","verse":"18","text":"naho kwa mihilimo milongo mine kawajijimiza wakatenda kwejangwa."},{"book":"Ntendwa","chapter":"13","verse":"19","text":"Kabalanga wantu wa si mfungate we isi ya Kanani nakuwatenda wantu wakwe watahe isi iyo."},{"book":"Ntendwa","chapter":"13","verse":"20","text":"Yose yano yaguha kubula mihilimo magana mane na milongo mishano."},{"book":"Ntendwa","chapter":"13","verse":"21","text":"Weze walombeze, Chohile niyo awenka Sauli mwana Kisi akulaila mwe kabila dya Benjamini kutenda mlamuzi kwa mihilimo milongo mine."},{"book":"Ntendwa","chapter":"13","verse":"22","text":"Eze amuse, Chohile amtenda Daudi Zumbe ywawo. Vino nivyo Chohile amlongele, ‘Sibunkula kugamba Daudi mwana ywa Yese nuyo hunga, mntu akunga adamanye yose hunga adamanye.’"},{"book":"Ntendwa","chapter":"13","verse":"23","text":"Kulaila mo lukolo lwa Daudi, Chohile saviya alongaga kawegaila Yesu mwambula ywa wantu wa Izulaeli."},{"book":"Ntendwa","chapter":"13","verse":"24","text":"Umo Yesu henati kukonga ndima yakwe, Yohana kawagambila wantu wose wa Izulaeli weile masa wawo naho wabatizwe."},{"book":"Ntendwa","chapter":"13","verse":"25","text":"Umo Yohana akakomeleza ndima yakwe, kauza wantu, ‘Mwanifanyanya miye ni yuhi? Miye suyo yudya mkugoja. Mna tegelezani, Anitimila, naho sikuwaila kuchohola sigi ze vilatu vyakwe mwe viga.’"},{"book":"Ntendwa","chapter":"13","verse":"26","text":"“Waizulaeli weyangu, walukolo wa Bulahimu na sawo Wayahudi wose mwihano mkumvikila Chohile, ulosi uno wa uhonyi uchizila suwe!"},{"book":"Ntendwa","chapter":"13","verse":"27","text":"Kwaviya wantu wakwikala Yelusalemu na vilongozi wawo hawammanyaga kugamba ni mkombola naho hawakombanyaga ulosi wa wawoni ukusomwaga mwe zuwa dya kuhumula. Wachei wautenda ulosi wa wawoni utende chindedi kwa kumkantila Yesu."},{"book":"Ntendwa","chapter":"13","verse":"28","text":"Hamwenga neivyo hawalondole mbuli yakumkantila abanike, wamunga Pilato amkome."},{"book":"Ntendwa","chapter":"13","verse":"29","text":"Weze waheze kudamanya chila chiya chimwamawandiko chikumlonga wamseleza kulaila mo msalaba na kumwika mwembila."},{"book":"Ntendwa","chapter":"13","verse":"30","text":"Mna Chohile kamuyusa,"},{"book":"Ntendwa","chapter":"13","verse":"31","text":"kwa mazuwa yalozize kalaila kwa wadya nakatamba nawo kulaila Galilaya kubula Yelusalemu. Vino haluse ni waukuzi wakwe kwa wantu wa Izulaeli."},{"book":"Ntendwa","chapter":"13","verse":"32","text":"Naswi chihano chiwegailani mbuli zedi za Chohile, mbuli idya Chohile alongaga kwa watati zetu kugamba naidamanye,"},{"book":"Ntendwa","chapter":"13","verse":"33","text":"kaidamanya vino haluse, walukolo wawo kwa kumtenda Yesu auyuke saviya iwandikwe mwe zabuli ya kaidi,"},{"book":"Ntendwa","chapter":"13","verse":"34","text":"Vino navyo nivyo Chohile alongaga kulawana no kuyuka kwa Yesu kugamba, hawoile mwembila."},{"book":"Ntendwa","chapter":"13","verse":"35","text":"Hatuhu hagamba chindedi,"},{"book":"Ntendwa","chapter":"13","verse":"36","text":"Kwaviya Daudi kamsankanila Chohile mwamazuwa yakwe, niyo abanika, kahambwa hamwenga nawatati zakwe, mwili wakwe uwoila mwembila."},{"book":"Ntendwa","chapter":"13","verse":"37","text":"Mna yano hayalaile kwa yudya Chohile amuyuse."},{"book":"Ntendwa","chapter":"13","verse":"38","text":"Wambuya zangu Waizulaeli, chaunga mmanye kugamba, kujinkila Yesu, ulosi wa kulekeilwa masa walongwa kwenyu."},{"book":"Ntendwa","chapter":"13","verse":"39","text":"Chila akunga amzumile nalekeilwe masa yakwe, mbuli heijesigwe ni sigilizi ya Musa."},{"book":"Ntendwa","chapter":"13","verse":"40","text":"Msinyise, yalongigwe ni wawoni yasekulaila kwenyu kugamba."},{"book":"Ntendwa","chapter":"13","verse":"41","text":"‘Kaulani, nyuwe mkubela! Mwehelwe na kubanika!"},{"book":"Ntendwa","chapter":"13","verse":"42","text":"Umo Paolo na Banaba wakafosa kulaila kwe nyumba yo kumvikila Chohile, wantu wawagoneka wauye naho mwe zuwa tuhu dya kuhumula dikutimila wawagambile mbuli izo."},{"book":"Ntendwa","chapter":"13","verse":"43","text":"Wantu weze wahalawe homdugano, Paolo na Banaba watimilwa ni Wayahudi walozize na sawo Wayahudi walozize wahitulwe kutimila sila ya kumlonda Chohile ya Chiyahudi. Wasigilwa wasimwila nawo nakuwajela moyo wajendeleze kwikala kwa wedi wa Chohile."},{"book":"Ntendwa","chapter":"13","verse":"44","text":"Zuwa dya kuhumula ditimile chila yumwenga mo mzi kabula kwetegeleza ulosi wa Zumbe."},{"book":"Ntendwa","chapter":"13","verse":"45","text":"Wayahudi weze wawone fyo dya wantu niyo wamema maya nakuhigana na yose yalongigwe ni Paolo na kumhuluta."},{"book":"Ntendwa","chapter":"13","verse":"46","text":"Mna Paolo na Banaba nawakalonga kwa ukankalu mkulu, nanivyedi ulosi wa Chohile ukonge usimwilwe kwenyu. Mna kwaviya muulemela naho hamkuutenda wa wakusinywa kwa kwikala kwenyu mazuwa yose, nachiwaleke nakuwaitila sawo Wayahudi."},{"book":"Ntendwa","chapter":"13","verse":"47","text":"Ino niyo sigilizi chinkigwe ni Zumbe,"},{"book":"Ntendwa","chapter":"13","verse":"48","text":"Sawo Wayahudi weze weve imbuli iyo, welelwa na kuutogola ulosi wa Zumbe, wadya nawo wasagulwe kwa wikazi wa mazuwa yose wazumila."},{"book":"Ntendwa","chapter":"13","verse":"49","text":"Ulosi wa Zumbe niyo wazagala chila hantu mo mzi."},{"book":"Ntendwa","chapter":"13","verse":"50","text":"Mna Wayahudi nawawatibilinkanya vilongozi wa chilume womzi na wavyele sawo Uyahudi wakweika kulanga nawakamvikila Chohile. Wakonga kuwasulumiza Paolo na Banaba nakuwadula kuse nomzi wawo."},{"book":"Ntendwa","chapter":"13","verse":"51","text":"Wasigilwa niyo wapuguta tifili mweviga vyawo kwa chausa cha mahigano ayo ditende kanyo kwawo, nakwita Ikoniya."},{"book":"Ntendwa","chapter":"13","verse":"52","text":"Wanampina wa Antiyokiya welelwa vidala naho wamema Muye Ukukile."}]}