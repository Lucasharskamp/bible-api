{"data":[{"book":"Deuteronomium","chapter":"20","verse":"1","text":"Wanneer gij tegen uw vijanden ten strijde trekt, en gij ziet paarden, wagens en talrijker krijgsvolk dan gij, dan moet gij toch niet bang voor hen zijn; want Jahweh, uw God, die u uit Egypte heeft geleid, staat u bij."},{"book":"Deuteronomium","chapter":"20","verse":"2","text":"En wanneer gij de strijd gaat beginnen, dan zal de priester naar voren treden, en het volk toespreken,"},{"book":"Deuteronomium","chapter":"20","verse":"3","text":"en hun zeggen: Hoor, Israël; gij begint heden de strijd met uw vijanden! Weest niet laf en angstig, niet bang voor hen en bevreesd;"},{"book":"Deuteronomium","chapter":"20","verse":"4","text":"want Jahweh, uw God, trekt met u op, om uw vijanden voor u te bestrijden en u te helpen."},{"book":"Deuteronomium","chapter":"20","verse":"5","text":"Dan zullen de leiders het volk toespreken en zeggen: Wie een nieuw huis heeft gebouwd, en het nog niet heeft betrokken, mag naar huis terugkeren; hij zou in de strijd kunnen vallen, en een ander zijn huis betrekken."},{"book":"Deuteronomium","chapter":"20","verse":"6","text":"En wie een wijngaard heeft geplant, en er nog niet van heeft geplukt, mag naar huis terugkeren; hij zou in de strijd kunnen vallen, en een ander van zijn wijngaard plukken."},{"book":"Deuteronomium","chapter":"20","verse":"7","text":"En wie zich met een vrouw heeft verloofd, maar haar nog niet heeft gehuwd, mag naar huis terugkeren; hij zou in de strijd kunnen vallen, en een ander haar huwen."},{"book":"Deuteronomium","chapter":"20","verse":"8","text":"Dan moeten de leiders nog tot het volk zeggen: Wie bang is en laf, moet naar huis terugkeren, om zijn broeder niet als zichzelf de moed te benemen."},{"book":"Deuteronomium","chapter":"20","verse":"9","text":"En wanneer de leiders hun toespraak tot het volk hebben beëindigd, moeten zij legeroversten over het volk aanstellen."},{"book":"Deuteronomium","chapter":"20","verse":"10","text":"Wanneer ge tegen een stad oprukt om ze te belegeren, moet ge haar eerst de vrede aanbieden."},{"book":"Deuteronomium","chapter":"20","verse":"11","text":"Zo zij op uw vredesvoorstel ingaat, en haar poorten voor u opent, zal heel de bevolking, die zich daarbinnen bevindt, herendiensten voor u moeten verrichten, en u moeten dienen."},{"book":"Deuteronomium","chapter":"20","verse":"12","text":"Maar zo ze geen vrede met u wil, doch de strijd met u aanbindt, moet ge haar belegeren."},{"book":"Deuteronomium","chapter":"20","verse":"13","text":"En wanneer Jahweh, uw God, ze in uw hand heeft geleverd, moet gij alle mannen over de kling jagen;"},{"book":"Deuteronomium","chapter":"20","verse":"14","text":"doch vrouwen en kinderen, het vee en alles wat in de stad is, moogt ge allemaal buit maken; en de buit, op uw vijanden veroverd en door Jahweh, uw God, u gegeven, voor uzelf gebruiken."},{"book":"Deuteronomium","chapter":"20","verse":"15","text":"Zo moet ge doen met alle steden, die ver van u zijn verwijderd, en niet tot de steden van deze naties behoren."},{"book":"Deuteronomium","chapter":"20","verse":"16","text":"Maar van de steden dezer volken, die Jahweh u tot erfdeel gaat geven, moogt ge geen sterveling in leven laten."},{"book":"Deuteronomium","chapter":"20","verse":"17","text":"De Chittieten, Amorieten, Kanaänieten, Perizzieten, Chiwwieten en Jeboesieten moet ge met de banvloek slaan, zoals Jahweh, uw God, u bevolen heeft,"},{"book":"Deuteronomium","chapter":"20","verse":"18","text":"opdat zij u niet verleiden al de gruwelen te bedrijven, die zij voor hun goden verrichten, en gij zoudt zondigen tegen Jahweh, uw God."},{"book":"Deuteronomium","chapter":"20","verse":"19","text":"Wanneer gij gedurende langere tijd een stad moet insluiten, om haar te belegeren en te veroveren, moogt ge haar bomen niet vernielen en de bijl er in slaan; ge moogt er van eten, maar ze niet vellen. De bomen op het veld zijn toch geen mensen, die door u worden belegerd?"},{"book":"Deuteronomium","chapter":"20","verse":"20","text":"Alleen de bomen, waarvan gij zeker weet, dat het geen vruchtbomen zijn, kunt ge vernielen en vellen, om er belegeringswerktuigen van te bouwen tegen de stad, die strijd met u voert, totdat ze valt."}]}