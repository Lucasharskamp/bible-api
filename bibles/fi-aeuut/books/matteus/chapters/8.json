{"data":[{"book":"Matteus","chapter":"8","verse":"1","text":"Suuri ihmisjoukko seurasi Jeesusta, kun hän tuli vuoren rinnettä alas."},{"book":"Matteus","chapter":"8","verse":"2","text":"Samassa muuan lepraa8:2 lepra = pitaali. sairastava mies tuli hänen luokseen ja polvistui kunnioittavasti hänen eteensä. »Herra, voit parantaa minut jos tahdot», mies sanoi."},{"book":"Matteus","chapter":"8","verse":"3","text":"Jeesus kosketti sairasta. »Minä tahdon: parane!» Samassa sairauden merkit hävisivät."},{"book":"Matteus","chapter":"8","verse":"4","text":"»Älä kerro tästä kenellekään», Jeesus pyysi. »Mene suoraan papin luo, että hän voi todeta sinut terveeksi, uhraa sitten Mooseksen lain säätämä lahja, niin todistat julkisesti, että olet parantunut.»"},{"book":"Matteus","chapter":"8","verse":"5,6","text":"Jeesus tuli Kapernaumiin. Häntä vastassa oli eräs Rooman armeijan upseeri, joka pyysi hartaasti, että Jeesus parantaisi hänen palveluspoikansa. Tämä makasi halvaantuneena ja kärsi kovia tuskia."},{"book":"Matteus","chapter":"8","verse":"7","text":"»Minä tulen parantamaan hänet», Jeesus sanoi."},{"book":"Matteus","chapter":"8","verse":"8","text":"»En ansaitse sitä, että tulisit kotiini», upseeri vastasi. »Eikä sinun tarvitsekaan.8:8 Sisältyy ajatukseen. Sinähän voit parantaa pelkällä sanallasi."},{"book":"Matteus","chapter":"8","verse":"9","text":"Olen itse ylemmän upseerin alainen ja komennan puolestani sotilaita. Jos käsken jotakuta menemään, hän menee. Kun pyydän toista tulemaan, hän tulee. Sanon orjalleni: ’Tee tämä tai tuo’, ja hän tekee. Niin sinäkin voit käskeä sairautta lähtemään pojasta, ja hän paranee.»"},{"book":"Matteus","chapter":"8","verse":"10","text":"Jeesus seisoi siinä hämmästyneenä. Sitten hän kääntyi ja sanoi kansanjoukolle: »En ole nähnyt tällaista uskoa edes kenelläkään israelilaisella!"},{"book":"Matteus","chapter":"8","verse":"11","text":"Sanonpa teille, että monet pakanat kaikkialta maailmasta saavat taivaan valtakunnassa paikan Aabrahamin, Iisakin ja Jaakobin viereltä."},{"book":"Matteus","chapter":"8","verse":"12","text":"Sen sijaan monet valitun kansan jäsenet, joille valtakunta oli valmistettu, heitetään pimeään, itkun ja kärsimyksen paikkaan.»"},{"book":"Matteus","chapter":"8","verse":"13","text":"Sitten Jeesus sanoi roomalaiselle upseerille: »Mene kotiin! Se, mitä uskoit, on tapahtunut.» Sillä hetkellä sairas parani."},{"book":"Matteus","chapter":"8","verse":"14","text":"Jeesus tuli Pietarin kotiin. Tämän anoppi oli vuoteessa kovassa kuumeessa."},{"book":"Matteus","chapter":"8","verse":"15","text":"Kuume laski heti, kun Jeesus kosketti sairaan kättä. Tämä nousi terveenä valmistamaan ateriaa.8:15 Sananmukaisesti: »nousi ja palveli häntä»."},{"book":"Matteus","chapter":"8","verse":"16","text":"Samana iltana Jeesuksen luo tuotiin monia ihmisiä, joita pahat henget pitivät vallassaan. Jeesuksen tarvitsi sanoa vain sana, niin henget lähtivät."},{"book":"Matteus","chapter":"8","verse":"17","text":"Jesajan ennustus toteutui: »Hän otti kantaakseen meidän sairautemme ja kärsi meidän kipumme.»8:17 Jes. 53:4."},{"book":"Matteus","chapter":"8","verse":"18","text":"Kun Jeesus huomasi, että ihmisjoukko paisui yhä suuremmaksi, hän pyysi oppilaitaan olemaan valmiina soutamaan järven yli."},{"book":"Matteus","chapter":"8","verse":"19","text":"Eräs juutalaisten lain tuntija8:19 Sananmukaisesti: »kirjanoppinut». tuli silloin sanomaan: »Opettaja, seuraan sinua minne tahansa!»"},{"book":"Matteus","chapter":"8","verse":"20","text":"Jeesus vastasi: »Ketuilla on luolat ja linnuilla pesät, mutta minulla, Ihmisen Pojalla,8:20 Ihmisen Poika -nimitys on Danielin kirjasta (7:13). Toisaalta se osoittaa Jeesuksen korkeaa asemaa ja toisaalta siihen kätkeytyy Jesajan kirjan (esim. Jes. 53) kuva Jeesuksesta Herran kärsivänä palvelijana. Varsinkin Markuksen evankeliumissa Jeesus käyttää Ihmisen Poika -nimitystä puhuessaan tulevasta kärsimisestään ja kuolemastaan. ei ole omaa kotia.»"},{"book":"Matteus","chapter":"8","verse":"21","text":"Eräs Jeesuksen oppilaista sanoi: »Haluaisin ensin haudata isäni8:21 Voitaisiin mahdollisesti myös kääntää: »Anna minun odottaa, kunnes isäni ensin kuolee.» ja lähteä sitten vasta mukaasi.»"},{"book":"Matteus","chapter":"8","verse":"22","text":"Hänelle Jeesus vastasi: »Lähde sinä vain heti minun mukaani! Anna hengellisesti8:22 Sisältyy ajatukseen. kuolleiden haudata omat kuolleensa.»"},{"book":"Matteus","chapter":"8","verse":"23","text":"Tämän jälkeen Jeesus astui veneeseen ja lähti oppilaidensa kanssa ylittämään järvenselkää. Matkalla hän nukahti."},{"book":"Matteus","chapter":"8","verse":"24","text":"Äkkiä nousi raivoisa myrsky. Aallot löivät veneen laitojen yli."},{"book":"Matteus","chapter":"8","verse":"25","text":"Oppilaat menivät herättämään Jeesuksen. »Herra, pelasta meidät, mehän hukumme!» he hätäilivät."},{"book":"Matteus","chapter":"8","verse":"26","text":"Jeesus vastasi: »Voi miten vähän teillä on uskoa! Miksi olette niin peloissanne?» Hän nousi ja moitti tuulta ja aaltoja. Ne asettuivat, ja tuli aivan tyyntä."},{"book":"Matteus","chapter":"8","verse":"27","text":"Oppilaat hämmästyivät suunnattomasti. He miettivät: »Kuka Jeesus oikein on, kun tuuli ja aallotkin häntä tottelevat?»"},{"book":"Matteus","chapter":"8","verse":"28","text":"He pääsivät järven toiselle puolelle gadaralaisten alueelle. Kaksi demonien vaivaamaa miestä tuli heitä vastaan. Miehet elivät hautaluolissa ja olivat niin väkivaltaisia, ettei kukaan uskaltanut mennä heidän lähelleen."},{"book":"Matteus","chapter":"8","verse":"29","text":"He alkoivat huutaa Jeesukselle: »Mitä sinä meistä oikein tahdot, Jumalan Poika? Sinulla ei ole mitään oikeutta vielä kiusata meitä.»8:29 Sananmukaisesti: »Oletko tullut tänne piinaamaan meitä ennen kuin on se aika?»"},{"book":"Matteus","chapter":"8","verse":"30","text":"Lähistöllä oli sikalauma laitumella."},{"book":"Matteus","chapter":"8","verse":"31","text":"Pahat henget pyysivät: »Jos ajat meidät pois, lähetä meidät tuohon sikalaumaan.»"},{"book":"Matteus","chapter":"8","verse":"32","text":"»Hyvä on», Jeesus sanoi. »Menkää!»"},{"book":"Matteus","chapter":"8","verse":"33","text":"Paimenessa olleet miehet juoksivat kaupunkiin pakoon ja kertoivat siellä tapahtuneesta."},{"book":"Matteus","chapter":"8","verse":"34","text":"Kaikki kaupungin asukkaat tulivat katsomaan Jeesusta. He pyysivät häntä lähtemään muualle ja jättämään heidät rauhaan."}]}