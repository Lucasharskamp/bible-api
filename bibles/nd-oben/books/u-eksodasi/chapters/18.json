{"data":[{"book":"U-Eksodasi","chapter":"18","verse":"1","text":"UJethro, umphristi waseMidiyani owayenguyisezala kaMosi, wezwa konke uNkulunkulu ayekwenzele uMosi labantu bakhe bako-Israyeli, lokuthi uThixo wayebakhuphe njani eGibhithe abako-Israyeli."},{"book":"U-Eksodasi","chapter":"18","verse":"2","text":"Ngemva kokuba uMosi esethumele umkakhe uZiphora kibo, uyisezala uJethro wamemukela,"},{"book":"U-Eksodasi","chapter":"18","verse":"3","text":"lamadodana akhe amabili. Eyinye indodana kwakuthiwa nguGeshomu, ngoba uMosi wathi, “Sengibe ngumuntu wezizweni elizweni elingayisilo lami.”"},{"book":"U-Eksodasi","chapter":"18","verse":"4","text":"Eyinye kwakuthiwa ngu-Eliyezari ngoba wathi, “UNkulunkulu kababa wayengumsizi wami: wangisindisa enkembeni kaFaro.”"},{"book":"U-Eksodasi","chapter":"18","verse":"5","text":"UJethro, uyisezala kaMosi kanye lamadodana lenkosikazi kaMosi beza kuye enkangala lapho ayehlala khona eduzane lentaba kaNkulunkulu."},{"book":"U-Eksodasi","chapter":"18","verse":"6","text":"UJethro wayethumele ilizwi kuye wathi, “Mina uyihlozala uJethro ngiyeza kuwe lenkosikazi yakho lamadodana ayo amabili.”"},{"book":"U-Eksodasi","chapter":"18","verse":"7","text":"Ngakho uMosi waphuma wayahlangabeza uyisezala wasemkhothamela, wamanga. Babingelelana basebengena ethenteni."},{"book":"U-Eksodasi","chapter":"18","verse":"8","text":"UMosi watshela uyisezala ngakho konke uThixo ayekwenze kuFaro labantu baseGibhithe ngenxa yabantu bako-Israyeli langezinhlupho zonke ezabehlela endleleni lokuthi uThixo wayebasindise njani."},{"book":"U-Eksodasi","chapter":"18","verse":"9","text":"UJethro wathokoza ukuzwa ngezinto zonke ezinhle uThixo ayezenzele u-Israyeli ekubasindiseni esandleni samaGibhithe."},{"book":"U-Eksodasi","chapter":"18","verse":"10","text":"Wathi, “Kadunyiswe uThixo owalisindisa esandleni samaGibhithe loFaro, njalo owasindisa abantu esandleni samaGibhithe."},{"book":"U-Eksodasi","chapter":"18","verse":"11","text":"Khathesi sengikwazi ukuthi uThixo ulamandla ukwedlula abanye onkulunkulu ngenxa yokuthi wenza lokhu kubo bonke abaphatha u-Israyeli ngobuqholo.”"},{"book":"U-Eksodasi","chapter":"18","verse":"12","text":"Lapho-ke uJethro, uyisezala kaMosi, waletha umnikelo wokutshiswa leminye imihlatshelo kuNkulunkulu, njalo u-Aroni weza labadala bako-Israyeli ukuze bazokudla isinkwa loyisezala kaMosi phambi kukaNkulunkulu."},{"book":"U-Eksodasi","chapter":"18","verse":"13","text":"Ngelanga elilandelayo uMosi wathatha isihlalo sakhe sokuba ngumthonisi wabantu, njalo bema bemgombolozele kusukela ekuseni kwaze kwaba ntambama."},{"book":"U-Eksodasi","chapter":"18","verse":"14","text":"Kwathi uyisezala esebone konke uMosi ayekwenzela abantu wathi, “Kuyini lokhu okwenzela abantu? Kungani uhlala unguwe wedwa ukuba ngumahluli, abantu bonke bemi bekuhanqile kusukela ekuseni kuze kube kusihlwa?”"},{"book":"U-Eksodasi","chapter":"18","verse":"15","text":"UMosi wamphendula wathi, “Ngenxa yokuthi abantu beza kimi ukuzodinga intando kaNkulunkulu."},{"book":"U-Eksodasi","chapter":"18","verse":"16","text":"Lapho kusiba lengxabano, ilethwa kimi, njalo ngiyahlulela emaceleni womabili besengibatshela ngemithetho lemilayo kaNkulunkulu.”"},{"book":"U-Eksodasi","chapter":"18","verse":"17","text":"Uyisezala kaMosi waphendula wathi, “Konke okwenzayo kakulunganga."},{"book":"U-Eksodasi","chapter":"18","verse":"18","text":"Wena labantu laba abeza kuwe lizazidinisa. Umsebenzi lo unzima kuwe: ungeke wawenza wedwa."},{"book":"U-Eksodasi","chapter":"18","verse":"19","text":"Ngilalela ngikucebise, njalo uNkulunkulu makabe lawe. Kumele ube ngummeli wabantu kuNkulunkulu, ulethe ingxabano zabo kuye."},{"book":"U-Eksodasi","chapter":"18","verse":"20","text":"Bafundise izimiso lemithetho yakhe, ubatshengise indlela yokuphila lokuthi baziphathe njani."},{"book":"U-Eksodasi","chapter":"18","verse":"21","text":"Kodwa khetha amadoda alamandla phakathi kwabantu bonke, amadoda amesabayo uNkulunkulu, azonda inzuzo eza ngobuqili, ubusubabeka babe zinduna zezinkulungwane, zamakhulu, zamatshumi amahlanu, lezamatshumi."},{"book":"U-Eksodasi","chapter":"18","verse":"22","text":"Benze babe ngabahluleli babantu ngezikhathi zonke, kodwa kabalethe wonke amacala anzima kuwe bona baqume amacala alula. Lokho kuzakwenza ukuthi umthwalo wakho ube lula ngoba bazabe besabelana lawe."},{"book":"U-Eksodasi","chapter":"18","verse":"23","text":"Nxa ungakwenza lokhu njengokulaya kukaNkulunkulu, uzakwenelisa ukuphumuza ingqondo njalo abantu bonke laba bazabuyela emakhaya besuthisekile.”"},{"book":"U-Eksodasi","chapter":"18","verse":"24","text":"UMosi wamlalela uyisezala wenza konke ayekutshilo."},{"book":"U-Eksodasi","chapter":"18","verse":"25","text":"Wakhetha amadoda alamandla phakathi kwabako-Israyeli wonke wawenza abakhokheli babantu, izinduna zezinkulungwane, ezamakhulu, ezamatshumi amahlanu lezamatshumi."},{"book":"U-Eksodasi","chapter":"18","verse":"26","text":"Baba ngabahluleli babantu ngazozonke izikhathi. Amacala anzima bawaletha kuMosi, kodwa alula bawathonisa bona ngokwabo."},{"book":"U-Eksodasi","chapter":"18","verse":"27","text":"UMosi wavalelisana loyisezala, uJethro wasebuyela elizweni lakhe."}]}