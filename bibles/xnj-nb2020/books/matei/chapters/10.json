{"data":[{"book":"Matei","chapter":"10","verse":"1","text":"Yesu avakemili pamonga vawuliwa vaki kumi na vavili, akavapela uhotola wa kuvinga mizuka na kulamisa utamu ndalindali."},{"book":"Matei","chapter":"10","verse":"2","text":"Mahina ga vamitumi vaki kumi na vavili vala ndi aga: Kutumbula Simoni mweikemiwa Petili na Andelea mlongo waki na Yakobo mwana wa Zebedayo, na Yohani mlongo waki,"},{"book":"Matei","chapter":"10","verse":"3","text":"vangi ndi Filipi na Batolomei na Tomasi na Matei mtola kodi na Yakobo mwana wa Alufayo na Tadei,"},{"book":"Matei","chapter":"10","verse":"4","text":"Simoni mweavi mundu wa kukengelela mulima waki na Yuda Isikalioti, mwenuyu ndi mweamng'anamukili Yesu."},{"book":"Matei","chapter":"10","verse":"5","text":"Yesu avatumili kumi na vavili avo na kuvapela uhotola uwu, “Mkoto kuhamba kwa vandu vangali Vayawudi, mewa mkoto kuyingila kumiji ya Vasamaliya."},{"book":"Matei","chapter":"10","verse":"6","text":"Nambu mhamba kwa vandu va Isilaeli vevayagili ngati limbelele."},{"book":"Matei","chapter":"10","verse":"7","text":"Pemwihamba mvakokosela aga, ‘Unkosi wa kunani kwa Chapanga uvi papipi!’"},{"book":"Matei","chapter":"10","verse":"8","text":"Mvalamisa vatamu, muvayusa vandu vevafwili, muvanyambisa vevavi na mabudi, mvinga mizuka. Mupatili waka muwusa waka."},{"book":"Matei","chapter":"10","verse":"9","text":"Mkoto kugega zahabu amala feza amala shaba mumahaku ginu."},{"book":"Matei","chapter":"10","verse":"10","text":"Mewawa mkoto kugega lihaku la lugendu amala magwanda gavili, amala champali amala mkongojo, mhengalihengu iganikiwa kupewa chakulya.”"},{"book":"Matei","chapter":"10","verse":"11","text":"“Pemwiyingila pamuji wowoha, amala muchijiji chochoha mulonda mundu mweigana kuvapokela kunyumba yaki, ndi mumgendela na mtama kwa mwenuyu mbaka pemwiwuka pandu apo."},{"book":"Matei","chapter":"10","verse":"12","text":"Pamuyingila panyumba muvajambusa vakolonjinji."},{"book":"Matei","chapter":"10","verse":"13","text":"Ngati vandu va nyumba yeniyo vavapokili nyenye, jambusa yeniyo ya uteke yati yitama bahapo. Nambu ngati vavapokili lepi, jambusa yinu yati yikuvawuyila mwavene."},{"book":"Matei","chapter":"10","verse":"14","text":"Ngati vakolo nyumba, vabeli kuvapokela amala kuvayuwanila malovi ginu, hinu pemwiwuka munyumba yeniyo amala muji wenuwo muvakung'undila lububu lwa mumagendelu ginu kulangisa kuvya vene vavabeli nyenye."},{"book":"Matei","chapter":"10","verse":"15","text":"Nikuvajovela chakaka, pa ligono la uhamula yati yivya mbanga kwa miji ya Sodoma na Gomola kuliku muji wenuwo.”"},{"book":"Matei","chapter":"10","verse":"16","text":"“Hinu nene nikuvatuma nyenye ngati limbelele pagati ya libwa la mudahi. Mvya na luhala ngati liyoka na muvya ngolongondi ngati ngunda."},{"book":"Matei","chapter":"10","verse":"17","text":"Mujiyangalila na vandu, muni vakuvatakila nyenye mumabanji ga mihalu na valavatova mchapilu munyumba zavi za kukonganekela Vayawudi."},{"book":"Matei","chapter":"10","verse":"18","text":"Yati vakuvapeleka palongolo ya vachilongosi na vankosi ndava ya nene, penapo muhotola kuvajovela vandu malovi gangu na vandu vangali Vayawudi."},{"book":"Matei","chapter":"10","verse":"19","text":"Hinu vakavatakila nyenye mumabanji ga mihalu, mkoto kung'ahika kuholelela tijova kyani, ndava muni yati mwipewa gakujova lukumbi peluhika."},{"book":"Matei","chapter":"10","verse":"20","text":"Muni nyenye lepi mwemjova, nambu Mpungu wa Dadi winu yati wijova mugati yinu.”"},{"book":"Matei","chapter":"10","verse":"21","text":"“Mlongo alamgotola mlongo waki akomiwa na dadi alamgotola mwana waki, mewawa vana yati vakuvang'anamukila vadadi na vanyina vavi na kuvakoma."},{"book":"Matei","chapter":"10","verse":"22","text":"Vandu voha vakuvayomela ndava nyenye mukunisadika nene. Nambu mweisindimala mbaka pamwishu yati isanguliwa."},{"book":"Matei","chapter":"10","verse":"23","text":"Vandu vakavavinga kumuji umonga mjumbila pamuji wungi. Nikuvajovela chakaka, mwakona kumala mumiji yoha ya Isilaeli kwakona Mwana wa Mundu kubwela.”"},{"book":"Matei","chapter":"10","verse":"24","text":"“Muwuliwa akumpita lepi muwula waki, mewawa na mtumisi akumpita lepi mkulu waki."},{"book":"Matei","chapter":"10","verse":"25","text":"Yikola muwuliwa kuvya ngati muwula waki, mewawa na mvanda kuvya ngati mkulu waki. Ngati vamkemili mkulu mkolo nyumba Belizebuli, wu, yati vakuvakemela lepi vandu vangi va lukolo lwenulo mahina gahakau neju?”"},{"book":"Matei","chapter":"10","verse":"26","text":"“Hinu mkoto kuvayogopa vandu muni chindu chochoha chechigubikwi yati chigubukuliwa na chindu chochoha chechifiyiki yati chifiyuliwa."},{"book":"Matei","chapter":"10","verse":"27","text":"Genikuvajovela nyenye muchitita, mulijovai mululangasa na lijambu lemwayuwini pachinunu, mulikokosa pavandu."},{"book":"Matei","chapter":"10","verse":"28","text":"Mkoto kuvayogopa vala vevikoma higa, nambu nakuhotola kukoma mpungu. Mbanga neju kumuyogopa yula mweihotola kukoma higa pamonga na mpungu mumotu wa magono goha wangajimika."},{"book":"Matei","chapter":"10","verse":"29","text":"Mayeluyelu gavili gegiguliswa kwa lishonga limonga lidebe. Nambu hati limonga lihotola lepi kugwa pandima changagana Dadi winu."},{"book":"Matei","chapter":"10","verse":"30","text":"Nambu kwa upandi winu, mwene amanyili mvalangu wa mayunju goha ga mitu yinu."},{"book":"Matei","chapter":"10","verse":"31","text":"Hinu mkoto kuyogopa, muni nyenye mwitopeswa neju kuliku mayeluyelu gamahele.”"},{"book":"Matei","chapter":"10","verse":"32","text":"“Kila mundu mweakuniyidakila nene palongolo ya vandu, na nene yati nikumyidakila palongolo ya Dadi wangu mweavi kunani."},{"book":"Matei","chapter":"10","verse":"33","text":"Nambu mundu yeyoha mweakunibela nene palongolo ya vandu, na nene yati nikumbelela palongolo ya Dadi wangu mweavi kunani.”"},{"book":"Matei","chapter":"10","verse":"34","text":"“Mkoto kuhololela ngati nibweli kuleta uteke pamulima. Nibweli lepi kuleta uteke nambu ngondo."},{"book":"Matei","chapter":"10","verse":"35","text":"Muni nivaletili mpechenganu pagati yinu, mwana na dadi waki, msikana na nyina waki na mkamwana na nayala waki."},{"book":"Matei","chapter":"10","verse":"36","text":"Na vamakoko va mundu, ndi vala va panyumba yaki.”"},{"book":"Matei","chapter":"10","verse":"37","text":"“Mwene mweakumgana neju dadi amala nyina waki kuliku nene, iganikiwa lepi kuvya muwuliwa wangu. Mewawa mundu yeyoha mweakumgana neju msongolo amala msikana waki kuliku nene, iganikiwa lepi kuvya muwuliwa wangu."},{"book":"Matei","chapter":"10","verse":"38","text":"Mundu angagega msalaba waki mwene na kunilanda nene, iganikiwa lepi kuvya wangu."},{"book":"Matei","chapter":"10","verse":"39","text":"Mundu mweikamulila wumi waki yati akuuyagisa, nambu mundu mweakuuyagisa wumi waki ndava ya kunisadika nene yati akugapata.”"},{"book":"Matei","chapter":"10","verse":"40","text":"“Mundu mweavapokela nyenye, akunipokela nene, mundu mweakunipokela nene, akumpokela yula mweanitumili."},{"book":"Matei","chapter":"10","verse":"41","text":"Mundu mweakumpokela mlota wa Chapanga, ndava mlota wa Chapanga yati ipokela njombi ya ulota wa Chapanga. Mewawa Mundu mweakumpokela mundu mbwina palongolo ya Chapanga, ndava mundu mbwina yati ipokela njombi ya mundu mbwina."},{"book":"Matei","chapter":"10","verse":"42","text":"Nikuvajovela chakaka, mundu yeyoha mweakumpela mmonga pagati ya vandu ava vangamanyikana chikombi cha manji gasisimu ndava mulanda wangu, chakaka ikosa lepi njombi yaki.”"}]}