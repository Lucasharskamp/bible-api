{"data":[{"book":"लूका","chapter":"2","verse":"1","text":"उन दिनां म्ह औगुस्तुस कैसर की कान्ही तै हुकम लिकड़या के, सारे रोमी साम्राज्य कै माणसां की जनगणना करकै उनके नाम लिक्खे जावै।"},{"book":"लूका","chapter":"2","verse":"2","text":"(या पैहली नाम लिखाई उस बखत होई, जिब क्‍विरिनियुस सीरिया परदेस कै इलाके का राज्यपाल था)।"},{"book":"लूका","chapter":"2","verse":"3","text":"सारे माणस नाम लिखाण कै खात्तर अपणे-अपणे पुश्तैनी नगर म्ह गए।"},{"book":"लूका","chapter":"2","verse":"4","text":"आखर यूसुफ भी इस करकै के वो भी दाऊद कै कुण्बे अर पीढ़ी का था, गलील परदेस कै नासरत नगर तै गया, यहूदिया परदेस म्ह दाऊद कै बैतलहम नगर म्ह आया,"},{"book":"लूका","chapter":"2","verse":"5","text":"ताके अपणी मंगेतर मरियम कै गेल्या जो गर्भवती थी, उस जनगणना म्ह नाम लिखवावै।"},{"book":"लूका","chapter":"2","verse":"6","text":"उनकै बैतलहम नगर रहन्दे होए उसके जाम्मण के दिन पूरे होए,"},{"book":"लूका","chapter":"2","verse":"7","text":"अर मरियम नै अपणा जेट्ठा छोरा जाम्या अर उस ताहीं लत्ते म्ह लपेटकै खोर म्ह धरया, क्यूँके उनकै खात्तर सराये म्ह जगहां कोनी थी।"},{"book":"लूका","chapter":"2","verse":"8","text":"अर उस देश म्ह कई पाळी थे, जो रात नै मदानां म्ह रहकै अपणी भेड्डां के टोळ की रुखाळ करै थे।"},{"book":"लूका","chapter":"2","verse":"9","text":"अर उस्से रात नै प्रभु का एक सुर्गदूत उनकै धोरै आण खड्या होया, अर प्रभु का प्रताप उसकै उप्पर चमक्या, अर वे घणे डरगे।"},{"book":"लूका","chapter":"2","verse":"10","text":"सुर्गदूत नै उनतै कह्या, “मतना डरो, क्यूँके देक्खों, मै थमनै घणी खुशी की खबर सुणाऊँ सूं, जो सारे माणसां खात्तर होगी,"},{"book":"लूका","chapter":"2","verse":"11","text":"आज दाऊद कै नगर बैतलहम म्ह थारे खात्तर एक उद्धारकर्ता जाम्या सै, अर योए मसीह प्रभु सै।"},{"book":"लूका","chapter":"2","verse":"12","text":"अर उसकी थारे खात्तर या निशान्नी होगी के थम एक बाळक नै लत्ते म्ह लिपट्या होड़ अर खोर म्ह लेट्या होड़ पाओगे।”"},{"book":"लूका","chapter":"2","verse":"13","text":"फेर चाणचक उस सुर्गदूत गेल्या सुर्गदूत्तां का एक टोळ परमेसवर की भगति करदे होए अर न्यू कहन्दे दिख्या,"},{"book":"लूका","chapter":"2","verse":"14","text":"“अकास म्ह परमेसवर की महिमा अर"},{"book":"लूका","chapter":"2","verse":"15","text":"जिब सुर्गदूत उसकै धोरै तै सुर्ग म्ह चले गए, तो पाळीयाँ नै आप्पस म्ह कह्या, “आओ, हम बैतलहम नगर जाकै या बात जो होई सै, अर जो प्रभु नै म्हारै ताहीं बताई सै, देक्खां।”"},{"book":"लूका","chapter":"2","verse":"16","text":"अर उननै जिब्बे जाकै मरियम अर यूसुफ ताहीं अर खोर म्ह उस बाळक ताहीं लेट्या देख्या।"},{"book":"लूका","chapter":"2","verse":"17","text":"जिब पाळीयाँ नै बाळक ताहीं देख्या तो उननै वे सारी बात जो सुर्गदूत नै इस बाळक कै बाबत उनतै कही थी, यूसुफ अर मरियम ताहीं बताई।"},{"book":"लूका","chapter":"2","verse":"18","text":"अर पाळीयाँ की ये बात सुणकै सारे सुणण आळा नै अचम्भा करया।"},{"book":"लूका","chapter":"2","verse":"19","text":"पर मरियम ये बात अपणे मन म्ह धरकै सोचदी रई।"},{"book":"लूका","chapter":"2","verse":"20","text":"अर जिसा पाळीयाँ ताहीं सुर्गदूत्तां नै कह्या था, सब कुछ उसाए सुणकै अर देखकै, वे परमेसवर की महिमा अर जय-जयकार करदे होए बोहड़गे।"},{"book":"लूका","chapter":"2","verse":"21","text":"जिब आठ दिन पूरे होए अर उसकै खतने का बखत आया, तो उसका नाम यीशु धरया गया, अर यो नाम सुर्गदूत के जरिये, मरियम के गर्भ म्ह आण तै पैहल्या बताया गया था।"},{"book":"लूका","chapter":"2","verse":"22","text":"जिब मूसा नबी कै नियम-कायदा कै मुताबिक मरियम अर यूसुफ कै सूंच्चे होण के दिन पूरे होए, तो वे दोन्नु यीशु नै यरुशलेम नगर के मन्दर म्ह लेगे के प्रभु कै स्याम्ही ल्याए,"},{"book":"लूका","chapter":"2","verse":"23","text":"(जिसा के प्रभु के नियम-कायदा म्ह लिख्या होड़ सै: हरेक जेट्ठा बेट्टा प्रभु कै खात्तर पवित्र ठहरैगा।)"},{"book":"लूका","chapter":"2","verse":"24","text":"अर प्रभु कै नियम-कायदा कै वचन कै मुताबिक “एक कबूतर या मोड्डी कै दो बच्चे ल्याकै बलि करै।”"},{"book":"लूका","chapter":"2","verse":"25","text":"उस बखत यरुशलेम नगर म्ह शमौन नाम का एक माणस था। वो धर्मी अर परमेसवर का भगत था, अर वो मसीह की बाट देखण लागरया था, ताके इस्राएल के माणसां नै शान्ति मिलै अर पवित्र आत्मा उसपै था।"},{"book":"लूका","chapter":"2","verse":"26","text":"अर पवित्र आत्मा के जरिये उसपै जाहिर होया था के जिब तक वो प्रभु के मसीह नै देख न्ही लेगा, जद ताहीं मौत नै कोनी देक्खैगा।"},{"book":"लूका","chapter":"2","verse":"27","text":"शमौन आत्मा की अगुवाई तै मन्दर म्ह आया, अर जिब माँ-बाप उस बाळक यीशु ताहीं भीत्त्तर ल्याए, ताके उसकै खात्तर नियम-कायदा के रिवाज कै मुताबिक करै,"},{"book":"लूका","chapter":"2","verse":"28","text":"फेर उसनै बाळक यीशु ताहीं अपणी गोद्दी म्ह लिया अर परमेसवर का धन्यवाद करकै कह्या"},{"book":"लूका","chapter":"2","verse":"29","text":"“हे प्रभु माल्लिक, इब तू अपणे दास नै अपणे वचन कै मुताबिक शान्ति तै इब मर जाणदे,"},{"book":"लूका","chapter":"2","verse":"30","text":"क्यूँके मेरी आँखां नै उद्धारकर्ता ताहीं देख लिया सै,"},{"book":"लूका","chapter":"2","verse":"31","text":"जिस ताहीं तन्नै सारे देशां के माणसां कै स्याम्ही भेज्या सै,"},{"book":"लूका","chapter":"2","verse":"32","text":"ताके वो गैर यहूदियाँ ताहीं चाँदणा देण कै खात्तर उजाळा, अर तेरे अपणे माणस इस्राएल की महिमा हो।”"},{"book":"लूका","chapter":"2","verse":"33","text":"यीशु के माँ-बाप इन बात्तां तै, जो शमौन नै यीशु कै बारें म्ह कही थी, सुणकै अचम्भा करै थे।"},{"book":"लूका","chapter":"2","verse":"34","text":"फेर शमौन नै उन ताहीं आशीर्वाद देकै, उसकी माँ मरियम तै कह्या, “देख, यो बाळक इस्राएल म्ह भोत-से माणसां के पतन अर उत्थान का कारण बणैगा, अर या निशान्नी के रूप म्ह परमेसवर की ओड़ तै भेज्या होया सै, अर भोत सारे लोग उसकै बिरुध बोल्लैगें।"},{"book":"लूका","chapter":"2","verse":"35","text":"इसका नतिज्जा यो होगा के भोत सारे मनां के विचार जाहिर हो जावैंगे, अर एक भोत बड़ा दुख तेरे पै आवैगा2:35 अर एक भोत बड़ा दुख तेरे पै आवैगा अर एक तलवार तेरे दिल पै चाल्लैगी ।”"},{"book":"लूका","chapter":"2","verse":"36","text":"अशेर कै गोत म्ह तै हन्नाह नामक फनूएल की बेट्टी एक नबी थी। वा घणी बूढ़ी थी, अर ब्याह होण कै सात साल पाच्छै उसका धणी गुजर ग्या।"},{"book":"लूका","chapter":"2","verse":"37","text":"वा चौरासी साल तै बिधवा थी: अर मन्दर म्ह जाणा कोनी छोड्या करै थी, पर ब्रत अर प्रार्थना कर-करकै रात-दिन भगति करया करै थी।"},{"book":"लूका","chapter":"2","verse":"38","text":"जिब यूसुफ, मरियम अर बाळक यीशु, मन्दर म्ह थे, तो हन्नाह उनकै धोरै आई अर परमेसवर का धन्यवाद करण लाग्गी, अर उसनै उन सारया ताहीं इस बाळक यीशु के बारें म्ह बताया, जो यरुशलेम कै छुटकारै की बाट देक्खै थे।"},{"book":"लूका","chapter":"2","verse":"39","text":"यहूदी2:39 यहूदी प्रभु के नियम-कायदा नै पूरा करण कै बाद यूसुफ अर मरियम गलील परदेस के नासरत नगर म्ह अपणे घरां बोहड़ आये।"},{"book":"लूका","chapter":"2","verse":"40","text":"अर बाळक यीशु बढ़दा, अर मजबूत होन्दा, अर बुद्धि तै भरपूर होंदा गया, अर परमेसवर का अनुग्रह उसपै था।"},{"book":"लूका","chapter":"2","verse":"41","text":"यीशु के माँ-बाप हरेक साल फसह कै त्यौहार म्ह यरुशलेम जाया करै थे।"},{"book":"लूका","chapter":"2","verse":"42","text":"जिब यीशु बारहां साल का होया, तो वे त्यौहार की रीति कै मुताबिक यरुशलेम नगर म्ह गए।"},{"book":"लूका","chapter":"2","verse":"43","text":"जिब यीशु के माँ-बाप त्यौहार मनाकै अपणे घरां बोहड़ण लागरे थे, तो बाळक यीशु यरुशलेम म्ह रहग्या, अर इसका उसकै माँ-बाप नै कोनी बेरा था।"},{"book":"लूका","chapter":"2","verse":"44","text":"वे न्यू समझकै के वो दुसरे मुसाफिरां कै गेल्या होगा, एक दिन का सफर पार करगे: अर उस ताहीं अपणे कुण्बे आळा म्ह अर जाण-पिच्छाण आळा म्ह टोह्ण लाग्गे।"},{"book":"लूका","chapter":"2","verse":"45","text":"पर जिब कोनी मिल्या, टोन्दे-टोन्दे यरुशलेम म्ह दुबारै बोहड़गे,"},{"book":"लूका","chapter":"2","verse":"46","text":"अर तीन दिन कै पाच्छै उननै वो मन्दर के आँगण म्ह उपदेशकां कै बिचाळै बेठ्ठे, उनकी सुणदे अर उनतै सवाल बुझते पाया।"},{"book":"लूका","chapter":"2","verse":"47","text":"जितने उसकी सुणै थे, वे सारे उसकी समझ अर उसके जवाब तै हैरान थे।"},{"book":"लूका","chapter":"2","verse":"48","text":"फेर उसके माँ-बाप उस ताहीं देखकै हैरान होए अर उसकी माँ नै उसतै कह्या, “हे बेट्टे, तन्नै म्हारै गेल्या इसा बरताव क्यातै करया? देख, तेरा बाप अर मै तन्नै ढूँढ़-ढूँढ़के परेशान होरे थे?”"},{"book":"लूका","chapter":"2","verse":"49","text":"उसनै उनतै कह्या, “थम मन्नै क्यातै टोह्वो सो? के बेरा कोनी मन्नै मेरे पिता कै घरां होणा जरूरी सै?”"},{"book":"लूका","chapter":"2","verse":"50","text":"पर जो बात उसनै उनतै कही, उननै कोनी समझया।"},{"book":"लूका","chapter":"2","verse":"51","text":"फेर वो उनकै गेल्या गया, अर नासरत म्ह आया, अर उनकै बस म्ह रह्या, अर उसकी माँ नै ये सारी बात अपणे मन म्ह राक्खी।"},{"book":"लूका","chapter":"2","verse":"52","text":"अर यीशु समझ अर कद-काट्ठी म्ह, अर परमेसवर अर माणसां कै अनुग्रह म्ह बढ़दा गया।"}]}