{"data":[{"book":"Jon","chapter":"11","verse":"1","text":"Gumazir mam Lasarus, an arei. A Betanin nguibamɨn gumazim. Betanin nguibam, Maria uan avenamebam Marta ko aning itir nguibam.11:1 Maria ko Marta, aning Lasarusɨn amizimning."},{"book":"Jon","chapter":"11","verse":"2","text":"11:2 Matyu 26:7; Mak 14:3; Jon 12:3(Marian kamra, a mughuriar aghuim zuir borem isa Ekiamɨn dagarimning ginge, egha uan dapanir arɨzibar anedɨsi. Datɨrɨghɨn an dozim Lasarus arei.)"},{"book":"Jon","chapter":"11","verse":"3","text":"11:3 Jon 11:36Ezɨ an amizimning Iesus bagha akam amada, “Ekiam, gumazir nɨ bar ifongezim, an arei.”"},{"book":"Jon","chapter":"11","verse":"4","text":"Ezɨ Iesus oregha, kamaghɨn aning mɨgei, “Kar gumazim aremegh bar gɨvaghamin arɨmariam puvatɨ. Kar gumazamizibar amutɨ, me Godɨn gavgavimɨn ganɨva egh ziar ekiam a danɨngamin arɨmariam. Ezɨ tuavir kamra, Godɨn Otarim uaghan ziar ekiam iniam.”"},{"book":"Jon","chapter":"11","verse":"5","text":"Iesus bar Marta ko an afumim ko Lasarus, me gifonge."},{"book":"Jon","chapter":"11","verse":"6","text":"Ezɨ a Lasarusɨn arɨmariamɨn akam baregha, ua dughiar pumuningɨn nguibar a itir kamɨn ikiavɨra iti."},{"book":"Jon","chapter":"11","verse":"7","text":"Egha a gɨn suren gumazibav gɨa ghaze, “E uamategh Judian Distrighɨn mangam.”"},{"book":"Jon","chapter":"11","verse":"8","text":"Ezɨ suren gumaziba a mɨgɨa ghaze, “Tisa, boghɨmra Judian Distrighɨn itir gumaziba, me dagɨabar nɨ ginivasava ami. Ezɨ nɨ uamategh Judian Distrighɨn mangasa, a?”"},{"book":"Jon","chapter":"11","verse":"9","text":"Ezɨ Iesus kamaghɨn men akam ikaragha ghaze, “Dughiar vamɨra aruem ti 12plan auan gari, o? Gumazim aruemɨn aruava, angazangarimɨn gara, kamaghɨn an asaghpora irir puvatɨ."},{"book":"Jon","chapter":"11","verse":"10","text":"11:10 Jon 12:35; 1 Jon 2:11Ezɨ gumazim dɨmagarimɨn aruava, a ganamin angazangariba puvatɨ, kamaghɨn an asaghpor iram.”"},{"book":"Jon","chapter":"11","verse":"11","text":"Iesus mɨkemegha gɨvagha, gɨn ua kamaghɨn me mɨgei, “En roroam Lasarus an akui. Eghtɨ kɨ mangɨva a gaghuraghtɨ a ua dɨkavigham.”"},{"book":"Jon","chapter":"11","verse":"12","text":"Ezɨ suren gumaziba an akar kam baregha kamaghɨn mɨgei, “Ekiam, a dakuigh arɨmariam gɨvagham.”"},{"book":"Jon","chapter":"11","verse":"13","text":"Suren gumaziba me kamaghɨn fozir puvatɨ, Iesus ghaze, Lasarus aremegha gɨfa. Me ghaze, Iesus Lasarusɨn mɨgɨa ghaze, a puram akui."},{"book":"Jon","chapter":"11","verse":"14","text":"Ezɨ datɨrɨghɨn Iesus deravɨra kamaghɨn me mɨgɨa ghaze, “Lasarus an aremegha gɨfa."},{"book":"Jon","chapter":"11","verse":"15","text":"Ezɨ kɨ ia gɨnɨghnɨsi, egha kɨ fo, bizir kam ia damutɨ, ia nɨghnɨzir gavgavim ikiam. Kamaghɨn, kɨ a ko dughiar kamɨn ikezir puvatɨgha, kɨ bar akonge. Ezɨ datɨrɨghɨn e a bagh mangam.”"},{"book":"Jon","chapter":"11","verse":"16","text":"Iesus mɨkemegha gɨvazɨma, Tomas an ziar mam Fufuzim, a kamaghɨn suren gumazir igharazibav gei, “E uaghan uan Tisa ko mangɨva, a ko ovengam.”"},{"book":"Jon","chapter":"11","verse":"17","text":"Ezɨ Iesus uan suren gumaziba ko ghuava Betanin nguibamɨn boroghɨn zui, egha kamaghɨn oraki, Lasarus 4plan aruebar mozimɨn ike."},{"book":"Jon","chapter":"11","verse":"18","text":"11:18 Matyu 21:17Betanin nguibam a Jerusalemɨn boroghɨn iti, tuavimɨn ruarim a 3 kilomitan tu."},{"book":"Jon","chapter":"11","verse":"19","text":"Ezɨ Judian gumazamizir avɨriba iza Marta ko Marian gara iti. Aningɨn dozimɨn ovevem bagha, me aningɨn akurvaghamin mɨgɨrɨgɨar tabav kɨmtɨ aningɨn navimning deraghasa, me ize."},{"book":"Jon","chapter":"11","verse":"20","text":"Ezɨ Marta orazima, Iesus izima, a Maria ataghizɨ a dɨpenimɨn itima a ghua tuavimɨn Iesus bato."},{"book":"Jon","chapter":"11","verse":"21","text":"Egha Marta kamaghɨn Iesus mɨgei, “Ekiam, nɨ kagh ikezɨ, nan dozim aremeghan koghai!"},{"book":"Jon","chapter":"11","verse":"22","text":"11:22 Jon 9:31Ezɨ kɨ uaghan fo, nɨ datɨrɨghɨn bizitam bagh Godɨn azaraghtɨ a nɨ danigham.”"},{"book":"Jon","chapter":"11","verse":"23","text":"Ezɨ Iesus a mɨgei, “Nɨn dozim ua dɨkavigham.”"},{"book":"Jon","chapter":"11","verse":"24","text":"Ezɨ Marta a mɨgei, “Kɨ fo, a nguazim gɨvaghamin dughiamɨn dɨkavigham, dughiar gumazamiziba bar dɨkavamim.”"},{"book":"Jon","chapter":"11","verse":"25","text":"Ezɨ Iesus kamaghɨn a mɨgei, “Kɨ uabɨ, kɨ gumazir gumazamizibagh amima me ua dɨkavim, egha kɨ uabɨ, kɨ gumazir ikɨrɨmɨrir zurara itim anɨdim. Gumazitam, nɨghnɨzir gavgavim nan ikɨva aremegh, an angamɨra ikɨvɨra ikiam."},{"book":"Jon","chapter":"11","verse":"26","text":"11:26 Jon 8:51Ezɨ gumazamiziba bar angamɨra ikia egha nɨghnɨzir gavgavim nan iti, me aremeghan kogham. Puvatɨ. Me angamɨra ikɨ mamaghɨra ikiam. Nɨ nɨghnɨzir gavgavim akar kabar iti, o puvatɨ?”"},{"book":"Jon","chapter":"11","verse":"27","text":"Ezɨ Marta kamaghɨn Iesus mɨgei, “Are, Ekiam! Kɨ nɨghnɨzir gavgavim ikia fo, nɨ Godɨn Otarim. Nɨ gumazir kam God nguazimɨn nɨ amangasa mɨkeme, Gumazir God Uam E Iniasa Mɨsevezim.”"},{"book":"Jon","chapter":"11","verse":"28","text":"Marta kamaghɨn mɨkemegha, ghua uan afumim Marian dia. Egha nɨmɨra Marian kuarim gatɨgha kamaghɨn a mɨgei, “Tisa ize, egha nɨ bagha azai.”"},{"book":"Jon","chapter":"11","verse":"29","text":"11:29 Jon 11:20Ezɨ Maria kamaghɨn oregha, zuamɨra dɨkavigha Iesus bagha ghu."},{"book":"Jon","chapter":"11","verse":"30","text":"(Iesus tɨghar nguibamɨn otivam. A danganir Marta faragha a batozɨ naghɨra iti.)"},{"book":"Jon","chapter":"11","verse":"31","text":"Ezɨ Judaba Marian apangkuvigha a ko dɨpenimɨn iti, egha an garima, a zuamɨra dɨkavigha azenan ghu. Ezɨ me an gɨn zui. Me ghaze, a ti aziasa mozimɨn zui."},{"book":"Jon","chapter":"11","verse":"32","text":"Ezɨ Maria ghua Iesus itir danganir kamɨn otogha Iesus bato. Egha a Iesusɨn suemningɨn boroghɨra tevimning apɨrigha, kamaghɨn a mɨgei, “Ekiam, nɨ ti kagh ikezɨ, nan dozim aremeghan koghai.”"},{"book":"Jon","chapter":"11","verse":"33","text":"Ezɨ Iesus Marian garima, an azi. Egha a Judan Marian gɨn izezibar garima, me uaghan azi. Ezɨ a bar men apangkuvigha uaghan aziasava ami."},{"book":"Jon","chapter":"11","verse":"34","text":"Egha a kamaghɨn men azara, “Ia managh anefa?”"},{"book":"Jon","chapter":"11","verse":"35","text":"Ezɨ Iesus azia teriba iri."},{"book":"Jon","chapter":"11","verse":"36","text":"Ezɨ Judaba an ganigha kamaghɨn uariv gei, “Ia munagh gan. A gumazir kam bar a gifonge.”"},{"book":"Jon","chapter":"11","verse":"37","text":"Ezɨ marazi ghaze, “A gumazir damaziba okaviziba akɨrizɨma, me ua gari. Egha a gumazir kamɨn akurazɨ, an aremeghan koghai. A ti manmaghsua an akuraghan aghua?”"},{"book":"Jon","chapter":"11","verse":"38","text":"Ezɨ Iesus ua bar osemegha, ghua mozimɨn oto. Mozir kam a dagɨar mozim, me mɨghsɨamɨn an ingari. Ezɨ dagɨar ekiar mam an tiar akam avara."},{"book":"Jon","chapter":"11","verse":"39","text":"Ezɨ Iesus ghaze, “Ia dagɨam puegh munagh amadagh.”"},{"book":"Jon","chapter":"11","verse":"40","text":"Ezɨ Iesus kamaghɨn a mɨgei, “Kɨ faragha nɨ mɨkemegha gɨfa, nɨ nɨghnɨzir gavgavim ikɨva, egh nɨ Godɨn gavgavir ekiamɨn ganam.”"},{"book":"Jon","chapter":"11","verse":"41","text":"Egha me dagɨam puegha munagh amadazɨ, Iesus kogha overiamɨn gara kamaghɨn mɨgei, “Afeziam, nɨ na barasi, kamaghɨn amizɨ kɨ nɨ mɨnaba."},{"book":"Jon","chapter":"11","verse":"42","text":"11:42 Jon 12:30Kɨ fo, nɨ zurara na barasi. Ezɨ kɨ gumazir kagh tuivighav itibagh nɨghnɨgha, kamaghɨn ifonge, me kamaghɨn fogh suam, nɨ na amadazɨ kɨ ize. Kamaghɨn kɨ akar kam gami.”"},{"book":"Jon","chapter":"11","verse":"43","text":"Iesus mɨkemegha gɨvagha, a pamtem dɨa ghaze, “Lasarus, nɨ azenan izɨ.”"},{"book":"Jon","chapter":"11","verse":"44","text":"Ezɨ Lasarus ua dɨkavigha azenan ize. An sueba ko aghariba ko guam, me inimɨn da nomke."},{"book":"Jon","chapter":"11","verse":"45","text":"Ezɨ Judan gumazamizir iza Maria ko itiba, men avɨrim Iesus amizir bizir kamɨn ganigha kamaghɨn nɨghnɨzir gavgavim an iti."},{"book":"Jon","chapter":"11","verse":"46","text":"11:46 Luk 16:31Ezɨ men marazi Farisiba bagha ghuegha bizir Iesus amizir kamɨn gun me mɨgei."},{"book":"Jon","chapter":"11","verse":"47","text":"Kamaghɨn amizɨ, ofa gamir gumazir ekiaba ko Farisiba, me Judan kotɨn aven itir gumaziba bar men diagha me akuvagha kamaghɨn me mɨgei, “E manmaghɨn damuam? Gumazir kam mirakelɨn avɨrim gami!"},{"book":"Jon","chapter":"11","verse":"48","text":"E aneteghtɨ an arazir kam damuvɨra ikɨtɨ, kamaghɨn gumazamiziba bar nɨghnɨzir gavgavim an ikiam. Eghtɨ Romɨn gumazir ekiaba izɨva en Godɨn Dɨpenim ko en adarazi saram asɨghasigham.”"},{"book":"Jon","chapter":"11","verse":"49","text":"Ezɨ men tongɨn gumazir mam, an ziam Kaiafas, an azenir kamɨn ofa gamir gumazibar dapanim. A kamaghɨn me mɨgei, “Ia fofoziba bar puvatɨ."},{"book":"Jon","chapter":"11","verse":"50","text":"11:50 Jon 18:14Ia ti arazitam gɨfozir puvatɨ, a ian akurvagham. Kamaghɨn a dera, gumazir vamɨra gumazamizibar danganim inigh egh aremegham. Puvatɨghtɨma, en adarazi bar ovegham.”"},{"book":"Jon","chapter":"11","verse":"51","text":"Kaiafas uabɨ uan nɨghnɨzimɨn akar kam mɨkemezir puvatɨ. A azenir kamɨn ofa gamir gumazibar dapanimɨn iti. Egha an arazir Godɨn akam inigha izimɨn mɨrara mɨgɨa ghaze, Iesus a Judabar akurvaghsɨ aremegham."},{"book":"Jon","chapter":"11","verse":"52","text":"11:52 Aisaia 49:6; Jon 10:16; 17:21; Efesus 2:14-17; 1 Jon 2:2Ezɨ Iesus Judabar akurvaghsɨvɨra aremeghan kogham. Puvatɨ. A Godɨn borir tintinibar itiba bagh aremegh me akuvaghtɨ me vamɨran otogham."},{"book":"Jon","chapter":"11","verse":"53","text":"11:53 Jon 5:18Ezɨ dughiar kamɨn ikegha ghua, gumazir aruaba Iesus mɨsueghtɨma an aremeghasa tuaviba buria egha akabar kɨri."},{"book":"Jon","chapter":"11","verse":"54","text":"Kamaghɨn amizɨ, Iesus Judabar tongɨn uabɨ azenim gatɨgha aruir puvatɨ. Egha a nguibar kam ategha ghua, gumazamiziba puvatɨzir danganim boroghɨn itir nguibar mamɨn iti. Nguibar kam, an ziam Efraim. A uan suren gumaziba ko, me nguibar kamɨn iti."},{"book":"Jon","chapter":"11","verse":"55","text":"Ezɨ God Israelia Gitazir Dughiamɨn isar ekiam roghɨra ize. Kamaghɨn tintinimɨn nguibabar gumazamiziba, Godɨn damazimɨn uari zuasa Jerusalemɨn ghue."},{"book":"Jon","chapter":"11","verse":"56","text":"11:56 Jon 7:11Egha me Iesus bagha ruiavɨra iti. Me Godɨn Dɨpenim avɨnizir dɨvazimɨn aven tuivighav ikia, egha me uarir tongɨn kamaghɨn uarir azangsɨsi, “Ia manmaghɨn nɨghnɨsi? A ti izɨ isar ekiamɨn dughiamɨn ganam, o puvatɨgham?”"},{"book":"Jon","chapter":"11","verse":"57","text":"Ezɨ gumazir aruaba ko Farisiba me gumazamizibav kemegha gɨfa, gumazitam danganir Iesus itim gɨfogh, egh me mɨkemegh. Eghtɨ me an suiragh kalabus darɨghasa."}]}