{"data":[{"book":"2 Wakolinto","chapter":"8","verse":"1","text":"Ndugu zetu, tolonda mujuwe, Mulungu viyavigwelele ng'hekewa vibumbila va wanhu wamtogole Kilisito ako Makedonia."},{"book":"2 Wakolinto","chapter":"8","verse":"2","text":"Wanhu awo wagaya ng'hani, lakini deng'ho jao dikala kulu, na wakala na moyo wa kulava vinhu vao hamoja wakiwa ng'hani."},{"book":"2 Wakolinto","chapter":"8","verse":"3","text":"Nowalongela ukweli, walava ng'hani, na walava kubanza viwadahile. Kwa kulonda wenyego,"},{"book":"2 Wakolinto","chapter":"8","verse":"4","text":"watupula ng'hani vivija na wao wengile mwiisang'hano ino inogile ya kuwataza wanhu wa Mulungu."},{"book":"2 Wakolinto","chapter":"8","verse":"5","text":"Wasang'hana kubanza vitugesile! Tanhu wailava wenyego kwa Mndewa, abaho wailava kumwetu, kamba viyalondile Mulungu."},{"book":"2 Wakolinto","chapter":"8","verse":"6","text":"Avo tumpula Tito yaisongile sang'hano ino ya kulava kwa moyo unogile, vivija yawataze kuimambukiza kumwenu."},{"book":"2 Wakolinto","chapter":"8","verse":"7","text":"Mweye mna vinhu bwando, kumtamanila Mulungu, ulonzi unogile, nzewele, kuwamba ng'hani kutenda ganogile na unogelwa wenu kumwetu. Avo vivija towalonda mweye muwe na moyo unogile ng'hani mwiisang'hano ino ya kulava."},{"book":"2 Wakolinto","chapter":"8","verse":"8","text":"Niye siwagwaa lagizo bule, lakini nolonda kuwalagusila mweye wayagwe viwowamba kuwataza wanhu, muladi nijuwe unogelwa wenu viwili wa ukweli."},{"book":"2 Wakolinto","chapter":"8","verse":"9","text":"Kwavija muijuwa ng'hekewa ya Mndewa wetu Yesu Kilisito, hamoja kakala na kila kinhu, lakini kaitenda mkiwa mbuli yenu mweye, muladi kubitila ukiwa wake mweye muwe na kila kinhu."},{"book":"2 Wakolinto","chapter":"8","verse":"10","text":"Kwa mbuli ino, niye vinigesa vinoga mweye mwahamambukiza gaja gamusongile mwaka ubitile. Mweye mukala wanhu wa ichanduso siyo kulava kwiiyeka, lakini vivija kwa moyo wa kulonda kulava."},{"book":"2 Wakolinto","chapter":"8","verse":"11","text":"Avo mambukizeni sang'hano ayo ya kulava kwa moyo unogile, kamba vija vimusulukile ng'hani kuisang'hana, avo isang'haneni sambi kwa kija kimulinacho."},{"book":"2 Wakolinto","chapter":"8","verse":"12","text":"Kamba munhu kana moyo wa kulava, Mulungu kobokela kija kiyalinacho, halola kija kiyeduhu."},{"book":"2 Wakolinto","chapter":"8","verse":"13","text":"Niye silonda kuwadikwa mweye mizigo abaho wayagwe wabwihile, lakini mweye mose muwe sawa."},{"book":"2 Wakolinto","chapter":"8","verse":"14","text":"Vinhu vingi vimulinavo sambi viwataze waenu waliduhu, muladi na wao vonda wawe na vinhu vingi viwataze mweye kipindi mduhu kinhu. Baho mose mokuwa sawa."},{"book":"2 Wakolinto","chapter":"8","verse":"15","text":"Kamba Maandiko Gang'alile vigolonga, “Ija yakubile kingi hapatile kingi ng'hani, na ija yasolile kidogo hahungukilwe kinhu.”"},{"book":"2 Wakolinto","chapter":"8","verse":"16","text":"Nomgwaa nhogolwa Mulungu kwa kumgwaa Tito moyo wa kuwataza mweye kamba moyo unilinao niye!"},{"book":"2 Wakolinto","chapter":"8","verse":"17","text":"Siyo kwavija tweye tumulongela, lakini vivija kakala kosulukila ng'hani kuwataza, kwa kulonda mwenyego keza kumwenu."},{"book":"2 Wakolinto","chapter":"8","verse":"18","text":"Tomtuma ndugu imoja hamoja nayo, yotegelezigwa ng'hani mna ivibumbila vose va wanhu wamtogole Yesu, kwa sang'hano yake ya kuwapetela wanhu Mbuli Inogile."},{"book":"2 Wakolinto","chapter":"8","verse":"19","text":"Vivija, ndugu ayo kasaguligwa na vibumbila va wanhu wamtogole Yesu yange na tweye kipindi vitugala sente zino, sente zigala ukulu kwa Mndewa na zilagusa moyo wetu wa kuwataza wanhu."},{"book":"2 Wakolinto","chapter":"8","verse":"20","text":"Toitiganya wanhu sekewatuyalalile vitwika hamoja na kugola sente zino zilavigwe kwa moyo unogile."},{"book":"2 Wakolinto","chapter":"8","verse":"21","text":"Tweye tolonda kusang'hana ganogile siyo mgameso ga Mndewa yaiyeka, lakini vivija mgameso ga wanhu."},{"book":"2 Wakolinto","chapter":"8","verse":"22","text":"Vivija tomtuma hamoja nao ndugu yetu, miyanza mingi tumgeza na tumona kana moyo wa kuwataza wanhu. Sambi kana moyo wa kuwataza ng'hani wanhu kwavija kowatamanila mweye ng'hani."},{"book":"2 Wakolinto","chapter":"8","verse":"23","text":"Tito ayo miyangu, tosang'hana hamoja mbuli ya mweye. Ndugu zetu wayagwe wokwiza hamoja nayo, wao wasenga wa vibumbila va wanhu wamtogole Yesu na wogala ukulu kwa Kilisito."},{"book":"2 Wakolinto","chapter":"8","verse":"24","text":"Avo walagusileni unogelwa wenu, muladi vibumbila va wanhu wamtogole Yesu wajuwe totenda goya vituigodela mweye."}]}