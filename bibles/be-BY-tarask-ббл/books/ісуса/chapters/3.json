{"data":[{"book":"ІСУСА","chapter":"3","verse":"1","text":"І ўстаў Ісус рана раніцай, і рушылі яны ад Сітыма і прыйшлі да Ярдана, ён і ўсе сыны Ізраілевыя, і начавалі там, яшчэ не пераходзячы яго."},{"book":"ІСУСА","chapter":"3","verse":"2","text":"Праз тры дні пайшлі наглядчыкі па табары"},{"book":"ІСУСА","chapter":"3","verse":"3","text":"і далі народу загад, кажучы: калі ўбачыце каўчэг запавету Госпада Бога вашага і сьвятароў лявітаў, якія несьцімуць яго, дык і вы рушце зь месца свайго і ідзеце за ім;"},{"book":"ІСУСА","chapter":"3","verse":"4","text":"адлегласьць паміж вамі і ім павінна быць да дзьвюх тысяч локцяў мераю; не падыходзьце да яго блізка, каб уведаць вам шлях, якім вам ісьці; бо вы не хадзілі гэтым шляхам ні ўчора, ні заўчора."},{"book":"ІСУСА","chapter":"3","verse":"5","text":"І сказаў Ісус народу: асьвяцецеся, бо заўтра ўчыніць Гасподзь сярод вас цуды."},{"book":"ІСУСА","chapter":"3","verse":"6","text":"А сьвятарам сказаў Ісус: вазьмеце каўчэг запавету і ідзеце перад народам. Узялі каўчэг запавету і пайшлі перад народам."},{"book":"ІСУСА","chapter":"3","verse":"7","text":"Тады Гасподзь сказаў Ісусу: у гэты дзень Я пачну праслаўляць цябе на вачах ва ўсяго Ізраіля, каб яны ўведалі, што як Я быў з Майсеем, так буду і з табою;"},{"book":"ІСУСА","chapter":"3","verse":"8","text":"а ты дай загад сьвятарам, якія нясуць каўчэг запавету, і скажы: як толькі ўвойдзеце ў воды Ярдана, спынецеся ў Ярдане."},{"book":"ІСУСА","chapter":"3","verse":"9","text":"Ісус сказаў сынам Ізраілевым: падыдзеце сюды і выслухайце словы Госпада Бога вашага."},{"book":"ІСУСА","chapter":"3","verse":"10","text":"І сказаў Ісус: з гэтага даведаецеся, што сярод вас ёсьць Бог жывы, Які прагоніць ад вас Хананэяў, і Габрэяў, і Фэрэзэяў, і Гергесэяў і Амарэяў і Евусэяў;"},{"book":"ІСУСА","chapter":"3","verse":"11","text":"вось каўчэг запавету Госпада ўсёй зямлі пойдзе перад вамі празь Ярдан;"},{"book":"ІСУСА","chapter":"3","verse":"12","text":"і вазьмеце сабе дванаццаць чалавек з плямёнаў Ізраілевых, па адным чалавеку з племя;"},{"book":"ІСУСА","chapter":"3","verse":"13","text":"І як толькі ступакі ног сьвятароў, што нясуць каўчэг Госпада, Уладара ўсёй зямлі, ступяць у ваду Ярдана, вада Ярданская высахне, а вада, якая цячэ зьверху, спыніцца сьцяною."},{"book":"ІСУСА","chapter":"3","verse":"14","text":"Дык вось, калі народ рушыў ад сваіх намётаў, каб пераходзіць Ярдан, і сьвятары панесьлі каўчэг запавету перад народам,"},{"book":"ІСУСА","chapter":"3","verse":"15","text":"дык, як толькі тыя, што несьлі каўчэг увайшлі ў Ярдан, і ногі сьвятароў, што несьлі каўчэг, апусьціліся ў ваду Ярдана,"},{"book":"ІСУСА","chapter":"3","verse":"16","text":"вада, якая цякла зьверху, спынілася і стала сьцяною на даволі вялікай адлегласьці, да горада Адама, які каля Цартана; а што цякла ў мора раўніны, у мора Салёнае, пайшла і высахла."},{"book":"ІСУСА","chapter":"3","verse":"17","text":"І народ пераходзіў насупраць Ерыхона; а сьвятары, якія несьлі каўчэг запавету Гасподняга, стаялі на сухім сярод Ярдана цьвёрдаю нагою. Усе Ізраілевыя пераходзілі па сухім, пакуль увесь народ не перайшоў празь Ярдан."}]}