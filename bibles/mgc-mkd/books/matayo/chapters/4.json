{"data":[{"book":"Matayo","chapter":"4","verse":"1","text":"Mora Lawo Kölö Laka ika Yësu gbɔ möku da lïpï zi Satani mo yɔnzɔ."},{"book":"Matayo","chapter":"4","verse":"2","text":"Mati mo oro hë nï ku kadra 'butësowɔ 'dö yɔndɔ aba kazi wakonyo maako, mo ëdï ku na o'bo."},{"book":"Matayo","chapter":"4","verse":"3","text":"Mora Satani ayi gbɔ zi mo iya henye, “Ëzë ëdï na wisi 'ba Wïrï ame'do zi ṛï'dï ne'e mofɔ rë nnï zi yï na mangɔlɔ'bɔ.”"},{"book":"Matayo","chapter":"4","verse":"4","text":"Yësu aya'ba dɔ mo iya henye, “Ayöru ku mï buku 'ba Wïrï iya henye, vïdï alima dë nje ra, wakonyo toto kö'du ma ëdï tasi ta ha Wïrï.”"},{"book":"Matayo","chapter":"4","verse":"5","text":"Mora Satani ika Yësu le tï'bë mï Yerusalema gawo laka, ënyï ï'dï mo ku le da tɔlɔ yëkëlu 'ba Wïrï."},{"book":"Matayo","chapter":"4","verse":"6","text":"Mo iya zi mo henye, “Ëzë ëdï na Wisi 'ba Wïrï umë rë yï akaŋo ga kö'du ayöru ku mï buku 'ba Wïrï iya henye, mo akï'dï me'do zi malayika ënïye ga kö'du 'bëyï zi zë kako yï kazi otra ndï yï ra ṛï'dï.”"},{"book":"Matayo","chapter":"4","verse":"7","text":"Yësu aya'ba dɔ mo iya henye, “Ayöru ku iya henye, ayɔnzɔ Yere Wïrï 'bëyï dë.”"},{"book":"Matayo","chapter":"4","verse":"8","text":"Mora Satani ika mo löhu da döku ma konda rïyë mora ayada damöku 'dö teme mo aba ti'de zi mo,"},{"book":"Matayo","chapter":"4","verse":"9","text":"iya henye, “Wa ne ti'de makï'dï zi yï ëzë alɔdrɔ ku akaŋo ma yeto.”"},{"book":"Matayo","chapter":"4","verse":"10","text":"Yësu aya'ba dɔ mo zi mo iya henye, “Ehe yaga tara ma Satani. Ga kö'du ayöru iya henye, ‘Nje Yere Wïrï 'bëyï amötu.’”"},{"book":"Matayo","chapter":"4","verse":"11","text":"Satani ila mo gbɔ mora malayika ayinnï akɔnyinnï mo gbɔ."},{"book":"Matayo","chapter":"4","verse":"12","text":"Mati Yësu owo ï'dï Yowani ku mï kamba, mo ënyï ï'bë gbɔ Galilaya."},{"book":"Matayo","chapter":"4","verse":"13","text":"Mo alima dë Nazereta ënyï ï'bë mï Kaparanamo, gawo ha föfö 'ba Galilaya mï dakaŋo 'ba Zebolona 'dö Napatali aba."},{"book":"Matayo","chapter":"4","verse":"14","text":"O'dɔ rë nï ku kaa Yisaya nëbï 'ba Wïrï iya ne here. Mo iya henye,"},{"book":"Matayo","chapter":"4","verse":"15","text":"“Tu'dë maako'e mï dakaŋo 'ba Zebolona 'dö Napatali aba,"},{"book":"Matayo","chapter":"4","verse":"16","text":"zë vïdï ma ëdï alimannï mï mandölu 'ba koli ne.”"},{"book":"Matayo","chapter":"4","verse":"17","text":"Mï kadra nani, Yësu ayeto kö'du kise 'bënï yëtï zi vïdï, iya henye, “Otɔ'e de 'e tëmï kö'du kyënyë 'be'e ga kö'du damöku 'ba Wïrï ëdï ku kara.”"},{"book":"Matayo","chapter":"4","verse":"18","text":"Mati Yësu ëdï alasi ta da götï 'ba föfö 'ba Galilaya, mo i'ja öndu vo kyenze kïrïye rïyö Simona ma ako'jo Petero öndu nï Anderiya aba. Ëdïnnï kyenze kïrï tëmï föfö öndu aba."},{"book":"Matayo","chapter":"4","verse":"19","text":"Yësu iya zi zë henye, “Ayiye zi ma, ma kayandiye zi vïdï kika mo zi Wïrï.”"},{"book":"Matayo","chapter":"4","verse":"20","text":"Here kandi ila öndu 'bënnï ne, ï'bënnï gbɔ mo aba."},{"book":"Matayo","chapter":"4","verse":"21","text":"Mo ï'bë nduwë dagba i'ja öndu ma kyamo'e rïyö, Yemisi nï Yowani aba gisi 'ba Zebedeyo zë ëdïnnï mï töŋbö ënnï 'bu nnï Zebedeyo ëtï öndu ënnï ko'jo mo nzɔ. Yësu ako'jo zë."},{"book":"Matayo","chapter":"4","verse":"22","text":"Mora kandi zë ilannï töŋbö ne 'bu nnï aba, ënyï ï'bënnï gbɔ mo aba."},{"book":"Matayo","chapter":"4","verse":"23","text":"Yësu ënyï alasi biya tëmï Galilaya, kö'du yandi aba mï bi 'ba mötu'e yöyö yöyö laka 'ba damöku 'ba Wïrï aba, zi vïdï ma ëdïnnï dakyïnë 'ba kɔɔ ma 'beri'beri rakɔɔ kɔ'jɔ aba."},{"book":"Matayo","chapter":"4","verse":"24","text":"Kö'du yöyö ga kö'du mo apere rë nï biya tëmï dakaŋo 'ba Siriya, mora here, vïdï ikannï zi mo zë ma na rakɔɔ riti aba tëmï kyïnë 'ba dakɔɔ ne'e biya, vïdï maako'e ndï keŋe aba Yësu akɔ'jɔ zë biya."},{"book":"Matayo","chapter":"4","verse":"25","text":"Vïdï kayo alö'bönnï ga ndï mo tëmï Galilaya a'ba Gawo 'Butë, tëmï Yerusalema, Yudiya dakaŋo kapa 'ba Yeredene ma aga mo."}]}