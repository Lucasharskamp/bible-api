{"data":[{"book":"Mark","chapter":"12","verse":"1","text":"Jesus ga agoago i nia ala kai, “Tangada gaa dogi dana hadagee waini, ga abaaba, gaa hai dana gowaa tau waini, ga haga duu dana angulaa hagaloohi. Mee gaa wanga gi ana gau dogi mee gi ngalua ai, gaa hana haga mogowaa.12.1 Isaiah 5.1-2"},{"book":"Mark","chapter":"12","verse":"2","text":"Di madagoaa taugai, gei mee ga hagau dana dangada hai hegau gi digau dogi mee aalaa, gi gaamai dono duhongo i di hadagee waini deelaa."},{"book":"Mark","chapter":"12","verse":"3","text":"Gei digau dogi mee gaa kumi tangada hai hegau deelaa, ga daaligi, ga hagau gii hana, dana mee ne kae ai."},{"book":"Mark","chapter":"12","verse":"4","text":"Gei tangada dana hadagee waini ga hagau labelaa dana huai dangada hai hegau. Digau dogi mee ga hagamaawa di libogo o maa, gaa hai di nadau hai e haga langaadia a mee."},{"book":"Mark","chapter":"12","verse":"5","text":"Gei tangada dana hadagee ga hagau labelaa dana huai dangada, gei digaula ga daaligi a mee. E dogologo ne hagau nomuli, gei guu tale huogodoo gi di haingadaa deelaa, hunu gau gu hagamamaawa, ge hunu gau gu daaligi gii mmade."},{"book":"Mark","chapter":"12","verse":"6","text":"Tangada dela ne dubu i golo, la go tama daane donu o tangada dana hadagee waini. Muliagi loo gei mee ga hagau hua go dana dama daane donu gi digau dogi mee aalaa. Ga helekai, ‘Au e iloo bolo digaula ga hagalabagau laa dagu dama daane.’"},{"book":"Mark","chapter":"12","verse":"7","text":"Gei digau dogi mee aalaa ga leelee i nadau mehanga boloo, ‘Deenei la go tama donu a maa. Lloomoi, gidaadou ga daaligi a mee gii made, gei gidaadou ga hai mee gi nia mee a maa ala belee hai mee ginai.’"},{"book":"Mark","chapter":"12","verse":"8","text":"Malaa, digaula gaa kumi tama daane deelaa, ga daaligi, gaa hudu tuaidina o maa gi daha mo di hadagee waini.”"},{"book":"Mark","chapter":"12","verse":"9","text":"Jesus ga heeu, “Malaa, tangada dana hadagee waini la gaa hai dana aha? Mee ga hanimoi, ga dadaaligi nia daane aalaa, gaa wanga di hadagee waini gi nnuai daangada gi benabena ina."},{"book":"Mark","chapter":"12","verse":"10","text":"Goodou digi daulia di Beebaa Dabu dela e helekai boloo,"},{"book":"Mark","chapter":"12","verse":"11","text":"Di mee deenei la ne hai go Dimaadua,"},{"book":"Mark","chapter":"12","verse":"12","text":"Nia dagi o digau o Jew, gu hagamada belee lawalawa a Jesus, i digaula e iloo bolo di ala kai a Maa le e hagatau ang gi ginaadou. I di nadau mmaadagu i digau dogologo aalaa, ga diiagi a Mee, gaa hula."},{"book":"Mark","chapter":"12","verse":"13","text":"Nia Pharisee mo digau hagamaamaa Herod ne hagau gi Jesus, belee haga ihala a mee gi nia heeu."},{"book":"Mark","chapter":"12","verse":"14","text":"Digaula ga lloomoi gi Mee ga heeu, “Tangada Agoago, gimaadou e iloo bolo Goe e helekai donu, e haga balumee nia hagabaubau dangada, ge hagalee hilihili dangada, ge e agoago di tonu i di hiihai a God gi nia daangada. Hagia mai be di maa e hai baahi gi tadau haganoho di hui tadau dagitedi gi di king o Rome? Gidaadou e hui be deeai?”"},{"book":"Mark","chapter":"12","verse":"15","text":"Gei Jesus gu gidee i lodo nadau helekai halahalau, ga helekai, “Goodou belee haga ihala au eiaha? Gaamai teenedi silber gii mmada au.”"},{"book":"Mark","chapter":"12","verse":"16","text":"Digaula gaa wanga di nadau teenedi, gei Mee ga heeu, “Ma di ada ni ooi, ge di ingoo ni ooi aanei?”"},{"book":"Mark","chapter":"12","verse":"17","text":"Gei Jesus ga helekai, “Malaa, wanga ina gi di king nia mee a di king, ge wanga ina gi God nia mee a God.”"},{"book":"Mark","chapter":"12","verse":"18","text":"Nia Sadduccee, ala e agoago bolo nia daangada e hagalee mouli aga i di made, ga lloomoi gi Jesus ga heeu,12.18 Nnegau 23.8"},{"book":"Mark","chapter":"12","verse":"19","text":"“Tangada Agoago, Moses guu hihi taganoho deenei,"},{"book":"Mark","chapter":"12","verse":"20","text":"“Dolomaa, tagahaanau daane dogohidu, di ulu madua gaa hai dono lodo, nomuli gaa made, di nau dama ai."},{"book":"Mark","chapter":"12","verse":"21","text":"Gei togolua daane la gaa lodo labelaa gi di ahina deelaa, geia gaa made labelaa, di nau dama ai, gei togodolu daane la go di hai la hua."},{"book":"Mark","chapter":"12","verse":"22","text":"Taga haanau daane dogohidu aalaa guu lodo huogodoo gi di ahina deelaa, gei ginaadou guu mmade huogodoo, nadau dama ai. Muliagina loo gei di ahina la gaa made."},{"book":"Mark","chapter":"12","verse":"23","text":"Di madagoaa digau mmade ma ga mouli aga i di laangi o di mouli aga, di ahina deelaa la gaa hai di lodo ni ooi? Idimaa, digau dogohidu aalaa ne lodo huogodoo gi mee.”"},{"book":"Mark","chapter":"12","verse":"24","text":"Jesus ga helekai, “Goodou gu ihala, idimaa goodou e de iloo nia helekai o di Beebaa Dabu mo di mogobuna o God."},{"book":"Mark","chapter":"12","verse":"25","text":"Digau mmade ma ga mouli aga, la hagalee hai nadau lodo, gadoo be digau di langi."},{"book":"Mark","chapter":"12","verse":"26","text":"Deenei di agoago o di mouli aga i di made: goodou digi daulia di Beebaa Moses di kai o di laagau e ulaula? Ma guu hihi bolo God e helekai gi Moses boloo,"},{"book":"Mark","chapter":"12","verse":"27","text":"“Mee go di God o digau mouli, hagalee ni digau mmade. Goodou digau gu ihala!”"},{"book":"Mark","chapter":"12","verse":"28","text":"Tangada haga donudonu haganoho i golo, e hagalongo gi nia helekai aanei. Mee gu iloo bolo nia helekai a Jesus ala ne hai gi di heeu o nia Sadduccee, le e humalia. Geia ga hanimoi gi Jesus, ga heeu, “Dehee taganoho koia e hagalabagau i nia haganoho huogodoo?”"},{"book":"Mark","chapter":"12","verse":"29","text":"Gei Jesus ga helekai, “Deenei taganoho koia e aamua:"},{"book":"Mark","chapter":"12","verse":"30","text":"Goe gi aloho i Dimaadua, go doo God,"},{"book":"Mark","chapter":"12","verse":"31","text":"“Gei di lua haganoho le e hai hua be di maa, boloo,"},{"book":"Mark","chapter":"12","verse":"32","text":"Tangada haga donudonu haganoho ga helekai gi Jesus, “Tangada Agoago, gu hai donu go au helekai ala ne hai boloo: ‘Tagi la dela hua go God, deai di god labelaa i golo ai, dela hua go Mee.12.32 Deuteronomy 4.35"},{"book":"Mark","chapter":"12","verse":"33","text":"Tangada la gi aloho i dono God, mai i lodo dono manawa, mo ana hagabaubau mo ono mahi, gei gi aloho i tangada dela i dono baahi be dono aloho i deia.’ Koia e hagalabagau go di hai hegau gi nia haganoho e lua aanei, i tadau hai dela e wanga dehuia tadau manu gi hongo di gowaa dudu tigidaumaha, mono tigidaumaha huogodoo ala e hai ang gi God.”12.33 1 Samuel 15.22; Pisalem 40.6-8; Isaiah 1.11-15; Hosea 6.6; Micah 6.6-8"},{"book":"Mark","chapter":"12","verse":"34","text":"Jesus ga iloo Ia, bolo nia helekai a maa gu hai donu, ge Ia ga helekai gi mee, “Goe hagalee mogowaa i Teenua King o God.”"},{"book":"Mark","chapter":"12","verse":"35","text":"Di madagoaa Jesus e hai ana agoago i lodo di Hale Daumaha, ge Ia ga heeu, “Digau haga donudonu haganoho le e aha ala e hai bolo di Mesaia la di hagadili ni David?"},{"book":"Mark","chapter":"12","verse":"36","text":"Idimaa, di Hagataalunga Dabu gu haga helekai a David:"},{"book":"Mark","chapter":"12","verse":"37","text":"“David donu e gahi a mee bolo dono Dagi, malaa di Mesaia la di hagadili behee ni David?”"},{"book":"Mark","chapter":"12","verse":"38","text":"Mee ga agoago gi digaula, “Goodou hudee kawe i digau haga donudonu haganoho ala e ulu i nia gahu lloo, ga heehee laa, gei e hiihai bolo nia daangada gi hagaaloho mo hagalaamua ina ginaadou i lodo nia gowaa huihui mee,"},{"book":"Mark","chapter":"12","verse":"39","text":"ge e hilihili nadau lohongo aamua i lodo nia synagogee mo lodo nia hagamiami."},{"book":"Mark","chapter":"12","verse":"40","text":"Aanei go digaula ala e mada maaloo e kae nia goloo o nia hale nia ahina guu mmade nadau lodo, ge e hai nadau dalodalo lloowehaa i mua nia golomada o nia daangada. Malaa, nadau hagaduadua la koia e huaidu.”"},{"book":"Mark","chapter":"12","verse":"41","text":"Jesus e noho i lodo di Hale Daumaha, hoohoo gi di gowaa dela e dugu ginai nia tigidaumaha, ge Ia e daumada digau ala e dugu nadau teenedi. E dogologo digau maluagina e tigidaumaha nadau teenedi e logo."},{"book":"Mark","chapter":"12","verse":"42","text":"Di ahina hagaloale guu made dono lodo ga hanimoi nomuli, gaa dugu ana teenedi e lua."},{"book":"Mark","chapter":"12","verse":"43","text":"Gei Jesus ga gahi mai ana dama agoago gi dono baahi, ga helekai, “Au e hagi adu gi goodou di tonu bolo tigidaumaha di ahina hagaloale deenei ne hai, la koia gu damanaiee i nia tigidaumaha digaula huogodoo."},{"book":"Mark","chapter":"12","verse":"44","text":"Digau ala i golo ne dugu hunu teenedi gi lodo di gowaa tigidaumaha mai nadau maluagina, gei di ahina hagaloale deenei gu hagaodi anga ana teenedi huogodoo ala belee hagahumalia ieia.”"}]}