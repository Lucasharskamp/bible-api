{"data":[{"book":"Dong","chapter":"21","verse":"1","text":"Chiihphado gu è iwo hamangkhung nane iwo sohnyiak doh. Igobi pha hamangkhung nane igobi pha sohnyiak ne san dun ro, chiih-è khamuii ne ùadun ro."},{"book":"Dong","chapter":"21","verse":"2","text":"21:2: Aij 52:1; Dng 3:12; Aij 61:10 Chiih-è gu è So Rajan nyie yi iwo Jerusalem ji shii doh chiih-è Hamangkhung-aphuii re-è hamangkhung wuii ne, phiyiybimi ne awairo gey shii si pha chiakhua pha duiine saro ne khriig rek pha gu è doh ro."},{"book":"Dong","chapter":"21","verse":"3","text":"21:3: Ezkh 37:27; Lew 26:11,12 Gu è gang goh yi biang re-è yao pha yoi: “Thuh shii Hamangkhung-aphuii ro hò ne bran rog shii ro! Ai ne ithek rog shii rai ruii phro, chiih-è ithek ne airo branthek ro. Hamangkhung-aphuii awai ne ithek rog shii um ruii phro, chiih-è ai ne ithek ro Hamangkhung-aphuii ro."},{"book":"Dong","chapter":"21","verse":"4","text":"21:4: Aij 25:8; Aij 35:10; 65:19  Ai ne ithek ro mieg re-è miegkho sad ruii phro. Thiisa hàne a-iy sha ruii phro, zo chiih-è ziak chiih-è riie ne oi sha ro. Ihèg manathek ne sandjong ro.”"},{"book":"Dong","chapter":"21","verse":"5","text":"Chiihphado hanyie biang shii dug pha ji è yao, “Chiih-è thuh gu ne zab manathek shii iwo rab pha ro!” Ai è de gu shii yao, “Hì zey bo, nyieliieshii hìpha miyaogamthek ne izai nane migi rek mua ruii phro.”"},{"book":"Dong","chapter":"21","verse":"6","text":"21:6: Aij 55:1 Chiih-è ai è yao, “Hì ne rekjong ro! Gu ne igobi nane iidohè ro, jao pha nane jong pha ro. Hanyie magunde khahang-hang pho ne nyie de igong aphi chid pha chai pha khokhrug è niing yi pha rangsua phi ruii phro."},{"book":"Dong","chapter":"21","verse":"7","text":"21:7: 2Sam 7:14; Chng 89:26,27 Hanyie è yang shii mua pho ne gu re-è ji choi ruii phro: Gu ne ithek ro Hamangkhung-aphuii rey ruii phro, chiih-è ithek ne guro aniphiing rey ruii phro."},{"book":"Dong","chapter":"21","verse":"8","text":"Jimagunde murumdumthek, khinrin rek, khiijai blia rekpho, sgohthek, siulao, hanyie è jadu rek, hanyie è jangbangthek shii misiasia, chiih-è zab pha khlamthek—ithek ro ithua ne barud rog shii hang pha bai khabang nyie jine dinpha iy ji ro.”"},{"book":"Dong","chapter":"21","verse":"9","text":"Miley pha hamangkhliie yi hanyie shii iidohè pha miley muathek è ley pha miley shiikhiiakhjam um pha ji è jia è gu shii wuii ne yao, Thawuii bo, chiih-è gu ne shiishaiduii ro yiy ji pha phiyiybimi shii doh yi pha ro."},{"book":"Dong","chapter":"21","verse":"10","text":"21:10: Ezkh 40:2  Ragung è gu shii phrai dun, chiih-è hamangkhliie re-è gu shii ne bajo giu phiing lakhung hà noh dun. Ai è gu shii Jerusalem riig yi, jine So Rajan ro, jine Hamangkhung-aphuii re-è hamangkhung è thazam wuiiramuii ro."},{"book":"Dong","chapter":"21","verse":"11","text":"Jine Hamangkhung-aphuii ro biisiie rog shii khlieng ro. Rajan ne jasphar pha igong lubao duiine khlieng ramuii ro, chiih-è sang grasthal duiine, doh yi ro."},{"book":"Dong","chapter":"21","verse":"12","text":"21:12,13: Ezkh 48:30-35 Ji ne boh, giu muthua snanyi gakthek rog shii chiih-è gakthek pha ilkhi snanyi hamangkhliiethek rog shii ro. Ji pha gakthek shii ne Israel pha bran snanyi jadthek ibengthek zey ne um ro."},{"book":"Dong","chapter":"21","verse":"13","text":"Thiichiih shii ne jijia ikhichiug hà gak uom um ro: Bichiu hà uom, hayang hà uom, hakhoi hà uom, nugo hà um ro."},{"book":"Dong","chapter":"21","verse":"14","text":"Rajan pha sarong shii ne snanyi lubaothek è rab ro, ji shii ne shiishaiduii ro guaphasamoythek snanyi ro ibeng zeyjong ro."},{"book":"Dong","chapter":"21","verse":"15","text":"21:15: Ezkh 40:3 Hamangkhliie hanyie gu shii yao pha ji shii ne rajan pha gakthek, nane muthua shii chua pha ne san muchuang um ro."},{"book":"Dong","chapter":"21","verse":"16","text":"Rajan ne riie nane phiang ne ò ikhichiung ro. Hamangkhliie re-è rajan shii awairo chua pha miichang re-è chua: Jine itham nyi è wieng wi labiang um ro, jine ji nyama giu chiih-è ji nyama riiy ro."},{"book":"Dong","chapter":"21","verse":"17","text":"Hamangkhliie è muthua shii de chua, chiih-è jine 216 giia giu ro, jine ai è kho pha 21:17: giu; dinne boh.chua pha ji duiine chua.21:17: 16 izey shii chiih-è 17 Grekh Jigi shii 12,000 phiang rone yao, chiih-è 144 phiang nyie shii ne miiriig um ro."},{"book":"Dong","chapter":"21","verse":"18","text":"21:18-21: Aij 54:11,12 Muthua ne jasphar re-è rab chiih-è rajan shii ne igang san è rab, jine gang sasia duiine ro."},{"book":"Dong","chapter":"21","verse":"19","text":"Rajan pha muthua pha sarong lubaothek ne igong pha lubaothek pha zab ichuathek re-è chiakhua ro. Igobi pha sarong lubao ne jasphar lubao ro, dinpha ne saphir pha igong lubao ro, uomchiieng pha jine agathe beng pha igong lubao ro, wichiieng pha jine emerald beng pha igong lubao ro,"},{"book":"Dong","chapter":"21","verse":"20","text":"guiichiieng pha jine onyz pha igong lubao ro, riigchiieng pha jine kharnelian pha igong lubao ro, mileychiieng pha jine ijoi gardz pha igong lubao ro, mileochiieng pha jine beryl pha igong lubao ro, digeychiieng pha jine thophaz pha igong lubao ro, suachiieng pha jine chalsedony pha igong lubao ro, suanajiachiieng pha jine thurguois pha igong lubao ro, suananyichiieng pha jine amethys pha igong lubao ro."},{"book":"Dong","chapter":"21","verse":"21","text":"Gak snanyi jine mukhothek snanyi ro; zab pha jijia gak ne iphen mukho è rab ro. Rajan pha lumuii ne igang san è rab ro, jine sasia duiine isang ro."},{"book":"Dong","chapter":"21","verse":"22","text":"Gu ne rajan shii misiahò adoh ro, nyieliieshii ji pha misiahò ne Ithong Hamangkhung-aphuii Bohblu nane shiishai duiine ro."},{"book":"Dong","chapter":"21","verse":"23","text":"21:23: Aij 60:19,20 Rajan ne ai lakhung shii chuang pha hasiang nane habie ne achiid ro, nyieliieshii Hamangkhung-aphuii ro biisiie ne ai lakhung shii chuang ro, chiih-è Shiishaiduii awai ne muchuang ro."},{"book":"Dong","chapter":"21","verse":"24","text":"21:24: Aij 60:3 Zab sohnyiak pha bran ne airo muchuang re-è lua ruii phro, chiih-è sohnyiak pha sajathek ne awaithek ro nuruii ne jihà yie ruii phro."},{"book":"Dong","chapter":"21","verse":"25","text":"21:25,26: Aij 60:11 Rajan pha gakthek ne zab pha inai hong ruii phro; ithek ne khuchungde abin ruii phro, nyieliieshii thiisa hàne habiu oi sha ro."},{"book":"Dong","chapter":"21","verse":"26","text":"Zabèboh nane sohthek pha nuruii shii ne rajan hà yie ruii phro."},{"book":"Dong","chapter":"21","verse":"27","text":"21:27: Aij 52:1; Ezkh 44:9 Jishii izea chiih-è hanyie è biwo manathek rek, chiih-è biidiie yao pho ne ji pha rajan shii akhud ruii phro. Hanyie ro ibeng ne shiishaiduii ro chai pha jigi shii zeyjong pho khud mua bie ruii phro."}]}