{"data":[{"book":"Yohana","chapter":"11","verse":"1","text":"Basi mtu mmoja jina lake Lazaro alikuwa mgonjwa. Yeye alikuwa akiishi Bethania kijiji cha Maria na Martha dada zake."},{"book":"Yohana","chapter":"11","verse":"2","text":"Huyu Maria, ambaye Lazaro kaka yake alikuwa mgonjwa, ndiye yule ambaye alimpaka Bwana mafuta na kuifuta miguu yake kwa nywele zake."},{"book":"Yohana","chapter":"11","verse":"3","text":"Hivyo hawa dada wawili walituma ujumbe kwa Yesu kumwambia, “Bwana, yule umpendaye ni mgonjwa.”"},{"book":"Yohana","chapter":"11","verse":"4","text":"Lakini Yesu aliposikia hayo, akasema, “Ugonjwa huu hautaleta mauti bali umetokea ili kudhihirisha utukufu wa Mungu, ili Mwana wa Mungu apate kutukuzwa kutokana na ugonjwa huu.”"},{"book":"Yohana","chapter":"11","verse":"5","text":"Pamoja na hivyo, ingawa Yesu aliwapenda Martha, Maria na Lazaro ndugu yao,"},{"book":"Yohana","chapter":"11","verse":"6","text":"baada ya kusikia kwamba Lazaro ni mgonjwa, aliendelea kukawia huko alikokuwa kwa siku mbili zaidi."},{"book":"Yohana","chapter":"11","verse":"7","text":"Ndipo akawaambia wanafunzi wake, “Haya, turudi Uyahudi.”"},{"book":"Yohana","chapter":"11","verse":"8","text":"Wanafunzi wake wakamwambia, “Rabi, Wayahudi walikuwa wanataka kukupiga mawe, nawe unataka kurudi huko?”"},{"book":"Yohana","chapter":"11","verse":"9","text":"Yesu akawajibu, “Si kuna saa kumi na mbili za mchana katika siku moja? Wala watembeao mchana hawawezi kujikwaa kwa maana wanaona nuru ya ulimwengu huu."},{"book":"Yohana","chapter":"11","verse":"10","text":"Lakini wale watembeao usiku hujikwaa kwa sababu hakuna nuru ndani yao.”"},{"book":"Yohana","chapter":"11","verse":"11","text":"Baada ya kusema haya, Yesu akawaambia, “Rafiki yetu Lazaro amelala, lakini naenda kumwamsha.”"},{"book":"Yohana","chapter":"11","verse":"12","text":"Wanafunzi wakamwambia, “Bwana, kama amelala usingizi ataamka.”"},{"book":"Yohana","chapter":"11","verse":"13","text":"Hata hivyo, Yesu alikuwa anazungumzia kuwa Lazaro amekufa, lakini wanafunzi wake hawakuelewa, walidhani kwamba anasema Lazaro amelala usingizi tu."},{"book":"Yohana","chapter":"11","verse":"14","text":"Kwa hiyo Yesu akawaambia waziwazi, “Lazaro amekufa."},{"book":"Yohana","chapter":"11","verse":"15","text":"Hata hivyo nafurahi kwa kuwa sikuwepo huko kabla ya Lazaro kufa, ili mpate kuamini. Lakini sasa twendeni kwake.”"},{"book":"Yohana","chapter":"11","verse":"16","text":"Tomaso aliyeitwa Pacha akawaambia wanafunzi wenzake, “Sisi nasi twendeni tukafe pamoja naye.”"},{"book":"Yohana","chapter":"11","verse":"17","text":"Yesu alipowasili huko alikuta Lazaro amekuwa kaburini siku nne."},{"book":"Yohana","chapter":"11","verse":"18","text":"Basi Bethania ulikuwa karibu na Yerusalemu umbali wa karibu maili mbili,11:18 Maili mbili ni kama kilomita tatu."},{"book":"Yohana","chapter":"11","verse":"19","text":"na Wayahudi wengi walikuwa wamekuja kuwafariji Martha na Maria kwa ajili ya kufiwa na ndugu yao."},{"book":"Yohana","chapter":"11","verse":"20","text":"Martha aliposikia kwamba Yesu anakuja, alitoka kwenda kumlaki, ila Maria alibaki nyumbani."},{"book":"Yohana","chapter":"11","verse":"21","text":"Martha akamwambia Yesu, “Bwana, kama ungalikuwa hapa, ndugu yangu hangalikufa."},{"book":"Yohana","chapter":"11","verse":"22","text":"Lakini sasa ninajua kuwa chochote utakachomwomba Mungu, atakupa.”"},{"book":"Yohana","chapter":"11","verse":"23","text":"Yesu akamwambia, “Ndugu yako atafufuka.”"},{"book":"Yohana","chapter":"11","verse":"24","text":"Martha akamjibu, “Ninajua ya kuwa atafufuka wakati wa ufufuo wa wafu siku ya mwisho.”"},{"book":"Yohana","chapter":"11","verse":"25","text":"Yesu akamwambia, “Mimi ndiye huo ufufuo na uzima. Yeye aniaminiye mimi, hata akifa atakuwa anaishi"},{"book":"Yohana","chapter":"11","verse":"26","text":"na yeyote aishiye na kuniamini hatakufa kabisa hata milele. Je, unasadiki haya?”"},{"book":"Yohana","chapter":"11","verse":"27","text":"Martha akamwambia, “Ndiyo Bwana, ninaamini ya kuwa wewe ndiwe Kristo,11:27 Kristo maana yake ni Masiya, yaani Aliyetiwa mafuta. Mwana wa Mungu, yeye ajaye ulimwenguni.”"},{"book":"Yohana","chapter":"11","verse":"28","text":"Baada ya kusema haya Martha alikwenda, akamwita Maria dada yake faraghani na kumwambia, “Mwalimu yuko hapa anakuita.”"},{"book":"Yohana","chapter":"11","verse":"29","text":"Maria aliposikia hivyo, akaondoka upesi akaenda mpaka alipokuwa Yesu."},{"book":"Yohana","chapter":"11","verse":"30","text":"Yesu alikuwa hajaingia kijijini, bali alikuwa bado yuko mahali pale alipokutana na Martha."},{"book":"Yohana","chapter":"11","verse":"31","text":"Wale Wayahudi waliokuwa pamoja na Maria nyumbani wakimfariji walipoona ameondoka haraka na kutoka nje, walimfuata wakidhani ya kwamba alikuwa anakwenda kule kaburini kulilia huko."},{"book":"Yohana","chapter":"11","verse":"32","text":"Maria alipofika mahali pale Yesu alipokuwa, alipiga magoti miguuni Pake na kusema, “Bwana, kama ungalikuwa hapa, ndugu yangu hangalikufa.”"},{"book":"Yohana","chapter":"11","verse":"33","text":"Yesu alipomwona Maria akilia na wale Wayahudi waliokuja pamoja naye pia wakilia, Yesu alisikia uchungu moyoni, akafadhaika sana."},{"book":"Yohana","chapter":"11","verse":"34","text":"Akauliza, “Mmemweka wapi?”"},{"book":"Yohana","chapter":"11","verse":"35","text":"Yesu akalia machozi."},{"book":"Yohana","chapter":"11","verse":"36","text":"Ndipo Wayahudi wakasema, “Tazama jinsi alivyompenda Lazaro!”"},{"book":"Yohana","chapter":"11","verse":"37","text":"Lakini wengine wakasema, “Je, yule aliyefungua macho ya kipofu, hakuweza kumfanya na huyu asife?”"},{"book":"Yohana","chapter":"11","verse":"38","text":"Yesu kwa mara nyingine akiwa amefadhaika sana, akafika penye kaburi. Hilo kaburi lilikuwa pango ambalo jiwe lilikuwa limewekwa kwenye ingilio lake."},{"book":"Yohana","chapter":"11","verse":"39","text":"Yesu akasema, “Liondoeni hilo jiwe.”"},{"book":"Yohana","chapter":"11","verse":"40","text":"Yesu akamwambia, “Sikukuambia kwamba kama ukiamini utauona utukufu wa Mungu?”"},{"book":"Yohana","chapter":"11","verse":"41","text":"Kwa hiyo wakaliondoa lile jiwe kutoka kaburini. Yesu akainua macho yake juu akasema, “Baba, ninakushukuru kwa kuwa wanisikia."},{"book":"Yohana","chapter":"11","verse":"42","text":"Ninajua ya kuwa wewe hunisikia siku zote, lakini nimesema haya kwa ajili ya umati huu uliosimama hapa, ili wapate kuamini ya kuwa wewe umenituma.”"},{"book":"Yohana","chapter":"11","verse":"43","text":"Baada ya kusema haya, Yesu akapaza sauti yake akaita, “Lazaro, njoo huku!”"},{"book":"Yohana","chapter":"11","verse":"44","text":"Yule aliyekuwa amekufa akatoka nje, mikono yake na miguu yake ikiwa imeviringishiwa vitambaa vya kitani na leso usoni pake."},{"book":"Yohana","chapter":"11","verse":"45","text":"Hivyo Wayahudi wengi waliokuwa wamekuja kumfariji Maria, walipoona yale Yesu aliyoyatenda wakamwamini."},{"book":"Yohana","chapter":"11","verse":"46","text":"Lakini baadhi yao wakaenda kwa Mafarisayo na kuwaambia mambo Yesu aliyoyafanya."},{"book":"Yohana","chapter":"11","verse":"47","text":"Kwa hiyo viongozi wa makuhani na Mafarisayo wakaita mkutano wa baraza."},{"book":"Yohana","chapter":"11","verse":"48","text":"Kama tukimwacha aendelee hivi, kila mtu atamwamini, nao Warumi watakuja na kupaharibu mahali petu patakatifu na taifa letu.”"},{"book":"Yohana","chapter":"11","verse":"49","text":"Mmoja wao aliyeitwa Kayafa, ambaye alikuwa kuhani mkuu mwaka huo, akasema, “Ninyi hamjui kitu chochote!"},{"book":"Yohana","chapter":"11","verse":"50","text":"Hamjui kwamba ni afadhali mtu mmoja afe kwa ajili ya watu, kuliko taifa lote liangamie?”"},{"book":"Yohana","chapter":"11","verse":"51","text":"Hakusema haya kutokana na mawazo yake mwenyewe bali kama kuhani mkuu mwaka huo, alitabiri kuwa Yesu angelikufa kwa ajili ya taifa la Wayahudi,"},{"book":"Yohana","chapter":"11","verse":"52","text":"wala si kwa ajili ya taifa hilo pekee, bali pia kwa ajili ya watoto wa Mungu waliotawanyika, ili kuwaleta pamoja na kuwafanya wawe wamoja."},{"book":"Yohana","chapter":"11","verse":"53","text":"Hivyo tangu siku hiyo wakawa wanafanya mipango ili wamuue Yesu."},{"book":"Yohana","chapter":"11","verse":"54","text":"Kwa hiyo Yesu akawa hatembei hadharani miongoni mwa Wayahudi, bali alijitenga akaenda sehemu iliyo karibu na jangwa kwenye kijiji kiitwacho Efraimu. Akakaa huko na wanafunzi wake."},{"book":"Yohana","chapter":"11","verse":"55","text":"Basi Pasaka ya Wayahudi ilipokuwa imekaribia, watu wengi walitoka vijijini wakaenda Yerusalemu kabla ya Pasaka ili wakajitakase."},{"book":"Yohana","chapter":"11","verse":"56","text":"Watu wakawa wanamtafuta Yesu, nao waliposimama kwenye eneo la Hekalu waliulizana, Je, mtu huyu hatakuja kamwe kwenye Sikukuu?"},{"book":"Yohana","chapter":"11","verse":"57","text":"Viongozi wa makuhani na Mafarisayo walikuwa wametoa amri kuwa yeyote atakayejua mahali Yesu aliko, lazima atoe taarifa ili wapate kumkamata."}]}