{"data":[{"book":"Kholosithek","chapter":"3","verse":"1","text":"Nathek ne Masi rog shii chai hòijong, Ji-è nathek ro lubuthek ne hamangkhung pha manathek shii now mage bo, Khihà Masi ne Hamangkhung-aphuii ro biang pha phazoi shii dug muii ro."},{"book":"Kholosithek","chapter":"3","verse":"2","text":"Nathek ro khanithek ne ichiih sohnyiak pha ji shii asi pha, thiisa pha manathek shii isiie rek bo."},{"book":"Kholosithek","chapter":"3","verse":"3","text":"Chiih-è nathek iy dun pha ji è nathek ro chai ne Masi rog shii ug ne Hamangkhung-aphuii hà ro."},{"book":"Kholosithek","chapter":"3","verse":"4","text":"Nathek ro isbang chai ne Masi ro chiih-è ai dong mage shii, chiihphado nathek de ai rog shii dong ne airo biisiie ji thang ruii phro!"},{"book":"Kholosithek","chapter":"3","verse":"5","text":"Chiihphado, nathek shii ne siulao, zea, awie pha now pha sohnyiak pha chid blia, awie yang pha, chiih-è giichak (chiih-è sgow ne jangbang ro) nathek shii blia rek pha ji shii ne ua muii bo."},{"book":"Kholosithek","chapter":"3","verse":"6","text":"Nyieliieshii jithek pha chiang ji è Hamangkhung-aphuii ro lijieg hanyie è aishii anuii pho shii thog ruii phro."},{"book":"Kholosithek","chapter":"3","verse":"7","text":"Ishak jia shii nathek ro chai ne jithek è dia muii shii, nathek ne nawaithek è chid pha ji shii sieng."},{"book":"Kholosithek","chapter":"3","verse":"8","text":"Jishii thuh nathek ne hì thek pha zab mana shii, lijieg, awie now, chiih-è khiijai pha than manathek jithek zab è ruang rai bo. Makhak-riing pha miyao dinne zea miyaothek nathek semthek è akhia rabo."},{"book":"Kholosithek","chapter":"3","verse":"9","text":"3:9: Iphi 4:22Nawaithek chung biidiie ayao rai rabo, nyieliieshii nathek ne ihèg lajia pha ji ne hongjong muii ro"},{"book":"Kholosithek","chapter":"3","verse":"10","text":"3:10: Iphi 4:24; Igo 1:26chiih-è nathek ne iwo ji guii bo. Hì ne iwo chai ro nyie yi Hamangkhung-aphuii awai ne rab pho ro, chiih-è athodang pha iwo awai ro midong duiine rab lumao, nyieliieshii awairo ley khani nathek shii rey yie pha rek."},{"book":"Kholosithek","chapter":"3","verse":"11","text":"Ji è rey pha chiang shii, Gaibranthek nane Jewthek duchoi migiangkheg pha nane migiang-akheg pho duchoi shii dinne jabiingpho duiine miishiiypho, khiao chiih-è ichad pho chung ne nyie yoh oi ro, jishii zab ne Masi ro, Masi ne zab shii um ro."},{"book":"Kholosithek","chapter":"3","verse":"12","text":"Nathek ne Hamangkhung-aphuii ro bran ro; ai è nathek shii miie chiih-è awairo rone nathek shii gua. Ji-è chiihphado, nathek ne bushun, jum, isiie, mieng, nane zud pha yung guii bo."},{"book":"Kholosithek","chapter":"3","verse":"13","text":"Nawaithek chung zud rai bo chiih-è nathek gai gidieg yao rai mage shii khung phi rai bo. Nathek ne Ithong è khung phi pha duiine nawaithek chung de khung rai bo."},{"book":"Kholosithek","chapter":"3","verse":"14","text":"Chiih-è hìthek shiine miie pha ji shii lao bo, nyie ne zab shii khriig ò jia hà phang ne ruii phi phro."},{"book":"Kholosithek","chapter":"3","verse":"15","text":"Hìpha liijiing ne nathek phak shii gayiig rek phi pha Masi è phi ro; chiih-è hìne jipha liijiing ro Hamangkhung-aphuii è siu jia shii ò jia rek pha ho. Chiih-è laso phi bo."},{"book":"Kholosithek","chapter":"3","verse":"16","text":"3:16,17: Iphi 5:19,20Masi ro mua ne zab nathek shii lubuthek hà um bo. Nawaithek chung zab khani rog shii yua ne yung rai bo. Sthun bai ne, ibai bai ne, so ibaithek bai ne; Hamangkhung-aphuii shii nawaithek lubu è ibai bai ne laso phi bo."},{"book":"Kholosithek","chapter":"3","verse":"17","text":"Chiihphado, nathek ne zab rek ne yao bo, Ithong Isu ibeng è zab rek ro, chiih-è nathek ne ai chiang è Hamangkhung-aphuii Aphuii shii laso phi bo."},{"book":"Kholosithek","chapter":"3","verse":"18","text":"Yiy nawaithek ne nawaithek geythek shii phi muii bo, chiih-è nathek Masiphothek è nyie rek pha ji duiine rek bo."},{"book":"Kholosithek","chapter":"3","verse":"19","text":"Geythek, nawaithek yiy shii miie bo chiih-è ithek shii buii arek rabo."},{"book":"Kholosithek","chapter":"3","verse":"20","text":"Aniphiing, idang nawaithek aphuii-amuiithek shii nuii pha hì ne nathek ro Masipho pha blia ro, chiih-è Hamangkhung-aphuii è sang pha chiang ji ne hì ro."},{"book":"Kholosithek","chapter":"3","verse":"21","text":"Aphuii-amuiithek, Nawaithek aniphiing shii alijieg yi rabo, asi shii ne ithek lubu ìu rey mage phro."},{"book":"Kholosithek","chapter":"3","verse":"22","text":"Khiaothek, zab shii ne nawaithek ro muspho shii nuii bo, nathek ne ithek è nathek shii riig mage shii nathek ne rek chak rone doh yi pha arek bie rabo; jishii nawaithek lubu rog shii rek bo nyieliieshii nathek ne Hamangkhung-aphuii shii ilab rek phi."},{"book":"Kholosithek","chapter":"3","verse":"23","text":"Nathek nyie blia rek magungde, nathek ne bran blia rek pha asi pha Ithong ro blia rek pha duiine nawaithek lubu rog shii rek bo."},{"book":"Kholosithek","chapter":"3","verse":"24","text":"Now bo Ithong è awai bran shii nyie ruii phi pha ji ne nathek ne mua ruii phro. Chiih-è nathek è blia rek pha Masi ne isbang Muspho ro."},{"book":"Kholosithek","chapter":"3","verse":"25","text":"3:25: Iphy 10:17; Iphi 6:9Chiih-è nyie awie pha blia rek arone aishii ji duiine phi din ruii phro, nyieliieshii Hamangkhung-aphuii è zab bran shii ò è chua ruii phro."}]}