{"data":[{"book":"ያይቆኦቤ ኪኢቶ''","chapter":"2","verse":"1","text":"ታ ዒሾንሦ! ታ ሚሾንሦ! ቦንቺንቴ ኑ ጎዳሢ ዬሱስ ኪሪስቶሴ ዒ'ንሢ ጉሙርቃያ ማዔሢሮ ፔቴ''ሢ ባጋሢዳፓ ባሻያ ማሂ ዛጊ ዱሙሞ ሳዛ'' ጌሢፖቴ።"},{"book":"ያይቆኦቤ ኪኢቶ''","chapter":"2","verse":"2","text":"ጎዖንቴ ላምዖ ዓሲ ዒንሢ ቡኪንቴ ቤዞ ሙኬኔ ኑ ጎዖም፤ ፔቴ'' ዓሢ ኬኤሎ''ይዳ ዎርቄ ዢኢሮ ዓኣሢ ሃሣ ሚዛጲ ማኣዖ ማይንቴ ዖርጎቺ ዓሲ፥ ባጋሢ ቱርጫዺ ኪንቄ ማኣዖ ማይንቴያ ማንቆ ዓሲ ማዔቶ፥"},{"book":"ያይቆኦቤ ኪኢቶ''","chapter":"2","verse":"3","text":"ዒንሢ፡ ሚዛጶ ዓፒሎ ማይንቴ ዓሢ ቦንቺ፦ «ሃኖ' ኮዦ ቤዜሎይዳ ዴዔ» ጌዒጋፓ ማንቆ ዓሢም ጋዓንቴ፦ «ኔኤኒ ያኣሶ ዔቄ ጋዓንዳኔ፤ ሃንጎ ዒንሢ ዒዛ ሃይካ ሙኪ ቶኮ ዴማ'' ዴዔ» ጋዓንዳኔ።"},{"book":"ያይቆኦቤ ኪኢቶ''","chapter":"2","verse":"4","text":"ዬያይዲፆና ዒንሢ ባኣኮ''ይዳ ዒንሢ ፔቴ''ሢ ሂርኪዲ ባጋሢ ባሼ ማሂ ዱሙሞ ሳዛ'' ጌሣያ፥ ሃሣ ፑርቱሞና ዓሲዳ ዎጋያ ማዒባኣዓዳ?"},{"book":"ያይቆኦቤ ኪኢቶ''","chapter":"2","verse":"5","text":"ታኣኒ ዒንሢ ናሽካ፥ ታኣኮ ዒሾንሦ! ሚሾንሦ! ዋይዙዋቴ፤ ፆኦሲ ዒዛ ጉሙርቂ ጎናሲ ዔኪፆና ዔያታ ዖርጎቺ ማዓንዳጉዲና ዒዛ ናሽካ ዓሶም ሃጊ ማዓንዳ ዎዛ ማሂ ዒንጌ ካኣቱሞ ዔያታ ዻካላንዳጉዲ ሃያ ሳዖይዳ ዓኣ ማንቆ ዓሶ ዒዚ ዶኦሪባኣዓዳ?"},{"book":"ያይቆኦቤ ኪኢቶ''","chapter":"2","verse":"6","text":"ዒንሢ ጋዓንቴ ማንቆ ዓሶ ቦሃኔ፤ ዒንሢ ሜታሳ ዓሶና ሃሣ ዎጎ ቤዞ ዒንሢ ዔኪ ዔኪ ዓኣዻ ዓሳ ዖርጎጮ ዓሶቱዋዓዳ?"},{"book":"ያይቆኦቤ ኪኢቶ''","chapter":"2","verse":"7","text":"ዒንሢ ዛሎ''ና ዔኤሊ''ንታ ቦንቺንቴ ሱ'ንፆ ዒንሢኮ ጫሽካሢ ዔያቶቱዋዓዳ?"},{"book":"ያይቆኦቤ ኪኢቶ''","chapter":"2","verse":"8","text":"ጌኤዦ ማፃኣፖይዳ፦ «ዓሲ ዓዳ'' ኔና ማሂ ናሽኬ» ጌይንቲ ፃኣፒንቴ ፆኦሲኮ ቦንቺንቴ ዎጎ ዒንሢ ኩንሣያ ማዔቶ ኮሺ ዒንሢ ማዻኔ።"},{"book":"ያይቆኦቤ ኪኢቶ''","chapter":"2","verse":"9","text":"ዓሶ ባኣካ'' ዒንሢ ዱማሲሢ ጌሤቶ ጋዓንቴ ጎሜ ዒንሢ ማዻኔ፤ ዎጎኮ ዒንሢ ዑሣ ዓኣዺፆና ዎጋ'' ፔ ቶኦኪና ዒንሢም ዻቢንቶ ዻዋንዳኔ።"},{"book":"ያይቆኦቤ ኪኢቶ''","chapter":"2","verse":"10","text":"ዓሲ' ፆኦሲ ዓይሢፆ ቢያሢዳፓ ፔቴ'' ዻባዖ፥ ሃንጎ ዓቴ''ሢ ቢያ ኩንሤያታቶዋ ቢያሢ ዒዚ ዻቤያ ማዓንዳኔ።"},{"book":"ያይቆኦቤ ኪኢቶ''","chapter":"2","verse":"11","text":"«ማቾ ሃሣ ዓኒ ማዒባኣ ዓሲና ላሂፖ» ጌዔ ጎዳሢ ዬያጉዲ ሃሣ «ዓሲ ዎዺፖ» ጌዔኔ፤ ኔኤኒ ማቾ ሃሣ ዓኒ ማዒባኣ ዓሲና ላሂባኣያ ማዔቶዋ ዓሲ ኔ ዎዼቴ ዎጎ ኔ ዻቤኔ።"},{"book":"ያይቆኦቤ ኪኢቶ''","chapter":"2","verse":"12","text":"ዒንሢ ጌስታኣና ሃሣ ማዻኣና ዎጋ'' ጎሜ ዓይላቶይዳፓ ጉቤ ኬሴ'' ዓሲጉዲ ማዑዋቴ።"},{"book":"ያይቆኦቤ ኪኢቶ''","chapter":"2","verse":"13","text":"ዓይጎሮ ጌዔቶ ፆኦሲኮ ዎጋ'' ዓቶም ጎውዋ ዓሲም ፔኤሮ ዓቶም ጎውዋሴ፤ ያዺ ማዔቶዋ ዓቶም ጌይሢ ዎጌ ባባሻኔ።"},{"book":"ያይቆኦቤ ኪኢቶ''","chapter":"2","verse":"14","text":"ታ ዒሾንሦ! ታ ሚሾንሦ! ዓሲ፦ «ዬሱሴ ታ ጉሙርቃኔ» ጋዓዖ፥ ጉሙርቂፆ ኮሺ ማዾና ፔጋሲባኣቶ ዒዛ ዓይጎ ማኣዳ''ንዳይ? ጉሙርቂፃ ዒዛኮ ዒዛ ዻቂሻኒ ዳንዳዓ?"},{"book":"ያይቆኦቤ ኪኢቶ''","chapter":"2","verse":"15","text":"ኮኦኪንሢና፡ ማኣዓ ባኣዚ''ና ሙዓ ባኣዚ''ና ባኣ ጌርሲንሢ ሃሣ ጌሮንሢ ማዓ ዓሲ ዒንሢኮ ዓኣንቴ፥"},{"book":"ያይቆኦቤ ኪኢቶ''","chapter":"2","verse":"16","text":"ዒንሢ ዔያቶ ናንጎም ኮይሳ ባኮ ዒንጉዋዖ ጉሪ፦ «ኮሺ ዓኣዹዋቴ! ዒንሢም ዖይዾንጎ! ሙዒ ሚሽኩዋቴ!» ጌዔያታቶ ዔያቶ ዓይጎ ማኣዳ''ንዳይ?"},{"book":"ያይቆኦቤ ኪኢቶ''","chapter":"2","verse":"17","text":"ዬያሮ ኮሺ ማዾይዳፓ ዱማዼ ዬሱሴ ጉሙርቂሢ ፔ ቶኦኪና ሃይቄያኬ።"},{"book":"ያይቆኦቤ ኪኢቶ''","chapter":"2","verse":"18","text":"ጋዓንቴ፦ «ኔኤኒ ታ ዬሱሴ ጉሙርቃኔ ጌዒ ዖቶርቃያታቶ፥ ታ ኮሺ ማዾ ማዻያኬ ጋዓ ዓሲ ዓኣቶ፥ ታኣኒ ዒዛም ኔኤኮ ዬሱሴ ጉሙርቂፆ ኔ ማዾ''ይዳፓ ዱማሲ ታና ቤኤዜ፤ ታኣኒያ ታ ማዾ''ና ዬሱሴ ጉሙርቂፆ ታኣሲ'' ኔና ቤኤዛንዳኔ» ጋዓንዳኔ።"},{"book":"ያይቆኦቤ ኪኢቶ''","chapter":"2","verse":"19","text":"ኔኤኒ፦ «ፔቴ'' ፆኦሲ ዓኣኔ ጌዒ ጉሙርቃኔ» ዬይ ኮሺኬ፤ ጋዓንቴ ጉሙርቂፆ ፑርቶ ዓያናኣ ጉጉሙርቃኔ፤ ሃሣ ዒጊጪያ ጎጎጋይቃኔ።"},{"book":"ያይቆኦቤ ኪኢቶ''","chapter":"2","verse":"20","text":"ኔኤኒ ሃይ ዔኤያሢ! ማዾይዳፓ ዱማዼ ጉሙርቂሢ ዓኣፒ ባኣያ"},{"book":"ያይቆኦቤ ኪኢቶ''","chapter":"2","verse":"21","text":"ኑ ዓዳሢ ዓብራሃሜ ፔ ናኣዚ'' ዪሳኣቄ ዒንጎ ባኮ ሺኢሺ ካኣሽኮ ቤዞይዳ ፆኦሲም ዒንጎ ባኣዚ'' ማዓንዳጉዲ ሺኢሼ ዎዶ''ና፥ ማዾና ፂሊ''ባኣዓዳ?"},{"book":"ያይቆኦቤ ኪኢቶ''","chapter":"2","verse":"22","text":"ዬይ ጉሙርቂፃ ማዾና ዎላ'' ማዔሢና ጉሙርቂፃኣ ማዾና ጎናዼሢ ኔ ዛጋ?"},{"book":"ያይቆኦቤ ኪኢቶ''","chapter":"2","verse":"23","text":"ጌኤዦ ማፃኣፖይዳ፦ «ዓብራሃሜ ፆኦሲ ጉሙርቄኔ፤ ፆኦሲያ ዒዛ ፔ ዓሲ ማሄኔ» ጌይንቴ ቃኣላ'' ኩሜኔ፤ ዬያይዲፆና ዓብራሃሜ ፆኦሲኮ ላጌ'' ጌይንቴኔ።"},{"book":"ያይቆኦቤ ኪኢቶ''","chapter":"2","verse":"24","text":"ዓካሪ ዓሲ ፂላ''ሢ ጉሙርቂሢና ሌሊቱዋንቴ ማዾና ዎላ'' ማዔሢ ኔ ዛጋኔ።"},{"book":"ያይቆኦቤ ኪኢቶ''","chapter":"2","verse":"25","text":"ዓኒ ባኣያ ዞኦዛ ኮኦማ፥ ሬዓባ ጌይንታ ላኣሌላ ዒስራዔኤሌኮ ኪኢቶ'' ዓሶ ፔ ማኣራ ዔኪ ሾኦቺንሢፆና ሃሣ ጊንሣ ሜሌ'' ጎይሢና ፑኒንቲ ዔያታ ቶሊ'' ዴንዳንዳጉዲ ማሂፆና ፔ ማዾ''ና ፂሊ''ባኣዓዳ?"},{"book":"ያይቆኦቤ ኪኢቶ''","chapter":"2","verse":"26","text":"ሼምፖይዳፓ ዱማዼ ዓሽኪ ሃይቄያታሢጉዲ ማዾይዳፓ ዱማዼ ጉሙርቂሢ ያዼ ሃይቄያኬ።"}]}