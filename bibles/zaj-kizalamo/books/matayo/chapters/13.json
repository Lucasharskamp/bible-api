{"data":[{"book":"MATAYO","chapter":"13","verse":"1","text":"Zua didija Yesu kalawa muna ing'anda, kakala hamgwazo wa idilamba."},{"book":"MATAYO","chapter":"13","verse":"2","text":"Dale kulu da wanhu dimzunguluka, avo kakwela na kukala muna ingalawa. Na didale da wanhu dima mumgwazo wa idilamba."},{"book":"MATAYO","chapter":"13","verse":"3","text":"Kawalongela vinhu bwando mmahala."},{"book":"MATAYO","chapter":"13","verse":"4","text":"Viyakalile yozihanda, ziyagwe zilagalila mnzila, na ndege weza wazija."},{"book":"MATAYO","chapter":"13","verse":"5","text":"Mbeyu ziyagwe zilagalila mmabwe kukalile na ulongo mdodo. Avo zota himahima kwavija ulongo ukala mdodo."},{"book":"MATAYO","chapter":"13","verse":"6","text":"Ila zua vidilawile diilukuza imiche na kwavija mizizi yake haingile hasi ng'hani imiche inyala."},{"book":"MATAYO","chapter":"13","verse":"7","text":"Mbeyu ziyagwe zilagalila mmizomola, imizomola ikula na kuizingiliza imiche."},{"book":"MATAYO","chapter":"13","verse":"8","text":"Ila mbeyu ziyagwe zilagalila muulongo unogile, ziyagwe zilela mia, ziyagwe zilela malongo sita, na ziyagwe zilela malongo madatu."},{"book":"MATAYO","chapter":"13","verse":"9","text":"Yali na magwiti na yahulike.”"},{"book":"MATAYO","chapter":"13","verse":"10","text":"Abaho, wanahina wamcholela Yesu wamuuza, “Habali ulonga na wanhu mmahala?”"},{"book":"MATAYO","chapter":"13","verse":"11","text":"Yesu kawalongela, “Mweye mgweleligwa nzewele za kuzitanga nyong'onyo za Undewa wa Kuulanga, ila hewo hawagweleligwe."},{"book":"MATAYO","chapter":"13","verse":"12","text":"Munhu yali na kinhu kokongezelwa na kowa navo bwando, ila munhu yalibule kinhu hata kija ikidodo chayalinacho kobokigwa."},{"book":"MATAYO","chapter":"13","verse":"13","text":"Kilamso cha kulonga nao mmahala kicho kino, kamba wolola ila hawona kinhu, na wotegeleza ila hawahulika ama hawavitanga."},{"book":"MATAYO","chapter":"13","verse":"14","text":"Uhokozi wa Isaya uvikila kumwao,"},{"book":"MATAYO","chapter":"13","verse":"15","text":"kwavija wanhu wano wana mioyo midala,"},{"book":"MATAYO","chapter":"13","verse":"16","text":"“Ila gamota meso genu, kwavija golola, na magwiti genu, gohulika."},{"book":"MATAYO","chapter":"13","verse":"17","text":"Nowalongela ikweli, wahokozi na wanhu bwando walibule uzenzeleganye wasulukila kugona gano gomgona mweye, ila hawagonile, na wasulukila kugahulika gano gomuhulika mweye, ila hawagahulike."},{"book":"MATAYO","chapter":"13","verse":"18","text":"“Tegelezeni nhegulo ya dihala da mulimi."},{"book":"MATAYO","chapter":"13","verse":"19","text":"Munhu yoyose yohulika Usenga wa Undewa wa Kuulanga ila hautanga, Mwenembago kokwiza na kuusamha uja Usenga uhandigwe mmoyo wake, zino zizo mbeyu zilagalile mnzila."},{"book":"MATAYO","chapter":"13","verse":"20","text":"Mbeyu zilagalile mmabwe zizo Usenga uyahulike munhu, na baho koubokela mkudeng'ha."},{"book":"MATAYO","chapter":"13","verse":"21","text":"Ila kwavija ukala na mizizi midodo, avo wokala mkipigiti kiguhi. Na kiheza kipigiti cha mgayo ama kugazigwa sama ya Usenga wa Mulungu, baho kobwela kukisogo."},{"book":"MATAYO","chapter":"13","verse":"22","text":"Mbeyu zilagalile mmizomola, zizo zimbuli ziyahulike munhu, ila bwembwe da ulumwengu uno na unogelo wa mali wozizingiliza na kuzitenda sambizilele."},{"book":"MATAYO","chapter":"13","verse":"23","text":"Ila mbeyu ilagalile muulongo unogile iyo munhu yaihulike imbuli na kuitanga, abaho, kalela mijo bwando, imwe kalela mia, iyagwe malongo sita, na iyagwe malongo madatu.”"},{"book":"MATAYO","chapter":"13","verse":"24","text":"Yesu kawalongela hala diyagwe, “Undewa wa Kuulanga ulinga na munhu yahandile mbeyu inogile mumgunda wake."},{"book":"MATAYO","chapter":"13","verse":"25","text":"Ila wanhu wose viwakalile wawasile, mdumuka wake keza kahanda lolo muingano, abaho, kachola."},{"book":"MATAYO","chapter":"13","verse":"26","text":"Ija ingano viyotile na kusonga kufumula, idilolo disonga koneka."},{"book":"MATAYO","chapter":"13","verse":"27","text":"Nyakadala wa ija mwene mgunda keza kamulongela, ‘Mndewa, huhandile mbeyu zinogile mumgunda wako? Dilolo dilawa kwahi?’"},{"book":"MATAYO","chapter":"13","verse":"28","text":"Kamwidika, kamulongela, ‘Mdumuka iyo yatendile vino.’ Abaho, ija inyakadala kamuuza, ‘Kolonda tweye tuchole tukading'ole dilolo?’"},{"book":"MATAYO","chapter":"13","verse":"29","text":"Kamulongela, ‘Bule, kwavija kipigiti vondamding'ole dilolo, moding'ola hamoja na ingano."},{"book":"MATAYO","chapter":"13","verse":"30","text":"Leka ingano na idilolo vose vikule hamoja mbaka kipigiti cha kuhuna. Na kipigiti hicho nowalongela wahunaji, tanhu dilundizeni idilolo, mdifunge makinzamakinza mkadisome moto, abaho, ilundizeni ingano mkaike kukano jangu.’ ”"},{"book":"MATAYO","chapter":"13","verse":"31","text":"Yesu kawalongela hala diyagwe, “Undewa wa Kuulanga ulinga na mbeyu ya haladali yaaisolile munhu na kuihanda mumgunda wake."},{"book":"MATAYO","chapter":"13","verse":"32","text":"Mbeyu ndodo kubanza zose, ila ihakula yowa mche mkulu kubanza miche yose mkihati na hata kuwa biki kulu. Avo ndege wa kuulanga wokwiza na kuzenga mvulu mmatambi gake.”"},{"book":"MATAYO","chapter":"13","verse":"33","text":"Yesu kawalongela hala diyagwe, “Undewa wa Kuulanga ulinga na mela dodo diyasolile mtwanzi na kuditibuliza muna ivibaba vidatu va usage mbaka tonge jose dilulumuka.”"},{"book":"MATAYO","chapter":"13","verse":"34","text":"Yesu kawalongela wanhu bwando mbuli zino zose mmahala, hawalongele kinhu chochose bila mahala."},{"book":"MATAYO","chapter":"13","verse":"35","text":"Giladi gaja galongigwe na muhokozi gavikile,"},{"book":"MATAYO","chapter":"13","verse":"36","text":"Abaho, Yesu kadileka didale da wanhu, kengila mng'anda. Wanahina zake wamkwenhukila wamulongela, “Tulongele nhegulo ya dihala da idilolo da kumgunda.”"},{"book":"MATAYO","chapter":"13","verse":"37","text":"Yesu kawalongela, “Imunhu yahandile imbeyu inogile iyo nie, Mwana wa Munhu,"},{"book":"MATAYO","chapter":"13","verse":"38","text":"umgunda uwo ulumwengu, na imbeyu inogile iyo wana wa Undewa wa Kuulanga, na idilolo dijo wanhu wa Mwenembago,"},{"book":"MATAYO","chapter":"13","verse":"39","text":"na imdumuka yahandile idilolo iyo Mwenembago. Gakuhuna gago zua da kimambukizo, na iwahunaji wao wasenga wa Mulungu wa kuulanga."},{"book":"MATAYO","chapter":"13","verse":"40","text":"Kamba vija idilolo vidilundizwe na kusomigwa moto, vivo vondaiwe muna dizua da kimambukizo."},{"book":"MATAYO","chapter":"13","verse":"41","text":"Nie, Mwana wa Munhu, nowalagiza wasenga zangu wa kuulanga wavikunzanye na kuvilava hanze ya Undewa wake vija vose viwatenda wanhu watende vilozo, na waja wose watenda vilozo"},{"book":"MATAYO","chapter":"13","verse":"42","text":"na kuwasa mditanuli da moto. Ako kowa na kililo na kugegedula meno."},{"book":"MATAYO","chapter":"13","verse":"43","text":"Abaho, wanhu wamnogele Mulungu wonang'hazika kamba zua Muundewa wa Tataao. Munhu yali na magwiti na yahulike!"},{"book":"MATAYO","chapter":"13","verse":"44","text":"“Undewa wa Kuulanga ulinga na ngama ifisigwe mumgunda. Na munhu imwe viyaiwene, kaifisa kabili, mkudeng'ha kachola kuguza vinhu vake vose viyalinavo, na kuugula mgunda uja."},{"book":"MATAYO","chapter":"13","verse":"45","text":"“Vivija, Undewa wa Kuulanga ulinga na mchuluzi yozahila lulu zinogile,"},{"book":"MATAYO","chapter":"13","verse":"46","text":"na viyaiwene lulu imwe ya hela bwando, kachola na kuguza vinhu vake vose viyalinavo, na kuigula."},{"book":"MATAYO","chapter":"13","verse":"47","text":"“Vivija, Undewa wa Kuulanga ulinga na nhando itandigwe m'bahali na kunamata somba wa namna zose."},{"book":"MATAYO","chapter":"13","verse":"48","text":"Inhando viimemile, waikwekwesa waigala mhwani, abaho, wakala hasi na kuwabagula iwasomba, wanogile waweka muna imigelo na wehila wawasa."},{"book":"MATAYO","chapter":"13","verse":"49","text":"Vivo vondaiwe mdizua da kimambukizo, wasenga wa Mulungu wa kuulanga wokwiza na kuwabagula wanhu wehile kulawa mwa wanhu watendile ganogile,"},{"book":"MATAYO","chapter":"13","verse":"50","text":"na kuwasa wanhu wehile mditanuli da moto. Ako kowa na kililo na kugegedula meno.”"},{"book":"MATAYO","chapter":"13","verse":"51","text":"Yesu kawauza, “Movitanga vinhu vino vose?”"},{"book":"MATAYO","chapter":"13","verse":"52","text":"Yesu kawalongela, “Avo mfundiza yoyose wa Malagizo ga Musa yafundizigwe mbuli za Undewa wa Kuulanga kalinga na mwene ng'anda yolava vinhu va sambi na va umwaka kulawa muna ingama yake.”"},{"book":"MATAYO","chapter":"13","verse":"53","text":"Yesu viyamambukize kulonga mahala gano, kahalawa hanhu haja,"},{"book":"MATAYO","chapter":"13","verse":"54","text":"kabwela hana ikiwambo chake kikemigwa Nazaleti. Kasonga kuwafundiza wanhu muna zing'anda zao za nhambiko, avo, wakanganya na kulonga, “Kaipata kwahi ng'hungwe ino na mhiko za kutenda mizonza?"},{"book":"MATAYO","chapter":"13","verse":"55","text":"Ino sio mwana wa salamala? Na mamaake hakemigwa Maliamu? Na ndugu zake sio kina Yakobo, Usufu, Simoni, na Yuda?"},{"book":"MATAYO","chapter":"13","verse":"56","text":"Na lumbu zake wose hawali hano hamoja na tweye? Avo munhu ino kazipata kwahi mhiko na nzewele zino zose?”"},{"book":"MATAYO","chapter":"13","verse":"57","text":"Avo hawanogelwe nayo."},{"book":"MATAYO","chapter":"13","verse":"58","text":"Avo hatendile mizonza bwando hanhu haja kwavija wakala wabule nhamanila."}]}