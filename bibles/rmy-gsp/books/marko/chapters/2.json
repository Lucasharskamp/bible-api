{"data":[{"book":"Marko","chapter":"2","verse":"1","text":"Nekobor đive pale kava o Isus irisajlo ano Kafarnaum thaj šundilo kaj si čhere."},{"book":"Marko","chapter":"2","verse":"2","text":"A ćidije pe gothe pherdo džene thaj ni sasa than čak ni ke vudara te ačhol pe. A vov vaćarola lenđe o Lafi e Devleso."},{"book":"Marko","chapter":"2","verse":"3","text":"Tegani avile nesave štar džene thaj ande e manuše savo naštine te phirol."},{"book":"Marko","chapter":"2","verse":"4","text":"Golese kaj gothe sesa but manuša a von naštine te aven dži o Isus, ćerde rupa ko tavano upreder e Isuseso šoro thaj mukhlje tele e manuše sa lese thanesa kaj pašljola."},{"book":"Marko","chapter":"2","verse":"5","text":"Kana o Isus dikhlja lengo pačaipe, vaćarda e nasvalese: “Čhaveja mingreja, oprostime si će grehura!”"},{"book":"Marko","chapter":"2","verse":"6","text":"Gothe bešena nesave učitelja tare Mojsijaso zakono thaj ane peste pučlje pe:"},{"book":"Marko","chapter":"2","verse":"7","text":"“So kava vaćarol? Hulil po Dol? Ko šaj oprostil e grehura sem jekh Dol?”"},{"book":"Marko","chapter":"2","verse":"8","text":"O Isus sigate pe duxosa haljarda so von ane peste dije gođi thaj vaćarda lenđe: “Sose gija den gođi ane tumare ile?"},{"book":"Marko","chapter":"2","verse":"9","text":"So si po ločhe? Te phenol okolese savo našti phirol: ‘Oprostime si će grehura’, il ‘Ušti, le ćo than kaj pašljiljan thaj phir’?"},{"book":"Marko","chapter":"2","verse":"10","text":"Al te džanen kaj me, o Čhavo e Manušeso, isi man vlast ki phuv te oprostiv e grehura.” Gija o Isus phenda e manušese so naštine phirol:"},{"book":"Marko","chapter":"2","verse":"11","text":"“Tuće vaćarav: Ušti, le ćo than kaj pašljiljan thaj dža čhere!”"},{"book":"Marko","chapter":"2","verse":"12","text":"Gova manuš uštilo, sigate lija po than kaj pašlilo thaj iklilo avri angle jakha savorenđe. Savore divisajle, slavisade e Devle thaj vaćarde: “Ni dikhljam dži akana gija khanči.”"},{"book":"Marko","chapter":"2","verse":"13","text":"Tegani o Isus đelo palem pašo Galilejsko jezero. But manuša ćidije pe paše leste thaj vov sikada len."},{"book":"Marko","chapter":"2","verse":"14","text":"Sar načhola dikhlja e Levi, e Alfejevese čhave, sar bešol ki carina thaj vaćarda lese: “Phir pale mande!” Thaj o Levi uštilo thaj đelo pale leste."},{"book":"Marko","chapter":"2","verse":"15","text":"Pale gova đelo o Isus te xal mangro ano čher e Leviso. But carincura thaj grešnikura avile thaj xalje lesa thaj lese sikadencar. Gothe sesa but gasave manuša so phirena palo Isus."},{"book":"Marko","chapter":"2","verse":"16","text":"Kana nesave učitelja tare Mojsijaso zakon save sesa fariseja dikhlje kaj xal e grešnikurencar thaj e carincurencar, pučlje lese sikaden: “Sose tumaro učitelji xal e carincurencar thaj e grešnikurencar?”"},{"book":"Marko","chapter":"2","verse":"17","text":"Kana gova šunda o Isus, vaćarda lenđe: “Ni trubul lekari e sastenđe, nego e nasvalenđe. Me ni aviljem te akharav te pokajin pe e pravednikura, nego e grešnikura.”"},{"book":"Marko","chapter":"2","verse":"18","text":"E sikade e Jovanese e Krstiteljese thaj e fariseja postisade. Nesave avile ko Isus thaj pučlje le: “Sose ćire sikade ni postin sar so postin e sikade e Jovanese thaj e sikade e farisejenđe?”"},{"book":"Marko","chapter":"2","verse":"19","text":"A o Isus vaćarda lenđe: “Šaj li postin kola save avile ko abav, kana o terno si lencar? Sa dži kaj si lencar o terno, von našti te postin."},{"book":"Marko","chapter":"2","verse":"20","text":"Al ka aven e đivesa kana ka len lendar e terne. Ane gova đive ka postin."},{"book":"Marko","chapter":"2","verse":"21","text":"Khoni ni suvol po purano fostano nevo kotor e šejengo. Golese te ćerda gova, o nevo kotor ka ćidol pe kana ka thovol pe, a taro purano ka ćerdol pobari rupa."},{"book":"Marko","chapter":"2","verse":"22","text":"A khoni ni čhorol i nevi mol ane purane morčha. Golese kaj i nevi mol ka pharavol e morčha thaj bi upropastila pe i mol thaj e morčha. Golese nevi mol trubul te čhorol pe ane neve morčha.”"},{"book":"Marko","chapter":"2","verse":"23","text":"Jekh savato o Isus thaj lese sikade phirde maškaro điv. Lese sikade odrumal lije te čhinen o điv."},{"book":"Marko","chapter":"2","verse":"24","text":"E fariseja vaćarde lese: “Dikh! Sose von ćeren kova so naj dozvolimo ko savato?”"},{"book":"Marko","chapter":"2","verse":"25","text":"A o Isus phenda lenđe: “Džanav kaj čitisaden ano Sveto Lil so ćerda o David kana ni sasa len so te xan a sesa bokhale, vov thaj kola so sesa lesa!"},{"book":"Marko","chapter":"2","verse":"26","text":"Dija ano Čher e Devleso, ano vreme e Avijatareso e anglunosveštenikoneso thaj xalja e mangre save čhute pe sar kurbano, save khoni ni tromaje te xan sem e sveštenikura, a vov dija i kolenđe save sesa lesa.”"},{"book":"Marko","chapter":"2","verse":"27","text":"Tegani vaćarda lenđe o Isus: “O savato naj ćerdo te bi o manuš kandol le, nego si savato ćerdo te kandol e manuše."},{"book":"Marko","chapter":"2","verse":"28","text":"Golese me, o Čhavo e Manušeso, sem Gospodari thaj taro savato.”"}]}