{"data":[{"book":"Luka","chapter":"17","verse":"1","text":"O Isus phendas pire učenikonenđe: “O iskušenje moraš te avel, ali teško e manušešće kroz savo avel o iskušenje."},{"book":"Luka","chapter":"17","verse":"2","text":"Kasave manušešće avilosas majlačhe te unglaven lešće o mlinsko bar oko e kor thaj te čhuden les ando more, nego te crdel po bezeh jećhe katar akala manuša saven si cara paćipe."},{"book":"Luka","chapter":"17","verse":"3","text":"Upozoriv tumen! Ako ćiro phral savo si verniko pogrešil, ukori les thaj jartosar lešće ako pokailpe."},{"book":"Luka","chapter":"17","verse":"4","text":"Pa ako vi efta drom po đes sagrešil protiv tute thaj efta drom po đes avel thaj phenel tuće: ‘Jartosar manđe. Pogrešisardem!’, jartosar lešće.”"},{"book":"Luka","chapter":"17","verse":"5","text":"E apostolurja phendine e Gospodešće: “Trubul amen majbut paćipe. Phen amenđe sar te dobis!”"},{"book":"Luka","chapter":"17","verse":"6","text":"O Gospod phendas lenđe: “Te avel tumen paćipe gajda cara sago kaj si e gorušicako zrno, phendinesas akale dudošće: ‘Inkaltu e korenosa thaj presaditut ando more!’, thaj vo presadisajlosas."},{"book":"Luka","chapter":"17","verse":"7","text":"Ko tumendar phenela pire slugašće savo oril ili lel sama pe stoka, kana boldela pes andar o polje thaj del ando ćher: ‘Av brzo thaj beš pale sinija?’"},{"book":"Luka","chapter":"17","verse":"8","text":"Či umesto godova phenena lešće gajda: ‘Ćer manđe večera! Čhov e kecelja pe tute thaj služisar man dok hav thaj pijav, pale godova tu haja thaj pijeja?’"},{"book":"Luka","chapter":"17","verse":"9","text":"E slugašće pale godova či zahvalilpe kaj vo samo ćerel piri bući."},{"book":"Luka","chapter":"17","verse":"10","text":"Gajda vi tumen: kana sen poslušne e Devlešće, phenen: ‘Sluge sam save či zaslužin pohvala! Ćerdam samo so samas udžile te ćeras!’”"},{"book":"Luka","chapter":"17","verse":"11","text":"Gajda dok putuilas majdur prema o Jerusalim, o Isus naćhelas maškar e Samarijaći thaj e Galilejaći regija."},{"book":"Luka","chapter":"17","verse":"12","text":"Kana delas ande varesosko gav, angle leste avile deš gubavcurja. Ačhiline cara majdur"},{"book":"Luka","chapter":"17","verse":"13","text":"thaj počnisardine te čhon muj: “Isuse, Sikavneja, smiluisar tut amenđe!”"},{"book":"Luka","chapter":"17","verse":"14","text":"Kana o Isus dikhla len, phendas lenđe: “Džan thaj sikaven tumen e rašajenđe te dićhen tumen thaj phenen dali sen saste!” Thaj dok džanas dromesa sastile katar e guba."},{"book":"Luka","chapter":"17","verse":"15","text":"Jek lendar dikhla kaj sastilo, boldape thaj slavisarda e Devle andar sasto glaso."},{"book":"Luka","chapter":"17","verse":"16","text":"Čhudape pe koča angle Isusešće pungre thaj zahvalisarda lešće. A sas godova varesavo manuš andar e Samarija."},{"book":"Luka","chapter":"17","verse":"17","text":"O Isus phučla: “Či li sastile deš džene? Kaj si okola inja?"},{"book":"Luka","chapter":"17","verse":"18","text":"Dali nijek lendar či boldape te del slava e Devlešće osim akava tuđinco?”"},{"book":"Luka","chapter":"17","verse":"19","text":"Askal phenda e manušešće savo sastilo: “Ušti thaj dža. Ćiro paćipe ande mande spasisarda tut!”"},{"book":"Luka","chapter":"17","verse":"20","text":"E fariseja phučline e Isuse: “Kana avela e Devlesko carstvo?”"},{"book":"Luka","chapter":"17","verse":"21","text":"Naštik phenelape: ‘Aketalo akate!’, ili: ‘Eketalo okote!’ Ake e Devlesko carstvo si maškar tumende!”"},{"book":"Luka","chapter":"17","verse":"22","text":"Pale godova phendas e učenikonenđe: “Avela e vrjama kana kamena te dićhen jek katar e đesa kana me, o Čhavo e Manušesko, vladiva sago o caro, ali či dićhena godova đes."},{"book":"Luka","chapter":"17","verse":"23","text":"Askal phenena tumenđe: ‘Eketalo okote, aketalo akate!’ Ali na džan thaj na prasten inća!"},{"book":"Luka","chapter":"17","verse":"24","text":"Kaj sago e munja kaj sevil pe jek krajo e nebosko thaj rasvetlil sa dži ke aver krajo, gajda avela vi manca, e Manušešće Čhavesa, ando mungro đes."},{"book":"Luka","chapter":"17","verse":"25","text":"Ali majsigo trubuv but te pretrpiv thaj akava naraštaj trubula te odbacil man.”"},{"book":"Luka","chapter":"17","verse":"26","text":"“Thaj sago kaj sas dumut kana trailas o Noje, gajda avela vi ando đes kana avava me o Čhavo e Manušesko."},{"book":"Luka","chapter":"17","verse":"27","text":"E manuša hanas, pijenas, ženinaspe thaj udainaspe dži ko đes dok o Noje či dijas ando baro brodo, thaj avilo o potop thaj uništisardas sa so nas ando baro brodo."},{"book":"Luka","chapter":"17","verse":"28","text":"Askal avela sago kaj sas dumut kana trailas o Lot: Kana e manuša ando gav savo akhardolas Sodoma, hanas thaj pijenas, ćinenas thaj bićinenas, sadinas thaj gradinas,"},{"book":"Luka","chapter":"17","verse":"29","text":"sa dži ke detharin kana o Lot inkljisto andar o gav Sodoma, a askal andar o nebo zapljuštisarda e jag thaj o sumpor thaj uništisardas sa okolen save ačhiline ando gav."},{"book":"Luka","chapter":"17","verse":"30","text":"Isto gajda iznenada avela ando đes kana boldava man me o Čhavo e Manušesko."},{"book":"Luka","chapter":"17","verse":"31","text":"Gajda ande okova đes, ko avela po krovo, a lešće stvarja si ando ćher, neka na fuljel te lel len. Thaj ko si ande njive, neka či boldel pes palpale te lel vareso pesa.17,31 Lenđe krovurja sas ravne thaj e manuša šaj phirenas ili bešenas pe lende."},{"book":"Luka","chapter":"17","verse":"32","text":"Den tumen gođi sar muli e Lotošće romnji!17,32 Voj dikhlas palapeste palpale karingal e Sodoma thaj o Del kaznisardala zajedno e manušenca andar e Sodoma."},{"book":"Luka","chapter":"17","verse":"33","text":"Kaj ko lela sama pe piro trajo te araćhe les, hasarela les; a ko hasarel piro trajo zadobila les palo večnost.”"},{"book":"Luka","chapter":"17","verse":"34","text":"Phenav tumenđe, ande koja rjat kana me boldava man avena duj džene ande jek kreveto. Jek lelape, aver mućelape."},{"book":"Luka","chapter":"17","verse":"35","text":"Duj džene zajedno meljina ando mlino. Jek lelape, a aver mućelape."},{"book":"Luka","chapter":"17","verse":"36","text":"17,36 Varesave grčke rukopisurja silen akava stiho: “Duj avena ande njiva. Jek lelape, a aver mućelapes.” Duj džene avena ando polje, jek avela lino a aver ačhela."},{"book":"Luka","chapter":"17","verse":"37","text":"Pe godova e učenikurja phučline les: “A kaj godova Gospode?”"}]}