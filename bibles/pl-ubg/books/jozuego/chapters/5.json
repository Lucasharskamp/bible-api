{"data":[{"book":"Jozuego","chapter":"5","verse":"1","text":"A gdy wszyscy królowie amoryccy, którzy"},{"book":"Jozuego","chapter":"5","verse":"2","text":"W tym czasie PAN powiedział do Jozuego: Zrób sobie ostre noże i ponownie obrzezaj synów Izraela."},{"book":"Jozuego","chapter":"5","verse":"3","text":"Jozue zrobił więc sobie ostre noże i obrzezał synów Izraela na pagórku napletków."},{"book":"Jozuego","chapter":"5","verse":"4","text":"A oto powód, dla którego Jozue ich obrzezał: Cały lud, który wyszedł z Egiptu, płci męskiej, wszyscy wojownicy, pomarli na pustyni, w drodze po wyjściu z Egiptu."},{"book":"Jozuego","chapter":"5","verse":"5","text":"Cały lud, który wyszedł, był obrzezany. Lecz cały lud, który urodził się na pustyni, w drodze po wyjściu z Egiptu, nie był obrzezany."},{"book":"Jozuego","chapter":"5","verse":"6","text":"Czterdzieści lat bowiem synowie Izraela chodzili po pustyni, aż wymarł cały naród wojowników, którzy wyszli z Egiptu, gdyż nie słuchali głosu PANA. Przysiągł im PAN, że nie pozwoli im zobaczyć ziemi, którą PAN pod przysięgą obiecał ich ojcom, że nam ją da, ziemię opływającą mlekiem i miodem."},{"book":"Jozuego","chapter":"5","verse":"7","text":"Ich synów, których wzbudził na ich miejsce, Jozue obrzezał. Byli bowiem nieobrzezani, gdyż ich nie obrzezano w drodze."},{"book":"Jozuego","chapter":"5","verse":"8","text":"A gdy już cały lud został obrzezany, pozostał on na swoim miejscu w obozie aż do wyzdrowienia."},{"book":"Jozuego","chapter":"5","verse":"9","text":"Potem PAN powiedział do Jozuego: Dzisiaj zdjąłem z was hańbę Egiptu. Dlatego to miejsce nazywa się Gilgal aż do dziś."},{"book":"Jozuego","chapter":"5","verse":"10","text":"Wtedy synowie Izraela rozbili obóz w Gilgal i obchodzili święto Paschy czternastego dnia tego miesiąca, wieczorem, na równinach Jerycha."},{"book":"Jozuego","chapter":"5","verse":"11","text":"Nazajutrz po święcie Paschy jedli z plonów tej ziemi, chleby przaśne i prażone ziarno, tego samego dnia."},{"book":"Jozuego","chapter":"5","verse":"12","text":"I następnego dnia po tym, jak zaczęli jeść zboża tej ziemi, ustała manna; i synowie Izraela już więcej manny nie mieli, ale jedli tegoroczne plony ziemi Kanaan."},{"book":"Jozuego","chapter":"5","verse":"13","text":"A gdy Jozue był w pobliżu Jerycha, podniósł oczy i spojrzał, a oto mąż stał naprzeciw niego z wydobytym mieczem w ręku. Jozue podszedł do niego i zapytał: Czy ty jesteś po naszej stronie, czy po stronie naszych wrogów?"},{"book":"Jozuego","chapter":"5","verse":"14","text":"A on odpowiedział: Nie, gdyż jako wódz wojska PANA teraz przyszedłem. Wtedy Jozue upadł twarzą do ziemi, oddał pokłon i zapytał: Co mój Pan rozkaże swemu słudze?"},{"book":"Jozuego","chapter":"5","verse":"15","text":"I wódz wojska PANA powiedział do Jozuego: Zdejmij obuwie ze swoich nóg, bo miejsce, na którym stoisz, jest święte. I Jozue tak uczynił."}]}