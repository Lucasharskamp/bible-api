{"data":[{"book":"1 Koningen","chapter":"15","verse":"1","text":"In het achttiende regeringsjaar van Jeroboam, den zoon van Nebat, werd Abias koning van Juda."},{"book":"1 Koningen","chapter":"15","verse":"2","text":"Hij regeerde drie jaar te Jerusalem. Zijn moeder heette Maäka, en was de dochter van Oeriël uit Giba."},{"book":"1 Koningen","chapter":"15","verse":"3","text":"Hij bedreef al de zonden, die vroeger zijn vader gedaan had, en zijn hart behoorde niet onverdeeld aan Jahweh, zijn God, zoals het hart van zijn vader David."},{"book":"1 Koningen","chapter":"15","verse":"4","text":"Maar terwille van David schonk Jahweh, zijn God, hem een licht te Jerusalem, door zijn zoon na hem aan te stellen en Jerusalem te laten voortbestaan."},{"book":"1 Koningen","chapter":"15","verse":"5","text":"Want David had steeds gedaan wat goed was in de ogen van Jahweh, en was zijn leven lang niet afgeweken van al zijn geboden."},{"book":"1 Koningen","chapter":"15","verse":"6","text":"-"},{"book":"1 Koningen","chapter":"15","verse":"7","text":"De verdere geschiedenis van Abias, met al wat hij deed, is beschreven in het boek der kronieken van de koningen van Juda. Ook tussen Abias en Jeroboam werd oorlog gevoerd."},{"book":"1 Koningen","chapter":"15","verse":"8","text":"Abias ging bij zijn vaderen te ruste, en werd in de Davidstad begraven. Zijn zoon Asa volgde hem op."},{"book":"1 Koningen","chapter":"15","verse":"9","text":"In het twintigste jaar der regering van Jeroboam over Israël werd Asa koning van Juda5."},{"book":"1 Koningen","chapter":"15","verse":"10","text":"Hij regeerde een en veertig jaar te Jerusalem. Zijn moeder heette Maäka, en was de dochter van Abisjalom."},{"book":"1 Koningen","chapter":"15","verse":"11","text":"Evenals zijn vader David deed Asa wat goed was in de ogen van Jahweh."},{"book":"1 Koningen","chapter":"15","verse":"12","text":"Hij verdreef de verminkten uit het land en verwijderde al de schandgoden, die zijn vaderen gemaakt hadden."},{"book":"1 Koningen","chapter":"15","verse":"13","text":"Ook zette hij zijn moeder Maäka als gebiedster af, omdat zij een schandbeeld van Asjera gemaakt had. Asa sloeg dit schandbeeld neer en verbrandde het in het Kedrondal."},{"book":"1 Koningen","chapter":"15","verse":"14","text":"En ofschoon de offerhoogten niet werden afgeschaft, bleef Asa toch zijn leven lang Jahweh onverdeeld trouw."},{"book":"1 Koningen","chapter":"15","verse":"15","text":"Met de wijgeschenken van zijn vader bracht hij ook zijn eigen wijgeschenken naar de tempel van Jahweh: zilver, goud en andere voorwerpen."},{"book":"1 Koningen","chapter":"15","verse":"16","text":"Er was voortdurend oorlog tussen Asa en Basja, den koning van Israël."},{"book":"1 Koningen","chapter":"15","verse":"17","text":"Eens trok Basja, de koning van Israël, naar Juda op, en versterkte Rama, om te beletten, dat er nog iemand van Asa, den koning van Juda, het land in- of uitging."},{"book":"1 Koningen","chapter":"15","verse":"18","text":"Maar Asa nam al het zilver en het goud, dat nog in de schatkamers van de tempel van Jahweh en van het koninklijk paleis was overgebleven, en zond er zijn beambten mee naar Ben-Hadad, den zoon van Tabrimmon, den zoon van Chezjon, den koning van Aram, die te Damascus woonde. Hij liet hem zeggen:"},{"book":"1 Koningen","chapter":"15","verse":"19","text":"Laat ons een verbond sluiten, zoals er een bestond tussen mijn vader en uw vader. Hierbij zend ik u een geschenk in zilver en goud. Verbreek dus uw verbond met Basja, den koning van Israël; dan zal hij wel van mij wegtrekken."},{"book":"1 Koningen","chapter":"15","verse":"20","text":"Ben-Hadad willigde het verzoek van koning Asa in; hij zond zijn legeroversten naar de steden van Israël, en overweldigde Ijjon, Dan, Abel-Bet-Maäka, heel Gennezaret met het hele land van Neftali."},{"book":"1 Koningen","chapter":"15","verse":"21","text":"Toen Basja dit hoorde, hield hij op Rama te versterken, en keerde naar Tirsa terug."},{"book":"1 Koningen","chapter":"15","verse":"22","text":"Nu riep Asa heel Juda op; niemand werd vrijgesteld. Zij droegen de stenen en het hout, waar Basja mee aan het bouwen was geweest, van Rama weg, en koning Asja verstrekte daarmee Géba van Benjamin, en Mispa."},{"book":"1 Koningen","chapter":"15","verse":"23","text":"De verdere geschiedenis van Asa, met al zijn daden en krijgsverrichtingen, en de steden, die hij heeft gebouwd, is beschreven in het boek der kronieken van de koningen van Juda. Op zijn oude dag kreeg hij een ziekte aan zijn voeten."},{"book":"1 Koningen","chapter":"15","verse":"24","text":"Hij ging bij zijn vaderen te ruste, en werd in de stad van zijn vader David begraven. Zijn zoon Josafat volgde hem op."},{"book":"1 Koningen","chapter":"15","verse":"25","text":"In het tweede jaar der regering van Asa over Juda werd Nadab, de zoon van Jeroboam, koning van Israël. Hij regeerde twee jaar over Israël."},{"book":"1 Koningen","chapter":"15","verse":"26","text":"Hij deed wat kwaad was in de ogen van Jahweh; hij volgde het wangedrag van zijn vader, en beging de zonden, waartoe deze Israël had verleid."},{"book":"1 Koningen","chapter":"15","verse":"27","text":"Basja, de zoon van Achi-ja, uit het huis van Ossakar, smeedde een samenzwering tegen hem. Hij vermoordde Nadab bij Gibbeton, een filistijnse stad, terwijl Nadab met heel Israël Gibbeton belegerde."},{"book":"1 Koningen","chapter":"15","verse":"28","text":"Basja doodde hem in het derde jaar der regering van Asa over Juda, en werd koning in zijn plaats."},{"book":"1 Koningen","chapter":"15","verse":"29","text":"Zodra hij aan de regering kwam, moordde hij het hele huis van Jeroboam uit; hij vernietigde heel zijn geslacht, en liet er geen levend wezen van over. Dit geschiedde volgens het woord, dat Jahweh door zijn dienaar Achi-ja uit Sjilo gesproken had,"},{"book":"1 Koningen","chapter":"15","verse":"30","text":"wegens de zonden, die Jeroboam had begaan, en waartoe hij Israël had verleid, om Jahweh, den God van Israël, te tergen."},{"book":"1 Koningen","chapter":"15","verse":"31","text":"De verdere geschiedenis van Nadab, met al zijn daden, is beschreven in het boek der kronieken van de koningen van Israël."},{"book":"1 Koningen","chapter":"15","verse":"32","text":"-"},{"book":"1 Koningen","chapter":"15","verse":"33","text":"In het derde jaar der regering van Asa over Juda, werd Basja, de zoon van Achi-ja, koning van Israël. Hij regeerde vier en twintig jaar te Tirsa."},{"book":"1 Koningen","chapter":"15","verse":"34","text":"Hij deed wat kwaad was in de ogen van Jahweh; hij volgde het wangedrag van Jeroboam, en beging de zonde, waartoe deze Israël had verleid."}]}