{"data":[{"book":"Izajáš","chapter":"34","verse":"1","text":"Přistuptež národové, abyste slyšeli, a lidé pozorujte. Nechať slyší země i plnost její, okršlek zemský i všeliký plod jeho."},{"book":"Izajáš","chapter":"34","verse":"2","text":"Proto že hněv Hospodinův jest proti všechněm národům, a prchlivost proti všemu vojsku jejich: vyhubí je jako proklaté, a vydá je k zabití."},{"book":"Izajáš","chapter":"34","verse":"3","text":"I budou povrženi zbití jejich, a z těl mrtvých jejich vzejde smrad, a rozplynou se hory od krve jejich."},{"book":"Izajáš","chapter":"34","verse":"4","text":"Chřadnouti bude i všecko vojsko nebeské, a svinuta budou nebesa jako kniha, a všecko vojsko jejich sprchne, jako prší list s vinného kmene, a jako nezralé ovoce s fíku."},{"book":"Izajáš","chapter":"34","verse":"5","text":"Nebo opojen jest na nebi meč můj; na Idumejské sstoupí, a na lid, na nějž jsem klatbu vydal, aby trestán byl."},{"book":"Izajáš","chapter":"34","verse":"6","text":"Meč Hospodinův bude plný krve, umastí se tukem a krví beranů a kozlů, tukem ledvin skopových; obět zajisté bude míti Hospodin v Bozra, a zabijení veliké v zemi Idumejské."},{"book":"Izajáš","chapter":"34","verse":"7","text":"Sstoupí s nimi i jednorožcové a volčata s voly, i opije se země jejich krví, a prach jejich tukem se omastí."},{"book":"Izajáš","chapter":"34","verse":"8","text":"Nebo den pomsty Hospodinovy, léto odplacování se, aby mštěno bylo Siona."},{"book":"Izajáš","chapter":"34","verse":"9","text":"A obráceni budou potokové její v smolu, a prach její v siru, a země její obrátí se v smolu hořící."},{"book":"Izajáš","chapter":"34","verse":"10","text":"V noci ani ve dne neuhasne, na věky vystupovati bude dým její, od národu až do pronárodu pustá zůstane, na věky věků nebude, kdo by šel přes ni."},{"book":"Izajáš","chapter":"34","verse":"11","text":"Ale osednou ji pelikán a výr, kalous také a krkavec budou bydliti v ní, a roztáhne po ní šňůru zahanbení a závaží marnosti."},{"book":"Izajáš","chapter":"34","verse":"12","text":"Šlechticů jejích volati budou k království, ale nebude tam žádného, nebo všecka knížata její zhynou."},{"book":"Izajáš","chapter":"34","verse":"13","text":"A vzroste na palácích jejích trní, kopřivy a bodláčí na hradích jejích, a bude příbytkem draků a obydlím sov."},{"book":"Izajáš","chapter":"34","verse":"14","text":"Tam se budou potkávati spolu zvěř s ptactvem, a příšera jedna druhé se ozývati; tam toliko noční přeluda se usadí, a odpočinutí sobě nalezne."},{"book":"Izajáš","chapter":"34","verse":"15","text":"Tam se zhnízdí sup, a škřečeti bude, a když vysedí, shromáždí je pod stín svůj; tam také shledají se luňáci jeden s druhým."},{"book":"Izajáš","chapter":"34","verse":"16","text":"Hledejte v knize Hospodinově, a čtěte. Ani jedno z těch nechybí, a jeden každý bez své druže nebude; nebo to ústa Páně přikázala, a duch jeho shromáždí je."},{"book":"Izajáš","chapter":"34","verse":"17","text":"Onť zajisté vrže jim losy, a ruka jeho jim rozdělí ji provazcem; až na věky dědičně ji osednou, od národu až do pronárodu v ní přebývati budou."}]}