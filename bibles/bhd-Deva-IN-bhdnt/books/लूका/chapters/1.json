{"data":[{"book":"लूका","chapter":"1","verse":"1-2","text":"जनाब थियुफिलुस, बड़े लोकेईं तैना गल्लां हेरी ज़ैना प्रभु-यीशुए कियोरी थी, ज़ैखन तै असन सेइं साथी थियो, ज़ेइसेरां तैनी अपनू सेवारू कम शुरू कियोरू थियूं। तैन मैनेईं होरि मैनन् यीशुएरे बारे मां शिक्षा देइतां परमेशरेरी सेवा की। बड़े मैनेईं तैन केरि गल्लां शुन्तां यीशुएरे बारे मां इश्शे लेइ इतिहासेरी किताब लिखी।"},{"book":"लूका","chapter":"1","verse":"3","text":"मीं एप्पू तैन सैरी गल्लां केरि बड़े रोड़ेच़ारे छानबीन की। एल्हेरेलेइ, मीं एन रोड़ू लग्गू, कि अवं भी तुश्शे लेइ तैन गल्लां केरे बारे मां ठीक डंगे सेइं इतिहासेरी किताब लिखी।"},{"book":"लूका","chapter":"1","verse":"4","text":"अवं चाताईं कि तीं पतो लग्गे कि यीशुएरे बारे मां तैना गल्लां सच़्च़ी आन, ज़ैन केरे बारे मां तुसन शिक्षा मैल्लोरी थी।"},{"book":"लूका","chapter":"1","verse":"5","text":"यहूदिया इलाके मां, ज़ैखन हेरोदेस राज़ो राज़ केरतो थियो, त तैखन जकर्याह नंव्वेरो अक यहूदी याजक1:5 याजक याजक यहूदी मन्दरे मां सेवा केरनेबालो अक सेवक भोतो थियो, तै बलिदानां च़ाढ़नेरि सेवा केरतो थियो ज़ैना लोक मन्दरे मां आनते थिये।  थियो। तै मैन्हु याजकां केरे टोली मां अबिय्याह नंव्वेरो टोली मरां थियो। तैसेरी कुआन्शारू नंव एलीशिबा थियूं। एलीशिबा हारूनेरे खानदेंनी मरां थी, (हारून इस्राएल लोकां केरो पेइलो याजक थियो)।"},{"book":"लूका","chapter":"1","verse":"6","text":"तैना दुइये प्रभु-परमेशरेरी नज़री मां धर्मी थियां ते कने परमेशरेरे सारे कानून ते सारे हुक्मन पुड़ बेइलज़ाम च़लनेबालां थियां।"},{"book":"लूका","chapter":"1","verse":"7","text":"पन तैन केरि कोई औलाद न थी, किजोकि एलीशिबा बाँझ थी, ते तैना दुइये बुढ़ां थियां।"},{"book":"लूका","chapter":"1","verse":"8","text":"एक्की फेरे, जकर्याहेरी टोली यरूशलेम नगरेरे मन्दरे मां सेवारू कम केरि राओरे थी, तैखन तै प्रभु परमेशरेरी हज़ूरी मां अपनू याजकेरू कम लोगोरो थियो केरने।"},{"book":"लूका","chapter":"1","verse":"9","text":"याजकां केरे रीतरे मुताबिक तैनेईं परची छ़ेडतां जकर्याह च़ुनो कि तै प्रभु-परमेशरेरे मन्दरे मां गेइतां गुग्गल बाले।"},{"book":"लूका","chapter":"1","verse":"10","text":"ज़ैखन तै गुग्गल बालने लोरो थियो, त तैखन मैन्हु केरि सारी भीड़ मन्दरेरे बेइर प्रार्थना केरि राओरी थी।"},{"book":"लूका","chapter":"1","verse":"11","text":"तैखन अचानक प्रभु-परमेशरेरो अक स्वर्गदूत गुग्गल बालनेरी ठारारे देइने पासे खड़े भोइतां जकर्याह लेइहोव।"},{"book":"लूका","chapter":"1","verse":"12","text":"ज़ैखन जकर्याहे स्वर्गदूत लाव, त तै घेमरोव ते बड़ो डेरि जेव।"},{"book":"लूका","chapter":"1","verse":"13","text":"पन स्वर्गदूते तैस सेइं ज़ोवं, “हे जकर्याह, न डर! ज़ैखन तीं प्रार्थना की, त परमेशरे तेरी प्रार्थना शुनी। एल्हेरेलेइ, तेरी कुआन्श एलीशिबाई मट्ठू भोनूए, ते तू तैसेरू नंव यूहन्ना रेख्खां।"},{"book":"लूका","chapter":"1","verse":"14","text":"तैसेरे ज़र्म भोने सेइं तू बड़ो खुश भोलो। त बड़े लोक भी खुश भोले।"},{"book":"लूका","chapter":"1","verse":"15","text":"तै प्रभु-परमेशरेरी नज़री मां महान भोलो, ते तैनी कोन्ची भी किसमेरी नश्शे बाले चीज़ त कने शराब कधे न लोड़े पियोरी, ते तै अपनि अम्मारे पेटे मां भोते वक्तेरां परमेशरेरी पवित्र आत्मारी शेक्ति सेइं भरपूर भोलो।"},{"book":"लूका","chapter":"1","verse":"16","text":"तै इस्राएली लोकन मरां बड़े लोक परमेशरेरे पासे ज़ै तैन केरो प्रभु परमेशरे वापस तैस कां आनेलो, ज़ैना अपने पापां केरि वजाई सेइं परमेशरे करां दूर भोरे थिये।"},{"book":"लूका","chapter":"1","verse":"17","text":"ते तै एरो मैन्हु भोलो ज़ैस पुड़ एलिय्याहरी आत्मा ते कने शक्ति भोली। तै परमेशरेरी बत तियार केरेलो, तैस अग्री-अग्री च़लेलो ताके हाज बव्वां केरो दिल औलादरे पासे ते परमेशर न मन्नेबाले लोकन धेर्मी लोकां केरे बत्तां केरे पासे बदलेलो, ताके ज़ैखन प्रभु एज्जे त लोक तियार भोन।”"},{"book":"लूका","chapter":"1","verse":"18","text":"जकर्याहे स्वर्गदूते पुच़्छ़ू, “अवं केन्च़रे मेन्नी एन असन सेइं भोनूए, अवं त बुढोइं ते मेरी कुआन्श भी बुढी भोरीए।”"},{"book":"लूका","chapter":"1","verse":"19","text":"स्वर्गदूते जुवाब दित्तो, “अवं जिब्राईल आईं अवं परमेशरे कां खड़ो भोताईं, अवं एल्हेरेलेइ भेज़ोरोईं, कि अवं तीं सेइं गल केरि ते तीं ए खुशखबरी शुनेई।"},{"book":"लूका","chapter":"1","verse":"20","text":"ते हेर ज़ां तगर एना गल्लां पूरी न भोन तेरी ज़बान बंद भोली, ते तू गल न केरि सकेलो किजोकि तीं मेरी गल्लां केरू याकीन नईं कियेरू ज़ैना अपने वक्ते पुड़ पूरी भोनिन।”"},{"book":"लूका","chapter":"1","verse":"21","text":"ते ज़ैखन जकर्याह ते स्वर्गदूत मन्दरे मां गल्लां लोरे थिये केरने त लोक मन्दरेरे बेइर अंगने मां जकर्याहे बलगने लोरे थिये, तैना बड़े हैरान भोइजेइ कि जकर्याहे मन्दरे मां एत्रू च़िर किजो लाव।"},{"book":"लूका","chapter":"1","verse":"22","text":"ज़ैखन तै बेइर निस्सो, त तै कुजी न बटो ते तैन लोकेईं बुझ़ी छ़डू, कि एनी मन्दरे मां किछ दर्शन लाहेरूए किजोकि तै इशारो केरतो थियो, पन कुजी न थियो बटतो।"},{"book":"लूका","chapter":"1","verse":"23","text":"ज़ेइस यरूशलेम नगरेरे मन्दरे मां जकर्याहरू एक्की हफतेरे याजकेरी सेवारू कम पूरू भोवं, त तै अपने घरे जो च़लो जेव।"},{"book":"लूका","chapter":"1","verse":"24","text":"किछ वक्तेरां बाद तैसेरी कुआन्श एलीशिबा दोज़ींतीए भोइ, ते तै पंच़ महीन्न तगर बेइर लोकन मां न जेई। तैसां ज़ोवं,"},{"book":"लूका","chapter":"1","verse":"25","text":"“प्रभुए मीं पुड़ दया केरतां केत्रू महान कम कियूं, ते अवं दोज़ींती भोइ, ते ज़ैस गल्लरे वाजाई सेइं लोक मीं घटिया समझ़ते थिये, तै गल दूर की।”"},{"book":"लूका","chapter":"1","verse":"26","text":"एलीशिबारे दोज़ींती भोनेरे शेइयोवं महीने जिब्राईल स्वर्गदूत परमेशरेरी तरफां गलील इलाकेरे नासरत नगरे मां,"},{"book":"लूका","chapter":"1","verse":"27","text":"एक्की अड्लैई कुइये कां भेज़ो। तैसारी कुड़माइ दाऊदेरे खानदाने मरां एक्की मड़दे सेइं भोरी थी ज़ेसेरू नवं यूसुफ थियूं, ते तैस कुइयरू नवं मरियम थियूं।"},{"book":"लूका","chapter":"1","verse":"28","text":"स्वर्गदूते तैस कां एइतां ज़ोवं, “आनन्द ते ज़ींत तेरी भोए, तीं पुड़ परमेशरेरी बड़ी दया भोरीए, प्रभु तीं सेइं साथिये!”"},{"book":"लूका","chapter":"1","verse":"29","text":"मरियम स्वर्गदूतेरी गल शुन्तां परेशान भोइतां सोचने लगी एन केरहु नमस्कारे?"},{"book":"लूका","chapter":"1","verse":"30","text":"स्वर्गदूते तैस सेइं ज़ोवं “हे मरियम, डर न, किजोकि परमेशरेरो तीं पुड़ बड़ो अनुग्रह भोरोए।"},{"book":"लूका","chapter":"1","verse":"31","text":"तू दोज़ींती भोली तीं अक मट्ठू भोलू, ते तू तैसेरू नवं यीशु रेखां।"},{"book":"लूका","chapter":"1","verse":"32","text":"तैन महान भोलू ते तैस जो परमप्रधान परमेशरेरू मट्ठू ज़ोले, ते परमेशर तैस तैसेरे पूर्वज दाऊद राज़ेरू ज़ेरो राज़ो बनालो।"},{"book":"लूका","chapter":"1","verse":"33","text":"ते तै याकूबेरे खानदाने पुड़ हमेशा राज़ केरेलो, ते तैसेरू राज़ कधे खतम न भोलू।”"},{"book":"लूका","chapter":"1","verse":"34","text":"मरियमा स्वर्गदूते पुच़्छ़ू, “एन केन्च़रे भोइ सकते? अवं त अड्लाई आईं।”"},{"book":"लूका","chapter":"1","verse":"35","text":"स्वर्गदूते जुवाब दित्तो, “पवित्र आत्मा तीं पुड़ उतरेलो, ते परमप्रधान परमेशरेरी शक्ति तीं पुड़ सैयो केरेली एल्हेरेलेइ तै बच्चो ज़ै ज़र्मएलो तै पवित्र भोलो तैस जो परमेशरेरू मट्ठू ज़ोले।"},{"book":"लूका","chapter":"1","verse":"36","text":"ते हेर तेरी रिशतेदार एलीशिबाई भी बुढ़े बारे मट्ठू भोने बालूए तैस जो लोक बाँझ ज़ोते थिये, तैस दोज़ींती शा महीने भोरेन।"},{"book":"लूका","chapter":"1","verse":"37","text":"किजोकि परमेशरेरे लेइ किछ भी नमुमकिन नईं।”"},{"book":"लूका","chapter":"1","verse":"38","text":"मरियमा स्वर्गदूते जुवाब दित्तो, “अवं परमेशरेरी सेवा केरती ज़ैन तीं ज़ोरूए तैन भोए।” तैखन स्वर्गदूत तैस करां च़लो जेव।"},{"book":"लूका","chapter":"1","verse":"39","text":"किछ दिहाड़न पत्ती मरियम तियार भोइतां यहूदियारे इलाकेरे एक्की पहाड़ी नगरे मां जेई।"},{"book":"लूका","chapter":"1","verse":"40","text":"ते जकर्याहरे घरे मां गेइतां एलीशिबा जो नमस्कार कियूं।"},{"book":"लूका","chapter":"1","verse":"41","text":"ज़ैखन एलीशिबा मरियमारू नमस्कार शुनू त बच्चो तैसारे पेटे मां उछ़ड़ने लगो ते एलीशिबा पवित्र आत्माई सेइं भेरोई जेई।"},{"book":"लूका","chapter":"1","verse":"42","text":"ते बड़े ज़ोरे सेइं ज़ोने लगी, “तू कुआन्शन मां धन आस ते ज़ै बच्चो तीं ज़ांनोए तै भी धने!"},{"book":"लूका","chapter":"1","verse":"43","text":"ते मेरे लेइ बड़ी इज़्ज़तरी गल आए कि, मेरे प्रभुएरी अम्मा मीं कां आई!"},{"book":"लूका","chapter":"1","verse":"44","text":"किजोकि हेर ज़ेरि तेरे नमस्कारेरी आवाज़ मीं शुनी त बच्चे खुशी सेइं मेरे पेटे मां छालां लगो मारने।"},{"book":"लूका","chapter":"1","verse":"45","text":"तू धन आस तीं तैन गल्लन पुड़ विश्वास कियो ज़ैना प्रभुए तीं सेइं ज़ोई कि, तैना पूरी भोली।”"},{"book":"लूका","chapter":"1","verse":"46","text":"ते मरियमा ज़ोवं,"},{"book":"लूका","chapter":"1","verse":"47","text":"ते मेरी आत्मा मेरे मुक्ति देनेबाले"},{"book":"लूका","chapter":"1","verse":"48","text":"किजोकि तैनी अपनि सेवा केरने बैलरी गिरोरी हालती पुड़ नज़र की,"},{"book":"लूका","chapter":"1","verse":"49","text":"किजोकि परमेशरे मेरे लेइ बड़ां-बड़ां"},{"book":"लूका","chapter":"1","verse":"50","text":"तैसेरी दया तैस करां डरने बालन"},{"book":"लूका","chapter":"1","verse":"51","text":"तैनी अपने शेक्ति सेइं बड्डां-बड्डां कम्मां कियोरन"},{"book":"लूका","chapter":"1","verse":"52","text":"तैनी राज़े राज़ केरने करां रोके,"},{"book":"लूका","chapter":"1","verse":"53","text":"तैनी नियन्ने रोड़ी-रोड़ी चीज़ेइं सेइं रज़ांने"},{"book":"लूका","chapter":"1","verse":"54","text":"तैनी अपने वादे ज़ैना तैनी इश्शे दादन-पड़दादन सेइं कियोरे थिये याद किये, तैनी अपनि सेवा केरनेबाले इस्राएली लोकां केरि मद्दत की,"},{"book":"लूका","chapter":"1","verse":"55","text":"तैनी हमेशारे लेइ अब्राहमे पुड़ ते तैसेरी"},{"book":"लूका","chapter":"1","verse":"56","text":"मरियम कोई ट्लाई महीन्न तगर एलीशिबा सेइं साथी राई ते फिरी अपने घरजो आई।"},{"book":"लूका","chapter":"1","verse":"57","text":"एलीशिबारो गल्हे बिशनेरो वक्त एज्जी अव ते तैस मट्ठू भोवं।"},{"book":"लूका","chapter":"1","verse":"58","text":"तैसारे आसेपासेरे रिशतेदारेइं एन शुनू कि परमेशरे तैस पुड़ बड़ी दया कियोरिये ते तैस सेइं साथी खुशी मनाई।"},{"book":"लूका","chapter":"1","verse":"59","text":"अठोवं दिहाड़े तैना मट्ठेरो खतनो केरने आए, ते तैना तैसेरू नवं तैसेरे बाजी केरे नव्वें पुड़ जकर्याह रखनू चाते थिये।"},{"book":"लूका","chapter":"1","verse":"60","text":"पन तैसेरी अम्मा ज़ोने लगी, “नईं एसेरू नवं यूहन्ना भोलू।”"},{"book":"लूका","chapter":"1","verse":"61","text":"किछ तैस जो ज़ोने लगे, “तुश्शी खानदेंनी मां कोई भी एस नव्वेंरो नईं।”"},{"book":"लूका","chapter":"1","verse":"62","text":"तैखन तैन लोकेईं जकर्याहरे पासे इशारे सेइं पुच़्छ़ू कि तू मट्ठेरू नवं कुन रखनू चातस?"},{"book":"लूका","chapter":"1","verse":"63","text":"ते तैनी पटारी मगी ते तैस पुड़ लिखू, “एसेरू नवं यूहन्ना आए,” ते सब लोक हैरान रेइजे।"},{"book":"लूका","chapter":"1","verse":"64","text":"तैखने तैसेरी ज़िभ खुल्ली ते जकर्याह गल्लां लगो केरने ते परमेशरेरी तारीफ़ केरने लगो।"},{"book":"लूका","chapter":"1","verse":"65","text":"ते आसे-पासेरे लोक एस तमाशे हेरतां हैरान रेइजे, ते यहूदियारे इलाकेरे एक्की पहाड़ी नगर मां एस गल्लरी चरचा भोने लगी।"},{"book":"लूका","chapter":"1","verse":"66","text":"ते शुन्ने बाले अपने-अपने मन्न मां सोचते थिये, “एन मट्ठू बड्डू भोइतां केरहु भोनूए?” किजोकि परमेशरेरी शक्ति अज़्ज़ेरी देंतीं एस सेइं साथीए?"},{"book":"लूका","chapter":"1","verse":"67","text":"तैखन तैसेरो बाजी जकर्याह पवित्र आत्माई सेइं भेरोवं ते भविष्यिवाणी केरने लगो।"},{"book":"लूका","chapter":"1","verse":"68","text":"“प्रभु इस्राएलेरो परमेशर धन भोए,"},{"book":"लूका","chapter":"1","verse":"69","text":"ते तैसेरे दास दाऊदेरे घराने मरां इश्शे लेइ अक मुक्ति देनेबालो भेज़ोरोए।"},{"book":"लूका","chapter":"1","verse":"70","text":"(बड़े पेइले ज़ेन्च़रे पवित्र नेबी केरे ज़िरिये ज़ोरू थियूं,"},{"book":"लूका","chapter":"1","verse":"71","text":"असां अपने दुश्मन करां ते बैर रखने बालन करां मुक्ति हासिल केरम।"},{"book":"लूका","chapter":"1","verse":"72","text":"ते तै इश्शे दादे पड़दादन पुड़ दया केरे"},{"book":"लूका","chapter":"1","verse":"73","text":"तै करार ज़ै तीं इश्शे पूर्वज"},{"book":"लूका","chapter":"1","verse":"74","text":"कि तै असन हिम्मत देलो,"},{"book":"लूका","chapter":"1","verse":"75","text":"ते अपनि ज़िन्दगी तैस सोंफम ते सारी ज़िन्दगी पवित्रेइ ते धार्मिकता ज़ींम।"},{"book":"लूका","chapter":"1","verse":"76","text":"ते हे बच्चां तू नबी भोलो"},{"book":"लूका","chapter":"1","verse":"77","text":"तै अपने लोकन तैन केरे पाप माफ़ केरनेरे ज़िरिये मुक्तरे बारे मां ज्ञान देलो।"},{"book":"लूका","chapter":"1","verse":"78","text":"ते इश्शे परमेशरेरी दया एरी भोली"},{"book":"लूका","chapter":"1","verse":"79","text":"ताके तैन केरे लेइ ज़ैना पापे मां ज़ीतन ते हमेशारे मौतरे खतरे मां रातन लौ दे,"},{"book":"लूका","chapter":"1","verse":"80","text":"तैन मट्ठू यानी यूहन्ना बेडोतो जेव ते आत्माई मां बद्धतो जेव ते इस्राएलेरे लोकन प्रचार केरने तगर सुनसान ठैरन मां राव।"}]}