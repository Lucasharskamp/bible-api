{"data":[{"book":"Sálmarnir","chapter":"147","verse":"1","text":"Hallelúja! Já, lofið Drottin! Það er gott að lofa Drottin! Indælt og rétt!"},{"book":"Sálmarnir","chapter":"147","verse":"2","text":"Hann er að endurreisa Jerúsalem og flytja hina herleiddu heim."},{"book":"Sálmarnir","chapter":"147","verse":"3","text":"Hann reisir upp hina niðurbeygðu og bindur um sár þeirra."},{"book":"Sálmarnir","chapter":"147","verse":"4","text":"Hann þekkir fjölda stjarnanna, já og hverja fyrir sig með nafni!"},{"book":"Sálmarnir","chapter":"147","verse":"5","text":"Mikill er Drottinn! Vald hans er stórkostlegt! Þekking hans er takmarkalaus."},{"book":"Sálmarnir","chapter":"147","verse":"6","text":"Drottinn styður auðmjúka, en varpar illmennum til jarðar."},{"book":"Sálmarnir","chapter":"147","verse":"7","text":"Syngið honum þakkarljóð, lofið Guð með hörpuleik."},{"book":"Sálmarnir","chapter":"147","verse":"8","text":"Hann fyllir himininn skýjum, gefur steypiregn og klæðir fjöllin grænu grasi."},{"book":"Sálmarnir","chapter":"147","verse":"9","text":"Hann fæðir hin villtu dýr og hrafnarnir krunka til hans eftir æti."},{"book":"Sálmarnir","chapter":"147","verse":"10","text":"Í hans augum kemst sprettharður foli varla úr sporunum og máttur mannsins má sín lítils."},{"book":"Sálmarnir","chapter":"147","verse":"11","text":"En hann gleðst yfir þeim sem elska hann og reiða sig á kærleika hans og gæsku."},{"book":"Sálmarnir","chapter":"147","verse":"12","text":"Lofa þú hann, Jerúsalem! Vegsama Guð þinn, Síon!"},{"book":"Sálmarnir","chapter":"147","verse":"13","text":"Því að hann hefur gert múra þína öfluga og blessað börnin þín."},{"book":"Sálmarnir","chapter":"147","verse":"14","text":"Hann lætur frið haldast í landinu og fyllir hlöður þínar af úrvals hveiti."},{"book":"Sálmarnir","chapter":"147","verse":"15","text":"Hann sendir boð sín til jarðar, skipanir hans berast hratt eins og vindurinn."},{"book":"Sálmarnir","chapter":"147","verse":"16","text":"Skjannahvít mjöllin er frá honum komin og hrímið sem glitrar á jörðinni."},{"book":"Sálmarnir","chapter":"147","verse":"17","text":"Haglélið er líka hans verk og frostið sem bítur í kinnarnar."},{"book":"Sálmarnir","chapter":"147","verse":"18","text":"En síðan sendir hann hlýjan vorvind, snjórinn þiðnar og árnar ryðja sig."},{"book":"Sálmarnir","chapter":"147","verse":"19","text":"Hann kunngjörði Ísrael lögmál sitt og ákvæði"},{"book":"Sálmarnir","chapter":"147","verse":"20","text":"– það hefur hann ekki gert við neina aðra þjóð, nei, þeim kennir hann ekki fyrirmæli sín."}]}