{"data":[{"book":"प्रकाशितवाक्य","chapter":"16","verse":"1","text":"बाक ना मंदिर दा यारीकारा ऊँचा शब्द देल आ येळु स्वर्गदूतगोळ देल ईद अनतेला केळदिन, “होगी, परमेश्वर उन प्रकोप इन येळु कटोरागोळ इक पृथ्वी मा पलटुस बुळी.”"},{"book":"प्रकाशितवाक्य","chapter":"16","verse":"2","text":"इदुरसाटी पयले स्वर्गदूत होगकु तान कटोरा पृथ्वी मा पलटुस बुट्टुन. आग आ मंळसागोळ्द, यार मा पशु उन छाप ईरव अदिक जो अदुर्द मूर्ति इन पुजा माळोर, ऊंद प्रकार इन बुरा अदिक दुखदाई फ्वाळा होळ्त."},{"book":"प्रकाशितवाक्य","chapter":"16","verse":"3","text":"दुसरा स्वर्गदूत तान कटोरा समुद्र मा उलटुस बुट्टुन, अदिक आव सोतकु मंळसा अन्द रक्ता घाई बन्सेदुन, अदिक समुद्र दाकळव हर ऊंद जीवधारी सोतोदव."},{"book":"प्रकाशितवाक्य","chapter":"16","verse":"4","text":"तीसरा स्वर्गदूत तान कटोरा गांगागोळ अदिक नीर इन झरनागोळ मा पलटुस बुट्टुन, अदिक आंदुर रक्ता बन्सदुर."},{"book":"प्रकाशितवाक्य","chapter":"16","verse":"5","text":"आग ना नीर इन स्वर्गदूत उक ईद अनतेला केळदीन, “हे पवित्र, जो आद अदिक जो ईरोद, नी न्यायी आय अदिक नी ईद न्याय माळ्द."},{"book":"प्रकाशितवाक्य","chapter":"16","verse":"6","text":"यतिकी आंदुर पवित्र लॉकुर अदिक भविष्यवक्तागोळ्द रक्ता वाहुसीदुर, अदिक नी आंदरी रक्ता कुळ्सद; यतिकी आंदुर ईदा योग्य आर.”"},{"book":"प्रकाशितवाक्य","chapter":"16","verse":"7","text":"बाक ना वेदी टु ईद शब्द केळदीन, “हव, हे सर्वशक्तिमान प्रभु परमेश्वर, नीन निर्णय वळ्लीद अदिक खरा आद.”"},{"book":"प्रकाशितवाक्य","chapter":"16","verse":"8","text":"चौथा स्वर्गदूत तान कटोरा सुर्य मा उलटुस बुट्टुन, अदिक आऊक मंळसागोळ इक बेक्‍की देल झुलसुसोद अधिकार कोटकु आत."},{"book":"प्रकाशितवाक्य","chapter":"16","verse":"9","text":"मंळसा हापाळ बिसुल देल झुलसुसदुर, अदिक परमेश्वर उन हेसुर इन यारी ई परेशानीगोळ मा अधिकार आद, अपमान माळदुन लेकीन आऊन महिमा माळोर साटी मन तिर्गुसिदील. आऊन महानता अन्द प्रशंसा माळतार."},{"book":"प्रकाशितवाक्य","chapter":"16","verse":"10","text":"पाचवा स्वर्गदूत तान कटोरा आ पशु उन सिंहासन मा पलटुस बुट्टुन, अदिक आऊन राज्य मा अंधार छासेत. लॉकुर दुख इन मारा तान तान ल्यालग्या कचली हतदुर,"},{"book":"प्रकाशितवाक्य","chapter":"16","verse":"11","text":"अदिक तान पीळागोळ अदिक फ्वाळागोळ्द कारण स्वर्ग इन परमेश्वर उन अपमान माळदुर; लेकीन तान तान क्याल्सागोळ देल मन तिर्गुसिदील."},{"book":"प्रकाशितवाक्य","chapter":"16","verse":"12","text":"सहावा स्वर्गदूत तान कटोरा महागांगा फुरात मा पलटुस बुट्टुन, अदिक अदुर्द नीर वंळगेत कि पूर्व दिशा अन्द राजागोळ्द साटी हादी तयार आगेगुल."},{"book":"प्रकाशितवाक्य","chapter":"16","verse":"13","text":"बाक ना आ अजगर इन बाय देल, अदिक आ पशु उन बाय देल अदिक आ ख्वाटा भविष्यवक्ता अन्द बाय देल मुर अशुध्द आत्मागोळ इक भ्याबकागोळ्द रूप दा होळतेला नोळदिन."},{"book":"प्रकाशितवाक्य","chapter":"16","verse":"14","text":"ईव चिन्ह तोर्सावाळेर दुष्टआत्मागोळ हुव, जो पुरा दुनिया अन राजागोळ्द हात्‍ती होटकु इदुरसाटी होगताव कि आंदरी सर्वशक्तिमान परमेश्वर उन आ धोळ दिन इन लळाई इन साटी जमा माळुल."},{"book":"प्रकाशितवाक्य","chapter":"16","verse":"15","text":"“नोळ, ना काळ्ल उन घाई बरतीन; धन्य आव आन जो जागस्तेला ईरतान, अदिक तान कपळागोळ्द सावधानी माळतान कि ऊगळा वयाळबाळुल, अदिक लॉकुर आऊन ऊगळापन नोळबाळुल.”"},{"book":"प्रकाशितवाक्य","chapter":"16","verse":"16","text":"अदिक आंदुर आंदरी आ जागा दा जमा माळदुर जो इब्रानी दा हर-मगिदोन कहलुसतद."},{"book":"प्रकाशितवाक्य","chapter":"16","verse":"17","text":"सातवा स्वर्गदूत तान कटोरा हवा मा उलटुसदुन, अदिक मंदिर इन सिंहासन टु ईद धोळ शब्द आत, “आगेग्याद!”"},{"book":"प्रकाशितवाक्य","chapter":"16","verse":"18","text":"१६:१८ प्रकाशितवाक्य ८:५; ११:१३,१९बाक बिजलीगोळ चमकुसदव, अदिक शब्द अदिक गर्जन आत, अदिक ऊंद हिंग धोळ भूकम्प बत्‍त कि यागी टु मंळसा अन्द उत्पत्ति पृथ्वी मा आत, आगी टु हिंग धोळ भूकम्प यागलु बंदिदील."},{"book":"प्रकाशितवाक्य","chapter":"16","verse":"19","text":"इदुर देल आ धोळ नगर इन मुर तुकळा आगेदव, अदिक गैर यहूदीगोळव नगर बिद्दव; अदिक धोळ बेबीलोन इन याद परमेश्वर उन अल आत कि आव तान सिट्ट इन जलजलाहट इन सारा आऊक कुळसुल."},{"book":"प्रकाशितवाक्य","chapter":"16","verse":"20","text":"१६:२० प्रकाशितवाक्य ६:१४अदिक हर ऊंद टापू तान जागा टु टलुसेत, अदिक पहाळगोळ्द पता हतीदील."},{"book":"प्रकाशितवाक्य","chapter":"16","verse":"21","text":"१६:२१ प्रकाशितवाक्य ११:१९आकाश टु मंळसागोळ मा मन-मन तुमकु धोळ गारगोटी बिद्दव, अदिक इदुरसाटी कि ईद विपत्‍ती हापाळ अच भारी ईरोद, लॉकुर गारगोटी इन विपत्‍ती इन कारण परमेश्वर उन अपमान माळदुर."}]}