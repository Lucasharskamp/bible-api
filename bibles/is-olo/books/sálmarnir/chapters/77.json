{"data":[{"book":"Sálmarnir","chapter":"77","verse":"1","text":"Ég ákalla Drottin. Ég hrópa og kalla til hans. Ó, að hann vildi hlusta!"},{"book":"Sálmarnir","chapter":"77","verse":"2","text":"Ég er í miklum vanda og þarfnast mjög hjálpar hans. Alla nóttina er ég á bæn, ég lyfti höndum til himins, – ég bið og bið. Ég mun ekki eiga glaðan dag fyrr en Drottinn hefur hjálpað mér."},{"book":"Sálmarnir","chapter":"77","verse":"3","text":"Ég hugsa um Guð, mikið þrái ég hjálp hans!"},{"book":"Sálmarnir","chapter":"77","verse":"4","text":"Drottinn, mér mun ekki koma dúr á auga fyrr en þú hefur hjálpað mér. Ég er við það að gefast upp, jafnvel bænin er mér erfið."},{"book":"Sálmarnir","chapter":"77","verse":"5","text":"Góðar minningar liðinna ára leita sífellt á huga minn."},{"book":"Sálmarnir","chapter":"77","verse":"6","text":"Þá sungum við gleðiljóð langt fram á kvöld! Ég velti þessu fyrir mér, íhuga hve allt hefur breyst."},{"book":"Sálmarnir","chapter":"77","verse":"7","text":"Hefur Drottinn hafnað mér fyrir fullt og allt? Mun hann ekki miskunna mér framar?"},{"book":"Sálmarnir","chapter":"77","verse":"8","text":"Elskar hann mig ekki lengur og er umhyggja hans búin fyrir fullt og allt? Gekk hann á bak orða sinna?"},{"book":"Sálmarnir","chapter":"77","verse":"9","text":"Gleymdi hann miskunn sinni við mig, vesalinginn? Hefur hann í reiðikasti lokað dyrum kærleika síns?"},{"book":"Sálmarnir","chapter":"77","verse":"10","text":"„Þetta eru örlög mín,“ sagði ég, „blessun Guðs hefur snúist í bölvun.“"},{"book":"Sálmarnir","chapter":"77","verse":"11","text":"Ég renni huganum yfir alla þá blessun sem ég hef notið frá Guði."},{"book":"Sálmarnir","chapter":"77","verse":"12","text":"Sú gæfa gleymist seint! – Já, hún líður mér aldrei úr minni!"},{"book":"Sálmarnir","chapter":"77","verse":"13","text":"Guð minn, þínir vegir eru heilagir. Hvar skyldi aðra eins að finna?"},{"book":"Sálmarnir","chapter":"77","verse":"14","text":"Þú ert Guð undra og tákna. Stórvirki þín blasa við augum."},{"book":"Sálmarnir","chapter":"77","verse":"15","text":"Með þinni voldugu hendi bjargaðir þú sonum Jakobs og Jósefs."},{"book":"Sálmarnir","chapter":"77","verse":"16","text":"Þegar Rauðahafið sá þig, ókyrrðist það! Jafnvel djúpið skalf af ótta!"},{"book":"Sálmarnir","chapter":"77","verse":"17","text":"Það varð skýfall og þrumur bergmáluðu um himininn. Elding leiftraði."},{"book":"Sálmarnir","chapter":"77","verse":"18","text":"Þrumurnar tjáðu reiði þína og eldingarnar lýstu upp jörðina!"},{"book":"Sálmarnir","chapter":"77","verse":"19","text":"Þú lagðir veg gegnum hafið – veg sem enginn þekkti áður!"},{"book":"Sálmarnir","chapter":"77","verse":"20","text":"Þú leiddir fólk þitt þessa leið eins og fjárhóp, undir leiðsögn Móse og Arons."}]}