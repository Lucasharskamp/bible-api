{"data":[{"book":"ВЫСЛОЎІ","chapter":"29","verse":"1","text":"Чалавек, які насуперак засьцярогам робіцца ўпарты, будзе раптам зламаны, і ня будзе яму дапамогі."},{"book":"ВЫСЛОЎІ","chapter":"29","verse":"2","text":"Калі множацца праведнікі, весяліцца народ; а калі пануе бязбожнік, стогне народ."},{"book":"ВЫСЛОЎІ","chapter":"29","verse":"3","text":"Чалавек, які любіць мудрасьць, радуе бацьку свайго; а які знаецца з распусьніцамі, той траціць маёмасьць."},{"book":"ВЫСЛОЎІ","chapter":"29","verse":"4","text":"Цар правасудзьдзем мацуе зямлю, а аматар хабару руйнуе яе."},{"book":"ВЫСЛОЎІ","chapter":"29","verse":"5","text":"Чалавек, які лісьлівіць сябру свайму, сьцеле сетку пад ногі яму."},{"book":"ВЫСЛОЎІ","chapter":"29","verse":"6","text":"У грэху ліхога чалавека - сетка яму, а праведнік весяліцца і радуецца."},{"book":"ВЫСЛОЎІ","chapter":"29","verse":"7","text":"Праведнік старанна дасьледуе цяжбіну бедных, а бязбожнік не разьбірае справы."},{"book":"ВЫСЛОЎІ","chapter":"29","verse":"8","text":"Людзі разбэшчаныя бунтуюць горад, а мудрыя суцішаюць мяцеж."},{"book":"ВЫСЛОЎІ","chapter":"29","verse":"9","text":"Разумны чалавек, калі судзіцца з чалавекам неразумным, ці злуецца, ці сьмяецца - ня мае спакою."},{"book":"ВЫСЛОЎІ","chapter":"29","verse":"10","text":"Крыважэрныя людзі ненавідзяць бязбожнага, а праведныя клапоцяцца за яго жыцьцё."},{"book":"ВЫСЛОЎІ","chapter":"29","verse":"11","text":"Неразумны ўвесь гнеў свой вылівае, а мудры стрымлівае яго."},{"book":"ВЫСЛОЎІ","chapter":"29","verse":"12","text":"Калі ўладар слухае ілжывыя прамовы, дык і ўсе служкі ў яго бязбожныя."},{"book":"ВЫСЛОЎІ","chapter":"29","verse":"13","text":"Бедны і ліхвяр сустракаюцца адзін з адным; але сьвятло вачам таго і другога дае Гасподзь."},{"book":"ВЫСЛОЎІ","chapter":"29","verse":"14","text":"Калі цар судзіць бедных па праўдзе, дык трон ягоны назаўсёды ўцьвердзіцца."},{"book":"ВЫСЛОЎІ","chapter":"29","verse":"15","text":"Дубец і засьцярога даюць мудрасьць; а занядбаны хлопчык робіць сорам сваёй маці."},{"book":"ВЫСЛОЎІ","chapter":"29","verse":"16","text":"Пры памнажэньні бязбожных множыцца беззаконьне; а праведнікі ўбачаць падзеньне іхняе."},{"book":"ВЫСЛОЎІ","chapter":"29","verse":"17","text":"Карай сына твайго, і ён дасьць табе спакой, і прынясе радасьць душы тваёй."},{"book":"ВЫСЛОЎІ","chapter":"29","verse":"18","text":"Няма адкрыцьця згары чалавеку разбэшчанаму, а хто жыве паводле закону - той шчасны."},{"book":"ВЫСЛОЎІ","chapter":"29","verse":"19","text":"Словамі не навучыш раба; бо, хоць ён і разумее іх, але ня слухаецца."},{"book":"ВЫСЛОЎІ","chapter":"29","verse":"20","text":"Ці бачыў ты чалавека неабачлівага ў словах сваіх? на неразумнага болей надзеі, чым на яго."},{"book":"ВЫСЛОЎІ","chapter":"29","verse":"21","text":"Калі змалку выхоўваць раба ў дастатку, дык і пазьней ён захоча быць сынам."},{"book":"ВЫСЛОЎІ","chapter":"29","verse":"22","text":"Чалавек гнеўлівы заводзіць свару, а запальчывы шмат грэшыць."},{"book":"ВЫСЛОЎІ","chapter":"29","verse":"23","text":"Ганарыстасьць чалавека прыніжае яго, а сьціплы духам здабывае гонар."},{"book":"ВЫСЛОЎІ","chapter":"29","verse":"24","text":"Хто дзеліцца са злодзеем, той ненавідзіць душу сваю; ён чуе праклён, але не абвяшчае пра тое."},{"book":"ВЫСЛОЎІ","chapter":"29","verse":"25","text":"Боязь перад людзьмі ставіць сетку; а хто спадзяецца на Госпада, будзе ў бясьпецы."},{"book":"ВЫСЛОЎІ","chapter":"29","verse":"26","text":"Многія шукаюць прыхільнага."},{"book":"ВЫСЛОЎІ","chapter":"29","verse":"27","text":"Мярзота праведнікам - чалавек няправедны, і мярзота бязбожнаму - той, хто ідзе простай дарогай."}]}