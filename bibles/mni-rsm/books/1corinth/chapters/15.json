{"data":[{"book":"1 Corinth","chapter":"15","verse":"1","text":"Eigi ichil-inaosa, eina nakhoida sandoklamba, aduga nakhoina lousinduna madugi mathakta chetna lepliba, Aphaba Pao adu nakhoida ningsinghanba eina pamjei."},{"book":"1 Corinth","chapter":"15","verse":"2","text":"Eina nakhoida sandoklamba adu nakhoina chetna pairabadi Aphaba Pao asigi mapanna nakhoibusu kanbirabani. Adu nattrabadi nakhoina arembada thajare."},{"book":"1 Corinth","chapter":"15","verse":"3","text":"Maramdi einasu phangjaraba khwaidagi maruoiba adu eina nakhoida pire. Madudi Mapugi Puyagi matung-inna Christtana eikhoigi papkidamak sibire,"},{"book":"1 Corinth","chapter":"15","verse":"4","text":"15:4 Isei 16:8-10; Mat 12:40; Pakhon 2:24-32Aduga Ibungobu leirol challe, amasung Mapugi Puyagi matung-inna humnisuba numitta Ibungona hinggatle."},{"book":"1 Corinth","chapter":"15","verse":"5","text":"15:5 Luk 24:34; Mat 28:16,17; Mrk 16:14; Luk 24:36; Jn 20:19Aduga Ibungona Peter-da, adudagi tung-inba taranithoida uhabire."},{"book":"1 Corinth","chapter":"15","verse":"6","text":"Madugi matungda Ibungona amuktada chamangadagi henba ichil inaosingda uhanbire. Makhoigi manungda khara sikhrabasu ayambadi houjiksu hingli."},{"book":"1 Corinth","chapter":"15","verse":"7","text":"Madugi matungda Ibungona Jacob-ta adudagi pakhonchatpa pumnamakta uhanbire."},{"book":"1 Corinth","chapter":"15","verse":"8","text":"Aduga pumnamakki ikon konbada, matam nattana pokpa amagum oirabasu, Ibungona eingondasu uhanbire."},{"book":"1 Corinth","chapter":"15","verse":"9","text":"15:9 Pakhon 8:3Maramdi pakhonchatpasinggi maraktagi eina khwaidagi apikpani aduga pakhonchatpa haina koubada matik chadraba eihakni maramdi eina Tengban Mapugi singluppu ot-neikhi."},{"book":"1 Corinth","chapter":"15","verse":"10","text":"Adubu eina oijariba asi Tengban Mapugi thoujalna oijaribani, aduga mahakna eingonda pinabiriba thoujal adu aremba natte. Maramdi atei pakhonchatpa pumnamaktagi henna eina su-nomjare adumakpu madu eina natte adubu eingonda loinabiriba Tengban Mapugi thoujal adunani."},{"book":"1 Corinth","chapter":"15","verse":"11","text":"Adu oirabadi eina oirabasu makhoina oirabasu eikhoi pumnamakna pao adu sandok-i, aduga pao adumak nakhoina thajare."},{"book":"1 Corinth","chapter":"15","verse":"12","text":"Houjik, Christtana sibadagi hinggatle haiba pao asi eikhoina sandoklabadi, nakhoi kharana asibana hinggatte haina karamna hairibano?"},{"book":"1 Corinth","chapter":"15","verse":"13","text":"Maramdi sibadagi hinggatpa haiba asi leitrabadi Christtasu hinggattre."},{"book":"1 Corinth","chapter":"15","verse":"14","text":"Aduga Christtana hinggattrabadi eikhoina pao sandokpa asi arembani aduga nakhoigi thajabasu arembani."},{"book":"1 Corinth","chapter":"15","verse":"15","text":"Adugisu mathakta eikhoina Tengban Mapugi maramda chin thire, maramdi Tengban Mapuna Christtabu hinggathanbire haina eikhoina hai. Adubu asibasingna hinggatte haiba asina achumba oirabadi Tengban Mapuna Ibungobu hinggat-hanbidre."},{"book":"1 Corinth","chapter":"15","verse":"16","text":"Maramdi asibasingna hinggattrabadi Christtasu hinggattre."},{"book":"1 Corinth","chapter":"15","verse":"17","text":"Aduga Christtabu hinggat-hanbidrabadi nakhoigi thajaba adu arembani amasung nakhoina houjiksu nakhoigi papta leiri."},{"book":"1 Corinth","chapter":"15","verse":"18","text":"Adu oirabadi Christtada thajaduna sikhraba makhoising adu mangle."},{"book":"1 Corinth","chapter":"15","verse":"19","text":"Hinglingei punsi asikhaktagi oina eikhoina Christtada asha thamjaba oirabadi taibanpanda leiriba mi pumnamaktagi eikhoina khwaidagi minungsi pokningngai oire."},{"book":"1 Corinth","chapter":"15","verse":"20","text":"Adubu asengbamak Christtana sibadagi hinggattuna asibasinggi maraktagi ahanba mahei oire."},{"book":"1 Corinth","chapter":"15","verse":"21","text":"Maramdi mi amagi maramdagi siba lakkhiba adugumna mi amagi mapaldagi sibadagi hinggatpasu lakle."},{"book":"1 Corinth","chapter":"15","verse":"22","text":"Maramdi mi pumnamakna Adam-ga amata oibagi maramna pumnamakna sire, matou adugumduna mi pumnamakna Christtaga amata oibagi maramna pumnamakna hinggatkani."},{"book":"1 Corinth","chapter":"15","verse":"23","text":"Adubu mi khudingna magi magi mathang manao matung inna oigani. Ahanbada ahanba mahei oiriba Christta, madugi matungdana Ibungona lenglakpada magi oikhrabasing,"},{"book":"1 Corinth","chapter":"15","verse":"24","text":"Adudagi Christtana leingakpa pumnamak, matik pumnamak amadi panggal pumnamak manghallaga ningthou leibak adu Mapa Ibungo Tengban Mapuda sinnaraba matungda aroiba matam adu lakkani."},{"book":"1 Corinth","chapter":"15","verse":"25","text":"15:25 Isei 110:1Maramdi Ibungona yeknaba pumnamakpu maithiba piduna mahakki khongyada thamdriphaoba Ibungona panba tare."},{"book":"1 Corinth","chapter":"15","verse":"26","text":"Ibungona manghangadaba aroiba yeknaba adudi sibani."},{"book":"1 Corinth","chapter":"15","verse":"27","text":"15:27 Isei 8:6Maramdi Mapugi Puyana hai, “Tengban Mapuna pot pumnamakpu Ibungogi khuyakhada thamduna mahakki makha polhalle.” Adubu “pot pumnamak” haiba asida pot pumnamakpu Ibungogi khuyakhada thambiriba Tengban Mapu masamakti maduda yaode haibasi mayek seng-i."},{"book":"1 Corinth","chapter":"15","verse":"28","text":"Adubu pumnamak asibu Ibungogi makha polhanbiba matamda pumnamakpu makha polhanbiriba Tengban Mapu aduna pumnamakki mathakta pannanaba Machanupa aduna masamakpusu Tengban Mapugi makha polhanjagani."},{"book":"1 Corinth","chapter":"15","verse":"29","text":"Houjik, sibadagi hinggatpa haiba asi leitrabadi asibasinggidamak baptize louriba makhoina kari tougadage? Karigumba asibasingna suk-hing hinggatloidaba leirabadi misingna asiba misinggi mahutta baptize touriba karigino?"},{"book":"1 Corinth","chapter":"15","verse":"30","text":"Aduga eikhoina pungja khuding karigi khudongthiba maiyoknagadouribano?"},{"book":"1 Corinth","chapter":"15","verse":"31","text":"Ichil-inaosing, eina numit khudinggi siba maiyoknari! Masi achumbamakni haibasi eikhoigi Ibungo Christta Jisuga amata oiminnariba eikhoigi punsida, nakhoida leiba eigi choathokchaba adugi mapana eina nakhoida masi phongdokchabani."},{"book":"1 Corinth","chapter":"15","verse":"32","text":"15:32 Isa 22:13Aduga mioibagi oiba machat adu khaktagidamak eina Ephesus-ta lamgi sasing aduga lanthengnarabadi eigi kari tongjaba leibage? Karigumba asibasingna hinggattaba tarabadi, “Eikhoi chasi thaksi, maramdi hayeng sigadaba punsini.”"},{"book":"1 Corinth","chapter":"15","verse":"33","text":"Nakhoibu lanna lamjinghan-ganu. “Phattaba miga tinnabana aphaba lamchatpu manghalli.”"},{"book":"1 Corinth","chapter":"15","verse":"34","text":"Nakhoina oipham thokpagum achumba pukning wakhal aduda hallaklo, aduga pap touba toklo. Nakhoi kharadi Tengban Mapu khangde haina eina hairiba asi nakhoina ikainaba hairibani."},{"book":"1 Corinth","chapter":"15","verse":"35","text":"Aduga kanagumbana hanglakkani, “Asibabu matou karamna hinggatkadouribano? Makhoigi hakchangna karamba makhalgi hakchang oigani?”"},{"book":"1 Corinth","chapter":"15","verse":"36","text":"He apangba, nahakna maru hunba matamda maru adu sidragadi hingbagi mayol chonglakte."},{"book":"1 Corinth","chapter":"15","verse":"37","text":"Nahakna gehubu oirabasu nattraga atei mahei marong oirabasu nahakna thaba matamda maru aduta oina hulli, mapungphaba pambi oina hunde."},{"book":"1 Corinth","chapter":"15","verse":"38","text":"Tengban Mapu mahakna leppibagi matung-inna maru aduda pambigi mawong pibi, aduga maru makhal khudingda magi magi pambigi mawong pibi."},{"book":"1 Corinth","chapter":"15","verse":"39","text":"Thawai panba khudingmakki hakchang asi makhal amakhaktagi natte. Mioibagi hakchang makhal ama lei aduga sasinggina attoppa makhal ama, ucheksinggi ama amasung ngasinggigina atoppa makhal ama lei."},{"book":"1 Corinth","chapter":"15","verse":"40","text":"Aduga swargagi oiba hakchangsu lei amasung malem taibangpan-gi oiba hakchangsingsu lei. Adubu swargagi oiba hakchangsinggi matik mangalna amani aduga taibangpangi oiba hakchangsinggi matik mangalna amani."},{"book":"1 Corinth","chapter":"15","verse":"41","text":"Numit masagi oiba matik mangal ama leijei, thagisu atoppa matik mangal ama leijei, amasung thawanmichakki phajabana atoppa amani; aduga thawanmichaksinggi marakta phaoba tongan tonganba makhalgi phajaba leijei."},{"book":"1 Corinth","chapter":"15","verse":"42","text":"Asibana hinggatpa matamdasu asigumna oigadouribani. Leirol chankhiba hakchang adudi mangba nai, adubu hinggatlakpa matamdadi madu mangba nairaroi."},{"book":"1 Corinth","chapter":"15","verse":"43","text":"Leirol chanba matamdadi madu athiba oi amasung solli, adubu hinggatlakpa matamdadi matik mangal leigani amadi matik leigani."},{"book":"1 Corinth","chapter":"15","verse":"44","text":"Leirol chanba matamdadi madu mahousagi oiba hakchangni adubu hinggatlakpa matamdadi thawaigi oiba hakchang oigani. Mahousagi oiba hakchang leiba tarabadi thawaigi oiba hakchangsu leigani."},{"book":"1 Corinth","chapter":"15","verse":"45","text":"15:45 Meihou 2:7Maramdi Mapugi Puyana asumna hai, “Ahanba mi Adam asidi thawai panba ama oina semkhibani” adubu Akonba Adam asidi hingba pibiba Thawai aduni."},{"book":"1 Corinth","chapter":"15","verse":"46","text":"Haanna lakkhiba adu thawaigi oiba adu natte, adubu hakchanggi oiba aduni, aduga madugi matungda thawaigi oiba aduni."},{"book":"1 Corinth","chapter":"15","verse":"47","text":"Ahanba Adam adu leibaktagi sembani, leibaktagi lakpani; aduga anisuba Adam aduna swargadagi lakpani."},{"book":"1 Corinth","chapter":"15","verse":"48","text":"Malem taibangpan asigi mising asi leibaktagi semba mi asiga mannei; aduga swargagi oibasing aduna swargadagi lenglakpa mi asiga mannei."},{"book":"1 Corinth","chapter":"15","verse":"49","text":"Houjik eikhoina leibaktagi semba mi adugumna oibagum, nongmadi eikhoina swargadagi lenglakpa mi adugi matougumna oigani."},{"book":"1 Corinth","chapter":"15","verse":"50","text":"Nungsijaraba ichil-inaosing, eina hainingba adudi, ee-tongna semba hakchang asina Tengban Mapugi Leibak adu phangba ngamloi, aduga mangba naiba hakchang asina mangba naidaba adu phangba ngamloi."},{"book":"1 Corinth","chapter":"15","verse":"51-52","text":"Yeng-u, eina nakhoida athuppa wa hairi: Eikhoi khudingmak loina siroi, adubu akonba peresingga khongba matam aduda khudakta, mitna kuppada eikhoi pumnamakpu onthokpigani. Maramdi peresingga adu khongba matamda amuk hanna siraroidaba oina asibasingbu hinggat-hanbigani aduga eikhoi pumnamakpu onthokpigani."},{"book":"1 Corinth","chapter":"15","verse":"53","text":"Maramdi mangba naiba adubu mangba naidaba oina onthokpigani; aduga siba naiba adubu siba naidaba oina onthokpigani."},{"book":"1 Corinth","chapter":"15","verse":"54","text":"15:54 Isa 25:8Asumna mangba naibasing adubu mangba naidaba oina hongdokpirabada, Mapugi Puyada ikhiba wasing adu thunglagani: “Asiba adu manghankhre; lan-ngamba adu mapung phare!”"},{"book":"1 Corinth","chapter":"15","verse":"55","text":"“15:55 Hos 13:14Siba, nahakki lanngamba adu kadaidano?"},{"book":"1 Corinth","chapter":"15","verse":"56","text":"Sibagi mamudi papni, aduga papna mahakki panggal adu wayel yathangdagi phang-i."},{"book":"1 Corinth","chapter":"15","verse":"57","text":"Adubu eikhoigi Ibungo Jisu Christtagi mapanna eikhoida lan-ngamba pinabiba Tengban Mapubu thagatchei!"},{"book":"1 Corinth","chapter":"15","verse":"58","text":"Maram aduna, nungsijaraba ichil-inaosa, nakhoina lengdaba amadi chetna leppa oiyu. Nakhoina Ibungogi thougalgidamak hotnajaribasing adu aremba natte haiba nakhoina khangjabagi maramna matam pumnamakta Ibungogi thougal toujabada nathou chinba oiyu."}]}