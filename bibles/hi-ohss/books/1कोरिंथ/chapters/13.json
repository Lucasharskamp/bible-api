{"data":[{"book":"1 कोरिंथ","chapter":"13","verse":"1","text":"यदि मैं मनुष्यों और स्वर्गदूतों की भाषाओं में बातें करूं मगर यदि मैं प्रेम न रखूं, तो मैं घनघनाता घड़ियाल या झनझनाती झांझ हूं."},{"book":"1 कोरिंथ","chapter":"13","verse":"2","text":"यदि मुझे भविष्यवाणी करने की क्षमता प्राप्‍त है, मैं भेद जानने वाला तथा ज्ञानी हूं और मेरा विश्वास ऐसा मजबूत हो कि मेरे वचन मात्र से पर्वत अपने स्थान से हट जाएं किंतु मैं प्रेम न रखूं तो मैं कुछ भी नहीं."},{"book":"1 कोरिंथ","chapter":"13","verse":"3","text":"यदि मैं अपनी सारी संपत्ति कंगालों में बांट दूं और अपना शरीर भस्म होने के लिए बलिदान कर दूं किंतु यदि मैं प्रेम न रखूं तो क्या लाभ?"},{"book":"1 कोरिंथ","chapter":"13","verse":"4","text":"प्रेम धीरजवंत है, प्रेम कृपालु है. प्रेम जलन नहीं करता, अपनी बड़ाई नहीं करता, घमंड नहीं करता,"},{"book":"1 कोरिंथ","chapter":"13","verse":"5","text":"अशोभनीय नहीं, स्वार्थी नहीं, झुंझलाता भी नहीं और क्रोधी भी नहीं है."},{"book":"1 कोरिंथ","chapter":"13","verse":"6","text":"उसका आनंद दुराचार में नहीं, सच्चाई में है."},{"book":"1 कोरिंथ","chapter":"13","verse":"7","text":"प्रेम हमेशा ही सुरक्षा प्रदान करता है, संदेह नहीं करता, हमेशा आशावान और हमेशा धीरज बनाए रहता है."},{"book":"1 कोरिंथ","chapter":"13","verse":"8","text":"प्रेम अनंत काल का है. जहां तक भविष्यवाणियों का सवाल है, वे थोड़े समय के लिए हैं. भाषाएं निःशब्द हो जाएंगी तथा ज्ञान मिट जाएगा"},{"book":"1 कोरिंथ","chapter":"13","verse":"9","text":"क्योंकि अधूरा है हमारा ज्ञान और अधूरी है हमारी भविष्यवाणी करने की क्षमता;"},{"book":"1 कोरिंथ","chapter":"13","verse":"10","text":"किंतु जब हम सिद्धता तक पहुंच जाएंगे, वह सब, जो अधूरा है, मिट जाएगा."},{"book":"1 कोरिंथ","chapter":"13","verse":"11","text":"जब मैं बालक था, मैं बालक के समान बातें करता था, बालक के समान विचार करता था तथा बालक के समान ही वाद-विवाद करता था किंतु सयाना होने पर मैंने बालकों का सा व्यवहार छोड़ दिया."},{"book":"1 कोरिंथ","chapter":"13","verse":"12","text":"इस समय तो हमें आईने में धुंधला दिखाई देता है किंतु उस समय हम आमने-सामने देखेंगे. मेरा ज्ञान इस समय अधूरा है किंतु उस समय मेरा ज्ञान वैसा ही होगा जैसा इस समय मेरे विषय में परमेश्वर का है."},{"book":"1 कोरिंथ","chapter":"13","verse":"13","text":"पर अब ये तीन: विश्वास, आशा और प्रेम ये तीनों स्थाई है किंतु इनमें सबसे ऊपर है प्रेम."}]}