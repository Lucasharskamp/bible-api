{"data":[{"book":"Zjevení","chapter":"20","verse":"1","text":"Z nebe sestoupil anděl s klíčem od propasti a se silným řetězem."},{"book":"Zjevení","chapter":"20","verse":"2","text":"Popadl draka, toho starého hada, toho ďábla a satana a spoutal ho na tisíc let."},{"book":"Zjevení","chapter":"20","verse":"3","text":"Hodil ho do propasti, přikryl ji a zapečetil, aby nemohl svádět národy, dokud se nedovrší těch tisíc let. Pak musí být ještě na krátký čas propuštěn."},{"book":"Zjevení","chapter":"20","verse":"4-5","text":"Na soudní stolici potom usedli soudci, lidé popravení pro věrnost Ježíšovi a Božímu slovu, kteří se neklaněli šelmě ani její soše a nepřijali znak šelmy na čelo ani na ruku. Ti nyní ožili a vládli s Kristem tisíc let. To je první vzkříšení. Ostatní mrtví musejí počkat, dokud se nedovrší tisíciletí."},{"book":"Zjevení","chapter":"20","verse":"6","text":"Šťastni jsou ti věrní, kteří mají účast na prvním vzkříšení. Na ty už druhá smrt nemá nárok, jsou to Boží kněží a Kristovi spoluvládci v tisíciletém království."},{"book":"Zjevení","chapter":"20","verse":"7","text":"Až skončí těch tisíc let, bude satan ještě nakrátko propuštěn."},{"book":"Zjevení","chapter":"20","verse":"8","text":"Vyjde z propasti a zmobilizuje všechen svůj lid, početný jako mořský písek."},{"book":"Zjevení","chapter":"20","verse":"9","text":"Viděl jsem, že se dali na pochod a obklíčili ležení věřících i město, které Bůh miluje. Tu však s nebe spadl oheň a sežehl je."},{"book":"Zjevení","chapter":"20","verse":"10","text":"Jejich vojevůdce satan byl vhozen do ohnivého moře, kam již padla dravá šelma a její lžiprorok. Tam budou trýzněni ohněm dnem i nocí na věky věků."},{"book":"Zjevení","chapter":"20","verse":"11","text":"Spatřil jsem bílý trůn a na něm Panovníka. Před jeho pohledem se rozplynulo nebe i země a nezůstalo po nich ani památky."},{"book":"Zjevení","chapter":"20","verse":"12-13","text":"A viděl jsem vzkříšené mrtvé, malé i velké, stát před tím trůnem. Moře, smrt i její říše vydaly své mrtvé. Byly otevřeny Knihy skutků a Kniha života a byli souzeni podle svých činů."},{"book":"Zjevení","chapter":"20","verse":"14","text":"Smrt a její pomocníci skončili v moři plamenů. Toto ohnivé moře je druhá, věčná smrt."},{"book":"Zjevení","chapter":"20","verse":"15","text":"Tam skončí každý, jehož jméno není zapsáno v Knize života."}]}