{"data":[{"book":"KƆL","chapter":"4","verse":"1","text":"Jɔn tiilu, ko mɛn bɛnni, mɛn telenni, ai ye wo kɛ ai la jɔnilu yɛ. Ai ye a lɔn ko ai tii ye sankolo rɔ fanan."},{"book":"KƆL","chapter":"4","verse":"2","text":"Ai ye ai raja Alla matara ma, ka a to ai ɲana, ka baraka bila a yɛ."},{"book":"KƆL","chapter":"4","verse":"3","text":"Ai ye Alla matara an yɛ fanan, kosa Alla ye an na kuma lasɔnɔya kosa n ye se Mɔɔ Ɲenematɔmɔnin na gbundu ko lasela, n ye kaso la mɛn na ko rɔ."},{"book":"KƆL","chapter":"4","verse":"4","text":"Ai ye a madiya, n ye a fɔ a gbɛ rɔ ikomin a bɛnni n ma ɲa mɛn ma."},{"book":"KƆL","chapter":"4","verse":"5","text":"Ai ye taama hankilimaya rɔ lemɛniyabaliilu fan fɛ, ai ye fɛrɛ ɲinin waatiilu ma."},{"book":"KƆL","chapter":"4","verse":"6","text":"Ai la kuma ye kɛ sɔli kuma bɛrɛ le ri. Ai ye a lɔn ai ye mɔɔ bɛɛ jabila a ɲuma la ɲa mɛn ma."},{"book":"KƆL","chapter":"4","verse":"7","text":"An diyana badenma Tisiki le ri n na ko bɛɛ fɔ ai yɛ. Maari la baaraden ɲɔɔn lemɛniyani le a ri mɛn ye baarala Maari yɛ ikomin nde."},{"book":"KƆL","chapter":"4","verse":"8","text":"N ye a lawala ai ma kun ɲin de la kosa ai ye an kɛɲa lɔn, ka ai lalemɛniya."},{"book":"KƆL","chapter":"4","verse":"9","text":"An diyana badenma, lemɛniya mɔɔ, Onesimɔ mɛn bɔni ai tɛma, n ye a lawala ai ma. Ko mɛn taminni yan, ii ri wo bɛɛ ɲafɔ ai yɛ."},{"book":"KƆL","chapter":"4","verse":"10","text":"N kasolabila ɲɔɔn Arisitariki ye ai fola a ni Marika, Barinabasi dɔɔni. Ai tɛrɛ ra jamariilu mɛn mɛn na ko rɔ, ni a nara ai wara, ai ye a lasɛnɛ ɲa ɲumala."},{"book":"KƆL","chapter":"4","verse":"11","text":"Isa, mɛn fanan ye tɔɔla Jusitusu, wo fanan ye ai fola. Yahudiyailu tɛma woilu le dɔrɔn ye baarala n fɛ Alla la Mansaya la ko rɔ, woilu le kɛni n nii nasɛwa mɔɔilu ri."},{"book":"KƆL","chapter":"4","verse":"12","text":"Ai la mɔɔ do ye ai fola, Epafirasi, Isa Ɲenematɔmɔnin na baaraden. A ye kɛlɛ kɛla ai yɛ Alla matara rɔ waati bɛɛ, kosa ai rajanin di to, ka sabati, ka to hankili latɛɛ rɔ ka dafa Alla sawo bɛɛ rɔ."},{"book":"KƆL","chapter":"4","verse":"13","text":"N ye wo sereya bɔla a yɛ, a ka baara gbɛlɛn kɛ ai la ko rɔ kosɛbɛ a ni Layodisekailu ni Herapolisikailu."},{"book":"KƆL","chapter":"4","verse":"14","text":"An diyana mɔɔ, Luka dandalila, a ni Demasi ye ai fola."},{"book":"KƆL","chapter":"4","verse":"15","text":"Ai ye badenmailu fo an yɛ mɛnilu ye Layodise, a ni Nimifa ni lemɛniya jama mɛn ye ladɛn kɛla a la bon kɔndɔ."},{"book":"KƆL","chapter":"4","verse":"16","text":"Ai wa bataki ɲin karan ai wara, ai ye a kɛ a ye karan Layodisekailu la lemɛniya jama yɛ. Mɛn fanan ye bɔla Layodise, ai ye wo fanan karan."},{"book":"KƆL","chapter":"4","verse":"17","text":"Ai ye a fɔ Arikipe yɛ ko: «I ka baara mɛn sɔrɔn Maari la, a kɛ i hankili la, ka a lakanbali.»"},{"book":"KƆL","chapter":"4","verse":"18","text":"Nde Pɔli le ka foli laban ɲin sɛbɛ n bolo la: Ai ye ai hankili to n na kaso labila ko."}]}