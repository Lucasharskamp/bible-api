{"data":[{"book":"Ruʼuya ta Yohanna","chapter":"4","verse":"1","text":"Bayan wannan sai na duba, a can kuma a gabana ga ƙofa a buɗe a sama. Sai muryar da na ji da fari da take magana da ni mai kama da busar ƙaho ta ce, “Hauro nan, zan kuma nuna maka abin da lalle zai faru bayan wannan.”"},{"book":"Ruʼuya ta Yohanna","chapter":"4","verse":"2","text":"Nan da nan sai ga ni cikin Ruhu, a can a gabana kuwa ga kursiyi a cikin sama da wani zaune a kansa."},{"book":"Ruʼuya ta Yohanna","chapter":"4","verse":"3","text":"Wannan mai zama a can kuwa yana da kamannin dutsen yasfa da karneliya. Bakan gizo, mai kama da zumurrudu, ya kewaye kursiyin."},{"book":"Ruʼuya ta Yohanna","chapter":"4","verse":"4","text":"Kewaye da kursiyin kuwa akwai waɗansu kursiyoyi ashirin da huɗu, zaune a kansu kuwa dattawa ashirin da huɗu ne. Suna saye da fararen tufafi suna kuma da rawanin zinariya a kawunansu."},{"book":"Ruʼuya ta Yohanna","chapter":"4","verse":"5","text":"Daga kursiyin hasken walƙiya yana ta fitowa, da ƙararraki da kuma tsawa. A gaban kursiyin, fitilu bakwai suna ci. Waɗannan ne ruhohi bakwai na Allah."},{"book":"Ruʼuya ta Yohanna","chapter":"4","verse":"6","text":"Haka kuma a gaban kursiyin akwai wani abu mai kama da tekun gilashi, yana ƙyalli kamar madubi."},{"book":"Ruʼuya ta Yohanna","chapter":"4","verse":"7","text":"Halitta ta fari tana kama da zaki, ta biyun kuwa tana kama da bijimi, ta ukun kuma tana da fuska kamar ta mutum, ta huɗun kuma tana kama da gaggafa mai tashi sama."},{"book":"Ruʼuya ta Yohanna","chapter":"4","verse":"8","text":"Kowace a cikin halittu huɗu masu rai ɗin nan tana da fikafikai guda shida, tana kuma cike da idanu a ko’ina, har ma ƙarƙashin fikafikanta. Dare da rana ba sa fasa cewa,"},{"book":"Ruʼuya ta Yohanna","chapter":"4","verse":"9","text":"Duk lokacin da halittu masu ran nan suka rera ɗaukaka, girma da kuma godiya ga wannan wanda yake zaune a kan kursiyin da kuma wanda yake mai rai har abada abadin,"},{"book":"Ruʼuya ta Yohanna","chapter":"4","verse":"10","text":"sai dattawa ashirin da huɗun nan su fāɗi a ƙasa a gaban wannan wanda yake zaune a kursiyin, su yi sujada wa wannan wanda yake da rai har abada abadin. Sukan ajiye rawaninsu a gaban kursiyin suna cewa,"},{"book":"Ruʼuya ta Yohanna","chapter":"4","verse":"11","text":"“Ya Ubangijinmu da Allahnmu,"}]}