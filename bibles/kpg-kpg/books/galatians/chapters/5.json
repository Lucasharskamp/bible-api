{"data":[{"book":"Galatians","chapter":"5","verse":"1","text":"Christ dela ne haga mehede gidaadou, malaa, goodou tuu gii mau i lodo godou dagaloaha, hudee dugu anga gii hai nia hege labelaa."},{"book":"Galatians","chapter":"5","verse":"2","text":"Ko au go Paul, e hagi adu bolo maa goodou ga sirkumsais, dono hadinga bolo Christ le e balumee hua adu gi goodou."},{"book":"Galatians","chapter":"5","verse":"3","text":"Au e haga iloo labelaa ang gi tangada nei mo tangada nei, dela ga sirkumsais, bolo ia e hai loo gi haga gila aga Nnaganoho hagatau."},{"book":"Galatians","chapter":"5","verse":"4","text":"Digau ala e hagamada bolo ginaadou e hai gii donu i baahi o God mai i nadau haga gila aga Nnaganoho, digaula ne daa ginaadou gi daha mo Christ, guu noho i daha mo tumaalia dehuia o God."},{"book":"Galatians","chapter":"5","verse":"5","text":"Gei gidaadou e hagadagadagagee gi God dela gaa hai gidaadou gii donu i dono baahi. Deenei tadau mee dela e talitali, mai di mogobuna o di Hagataalunga dela e hai hegau i tadau hagadonu."},{"book":"Galatians","chapter":"5","verse":"6","text":"Gei gidaadou ala gu buni anga gi Jesus Christ, tadau sirkumsais guu dono hadinga ai. Gei di mee dela dono hadinga, la go tadau hagadonu dela e hai hegau i di aloho."},{"book":"Galatians","chapter":"5","verse":"7","text":"Goodou nogo mouli humalia! Ma koai ne dugu goodou di daudali di tonu? Dehee dana hai ne hai goodou gi hagalee daudali di tonu?"},{"book":"Galatians","chapter":"5","verse":"8","text":"Hagalee ne hai mai baahi o God, dela ne gahigahi goodou."},{"book":"Galatians","chapter":"5","verse":"9","text":"Nia ‘yeast’ hua dulii loo e mee di hai di palaawaa hagatau gii tanga.5.9 1 Corinthians 5.6"},{"book":"Galatians","chapter":"5","verse":"10","text":"Au e hagadagadagagee adu gi goodou mai i tadau hagadaubuni ang gi Tagi, bolo godou hagamamaanadu la hagalee hai gee mo agu maanadu. Gei tangada, de hilihili be koai, dela e haga hinihini godou mehanga, e kae dono hagaduadua mai i baahi o God."},{"book":"Galatians","chapter":"5","verse":"11","text":"Ogu duaahina nei, maa nei bolo au ga agoago hua igolo bolo sirkumsais le e hagalabagau, malaa, nia daangada le e hagahuaidu au eiaha? Maa di mee deenei le e donu, malaa, dagu agoago i di loobuu o Christ la hagalee di mee e hagawelewele ginai."},{"book":"Galatians","chapter":"5","verse":"12","text":"Au bolo digau ala e haga hinihini goodou la gii hula gii tugi, heia digaula gii hula gii bida teletele ina ginaadou!"},{"book":"Galatians","chapter":"5","verse":"13","text":"Gei goodou, go ogu duaahina nei, goodou ne gahigahi bolo gi maahede. Malaa, goodou ala gu dagaloaha, hudee haga haingoohia ina goodou gi nia hiihai o tuaidina gi dagi ina goodou. Gei goodou gi hagadau maamaa i godou mehanga i di aloho."},{"book":"Galatians","chapter":"5","verse":"14","text":"Idimaa, Nnaganoho hagatau le e daabui mai go taganoho hua e dahi boloo,"},{"book":"Galatians","chapter":"5","verse":"15","text":"Maa goodou gaa hai be nia manu lodo geinga, ala e haga huaidu, ge haga mmaemmae ginaadou, malaa, goodou gii pula i goodou, gi de hagadau daaligi goodou gi daha."},{"book":"Galatians","chapter":"5","verse":"16","text":"Deenei dagu mee ga helekai iei au: dugu ang gi di Hagataalunga gi dagia goodou, hudee haga kila aga ina nia hiihai o tuaidina."},{"book":"Galatians","chapter":"5","verse":"17","text":"Idimaa, di hiihai o tuaidina le e hai baahi gi di hiihai o di Hagataalunga, gei di hiihai o di Hagataalunga le e hai baahi gi di hiihai o tuaidina. Nia hiihai e lua aanei le e hagadaumee i nau mehanga. Gei di mee deenei e hai dono hadinga bolo goodou e deemee di hai godou hiihai.5.17 Romans 7.15-23"},{"book":"Galatians","chapter":"5","verse":"18","text":"Maa di Hagataalunga e dagi goodou, goodou la hagalee noho i lala Nnaganoho."},{"book":"Galatians","chapter":"5","verse":"19","text":"Nia hangahaihai o tuaidina la aanei: di hai be di manu, di manawa manu i mehanga taane mo di ahina, nnangaahai milimilia,"},{"book":"Galatians","chapter":"5","verse":"20","text":"daumaha ang gi nia balu god, hai buubuu, hagadugina, tee donu, tubua, hagawelewele, lagamaaloo, tee buni,"},{"book":"Galatians","chapter":"5","verse":"21","text":"hagagailaa, libaliba, mono mee beenei ala i golo. Au e helekai adu gi goodou be agu helekai i mua: Digau ala e hai nia mee aanei, la hagalee e ulu i Teenua King o God."},{"book":"Galatians","chapter":"5","verse":"22","text":"Aanei laa go nia huwa o di Hagataalunga: aloho, manawa tenetene, noho i di aumaalia, hagakono di manawa, dumaalia, humalia, manawa dahi,"},{"book":"Galatians","chapter":"5","verse":"23","text":"hila gi lala mo di haga ligaliga i daha mo di huaidu. Taganoho i golo e hai baahi gi nia mee aanei ai."},{"book":"Galatians","chapter":"5","verse":"24","text":"Nia dama a Jesus Christ gu daaligi gi daha nnagadilinga hiihai huaidu huogodoo o nadau huaidina."},{"book":"Galatians","chapter":"5","verse":"25","text":"Di Hagataalunga gu dugu mai gi gidaadou di mouli, malaa, e hai gii dagi tadau mouli labelaa."},{"book":"Galatians","chapter":"5","verse":"26","text":"Gidaadou hudee hagamuamua, hagawelewele, be hagadau dubua i tadau mehanga."}]}