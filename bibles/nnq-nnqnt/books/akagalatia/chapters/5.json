{"data":[{"book":"Akagalatia","chapter":"5","verse":"1","text":"Kilisto ngatupe agabwa, ngapala tubenajo agabwa. Nnyemange mahaa makajeketeje kabe kube mu kingolingoli chiubanda."},{"book":"Akagalatia","chapter":"5","verse":"2","text":"Mpenekiange! Ne Napaulo nanongela namangweto! Anda nnyeketi kuinigwa, Kilisto abakube kilebe chambonije kwinu."},{"book":"Akagalatia","chapter":"5","verse":"3","text":"Nonge kabele kipola, kila mundu jwajeketela kuinigwa apaligwa akamu Malagilo ga Musa goa."},{"book":"Akagalatia","chapter":"5","verse":"4","text":"Anda nnende kubekigwa kube mambone kwa ndela ja Malagilo, mmanya mmi kutaali na Kilisto, mmi panja ja upeele gwa Nnoongo."},{"book":"Akagalatia","chapter":"5","verse":"5","text":"Nambu twenga, tulolela kukuhyobale kwa makakala gu Uhuke jwa Chwapi tubekigwe kube tambone nnongi ja Nnoongo kupete imani."},{"book":"Akagalatia","chapter":"5","verse":"6","text":"Magambu andaibi tulondine na Yesu Kilisto, kuinigwa andaje pangainigwa kilebeje, chambone nga imani ejikamu maengo kwa mapalano."},{"book":"Akagalatia","chapter":"5","verse":"7","text":"Majendo ginu gakiba gambone! Bene abankolobine ukengama kweli?"},{"book":"Akagalatia","chapter":"5","verse":"8","text":"Jwajambukia kile chenie Nnoongoje, ojwankemangite."},{"book":"Akagalatia","chapter":"5","verse":"9","text":"“Amila njoko jiotwi kuumula unga gwoa!”"},{"book":"Akagalatia","chapter":"5","verse":"10","text":"Magambu gukulondana na Angwana, nhyobale kube mangweto mmegangaje na mawacho gangabe tela nanenga. Kabe jwajoa ojwapa kunkolobana atiikabi meneke abakuhukumigwa na Nnoongo."},{"book":"Akagalatia","chapter":"5","verse":"11","text":"Na kwango nenga, makalongo, anda tango nakatangacha kube kuinigwa kilebe chambone, kwa nike, tango nakapotekigwa? Anda ikabi yene, matangacho gango nhwalo gwa nchalaba gwa Kilisto kabi gabekitije bandu kuchimwa."},{"book":"Akagalatia","chapter":"5","verse":"12","text":"Kabe angweto abankolobana kabi bikibekite mbende bene!"},{"book":"Akagalatia","chapter":"5","verse":"13","text":"Mangweto makalongo, ngankemigwa mmegange agabwa. Nambu agabwa jenie jakabe kikopakeyoje chu kulongaleigwa na tama mbaja ja mmeleje, nambu mpaligwa kubegelelana kwa mapalano."},{"book":"Akagalatia","chapter":"5","verse":"14","text":"Gambu Malagilo ga Musa goa galenganakia mukamu amuli jenje jimwe, “Mumpale nndamya nnyinu andi pimikipala mmene.”"},{"book":"Akagalatia","chapter":"5","verse":"15","text":"Nambu andaibi nnumana nu kumemenana andi inyama, mmaganga maha makaika komanaje mangweto jika!"},{"book":"Akagalatia","chapter":"5","verse":"16","text":"Nonge yene, kutama kwinu kulongaleigwe nu Uhuke jwa Nnoongo, namangweto mikengamangaje tama ja mmele."},{"book":"Akagalatia","chapter":"5","verse":"17","text":"Magambu tama ya mmele ejibi nkati jinu kanana na papala Uhuke jwa Nnoongo, nukupala kwa Uhuke jwa Nnoongo kanana na tama ya mmele ejibi nkati jinu. Ilebe yene ibele kuchikichanaje, kuyene anda nnongaleigwe na Uhuke jwa Nnoongo nkamulangaje agampala mmene mangweto."},{"book":"Akagalatia","chapter":"5","verse":"18","text":"Anda nnongaleigwa na Uhuke, mmanya, mmije kabe Mumalagilo."},{"book":"Akagalatia","chapter":"5","verse":"19","text":"Itendwa ya mmele imanyikine, ngayenje, ngongola na malaya na kupunganikwa,"},{"book":"Akagalatia","chapter":"5","verse":"20","text":"kugongalela inyepe na uwabe na ungondwa na bulwa na bwiu na lilaka na chojo na mitau na kupwilikana,"},{"book":"Akagalatia","chapter":"5","verse":"21","text":"lwina na kulobela na kulya na ilebe yenge anda yenje. Nankelebuya kabele andi apanakelebuya, bandu abakamu ilebe anda yenje bajingalangaje mukingwana cha Nnoongo."},{"book":"Akagalatia","chapter":"5","verse":"22","text":"Nambu mundu ojwalongaleigwa na Uhuke jwa Nnoongo aba na, mapalano na kuala mojo na tengela na kuimbalila na gwambone na kina nu kuaminika,"},{"book":"Akagalatia","chapter":"5","verse":"23","text":"kulita na kachoko. Gabije malagilo agaotola kana ilebe yene."},{"book":"Akagalatia","chapter":"5","verse":"24","text":"Baba ababi na Yesu Kilisto bijibambite mibele jabe pamwe na mawacho gabe na tama mbaja yoa eikiba nkati jabe."},{"book":"Akagalatia","chapter":"5","verse":"25","text":"Anda tutamite kukujangatigwa ni Uhuke jwa Nnoongo, tukengame ulongoi gwakwe."},{"book":"Akagalatia","chapter":"5","verse":"26","text":"Takalokalokaje, takabe na nnomuje wala kubonelana bwiu."}]}