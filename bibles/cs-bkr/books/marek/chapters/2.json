{"data":[{"book":"Marek","chapter":"2","verse":"1","text":"A opět všel do Kafarnaum po několika dnech. I uslyšáno jest, že by doma byl."},{"book":"Marek","chapter":"2","verse":"2","text":"A hned sešlo se jich množství, takže již nemohli ani ke dveřům. I mluvil jim slovo."},{"book":"Marek","chapter":"2","verse":"3","text":"Tedy přijdou k němu někteří, nesouce šlakem poraženého, kterýžto ode čtyř nesen byl."},{"book":"Marek","chapter":"2","verse":"4","text":"A když k němu nemohli pro zástupy, loupali střechu, kdež byl Ježíš, a probořivše půdu, spustili po provazích dolů ložce, na němž ležel šlakem poražený."},{"book":"Marek","chapter":"2","verse":"5","text":"A vida Ježíš víru jejich, dí šlakem poraženému: Synu, odpouštějí se tobě hříchové tvoji."},{"book":"Marek","chapter":"2","verse":"6","text":"A byli tu někteří z zákoníků, sedíce a myslíce v srdcích svých:"},{"book":"Marek","chapter":"2","verse":"7","text":"Co tento tak mluví rouhavě? Kdo můž odpustiti hříchy, jediné sám Bůh?"},{"book":"Marek","chapter":"2","verse":"8","text":"To hned poznav Ježíš duchem svým, že by tak přemyšlovali sami v sobě, řekl jim: Proč o tom přemyšlujete v srdcích svých?"},{"book":"Marek","chapter":"2","verse":"9","text":"Co jest snáze říci šlakem poraženému: Odpouštějí se tobě hříchové, čili říci: Vstaň a vezmi lože své a choď?"},{"book":"Marek","chapter":"2","verse":"10","text":"Ale abyste věděli, že Syn člověka má moc na zemi odpouštěti hříchy, dí šlakem poraženému:"},{"book":"Marek","chapter":"2","verse":"11","text":"Toběť pravím: Vstaň, a vezmi lože své, a jdi do domu svého."},{"book":"Marek","chapter":"2","verse":"12","text":"I vstal hned, a vzav lože své přede všemi, odšel, takže se děsili všickni, a chválili Boha, řkouce: Nikdy jsme toho neviděli."},{"book":"Marek","chapter":"2","verse":"13","text":"I vyšel opět k moři, a všecken zástup přicházel k němu, i učil je."},{"book":"Marek","chapter":"2","verse":"14","text":"A pomíjeje Ježíš, uzřel Léví syna Alfeova, sedícího na cle. I dí jemu: Pojď za mnou. A on vstav, šel za ním."},{"book":"Marek","chapter":"2","verse":"15","text":"I stalo se, když seděl za stolem v domu jeho, že i publikáni mnozí a hříšníci seděli spolu s Ježíšem a s učedlníky jeho; neb mnoho jich bylo, a šlo za ním."},{"book":"Marek","chapter":"2","verse":"16","text":"Zákoníci pak a farizeové vidouce, že jedl s publikány a s hříšníky, řekli učedlníkům jeho: Což jest toho, že s publikány a hříšníky jí a pije Mistr váš?"},{"book":"Marek","chapter":"2","verse":"17","text":"To uslyšav Ježíš, dí jim: Nepotřebují zdraví lékaře, ale nemocní. Nepřišelť jsem volati spravedlivých, ale hříšných ku pokání."},{"book":"Marek","chapter":"2","verse":"18","text":"Učedlníci pak Janovi a farizejští postívali se. I přišli a řekli jemu: Proč učedlníci Janovi a farizejští postí se, a tvoji učedlníci se nepostí?"},{"book":"Marek","chapter":"2","verse":"19","text":"I řekl jim Ježíš: Kterakž mohou synové Ženichovi postiti se, když jest s nimi Ženich? Dokavadž mají s sebou Ženicha, nemohouť se postiti."},{"book":"Marek","chapter":"2","verse":"20","text":"Ale přijdouť dnové, když od nich odjat bude Ženich, a tehdáž se budou postiti v těch dnech."},{"book":"Marek","chapter":"2","verse":"21","text":"Ano nižádný záplaty sukna nového nepřišívá k rouchu starému; jinak odtrhne ta záplata nová od starého ještě něco, i bývá větší díra."},{"book":"Marek","chapter":"2","verse":"22","text":"A žádný nevlévá vína nového do nádob starých; jinak rozpučí nové víno nádoby, a tak víno se vyleje, a nádoby se pokazí. Ale víno nové má lito býti do nádob nových."},{"book":"Marek","chapter":"2","verse":"23","text":"I stalo se, že šel Ježíš v sobotu skrze obilí, i počali učedlníci jeho jdouce vymínati klasy."},{"book":"Marek","chapter":"2","verse":"24","text":"Tedy farizeové řekli jemu: Pohleď, coť činí učedlníci tvoji, čehož nesluší činiti v sobotu."},{"book":"Marek","chapter":"2","verse":"25","text":"I řekl jim: Nikdy-liž jste nečtli, co učinil David, když nouze byla, a lačněl, on i ti, kteříž s ním byli?"},{"book":"Marek","chapter":"2","verse":"26","text":"Kterak všel do domu Božího za Abiatara nejvyššího kněze, a jedl chleby posvátné, (jichžto neslušelo jísti než samým kněžím,) a dal i těm, kteříž s ním byli?"},{"book":"Marek","chapter":"2","verse":"27","text":"I pravil jim: Sobota pro člověka učiněna jest, a ne člověk pro sobotu."},{"book":"Marek","chapter":"2","verse":"28","text":"Protož Syn člověka jest pánem také i soboty."}]}