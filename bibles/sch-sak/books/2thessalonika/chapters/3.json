{"data":[{"book":"2 Thessalonika","chapter":"3","verse":"1","text":"Azoinataka chu, kin lâibungngei le sarnungei, kin ta rangin chubai mi tho pe roi, Pumapa thurchi hih nin lâia aom anghan ânrangtakin ânzar tita, miritna leh poma aom theina rangin."},{"book":"2 Thessalonika","chapter":"3","verse":"2","text":"Mitinin thurchi hah an iem khâi loi sikin mipuoloi ngei le misaloi ngei renga Pathien'n mi kêlsuo rang khomin chubai mi tho pe roi."},{"book":"2 Thessalonika","chapter":"3","verse":"3","text":"Aninâka Pumapa chu taksônom ania, male nangni min râtin Puoloipa Inkhat renga nangni mojôk atih."},{"book":"2 Thessalonika","chapter":"3","verse":"4","text":"Male Pumapa'n nin chunga ngamriemna mi pêk ngâi, male nangni kin ril ngei hah tho nin ta, male tho mozom bang ngêt nin tih, tiin takinsônchêt ani."},{"book":"2 Thessalonika","chapter":"3","verse":"5","text":"Pumapa han Pathien lungkhamna rietheina lien uol le tuongdierna Khrista'n a pêk ngâi tieng nangni ruoi rese."},{"book":"2 Thessalonika","chapter":"3","verse":"6","text":"Kin lâibungngei le sarnungei, kin rilnangei jûi nuom loia rathaboi taka om iempungei renga inkêm rangin Pumapa Jisua Khrista rimingin chongpêk nangni kin pêk ngei ani."},{"book":"2 Thessalonika","chapter":"3","verse":"7","text":"Kin sin lam angtakin nin sin rang ani ti nangni rengin nin riet minthâr ani. Nin kôm kin om lâihan kin rathaboi ngâi mak."},{"book":"2 Thessalonika","chapter":"3","verse":"8","text":"Tu sanna te aman pêk loiin lâk pe ngâi mak me. Manêkin, nan lâia tute ta ranga thâmna kin niloina rangin sûn le jân sinthôn kin sôl ani."},{"book":"2 Thessalonika","chapter":"3","verse":"9","text":"Mi san rangin nangni sîngtheina racham kin dônloi sika, maha kin tho nimaka, nin jûi rang piela minenna ranga maha kin tho ani."},{"book":"2 Thessalonika","chapter":"3","verse":"10","text":"Nin kôm kin om lâihan, “Tukhomin sin a tho nuom nônchu sâk khom sâk no rese,” ti chong hih kin ti ngâi ani."},{"book":"2 Thessalonika","chapter":"3","verse":"11","text":"Nin lâia mi senkhat chu rathaboi takin, midangngei sintho chunga chier pêna chu ite tho riek loiin an ringnunngei mang an om ti kin riet sikin maha kin ti ani."},{"book":"2 Thessalonika","chapter":"3","verse":"12","text":"Ha mingei hah ringnunngei satak dôna, sinthoa, an ringna rang chit lo rangin Pumapa Jisua Khrista rimingin chong kin pêk ngei ani."},{"book":"2 Thessalonika","chapter":"3","verse":"13","text":"Aniatachu, kin lâibungngei le sarnungei, nangni chu sin asa tho nin sôl rang nimak."},{"book":"2 Thessalonika","chapter":"3","verse":"14","text":"Tukhomin hi lekhamuthuona kin chongbê nangni kin minpêl hih a jôm nônchu ânzak theina rangin mindang ungla, inloppui no roi."},{"book":"2 Thessalonika","chapter":"3","verse":"15","text":"Aniatachu nan râl angin chu tho no ungla; manêkin, iempu-champui angin inningna pêk ngei roi."},{"book":"2 Thessalonika","chapter":"3","verse":"16","text":"Pumapa ei inngêina bulpui lelên, zoratin lam tina inngêina nangni pêk rese. Pumapa hah nin rênga nin kôm om rese."},{"book":"2 Thessalonika","chapter":"3","verse":"17","text":"Mahi ku kut lelên ki miziek ani: Paul renga chibaingei. Ma hih ke lekhamuthuon nâma suoikai ko tho ngâia; ma anghin ki miziek ngâi ani."},{"book":"2 Thessalonika","chapter":"3","verse":"18","text":"Ei Pumapa Jisua Khrista moroina hah nin rênga nin kôm om rese."}]}