{"data":[{"book":"Jakobsbrevet","chapter":"2","verse":"1","text":"Mina syskon (bröder och systrar i tron), ni kan inte tro på vår förhärligade Herre Jesus den Smorde (Messias, Kristus) och samtidigt göra skillnad på människor (vara partiska)."},{"book":"Jakobsbrevet","chapter":"2","verse":"2","text":"Låt säga att en man skulle komma in i er synagoga (församling) med guldringar på händerna och iklädd fina kläder, och samtidigt en fattig man (helt beroende av andra för sin försörjning) i smutsiga kläder."},{"book":"Jakobsbrevet","chapter":"2","verse":"3","text":"Om ni då ger all uppmärksamhet till den som bär de fina kläderna och säger till honom: ”Sätt dig på den här ärofyllda platsen”, medan ni säger till den fattige: ”Stå där”, eller ”Sätt dig där på golvet (vid mina fötter).”"},{"book":"Jakobsbrevet","chapter":"2","verse":"4","text":"Om det är så, gör ni då inte skillnad och blir domare på felaktiga grunder (ondskefulla motiv)?"},{"book":"Jakobsbrevet","chapter":"2","verse":"5","text":"Lyssna, mina älskade syskon (bröder och systrar i tron). Har inte Gud utvalt dem som i världens ögon är fattiga (helt beroende av andra för sin försörjning) till att bli rika i tro (ha stor, överflödande tro), och ärva det rike som han har lovat till dem som älskar honom?"},{"book":"Jakobsbrevet","chapter":"2","verse":"6","text":"Men ni har förolämpat (föraktat) den fattige. Är det inte de rika som är era slavherrar (utövar makt, trycker ner er)? Är det inte de som släpar er till domstolarna?"},{"book":"Jakobsbrevet","chapter":"2","verse":"7","text":"Är det inte de som förolämpar (förtalar, hädar) det goda (vackra, dyrbara) namnet som är nämnt över er (ni är uppkallade efter)? [5 Mos 28:10; Matt 28:19; Apg 11:26]"},{"book":"Jakobsbrevet","chapter":"2","verse":"8","text":"Om ni uppfyller den kungliga (förnämsta) lagen [undervisningen] som den är uttryckt i Skriften:"},{"book":"Jakobsbrevet","chapter":"2","verse":"9","text":"Men om ni diskriminerar (dömer en människa efter det yttre) så syndar ni och blir överbevisade av lagen och blir en överträdare (brottsling)."},{"book":"Jakobsbrevet","chapter":"2","verse":"10","text":"För om någon håller hela lagen [alla Guds bud] men faller på ett område [bryter ett bud], då är han skyldig i allt. [Då har han brutit mot Guds undervisning som helhet. I exemplet ovan, se vers 2-4, handar det om buden om opartiskhet i 3 Mos 19:15 och den bakomliggande generella principen om kärlek i 3 Mos 19:18.]"},{"book":"Jakobsbrevet","chapter":"2","verse":"11","text":"För han som sade:"},{"book":"Jakobsbrevet","chapter":"2","verse":"12","text":"Så tala och agera som de som ska dömas under frihetens lag."},{"book":"Jakobsbrevet","chapter":"2","verse":"13","text":"För den som inte har visat barmhärtighet (nåd) blir domen obarmhärtig, men barmhärtigheten (nåden) triumferar (gläder sig, segrar, skryter) över domen."},{"book":"Jakobsbrevet","chapter":"2","verse":"14","text":"Mina syskon (bröder och systrar i tron), till vilken nytta (vinst) är det om någon säger sig ha tro men inte har några gärningar? Den nyss nämnda tron [som inte resulterar i goda gärningar] kan ju inte frälsa honom, eller hur?"},{"book":"Jakobsbrevet","chapter":"2","verse":"15","text":"Om en [troende] broder [eller syster] visar sig vara utan kläder och saknar mat för dagen,"},{"book":"Jakobsbrevet","chapter":"2","verse":"16","text":"och någon av er säger till honom: ”Gå i frid!” [Den vanliga judiska frasen för farväl.] ”Håll dig varm och ät så att du blir riktigt mätt.” Till vilken nytta är det om han inte ger honom det som är nödvändigt för kroppen?"},{"book":"Jakobsbrevet","chapter":"2","verse":"17","text":"På samma sätt är också tron död (kraftlös, inaktiv) om den inte har gärningar [handlingar som backar upp den]."},{"book":"Jakobsbrevet","chapter":"2","verse":"18","text":"Men någon kommer istället att säga [Jakob introducerar nu en tredje part som med ett retoriskt påstående invänder]: ”Du har tro, och jag har gärningar [har du tro, så har jag goda gärningar].”"},{"book":"Jakobsbrevet","chapter":"2","verse":"19","text":"Du tror att Gud är en, det gör du rätt i. Så tror även demoner och de är skräckslagna [ordagrant: håret reser sig på armarna]."},{"book":"Jakobsbrevet","chapter":"2","verse":"20","text":"Men inser du inte (är du ovillig att se till fakta), tanklösa (tomma, dåraktiga) människa [utan något andligt liv], att tro utan [goda] gärningar är utan verkan."},{"book":"Jakobsbrevet","chapter":"2","verse":"21","text":"Blev inte vår far Abraham erkänd som rättfärdig genom gärningar när han bar fram sin son Isak på altaret? [Abraham var israeliternas stamfar, se 1 Mos 12:1-3. Han var villig att offra sin ende son, Isak, se 1 Mos 22.]"},{"book":"Jakobsbrevet","chapter":"2","verse":"22","text":"Du ser att hans tro samverkade med hans gärningar, och genom gärningarna blev tron fullbordad."},{"book":"Jakobsbrevet","chapter":"2","verse":"23","text":"Så uppfylldes Skriften som säger:"},{"book":"Jakobsbrevet","chapter":"2","verse":"24","text":"Ni ser alltså att människan erkänns som rättfärdig genom gärningar och inte bara genom tro."},{"book":"Jakobsbrevet","chapter":"2","verse":"25","text":"[Ännu ett exempel från GT.] Blev inte den prostituerade Rahab (gr. Raav) på samma sätt erkänd som rättfärdig genom gärningar när hon tog emot sändebuden (spejarna) och släppte ut dem en annan väg?"},{"book":"Jakobsbrevet","chapter":"2","verse":"26","text":"Liksom kroppen utan ande är död, så är tron utan gärningar död."}]}