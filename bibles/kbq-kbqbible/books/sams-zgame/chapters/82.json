{"data":[{"book":"Sams-Zgame","chapter":"82","verse":"1","text":"Anumzamo Agra mona kumapina vugota huno mani'neno, anumza mani'nonema huza nehaza kva vahetamima omeritruma hu'za keagama nehazageno'a, nanekea refko nehuno antahintahi'a huama nehie."},{"book":"Sams-Zgame","chapter":"82","verse":"2","text":"Tamagra nama'a zupa havizama nehaza vahe'mokizmia zamavesi nezmanteta, kefo avu'ava'ma nehaza vahera knare avu'avara hunezmantaze?"},{"book":"Sams-Zgame","chapter":"82","verse":"3","text":"Hankavezmima omne vahe'ene megusa mofavre nagara zamaza nehuta, zamunte omne vahe'ene zamazeri havizama nehaza vahe'enena zamahokeho."},{"book":"Sams-Zgame","chapter":"82","verse":"4","text":"Zamunte omne vahe'ene maka zanku'ma upa'ma nehaza vahe'enena zamagu'nevazita kefo avu'ava'ma nehaza vahe'mokizmi zamazampintira zamahoketa zamavareho."},{"book":"Sams-Zgame","chapter":"82","verse":"5","text":"Hagi vahe'ma zamazeri havizama nehaza vahe'mota, mago zana antahita keta osuta hanimpi vano nehazageno, ama mopamofo tra'amo'a tore'vare nehie."},{"book":"Sams-Zgame","chapter":"82","verse":"6","text":"Nagra amanage hu'noe, tamagra anumza mani'naze, ana makamota tamagra Marerirfa Anumzamofo mofavre mani'naze hu'na hu'noe."},{"book":"Sams-Zgame","chapter":"82","verse":"7","text":"Hianagi vahe'mo'zama nehazaza huta frigahaze. Mago'a kva vahe'mo'zama nehazaza huta frigahaze."},{"book":"Sams-Zgame","chapter":"82","verse":"8","text":"Anumzamoka otinka ama mopafi vahera keaga huzmanto. Na'ankure ana maka vahe'ma mani'nazana kagri vaheke'za mani'naze."}]}