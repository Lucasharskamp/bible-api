{"data":[{"book":"FEƝƝINANNDE","chapter":"2","verse":"1","text":"«Windan malaa'ikaajo moftal wongal Efeesi ngal, wi'aa:"},{"book":"FEƝƝINANNDE","chapter":"2","verse":"2","text":"‹Miɗo andi kuuɗe maa ɗen e yangi maa kin e ŋaɲɲaare maa nden. Miɗo andi kadi a jaɓataa muɲɲanaade bonɓe ɓen, awa kadi a ndarndike waɗitiiɓe sahaabaaɓe ɓen, hara hinaa ɓe ɗun, tawɗaa ko ɓe fenooɓe."},{"book":"FEƝƝINANNDE","chapter":"2","verse":"3","text":"Hiɗa ŋaɲɲii, tampi sabu innde an nden, kono a haaɓaali."},{"book":"FEƝƝINANNDE","chapter":"2","verse":"4","text":"‹Kono miɗo felu-maa huunde wootere: ko ko seluɗaa giggol ngol yiɗunoɗaa mi aranun ngol kon."},{"book":"FEƝƝINANNDE","chapter":"2","verse":"5","text":"Anditu ka iwuɗaa ɗon yanuɗaa! Tuubaa, ruttoɗaa e golleeji maa arani ɗin. Si hinaa ɗun, mi artoyay e maa, mi sottinane joɗɗinirde pitilli maa nden ka nde woni ɗon, si hinaa hara a tuubu, ruttiɗaa."},{"book":"FEƝƝINANNDE","chapter":"2","verse":"6","text":"Kono e hino ko mi weltani-maa fii mun kon: ko ko aɲuɗaa ɗee kuuɗe ɓee jokkuɓe laawol Nikola, ɗe mi aɲi min kadi."},{"book":"FEƝƝINANNDE","chapter":"2","verse":"7","text":"‹Mo no mari nowru, yo jento ko Ruuhu Allaahu on woni wowlande mofte ɗen kon. On fooluɗo, mi newnanay mo ɲaamugol ɓiɓɓe ngal leggal ngurndan wongal ka aljanna Allaahu on.› »"},{"book":"FEƝƝINANNDE","chapter":"2","verse":"8","text":"«Windan kadi malaa'ikaajo moftal wongal Simirna ngal, wi'aa:"},{"book":"FEƝƝINANNDE","chapter":"2","verse":"9","text":"‹Miɗo andi tampere nde tampuɗaa nden e miskinankaaku maa ngun, hara-le ko a galo. Awa kadi miɗo andi hoyre nde ɓee wi'itiiɓe *Yahuudiyankeeɓe, hara hinaa ɓe ɗun, wonu-maa hoynude nden, hara ɓen ko ɓe moftal Ibuliisa."},{"book":"FEƝƝINANNDE","chapter":"2","verse":"10","text":"Wota a hulu ko faandiɗaa tampude kon. Awa Ibuliisa no faandii bugaade woɓɓe e mon ka kaso fii no ndarndore ɗon. On heɓay ton tampere e nder balɗe sappo. Kono gomɗin haa maayaa, ɗun mi yeɗete *meetelol ngurndan ngol."},{"book":"FEƝƝINANNDE","chapter":"2","verse":"11","text":"‹Mo no mari nowru, yo jento ko Ruuhu Allaahu on woni wowlande mofte ɗen kon. Kala fooluɗo, mayde ɗimmere nden hewtoytaa mo few.› »"},{"book":"FEƝƝINANNDE","chapter":"2","verse":"12","text":"«Windan kadi malaa'ikaajo moftal wongal Pergaama ngal, wi'aa:"},{"book":"FEƝƝINANNDE","chapter":"2","verse":"13","text":"‹Miɗo andi ka hoɗuɗaa ɗon, ko ɗon jullere Ibuliisa nden woni. Hiɗa jogitii innde an nden, awa kadi a hayfinaali ko gomɗinɗaa mi kon, hay ɲande oo seeditantooɗo lan sella-findeejo, wi'eteeɗo Antipaasu, waraa ka mon, ɗun ko e ndee wonunde Ibuliisa."},{"book":"FEƝƝINANNDE","chapter":"2","verse":"14","text":"‹Kono no woodi ton ko mettimmi e maa. Hiɗa mari ton yimɓe jogitiiɓe jannde Bal'ama nden, on jannunooɗo oo wi'eteeɗo Balaka fegginirgol *Banii-Isra'iila'en ɲammingol ɓe tebbeeli sakkanaaɗi sanamuuji, jokkina ɓe jinaa."},{"book":"FEƝƝINANNDE","chapter":"2","verse":"15","text":"Wano non an kadi, hiɗa mari jogitiiɓe jannde jokkuɓe laawol Nikola ɓen."},{"book":"FEƝƝINANNDE","chapter":"2","verse":"16","text":"Awa tuubu, si hinaa ɗun, miɗo ara e maa ko neeɓaa, mi haɓira ɓe kaafa hunduko an kon."},{"book":"FEƝƝINANNDE","chapter":"2","verse":"17","text":"‹Mo no mari nowru, yo jento ko Ruuhu Allaahu on woni wowlande mofte ɗen kon. Fooluɗo on, mi neeminay mo ‹*manna›"},{"book":"FEƝƝINANNDE","chapter":"2","verse":"18","text":"«Windan kadi malaa'ikaajo moftal wongal Saayatiira ngal, wi'aa:"},{"book":"FEƝƝINANNDE","chapter":"2","verse":"19","text":"‹Miɗo andi kuuɗe maa ɗen e giggol maa ngol e gomɗinal maa ngal e golle maa ɗen e ŋaɲɲaare maa nden. Awa kadi miɗo andi kuuɗe maa sakkitore ɗen no ɓuri arane ɗen ɗuuɗude."},{"book":"FEƝƝINANNDE","chapter":"2","verse":"20","text":"‹Kono feloore nde mi jogani-maa nden, ko ko accuɗaa oo debbo wi'eteeɗo Yeezabeela, wi'itiiɗo ko annabaajo, janni faljini kurkaaɗi an ɗin kon fii yo ɓe jokku jinaa, ɓe ɲaama tebbeeli sakkanaaɗi sanamuuji."},{"book":"FEƝƝINANNDE","chapter":"2","verse":"21","text":"Mi okkii mo saa'i fii no o tuubira, kono o faalaaka tuubude on jinaa makko."},{"book":"FEƝƝINANNDE","chapter":"2","verse":"22","text":"E hino miɗo wallinirde mo tampere tiiɗunde, kanko e ɓe o jinidaynoo ɓen, si hinaa taw hara ɓe tuubu ɗen kuuɗe maɓɓe."},{"book":"FEƝƝINANNDE","chapter":"2","verse":"23","text":"E hoore ɗun, mi waray iwtirɓe ɓaawo makko ɓen, ɗun mofte ɗen fow anday ko min woni liɲoowo miijooji e liɲoowo ɓerɗe, awa kadi mi yoɓay mo kala e mon njoddi kuuɗe mun."},{"book":"FEƝƝINANNDE","chapter":"2","verse":"24","text":"‹Kono onon ɓee ɓe Saayatiira heddiiɓe, ɓe jokkaali nden jannde fenandeere, onon ɓe andaali ko woɓɓe wi'ata ko gundooji lugguɗi Ibuliisa kon, mi alaa fawude on dongal goo,"},{"book":"FEƝƝINANNDE","chapter":"2","verse":"25","text":"si wonaa yo on tamu ko jogiɗon kon satta haa nde mi aroyi."},{"book":"FEƝƝINANNDE","chapter":"2","verse":"26-28","text":"‹Kala fooluɗo, ɲentini kuuɗe an ɗen haa ka rawnoode, mi okkay mo bawgal wano min kadi mi hendornoo non e juuɗe Ben an, o laamoo e hoore leƴƴi ɗin, o aynira ɗi labbooru njandi, hara ndun munciray ɗi wa payanɗe leydi, mi jonna mo kadi jaawiire subaka nden."},{"book":"FEƝƝINANNDE","chapter":"2","verse":"29","text":"‹Mo no mari nowru, yo jento ko Ruuhu Allaahu on woni wowlande mofte ɗen kon.› »"}]}