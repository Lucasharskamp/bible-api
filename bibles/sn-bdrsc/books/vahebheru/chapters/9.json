{"data":[{"book":"VaHebheru","chapter":"9","verse":"1","text":"Zvino sungano yokutanga yakanga ine mirayiro yokunamata Mwari uye neyeimba tsvene yapanyika."},{"book":"VaHebheru","chapter":"9","verse":"2","text":"Tabhenakeri yakamiswa. Mukamuri rayo rokutanga makanga mune chigadziko chomwenje, netafura uye nezvingwa zvitsvene; iyi ndiyo yainzi Nzvimbo Tsvene."},{"book":"VaHebheru","chapter":"9","verse":"3","text":"Mberi kwechidzitiro chechipiri kwakanga kune kamuri yainzi Nzvimbo Tsvene-tsvene,"},{"book":"VaHebheru","chapter":"9","verse":"4","text":"yakanga ine ndiro yegoridhe yezvinonhuhwira uye neareka yesungano yakanga yakafukidzirwa negoridhe. Muareka iyi ndimo makanga mune hari yegoridhe yakanga ine mana, netsvimbo yaAroni yakanga yatungira, uye namahwendefa esungano."},{"book":"VaHebheru","chapter":"9","verse":"5","text":"Pamusoro peareka pakanga paina makerubhi okubwinya, aidzikatidza chifunhiro chengoni. Asi hatingatauri nezvezvinhu zvose izvi zvizere iye zvino."},{"book":"VaHebheru","chapter":"9","verse":"6","text":"Zvinhu zvose zvakati zvagadzirwa saizvozvi, vaprista vaizopinda mukamuri yokutanga nguva dzose vachiita ushumiri hwavo."},{"book":"VaHebheru","chapter":"9","verse":"7","text":"Asi muprista mukuru oga ndiye aipinda mukamuri yomukati, kamwe chete pagore, uye asingatongopindi asina ropa, raaizvibayira iye pachake nezvivi zvavanhu zvavakanga vaita mukusaziva."},{"book":"VaHebheru","chapter":"9","verse":"8","text":"Mweya Mutsvene airatidza nechinhu ichi, kuti nzira inoenda kunzvimbo Tsvene-tsvene yakanga isati yaratidzwa sezvo tabhenakeri yakanga ichimire."},{"book":"VaHebheru","chapter":"9","verse":"9","text":"Uyu mufananidzo wenguva ino, zvichireva kuti zvipo nezvibayiro zvaibayirwa zvakanga zvisingagoni kuchenesa hana yaiye ainamata."},{"book":"VaHebheru","chapter":"9","verse":"10","text":"Zvinongova zvokudya nezvokunwa uye nokushamba kuzhinji zvapanyama, zvavakatemerwa kusvikira panguva yokuvandudzwa."},{"book":"VaHebheru","chapter":"9","verse":"11","text":"Kristu paakauya somuprista mukuru wezvinhu zvakanaka zvatova pano kare, akapinda nomutabhenakeri yakapfuura pakukura uye napakukwana isina kugadzirwa nomunhu, zvichireva kuti yakanga isiri chikamu chokusikwa kuno."},{"book":"VaHebheru","chapter":"9","verse":"12","text":"Haana kupinda nokuda kweropa rembudzi neremhuru; asi akapinda muNzvimbo Tsvene-tsvene neropa rake chairo akatiwanira rudzikinuro rusingaperi."},{"book":"VaHebheru","chapter":"9","verse":"13","text":"Ropa rembudzi nerenzombe namadota etsiru zvaisaswa pamusoro paavo vakanga vakasvibiswa, zvaiita kuti vatsvene vanatswe panyama."},{"book":"VaHebheru","chapter":"9","verse":"14","text":"Ko, kuzoti zvino iro ropa raKristu, uyo kubudikidza noMweya unogara nokusingaperi, akazvipa, asina chaangapomerwa kuna Mwari, akachenesa hana dzedu kubva pamabasa ose anotungamirira kurufu, kuitira kuti tigoshumira Mwari Mupenyu!"},{"book":"VaHebheru","chapter":"9","verse":"15","text":"Nokuda kwaizvozvi Kristu ndiye murevereri wesungano itsva, kuitira kuti vaya vakadanwa vagogamuchira chipikirwa chenhaka isingaperi zvino, sezvo akafa sedzikinuro kuti avasunungure kubva pazvivi zvavakaita vari pasi pesungano yokutanga."},{"book":"VaHebheru","chapter":"9","verse":"16","text":"Nokuti kana iri nhaka yakanyorwa, panofanira kuvapowo nechokwadi chorufu rwaiye akaiita,"},{"book":"VaHebheru","chapter":"9","verse":"17","text":"nokuti nhaka yakanyorwa ine simba chete kana munhu afa; haina simba kana akaiita achiri mupenyu."},{"book":"VaHebheru","chapter":"9","verse":"18","text":"Ndokusaka sungano yokutanga isina kushanda pasina ropa."},{"book":"VaHebheru","chapter":"9","verse":"19","text":"Mozisi paakaparidza mirayiro yose kuvanhu vose, akatora ropa remhuru, pamwe chete nemvura, neshinda tsvuku uye namapazi ehisopi, akasasa pabhuku rakapetwa uye napavanhu."},{"book":"VaHebheru","chapter":"9","verse":"20","text":"Akati, “Iri iropa resungano, yamakarayirwa naMwari kuti muchengete.”"},{"book":"VaHebheru","chapter":"9","verse":"21","text":"Nenzira imwe cheteyo, akasasa neropa tabhenakeri nezvinhu zvose zvaishandiswa pakushumira mairi."},{"book":"VaHebheru","chapter":"9","verse":"22","text":"Zvirokwazvo, murayiro unoda kuti zvinhu zvinenge zvose zvinatswe neropa, uye pasina kuteurwa kweropa hapana kuregererwa."},{"book":"VaHebheru","chapter":"9","verse":"23","text":"Naizvozvo zvaifanira kuti mifananidzo yezvinhu zvokudenga inatswe nezvibayiro izvi, asi zvinhu zvokudenga zvacho zvaifanira kunatswa nechibayiro chinopfuura izvi."},{"book":"VaHebheru","chapter":"9","verse":"24","text":"Nokuti Kristu haana kupinda panzvimbo tsvene yakagadzirwa nomunhu yakanga ichingova mufananidzo waiyo yechokwadi chaiyo; akapinda kudenga chaiko, kuti atimiririre pamberi paMwari."},{"book":"VaHebheru","chapter":"9","verse":"25","text":"Uye haana kupinda kudenga kuti azviite chibayiro kakawanda, somuprista mukuru anopinda muNzvimbo Tsvene-tsvene, gore negore, neropa risiri rake."},{"book":"VaHebheru","chapter":"9","verse":"26","text":"Zvino Kristu angadai akazotambudzika kakawanda kubva pakuvambwa kwenyika. Asi zvino akaonekwa kamwe chete pamagumo enguva kuti aparadze chivi nokuzviita chibayiro iye pachake."},{"book":"VaHebheru","chapter":"9","verse":"27","text":"Sezvo munhu akatemerwa kufa kamwe chete uye shure kwaizvozvo agotongwa,"},{"book":"VaHebheru","chapter":"9","verse":"28","text":"saizvozvowo Kristu akabayirwa kamwe chete kuti atakure zvivi zvavanhu vazhinji; uye achazoonekwa kechipiri, asingatakuri zvivi, asi kuti auyise ruponeso kuna avo vakamumirira."}]}