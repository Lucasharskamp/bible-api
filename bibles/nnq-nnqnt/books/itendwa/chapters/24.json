{"data":[{"book":"Itendwa","chapter":"24","verse":"1","text":"Kuboka pa machoba nhwano, nkung'i nkolongwa Anania ngaika ku Kaisalia pamwe na akinanhota akachoko pamwe na mundu jwa chalia ojwakemigwa Tetulo. Ngabannyendelela ntawala Felisi nu kumpeleke lukumbi lwa Paulo."},{"book":"Itendwa","chapter":"24","verse":"2","text":"Paulo ngakemigwa na Tetulo ngatumbu kuntakiana Paulo yene,"},{"book":"Itendwa","chapter":"24","verse":"3","text":"Genia goa tagapokile kukualali mwojo nu kunnumba muno kila paali."},{"book":"Itendwa","chapter":"24","verse":"4","text":"Nambu, nu kuchelwa, tunnyopa kwa mwojo gwinu gwa mbone, mpenakie nhwalo gwito nchoko."},{"book":"Itendwa","chapter":"24","verse":"5","text":"Tumanyi kutenda mundu jonjo nga jwa ngondo muno. Jwombe atumbula kijonga kwa Akayahudi kila paali padunia nu uyo nga kilongoi jwa chama cha Akanazaleti."},{"book":"Itendwa","chapter":"24","verse":"6","text":"Kabe ngajitukana nyumba ja Nnoongo, natwe ngutumpukila. Natwe ngutupala kuhukumu kuboke mumalagilo gito."},{"book":"Itendwa","chapter":"24","verse":"7","text":"Nambu Lusia, nkolongwa jwa manjolinjoli, ngajingilila panakati, ngantola kwa makakala mukuboko jito."},{"book":"Itendwa","chapter":"24","verse":"8","text":"Anda mankonyite mundu jwenio, mwe mmene maumanya kipola ku jwenio ilebe yoa twenga eyatantakiana."},{"book":"Itendwa","chapter":"24","verse":"9","text":"Akayahudi ngababe pamwe mukuntakiana jwenio nukulenga kutenda genia goa gakiba kweli."},{"book":"Itendwa","chapter":"24","verse":"10","text":"“Penia nkolongwa jwa kilambo ngampongela luboko Paulo alongele, na Paulo ngalenga,"},{"book":"Itendwa","chapter":"24","verse":"11","text":"Mwe mmene nhwotwi kuingakia nu kumanyi kutenda nakiba Kuyelusalemu machoba komi na mabele ganapetaje tangu mujite kwenio."},{"book":"Itendwa","chapter":"24","verse":"12","text":"Akayahudi bangolalingeje nakataukana na mundu kuibanja ya nyumba ja Nnoongo, wala bangolalingeje nakakolakea bandu, kunyumba ja kugongalela na wala paali popoa kunnyini."},{"book":"Itendwa","chapter":"24","verse":"13","text":"Na kuotwaje kulonge uchaili gu lukumbi londo lubandakiine."},{"book":"Itendwa","chapter":"24","verse":"14","text":"Echinyeketela nnongi jinu nga chenje, Nenga nanng'ongalela Nnoongo jwa akinahota bito nakakengama ndela ejibikema ndela jinhwangi. Nambu nenga nhamini kila kilebe echikiandikigwe Mumalagilo ga Musa na muitabu ya akalondoli ba Nnoongo."},{"book":"Itendwa","chapter":"24","verse":"15","text":"Nenga nunhyobalela Nnoongo, nangweto uyo, kutenda bandu, bambone na akabaja, mabayoka kuboka kwa abawile."},{"book":"Itendwa","chapter":"24","verse":"16","text":"Kuyenie ngachana kwa makakala muno kube na mwojo gwa mbone nnongi ja Nnoongo na nnongi ja bandu."},{"book":"Itendwa","chapter":"24","verse":"17","text":"“Panakiba kutaali na Kuyelusalemu kwa yaka ndu kachoko, nganyenda kabe Kuyelusalemu kupeleka uloi ku bandu bango nu kupanga lilumbo."},{"book":"Itendwa","chapter":"24","verse":"18","text":"Ogunakiba nakakamula genia nga apabangolela kuibanja ya nyumba ja Nnoongo, kiti nyomwile kugongalela kukukijeguya. Kukibaje nkengeni gwa bandu andaje kijonga."},{"book":"Itendwa","chapter":"24","verse":"19","text":"Nambu kukiba na Akayahudi bange kuboke kukilambo cha Asia, benia nga abapaligwa kube nnongi jinu nu kubeka lukumbi lyabe anda kweli bakweti chochoa chukundakiana nenga."},{"book":"Itendwa","chapter":"24","verse":"20","text":"Andaje, maleke aba ababi pamba balenge lilemwa elibilikolela kwango kingobu apanajema nnongi ja kitamo chabe cha akinahota,"},{"book":"Itendwa","chapter":"24","verse":"21","text":"nambu tu malobe ganga aganengita ogunyemita nnongi jabe, ‘Bandakiana lele nnongi jinu magambu gwa kujendeke kuamini kutenda abawile mabayokage.’ ”"},{"book":"Itendwa","chapter":"24","verse":"22","text":"Penia Felisi, ojwakiba ajimanyi ndela jenie kwambone, ngaekalela oti lukumbi lwenio. Ngabalengela, “Mambanga hukumu ja lukumbi londo apapakuika pamba Lusia, nkolongwa jwa manjolinjoli.”"},{"book":"Itendwa","chapter":"24","verse":"23","text":"Penia Felisi nganhwamulicha nkolongwa jwa manjolinjoli ojwakiba akalenda penia ammeke Paulo pulenda, nambu baleke akaganja mundu bantyangile nu kunnete gapala."},{"book":"Itendwa","chapter":"24","verse":"24","text":"Kuboka pa machoba machoko, Felisi ngaika pamwe na nhwanamundu Dulusila ojwakiba Nhyahudi. Ngaamulicha Paulo aletigwe, bampenakia akalongela nhwalo gwa kunhwamini Yesu Kilisto."},{"book":"Itendwa","chapter":"24","verse":"25","text":"Nambu kingobu Paulo apajendekea kulongela nhwalo gwa ilebe yaipala Nnoongo, na kikibeka maha mwene na nhwalo gwa lichoba lya hukumu eliika, Felisi ngajogopa, ngalenga, “Ngoe nhwotwi kujabula, tankema kabela apatupakube na napachi.”"},{"book":"Itendwa","chapter":"24","verse":"26","text":"Kingobu chenie ahyobalela kutenda Paulo kabi ampi uloi, yene ngabe akankema Paulo kila kingobu nu kulongela nakwe."},{"book":"Itendwa","chapter":"24","verse":"27","text":"Kuboka pa yaka ibena kupeta, Felisi ngato liengo lya Pokio Festo atawale kuboka pa jwenio. Na Felisi ngapala kube jwambone kwa Akayahudi kuyene nganneka Paulo mukipungo."}]}