{"data":[{"book":"Maimaitawar Shariʼa","chapter":"26","verse":"1","text":"Sa’ad da kuka shiga ƙasar da Ubangiji Allahnku yake ba ku gādo, kuka mallake ta, kuka kuma zauna a cikinta,"},{"book":"Maimaitawar Shariʼa","chapter":"26","verse":"2","text":"sai ku ɗauki ’ya’yan fari na dukan amfanin gonar ƙasar da Ubangiji Allahnku yake ba ku, ku zuba a kwando. Sa’an nan ku je wurin da Ubangiji Allahnku ya zaɓa yă zama mazauni don Sunansa,"},{"book":"Maimaitawar Shariʼa","chapter":"26","verse":"3","text":"ku faɗa wa firist da yake aiki a lokacin, “Na sakankance yau ga Ubangiji Allahnka, cewa na zo ƙasar da Ubangiji ya rantse zai ba wa kakanninmu.”"},{"book":"Maimaitawar Shariʼa","chapter":"26","verse":"4","text":"Firist ɗin zai karɓi kwandon daga hannuwanku yă sa shi a ƙasa a gaban bagaden Ubangiji Allahnku."},{"book":"Maimaitawar Shariʼa","chapter":"26","verse":"5","text":"Sa’an nan za ku furta a gaban Ubangiji Allahnku cewa, “Mahaifina mutumin Aram ne mai yawo, ya gangara zuwa Masar da mutane kaɗan, ya zauna a can, ya kuma zama babban al’umma, mai iko da kuma mai yawa."},{"book":"Maimaitawar Shariʼa","chapter":"26","verse":"6","text":"Amma Masarawa suka wulaƙanta mu suka sa muka sha wahala, suna sa mu aikin dole."},{"book":"Maimaitawar Shariʼa","chapter":"26","verse":"7","text":"Sai muka yi kuka ga Ubangiji Allahn kakanninmu, Ubangiji kuwa ya ji kukanmu, ya kuma azabar da muke sha, da wahalar da muke sha, da danniyar da suke yin mana."},{"book":"Maimaitawar Shariʼa","chapter":"26","verse":"8","text":"Sai Ubangiji ya fitar da mu daga Masar da hannu mai ƙarfi da kuma iko, da razana mai girma da kuma alamu banmamaki da al’ajabai."},{"book":"Maimaitawar Shariʼa","chapter":"26","verse":"9","text":"Ya kawo mu wannan wuri, ya kuma ba mu wannan ƙasa, ƙasa mai zub da madara da kuma zuma;"},{"book":"Maimaitawar Shariʼa","chapter":"26","verse":"10","text":"yanzu kuwa na kawo ’ya’yan fari na gonar da kai, ya Ubangiji ka ba ni.” Sai ku sa kwandon a gaban Ubangiji Allahnku, sa’an nan ku rusuna a gabansa."},{"book":"Maimaitawar Shariʼa","chapter":"26","verse":"11","text":"Ku da Lawiyawa da baƙin da suke a cikinku, za ku yi murna cikin dukan abubuwa masu kyau da Ubangiji Allahnku ya ba ku tare da gidanku."},{"book":"Maimaitawar Shariʼa","chapter":"26","verse":"12","text":"Sa’ad da kuka gama fitar da kashi ɗaya bisa goma na dukan amfanin gona a shekara ta uku, shekarar zakka, za ku ba da su ga Balawe, baƙo, maraya da kuma gwauruwa, don su ci a cikin garuruwanku su ƙoshi."},{"book":"Maimaitawar Shariʼa","chapter":"26","verse":"13","text":"Sa’an nan ku faɗa wa Ubangiji Allahnku, “Na cire tsattsarkan rabo daga gidana na kuma ba wa Balawe, baƙo, maraya da gwauruwa, bisa ga dukan abin da ka umarta. Ban ja gefe daga umarnanka ko in manta da wani a cikinsu ba."},{"book":"Maimaitawar Shariʼa","chapter":"26","verse":"14","text":"Ban ci wani daga cikin tsattsarkan rabo yayinda nake makoki, ko in cire wani rabo mai tsarki yayinda nake marar tsarki, ko in miƙa wani sashensa ga matattu ba. Na yi biyayya ga Ubangiji Allahna, na aikata kome da ka umarce ni."},{"book":"Maimaitawar Shariʼa","chapter":"26","verse":"15","text":"Ka duba ƙasa daga sama, mazauninka mai tsarki, ka albarkace mutanenka Isra’ila da kuma ƙasar da ka ba mu kamar yadda ka yi wa kakanninmu alkawari da rantsuwa, ƙasa mai zub da madara da zuma.”"},{"book":"Maimaitawar Shariʼa","chapter":"26","verse":"16","text":"Yau Ubangiji Allahnku ya umarce ku ku bi waɗannan ƙa’idodi da kuma dokoki, cikin natsuwa ku kiyaye su da dukan zuciyarku da kuma dukan ranku."},{"book":"Maimaitawar Shariʼa","chapter":"26","verse":"17","text":"Kun furta a wannan rana cewa Ubangiji shi ne Allahnku, cewa za ku kuma yi tafiya a hanyoyinsa, cewa za ku kiyaye ƙa’idodinsa, umarnansa da kuma dokokinsa, kuka kuma ce za ku yi masa biyayya."},{"book":"Maimaitawar Shariʼa","chapter":"26","verse":"18","text":"Ubangiji kuwa ya furta a wannan rana cewa ku mutanensa ne, mallakarsa kamar yadda ya yi alkawari, da kuma cewa za ku kiyaye dukan umarnansa."},{"book":"Maimaitawar Shariʼa","chapter":"26","verse":"19","text":"Ya furta cewa zai sa ku zama masu yabo, masu suna, masu daraja, fiye da dukan al’umman da ya yi. Za ku zama jama’a tsattsarka ta Ubangiji Allahnku, kamar yadda ya yi alkawari."}]}