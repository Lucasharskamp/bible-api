{"data":[{"book":"Matiwos Dooshishiyo","chapter":"4","verse":"1","text":"Maniyere il, Iyesus Diyablosń b́ fadetwok'o Ik'i shayiro worwo maants bín dek'tbíami."},{"book":"Matiwos Dooshishiyo","chapter":"4","verse":"2","text":"Manoknowere hab aawonat hab t'úwo b́ s'oomiyakon k'ak'b́wtsi."},{"book":"Matiwos Dooshishiyo","chapter":"4","verse":"3","text":"Faditwonúwere Iyesus maants waat «Nee arikon Ik'o naayi neena wotiyal, ááb shútsanotsi misho wotoore err azazowe» bíet."},{"book":"Matiwos Dooshishiyo","chapter":"4","verse":"4","text":"Iyesusmó « ‹Asho b́ beet Ik'o nonotse keshet aap' jamona bako mish mec'ronaliye› ett guut'ere» bíet."},{"book":"Matiwos Dooshishiyo","chapter":"4","verse":"5","text":"Maniyere il, diyablos Iyesusi S'ayin kitu Iyerusalem maants dek'amt Ik' maa tookats need'idek't,"},{"book":"Matiwos Dooshishiyo","chapter":"4","verse":"6","text":"4:6 Dub. 91:11-12  « ‹Nee arikon Ik'o naay neena wotiyal n tufwotsi shútso b́towawok'o,"},{"book":"Matiwos Dooshishiyo","chapter":"4","verse":"7","text":"Iyesuswere anidekt « ‹Ando n doonz Izar Izeweri fadk'aye› ett guut'ere.» bíet."},{"book":"Matiwos Dooshishiyo","chapter":"4","verse":"8","text":"Aaninwere diyablos Iyesusi ayidek't damb tuuts gurats kishdek't, datsatsi naash jamo bomangonton kitst"},{"book":"Matiwos Dooshishiyo","chapter":"4","verse":"9","text":"«Taash gúp'gup'ar n sagadiyal jaman neesh imetwe» bíet."},{"book":"Matiwos Dooshishiyo","chapter":"4","verse":"10","text":"Manoor Iyesus, « ‹N doonz Izar Izewersh sagadowe b́ s'uznowere ik'iwe!› ett guut'etsotse ok tuwwe nee shed'anono!» bíet."},{"book":"Matiwos Dooshishiyo","chapter":"4","verse":"11","text":"Maniyere il diyablos Iyesusi k'azb́k'ri, melakiwotswere waat bísh bofini."},{"book":"Matiwos Dooshishiyo","chapter":"4","verse":"12","text":"Iyesus Yohans b́tipewo b́ shishtsok'on Galil datsomand k'azbíami."},{"book":"Matiwos Dooshishiyo","chapter":"4","verse":"13","text":"4:13 Yoh. 2:12  Nazret kitu k'azk'rat, Zablonnat Nftalem awrajo Gelil aats k'ari ganoke fa'ú K'frnahom kitots waat b́beeyi."},{"book":"Matiwos Dooshishiyo","chapter":"4","verse":"14","text":"Man b́ wotwere, nebiyiyo Isayas hank'o ett b́keewts bek'on aap'etso b́ s'eenetwok'owa b́tesh."},{"book":"Matiwos Dooshishiyo","chapter":"4","verse":"15","text":"«Aats k'aromaants dek't amiru werindonat Yordanos fokoniyere bak'etse"},{"book":"Matiwos Dooshishiyo","chapter":"4","verse":"16","text":"T'alwotse beyiru asho sháán eeno bek're,"},{"book":"Matiwos Dooshishiyo","chapter":"4","verse":"17","text":"Manortson b́tuutso Iyesus, «Ik'i mengstu bkarnotsotse naandrone erere!» et fetst nabo dek't b́tuwi."},{"book":"Matiwos Dooshishiyo","chapter":"4","verse":"18","text":"Iyesus Gelil aats k'ari ganoke b́beshefere, mus' detsf eshu gitwots, boowere P'et'rosi eteefo S'imoonnat bí eshu Indriyasn bo mus'kambo aats k'aromaants boshap'fere b́bek'i."},{"book":"Matiwos Dooshishiyo","chapter":"4","verse":"19","text":"Iyesuswere «Tshuutso shoyde woore, Mus'o it detsirwok'o ashuwotsi taash it kakwitwok'o woshitwe» bíet."},{"book":"Matiwos Dooshishiyo","chapter":"4","verse":"20","text":"Bowere manoor bo mus'i kambo k'azk'rat b́shuutso shoydek't botwi."},{"book":"Matiwos Dooshishiyo","chapter":"4","verse":"21","text":"Maniyere beshat, Zebdiwos nana'a wotts k'osh eshu gitetswotsi Yak'obnat Yohansn bek'b́k'ri. Bowere bonih Zebdiyosnton jeelbi abaats wotdek't bo mus'ikambo shipoke bobefere boon b́s'eegi."},{"book":"Matiwos Dooshishiyo","chapter":"4","verse":"22","text":"Bowere manoor bo jelbunat bonihn k'azk'rat b́ shuutso shoydek't boami."},{"book":"Matiwos Dooshishiyo","chapter":"4","verse":"23","text":"Iyesus ayhudiyots Ik' k'oni mootse danifetst Ik'i mengsti doo shishi aap'i jango keewfetst, ay naari shodonat atsiweshon deshets ashuwotsi kashifetst Gelil dats jamatsa b́ guurefo."},{"book":"Matiwos Dooshishiyo","chapter":"4","verse":"24","text":"B́ shútso Sooriya eteets dats jamatse b́ shishetsotse ash jamo shod naar ayonat, bo kishonat tufoon lasha'atswotsi, shod ayon kic'rwotsi, kim shayiro bogitsotse kindt fa'úwots, dikf shodo detstswotsenat dúr jametswotsnowere b́maants dek't boweyi, bíwere kashi bí'ishi."},{"book":"Matiwos Dooshishiyo","chapter":"4","verse":"25","text":"Gelil datsonat tats kitwotsitse4:25 Tats kitwotsitse: Giriki noon keewon ayhudi woteraw ashuwots ikokere bo beyiru beyoko tats kitwotsi eteefoni. Kit jamwots bodatseyir Galil aatsi k'aroniyere aaw keshonat gáár weeron aaw kesho maantse.  Iyerusalemnat Yhudon, Yordanos fokoniyere bak'etse ayi ashuwots Iyesus shuutso shoyidek't bosha'i."}]}