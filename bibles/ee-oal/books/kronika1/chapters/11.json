{"data":[{"book":"Kronika 1","chapter":"11","verse":"1","text":"Israel ha blibo la va ƒo ƒu ɖe David gbɔ le Hebron eye wogblɔ nɛ be, “Wò ŋutilã kple ʋue míenye."},{"book":"Kronika 1","chapter":"11","verse":"2","text":"Tsã esi Saul nye fia gɔ̃ hã la, wòe nye ame si kplɔ Israel le eƒe aʋawɔwɔ katã me eye Yehowa, wò Mawu, gblɔ na wò be, ‘Wòe akplɔ nye dukɔ, Israel eye wòe ava nye woƒe fia.’ ”"},{"book":"Kronika 1","chapter":"11","verse":"3","text":"Esi Israel ƒe dumegãwo va kpe ta le Fia David gbɔ le Hebron la, ebla nu kpli wo le Yehowa ƒe ŋkume eye wosi ami na David heɖoe fiae ɖe Israel dzi abe ale si Yehowa gblɔ na Samuel ene."},{"book":"Kronika 1","chapter":"11","verse":"4","text":"Le esia megbe la, David kple Israel blibo la ho aʋa ɖe Yerusalem, du si woyɔna tsã be Yebus la ŋu. Yebusitɔwo nye ame siwo nye anyigba la dzi nɔla gbãtɔwo."},{"book":"Kronika 1","chapter":"11","verse":"5","text":"Wogblɔ na David be, “Màge ɖe afi sia o.” Ke David kple eƒe amewo ɖu wo dzi eye woxɔ Zion mɔ sesẽ la si woyɔna azɔ be, “David ƒe Du.”"},{"book":"Kronika 1","chapter":"11","verse":"6","text":"David gblɔ be, “Ame sia ame si atre Yebusitɔwo sisi la, azu aʋafia.” Yoab, Zeruya ƒe viŋutsu dze Yebusitɔwo dzi gbã eye wòzu aʋafia la."},{"book":"Kronika 1","chapter":"11","verse":"7","text":"David nɔ mɔ la me eya ta woyɔa du la ƒe akpa ma be, David ƒe Du."},{"book":"Kronika 1","chapter":"11","verse":"8","text":"Ekeke du la ɖe edzi ƒo xlã mɔ la le esime Yoab gbugbɔ Yerusalem ƒe akpa mamlɛa tu."},{"book":"Kronika 1","chapter":"11","verse":"9","text":"David ƒe ŋkɔ kple ŋusẽ de dzi elabena Yehowa, Dziƒoʋĩtɔ la nɔ kplii."},{"book":"Kronika 1","chapter":"11","verse":"10","text":"David ƒe aʋawɔla xɔŋkɔtɔwo, ame siwo do ŋusẽ Israel ƒe kplɔlawo be woatsɔ David aɖo fiae abe ale si Yehowa gblɔ be ava eme ene la le ame etɔ̃."},{"book":"Kronika 1","chapter":"11","verse":"11","text":"Wo dometɔ gbãtɔe nye Yasobeam, ŋutsu aɖe si tso Hakmon. Eyae nye Ame Sesẽ Etɔ̃awo, ame siwo nye aʋawɔla xɔŋkɔ etɔ̃awo le David ƒe aʋakɔ la me la kplɔla. Ewu ame alafa etɔ̃ kpɔ kple eƒe akplɔ le aʋakpekpe ɖeka me."},{"book":"Kronika 1","chapter":"11","verse":"12","text":"Ame Sesẽ Etɔ̃awo dometɔ eveliae nye Eleazar, Dodai ƒe vi, ame si nye Ahohitɔ."},{"book":"Kronika 1","chapter":"11","verse":"13","text":"Enɔ David ŋu le aʋa si Israelviwo wɔ kple Filistitɔwo le Pas Damim la me. Lu le agble aɖe me fũ le afi ma. Ke Israel ƒe aʋawɔla bubuawo katã si le Filistitɔwo nu."},{"book":"Kronika 1","chapter":"11","verse":"14","text":"Ke wotɔ ɖe agble la titina, hexɔe eye wowu Filistitɔwo. Yehowa na woɖu dzi gã aɖe."},{"book":"Kronika 1","chapter":"11","verse":"15","text":"Le ɣe bubu ɣi la, David ƒe aʋafia blaetɔ̃awo dometɔ etɔ̃ yi David gbɔ le esime wòbe ɖe agado aɖe me le Adulam. Filistitɔwo ƒu asaɖa anyi ɖe Refaim balime."},{"book":"Kronika 1","chapter":"11","verse":"16","text":"David nɔ mɔ la me eye Filistitɔwo ɖe aʋakɔ ɖo Betlehem le ɣe ma ɣi."},{"book":"Kronika 1","chapter":"11","verse":"17","text":"David gblɔ kple didi be, “Tsikɔ le wunyem vevie. Oo, ne ame aɖe aku tsi tso vudo si le Betlehem ƒe agbonu la me vɛ nam la anyo ŋutɔ.”"},{"book":"Kronika 1","chapter":"11","verse":"18","text":"Ke ame etɔ̃awo to Filistitɔwo dome, ku tsi tso vudo si te ɖe Betlehem ƒe agbo ŋu me yi na David. Ke David gbe meno tsi la o, ke boŋ etrɔe kɔ ɖi le Yehowa ƒe ŋkume."},{"book":"Kronika 1","chapter":"11","verse":"19","text":"Egblɔ be, “Mawu nana nu sia wɔwɔ nate ɖa xaa tso gbɔnye. Ɖe mano ŋutsu siawo, ame siwo de woƒe agbe ke la ƒe ʋua?” Esi wode woƒe agbe xaxa me be woaku tsi la vɛ nɛ ta la, David menoe o."},{"book":"Kronika 1","chapter":"11","verse":"20","text":"Abisai, Yoab nɔvi nye amegã na ame etɔ̃awo. Etsɔ eƒe akplɔ wu futɔ alafa etɔ̃ (300) kpɔ ale wòxɔ ŋkɔ abe ame etɔ̃awo ene."},{"book":"Kronika 1","chapter":"11","verse":"21","text":"Eyae nye tatɔ kple ame xɔŋkɔ le Ŋutsu Sesẽ Etɔ̃awo dome eye wòzu woƒe kplɔla togbɔ be womebui ɖe wo dome o hã."},{"book":"Kronika 1","chapter":"11","verse":"22","text":"Benaya Yehoiada ƒe vi, ame si fofo nye aʋawɔla kalẽtɔ aɖe tso Kabzeel la, wu ame dzɔtsu xɔŋkɔ eve siwo nɔ Moab nyigba dzi. Emegbe la, egawu dzata le do aɖe me gbe si gbe sno dza."},{"book":"Kronika 1","chapter":"11","verse":"23","text":"Eye wòwu Egiptetɔ aɖe, ame si ƒe kɔkɔme anɔ mita eve kple afã. Togbɔ be Egiptetɔ la lé akplɔ si tri abe abaladoti ene ɖe asi hã la, Benaya lũ ɖe edzi kple kpo, dui le esi eye wòtsɔ Egiptetɔ la ŋutɔ ƒe akplɔ wui."},{"book":"Kronika 1","chapter":"11","verse":"24","text":"Nu siawoe Benaya, Yehoiada ƒe vi wɔ. Eya hã xɔ ŋkɔ abe ame sesẽ etɔ̃awo ene."},{"book":"Kronika 1","chapter":"11","verse":"25","text":"Wobunɛ wu ame xɔŋkɔ Blaetɔ̃awo dometɔ ɖe sia ɖe gake womedee ame Etɔ̃awo dome o. Ke David tsɔe ɖo eŋudzɔlawo nu."},{"book":"Kronika 1","chapter":"11","verse":"26","text":"Aʋawɔla xɔŋkɔ bubu siwo nɔ David ƒe aʋakɔ la me woe nye:"},{"book":"Kronika 1","chapter":"11","verse":"27","text":"Samɔt Haroritɔ,"},{"book":"Kronika 1","chapter":"11","verse":"28","text":"Ira, Ikes ƒe vi tso Tekoa;"},{"book":"Kronika 1","chapter":"11","verse":"29","text":"Sibekai tso Husat;"},{"book":"Kronika 1","chapter":"11","verse":"30","text":"Maharai tso Netofat;"},{"book":"Kronika 1","chapter":"11","verse":"31","text":"Itai, Ribai ƒe vi, Benyamin tso Gibea;"},{"book":"Kronika 1","chapter":"11","verse":"32","text":"Hurai tso Gaas tɔʋu la gbɔ;"},{"book":"Kronika 1","chapter":"11","verse":"33","text":"Azmavet tso Baharum;"},{"book":"Kronika 1","chapter":"11","verse":"34","text":"Hasem ƒe viwo tso Gizon;"},{"book":"Kronika 1","chapter":"11","verse":"35","text":"Ahiam, Sakar ƒe vi, tso Harar;"},{"book":"Kronika 1","chapter":"11","verse":"36","text":"Hefer tso Mekerat;"},{"book":"Kronika 1","chapter":"11","verse":"37","text":"Hezro tso Karmel;"},{"book":"Kronika 1","chapter":"11","verse":"38","text":"Yoel, Natan nɔvi;"},{"book":"Kronika 1","chapter":"11","verse":"39","text":"Zelek tso Amon, Naharai tso Beerot, ame si nye Zeruya vi,"},{"book":"Kronika 1","chapter":"11","verse":"40","text":"Ira, tso Yatir;"},{"book":"Kronika 1","chapter":"11","verse":"41","text":"Uria, Hititɔ la;"},{"book":"Kronika 1","chapter":"11","verse":"42","text":"Adina, Siza ƒe vi, tso Ruben ƒe viwo dome eye wònɔ Ruben ƒe viwo kplɔla blaetɔ̃-vɔ-ɖekɛawo dome;"},{"book":"Kronika 1","chapter":"11","verse":"43","text":"Hanan, Maaka ƒe vi;"},{"book":"Kronika 1","chapter":"11","verse":"44","text":"Uzia, tso Asterat;"},{"book":"Kronika 1","chapter":"11","verse":"45","text":"Yediael, Simri ƒe vi"},{"book":"Kronika 1","chapter":"11","verse":"46","text":"Eliel tso Mahavi;"},{"book":"Kronika 1","chapter":"11","verse":"47","text":"Eliel; Obed kple Yaasiel tso Mezoba."}]}