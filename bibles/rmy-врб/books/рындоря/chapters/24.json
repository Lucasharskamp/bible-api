{"data":[{"book":"Рындоря","chapter":"24","verse":"1","text":"Кала прожыле панч деса, баро рашай Анания, коисавэ пхурэдэра, тай мануш саво жанэл законо Тертуло авиле андэ Кесария, соб тэ ужылисарэл англав баро рай лэ Павлос."},{"book":"Рындоря","chapter":"24","verse":"2-3","text":"Ай сар заандярдэ лэ Павлос, о Тертуло ашыля тэ ужылисарэл лэс."},{"book":"Рындоря","chapter":"24","verse":"4","text":"Кай тэ на залав тири вряма, мэ мангав тут пав пэско мищимос выашун мэрно налунгуно лав."},{"book":"Рындоря","chapter":"24","verse":"5","text":"Амэ аракхас, со кадва мануш — сар найлащи дукх. Вов ваздэл лэ иудеёнэн пай всавори люма и исин пхурэдэр пай назаретоско стидимос."},{"book":"Рындоря","chapter":"24","verse":"6-7","text":"Вов кадя ж камэлас тэ магрисарэл о храмо. Колэсти амэ схутилдэ лэс24.6-7 Андэ коисавэ гречески манускрипторя инке исин кацавэ лава: «и камле тэ сындосарас пай амаро Законо. Нэ пхурэдэр мия халавдэн Лисиё зораса заля лэс амэндар тай припхэндя колэнди, ко лэс ужылисарэлас».."},{"book":"Рындоря","chapter":"24","verse":"8","text":"Кала ту допушэса лэс, ту ежэно ужанэса пала вся, андэр со амэ ужылисарас лэс."},{"book":"Рындоря","chapter":"24","verse":"9","text":"Иудеёря кадя ж ужылисарэнас лэ Павлос и пхэнэнас, со када вся чячимос."},{"book":"Рындоря","chapter":"24","verse":"10","text":"Баро рай сикадя лэ Павлости, кай вов тэ дэл дума, и кодва ашыля тэ пхэнэл:"},{"book":"Рындоря","chapter":"24","verse":"11","text":"Тути напхарэс авэла тэ ужанэс кода, со на майбут, сар дэшудуй деса палпалэ мэ авилем тэ тэлював Дэвлэсти андо Иерусалимо."},{"book":"Рындоря","chapter":"24","verse":"12","text":"Кола, савэ ман ужылисарэн, на дикхле, кай мэ тэ спорисавав варикаса андо храмо и тэ ваздав лэ манушэн андэ синагоги тай андэ саво-то тхан фороско."},{"book":"Рындоря","chapter":"24","verse":"13","text":"Онэ на допхэнэна кода, андэр со икхатар ман ужылисарэн."},{"book":"Рындоря","chapter":"24","verse":"14","text":"Мэ прижандював тути, со жав пав Дром Раеско, саво онэ акхарэн хохавно сытяримос. Мэ тэлював Дэвлэсти амарэ дадэнго, патяв всаворэсти, со пистросардо андо Законо тай андэ пророкондирэ лила."},{"book":"Рындоря","chapter":"24","verse":"15","text":"Мандэ кацави ж надия по Дэл, сар и колэндэ манушэндэ, — надия, со чячимастирэ и найчячимастирэ жундёна мулэндар."},{"book":"Рындоря","chapter":"24","verse":"16","text":"Важ кода мэ терав вся, кай тэ жував жужаса пативаса англав Дэл и англай мануша."},{"book":"Рындоря","chapter":"24","verse":"17","text":"Мэ на сымас катэ коискачи бэрша, ай тунчи авилем андо Иерусалимо, кай тэ пэрэдав мэрнэ народости ловэ, савэ стидэ важ чёрорэ, и тэ анав жэртва."},{"book":"Рындоря","chapter":"24","verse":"18","text":"Ай ман дикхле андо храмо, кала мэ теравас жужаримаско обрядо. Катэ на сас нисаво цыписаримаско стидимос, и нико на ваздэласпэ."},{"book":"Рындоря","chapter":"24","verse":"19","text":"Жыкай кала авиле коискачи иудеёря андай Цыкни Азия. Лэнди и трэбуй сас ман тэ ужылисарэн, сар исин андэр со."},{"book":"Рындоря","chapter":"24","verse":"20","text":"Мэк мануша, савэ катэ исин, пхэнэн, саво найчячимос онэ аракхле андэ кода, со мэ теравас, кала ман допушэлас Синедрионо."},{"book":"Рындоря","chapter":"24","verse":"21","text":"Мэ домукав, со ужыло андо кода, со, кала тэрдювавас котэ, цыписайлем:"},{"book":"Рындоря","chapter":"24","verse":"22","text":"Тунчи Фэликсо, саво майфэдэр жанэлас пала Дром, пхэндя:"},{"book":"Рындоря","chapter":"24","verse":"23","text":"Вов припхэндя пхурэдэрэсти шэлэн халавдэн тэ дикхэл палав Павло, нэ тэ дэл лэсти найбут воля и тэ домукэл лэстирэ амалэн тэ подритярэн лэ Павлос."},{"book":"Рындоря","chapter":"24","verse":"24","text":"Кала прожыле коискачи деса, о Фэликсо авиля пэстиря ромняса, сави сас иудейка, ла акхарэнас Друзила. Вов бишалдя палав Павло, кай тэ поашунэн палав лэско патявимос андо Исусо Христосо."},{"book":"Рындоря","chapter":"24","verse":"25","text":"Павло дэлас дума палав жужымаско жувимос, со трэбуй тэ ритярэл пэс андэ васта и палав сындо, саво авэла. Фэликсо пэрэдарайля тай пхэндя:"},{"book":"Рындоря","chapter":"24","verse":"26","text":"Вов кадя ажутярэлас, со Павло дэла лэсти ловэ, колэсти бут молоря припхэнэлас тэ анэн лэс и дэлас дума лэса."},{"book":"Рындоря","chapter":"24","verse":"27","text":"Прожыля дуй бэрш, по Фэликсоско тхан тэрдиля Порцыё Фэсто. Ай о Фэликсо камля тэ терэл мишто иудеёнди и ашадя лэ Павлос андо баруно."}]}