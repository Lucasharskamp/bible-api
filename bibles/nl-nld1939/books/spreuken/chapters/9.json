{"data":[{"book":"Spreuken","chapter":"9","verse":"1","text":"De wijsheid heeft zich een huis gebouwd, Haar zeven zuilen opgericht,"},{"book":"Spreuken","chapter":"9","verse":"2","text":"Haar vee geslacht, haar wijn gemengd, Haar dis ook bereid."},{"book":"Spreuken","chapter":"9","verse":"3","text":"Nu laat ze haar dienstmaagden noden Op de hoogste punten der stad:"},{"book":"Spreuken","chapter":"9","verse":"4","text":"Wie onervaren is, kome hierheen, Wie onverstandig is, tot hem wil ik spreken."},{"book":"Spreuken","chapter":"9","verse":"5","text":"Komt, eet van mijn spijzen, En drinkt van de wijn die ik mengde;"},{"book":"Spreuken","chapter":"9","verse":"6","text":"Laat de onnozelheid varen, opdat gij moogt leven, Betreedt de rechte weg van het verstand!"},{"book":"Spreuken","chapter":"9","verse":"7","text":"Wie een spotter vermaant, berokkent zich schande, En wie een booswicht bestraft, op hem komt een smet."},{"book":"Spreuken","chapter":"9","verse":"8","text":"Ge moet geen spotter bestraffen, hij zal u erom haten, Bestraf een wijze, hij zal er u dankbaar voor zijn."},{"book":"Spreuken","chapter":"9","verse":"9","text":"Deel mee aan een wijze: hij wordt nog wijzer, Onderricht een rechtvaardige: hij zal zijn inzicht verdiepen."},{"book":"Spreuken","chapter":"9","verse":"10","text":"Ontzag voor Jahweh is de grondslag der wijsheid, Den Heilige kennen is inzicht."},{"book":"Spreuken","chapter":"9","verse":"11","text":"Want door Jahweh worden uw dagen vermeerderd. Worden jaren van leven u toegevoegd."},{"book":"Spreuken","chapter":"9","verse":"12","text":"Zijt ge wijs, ge zijt wijs tot uw eigen voordeel; Zijt ge eigenwijs, gij alleen moet ervoor boeten!"},{"book":"Spreuken","chapter":"9","verse":"13","text":"De dwaasheid is een wispelturige vrouw, Een verleidster, die geen schaamte kent."},{"book":"Spreuken","chapter":"9","verse":"14","text":"Ze zit aan de deur van haar huis, In een zetel op de hoogten der stad;"},{"book":"Spreuken","chapter":"9","verse":"15","text":"Zij nodigt de voorbijgangers uit, Hen die recht huns weegs willen gaan:"},{"book":"Spreuken","chapter":"9","verse":"16","text":"Wie onervaren is, kome hierheen, Wie onverstandig is, tot hem wil ik spreken!"},{"book":"Spreuken","chapter":"9","verse":"17","text":"Gestolen water is zoet, Heimelijk gegeten brood smaakt lekker!"},{"book":"Spreuken","chapter":"9","verse":"18","text":"Maar men vermoedt niet, dat de schimmen daar wonen, Dat haar gasten diep in het dodenrijk komen!"}]}