{"data":[{"book":"2 Ruodhi","chapter":"3","verse":"1","text":"Joram wuod Ahab nobedo ruodh Israel e piny Samaria e higa mar apar gaboro mar kinde loch Jehoshafat ruodh Juda kendo nobedo e loch higni apar gariyo."},{"book":"2 Ruodhi","chapter":"3","verse":"2","text":"Ne otimo richo e wangʼ Jehova Nyasaye, to ok kaka wuon kod min notimo. Noketho kido milamo mar Baal mane wuon oseloso."},{"book":"2 Ruodhi","chapter":"3","verse":"3","text":"Kata kamano ne osiko e richo mar Jeroboam wuod Nebat, mane omiyogo jo-Israel odonjo e richo; kendo ne ok oweyogi kata matin."},{"book":"2 Ruodhi","chapter":"3","verse":"4","text":"Mesha ruodh Moab ne japith rombe, kendo ne ojagolo osuru ne ruodh Israel maromo nyirombe alufu mia achiel kod yie imbe maromo alufu mia achiel."},{"book":"2 Ruodhi","chapter":"3","verse":"5","text":"To bangʼ tho Ahab, ruodh Moab nongʼanyo ne ruodh Israel."},{"book":"2 Ruodhi","chapter":"3","verse":"6","text":"Omiyo Ruoth Joram noa Samaria mochoko jo-Israel duto."},{"book":"2 Ruodhi","chapter":"3","verse":"7","text":"Bende nooro wach ni Jehoshafat ruodh Juda kowachone niya, “Ruodh Moab osengʼanyona. Bende diyie dhi koda mondo waked kodgi?”"},{"book":"2 Ruodhi","chapter":"3","verse":"8","text":"Nopenjo niya, “Wadhi monje koa kon mane?”"},{"book":"2 Ruodhi","chapter":"3","verse":"9","text":"Eka ruodh Israel nowuok ka gin kod ruodh Juda kendo gi ruodh Ekron e piny Edom. Kane giselworore kuom ndalo abiriyo, jolweny ne onge gi pi mar modho kata mag jamni mane oyudo gin-go."},{"book":"2 Ruodhi","chapter":"3","verse":"10","text":"Ruodh Israel nopenjore niya, “Angʼo matimoreni! Jehova Nyasaye osekelowa ka ruodhi adekgi duto mondo ochiw-wa e lwet Moab?”"},{"book":"2 Ruodhi","chapter":"3","verse":"11","text":"Jehoshafat nopenjo niya, “Onge janabi mar Jehova Nyasaye ka mondo, mi wapenje wach mar Jehova Nyasaye?”"},{"book":"2 Ruodhi","chapter":"3","verse":"12","text":"Jehoshafat nowacho niya, “Jalno en ngʼat man-gi wach Jehova Nyasaye.” Omiyo ruodh Israel, Jehoshafat kod ruodh Edom nolor modhi ire."},{"book":"2 Ruodhi","chapter":"3","verse":"13","text":"Elisha nopenjo ruodh Israel niya, “Angʼo madikelwa kaachiel?” Dhiuru ir jonabi mag wuonu kod minu."},{"book":"2 Ruodhi","chapter":"3","verse":"14","text":"Elisha nowacho niya, “Akwongʼora gi nying Jehova Nyasaye Maratego ma atiyone, ni ka dine bed ni ok ageno Jehoshafat ruodh Juda, to dine ok ayudo thuolo mar wuoyo kodi kata dewi"},{"book":"2 Ruodhi","chapter":"3","verse":"15","text":"To koro kelnauru ngʼat magoyo nyatiti.”"},{"book":"2 Ruodhi","chapter":"3","verse":"16","text":"mowacho niya, “Jehova Nyasaye wacho kama: Kunyuru buche mathoth e holoni."},{"book":"2 Ruodhi","chapter":"3","verse":"17","text":"Nimar ma e gima Jehova Nyasaye wacho: Ok unuwinj yamo kata neno koth, to kata kamano holoni biro pongʼ gi pi kendo un, jambu, gi chiayo mamoko nomodh ka."},{"book":"2 Ruodhi","chapter":"3","verse":"18","text":"Ma en gima yot ahinya e wangʼ Jehova Nyasaye, nimar jo-Moab obiro chiwo e lwetu."},{"book":"2 Ruodhi","chapter":"3","verse":"19","text":"Ubiro loyo mier madongo mochiel motegno kod mier mamoko duto. Ubiro tongʼo yiende mabeyo duto, unudin sokni kendo unupongʼ puothe mabeyo gi kite.”"},{"book":"2 Ruodhi","chapter":"3","verse":"20","text":"Kinyne gokinyi, kar seche mitimoe misango, pi nobiro koa yo Edom kendo gwengʼno notimo pi lilo."},{"book":"2 Ruodhi","chapter":"3","verse":"21","text":"Jo-Moab duto nowinjo ni ruodhi ka osebiro mondo oked kodgi, omiyo ngʼato ka ngʼato, obed ngʼat matin kata ngʼat maduongʼ mane nyalo tingʼo gige lweny noluongi mi oketi e tongʼ."},{"book":"2 Ruodhi","chapter":"3","verse":"22","text":"E seche mane gichiewo gokinyi mangʼich, chiengʼ ne rieny kendo ler mar chiengʼ ne nenore ewi pi. Jo-Moab mane ni loka machielo, ne pigno nenorenegi makwar ka remo."},{"book":"2 Ruodhi","chapter":"3","verse":"23","text":"Negiwacho niya, “Macha remo! Nyaka bed ni ruodhigo osekedo kendgi giwegi monegore. Koro wadhi wayak Moab!”"},{"book":"2 Ruodhi","chapter":"3","verse":"24","text":"To ka jo-Moab nobiro e kambi mar Israel; jo-Israel nowuok mokedo kodgi nyaka negiringo. Omiyo jo-Israel nomonjo pinyno monego jo-Moab."},{"book":"2 Ruodhi","chapter":"3","verse":"25","text":"Negiketho miech Moab kendo ngʼato ka ngʼato ne odiro kidi e puothe duto mabeyo nyaka kite nopongʼogi. Negidino sokni duto kendo negitingʼo yiende duto mabeyo. Kir Hareseth kendo ema ne odongʼ gi kitene kochungʼ, to ji man-gi orujre noluore mi omonje bende."},{"book":"2 Ruodhi","chapter":"3","verse":"26","text":"Kane ruodh Moab oneno ka lweny loye, ne odhi gi ji mia abiriyo man kod ligangla, kotemo muomogo ruodh Edom mondo otony; to ne otamogi."},{"book":"2 Ruodhi","chapter":"3","verse":"27","text":"Kuom mano nokawo wuode makayo, mane onego okaw ruoth kare mi otimogo misango e kor ohinga mar dala maduongʼ. Mirima maduongʼ nomako jo-Israel; kendo mano nomiyo giweyo kedo kodgi mi gidok e pinygi."}]}