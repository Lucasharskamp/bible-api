{"data":[{"book":"Apostlenes gjerninger","chapter":"17","verse":"1","text":"Paulus og Silas tok nå veien gjennom byene Amfipolis og Apollonia og kom til Tessaloniki, der jødene hadde en synagoge17:1 Synagogen er jødenes bygg for gudstjenester eller den menighet som møtes der.."},{"book":"Apostlenes gjerninger","chapter":"17","verse":"2","text":"Paulus gikk som vanlig dit, og i tre uker på rad talte han til folket på hviledagene17:2 I grunnteksten: Sabbaten. Jødene sin hviledag er den sjuende dagen i deres uke, altså lørdagen.."},{"book":"Apostlenes gjerninger","chapter":"17","verse":"3","text":"Ved hjelp av Skriften17:3 ”Skriften” for jødene er Bibelens første del, den som vi kaller Det gamle testamente. forklarte han at Messias, den lovede kongen, måtte lide og stå opp fra de døde, og han beviste at Jesus er denne kongen17:3 ”Kong”. I grunnteksten: Messias.."},{"book":"Apostlenes gjerninger","chapter":"17","verse":"4","text":"Mange av dem som lyttet ble overbeviste og holdt seg til Paulus og Silas. Blant dem var en stor gruppe som ikke var jøder, men tilba Israels Gud. Også et antall betydningsfulle kvinner begynte å tro."},{"book":"Apostlenes gjerninger","chapter":"17","verse":"5","text":"Men de religiøse lederne ble misunnelige og samlet en flokk pøbler fra gaten og dro i gang et oppløp som skapte uroligheter i byen. De marsjerte fram mot huset til Jason, for å hente Paulus og Silas og dra dem ut til folkemassen.17:5 Eller: Bli dømt av folkeforsamlingen."},{"book":"Apostlenes gjerninger","chapter":"17","verse":"6","text":"Da de ikke fant de to, slepte de i stedet Jason, og noen andre troende ut, og tok disse med til dommerne i byen og skrek: ”Paulus og Silas har snudd opp ned på hele verden, og nå er de her og steller i stand bråk."},{"book":"Apostlenes gjerninger","chapter":"17","verse":"7","text":"Jason har sluppet dem inn i huset sitt. Alle disse er skyldige i forræderi mot keiseren, for de påstår at det er en annen som er konge, en som heter Jesus.”"},{"book":"Apostlenes gjerninger","chapter":"17","verse":"8","text":"Både dommerne og folket i byen ble bekymret over disse anklagene."},{"book":"Apostlenes gjerninger","chapter":"17","verse":"9","text":"Jason og de andre ble ikke sluppet fri før de hadde betalt kausjon."},{"book":"Apostlenes gjerninger","chapter":"17","verse":"10","text":"Samme natten passet de troende på at Paulus og Silas ble sendt videre til byen Berøa. Og så fort de var kommet dit, la de veien til den jødiske synagogen17:10 Synagogen er jødenes bygg for gudstjenester eller den menighet som møtes der.."},{"book":"Apostlenes gjerninger","chapter":"17","verse":"11","text":"Folkene i Berøa var mer åpne for nye ideer enn de hadde vært i Tessaloniki. De lyttet mer enn gjerne til budskapet, og studerte hver dag i Skriften17:11 ”Skriften” for jødene er Bibelens første del, den som vi kaller Det gamle testamente. for å kontrollere at det Paulus og Silas sa, virkelig stemte."},{"book":"Apostlenes gjerninger","chapter":"17","verse":"12","text":"Resultatet ble at mange begynte å tro. Blant dem var flere høytstående kvinner og menn som ikke var jøder."},{"book":"Apostlenes gjerninger","chapter":"17","verse":"13","text":"Da jødene i Tessaloniki fikk greie på at Paulus spredde budskapet om Jesus også i Berøa, kom de etter og skapte uro og bråk blant folket også der."},{"book":"Apostlenes gjerninger","chapter":"17","verse":"14","text":"Derfor handlet de troende raskt og sendte Paulus ned til kysten, men både Silas og Timoteus ble værende igjen."},{"book":"Apostlenes gjerninger","chapter":"17","verse":"15","text":"De som førte Paulus ned til kysten, seilte seinere med ham helt til Aten. Etter det vendte de tilbake til Berøa, og meldte til Silas og Timoteus at Paulus ønsket at de skulle skynde seg å følge etter ham."},{"book":"Apostlenes gjerninger","chapter":"17","verse":"16","text":"Mens Paulus ventet på Silas og Timoteus, så han seg omkring i Aten. Han ble dypt rystet over alle avgudsbildene han oppdaget over alt i byen."},{"book":"Apostlenes gjerninger","chapter":"17","verse":"17","text":"Som vanlig besøkte han synagogen17:17 Synagogen er jødenes bygg for gudstjenester eller den menighet som møtes der. og talte til jødene, og de grekerne som tilba Israels Gud. Dessuten talte han hver dag på torget til alle som tilfeldigvis var der."},{"book":"Apostlenes gjerninger","chapter":"17","verse":"18","text":"Han diskuterte også med noen av filosofene, både epikureere og stoikere.17:18 Epikureerne mente at livets mål var lykke. Stoikerne mente at selvbeherskelse var viktig og at de skulle høre på sin samvittighet. Men da Paulus fortalte dem om Jesus og sa at han hadde stått opp fra de døde, sa noen: ”Hva er dette for slags underlige ideer han har snappet opp? Hva mener han?” Andre sa: ”Han forsøker å prakke på oss en fremmed religion.”"},{"book":"Apostlenes gjerninger","chapter":"17","verse":"19","text":"De førte ham med seg opp til Areopagos17:19 Areopagos, som betyr Arestoppen, var fjellet i Aten der rådet for religiøse og etiske spørsmål var samlet. Rådet som samlet seg der, ble også kalt Areopagos. og sa: ”Kom og fortell mer for oss om denne nye religionen."},{"book":"Apostlenes gjerninger","chapter":"17","verse":"20","text":"Det er jo ganske merkelige ting du har å fortelle. Si oss hva dette handler om.”"},{"book":"Apostlenes gjerninger","chapter":"17","verse":"21","text":"En slik utspørring var ikke uvanlig, for både atenerne og de utlendingene som bodde der, brukte all sin tid til å diskutere de siste ideer og trender i tiden."},{"book":"Apostlenes gjerninger","chapter":"17","verse":"22","text":"Paulus stilte seg altså opp foran17:22 Eller: ”midt på”. Areopagos og sa: ”Atenere, jeg har lagt merke til at dere er sterkt religiøse."},{"book":"Apostlenes gjerninger","chapter":"17","verse":"23","text":"Mens jeg har spasert omkring her, har jeg sett mange altere. Ett av dem hadde mottoet: ’Til en ukjent gud’. Og det er denne guden jeg vil fortelle dere om, han som dere har tilbedt uten å vite hvem det er."},{"book":"Apostlenes gjerninger","chapter":"17","verse":"24","text":"Den Gud som har skapt verden og alt som finnes i den, han er Herre både over himmelen og jorden. Han bor ikke i noe tempel som er bygget av mennesker."},{"book":"Apostlenes gjerninger","chapter":"17","verse":"25","text":"Menneskene kan ikke tilfredsstille behovene hans, etter som han ikke har noen! Det er jo han selv som lar oss leve og puste, og som fyller alle våre behov."},{"book":"Apostlenes gjerninger","chapter":"17","verse":"26","text":"Han skapte alle folk og riker fra et eneste menneske og spredde dem ut over hele jordens overflate. Han bestemte hvor lenge rikene skulle eksistere og staket ut grensene som skiller dem fra hverandre."},{"book":"Apostlenes gjerninger","chapter":"17","verse":"27","text":"Hans hensikt med alt dette var at menneskene skulle lete etter Gud og kanskje finne veien til ham. Men han er ikke langt borte fra noen av oss."},{"book":"Apostlenes gjerninger","chapter":"17","verse":"28","text":"Det er jo i han vi lever og rører oss og eksisterer slik som noen av deres egne diktere sier: ’Vi kommer fra ham.’"},{"book":"Apostlenes gjerninger","chapter":"17","verse":"29","text":"Dersom det altså er sant at vi kommer fra ham, da kan jo ikke Gud være en gjenstand, noe som menneskene har laget av sølv eller gull eller har hugget ut i stein."},{"book":"Apostlenes gjerninger","chapter":"17","verse":"30","text":"I lang tid har Gud hatt overbærenhet med den uvitenheten menneskene er begrenset av, men nå krever han at alle skal forlate avgudene og vende om til ham."},{"book":"Apostlenes gjerninger","chapter":"17","verse":"31","text":"Gud har nemlig satt fast en dag da han skal dømme verden med rettferdighet gjennom en mann som han i forveien har bestemt for denne oppgaven. Det har han bevist for alle mennesker ved å la denne mannen stå opp fra de døde.”"},{"book":"Apostlenes gjerninger","chapter":"17","verse":"32","text":"Da de hørte at Paulus talte om en person som hadde stått opp fra de døde, begynte noen å le, men andre sa: ”Vi vil høre mer om dette en annen gang.”"},{"book":"Apostlenes gjerninger","chapter":"17","verse":"33","text":"Da diskusjonen var over, gikk Paulus fra dem."},{"book":"Apostlenes gjerninger","chapter":"17","verse":"34","text":"Noen atenere slo seg sammen med ham og begynte å tro. Blant dem var Dionysios, en mann som var medlem av Areopagosrådet, og en kvinne som het Damaris og noen til."}]}