{"data":[{"book":"Kolossa","chapter":"3","verse":"1","text":"Khrista leh aringin kaithoiin nin om zoi, masikin Pathien kut changtienga Khrista insungna rêngsukmuna neinunngei chunga khin nin mulungngei dar roi."},{"book":"Kolossa","chapter":"3","verse":"2","text":"Hi pilchunga neinunngei chunga niloiin, chungtienga neinunngei khin nin mulungrîlngei minngamphar roi."},{"book":"Kolossa","chapter":"3","verse":"3","text":"Nin thi zoia, nin ringna hah Khrista leh Pathien kôm thupin aom zoi."},{"book":"Kolossa","chapter":"3","verse":"4","text":"Nin ringna tatak chu Khrista ania, a juong inlâr tika chu nangni khom ama leh inlâr nin ta, a roiinpuina chang sa nin tih."},{"book":"Kolossa","chapter":"3","verse":"5","text":"Hanchu, nin pilchung ôinangei nin sûnga sinthongei, inditnasaloingei, ominthiengloi, ôinasaloingei, hurporinchengei, inruôknangei (inruôknangei ti hih mirmil biek ani), ma anga ngei hih nin that ngêt rang ani."},{"book":"Kolossa","chapter":"3","verse":"6","text":"Ma neinunngei sikin kêng Pathien taksina a chong donloipu ngei chunga3:6: Miziek senkhata chu chongdonloipu ngei chunga ti hih dôn mak ngei ajuong tung rang ani."},{"book":"Kolossa","chapter":"3","verse":"7","text":"Nangni nanâk khom moton han chu ma ôinangei han nin chunga roi ajêk lâihan chu ma dungjûiin nin om ngâia."},{"book":"Kolossa","chapter":"3","verse":"8","text":"Aniatachu, atûn hi neinunngei murdi: taksina, ngalna, inmûmâkna ngei hih nin mâk ngêt rang ani. Inêronangei, chongbâingalngei hih nin bâingei renga suok khâi no rese."},{"book":"Kolossa","chapter":"3","verse":"9","text":"3:9: Eph 4:22 Inkhat le inkhat inhuong inlôm no roi, miriem muruo leh a thobaisingei hah nin khekpaia,"},{"book":"Kolossa","chapter":"3","verse":"10","text":"3:10: Aph 1:26; Eph 4:24  miriem tharin nin invo zoi sikin. Ama rietna akip nin dôn theina rangin ma miriem thar hah Pathien, a Sinpu, rimil angin sinminthar bangin aom ngâi ani."},{"book":"Kolossa","chapter":"3","verse":"11","text":"Ma ringna thara han chu Jentialngei le Judangei, sertan le sertanloingei, amolmangei, pentienga mingei, suokngei le suokniloi ateina reng om khâi mak, Khrista chu anrêngin anileta, anrênga sûnga aom let ani."},{"book":"Kolossa","chapter":"3","verse":"12","text":"Pathien mingei nin ni zoia; nangni lungkhama, male ama ta ni rangin nangni a thang zoi ani. Masikin inkaninlômna, inriengmuna, nunnêmnangei, rangâiinchînangei, tuongdiernangei leh nangni nanâkin nin invo ngêt rang ani."},{"book":"Kolossa","chapter":"3","verse":"13","text":"3:13: Eph 4:32 Tukhomin tu chunga makhat roi bâiinkham nin dôn zora khomin tuongthei roi, Pumapa'n nangni a ngâidam anghan inkhat le inkhat inngâidam inlôm ngêt roi."},{"book":"Kolossa","chapter":"3","verse":"14","text":"Ma nina ngei murdi chunga han lungkhamna bôk sa roi, maha neinunngei murdi inruolna achuka khitlompu ani."},{"book":"Kolossa","chapter":"3","verse":"15","text":"Khrista inngêina nangni pêk hah inruolna nin sinna han nangni kairuoi rang ani; Ma inngêina chang rangin Pathien'n takpum inkhata munkhata om rangin nangni a koi ani. Nin râiminsân roi."},{"book":"Kolossa","chapter":"3","verse":"16","text":"3:16-17: Eph 5:19-20 Khrista chong chu aneinangei nâm leh nin mulungrîlngeia om rese. Vârna murdi ngei leh inril inlômin, inchû inlôm roi. Nin mulungrîla Râisânchongril pumin Pathien minpâkna Lapuingei, minpâkna lângei, lâ inthiengngei tho pe roi."},{"book":"Kolossa","chapter":"3","verse":"17","text":"Male nin sinna le nin tina ngei nâma, Khrista jâra Pa, Pathien kôm râisânchongril pumin Pumapa Jisua rimingin nin tho ngâi rang ani."},{"book":"Kolossa","chapter":"3","verse":"18","text":"Lômnungei, nin lômpangei kôm inpêklût roi, maha Khristienngei nin ni anghan nin tho rang piel ani."},{"book":"Kolossa","chapter":"3","verse":"19","text":"Lômpangei, nin lômnungei lungkham ngei ungla, an chunga nin nunminsie no roi."},{"book":"Kolossa","chapter":"3","verse":"20","text":"Nâipangngei, zoratin nin nulepangei chong don roi, maha nin Khristien sintum ranga Pathien nuomlam ani."},{"book":"Kolossa","chapter":"3","verse":"21","text":"Nulepangei, nin nâingei min nuor no roi, jâmzalin hong om ni ngei."},{"book":"Kolossa","chapter":"3","verse":"22","text":"Suokngei, neinunngei murdia taksa tienga nin pungei chongdon roi, nangni an pomna rang nuomin an mitmu kâr vai jôm no ungla; Pumapa mân nin thona sikin mulungrîla takintâitakin don roi."},{"book":"Kolossa","chapter":"3","verse":"23","text":"I-ih khom nin tho ngei murdi chu miriem ta rang anghan sin loiin, Pumapa ta rang anghan nin mulungrîl murdi'n sin roi."},{"book":"Kolossa","chapter":"3","verse":"24","text":"Khrista hih Puma tatak ani tia, sin nin tho sikin a mingei ta ranga râisânman a darsai hah Pumapa'n nangni a pêk rang tiin riettit roi."},{"book":"Kolossa","chapter":"3","verse":"25","text":"3:25: Bal 10:17; Eph 6:9 Neinun dikloi thopu ngei chu an neinun dikloi thona aman man an ta, Pathien'n mitin chunga ân-angsarin roi a jêk ngâi sikin."}]}