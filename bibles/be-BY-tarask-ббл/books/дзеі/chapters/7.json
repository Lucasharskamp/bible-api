{"data":[{"book":"ДЗЕІ","chapter":"7","verse":"1","text":"Тады сказаў першасьвятар: ці так гэта?"},{"book":"ДЗЕІ","chapter":"7","verse":"2","text":"А ён сказаў: мужы браты і бацькі! паслухайце. Бог славы зьявіўся бацьку нашаму Абрагаму ў Месапатаміі, да перасяленьня яго ў Харан,"},{"book":"ДЗЕІ","chapter":"7","verse":"3","text":"і сказаў яму: выйдзі зь зямлі тваёй і з радзіны тваёй і з дома бацькі твайго, і ідзі ў зямлю, якую пакажу табе."},{"book":"ДЗЕІ","chapter":"7","verse":"4","text":"Тады ён выйшаў зь зямлі Халдэйскай і пасяліўся ў Харане; а адтуль, пасьля сьмерці бацькі ягонага, перасяліў яго Бог у гэтую зямлю, дзе вы цяпер жывяце;"},{"book":"ДЗЕІ","chapter":"7","verse":"5","text":"і ня даў яму на ёй спадчыны ні на ступак нагі, а абяцаўся даць яе на валоданьне яму нашчадкам ягоным пасьля яго, калі ён яшчэ быў бязьдзетны."},{"book":"ДЗЕІ","chapter":"7","verse":"6","text":"І сказаў яму Бог, што нашчадкі ягоныя будуць прыхаднямі ў чужой зямлі і будуць у рабстве і прыгнёце гадоў чатырыста."},{"book":"ДЗЕІ","chapter":"7","verse":"7","text":"Але Я, сказаў Бог, учыню суд над тым народам, у якога яны будуць у рабстве; і пасьля таго яны выйдуць і будуць служыць Мне на гэтым месцы."},{"book":"ДЗЕІ","chapter":"7","verse":"8","text":"І даў яму запавет абразаньня. Пасьля гэтага ён спарадзіў Ісаака і абрэзаў яго восьмага дня; а Ісаак спарадзіў Якава, а Якаў - дванаццаць патрыярхаў."},{"book":"ДЗЕІ","chapter":"7","verse":"9","text":"Патрыярхі з зайздрасьці прадалі Язэпа ў Егіпет; але Бог быў зь ім,"},{"book":"ДЗЕІ","chapter":"7","verse":"10","text":"і выбавіў яго ад усіх уціскаў ягоных, і дараваў мудрасьць яму і ўпадабаньне фараона, цара Егіпецкага, і той паставіў яго начальнікам над Егіптам і над усім домам сваім."},{"book":"ДЗЕІ","chapter":"7","verse":"11","text":"І прыйшоў голад і вялікі смутак на ўсю зямлю Егіпецкую і Ханаанскую, і бацькі нашыя не знаходзілі, чым пракарміцца."},{"book":"ДЗЕІ","chapter":"7","verse":"12","text":"А Якаў, пачуўшы, што ёсьць пшаніца ў Егіпце, паслаў туды бацькоў нашых першым разам;"},{"book":"ДЗЕІ","chapter":"7","verse":"13","text":"а як прыйшлі яны другім разам, Язэп адкрыўся братам сваім і вядомы стаў фараону род Язэпаў."},{"book":"ДЗЕІ","chapter":"7","verse":"14","text":"Язэп, паслаўшы, паклікаў бацьку свайго Якава і ўсю радзіну сваю, семдзесят пяць душ."},{"book":"ДЗЕІ","chapter":"7","verse":"15","text":"Якаў перайшоў у Егіпет, і памёр сам і бацькі нашыя;"},{"book":"ДЗЕІ","chapter":"7","verse":"16","text":"і перанесены былі ў Сіхем і пакладзены ў магілу, якую купіў Абрагам за цану серабра ў сыноў Эмора Сіхемавага."},{"book":"ДЗЕІ","chapter":"7","verse":"17","text":"А як наблізіўся час збыцца абяцаньню, за якое прысягнуў Бог Абрагаму, народ разрастаўся і множыўся ў Егіпце,"},{"book":"ДЗЕІ","chapter":"7","verse":"18","text":"аж пакуль ня прыйшоў новы цар, які ня ведаў Язэпа;"},{"book":"ДЗЕІ","chapter":"7","verse":"19","text":"гэты, намысьляючы ліхое супроць роду нашага, уціскаў бацькоў нашых, вымушаючы іх кідаць дзяцей сваіх, каб ня выжывалі."},{"book":"ДЗЕІ","chapter":"7","verse":"20","text":"У гэты час нарадзіўся Майсей і быў да спадобы Богу; тры месяцы яго кармілі ў доме бацькі ягонага,"},{"book":"ДЗЕІ","chapter":"7","verse":"21","text":"А як выкінулі, узяла яго дачка фараонава і выхавала яго ў сябе як сына."},{"book":"ДЗЕІ","chapter":"7","verse":"22","text":"І навучылі Майсея ўсёй мудрасьці Егіпецкай і быў моцны ў словах і дзеях."},{"book":"ДЗЕІ","chapter":"7","verse":"23","text":"А як споўнілася яму сорак гадоў, запала яму ў серца адведаць братоў сваіх, сыноў Ізраілевых."},{"book":"ДЗЕІ","chapter":"7","verse":"24","text":"І, убачыўшы, як крыўдзілі аднаго, заступіўся і адпомсьціў за пакрыўджанага, забіўшы Егіпцяніна."},{"book":"ДЗЕІ","chapter":"7","verse":"25","text":"Ён думаў, зразумеюць браты яго, што Бог рукою ягонаю дае ім збавеньне; але яны не зразумелі."},{"book":"ДЗЕІ","chapter":"7","verse":"26","text":"На другі дзень, калі некаторыя зь іх сварыліся, ён зьявіўся і схіляў іх да згоды, кажучы: вы - браты; навошта крыўдзіце адзін аднаго?"},{"book":"ДЗЕІ","chapter":"7","verse":"27","text":"А той, што крыўдзіў блізкага, адштурхнуў яго, кажучы: хто цябе паставіў начальнікам і судзьдзёю над намі?"},{"book":"ДЗЕІ","chapter":"7","verse":"28","text":"Ці ня хочаш ты забіць і мяне, як учора забіў Егіпцяніна?"},{"book":"ДЗЕІ","chapter":"7","verse":"29","text":"Ад гэтых словаў Майсей уцёк і стаўся прыхаднем у зямлі Мадыямскай, дзе нарадзіліся ад яго два сыны."},{"book":"ДЗЕІ","chapter":"7","verse":"30","text":"Як мінула сорак гадоў, зьявіўся яму ў пустыні, дзе гара Сынайская, анёл Гасподні ў полымі вогненнага цярновага куста."},{"book":"ДЗЕІ","chapter":"7","verse":"31","text":"Майсей убачыўшы зьдзівіўся з уявы; а калі падыходзіў разгледзець, быў яму голас Гасподні:"},{"book":"ДЗЕІ","chapter":"7","verse":"32","text":"Я Бог бацькоў тваіх, Бог Абрагамаў і Бог Ісаакаў і Бог Якаваў. Майсей, ахоплены страхам, не адважыўся глядзець."},{"book":"ДЗЕІ","chapter":"7","verse":"33","text":"І сказаў яму Гасподзь: скінь абутак з ног тваіх, бо месца, на якім ты стаіш, ёсьць зямля сьвятая."},{"book":"ДЗЕІ","chapter":"7","verse":"34","text":"Бачу Я ўціск народу Майго ў Егіпце і чую стогны ягоныя, і сышоў выбавіць яго; дык ідзі ж, Я пашлю цябе ў Егіпет."},{"book":"ДЗЕІ","chapter":"7","verse":"35","text":"Гэтага Майсея, якога яны адцураліся, сказаўшы: хто цябе паставіў начальнікам і судзьдзёю? - яго Бог рукою анёла, што зьявіўся яму ў цярновым кусьце, паслаў начальнікам і ратаўніком."},{"book":"ДЗЕІ","chapter":"7","verse":"36","text":"Ён вывеў іх, учыніўшы цуды і азнакі ў зямлі Егіпецкай і ў Чэрмным моры і ў пустыні за сорак гадоў."},{"book":"ДЗЕІ","chapter":"7","verse":"37","text":"Гэта той Майсей, які сказаў сынам Ізраілевым: Прарока паставіць вам Гасподзь Бог ваш з братоў вашых: Яго слухайце."},{"book":"ДЗЕІ","chapter":"7","verse":"38","text":"Гэта той самы, які быў на сходзе ў пустыні з анёлам, што гаварыў зь ім на гары Сынаі, і з бацькамі нашымі, і які прыняў жывыя словы, каб перадаць нам,"},{"book":"ДЗЕІ","chapter":"7","verse":"39","text":"якому бацькі нашыя не хацелі быць паслухмянымі, а адмовіліся ад яго і павярнуліся сэрцамі сваімі да Егіпта,"},{"book":"ДЗЕІ","chapter":"7","verse":"40","text":"сказаўшы Аарону: зрабі нам багоў, якія б ішлі наперадзе нас, бо з Майсеем, які вывеў нас зь зямлі Егіпецкай, ня ведаем, што здарылася."},{"book":"ДЗЕІ","chapter":"7","verse":"41","text":"І зрабілі ў тыя дні цяля, і прынесьлі ахвяру ідалу, і весяліліся перад творам рук сваіх."},{"book":"ДЗЕІ","chapter":"7","verse":"42","text":"А Бог адвярнуўся і пакінуў іх служыць войску нябеснаму, як напісана ў кнізе прарокаў: «дом Ізраілеў! Ці прыносілі вы Мне заколатае і ахвяры за сорак гадоў у пустыні?"},{"book":"ДЗЕІ","chapter":"7","verse":"43","text":"Вы прынялі скінію Малохаву і зорку бога вашага Рэмфана, выявы, якія вы зрабілі, каб пакланяцца ім: і я перасялю вас за Вавілон»."},{"book":"ДЗЕІ","chapter":"7","verse":"44","text":"Скінія сьведчаньня была ў бацькоў нашых у пустыні, як загадаў Той, Хто сказаў Майсею зрабіць яе паводле ўзору, ім бачанага."},{"book":"ДЗЕІ","chapter":"7","verse":"45","text":"Бацькі нашыя зь Ісусам, узяўшы яе, унесьлі ў валоданьні народаў, прагнаных Богам ад аблічча бацькоў вашых. Так было да дзён Давідавых;"},{"book":"ДЗЕІ","chapter":"7","verse":"46","text":"гэты знайшоў мілату перад Богам і маліў, каб знайсьці жытло Богу Якаваму."},{"book":"ДЗЕІ","chapter":"7","verse":"47","text":"А Саламон збудаваў Яму дом."},{"book":"ДЗЕІ","chapter":"7","verse":"48","text":"Але Ўсявышні не ў рукатворных храмах жыве, як кажа прарок:"},{"book":"ДЗЕІ","chapter":"7","verse":"49","text":"«неба - трон Мой, і зямля - падножжа ног Маіх; які дом збудуеце Мне, кажа Гасподзь, альбо якое месца на адпачынак Мой?"},{"book":"ДЗЕІ","chapter":"7","verse":"50","text":"Ці ж не Мая рука стварыла ўсё гэта?»."},{"book":"ДЗЕІ","chapter":"7","verse":"51","text":"Цьвёрдахрыбетныя! людзі зь неабрэзанымі сэрцамі і вушамі! вы заўсёды працівіцеся Духу Сьвятому, як бацькі вашыя, так і вы:"},{"book":"ДЗЕІ","chapter":"7","verse":"52","text":"каго ж бо з прарокаў ня гналі бацькі вашыя? яны забілі прадвесьнікаў прышэсьця Праведніка, прадажнікамі і забойцамі Якога сталіся сёньня вы,"},{"book":"ДЗЕІ","chapter":"7","verse":"53","text":"вы, якія прынялі ўстанаўленьнем анёльскім закон, і не захавалі."},{"book":"ДЗЕІ","chapter":"7","verse":"54","text":"Слухаючы гэта, яны рваліся сэрцамі і скрыгаталі на яго зубамі."},{"book":"ДЗЕІ","chapter":"7","verse":"55","text":"А Сьцяпан, напоўнены Духам Сьвятым, паглядзеўшы на неба, убачыў Божую славу і Ісуса, Які стаяў праваруч Бога,"},{"book":"ДЗЕІ","chapter":"7","verse":"56","text":"і сказаў: вось, бачу я нябёсы расчыненыя і Сына Чалавечага, Які стаіць праваруч Бога."},{"book":"ДЗЕІ","chapter":"7","verse":"57","text":"Але яны, закрычаўшы моцным голасам, затыкалі вушы свае, і аднадушна кінуліся на яго,"},{"book":"ДЗЕІ","chapter":"7","verse":"58","text":"і, вывеўшы за горад, пачалі біць яго камянямі. А сьведкі паклалі сваю адзежу да ног юнака, якога звалі Саўлам."},{"book":"ДЗЕІ","chapter":"7","verse":"59","text":"І білі камянямі Сьцяпана, які маліўся і казаў: Госпадзе Ісусе! прымі дух мой!"},{"book":"ДЗЕІ","chapter":"7","verse":"60","text":"І, схіліўшы калені, усклікнуў моцным голасам: Госпадзе! ня лічы ім грэху гэтага! І, сказаўшы гэта, спачыў."}]}