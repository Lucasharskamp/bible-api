{"data":[{"book":"Marg","chapter":"3","verse":"1","text":"Ji-è rek ched mage shii, Isu ne Jewthek misiahò hà idoh dun shii, thiisa hà wad shii slemriie pha jia um."},{"book":"Marg","chapter":"3","verse":"2","text":"Thiisa hà giak thek è Isu shii ichiig they pha khan ne rai iang ro. Ji-è, ithek ne Isu moe shii wuii ne, Jewthek Thung pha Inai shii gang rek phi bey ne, ji riig pha khan ne rai."},{"book":"Marg","chapter":"3","verse":"3","text":"Isu è wad shii slemriie pha jishii yao, “Gu moe shii wuii mage bo!” Ji è yao ched ne, Isu è ithek shii sai,"},{"book":"Marg","chapter":"3","verse":"4","text":"Jew Thung pha Inai gethek thiigpha Iphey è gethek shii nyie rek bo ne zey lei? Nong phi pha zey bey? Asi buii rek phi bo è zey bey? Chiih-è branthek ro chai shii ragia rek phi ne bey? Asi pha chai shii mua muii ne bey?"},{"book":"Marg","chapter":"3","verse":"5","text":"Isu è ithek ne lubu siie now ne rai pha thieg ne bajo zo dun, ji-è, ai ne lijieg srane ithek shii shan srane riig mage ne wad zi ne rad pha ji shii yao, “Na wad ne gu shii phia mage bo,” ai è wad phia mage shii, ji pha wad ne gang re dun."},{"book":"Marg","chapter":"3","verse":"6","text":"Ji è re mage ne ji pha Pharisithek ne Jewthek misiahò ji thoh srane Herod ro branthek rog shii dug srane Isu shii ua pha phak rai."},{"book":"Marg","chapter":"3","verse":"7","text":"Isu chiih-è ai samoythek ne Galili pha khabang iring è luaramuii shii, ibrogthek de ithek rog shii luagieng. Jipha branthek ne Galili, Judea,"},{"book":"Marg","chapter":"3","verse":"8","text":"Jerusalem, Idumia thiig hà rai pho, Jordan ithua: bichiu hà rai pho, Thaire chiih-è Sidon pha rajan hà rai pho ro. Ithek zab è Isu moe shii wuii thog, nyieliieshii ithek è Isu è rek pha blia jithek yoi dun ro."},{"book":"Marg","chapter":"3","verse":"9","text":"3:9,10: Mrg 4:1; Lug 5:1-3 Isu ne thiichiih shii Ibrog ne bajo iphiing um pha ji è Isu ne awai samoythek shii run jia shii khriig sow ne ruii iang pha yung, nyieliieshii ji pha ibrogthek è Isu shii wuii srane ziig mage inow ne yung."},{"book":"Marg","chapter":"3","verse":"10","text":"Isu è bajo branthek shii gang rek phi, jiè hanyie rad aishii khoh pha aishii reng ne ai moe shii wuii thog dun."},{"book":"Marg","chapter":"3","verse":"11","text":"Chiih-è, khuchung magunde aishii, ibuii ragungthek è jiang pha è Isu shii doh ne, Isu ibi shii thud srane ziak ne yao, nane Hamangkhung-aphuii pha Dufuii ro."},{"book":"Marg","chapter":"3","verse":"12","text":"Ji-è Isu è ibuii ragung shii giung, hì pha miyao ne hanyie shii de ayao dang rabo."},{"book":"Marg","chapter":"3","verse":"13","text":"Ji è rek pha idoh shii, Isu ne phiing hà wuii srane ai è chiid pho thek shii awai moe hà ho, chiih-è ithek de ai moe shii wuii thog."},{"book":"Marg","chapter":"3","verse":"14","text":"Thiichiih shii, Isu è snanyi shii awai guaphasamoy rek pha gua. Ithek shii Isu è samoy rone beng ne ruii. Isu è yao, “Gune nathek shii gu rog luagieng pha gua ro. Ji-è gune ithek shii de gu miyao ji yao pha gai hà de wuii yi pha ro."},{"book":"Marg","chapter":"3","verse":"15","text":"Nathek shii ibuii ragungthek khia pha riichai um ruii phro.”"},{"book":"Marg","chapter":"3","verse":"16","text":"Ai samoy snanyi ne Simon (Isu è aishii Phithar beng ne ruii phro);"},{"book":"Marg","chapter":"3","verse":"17","text":"Jems nane ai ikhuii Jon, Zebedi pha dufuii (Isu è isa shii Boanerges beng ne ruii, ji pha ibeng ne hakhliing pha bran rone ibeng phi)."},{"book":"Marg","chapter":"3","verse":"18","text":"Andrew, Philiph, Bortholomeu, Methiu. Thomas, Jems Alphayus pha dufuii, Thadaeu, Simon thiig shii dumuii rek pha ji ro,"},{"book":"Marg","chapter":"3","verse":"19","text":"Chiih-è, Judas Iskharioth hanyie è Isu shii zum yi pha samoy ji ro."},{"book":"Marg","chapter":"3","verse":"20","text":"Ji è rek pha idoh è, Isu ne dinne hò hà dun thog, dinne ji è rek pha ibrog boh è wuii thog mage ne Isu chiih-è airo samoythek ne michie chie pha de ajo dang pha re dun ro."},{"book":"Marg","chapter":"3","verse":"21","text":"Ai haliingpho è ji yoi mage ne Isu shii idoh noh pha wuii thog dun. Nyieliieshii, ithek è bajo yao ramuii, Ai ne biu dun ro."},{"book":"Marg","chapter":"3","verse":"22","text":"Jerusalem è wuii pha Iphey yua pha masdothek è yao, “Aishii ne sakhathong um ro, ji pha sakhathong ne ibuii boh ji ro, jiè ai ne ibuii shii fuang khia yi pha blu phi ro.”"},{"book":"Marg","chapter":"3","verse":"23","text":"Ji-è Isu ithek shii ho srane ithek shii najang è shan ne yao phro: Khi è rek ne sakhathong è sakhathong shii khia mua mage phlei?"},{"book":"Marg","chapter":"3","verse":"24","text":"Soh chung gui rai ne che dun arone, ji pha thiig ne idang adung mua pha rai dun phro."},{"book":"Marg","chapter":"3","verse":"25","text":"Haliing chung adung pha gui rai arone, ji pha haliing ne idang adung pha che dun phro."},{"book":"Marg","chapter":"3","verse":"26","text":"Ji-è sakhathong pha sajathua pho chung de gui rai arone, ji pha sakhathong thek de adung rai phro, chiih-è ji pha sajathua ne idang arai mua phro."},{"book":"Marg","chapter":"3","verse":"27","text":"“Hanyie de gang bran shii zum ne ajoi sapho shii ne, ji pha gang hò hà mogo agow mua phro.”"},{"book":"Marg","chapter":"3","verse":"28","text":"Gu nathek shii izai yao phro, branthek pha zab layogthek, chiih-è khama pha Hamangkhung-aphuii shii buii yao pha thek ne nyakhung phi phro. 3:28: awie manathek ithek è yao; din ne awie nathek ne Hamangkhung-aphuii shii buii yao pha de um ro."},{"book":"Marg","chapter":"3","verse":"29","text":"3:29: Lug 12:10 Jishii, hanyie è Ragung gang shii awie pha gidieg rek pho shii ne khuchung de akhung phi phro. Nyieliieshii, ai ne idang rai pha layog rek phro."},{"book":"Marg","chapter":"3","verse":"30","text":"Isu ji yao pha ne, ithek è aishii ne ibuii ragung um rone yao phi ne ji miyao phi ro."},{"book":"Marg","chapter":"3","verse":"31","text":"Ji è re pha idoh è, Isu pha amuii chiih-è ikhuiithek wuii thog ruii phro. Ithek ne sibiang hà riu srane Isu shii si pha rone mua thoh ge phro."},{"book":"Marg","chapter":"3","verse":"32","text":"Isu moe shii dug pha ibrogthek è Isu shii yao, riig mage bo! Na amuii chiih-è na khuiinothek chiih-è na bumuiithek ne na shii si pha sibiang hà riu ne khan ramuii ro."},{"book":"Marg","chapter":"3","verse":"33","text":"Isu è ithek shii chang, “Hanyie ne gu amuii lei? Hanyie ne gu ikhuii lei?”"},{"book":"Marg","chapter":"3","verse":"34","text":"Isu è khama jia ai moe shii dug pho shii riig srane yao, “Riig mage bo, gu amuii ne hìthek ro, chiih-è gu khuiinothek hì ro."},{"book":"Marg","chapter":"3","verse":"35","text":"Gu amuiithek, gu khuiinothek chiih-è gu bumuii ne hanyiethek è Hamangkhung-aphuii è nyie chiid pha ji rek pho ji ro.”"}]}