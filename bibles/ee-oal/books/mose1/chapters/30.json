{"data":[{"book":"Mose 1","chapter":"30","verse":"1","text":"Esi Rahel kpɔ be yemele vi dzim o la, eʋã ŋu nɔvia nyɔnu. Egblɔ na Yakob be, “Na madzi vi, ne menye nenema o la, maku.”"},{"book":"Mose 1","chapter":"30","verse":"2","text":"Yakob do dɔmedzoe, eye wòbiae be, “Alo nyee nye Mawu, ame si na nètsi koa?”"},{"book":"Mose 1","chapter":"30","verse":"3","text":"Rahel gblɔ nɛ be, “Metsɔ nye subɔla Bilha na wò, dɔ egbɔ ne wòadzi vi, eye viawo nazu vinyewo.”"},{"book":"Mose 1","chapter":"30","verse":"4","text":"Ale wòtsɔ Bilha nɛ wòzu srɔ̃a, eye wòdɔ egbɔ;"},{"book":"Mose 1","chapter":"30","verse":"5","text":"efɔ fu, eye wòdzi ŋutsuvi na Yakob."},{"book":"Mose 1","chapter":"30","verse":"6","text":"Rahel na ŋkɔe be Dan si gɔmee nye “Afiatsotso,” elabena egblɔ be, “Mawu tso afia nam, ese nye gbedodoɖa, eye wòna ŋutsuvim.”"},{"book":"Mose 1","chapter":"30","verse":"7","text":"Bilha, Rahel ƒe subɔla gafɔ fu, eye wòdzi ŋutsuvi evelia na Yakob."},{"book":"Mose 1","chapter":"30","verse":"8","text":"Rahel na ŋkɔe be Naftali si gɔmee nye “Hoʋiʋli,” elabena egblɔ be, “Mele ho ʋlim sesĩe kple nɔvinye, eye mele dzi ɖum!”"},{"book":"Mose 1","chapter":"30","verse":"9","text":"Azɔ esi Lea kpɔ be yemegale fu fɔm o la, etsɔ eƒe subɔla Zilpa na Yakob wòɖe."},{"book":"Mose 1","chapter":"30","verse":"10","text":"Le ɣeyiɣi kpui aɖe megbe la, Lea ƒe kosi Zilpa dzi ŋutsuvi na Yakob."},{"book":"Mose 1","chapter":"30","verse":"11","text":"Lea na ŋkɔe be Gad si gɔmee nye “Dzɔgbenyui ɖi kpem!”"},{"book":"Mose 1","chapter":"30","verse":"12","text":"Zilpa dzi ŋutsuvi evelia na Yakob, eye Lea na ŋkɔe be Aser si gɔmee nye “Dzidzɔ”,"},{"book":"Mose 1","chapter":"30","verse":"13","text":"elabena egblɔ be, “Dzi dzɔm ale gbegbe! Nyɔnu bubuwo abu be woyram vavã!”"},{"book":"Mose 1","chapter":"30","verse":"14","text":"Gbe ɖeka le lũŋeɣi la, Ruben gbe agbitsa aɖewo tso gbe me vɛ na dadaa Lea. Rahel ɖe kuku na Lea be wòana agbitsa la ƒe ɖe ye."},{"book":"Mose 1","chapter":"30","verse":"15","text":"Ke Lea ɖo eŋu nɛ kple dɔmedzoe be, “Èxɔ srɔ̃nye le asinye sesẽtɔe! Ɖe esia mesɔ gbɔ na wò oa? Azɔ ɖe nèdi be yeagaxɔ vinye ƒe agbitsa hã?”"},{"book":"Mose 1","chapter":"30","verse":"16","text":"Gbe ma gbe fiẽ, esi Yakob tso gbedzi gbɔna la, Lea yi ɖakpee, gblɔ nɛ be, “Egbe la, nye gbɔe nàdɔ, elabena metsɔ agbitsa siwo vinye gbe vɛ la na Rahel ɖe tawò!” Ale Yakob dɔ Lea gbɔ."},{"book":"Mose 1","chapter":"30","verse":"17","text":"Mawu se Lea ƒe gbedodoɖa, eye wòfɔ fu dzi ŋutsuvi atɔ̃lia nɛ."},{"book":"Mose 1","chapter":"30","verse":"18","text":"Lea na ŋkɔe be Isaka si gɔmee nye “Fetu,” elabena egblɔ be, “Mawu tu fe nam, elabena metsɔ nye kosivi na srɔ̃nye wòɖe.”"},{"book":"Mose 1","chapter":"30","verse":"19","text":"Egafɔ fu, eye wòdzi ŋutsuvi adelia na Yakob."},{"book":"Mose 1","chapter":"30","verse":"20","text":"Ena ŋkɔe be Zebulon si gɔmee nye “Nunana,” elabena egblɔ be, “Mawu tsɔ nu nyuiwo to dzinye na srɔ̃nye. Azɔ la, srɔ̃nye abum, elabena medzi ŋutsuvi ade nɛ.”"},{"book":"Mose 1","chapter":"30","verse":"21","text":"Emegbe la, edzi nyɔnuvi, eye wòna ŋkɔe be Dina."},{"book":"Mose 1","chapter":"30","verse":"22","text":"Tete Mawu ɖo ŋku Rahel dzi le eƒe xaxa me, eye wòse eƒe gbedodoɖa heʋu eƒe vidzidɔ nu."},{"book":"Mose 1","chapter":"30","verse":"23","text":"Efɔ fu, dzi ŋutsuvi, eye wògblɔ be, “Mawu ɖe nye ŋukpe ɖa.”"},{"book":"Mose 1","chapter":"30","verse":"24","text":"Ena ŋkɔ ɖevi la be Yosef, eye wògblɔ be, “Yehowa natsɔ ŋutsuvi bubu akpee nam.”"},{"book":"Mose 1","chapter":"30","verse":"25","text":"Esi Rahel dzi Yosef vɔ megbe teti ko la, Yakob gblɔ na Laban be, “Medi be matrɔ ayi aƒe."},{"book":"Mose 1","chapter":"30","verse":"26","text":"Na makplɔ srɔ̃nyewo kple vinyewo ɖe asi, elabena wò ŋutɔ ènya ale si mesubɔ wò ɖe wo tae.”"},{"book":"Mose 1","chapter":"30","verse":"27","text":"Laban gblɔ nɛ be, “Meɖe kuku, mègadzo le gbɔnye o, elabena to nukaka me la, menya be wò afi sia nɔnɔe na mekpɔ yayra geɖe siawo."},{"book":"Mose 1","chapter":"30","verse":"28","text":"Ho neni mada ɖe fetu dzi na wò be nàganɔ gbɔnye? Ho sia ho si wòanye la, maxee na wò.”"},{"book":"Mose 1","chapter":"30","verse":"29","text":"Yakob ɖo eŋu be, “Ènya ale si mesubɔ wò anukwaretɔe le ƒe geɖe siawo me kple ale si wò lãwo dzii,"},{"book":"Mose 1","chapter":"30","verse":"30","text":"elabena nu sue aɖe koe nɔ asiwò hafi meva gbɔwò. Fifia wò kesinɔnuwo dzi ɖe edzi ŋutɔ. Yehowa yra wò to nu sia nu si mewɔ la me! Ke ɣe ka ɣi nye ya manɔ ɖokuinye si awɔ dɔ na srɔ̃nyewo kple vinyewo?”"},{"book":"Mose 1","chapter":"30","verse":"31","text":"Laban gabiae be, “Nu ka mana wò?”"},{"book":"Mose 1","chapter":"30","verse":"32","text":"Na matsa le wò lãhawo katã me egbe, eye maɖe alẽ siwo katã le ŋɔtaŋɔta la kple alẽvi ɖe sia ɖe si le yibɔ kple gbɔ̃ siwo le ŋɔtaŋɔta la. Woawoe anye nye fetu."},{"book":"Mose 1","chapter":"30","verse":"33","text":"Ekema ɣe sia ɣi si nàkpɔ gbɔ̃ ɣi alo alẽ ɣi aɖe le tɔnyewo dome la, nànya be ɖe mefi wo tso tɔwòwo dome!”"},{"book":"Mose 1","chapter":"30","verse":"34","text":"Laban lɔ̃ ɖe edzi be, “Enyo; míawɔe abe ale si nègblɔe ene!”"},{"book":"Mose 1","chapter":"30","verse":"35","text":"Gbe ma gbe ke la, eɖe gbɔ̃tsu siwo katã ŋu fli le alo le ŋɔtaŋɔta kple gbɔ̃nɔ siwo katã ŋu fli le, esiwo katã le ɣie kple alẽvi siwo katã le yibɔ la ɖe aga, eye wòtsɔ wo de via ŋutsuwo ƒe dzikpɔkpɔ te."},{"book":"Mose 1","chapter":"30","verse":"36","text":"Ena eya ŋutɔ kple Yakob dome didi abe ŋkeke etɔ̃ ƒe azɔlizɔzɔ ene, eye Yakob yi Laban ƒe lãwo dzi kpɔkpɔ dzi."},{"book":"Mose 1","chapter":"30","verse":"37","text":"Yakob lã atilɔ fɛ̃ aɖewo, kpa tsro le akpa aɖewo ŋu, ale be wozu ŋɔtaŋɔta, eye fli to ɖewo me."},{"book":"Mose 1","chapter":"30","verse":"38","text":"Etsɔ wo da ɖe lãwo ƒe tsinoƒe, ale be lãwo nakpɔ wo ne wova tsinoƒe, afi si lãtsuwo yɔa asi lãnɔwo le la."},{"book":"Mose 1","chapter":"30","verse":"39","text":"Lãtsuawo yɔa asi le atilɔawo gbɔ, eye lãnɔawo dzia vi siwo le ŋɔtaŋɔta alo esiwo ŋu fli le la."},{"book":"Mose 1","chapter":"30","verse":"40","text":"Eye Yakob ɖe lãviawo ɖa le tsitsiawo ŋu, ke ena bubuawo dze ŋgɔ lã siwo le ŋɔtaŋɔta kple esiwo le yibɔɔ henye Laban tɔ. Ewɔ lãha aɖe na eɖokui, eye mena wotɔtɔ kple Laban ƒe lãwo o."},{"book":"Mose 1","chapter":"30","verse":"41","text":"Kpe ɖe esia ŋu la, ne ekpɔ be lã sesẽwo le asi yɔm la, etsɔa atilɔ siwo wòŋlɔ la dana ɖe tsinoƒea be woafɔ fu ɖe ati ŋɔŋlɔawo ŋu."},{"book":"Mose 1","chapter":"30","verse":"42","text":"Ke ne lã beliwo le asi yɔm la, eɖea ati ŋɔŋlɔawo ɖa. Ale alẽ siwo ƒe lãme mesẽ tututu o la zua Laban tɔ, eye esiwo le lãmesẽ me la zua Yakob tɔ!"},{"book":"Mose 1","chapter":"30","verse":"43","text":"Esia ta Yakob ƒe alẽwo dzi ɖe edzi kabakaba, eye wòzu hotsuitɔ gã aɖe. Subɔlawo, kposɔwo kple tedziwo sɔ gbɔ ɖe esi fũu."}]}