{"data":[{"book":"Sálmarnir","chapter":"8","verse":"1-2","text":"Ó, Drottinn Guð, mikið er nafn þitt! Jörðin er full af dýrð þinni og himnarnir endurspegla mikilleik þinn."},{"book":"Sálmarnir","chapter":"8","verse":"3","text":"Þú hefur kennt börnum að lofsyngja þér. Fyrirmynd þeirra og vitnisburður þaggi niður í óvinum þínum og valdi þeim skömm."},{"book":"Sálmarnir","chapter":"8","verse":"4","text":"Þegar ég horfi á himininn og skoða verk handa þinna, tunglið og stjörnurnar sem þú hefur skapað –"},{"book":"Sálmarnir","chapter":"8","verse":"5","text":"þá undrast ég að þú skulir minnast mannsins, láta þér umhugað um mannanna börn."},{"book":"Sálmarnir","chapter":"8","verse":"6","text":"Og líka, að þú lést manninn verða litlu minni en Guð! Krýndir hann sæmd og heiðri!"},{"book":"Sálmarnir","chapter":"8","verse":"7","text":"Þú hefur sett hann yfir allt sem þú hefur skapað, allt er honum undirgefið:"},{"book":"Sálmarnir","chapter":"8","verse":"8","text":"Uxar og allur annar fénaður, villidýrin"},{"book":"Sálmarnir","chapter":"8","verse":"9","text":"fuglar og fiskar, já, allt sem í sjónum syndir."},{"book":"Sálmarnir","chapter":"8","verse":"10","text":"Ó, Drottinn Guð, hversu dýrlegt er nafn þitt um alla jörðina!"}]}