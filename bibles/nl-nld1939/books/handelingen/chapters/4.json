{"data":[{"book":"Handelingen","chapter":"4","verse":"1","text":"Terwijl ze nog spraken tot het volk, kwamen de priesters met den hoofdman van de tempelwacht en de sadduceën op hen af,"},{"book":"Handelingen","chapter":"4","verse":"2","text":"vergramd, omdat ze het volk onderrichtten, en in Jesus’ persoon de opstanding uit de doden verkondigden."},{"book":"Handelingen","chapter":"4","verse":"3","text":"Ze sloegen de hand aan hen, en brachten ze in verzekerde bewaring tot de volgende morgen; want het was reeds avond."},{"book":"Handelingen","chapter":"4","verse":"4","text":"Maar velen van hen, die de prediking hadden gehoord, werden gelovig; het getal der mannen steeg tot vijf duizend ongeveer."},{"book":"Handelingen","chapter":"4","verse":"5","text":"De volgende morgen kwamen de oversten, oudsten en schriftgeleerden van Jerusalem bijeen,"},{"book":"Handelingen","chapter":"4","verse":"6","text":"te zamen met Annas, den hogepriester, met Káifas, Johannes en Alexander, en met allen, die tot het hogepriesterlijk geslacht behoorden."},{"book":"Handelingen","chapter":"4","verse":"7","text":"Ze lieten hen voorbrengen, en vroegen: Door welke macht en in wiens naam hebt gij dit gedaan?"},{"book":"Handelingen","chapter":"4","verse":"8","text":"Nu sprak Petrus, vervuld van den Heiligen Geest, hun toe: Oversten van het volk, en oudsten!"},{"book":"Handelingen","chapter":"4","verse":"9","text":"Wanneer we heden gerechtelijk worden verhoord over een weldaad aan een gebrekkig mens be- wezen, en over het middel waardoor hij genas,"},{"book":"Handelingen","chapter":"4","verse":"10","text":"dan zij het u allen en heel het volk van Israël bekend, dat deze man gezond hier voor u staat door de naam van Jesus Christus van Názaret, dien gij hebt gekruisigd, maar dien God heeft opgewekt uit de doden."},{"book":"Handelingen","chapter":"4","verse":"11","text":"Hij is “de steen, die gij, de bouwlieden, hebt verworpen; en Hij is de hoeksteen geworden.”"},{"book":"Handelingen","chapter":"4","verse":"12","text":"Bij niemand anders is er redding. Want onder de hemel is geen andere Naam aan de mensen gegeven, waardoor we zalig moeten worden."},{"book":"Handelingen","chapter":"4","verse":"13","text":"Toen ze de vrijmoedigheid van Petrus en Johannes zagen, en bemerkten, dat het maar ongeletterde en eenvoudige mensen waren, stonden ze verbaasd en herkenden hen als de gezellen van Jesus."},{"book":"Handelingen","chapter":"4","verse":"14","text":"Maar omdat ze ook den genezen man bij hen zagen staan, konden ze er niets tegen inbrengen."},{"book":"Handelingen","chapter":"4","verse":"15","text":"Ze geboden hun dus, zich uit de vergadering te verwijderen. Toen overlegden ze met elkander,"},{"book":"Handelingen","chapter":"4","verse":"16","text":"en zeiden: Wat moeten we met die mensen doen? Want dat er door hen een opzienbarend wonder verricht is, weten alle inwoners van Jerusalem; we kunnen het dus niet loochenen."},{"book":"Handelingen","chapter":"4","verse":"17","text":"Maar om te beletten, dat het nog verder onder het volk wordt verbreid, moeten we hun ten strengste verbieden, nog iemand ter wereld over die Naam te spreken."},{"book":"Handelingen","chapter":"4","verse":"18","text":"Nu riepen ze hen binnen, en verboden hun ten strengste, te spreken of te onderwijzen in Jesus’ naam."},{"book":"Handelingen","chapter":"4","verse":"19","text":"Maar Petrus en Johannes antwoordden hun: Oordeelt zelf, of we het voor God verantwoorden kunnen, naar u te luisteren meer dan naar God."},{"book":"Handelingen","chapter":"4","verse":"20","text":"Neen. we kunnen niet zwijgen wat we hebben gezien en gehoord."},{"book":"Handelingen","chapter":"4","verse":"21","text":"Daarop begonnen ze hen te bedreigen; maar ze lieten hen ten slotte vrij, daar ze om het volk geen kans zagen, hen te straffen; allen toch verheerlijkten God om wat er gebeurd was."},{"book":"Handelingen","chapter":"4","verse":"22","text":"Want de man, aan wien dat wonder van genezing was geschied, was meer dan veertig jaren oud"},{"book":"Handelingen","chapter":"4","verse":"23","text":"Nadat ze waren vrijgelaten, begaven ze zich naar hun broeders, en deelden hun alles mee, wat de opperpriesters en oudsten hun hadden gezegd."},{"book":"Handelingen","chapter":"4","verse":"24","text":"Toen ze dit hoorden, verhieven ze eenparig hun stem tot God, en zeiden: Gij Heer, Schepper van hemel en aarde en zee, en van al wat erin is:"},{"book":"Handelingen","chapter":"4","verse":"25","text":"Gij zijt het, die in den Heiligen Geest door de mond van onzen vader David, uw dienaar, gezegd hebt “Waarom razen de volken, Bluffen de naties,"},{"book":"Handelingen","chapter":"4","verse":"26","text":"Komen de koningen der aarde bijeen, Spannen de vorsten samen tegen den Heer en zijn Christus?”"},{"book":"Handelingen","chapter":"4","verse":"27","text":"Waarachtig, ze hebben in deze stad samengespannen tegen Jesus, uw heiligen Dienaar, dien Gij gezalfd hebt: Herodes en Póntius Pilatus met de heidenen en de stammen van Israël:"},{"book":"Handelingen","chapter":"4","verse":"28","text":"om te voltrekken wat uw hand en uw raadsbesluit vooruit had beschikt."},{"book":"Handelingen","chapter":"4","verse":"29","text":"Nu dan Heer, houd hun bedreiging in het oog, en verleen aan uw dienaars, om met alle vrijmoedigheid uw woord te spreken:"},{"book":"Handelingen","chapter":"4","verse":"30","text":"door uw hand uit te strekken tot genezing, tot tekenen en wonderen, door de naam van Jesus, uw heiligen Dienaar."},{"book":"Handelingen","chapter":"4","verse":"31","text":"Na hun gebed trilde de plaats, waar ze waren vergaderd; allen werden vervuld van den Heiligen Geest, en spraken vrijmoedig Gods woord."},{"book":"Handelingen","chapter":"4","verse":"32","text":"De groep van gelovigen was één van hart en ziel; er was er niet één, die iets van het zijne zijn eigendom noemde, maar ze hadden alles gemeen"},{"book":"Handelingen","chapter":"4","verse":"33","text":"Met grote kracht legden de apostelen getuigenis af van de verrijzenis van Jesus, den Heer, en aan allen werd grote genade geschonken."},{"book":"Handelingen","chapter":"4","verse":"34","text":"Er was inderdaad geen enkele noodlijdende onder hen. Want allen, die landerijen of huizen bezaten, verkochten ze, brachten de opbrengst mee,"},{"book":"Handelingen","chapter":"4","verse":"35","text":"en legden die voor de voeten der apostelen neer; dan werd er uitgedeeld naar ieders behoefte."},{"book":"Handelingen","chapter":"4","verse":"36","text":"Zo was er een zekere Josef, door de apostelen Bárnabas (dat is: zoon van vertroosting) geheten, een leviet, van Cyprus afkomstig;"},{"book":"Handelingen","chapter":"4","verse":"37","text":"hij bezat een stuk land, verkocht het, bracht het geld mee, en legde het voor de voeten der apostelen neer."}]}