{"data":[{"book":"1 Nyakati","chapter":"29","verse":"1","text":"Ndipo Mfalme Daudi akaliambia kusanyiko lote: “Mwanangu Solomoni, yeye ambaye Mungu amemchagua, ni kijana mdogo na asiye na uzoefu. Kazi hii ni kubwa, kwa sababu Hekalu hili la fahari si kwa ajili ya mwanadamu bali ni kwa ajili ya Bwana."},{"book":"1 Nyakati","chapter":"29","verse":"2","text":"Kwa uwezo wangu wote nimetenga mali kwa ajili ya Hekalu la Mungu wangu: dhahabu kwa kazi za dhahabu, fedha kwa ajili ya fedha, shaba kwa kazi za shaba, chuma kwa kazi za chuma na miti kwa kazi za miti, vivyo hivyo vito vya shohamu kwa ajili ya kutia kwenye vijalizo, almasi, mawe ya rangi mbalimbali, aina zote za vito vya thamani na marmar; yote haya kwa wingi mno."},{"book":"1 Nyakati","chapter":"29","verse":"3","text":"Zaidi ya hayo, kwa kujitolea kwangu kwa ajili ya Hekalu la Mungu wangu, sasa ninatoa hazina zangu mwenyewe za dhahabu na fedha kwa ajili ya Hekalu la Mungu wangu, zaidi ya mali niliyotoa kwa ajili ya Hekalu hili takatifu:"},{"book":"1 Nyakati","chapter":"29","verse":"4","text":"talanta 3,00029:4 Talanta 3,000 za dhahabu sawa na tani 110. za dhahabu (dhahabu ya Ofiri) na talanta 7,00029:4 Talanta 7,000 za fedha ni sawa na tani 260. za fedha safi iliyosafishwa, kwa ajili ya kufunika kuta za Hekalu,"},{"book":"1 Nyakati","chapter":"29","verse":"5","text":"kwa kazi ya dhahabu na kazi ya fedha na kwa kazi yote itakayofanywa na mafundi. Basi, ni nani anayependa kujitoa kwa Bwana leo?”"},{"book":"1 Nyakati","chapter":"29","verse":"6","text":"Ndipo viongozi wa jamaa, maafisa wa kabila za Israeli, majemadari wa maelfu na majemadari wa mamia, pamoja na maafisa waliokuwa wasimamizi wa kazi za mfalme wakatoa kwa hiari yao."},{"book":"1 Nyakati","chapter":"29","verse":"7","text":"Wakatoa kwa ajili ya kazi ya Hekalu la Mungu talanta 5,00029:7 Talanta 5,000 za dhahabu ni sawa na tani 190. na darkoni 10,00029:7 Darkoni 10,000 za dhahabu ni sawa na kilo 84. za dhahabu, talanta 10,00029:7 Talanta 10,000 za fedha ni sawa na tani 375. za fedha, talanta 18,00029:7 Talanta 18,000 za shaba ni sawa na tani 675. za shaba na talanta 100,00029:7 Talanta 100,000 za chuma ni sawa na tani 3,750. za chuma."},{"book":"1 Nyakati","chapter":"29","verse":"8","text":"Kila mmoja aliyekuwa na vito vya thamani akavitoa katika hazina ya Hekalu la Bwana chini ya uangalizi wa Yehieli Mgershoni."},{"book":"1 Nyakati","chapter":"29","verse":"9","text":"Watu wakafurahi kwa sababu ya itikio la hiari la viongozi wao, kwa kuwa walikuwa wametoa kwa hiari na kwa moyo wote kwa Bwana. Mfalme Daudi pia akafurahi sana."},{"book":"1 Nyakati","chapter":"29","verse":"10","text":"Daudi akamhimidi Bwana mbele ya kusanyiko lote, akisema:"},{"book":"1 Nyakati","chapter":"29","verse":"11","text":"Ukuu na uweza, ni vyako, Ee Bwana,"},{"book":"1 Nyakati","chapter":"29","verse":"12","text":"Utajiri na heshima vyatoka kwako;"},{"book":"1 Nyakati","chapter":"29","verse":"13","text":"Sasa, Mungu wetu, tunakushukuru"},{"book":"1 Nyakati","chapter":"29","verse":"14","text":"“Lakini mimi ni nani, nao watu wangu ni nani, hata tuweze kukutolea kwa ukarimu namna hii? Vitu vyote vyatoka kwako, nasi tumekutolea tu vile vitokavyo mkononi mwako."},{"book":"1 Nyakati","chapter":"29","verse":"15","text":"Sisi ni wageni na wapitaji machoni pako, kama walivyokuwa baba zetu wote. Siku zetu duniani ni kama kivuli, bila tumaini."},{"book":"1 Nyakati","chapter":"29","verse":"16","text":"Ee Bwana Mungu wetu, kwa wingi wote huu ambao tumekutolea kwa kujenga Hekalu kwa ajili ya Jina lako Takatifu, vimetoka mkononi mwako, navyo vyote ni mali yako."},{"book":"1 Nyakati","chapter":"29","verse":"17","text":"Ninajua, Mungu wangu, kwamba wewe huujaribu moyo na unapendezwa na unyofu. Vitu hivi vyote nimetoa kwa hiari na kwa moyo mnyofu. Nami sasa nimeona kwa furaha jinsi watu wako walioko hapa kwa hiari yao walivyokutolea wewe."},{"book":"1 Nyakati","chapter":"29","verse":"18","text":"Ee Bwana, Mungu wa baba zetu Abrahamu, Isaki na Israeli, weka shauku hii ndani ya mioyo ya watu wako daima na uifanye mioyo yao iwe na uaminifu kwako."},{"book":"1 Nyakati","chapter":"29","verse":"19","text":"Nawe umpe mwanangu Solomoni kujitolea kwako kwa moyo wote ili kuzishika amri zako, masharti yako, maagizo yako na kufanya kila kitu ili kujenga Hekalu hili la fahari ambalo kwa ajili yake nimetoa.”"},{"book":"1 Nyakati","chapter":"29","verse":"20","text":"Ndipo Daudi akaliambia kusanyiko lote, “Mhimidini Bwana Mungu wenu.” Hivyo wote wakamhimidi Bwana, Mungu wa baba zao. Wakasujudu na kuanguka kifudifudi mbele za Bwana na mfalme."},{"book":"1 Nyakati","chapter":"29","verse":"21","text":"Siku ya pili yake wakamtolea Bwana dhabihu na sadaka za kuteketezwa: mafahali 1,000, kondoo dume 1,000 na wana-kondoo dume 1,000, pamoja na sadaka za kinywaji na sadaka nyingine nyingi sana kwa ajili ya Israeli."},{"book":"1 Nyakati","chapter":"29","verse":"22","text":"Wakala na kunywa kwa furaha kubwa mbele za Bwana siku ile."},{"book":"1 Nyakati","chapter":"29","verse":"23","text":"Solomoni akaketi kwenye kiti cha enzi cha Bwana kuwa mfalme mahali pa Daudi baba yake. Akafanikiwa sana na Israeli wote wakamtii."},{"book":"1 Nyakati","chapter":"29","verse":"24","text":"Maafisa wote na mashujaa, pamoja na wana wote wa Daudi, wakaahidi kumtii Mfalme Solomoni."},{"book":"1 Nyakati","chapter":"29","verse":"25","text":"Bwana akamtukuza sana Solomoni mbele ya Israeli wote na kumvika fahari ya kifalme ambayo hakuna mfalme yeyote wa Israeli kabla yake aliwahi kuwa nayo."},{"book":"1 Nyakati","chapter":"29","verse":"26","text":"Daudi mwana wa Yese alikuwa mfalme wa Israeli yote."},{"book":"1 Nyakati","chapter":"29","verse":"27","text":"Alitawala Israeli kwa miaka arobaini: huko Hebroni alitawala miaka saba, na katika Yerusalemu akatawala miaka thelathini na mitatu."},{"book":"1 Nyakati","chapter":"29","verse":"28","text":"Daudi akafa akiwa mzee mwenye umri mwema, akiwa ameshiba siku, utajiri na heshima. Naye Solomoni mwanawe akawa mfalme baada yake."},{"book":"1 Nyakati","chapter":"29","verse":"29","text":"Kuhusu matukio ya utawala wa Mfalme Daudi, kuanzia mwanzo hadi mwisho, yameandikwa katika kumbukumbu za mwonaji Samweli, na kumbukumbu za nabii Nathani na kumbukumbu za mwonaji Gadi,"},{"book":"1 Nyakati","chapter":"29","verse":"30","text":"pamoja na habari zote za utawala wake, nguvu zake na matukio yaliyompata yeye, na Israeli, na falme za nchi nyingine zote."}]}