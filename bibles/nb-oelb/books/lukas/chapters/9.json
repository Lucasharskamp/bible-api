{"data":[{"book":"Lukas","chapter":"9","verse":"1","text":"En dag kalte Jesus sammen sine tolv disipler og ga dem makt til å drive ut alle slags onde ånder og kraft til å helbrede sykdommer."},{"book":"Lukas","chapter":"9","verse":"2","text":"Etterpå sendte han dem ut for å fortelle at Gud vil frelse menneskene og gjøre dem til sitt eget folk, og for å helbrede syke."},{"book":"Lukas","chapter":"9","verse":"3","text":"Han sa: ”Ta ikke med dere noe på veien, ingen vandringsstav eller veske, ikke mat eller penger, og ingen ekstra klær."},{"book":"Lukas","chapter":"9","verse":"4","text":"Når dere har blitt tilbudt å overnatte hos noen, stans da til dere vil fortsette til neste by."},{"book":"Lukas","chapter":"9","verse":"5","text":"Dersom innbyggerne i en by ikke vil ta imot dere eller vil høre på dere, gå da bare videre og vær ikke mer bekymret for dem. Rist støvet fra byen av føttene deres som et tegn på at de selv får ta ansvaret for det de har gjort.”"},{"book":"Lukas","chapter":"9","verse":"6","text":"Disiplene begynte å gå fra by til by og spredde det glade budskapet og helbredet syke."},{"book":"Lukas","chapter":"9","verse":"7","text":"Da kong Herodes fikk høre snakk om alle miraklene som Jesus gjorde, ble han urolig og visste ikke hva han skulle tro. Noen sa at det var døperen Johannes som hadde stått opp fra de døde."},{"book":"Lukas","chapter":"9","verse":"8","text":"Noen mente at det var Elia9:8 Elia var en profet som bar fram Guds budskap, og som i stedet for å dø ble ført rett opp til Gud. Se Andre Kongebok 2:1-11. som viste seg. Andre igjen sa at en eller annen av profetene, som før i tiden bar fram Guds budskap9:8 Profetene sine budskap finnes skrevet ned i Bibelens første del, den som vi kaller Det gamle testamente., hadde stått opp igjen."},{"book":"Lukas","chapter":"9","verse":"9","text":"Herodes sa: ”Jeg tillot å halshugge Johannes. Tenk om denne mannen som jeg hører så mye om viser seg å være Johannes?” Og han forsøkte å få møte Jesus."},{"book":"Lukas","chapter":"9","verse":"10","text":"De tolv disiplene som Jesus hadde sendt ut, kom nå tilbake fra reisen sin og rapporterte om alt de hadde gjort. Jesus, sammen med de andre, trakk seg bort til byen Betsaida."},{"book":"Lukas","chapter":"9","verse":"11","text":"Folket fikk greie på hvor han gikk og fulgte etter. På nytt tok han imot folket og talte til dem om at Gud vil frelse menneskene og gjøre dem til sitt eget folk.9:11 På gresk: talte til dem om Guds rike. Han helbredet alle som trengte hjelp."},{"book":"Lukas","chapter":"9","verse":"12","text":"Da det begynte å bli kveld, kom de tolv disiplene og sa: ”Send folket av sted, slik at de kan gå til byene og gårdene her i nærheten, kjøpe seg mat og ordne et eller annet sted å sove. På dette øde stedet finnes det ingen mulighet.”"},{"book":"Lukas","chapter":"9","verse":"13","text":"Jesus svarte: ”Dere kan selv gi dem mat!”"},{"book":"Lukas","chapter":"9","verse":"14","text":"Det var omkring 5 000 menn, og i tillegg kom kvinner og barn. ”Bare be dem om å slå seg ned i grupper på 50 personer”, svarte Jesus."},{"book":"Lukas","chapter":"9","verse":"15","text":"Disiplene gjorde som han sa og lot alle sette seg."},{"book":"Lukas","chapter":"9","verse":"16","text":"Så tok Jesus de fem brødene og de to fiskene, så opp mot himmelen og takket Gud for maten. Etterpå brøt han brødene og fiskene i biter og ga til disiplene for at de skulle gi videre til folket."},{"book":"Lukas","chapter":"9","verse":"17","text":"Alle spiste og ble mette. Da de til slutt samlet opp det som var til overs, ble det tolv fulle kurver."},{"book":"Lukas","chapter":"9","verse":"18","text":"En gang da Jesus hadde trukket seg tilbake for å be, og disiplene var med han, spurte han: ”Hvem sier folket at jeg er?”"},{"book":"Lukas","chapter":"9","verse":"19","text":"”Noen sier at du er døperen Johannes”, svarte de, ”og noen at du er Elia9:19 Elia var en profet som bar fram Guds budskap, og som i stedet for å dø ble ført rett opp til Gud. Se Andre Kongebok 2:1-11.. Andre sier at du er en eller annen av profetene, de som før i tiden bar fram Guds budskap9:19 Profetenes budskap finnes skrevet ned i Bibelens første del, den som vi kaller Det gamle testamente. og som nå har stått opp fra de døde.”"},{"book":"Lukas","chapter":"9","verse":"20","text":"Da spurte han: ”Hvem tror dere at jeg er?”"},{"book":"Lukas","chapter":"9","verse":"21","text":"Jesus ga da streng befaling om at de ikke skulle snakke med noen om dette."},{"book":"Lukas","chapter":"9","verse":"22","text":"Han forklarte: ”Jeg, Menneskesønnen9:22 ”Menneskesønnen” er et hebraisk ord for å si ”av mennesker”. Det var en tittel på Messias, den lovede kongen, hentet fra Daniel 7:13-14., må lide mye. Folkets ledere, øversteprestene og de skriftlærde9:22 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente. kommer til å ta avstand fra meg og passe på at jeg blir drept, men på den tredje9:22 I det greske språket, og på mange andre språk, regner de den dagen noe skjer, som dag nummer en. Jesus døde på en fredag og sto opp på søndagen. dagen skal jeg stå opp fra de døde.”"},{"book":"Lukas","chapter":"9","verse":"23","text":"Så sa han til folket: ”Om noen vil bli disiplene mine, kan han ikke lenger tenke på seg selv, men han må følge mitt eksempel og alltid være beredt til å dø."},{"book":"Lukas","chapter":"9","verse":"24","text":"Ja, den som klamrer seg fast til livet, vil til sist miste det. Den som mister livet sitt for min skyld, han vil redde det."},{"book":"Lukas","chapter":"9","verse":"25","text":"Hva vinner et menneske om det blir gitt hele verden, dersom det samtidig mister det evige livet?"},{"book":"Lukas","chapter":"9","verse":"26","text":"Den som skammer seg over meg og over de ordene jeg sier, han skal jeg, Menneskesønnen9:26 ”Menneskesønnen” er et hebraisk ord for å si ”av mennesker”. Det var en tittel på Messias, den lovede kongen, hentet fra Daniel 7:13-14., være skamfull over den dagen jeg vender tilbake i min og min Fars herlighet sammen med englene hans."},{"book":"Lukas","chapter":"9","verse":"27","text":"Tro meg: Noen av dere som står her i dag, kommer ikke til å dø før dere har sett Gud i hans kongelige makt.9:27 På gresk: sett Guds rike. Dette viser sannsynligvis til det som Peter, Jakob og Johannes fikk være med om i de følgende versene.”"},{"book":"Lukas","chapter":"9","verse":"28","text":"Omkring en uke seinere tok Jesus med seg Peter, Jakob og Johannes og gikk opp på et fjell for å be."},{"book":"Lukas","chapter":"9","verse":"29","text":"Mens han ba, forandret ansiktet hans seg, og klærne ble blendende hvite."},{"book":"Lukas","chapter":"9","verse":"30","text":"Så viste det seg to menn som sto og snakket med ham. Det var Moses og Elia.9:30 Moses og Elia representerte loven og profetene, to av delene i Det gamle testamente, Bibelens første del, som forutsier at Jesus skulle dø for syndene våre."},{"book":"Lukas","chapter":"9","verse":"31","text":"Også de strålte av et himmelsk lys, og snakket om hvordan Jesus i tråd med Guds plan ville dø i Jerusalem."},{"book":"Lukas","chapter":"9","verse":"32","text":"Peter og de to andre hadde vært så trette at de sovnet mens Jesus ba. Nå våknet de og fikk se Jesus stå der omstrålet av lys sammen med de to mennene."},{"book":"Lukas","chapter":"9","verse":"33","text":"Da Moses og Elia gjorde seg klar til å forlate Jesus, sa Peter til Jesus: ”Mester, dette er et fantastisk sted å være på! La oss bygge tre hytter, en til deg og en til Moses og en til Elia!” Han var så forvirret at han ikke helt visste hva han sa."},{"book":"Lukas","chapter":"9","verse":"34","text":"Mens han snakket, ble de innhyllet i en sky som senket seg over dem. De ble helt forskrekket."},{"book":"Lukas","chapter":"9","verse":"35","text":"Så hørte de en stemme fra skyen som sa: ”Dette er min Sønn, min utvalgte9:35 ”Den utvalgte” betyr her ”den jeg elsker”. Se Matteus sin fortelling om Jesus 17:5.. Lytt til ham.”"},{"book":"Lukas","chapter":"9","verse":"36","text":"Da stemmen hadde stilnet, sto Jesus alene igjen."},{"book":"Lukas","chapter":"9","verse":"37","text":"Neste dag, da de kom ned fra fjellet, ble de møtt av en stor folkemasse."},{"book":"Lukas","chapter":"9","verse":"38","text":"En mann ropte til Jesus: ”Mester, hjelp sønnen min, han er mitt eneste barn."},{"book":"Lukas","chapter":"9","verse":"39","text":"Rett som det er blir han angrepet av en ond Ånd. Da skriker han og vrir seg i kramper så fråden står om munnen. Når anfallet endelig er over, har ånden nesten tatt knekken på ham."},{"book":"Lukas","chapter":"9","verse":"40","text":"Jeg ba disiplene dine om å drive ut den onde ånden, men de klarte det ikke!”"},{"book":"Lukas","chapter":"9","verse":"41","text":"”Dere er håpløse mennesker som ikke vil tro!” utbrøt Jesus. ”Hvor lenge må jeg være blant dere og holde ut med dere? Kom hit med sønnen din.”"},{"book":"Lukas","chapter":"9","verse":"42","text":"Mens gutten var på vei til Jesus, dyttet den onde ånden ham i bakken og slet og rykket voldsomt i ham. Jesus ga befaling om at ånden skulle forlate gutten. Han helbredet ham og ga ham til faren."},{"book":"Lukas","chapter":"9","verse":"43","text":"Alle som var til stede ble helt overveldet over Guds ubegrensede makt og veldige kraft."},{"book":"Lukas","chapter":"9","verse":"44","text":"”Lytt nøye, og husk på det jeg nå sier: Jeg, Menneskesønnen9:44 ”Menneskesønnen” er et hebraisk ord for å si ”av mennesker”. Det var en tittel på Messias, den lovede kongen, hentet fra Daniel 7:13-14., skal bli forrådt og overgitt i menneskers hender.”"},{"book":"Lukas","chapter":"9","verse":"45","text":"Men disiplene forsto ikke det han snakket om. Den virkelige betydningen av det Jesus forutsa, var skjult for dem, og de våget ikke spørre hva han mente."},{"book":"Lukas","chapter":"9","verse":"46","text":"Disiplene begynte nå å diskutere med hverandre om hvem av dem som var den største."},{"book":"Lukas","chapter":"9","verse":"47","text":"Jesus forsto hva som rørte seg i tankene deres. Derfor tok han et barn og stilte det ved siden av seg."},{"book":"Lukas","chapter":"9","verse":"48","text":"Han sa: ”Den som tar imot dette barnet fordi det tilhører meg, han tar imot meg! Og den som tar imot meg, han tar imot Gud, etter som Gud har sendt meg. Den som sier at han selv er liten og ubetydelig, han er den største.”"},{"book":"Lukas","chapter":"9","verse":"49","text":"Johannes, en av disiplene, sa: ”Mester, vi så en mann som drev ut onde ånder i ditt navn, men etter som han ikke var i følge med oss, forsøkte vi å stoppe ham.”"},{"book":"Lukas","chapter":"9","verse":"50","text":"Da sa Jesus til Johannes: ”La ham holde på med sitt, for den som ikke er mot dere, han er for dere.”"},{"book":"Lukas","chapter":"9","verse":"51","text":"Tiden hadde nå kommet da Gud bestemte at Jesus skulle vende tilbake til himmelen. Jesus besluttet derfor å begynne på veien mot Jerusalem."},{"book":"Lukas","chapter":"9","verse":"52","text":"En dag sendte han noen disipler i forveien for å ordne med overnatting i en samaritansk9:52 Samaria lå mellom Galilea og Judea. Innbyggerne var jøder som var oppblandet med andre folk. Det rådde fiendskap mellom dem og jødene. by."},{"book":"Lukas","chapter":"9","verse":"53","text":"Men etter som Jesus var på vei mot Jerusalem, ville de ikke ha noe med ham å gjøre."},{"book":"Lukas","chapter":"9","verse":"54","text":"Da begge disiplene, som var Jakob og Johannes, fikk greie på det som hadde skjedd, ble de opprørte og sa: ”Herre, skal vi befale at ild må falle ned fra himmelen og brenne opp byen?”9:54 En del håndskrifter legger til: slik som Elia gjorde. Se Andre Kongebok 1:10,12."},{"book":"Lukas","chapter":"9","verse":"55","text":"Jesus vendte seg om og irettesatte dem.9:55 En del håndskrifter legger til: Dere vet ikke hva slags Ånd dere er inspirert av. 56 Menneskesønnen har ikke kommet for å ødelegge menneskeliv, men for å frelse."},{"book":"Lukas","chapter":"9","verse":"56","text":"Så gikk de videre til en annen by."},{"book":"Lukas","chapter":"9","verse":"57","text":"Mens de gikk langs veien, sa en mann til Jesus: ”Jeg vil følge deg hvor du enn går.”"},{"book":"Lukas","chapter":"9","verse":"58","text":"Jesus svarte: ”Du må forstå en ting, revene har hi og fuglene har reir, men jeg, Menneskesønnen9:58 ”Menneskesønnen” er et hebraisk ord for å si ”av mennesker”. Det var en tittel på Messias, den lovede kongen, hentet fra Daniel 7:13-14., har ingen stedet der jeg kan hvile ut.”"},{"book":"Lukas","chapter":"9","verse":"59","text":"Til en annen mann de møtte, sa Jesus: ”Kom og bli min disippel!” Men han svarte: ”La meg først få gå hjem og begrave min far.”9:59 Mannen ville sannsynligvis vente på at far hans først skulle dø."},{"book":"Lukas","chapter":"9","verse":"60","text":"Da sa Jesus: ”La de som er åndelig døde9:60 Åndelig død er å være skilt fra Gud., begrave sine døde. Din oppgave er å spre budskapet om at Gud vil frelse menneskene og gjøre dem til sitt eget folk.9:60 På gresk: å forkynne Guds rike.”"},{"book":"Lukas","chapter":"9","verse":"61","text":"En annen sa: ”Ja, Herre, jeg skal komme, men la meg først få ta avskjed med dem der hjemme.”"},{"book":"Lukas","chapter":"9","verse":"62","text":"Da sa Jesus til ham: ”Den som gjør seg klar for å arbeide, men etterpå lar seg lokke bort fra arbeidet av andre, han kan ikke tjene Gud.9:62 På gresk: han passer ikke for Guds rike.”"}]}