{"data":[{"book":"Chivumbulutso","chapter":"2","verse":"1","text":"“Lembera mngelo wa mpingo wa ku Efeso kuti:"},{"book":"Chivumbulutso","chapter":"2","verse":"2","text":"Ine ndimadziwa zochita zako, ntchito yako yowawa ndi kupirira kwako. Ine ndimadziwa kuti sungalekerere anthu oyipa amene amadzitcha atumwi pamene sichoncho, unawayesa, ndipo unawapeza kuti ndi abodza."},{"book":"Chivumbulutso","chapter":"2","verse":"3","text":"Iwe wapirira ndipo wakumana ndi zovuta chifukwa cha dzina langa, ndipo sunatope."},{"book":"Chivumbulutso","chapter":"2","verse":"4","text":"Komabe ndili ndi chotsutsana nawe: Wataya chikondi chako chapoyamba."},{"book":"Chivumbulutso","chapter":"2","verse":"5","text":"Kumbukirani kuti munagwa kuchokera patali. Lapa ndikuchita zinthu zimene unkachita poyamba. Ngati sulapa ndidzabwera ndikukuchotsera choyikapo nyale chako pamalo pake."},{"book":"Chivumbulutso","chapter":"2","verse":"6","text":"Komabe chokomera chako ndi chakuti umadana ndi zochita za Anikolai, zimene Inenso ndimadana nazo."},{"book":"Chivumbulutso","chapter":"2","verse":"7","text":"Amene ali ndi makutu, amve zimene Mzimu akuwuza mipingo. Amene adzapambana, ndidzamupatsa ufulu wakudya zipatso za mtengo wopatsa moyo umene uli ku paradizo wa Mulungu."},{"book":"Chivumbulutso","chapter":"2","verse":"8","text":"“Lembera mngelo wa mpingo wa ku Simurna kuti:"},{"book":"Chivumbulutso","chapter":"2","verse":"9","text":"Ine ndimadziwa masautso ako ndi umphawi wako, chonsecho ndiwe wolemera! Ndikudziwa zimene amakusinjirira anthu amene amati ndi Ayuda pamene sizili choncho, koma ndi a mpingo wa Satana."},{"book":"Chivumbulutso","chapter":"2","verse":"10","text":"Musachite mantha ndi zimene muti musauke nazo posachedwapa. Ndithu, Satana adzayika ena a inu mʼndende pofuna kukuyesani, ndipo mudzazunzika kwa masiku khumi. Khalani okhulupirika ngakhale zitafika pa imfa, ndipo Ine ndidzakupatsani chipewa cha ulemerero wamoyo."},{"book":"Chivumbulutso","chapter":"2","verse":"11","text":"Amene ali ndi makutu, amve zimene Mzimu akuwuza mipingo. Amene adzapambana sadzapwetekedwa ndi pangʼono pomwe ndi imfa yachiwiri."},{"book":"Chivumbulutso","chapter":"2","verse":"12","text":"“Lembera mngelo wa mpingo wa ku Pergamo kuti:"},{"book":"Chivumbulutso","chapter":"2","verse":"13","text":"Iye akuti, ‘Ine ndimadziwa kumene mumakhala, kumene kuli mpando waufumu wa Satana. Komabe inu ndinu okhulupirika kwa Ine. Simunataye chikhulupiriro chanu pa Ine, ngakhale mʼmasiku a Antipa, mboni yanga yokhulupirika, amene anaphedwa mu mzinda wanu, kumene amakhala Satana."},{"book":"Chivumbulutso","chapter":"2","verse":"14","text":"Komabe, ndili ndi zinthu zingapo zotsutsana nanu. Kumeneko muli ndi anthu ena amene amatsata ziphunzitso za Balaamu, uja amene anaphunzitsa Baraki kukopa Aisraeli kuti azidya nsembe zoperekedwa ku mafano ndi kumachita chigololo."},{"book":"Chivumbulutso","chapter":"2","verse":"15","text":"Chimodzimodzinso inuyo muli ndi ena amene amatsatira ziphunzitso za Anikolai."},{"book":"Chivumbulutso","chapter":"2","verse":"16","text":"Tsono tembenukani mtima. Mukapanda kutero, ndidzabwera kwanuko posachedwa ndipo ndidzachita nanu nkhondo ndi lupanga lotuluka mʼkamwa mwanga lija."},{"book":"Chivumbulutso","chapter":"2","verse":"17","text":"Amene ali ndi makutu, amve zimene Mzimu akuwuza mipingo. Kwa amene adzapambane ndidzamupatsa chakudya chobisika cha mana. Ndidzamupatsanso mwala woyera wolembedwapo dzina latsopano, lodziwa iye yekha amene walandirayo.’ ”"},{"book":"Chivumbulutso","chapter":"2","verse":"18","text":"“Lembera mngelo wampingo wa ku Tiyatira kuti:"},{"book":"Chivumbulutso","chapter":"2","verse":"19","text":"Iye akuti: Ndimadziwa ntchito zanu, chikondi chanu ndi chikhulupiriro chanu, kutumikira kwanu ndi kupirira kwanu. Ndikudziwa tsopano kuti ntchito zanu ndi zabwino kuposa zoyamba zija."},{"book":"Chivumbulutso","chapter":"2","verse":"20","text":"Komabe ndili ndi chinthu chokudzudzula nacho. Umamulekerera mkazi uja Yezebeli amene amadzitcha yekha kuti ndi mneneri. Iye amaphunzitsa atumiki anga kuti azichita zadama ndi kumadya zansembe zoperekedwa ku mafano."},{"book":"Chivumbulutso","chapter":"2","verse":"21","text":"Ndamupatsa nthawi kuti aleke zachigololo zake koma sakufuna."},{"book":"Chivumbulutso","chapter":"2","verse":"22","text":"Tsono ndidzamugwetsa mʼmasautso ndipo amene amachita naye zadama zakezo ndidzawasautsa kwambiri akapanda kulapa ndi kuleka njira za mkaziyo."},{"book":"Chivumbulutso","chapter":"2","verse":"23","text":"Ana ake ndidzawakantha ndi kuwapheratu. Kotero mipingo yonse idzadziwa kuti Ine ndine uja amene ndimafufuza mʼmitima mwa anthu ndi mʼmaganizo mwawo. Aliyense wa inu ndidzachita naye monga mwa ntchito zake."},{"book":"Chivumbulutso","chapter":"2","verse":"24","text":"Tsopano ndikunena kwa enanu a ku Tiyatira, kwa inu amene simunatsate chiphunzitso cha mkaziyo ndipo simunaphunzire zimene iwo amati ndi ‘zinsinsi zonama’ za Satana. Kwa inu mawu anga ndi akuti sindikuwunjikirani malamulo ena."},{"book":"Chivumbulutso","chapter":"2","verse":"25","text":"Inu mungogwiritsa zimene munaphunzira basi, mpaka Ine ndidzabwere."},{"book":"Chivumbulutso","chapter":"2","verse":"26","text":"Amene adzapambana ndi kuchita chifuniro changa mpaka kumapeto, ndidzamupatsa ulamuliro pa mitundu yonse ya anthu."},{"book":"Chivumbulutso","chapter":"2","verse":"27","text":"Adzayilamulira ndi ndodo yachitsulo ndipo nadzayiphwanyaphwanya ngati mbiya. Ulamuliro umenewu ndi omwe ndinalandira kwa Atate anga."},{"book":"Chivumbulutso","chapter":"2","verse":"28","text":"Ine ndidzamupatsanso nthanda, nyenyezi yowala mʼmamawa ija."},{"book":"Chivumbulutso","chapter":"2","verse":"29","text":"Amene ali ndi makutu, amve zimene Mzimu akuwuza mipingo."}]}