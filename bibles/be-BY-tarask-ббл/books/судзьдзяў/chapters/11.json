{"data":[{"book":"СУДЗЬДЗЯЎ","chapter":"11","verse":"1","text":"Ефтай Галаадыцянін быў чалавек адважны; ён быў сын распусьніцы; ад Галаада нарадзіўся Ефтай."},{"book":"СУДЗЬДЗЯЎ","chapter":"11","verse":"2","text":"І жонка Галаадава нарадзіла яму сыноў. Калі ўзмужнелі жончыныя сыны, яны выгналі Ефтая, сказаўшы яму: ты ня спадчыньнік у доме бацькі нашага, бо ты сын іншай жанчыны."},{"book":"СУДЗЬДЗЯЎ","chapter":"11","verse":"3","text":"І ўцёк Ефтай ад братоў сваіх і жыў у зямлі Тоў; і сабраліся да Ефтая людзі, якім ня было чаго траціць, і выходзілі зь ім."},{"book":"СУДЗЬДЗЯЎ","chapter":"11","verse":"4","text":"Празь некаторы час Аманіцяне пайшлі вайною на Ізраіля."},{"book":"СУДЗЬДЗЯЎ","chapter":"11","verse":"5","text":"У час вайны Аманіцянаў зь Ізраільцянамі прыйшлі старэйшыны Галаадскія ўзяць Ефтая зь зямлі Тоў"},{"book":"СУДЗЬДЗЯЎ","chapter":"11","verse":"6","text":"і сказалі Ефтаю: прыйдзі, будзь нам за правадыра, і будзем біцца з Аманіцянамі."},{"book":"СУДЗЬДЗЯЎ","chapter":"11","verse":"7","text":"Ефтай сказаў старэйшынам Галаадскім: ці ж ня вы зьненавідзелі мяне і выгналі з дому бацькі майго? навошта ж прыйшлі да мяне цяпер, калі вы ў бядзе?"},{"book":"СУДЗЬДЗЯЎ","chapter":"11","verse":"8","text":"Старэйшыны Галаадскія сказалі Ефтаю: таму мы цяпер прыйшлі да цябе, каб ты пайшоў з намі і біўся з Аманіцянамі і быў у нас за правадыра ўсім жыхарам Галаадскім."},{"book":"СУДЗЬДЗЯЎ","chapter":"11","verse":"9","text":"І сказаў Ефтай старэйшынам Галаадскім: калі вы вернеце мяне, каб біцца з Аманіцянамі, і Гасподзь аддасьць мне іх, - дык ці застануся я ў вас за правадыра?"},{"book":"СУДЗЬДЗЯЎ","chapter":"11","verse":"10","text":"Старэйшыны Галаадскія сказалі Ефтаю: Гасподзь хай будзе за сьведку паміж намі, што мы зробім паводле слова твайго!"},{"book":"СУДЗЬДЗЯЎ","chapter":"11","verse":"11","text":"І пайшоў Ефтай з старэйшынамі Галаадскімі і народ паставіў яго над сабою начальнікам і правадыром, і Ефтай вымавіў усе словы свае перад абліччам Госпада ў Масіфе."},{"book":"СУДЗЬДЗЯЎ","chapter":"11","verse":"12","text":"І паслаў Ефтай да цара Аманіцкага сказаць: што табе да мяне, што ты прыйшоў да мяне ваяваць на зямлі маёй?"},{"book":"СУДЗЬДЗЯЎ","chapter":"11","verse":"13","text":"Цар Аманіцкі сказаў паслам Ефтаевым: Ізраіль, калі ішоў зь Егіпта; узяў зямлю маю ад Арнона да Явока і Ярдана; дык вось, аддай мне яе зь мірам."},{"book":"СУДЗЬДЗЯЎ","chapter":"11","verse":"14","text":"Ефтай другі раз паслаў паслоў да цара Аманіцкага -"},{"book":"СУДЗЬДЗЯЎ","chapter":"11","verse":"15","text":"сказаць яму: так кажа Ефтай: Ізраіль ня ўзяў зямлі Маавіцкай і зямлі Аманіцкай;"},{"book":"СУДЗЬДЗЯЎ","chapter":"11","verse":"16","text":"бо, калі ішлі зь Егіпта, Ізраіль пайшоў у пустыню да Чэрмнага мора і прыйшоў у Кадэс;"},{"book":"СУДЗЬДЗЯЎ","chapter":"11","verse":"17","text":"адтуль паслаў Ізраіль паслоў да цара Эдомскага сказаць: «дазволь мне прайсьці зямлёю тваёю»; але цар Эдомскі не паслухаў; і да цара Маавіцкага ён пасылаў, але і той не згадзіўся; таму Ізраіль заставаўся ў Кадэсе."},{"book":"СУДЗЬДЗЯЎ","chapter":"11","verse":"18","text":"І пайшоў пустыняю, і абышоў зямлю Эдомскую і зямлю Маавіцкую, прыйшоўшы да ўсходняй мяжы зямлі Маавіцкай, атабарыўся за Арнонам; але не ўваходзіў у межы Маавіцкія, бо Арнон ёсьць мяжа Маава."},{"book":"СУДЗЬДЗЯЎ","chapter":"11","verse":"19","text":"І паслаў Ізраіль паслоў да Сігона, цара Амарэйскага, цара Есэвонскага, і сказаў яму Ізраіль: дазволь нам прайсьці зямлёю тваёю ў нашае месца."},{"book":"СУДЗЬДЗЯЎ","chapter":"11","verse":"20","text":"Але Сігон не згадзіўся прапусьціць Ізраіля празь межы свае, і сабраў Сігон увесь народ свой, і разьмясьціўся табарам у Чацы, і біўся зь Ізраілем."},{"book":"СУДЗЬДЗЯЎ","chapter":"11","verse":"21","text":"І аддаў Гасподзь Бог Ізраілеў Сігона і ўвесь народ ягоны ў рукі Ізраілю, і ён пабіў іх; і атрымаў Ізраіль у спадчыну ўсю зямлю Амарэя, які жыў у зямлі той;"},{"book":"СУДЗЬДЗЯЎ","chapter":"11","verse":"22","text":"і атрымалі яны ў спадчыну ўсе межы Амарэя ад Арнона да Явока і ад пустыні да Ярдана."},{"book":"СУДЗЬДЗЯЎ","chapter":"11","verse":"23","text":"Дык вось, Гасподзь Бог Ізраілеў прагнаў Амарэя ад аблічча народу Свайго Ізраіля, а ты хочаш забраць яго спадчыну?"},{"book":"СУДЗЬДЗЯЎ","chapter":"11","verse":"24","text":"Ці не валодаеш ты тым, што даў табе Хамос, бог твой? І мы валодаем усім тым, што даў нам у спадчыну Гасподзь, Бог наш."},{"book":"СУДЗЬДЗЯЎ","chapter":"11","verse":"25","text":"Хіба ты лепшы за Валака, сына Сэпфоравага, цара Маавіцкага? ці сварыўся ён зь Ізраілем, альбо ці ваяваў зь імі?"},{"book":"СУДЗЬДЗЯЎ","chapter":"11","verse":"26","text":"Ізраіль жыве ўжо трыста гадоў у Эсэвоне і ў залежных ад яго гарадах, у Араіры і ў залежных ад яго гарадах, і ва ўсіх гарадах, якія паблізу Арнона; але чаму вы ў той час не адабралі іх?"},{"book":"СУДЗЬДЗЯЎ","chapter":"11","verse":"27","text":"А я не вінаваты перад табою, і ты робіш мне благое, выступіўшы супроць мяне вайною. Гасподзь Судзьдзя хай будзе сёньня судзьдзёю паміж сынамі Ізраіля і Аманіцянамі!"},{"book":"СУДЗЬДЗЯЎ","chapter":"11","verse":"28","text":"Але цар Аманіцкі не паслухаў слоў Ефтая, зь якімі ён пасылаў да яго."},{"book":"СУДЗЬДЗЯЎ","chapter":"11","verse":"29","text":"І быў на Ефтаі Дух Гасподні, і прайшоў ён Галаад і Манасію, і з Масіфы Галадскай пайшоў да Аманіцянаў."},{"book":"СУДЗЬДЗЯЎ","chapter":"11","verse":"30","text":"І даў Ефтай абяцаньне Госпаду і сказаў: калі ты аддасі Аманіцян у рукі мае,"},{"book":"СУДЗЬДЗЯЎ","chapter":"11","verse":"31","text":"дык, як вярнуся зь мірам ад Аманіцянаў, што выйдзе з варотаў дома насустрач мне, будзе Госпаду, і прынясу гэта на цэласпаленьне."},{"book":"СУДЗЬДЗЯЎ","chapter":"11","verse":"32","text":"І прыйшоў Ефтай да Аманіцянаў ваяваць зь імі, і аддаў іх Гасподзь у рукі ягоныя;"},{"book":"СУДЗЬДЗЯЎ","chapter":"11","verse":"33","text":"і пабіў іх боем вельмі вялікім, ад Араэра да Мініта дваццаць гарадоў, і да Авэль-Кераміма, і ўпакорыліся Амарэі перад сынамі Ізраілевымі."},{"book":"СУДЗЬДЗЯЎ","chapter":"11","verse":"34","text":"І прыйшоў Ефтай у Масіфу ў дом свой, і вось, дачка ягоная выходзіць насустрач яму з тымпанамі і танцамі: яна была ў яго толькі адна, і ня было ў яго яшчэ ні сына, ні дачкі."},{"book":"СУДЗЬДЗЯЎ","chapter":"11","verse":"35","text":"Калі ён убачыў яе, разадраў вопратку на сабе і сказаў: ах, дачка мая! ты забіла мяне; і ты сярод парушальнікаў спакою майго! я адкрыў вусны мае перад Госпадам і не магу адмовіцца."},{"book":"СУДЗЬДЗЯЎ","chapter":"11","verse":"36","text":"Яна сказала яму: бацька мой! ты адкрыў вусны твае перад Госпадам - і рабі са мною тое, што сказалі вусны твае, калі Гасподзь учыніў празь цябе помсту ворагам тваім Аманіцянам."},{"book":"СУДЗЬДЗЯЎ","chapter":"11","verse":"37","text":"І сказала бацьку свайму: зрабі мне толькі вось што: адпусьці мяне на два месяцы; я пайду, узыду на горы і аплачу дзявоцтва маё зь сяброўкамі маімі."},{"book":"СУДЗЬДЗЯЎ","chapter":"11","verse":"38","text":"Ён сказаў: ідзі. І адпусьціў яе на два месяцы. Яна пайшла зь сяброўкамі і аплаквала дзявоцтва сваё ў горах."},{"book":"СУДЗЬДЗЯЎ","chapter":"11","verse":"39","text":"Як прайшло два месяцы, яна вярнулася да бацькі свайго, і ён выканаў над ёю абяцаньне сваё, якое даў, і яна ня зьведала мужа. І ўвайшло ў звычай Ізраіля,"},{"book":"СУДЗЬДЗЯЎ","chapter":"11","verse":"40","text":"што кожны год доякі Ізраіля хадзілі аплакваць дачку Ефтая Галаадыцяніна, чатыры дні ў год."}]}