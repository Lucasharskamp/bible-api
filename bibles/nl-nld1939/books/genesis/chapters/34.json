{"data":[{"book":"Genesis","chapter":"34","verse":"1","text":"Eens ging Dina, de dochter, die Lea aan Jakob had gebaard, uit, om de meisjes van het land te bezoeken."},{"book":"Genesis","chapter":"34","verse":"2","text":"Sikem, de zoon van Hemor, den Chiwwiet, en vorst van dat land, zag haar; hij schaakte haar, ging met haar slapen en verkrachtte haar."},{"book":"Genesis","chapter":"34","verse":"3","text":"Maar daar Sikem zijn hart aan Dina, de dochter van Jakob, had verloren, het meisje beminde en het vriendelijk bejegende,"},{"book":"Genesis","chapter":"34","verse":"4","text":"zei hij tot zijn vader Hemor: Neem mij dat meisje tot vrouw."},{"book":"Genesis","chapter":"34","verse":"5","text":"Nu had Jakob wel gehoord, dat zijn dochter Dina onteerd was; maar omdat zijn zonen met de kudde in het veld waren, hield Jakob zich stil tot hun terugkomst."},{"book":"Genesis","chapter":"34","verse":"6","text":"Hemor, de vader van Sikem, ging dus naar Jakob, om eens met hem te spreken."},{"book":"Genesis","chapter":"34","verse":"7","text":"Intussen waren de zonen van Jakob van het land teruggekeerd. Toen de mannen vernamen, wat er gebeurd was, werden ze verontwaardigd en ontstaken in hevige toorn; door de dochter van Jakob te verkrachten, was er een schanddaad aan Israël begaan. Zo iets was er nog nooit gebeurd."},{"book":"Genesis","chapter":"34","verse":"8","text":"Hemor sprak tot hen: Mijn zoon Sikem hangt met heel zijn hart aan uw dochter; geef haar dus aan hem tot vrouw."},{"book":"Genesis","chapter":"34","verse":"9","text":"Laten we onder elkander huwen; geeft uw dochters aan ons, en neemt gij de onzen."},{"book":"Genesis","chapter":"34","verse":"10","text":"Ge kunt gerust bij ons blijven wonen; het land ligt voor u open. Blijft hier; trekt er rond, of neemt er een vaste woonplaats."},{"book":"Genesis","chapter":"34","verse":"11","text":"En Sikem zeide tot haar vader en haar broeders: Als ik genade vind in uw ogen, zal ik u geven, wat gij vraagt."},{"book":"Genesis","chapter":"34","verse":"12","text":"Ge moogt de bruidsprijs en het geschenk verhogen, zoveel ge wilt; ik geef wat ge mij vraagt; maar geeft me het meisje tot vrouw."},{"book":"Genesis","chapter":"34","verse":"13","text":"Toen gaven de zonen van Jakob, wier zuster Dina onteerd was, aan Sikem en aan zijn vader Hemor een listig antwoord."},{"book":"Genesis","chapter":"34","verse":"14","text":"Ze zeiden: Wij kunnen daar niet op ingaan; we mogen onze zuster niet aan een onbesnedene geven, want dat is een schande voor ons."},{"book":"Genesis","chapter":"34","verse":"15","text":"Alleen op deze voorwaarde geven wij u onze toestemming: ge moet alle mannen onder u laten besnijden, zoals wij zijn besneden."},{"book":"Genesis","chapter":"34","verse":"16","text":"Dan zullen wij u onze dochters geven, en wij de uwe nemen, bij u blijven wonen, en één volk met u vormen."},{"book":"Genesis","chapter":"34","verse":"17","text":"Maar wanneer ge hierop niet ingaat, nemen we onze dochters mee en gaan heen."},{"book":"Genesis","chapter":"34","verse":"18","text":"Hun voorstel beviel aan Hemor en aan zijn zoon Sikem,"},{"book":"Genesis","chapter":"34","verse":"19","text":"en de jonge man draalde niet, het ten uitvoer te brengen. Want de dochter van Jakob behaagde hem; ook had hij de meeste invloed in de familie."},{"book":"Genesis","chapter":"34","verse":"20","text":"Hemor en zijn zoon Sikem gingen dus naar de stadspoort, en spraken tot hun medeburgers:"},{"book":"Genesis","chapter":"34","verse":"21","text":"Deze mannen zijn ons vreedzaam gezind. Zij willen in het land blijven wonen, en er in rondtrekken; want het land biedt hun aan alle kanten ruimte genoeg. Laten wij hun dochters tot vrouw nemen, en de onzen aan hen geven."},{"book":"Genesis","chapter":"34","verse":"22","text":"Maar alleen onder deze voorwaarde willen die mannen onder ons blijven wonen, en één volk met ons vormen: wij moeten alle mannen onder ons laten besnijden, zoals zij zelf besneden zijn."},{"book":"Genesis","chapter":"34","verse":"23","text":"Dan zal hun bezit, hun have en al hun vee ons eigendom worden. We hoeven slechts op hun voorstel in te gaan, dan blijven ze bij ons."},{"book":"Genesis","chapter":"34","verse":"24","text":"Alle medeburgers van Hemor en zijn zoon Sikem stemden er in toe, en alle mannen van de stad lieten zich besnijden."},{"book":"Genesis","chapter":"34","verse":"25","text":"Maar op de derde dag, toen zij met wondkoorts lagen, grepen Simeon en Levi, de twee zonen van Jakob en broers van Dina, hun zwaard, overvielen de stad, die zich in veiligheid waande en vermoordden alle mannen."},{"book":"Genesis","chapter":"34","verse":"26","text":"Ook Hemor en zijn zoon Sikem joegen zij over de kling, haalden Dina uit het huis van Sikem, en trokken af."},{"book":"Genesis","chapter":"34","verse":"27","text":"Nadat de zonen van Jakob zo de zieken hadden overvallen, plunderden ze de stad, omdat men hun zuster had onteerd."},{"book":"Genesis","chapter":"34","verse":"28","text":"Hun schapen, hun runderen en ezels, met alles wat in de stad was of wat op het land stond, roofden ze weg."},{"book":"Genesis","chapter":"34","verse":"29","text":"Al hun bezittingen met alle kinderen en vrouwen voerden ze mee, en alles wat in de huizen was, maakten ze buit."},{"book":"Genesis","chapter":"34","verse":"30","text":"Maar Jakob sprak tot Simeon en Levi: Gij stort mij in het ongeluk, door mij in kwade reuk te brengen bij de bewoners van het land, de Kanaänieten en de Perizzieten. Ik heb maar weinig volk; als zij dus tegen mij samenspannen en mij overvallen, word ik met mijn gezin vernietigd."},{"book":"Genesis","chapter":"34","verse":"31","text":"Zij gaven ten antwoord: Mocht hij dan onze zuster als een deerne behandelen?"}]}