{"data":[{"book":"Luke","chapter":"7","verse":"1","text":"Wauhā hāevathanadede vahee hanasenehede daujajaathehade henanedanede, haejedā Capernaum."},{"book":"Luke","chapter":"7","verse":"2","text":"Nau jasaa vanenenaja hewauwaune haevechautha haeaugauwune, nau haeyānajane."},{"book":"Luke","chapter":"7","verse":"3","text":"Nau hāenedauwauthaude Hejavaneauthusaun, haeautheava vachaugananenau Jews, haeadetha hadjaunith nau hadnenayauhaunith hewauwaune."},{"book":"Luke","chapter":"7","verse":"4","text":"Nau hāedauchauthee Hejavaneauthusaun, haeautheauwaunauthasanauau haugaunaunee, hanau hethāde naa henane naa haudneenesedaude, hathauhaugaunee:"},{"book":"Luke","chapter":"7","verse":"5","text":"Hanau vechaudauau nadedanenau, nau nenesedaunānauau vevethahenauauwuu."},{"book":"Luke","chapter":"7","verse":"6","text":"Heee Hejavaneauthusau hanaāejasesenethaunāde. Nau hāeauchauau hauauwu, vanenenaja haejajedauaunanenau henedaehauhau, Vahadāhene, jevawauchuthajau Nananene: haugau wauchāhenau hadjedāne naudauauwuu, hathauhuk:"},{"book":"Luke","chapter":"7","verse":"7","text":"Nanaa nāejewauchanavadede dauudasathane: hau vavade nehedau hanadede, nau naudautheau hadeenanedanede."},{"book":"Luke","chapter":"7","verse":"8","text":"Hanau nananenau nanethenanenenau naunaudāhenau, nanethenu vanenanenauau, nau naāāedauwunauau hanesāde yehau nau naāejathāaude; nau jasaa, Nahāje, hathauau nau jaunaude; nau naudautheau, Nesede, hathauau, nau nanesedaude."},{"book":"Luke","chapter":"7","verse":"9","text":"Hejavaneauthusau hāenedauwaudauau nuu hayauhuhau, haegaugauanava, nau haenauthegauthaagu, nau hanaāāedauwunaude henanedanau hethāethauguhādaunau, Hadāedauwunathava, Haunauau nāhauwuveehau vasee hethauwuthajuhu (naa hathāde henane), hegau, hehauwuu haduu Israel."},{"book":"Luke","chapter":"7","verse":"10","text":"Nau henee hathāautheavathee, hāejaenuusathee hauauwuu, haeveehanauau wauwaune haeenanedanene henee neasauwauvāhenith."},{"book":"Luke","chapter":"7","verse":"11","text":"Nau hethauwuu jasaa hesee, hanaāehaude hedan Nain haseenauyāgu; nau haewauthanenau hethauguhādaunau henethaunādaunau, nau hauwauhuu henanedanede."},{"book":"Luke","chapter":"7","verse":"12","text":"Wauhā hāayānauusade hejavaaa dajanaunaa hedan, naune, naa najaa henane naunudanade, jasāsau henaune, nau haeenevesānene: nau haewauthane henanedanede hehethee hedan haenethaunaa."},{"book":"Luke","chapter":"7","verse":"13","text":"Nau hāenauhauwaude Vahadāde haeauwunauna, Najenaudāve, hathauhuk."},{"book":"Luke","chapter":"7","verse":"14","text":"Nau haeedasa nau haevasane nauaunechauthau: nau hethāenauaunechauhādaunau haedādauyaugunenau. Haunaua, hāedauwunathane, Thauwauthe, hathauhuk."},{"book":"Luke","chapter":"7","verse":"15","text":"Nau henee nenajaa haethauwaudaugu, nau haenaāejasesanadede, nau hanaāevenaude henaunene."},{"book":"Luke","chapter":"7","verse":"16","text":"Nau nāthajaude haeedasā vahee: nau haevaveenethedaunanauau Hejavaneauthu, Havathee haeyāhe hanejauaude hadedanene; nau, Hejavaneauthau haenauujādauna henesaunau, hahagaunee."},{"book":"Luke","chapter":"7","verse":"17","text":"Nau nuu dauauthedaunenede haenanadesanaune vahee Judea, nau nanadee gauānee vedauauwuu."},{"book":"Luke","chapter":"7","verse":"18","text":"Nau hethauguhādaunau Jaun haeauthedaunaa vahee nuu hayauhuhau."},{"book":"Luke","chapter":"7","verse":"19","text":"Nau Jaun haeadetha hanesenethe hethauguhādaunau haeyethautheava Hejavaneauthusaun, Gauhanane henee waudaudjaude? nau wauāthe gauhadnaudenauhauwau jasaa?"},{"book":"Luke","chapter":"7","verse":"20","text":"Hāedauchauthee henanenauau, Jaun Dusaayāhe janādautheavānauau Nananene, hathauhaugaunee, hanaāenaudedaunauthee, Gauhanane henee waudaudjaude? nau wauāthe gauhadnaudenauhauwau jasaa."},{"book":"Luke","chapter":"7","verse":"21","text":"Nau vavade hāauchauau haeenayauha haewauthanenau vavavāauhuhau nau havathee haugauwude, nau wauchāhenith haujaun; nau haewauthanenau nanenauguhuhau haevena nauhauthau."},{"book":"Luke","chapter":"7","verse":"22","text":"Hejavaneathusaun hanaāāedauwunāthee, Najajathāauau, nau hadāedauwunauva Jaun hathāhaugaunee, hayewhu hanathauhauthāna nau hathadauvana; hasejaenauhauthāde nanenauguhu, jeneejavesāhe daujavesade, naunaujaunee hedaugauwudaunenau dauuyaudahethee, hayājadāhe daunedauvade, gaujauaudahehe daujaethauwauthede, hadavenuhu hethadenee waunauyaunee dauauthedaunade."},{"book":"Luke","chapter":"7","verse":"23","text":"Nau hauwunaunade daun najewauchuthajaudaunāde."},{"book":"Luke","chapter":"7","verse":"24","text":"Nau hāejathāaunethe Jaun hedautheaunau, hanaāejasesanadedauau henanedanede hasenaedenethe Jauneau, Hayew nananena haewaunenauhauthaunenau nauaunee? gaugauguyāse daunauauvasee?"},{"book":"Luke","chapter":"7","verse":"25","text":"Hau hayew nananena hāewaunenauhauthaunenau? Gauhenane hedāchaunau hejajehaunenau hedāchaunau? Naune, nethāeneenuhuthee, nau neneenaedethee thanāsee nenauchuwunethe hedauauwunenenau."},{"book":"Luke","chapter":"7","verse":"26","text":"Hau hayew hāewaunenauhauthaunenau? Gauhaeyāhe? Haa, hadāedauwunathava nananena, nau javaāsee haeyāhehau."},{"book":"Luke","chapter":"7","verse":"27","text":"Naa nananene, wauthaunesee, Naune, hadjejenanauau Naudautheau hathaaguna, hadnesedaunāna hauvaunenau sayānee Nananena."},{"book":"Luke","chapter":"7","verse":"28","text":"Hanau nāedauwunathana, hadedanenau nethāenesaunevāna hesānauau hehauwujavaāse haeyāhe hathāde Jaun Dusaayāhe: hau hena haugajehede hanedauhuk henajanedaunene Hejavaneauthu javaāhehuk."},{"book":"Luke","chapter":"7","verse":"29","text":"Nau vahee henanedanede hathāenedaunāde, nau hauāyāhehauau, hanaāechuwauthethajaudaunauthee Hejavaneauthu, haenethedusaanā dusaayāhew Jauneau."},{"book":"Luke","chapter":"7","verse":"30","text":"Hau Nesethajauhuhauau nau nanavaavehehau yesee nehayau haeausagudenauau hevathehādaunene Hejavaneauthu, haejenethedusaanā (Jauneau)."},{"book":"Luke","chapter":"7","verse":"31","text":"Nau Vahadāde hahagu, Hayew naudneedajenehethau henanedanede nuu henaedede? nau haethahenauthe?"},{"book":"Luke","chapter":"7","verse":"32","text":"Waude dāeyaunauauau hathahethee theaugunauthe haudaunanauauwuu, nau danadethadethee, nau nanāhethee, Nevadauhana, hau nananena nejevadana; naudauwuthajaudauwunana nananena, hau nejevewauhuna."},{"book":"Luke","chapter":"7","verse":"33","text":"Hanau denauusade Jaun Dusaayāhe dejevethee jauaujaunau nau deejevanaa vasevenenaje; nau nananena nanethenaude haujaun, nethauna."},{"book":"Luke","chapter":"7","verse":"34","text":"Heau henane daunauusade dauvethede nau dauvanaa; Nauhauvaa naa henane naudaudāhe, nau vasevenenajevanehe, henedaehauhau hauāyāhehau nau wauwauchudauhuhau, nethauna."},{"book":"Luke","chapter":"7","verse":"35","text":"Hau haeyaude chaunuwuthajaudaunaude vahee hedāeyaunewau."},{"book":"Luke","chapter":"7","verse":"36","text":"Nau hanesāde Nesethajuhu haeadetha haudjewaunenethevethehevāde, nau haeyehau haejedā Nesethajauhu hedauauwunene, nau haejanaugu hadvethede."},{"book":"Luke","chapter":"7","verse":"37","text":"Nau, naune, hesā hedan, haeauhaugane, hāaenaunaude Hejavaneauthusaun daujanaugunith hadvethehenith Nesethajauhu hedauauwunene, haejāchaude jaāvasaa chauayau,"},{"book":"Luke","chapter":"7","verse":"38","text":"Nau haetheaugu hegauwune heauthene haevewau, nau hanaāejasesahesadede heauthene heee hedejee nau haeheahenauwu heee henethaanene, nau haenedane heauthene, nau haechauane heee chauayau."},{"book":"Luke","chapter":"7","verse":"39","text":"Wauhā Nesethajuhu hāadethaude hāenauhauwaude, haejaevenanadethade, Naa Henane, haeyāheyaugu, hanaenaunaude daunhadāhenith nau daunhathāhenith nuu hesāne hevasanādaune: hanau wauwauchuduhu, hahagu."},{"book":"Luke","chapter":"7","verse":"40","text":"Nau Hejavaneauthusau hanaāāedauwunaude, Simon, haudnāedauwunathane nananene. Nau hanaāenehethaude, Hechauhauthethāhe, nanehe."},{"book":"Luke","chapter":"7","verse":"41","text":"Hena jasaa sayānedanauwuyau haenesenenau hesayānedanauwunādaunau: hanesāhenith yauthaunevadadausauau vāejethā, nau jasaa yauthauyauau."},{"book":"Luke","chapter":"7","verse":"42","text":"Nau hāeyauhuunee haunaudauhudaunene, haenanethauaunegudanauwuna nesauuu Jeāedauwune, hanaane hevechauthādaune javaānee?"},{"book":"Luke","chapter":"7","verse":"43","text":"Simon hanaāejaāedauwunaude, Nauchāe nananenith heneehejavaāgudanauwunaune. Nau hanaāāedauwunaude, Nananene neaenauwu."},{"book":"Luke","chapter":"7","verse":"44","text":"Nau hanaāeyethaagude hesāne, nau hanaāāedauwunaude Simoneau, Gauhaunauhauwau nananene naa hesā? Nananenau nejedānau haudauauwuu, nananene hāehauwuvene naje heee nauaudau: hau neheahesadede nauaudau heee hedejee, nau neheahenauau henethaa."},{"book":"Luke","chapter":"7","verse":"45","text":"Nananene hāehauwunedane hau naa hesā hāenauusanaunauau hehauwuthauujenenedane nauaudau."},{"book":"Luke","chapter":"7","verse":"46","text":"Naudauguhua nauguu javeda nananene hajechauusānene hau naa hesā nechauanauau nauaudau heee chauayau."},{"book":"Luke","chapter":"7","verse":"47","text":"Naa hāedauwunathane nananene hewauchudaudenau waunauthanee gaunudanauwunade; hanau dauvechauthāde javaānee hau daun vanehaa gaunudanauwunade vavade hasevechauthāde vanehaa."},{"book":"Luke","chapter":"7","verse":"48","text":"Nau hanaāāedauwunaude hesāne, nananene hauwauchudaudenau jaegudanauwunane."},{"book":"Luke","chapter":"7","verse":"49","text":"Nau hethāenedauguvādaunau dauvethehethee hanaāejasesanadethee hegaugauuthajaudenenauau hanaa naa negudanauau wauchudaudenau jea?"},{"book":"Luke","chapter":"7","verse":"50","text":"Nau hanaāāedauwunaude hesāne, Nananene hadethauwaudaude henayauhāne nananene; najesa hadnauwauthenesane."}]}