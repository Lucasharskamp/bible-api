{"data":[{"book":"Asomafo","chapter":"19","verse":"1","text":"Bere a Apolo wɔ Korinto no, Paulo tuu kwan faa ɔmantam no atifi koduu Efeso. Ɛhɔ na ohuu agyidifo bi"},{"book":"Asomafo","chapter":"19","verse":"2","text":"bisaa wɔn se, “Bere a mugye dii no, munyaa Honhom Kronkron no ana?”"},{"book":"Asomafo","chapter":"19","verse":"3","text":"Paulo bisaa wɔn bio se, “Ɛno de na asubɔ bɛn na wɔbɔɔ mo?”"},{"book":"Asomafo","chapter":"19","verse":"4","text":"Paulo ka kyerɛɛ wɔn se, “Yohane asubɔ no yɛ asu a wɔbɔ wɔn a wɔsakra wɔn adwene. Ɔka kyerɛɛ Israelfo no se, wonnye onipa a odi nʼakyi a ɔreba a ɔne Yesu no nni.”"},{"book":"Asomafo","chapter":"19","verse":"5","text":"Wɔtee saa asɛm no, wɔma wɔbɔɔ wɔn asu wɔ Awurade Yesu din mu."},{"book":"Asomafo","chapter":"19","verse":"6","text":"Paulo de ne nsa guu wɔn so no, Honhom Kronkron baa wɔn so ma wɔkaa kasa foforo, hyɛɛ nkɔm."},{"book":"Asomafo","chapter":"19","verse":"7","text":"Na wɔn dodow bɛyɛ mmarima dumien."},{"book":"Asomafo","chapter":"19","verse":"8","text":"Paulo de nnam kyerɛkyerɛɛ Onyankopɔn Ahenni no ho asɛm wɔ hyiadan mu asram abiɛsa pɛɛ sɛ ɔsakra nnipa no adwene."},{"book":"Asomafo","chapter":"19","verse":"9","text":"Nanso nnipa no mu bi pirim wɔn koma, annye anni, kasa tiaa asɛm no wɔ atiefo no anim. Enti Paulo fii hɔ de agyidifo no kaa ne ho kɔe. Na Paulo kyerɛkyerɛ wɔ obi a wɔfrɛ no Tirano asuadan mu daa."},{"book":"Asomafo","chapter":"19","verse":"10","text":"Saa nkyerɛkyerɛ yi kɔɔ so mfe abien; enti ɛmaa nnipa a na wɔwɔ Asia mantam mu a Yudafo ne Helafo ka ho no tee Awurade asɛm no."},{"book":"Asomafo","chapter":"19","verse":"11","text":"Onyankopɔn nam Paulo so yɛɛ anwonwade akɛseakɛse,"},{"book":"Asomafo","chapter":"19","verse":"12","text":"maa mpo ne nnukuu ne nʼatade nsɛnanim a wɔde guu nnipa so no tumi saa nyarewa, tuu ahonhommɔne nso."},{"book":"Asomafo","chapter":"19","verse":"13","text":"Yudafo bi a wɔnam asumansɛm so tu ahonhommɔne pɛɛ sɛ wɔde Awurade Yesu din tu ahonhommɔne. Wɔkankye kyerɛɛ ahonhommɔne no se, “Meka Yesu a Paulo ka ne ho asɛm no sɛ, muntu mfi ne mu!”"},{"book":"Asomafo","chapter":"19","verse":"14","text":"Yudafo sɔfopanyin bi a na ne din de Skewa no mma baason na na wɔyɛ eyi."},{"book":"Asomafo","chapter":"19","verse":"15","text":"Honhommɔne no buae se, “Minim Yesu, na minim Paulo; na mo nso mo ne hefo?”"},{"book":"Asomafo","chapter":"19","verse":"16","text":"Afei ɔbarima a honhommɔne ahyɛ no ma yi tow hyɛɛ wɔn so, pirapiraa wɔn ma wɔde adagyaw guan fii fie hɔ."},{"book":"Asomafo","chapter":"19","verse":"17","text":"Yudafo ne amanamanmufo a wɔte Efeso no tee asɛm no, wɔbɔɔ hu na woyii Awurade Yesu ayɛ."},{"book":"Asomafo","chapter":"19","verse":"18","text":"Agyidifo no mu bebree baa bagua mu bɛkaa wɔn bɔne ne wɔn kokoamsɛm."},{"book":"Asomafo","chapter":"19","verse":"19","text":"Wɔn mu nkonyaayifo pii de wɔn nkonyaayi nhoma ba maa wɔhyew wɔ nnipa no nyinaa anim. Wobuu nhoma a wɔhyew no bo no na ɛyɛ nnwetɛbona mpem aduonum."},{"book":"Asomafo","chapter":"19","verse":"20","text":"Saa anwonwade ahorow yi maa Onyankopɔn asɛm no trɛw tumi so."},{"book":"Asomafo","chapter":"19","verse":"21","text":"Eyinom nyinaa akyi no, Paulo yɛɛ nʼadwene sɛ ɔbɛfa Makedonia ne Akaia akɔ Yerusalem. Ɔkae se, “Midu Yerusalem a, akyiri no mɛkɔ Roma nso.”"},{"book":"Asomafo","chapter":"19","verse":"22","text":"Paulo somaa Timoteo ne Erasto a wɔyɛ nʼaboafo no dii nʼanim kan kɔɔ Makedonia, nanso ɔno de, ɔtenaa Asia kyɛɛ kakra."},{"book":"Asomafo","chapter":"19","verse":"23","text":"Saa bere yi ara mu na basabasa a emu yɛ den a ɛfa Awurade asɛm no ho no sii wɔ Efeso."},{"book":"Asomafo","chapter":"19","verse":"24","text":"Dwetɛdwumfo bi a wɔfrɛ no Demetrio yɛɛ Artemi abosonnan sɛso. Nʼadwuma no maa nʼadwumayɛfo nyaa wɔn ho sɛɛ tam."},{"book":"Asomafo","chapter":"19","verse":"25","text":"Ɔfrɛfrɛɛ nʼadwumayɛfo no ne wɔn a wodi saa dwuma ahorow no ara bi no ka kyerɛɛ wɔn se, “Anuanom, munim sɛ yɛn ahonya nyinaa gyina saa dwumadi yi so."},{"book":"Asomafo","chapter":"19","verse":"26","text":"Mo ara moahu na moate dwuma a saa Paulo yi redi. Ɔka se anyame a nnipa de wɔn nsa ayɛ no nyɛ anyame biara. Ɔnam saa asɛm yi so adan nnipa bebree adwene wɔ Efeso ha ne Asia nyinaa."},{"book":"Asomafo","chapter":"19","verse":"27","text":"Sɛ yɛanhwɛ no yiye a, yɛn adwuma yi begye dimmɔne. Saa ara na obiara remfa ɔbosom Artemi a wɔsom no wɔ Asia ne wiase nyinaa no nyɛ hwee bio na nʼanim agu ase.”"},{"book":"Asomafo","chapter":"19","verse":"28","text":"Nnipadɔm no tee saa asɛm a Demetrio kae no, wɔn bo fuw fii ase yɛɛ basabasa, teɛteɛɛ mu se, “Efeso Artemi yɛ kɛse!”"},{"book":"Asomafo","chapter":"19","verse":"29","text":"Basabasayɛ no trɛw wɔ kurow no mu nyinaa. Dɔm no kyeree Makedoniafo baanu a wɔn din de Gaio ne Aristarko a na wɔne Paulo retu kwan no de wɔn kɔɔ aguabɔbea."},{"book":"Asomafo","chapter":"19","verse":"30","text":"Paulo pɛɛ sɛ anka ɔkɔ aguabɔbea hɔ kohyia dɔm no, nanso asuafo no amma no kwan."},{"book":"Asomafo","chapter":"19","verse":"31","text":"Ɔmantam no mu mpanyimfo bi a na wɔyɛ Paulo nnamfo no soma kɔsrɛɛ no sɛ ɔnkɔ aguabɔbea hɔ."},{"book":"Asomafo","chapter":"19","verse":"32","text":"Nhyiamu yi yɛɛ basabasa; nnipa no mu bi teɛteɛɛ mu kaa nsɛm bi na ebinom nso teɛɛ mu kaa nsɛm foforo bi, efisɛ na wɔn mu dodow no ara nnim asɛm ko a ɛde wɔn abehyia mu."},{"book":"Asomafo","chapter":"19","verse":"33","text":"Yudafo no piapiaa Aleksandro kogyinaa dɔm no anim sɛ ɔnkasa. Eyi maa nnipa no bi susuw sɛ Aleksandro nti na wɔahyia hɔ. Afei Aleksandro nyamaa dɔm no pɛɛ sɛ ɔkasa yi ɔno ne ne nkurɔfo ano."},{"book":"Asomafo","chapter":"19","verse":"34","text":"Dɔm no huu sɛ Aleksandro yɛ Yudani no, wɔteɛteɛ mu nnɔnhwerew abien se, “Efeso Artemi yɛ kɛse!”"},{"book":"Asomafo","chapter":"19","verse":"35","text":"Kurow no sohwɛfo no bɔɔ mmɔden maa dɔm no tɛm dinn. Afei ɔkasa kyerɛɛ wɔn se, “Efeso mmarima, obiara nim sɛ Efeso kurow yi na ɛhwɛ Artemi hyiadan ne ohoni a efi ɔsoro beduruu no so."},{"book":"Asomafo","chapter":"19","verse":"36","text":"Obiara rentumi nnye eyi ho akyinnye enti monyɛ komm, monnyɛ basabasa biara."},{"book":"Asomafo","chapter":"19","verse":"37","text":"Mode saa nnipa yi aba ha wɔ bere a wonwiaa biribiara mfii yɛn hyiadan mu, nkaa asɛmmɔne biara ntia yɛn nyame no."},{"book":"Asomafo","chapter":"19","verse":"38","text":"Sɛ Demetrio ne adwumfo a wɔka ne ho no wɔ obi ho asɛm bi a, asennii ne mpanyin wɔ hɔ, wɔmfa mmɛto gua."},{"book":"Asomafo","chapter":"19","verse":"39","text":"Nanso sɛ mowɔ biribi foforo bi ka a, ɛsɛ sɛ ɔmanfo hyia na wɔfa mmara kwan so ka ho asɛm."},{"book":"Asomafo","chapter":"19","verse":"40","text":"Sɛ yɛanhwɛ yiye a, wɔbɛka se saa nnɛ basabasayɛ yi fi yɛn. Saa basabasayɛ yi ho nhia. Sɛ wobisa yɛn ho asɛm a, yɛrennya anoyi biara.”"},{"book":"Asomafo","chapter":"19","verse":"41","text":"Ɔkasa wiei no, otuu gua no."}]}