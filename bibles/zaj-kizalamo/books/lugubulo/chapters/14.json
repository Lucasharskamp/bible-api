{"data":[{"book":"LUGUBULO","chapter":"14","verse":"1","text":"Abaho nilola, na nimona Mwana Ng'hondolo yemile Mkigongo cha Sayuni hamoja na wanhu 144,000 wakalile na twaga da Mwana Ng'hondolo na twaga da Tataake gandikigwe m'vihanga vao."},{"book":"LUGUBULO","chapter":"14","verse":"2","text":"Na nihulika dizwi kulawa kuulanga dilingile kamba dizwi da mawimbi makulu ga bahali ama dizwi da muungulumo wa ladu. Dilinga kamba mulilo wa watoa bango bwando wotoa mabango gao."},{"book":"LUGUBULO","chapter":"14","verse":"3","text":"Wemba wila wa sambi haulongozi wa ikigoda cha undewa na haulongozi wa waja wene ugima wane na haulongozi wa iwavyele. Haduhu munhu yadahile kwimba wila uja ila waja wanhu 144,000 wakomboligwe kulawa muisi."},{"book":"LUGUBULO","chapter":"14","verse":"4","text":"Wano wao wanhu wakalile ukazi ung'alile mkuleka kuwasa na watwanzi, hewo wa kamba mhambe, womkweleleza Mwana Ng'hondolo kokose koyochola. Wakomboligwa kulawa mwa wanhu wasigale muisi, wa kamba malimbuko ha Mulungu na ha Mwana Ng'hondolo."},{"book":"LUGUBULO","chapter":"14","verse":"5","text":"Hawakalile wavwizi, na wakala bule mbuli na munhu."},{"book":"LUGUBULO","chapter":"14","verse":"6","text":"Abaho nimona msenga iyagwe wa Mulungu wa kuulanga yoguluka kuulanga, kakala na Usenga Unogile wa digunge giladi yaupete ha wanhu waja wokala muisi. Yaupete kila isi, mtala, ulonzi, na wanhu."},{"book":"LUGUBULO","chapter":"14","verse":"7","text":"Kalonga mdidizwi kulu, “Mdumbeni Mulungu na kumuyenzi, kwavija kipigiti cha heyo kutagusa kivika. Mtambikileni heyo, ayo yalumbile ulanga, isi, bahali, na nzokwe zose za mazi.”"},{"book":"LUGUBULO","chapter":"14","verse":"8","text":"Abaho nimona msenga wa Mulungu wa kuulanga wa ikabili, yolonga, “Kulagala! Kulagala Babeli wambo kulu!14:8 Mbuli zino zolawa mkitabu cha ISAYA 21:9. Dino dijo wambo ditendile isi zose zing'we ugimbi wa sulukila yake ya ugoni.”"},{"book":"LUGUBULO","chapter":"14","verse":"9","text":"Abaho nimona msenga wa Mulungu wa kuulanga wa ikadatu yolonga mdidizwi kulu, “Kamba munhu yoyose yahamtambikila ija imng'onyo na wegu jake na kubokela utango wake mkihanga ama mumkono,"},{"book":"LUGUBULO","chapter":"14","verse":"10","text":"kong'wa divai ya lusango lwa Mulungu, igidigwe mkikasi cha lusango lwake bila kugeligwa mazi. Na heyo kogaya mkusomigwa na baluti ilukula haulongozi wa wasenga wa Mulungu wa kuulanga wang'alile na haulongozi wa Mwana Ng'hondolo."},{"book":"LUGUBULO","chapter":"14","verse":"11","text":"Yosi da mgayo wao dokwela uchana milongo yose. Mgayo uja hauhola imisi na ikilo, kwavija wanhu waja wamtambikila ija imng'onyo na wegu jake, na waubokela utango wa twaga jake.”"},{"book":"LUGUBULO","chapter":"14","verse":"12","text":"Avo wanhu wa Mulungu wolondigwa kwazaganya migayo, wazigoge ndagizi za Mulungu na kunanahila kumtamanila Yesu."},{"book":"LUGUBULO","chapter":"14","verse":"13","text":"Abaho nihulika dizwi kulawa kuulanga dolonga, “Wandike, wamota awo wodanganhika mkuilumba hamoja na Mndewa kulawa sambi na kugendelela.”"},{"book":"LUGUBULO","chapter":"14","verse":"14","text":"Abaho, nilola, haja haulongozi wangu kukala na wingu zelu, na uchana ya idiwingu kukala na munhu yakalile yalingile kamba Mwana wa Munhu.14:14 Mbuli zino zolawa mkitabu cha DANIELI 7:13. Kakala na mkungo wa zahabu mdipala jake na sengo inoligwe mumkono wake."},{"book":"LUGUBULO","chapter":"14","verse":"15","text":"Abaho, msenga wa Mulungu wa kuulanga iyagwe kalawa muna Ing'anda ya Mulungu ili kuulanga na kamkema na dizwi kulu heyo yakalile mdiwingu, “Sola sengo yako ukahune, kwavija kipigiti cha kuhuna kivika, kwavija vakuja muisi vipa.”"},{"book":"LUGUBULO","chapter":"14","verse":"16","text":"Na heyo yakalile mdiwingu kayasa sengo yake muisi, na iisi ihunigwa."},{"book":"LUGUBULO","chapter":"14","verse":"17","text":"Abaho, msenga wa Mulungu wa kuulanga iyagwe kalawa muna Ing'anda ya Mulungu ili kuulanga, na heyo vivija kakala na sengo inoligwe."},{"book":"LUGUBULO","chapter":"14","verse":"18","text":"Abaho, msenga wa Mulungu wa kuulanga iyagwe, ayo yakalile na udaho wa kuuhuma moto, kalawa behi na ikilingo cha kulavila nhosa na kumkema na dizwi kulu ayo yakalile na isengo inoligwe, “Sola sengo yako inoligwe ukakanhe ivikungwi va izizabibu kulawa mumzabibu wa iisi, kwavija zabibu zake zipa.” Zabibu"},{"book":"LUGUBULO","chapter":"14","verse":"19","text":"Avo, ija imsenga wa Mulungu wa kuulanga kayasa sengo yake muisi, na kuzikunzanya zabibu zake na kuzasa muna ulwingila lwa kukamulila zabibu lwa lusango lwa Mulungu."},{"book":"LUGUBULO","chapter":"14","verse":"20","text":"Luja ulwingila lwa kukamulila zabibu lubojagigwa hanze ya idiwambo, na mulopa ukuluma kamba mgendo wa kilometa 300 kulawa muna ulwingila luja na kamba meta mbili kwingila hasi."}]}