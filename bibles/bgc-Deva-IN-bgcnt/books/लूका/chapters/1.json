{"data":[{"book":"लूका","chapter":"1","verse":"1","text":"हे जनाब थियुफिलुस, घणखरयां माणसां नै म्हारै बिचाळै घटी बात्तां का ब्यौरा लिखण की कोशिश करी सै।"},{"book":"लूका","chapter":"1","verse":"2","text":"शरुआत तै ए जो यीशु मसीह की सेवकाई म्ह साथ थे अर वे बाद म्ह वचन के सेवक बणगे, उननै ए आँखां देक्खी बात म्हारे ताहीं बताई।"},{"book":"लूका","chapter":"1","verse":"3","text":"इस करकै हे जनाब थियुफिलुस, मन्नै भी यो ठीक लाग्या के उन सारी बात्तां का सारा हाल शरु तै आच्छी दाहूं परख कै, उननै तेरे खात्तर क्रमानुसार1:3 क्रमानुसार-लंगपतार म्ह लिखूँ"},{"book":"लूका","chapter":"1","verse":"4","text":"के तू या जाण ले के वो बात जिनकी तन्नै शिक्षा पाई सै, वो सच्ची सै।"},{"book":"लूका","chapter":"1","verse":"5","text":"यहूदिया परदेस कै राजा हेरोदेस कै बखत म्ह अबिय्याह कै टोळ म्ह जकरयाह नाम का एक याजक था, अर उसकी घरआळी का नाम एलीशिबा था, अर दोन्नु हारुन की पीढ़ी के थे।"},{"book":"लूका","chapter":"1","verse":"6","text":"वे दोन्नु परमेसवर कै स्याम्ही धर्मी थे, अर प्रभु कै सारे हुकम अर नियमां पै बेखोट चालण आळे थे।"},{"book":"लूका","chapter":"1","verse":"7","text":"पर उनकै कोए भी ऊलाद कोनी थी, क्यूँके एलीशिबा बाँझ थी, अर वे दोन्नु ए बूढ़े थे।"},{"book":"लूका","chapter":"1","verse":"8","text":"एक दिन मन्दर म्ह जिब याजक के काम की बारी जकरयाह के टोळ की आई, तो वो परमेसवर कै स्याम्ही पूजा करण खात्तर ओड़ै मौजूद था,"},{"book":"लूका","chapter":"1","verse":"9","text":"तो याजकां की रीत कै मुताबिक उसकै नाम की चिट्ठी लिकड़ी के प्रभु कै मन्दर म्ह जाकै धूप जळावै।"},{"book":"लूका","chapter":"1","verse":"10","text":"धूप जळाण कै बखत माणसां की भीड़ बाहरणै आँगण म्ह प्रार्थना करै थी।"},{"book":"लूका","chapter":"1","verse":"11","text":"उस बखत प्रभु का एक सुर्गदूत धूप की वेदी1:11 वेदी-परमेसवर ताहीं भेट चढ़ाण खात्तर एक जगहां कै सोळी ओड़ खड्या दिख्या।"},{"book":"लूका","chapter":"1","verse":"12","text":"जकरयाह देखकै घबराग्या अर घणा डरग्या।"},{"book":"लूका","chapter":"1","verse":"13","text":"पर सुर्गदूत उसतै बोल्या, “हे जकरयाह, डरै ना, क्यूँके परमेसवर नै तेरी प्रार्थना सुणली सै, अर तेरी घरआळी एलीशिबा तेरे खात्तर एक बेट्टा जाम्मैगी, अर तू उसका नाम यूहन्ना धरिये।"},{"book":"लूका","chapter":"1","verse":"14","text":"वो तेरे ताहीं तो आनन्द अर खुशी देवैएगा, साथ म्ह भोत-से माणस भी उसकै जन्म तै राज्जी होवैगें।"},{"book":"लूका","chapter":"1","verse":"15","text":"क्यूँके वो प्रभु कै स्याम्ही घणा महान् होगा, अर उस ताहीं कदे भी मदिरा, नशीली चीज न्ही पीणी सै, अर अपणी माँ की कोख तै ए पवित्र आत्मा तै भर ज्यागा।"},{"book":"लूका","chapter":"1","verse":"16","text":"अर इस्राएल के भोत-से माणसां के मन प्रभु परमेसवर की ओड़ मोड़ देवैगा।"},{"book":"लूका","chapter":"1","verse":"17","text":"यूहन्ना एलिय्याह नबी की आत्मा अर सामर्थ म्ह भरा होगा, अर वो परमेसवर के राह नै तैयार करैगा, वो माँ-बाप का मन बाळकां की ओड़ मोड़ देवैगा। हुकम ना मानण आळे अधर्मियाँ की सोच नै धर्मियाँ की सोच म्ह बदल देवैगा।”"},{"book":"लूका","chapter":"1","verse":"18","text":"जकरयाह नै सुर्गदूत तै बुझया, “इस बात का मै किस तरियां बिश्वास करुँ? के यो म्हारे गैल होवैगा, क्यूँके मै तो बूढ़ा सूं, अर मेरी घरआळी भी बूढ़ी होरी सै।”"},{"book":"लूका","chapter":"1","verse":"19","text":"सुर्गदूत नै उसतै जवाब दिया, “मै जिब्राईल सूं, जो परमेसवर कै आग्गै खड्या रहूँ सूं, अर मै तेरे तै बात करण अर सुसमाचार देण खात्तर भेज्या सूं।"},{"book":"लूका","chapter":"1","verse":"20","text":"अर देख जिब ताहीं ये बात पूरी ना हो लेंगी, तू गूँगा रहवैगा अर बोल न्ही पावैगा क्यूँके तन्नै मेरी बात्तां का बिश्वास न्ही करया, जो अपणे बखत पै पूरी होंगी।”"},{"book":"लूका","chapter":"1","verse":"21","text":"बाहर जकरयाह की बाट देक्खण आळे माणस अचम्भे म्ह पड़गे, कै उसनै मन्दर म्ह इतनी वार क्यूँ लाग्गी।"},{"book":"लूका","chapter":"1","verse":"22","text":"जिब वो बाहर आया, तो उन ताहीं बोल न्ही पाया आखर वो जाणगे कै उसनै मन्दर म्ह कोए दर्शन पाया सै, अर वो उन ताहीं इशारे करदा रह्या, अर गूँगा होग्या।"},{"book":"लूका","chapter":"1","verse":"23","text":"जिब उसकी याजकीय सेवा कै दिन पूरे होए, तो वो यरुशलेम नगर नै छोड़ अपणे घरां चल्या गया।"},{"book":"लूका","chapter":"1","verse":"24","text":"कई दिनां पाच्छै उसकी घरआळी एलीशिबा गर्भवती होग्यी, अर पाँच महिन्ने तैई अपणे-आप ताहीं ल्हकोए राख्या,"},{"book":"लूका","chapter":"1","verse":"25","text":"उसनै अपणे-आप तै कह्या, प्रभु नै इन दिनां म्ह दया की मेहर करकै मेरै खात्तर इसा करया सै, “के माणसां के बीच म्ह मेरा अपमान दूर हो।”"},{"book":"लूका","chapter":"1","verse":"26","text":"एलीशिबा कै छठा महिन्ना चढ़ रह्या था, परमेसवर की ओड़ तै जिब्राईल सुर्गदूत, गलील परदेस कै नासरत नगर म्ह,"},{"book":"लूका","chapter":"1","verse":"27","text":"एक कुँवारी कै धोरै भेज्या जिसकी सगाई यूसुफ नाम कै दाऊद कै घराने कै एक माणस तै होई थी, उस कुँवारी का नाम मरियम था।"},{"book":"लूका","chapter":"1","verse":"28","text":"जिब्राईल सुर्गदूत नै उसके धोरै आकै कह्या, “आनन्द अर जयजयकार तेरी हो तेरे पै ईश्‍वर का अनुग्रह होया सै! प्रभु तेरे गेल्या सै!”"},{"book":"लूका","chapter":"1","verse":"29","text":"मरियम या बात सुणकै भोत घबरा ग्यी, अर सोच म्ह पड़गी कै इन बात्तां का के मतलब हो सकै सै?"},{"book":"लूका","chapter":"1","verse":"30","text":"सुर्गदूत नै उसतै कह्या, “हे मरियम, डरै ना, क्यूँके परमेसवर का अनुग्रह तेरे पै होया सै।"},{"book":"लूका","chapter":"1","verse":"31","text":"अर देख, तू गर्भवती होगी, अर तेरे एक छोरा पैदा होगा, तू उसका नाम यीशु धरिये।"},{"book":"लूका","chapter":"1","verse":"32","text":"वो महान् होगा अर परमप्रधान का बेट्टा कुह्वावैगा, अर प्रभु परमेसवर उसकै पूर्वज दाऊद का सिंहासन उसनै देवैगा,"},{"book":"लूका","chapter":"1","verse":"33","text":"अर वो इस्राएल कै घराने पै सदा राज करैगा, अर उसकै राज्य का अंत न्ही होगा।”"},{"book":"लूका","chapter":"1","verse":"34","text":"मरियम नै सुर्गदूत तै कह्या, “यो किस तरियां होगा। मै तो कुँवारी सूं।”"},{"book":"लूका","chapter":"1","verse":"35","text":"सुर्गदूत नै उस ताहीं जवाब दिया, “पवित्र आत्मा तेरे पै आवैगा अर परमप्रधान की सामर्थ तेरे पै छाया करैगी, इस खात्तर वो जो बाळक पैदा होण आळा सै, पवित्र अर परमेसवर का बेट्टा कुह्वावैगा।"},{"book":"लूका","chapter":"1","verse":"36","text":"अर सुण, तेरी रिस्तेदार जो एलीशिबा सै उसकै भी बुढ़ापे म्ह बेट्टा होण आळा सै, जो बाँझ कुह्वावै थी यो उसका, छठा महिन्ना सै।"},{"book":"लूका","chapter":"1","verse":"37","text":"क्यूँके परमेसवर खात्तर कुछ भी मुश्किल कोनी सै।”"},{"book":"लूका","chapter":"1","verse":"38","text":"मरियम नै कह्या, “देख, मै प्रभु की दास्सी सूं, मेरै तै तेरे कहैए वचन कै मुताबिक हो।” फेर सुर्गदूत उसके धोरै तै चल्या ग्या।"},{"book":"लूका","chapter":"1","verse":"39","text":"कई दिनां बाद मरियम ताव्ली तैयार होकै पहाड़ी परदेस के यहूदा नगर म्ह ग्यी,"},{"book":"लूका","chapter":"1","verse":"40","text":"अर जकरयाह कै घर म्ह जाकै एलीशिबा ताहीं नमस्कार करया।"},{"book":"लूका","chapter":"1","verse":"41","text":"ज्योए एलीशिबा नै मरियम का नमस्कार सुण्या, त्योंए बाळक उसके पेट म्ह उछळ्या, अर एलीशिबा पवित्र आत्मा तै भरगी।"},{"book":"लूका","chapter":"1","verse":"42","text":"अर उसनै ऊँच्ची आवाज म्ह बोलकै कह्या, “तू बिरबानियाँ म्ह धन्य सै, अर तेरी कोख का फळ धन्य सै!"},{"book":"लूका","chapter":"1","verse":"43","text":"मै खुशनसीब सूं जो प्रभु की माँ मेरै धोरै मिलण खात्तर आई?"},{"book":"लूका","chapter":"1","verse":"44","text":"देख, ज्योए तेरे नमस्कार का बोल मेरै कान्ना म्ह पड्या, त्योंए बाळक मेरै पेट म्ह खुशी तै उछळ पड्या।"},{"book":"लूका","chapter":"1","verse":"45","text":"धन्य सै तू क्यूँके तन्नै बिश्वास करया कै जो बात प्रभु नै तेरे ताहीं कही, वे पूरी होई!”"},{"book":"लूका","chapter":"1","verse":"46","text":"फेर मरियम नै कह्या,"},{"book":"लूका","chapter":"1","verse":"47","text":"अर मेरी आत्मा मेरै उद्धार करण आळे परमेसवर तै खुश होई,”"},{"book":"लूका","chapter":"1","verse":"48","text":"“क्यूँके उसनै अपणी दास्सी की लाचारी पै निगांह करी सै,1:48 लूका 1:42"},{"book":"लूका","chapter":"1","verse":"49","text":"“क्यूँके उस शक्तिशाली नै मेरै खात्तर बड़े-बड़े काम करै सै। उसका नाम पवित्र सै,”"},{"book":"लूका","chapter":"1","verse":"50","text":"“अर उसकी दया उनपै, जो उसतै डरै सै, पीढ़ी तै पीढ़ी बणी रहवैं सै।”"},{"book":"लूका","chapter":"1","verse":"51","text":"“उसनै अपणी शक्ति तै बड़े-बड़े काम करै सै, अर जो अपणे-आप म्ह घमण्ड करै थे, उन ताहीं तित्तर-बितर कर दिया।”"},{"book":"लूका","chapter":"1","verse":"52","text":"“उसनै शासकां ताहीं उनकै सिंहासनां पै तै गिरा दिया, अर नम्र लोग्गां ताहीं ऊँच्चा उठा दिया।”"},{"book":"लूका","chapter":"1","verse":"53","text":"“उसनै भूख्या ताहीं बढ़िया चिज्जां तै छिकाया सै, अर साहूकारां ताहीं खाल्ली हाथ भेज दिया।”"},{"book":"लूका","chapter":"1","verse":"54","text":"“उसनै अपणे सेवक इस्राएल ताहीं सम्भाल लिया, ताके अपणी उस दया नै याद करै,”"},{"book":"लूका","chapter":"1","verse":"55","text":"“जो उसनै अब्राहम अर उसकी पीढ़ी पै सदा खात्तर दया करण का वादा करया सै।”"},{"book":"लूका","chapter":"1","verse":"56","text":"मरियम करीब तीन महिन्ने उसकै गेल्या रहकै उल्टी अपणे घरां चली ग्यी।"},{"book":"लूका","chapter":"1","verse":"57","text":"फेर एलीशिबा कै दिन पूरे होए अर उसनै बेट्टा जाम्या।"},{"book":"लूका","chapter":"1","verse":"58","text":"उसके पड़ोसी अर रिश्तेदारां नै या सुणकै के प्रभु नै उसपै बड़ी दया करी सै, उसकै गेल्या खुशी मनाई,"},{"book":"लूका","chapter":"1","verse":"59","text":"आठवे दिन वे बाळक का खतना करण ताहीं आये, अर उसका नाम उसकै पिता के नाम पै जकरयाह धरणा चाहवै थे।"},{"book":"लूका","chapter":"1","verse":"60","text":"इस पर उसकी माँ एलीशिबा नै जवाब दिया, “ना, इसका नाम यूहन्ना धरो।”"},{"book":"लूका","chapter":"1","verse":"61","text":"उननै उस ताहीं कह्या, “तेरे रिश्तेदारा म्ह किसे का यो नाम न्ही सै!”"},{"book":"लूका","chapter":"1","verse":"62","text":"फेर उसकै पिता तै इशारा करकै पूच्छया कै तू उसका नाम कै धरणा चाहवै सै?"},{"book":"लूका","chapter":"1","verse":"63","text":"उसनै लिखण की पट्टी पै लिख दिया, “उसका नाम यूहन्ना सै,” अर सारा नै अचम्भा होया।"},{"book":"लूका","chapter":"1","verse":"64","text":"फेर उसकी आवाज बोहड़ आई, अर वो बोल्लण अर परमेसवर का धन्यवाद करण लाग्या।"},{"book":"लूका","chapter":"1","verse":"65","text":"उसके लोवै-धोरै कै सब रहण आळे डरगे, अर उन सारी बात्तां की चर्चा यहूदिया परदेस कै सारे पहाड़ी देश म्ह फैलगी,"},{"book":"लूका","chapter":"1","verse":"66","text":"अर सब सुणण आळा नै अपणे-अपणे मन म्ह विचार करकै कह्या, “यो बाळक किसा होगा?” क्यूँके प्रभु की शक्ति उसकै साथ सै।"},{"book":"लूका","chapter":"1","verse":"67","text":"उसका पिता जकरयाह पवित्र आत्मा तै भरग्या, अर भविष्यवाणी करण लाग्या:"},{"book":"लूका","chapter":"1","verse":"68","text":"“प्रभु इस्राएल का परमेसवर धन्य सै, क्यूँके उसनै अपणे माणसां पै निगांह करी अर उनका उद्धार करया सै,"},{"book":"लूका","chapter":"1","verse":"69","text":"अर अपणे दास दाऊद कै घराने म्ह म्हारै खात्तर एक शक्तिशाली उद्धारकर्ता ताहीं भेज्या सै,"},{"book":"लूका","chapter":"1","verse":"70","text":"(भोत पैहले प्रभु नै अपणे पवित्र नबियाँ कै जरिये यो कह्या था)"},{"book":"लूका","chapter":"1","verse":"71","text":"के वो हमनै दुश्मनां तै बचावैगा अर मेरे तै नफरत करण आळे की ताकत तै भी हमनै बचावैगा।"},{"book":"लूका","chapter":"1","verse":"72","text":"उसनै कह्या, के वो म्हारै पूर्वजां पै दया करैगा अर अपणे पवित्र करार नै याद राक्खैगा,"},{"book":"लूका","chapter":"1","verse":"73","text":"अर वो करार जो उसनै म्हारै पूर्वज अब्राहम तै करया था,"},{"book":"लूका","chapter":"1","verse":"74","text":"उसनै वादा करया सै, के वो म्हारे दुश्मनां कै हाथ तै हमनै छुड़ावैगा,"},{"book":"लूका","chapter":"1","verse":"75","text":"ताके जिन्दगी भर उसकै आग्गै पवित्रता अर धार्मिकता तै बिना डरें उसकी सेवा कर सकां।"},{"book":"लूका","chapter":"1","verse":"76","text":"हे मेरे बेट्टे, तू परमप्रधान का नबी कुह्वावैगा, क्यूँके तू प्रभु का रास्ता त्यार करण कै खात्तर आग्गै-आग्गै चाल्लैगा,"},{"book":"लूका","chapter":"1","verse":"77","text":"तू उसकै माणसां नै उद्धार का ज्ञान देगा, जो पापां की माफी तै मिलै सै।"},{"book":"लूका","chapter":"1","verse":"78","text":"यो म्हारे परमेसवर की उस बड़ी दया तै होगा। जिस तरियां सूरज चमकै सै, उसी तरियां मसीहा भी सुर्ग तै म्हारे धोरै आवैगा"},{"book":"लूका","chapter":"1","verse":"79","text":"ताके अन्धेरे अर मौत की छाया म्ह बैठण आळा नै रोशनी दे, वा रोशनी सही राह पै चाल्लण म्ह म्हारी मदद करैगी।”"},{"book":"लूका","chapter":"1","verse":"80","text":"अर बाळक यूहन्ना देह अर आत्मा म्ह मजबूत होन्दा गया, अर इस्राएल के माणसां पै जाहिर होण तै पैहले वो जंगल-बियाबान म्ह रह्या।"}]}