{"data":[{"book":"JOHN","chapter":"6","verse":"1","text":"Kimuri raa Jesus ni hano ki telaa vasi te Namo Galilee (e ttapa hoki ma ko te Namo Tiberias)."},{"book":"JOHN","chapter":"6","verse":"2","text":"Turaa tama iloo ni oo atu vaamuri, i laatou ni kkite i naa mahi TeAtua ni mee no malolloo te lopo tama ni mmaki."},{"book":"JOHN","chapter":"6","verse":"3","text":"Jesus ni hano ma ana disaipol raa no nnoho i aruna te tamaa mouna."},{"book":"JOHN","chapter":"6","verse":"4","text":"Ssao te Kaikai te Pasova raa ku taupiri."},{"book":"JOHN","chapter":"6","verse":"5","text":"Teenaa ki ttoka Jesus no kite te kuturana naa tama e oo ake kiaa ia, teenaa ki vasiri Ia ki Philip, “Taatou ma ki taavi ni kaikai i hea ki tau te haanai naa tama nei hakkaatoa?”"},{"book":"JOHN","chapter":"6","verse":"6","text":"(A Ia ni taratara peenei ki haaiteria Philip; maaoni iaa a Ia kunaa iloa i tana vana ma ki mee.)"},{"book":"JOHN","chapter":"6","verse":"7","text":"Philip ki mee ake, “Ki taavi ni kaikai ki llava i naa tama nei hakkaatoa, taatou e tau te pesi ni siliva e lava naa sehua e lua no taavi ni haraoa.”"},{"book":"JOHN","chapter":"6","verse":"8","text":"Andrew, te taina Simon Peter raa ki mee ake ki Jesus,"},{"book":"JOHN","chapter":"6","verse":"9","text":"“E mee te tamariki tanata e mee ana haraoa e rima ma naa ika e lua. Tevana iaa naa mee naa ma ki see tau te haanai naa tama nei hakkaatoa.”"},{"book":"JOHN","chapter":"6","verse":"10","text":"Jesus ki mee ake ki laatou, “Haia naa tama naa ki nnoho ki laro.” (Te kina naa e somo tana vvee.) Teenaa naa tama naa ni nnoho hakkaatoa ki laro. Te kooina naa taanata raa e noto naa simata e rima."},{"book":"JOHN","chapter":"6","verse":"11","text":"Jesus ki too naa haraoa raa no lotu ki TeAtua, teenaa vaevae iloo naa haraoa naa ki naa tama e nnoho i te kina naa. A Ia ni mee hoki peenaa i naa ika. Naa tama naa ni kkai no pposu hakaraaoi iloo."},{"book":"JOHN","chapter":"6","verse":"12","text":"Saaita laatou ni oti te kkai no pposu raa, Jesus ki mee ake ki ana disaipol, “Hakanaaopo naa kaikai e ttoe. Taatou ki see mee pakava naa kaikai naa.”"},{"book":"JOHN","chapter":"6","verse":"13","text":"Teenaa ki hakanaaopo laatou naa kaikai ni ttoe naa no ppii naa kete e sinahuru maa rua. Teenaa ko te kooina ni ttoe i naa haraoa e rima naa tama naa ni kkai."},{"book":"JOHN","chapter":"6","verse":"14","text":"Saaita naa tama naa ni kkite i naa mahi TeAtua ni hakassuratia Jesus raa, laatou ki taratara soko laatou, “Teenei maaoni ko te Pure TeAtua, Ttama ni llono taatou ma ki oti ku hakasura mai ki te maarama nei.”"},{"book":"JOHN","chapter":"6","verse":"15","text":"Jesus ni iloa maa laatou e taratara ma ki tauhia Ia ki hakanoho ma se tuku laatou, teenaa ki masike Ia no ahe hoki ki naa mouna soko Ia."},{"book":"JOHN","chapter":"6","verse":"16","text":"I te laasuru raa, naa disaipol Jesus raa ni oo ki tai."},{"book":"JOHN","chapter":"6","verse":"17","text":"Teenaa ki oo laatou no kkake i te poti raa ki ahe ki Capernaum. Saaita raa ku poouri, tevana iaa Jesus ni seai iloo ki tae ake ki laatou."},{"book":"JOHN","chapter":"6","verse":"18","text":"Saaita naa, te matani e lasi raa ni oko ka usa te moana."},{"book":"JOHN","chapter":"6","verse":"19","text":"Laatou ku mmao i te kina laatou ni aro mai, teenaa ki kkite laatou i Jesus e sare ake vaaruna te kirikiri ttai ki laatou poti. Naa tama naa ni mattaku hakaoti."},{"book":"JOHN","chapter":"6","verse":"20","text":"Teenaa ki mee ake Jesus, “Kootou see mattaku, teenei ko nau.”"},{"book":"JOHN","chapter":"6","verse":"21","text":"Laatou ni fiaffia ki hakkakea laatou Jesus ki loto te poti laatou. I te saaita naa koi, te poti laatou naa ku tae atu ki te kina laatou e oo."},{"book":"JOHN","chapter":"6","verse":"22","text":"Ssoa te aso raa, naa tama ni nnoho i telaa vasi te namo raa ni kkite maa teelaa se poti koi tokotasi ni moe i tai. Laatou ni illoa maa Jesus ni see kake i te poti naa. Laatou ni kkite maa teelaa ko naa disaipol raa koi ni kkake i te poti raa no aro ki telaa vasi."},{"book":"JOHN","chapter":"6","verse":"23","text":"Aaraa poti i Tiberias ni hakattau ake i tai te kina Jesus ni haanai te kuturana e lasi ki naa haraoa imuri a Ia ni lotu ki TeAtua."},{"book":"JOHN","chapter":"6","verse":"24","text":"Saaita te kuturana naa ni kkite maa Jesus ma ana disaipol raa ku seai, laatou ni kkake i naa poti raa no aro ki Capernaum no ssee i Jesus."},{"book":"JOHN","chapter":"6","verse":"25","text":"Saaita laatou ni llave i Jesus i telaa vasi raa, laatou ki vasiri ake kiaa Ia, “Rabai, koe ni tae mai i te saaita hea?”"},{"book":"JOHN","chapter":"6","verse":"26","text":"Teenaa ki mee ake Jesus, “Nau e taratara atu maaoni. Kootou e ssee iaa nau i kootou ni kkai no pposu i naa kaikai kootou ni kkai. Kootou ni see oomai ma i kootou ni massaro i naa mahi TeAtua ni mee."},{"book":"JOHN","chapter":"6","verse":"27","text":"Kootou ki see heheuna ma ki kauatu naa kaikai e takkoto koi no ppara. Kootou ki heheuna ki toa kootou naa kaikai te ora e ora hakaoti. Teenaa ko naa kaikai ma ki kauatu te Tama te Henua, i TeAtua Tamana ni tuku tana hakailona iaa Ia, teenaa iaa Ia e-hiahia i tana Tama.”"},{"book":"JOHN","chapter":"6","verse":"28","text":"Teenaa ki mee ake laatou ki Jesus, “Ni heuna peehea TeAtua e hiihai maa maatou ki mee?”"},{"book":"JOHN","chapter":"6","verse":"29","text":"Jesus ki mee ake, “TeAtua e hiihai maa kootou ki hakannoo ki tana Tama ni kkave mai.”"},{"book":"JOHN","chapter":"6","verse":"30","text":"Laatou ki vassiri hoki ki Jesus, “Se mahi TeAtua peehea koe e lavaa te mee ki kkite maatou, aa maatou ku hakannoo kiaa koe?"},{"book":"JOHN","chapter":"6","verse":"31","text":"Naa tippuna maatou raa ni kkai naa haraoa te lani iloto mouku. Naa taratara nei e takkoto iloto te Laupepa Tapu, ‘Laatou ni hanaia a Ia ki naa haraoa te lani.’”6.31 Ex 16.4,15; Ps 78.24"},{"book":"JOHN","chapter":"6","verse":"32","text":"Jesus ki mee ake, “Nau e taratara atu maaoni. Te haraoa ni kauatu Moses raa seai ko te haraoa te lani. Teenaa ko taku Tamana raa are e kauatu te haraoa maaoni te lani."},{"book":"JOHN","chapter":"6","verse":"33","text":"Te haraoa TeAtua e hookii raa, teenaa ko tana Tama ni kkave mai i te lani ki hakaora naa tama te maarama nei.”"},{"book":"JOHN","chapter":"6","verse":"34","text":"Teenaa ki mee ake laatou, “TeAriki, kaumai te haraoa naa i te kau saaita.”"},{"book":"JOHN","chapter":"6","verse":"35","text":"Jesus ki mee ake, “Nau nei ko te haraoa te ora. Naa tama e oomai kiaa nau raa ma ki see hiikkai hoki imuri, aa naa tama e lotu maaoni iaa nau raa ma ki see hiiunu hoki imuri."},{"book":"JOHN","chapter":"6","verse":"36","text":"Nau ni taratara atu maa kootou ku oti te kkite iaa nau, tevana iaa kootou ma ki see hakannoo mai."},{"book":"JOHN","chapter":"6","verse":"37","text":"Naa tama hakkaatoa e kaumai te Tamana raa ma ki oomai kiaa nau. Ttama e au kiaa nau raa ma ki see hakaahea a nau."},{"book":"JOHN","chapter":"6","verse":"38","text":"I te aa, nau ni see au i te lani no mee aku vana e fiffai. Nau ni au no haia naa vana te tama ni heuna ma ki au nau."},{"book":"JOHN","chapter":"6","verse":"39","text":"Ttama ni heuna ma ki au nau raa see hiihai ma se tama i ana tama ni kaumai raa e tiiake. Naa tama hakkaatoa ki hakaoratia a nau i te aso hakaoti."},{"book":"JOHN","chapter":"6","verse":"40","text":"Taku Tamana raa e hiihai maa naa tama hakkaatoa e kkite i tana Tama no hakannoo kiaa ia raa ki ttaka ma te ora e ora hakaoti. Laatou ma ki hakamasikeria a nau no ora i te aso hakaoti.”"},{"book":"JOHN","chapter":"6","verse":"41","text":"Naa Jew raa ni kaamata te taumaruu iaa Ia, iaa Ia ni mee maa, “Nau nei ko te haraoa ni au i te lani.”"},{"book":"JOHN","chapter":"6","verse":"42","text":"Teenaa ki taratara laatou peelaa, “Teenei seai ko Jesus te tama Joseph? Taatou e illoa i tana tamana ma tana tinna. Peehea ana taratara maa Ia ni au i te lani?”"},{"book":"JOHN","chapter":"6","verse":"43","text":"Jesus ki mee ake, “Kootou see taumaruu soko kootou."},{"book":"JOHN","chapter":"6","verse":"44","text":"Naa tama koi e oomai kiaa nau raa ko naa tama e hakapaaina mai taku Tamana kiaa nau, aa laatou ma ki hakamasikeria a nau no ora i te aso hakaoti."},{"book":"JOHN","chapter":"6","verse":"45","text":"Naa pure TeAtua raa ni sissii peelaa, ‘Naa tama hakkaatoa ma ki akonakina TeAtua.’ Naa tama e hakannoo ki TeAtua no illoa iaa Ia raa ma ki oomai kiaa nau.6.45 Is 54.13"},{"book":"JOHN","chapter":"6","verse":"46","text":"Tevana iaa see hai tama ku oti te kite i te Tamana. Ttama koi e au i TeAtua raa ku oti te kite i te Tamana."},{"book":"JOHN","chapter":"6","verse":"47","text":"Nau e taratara atu maaoni. Ttama e lotu raa e taka ma te ora e ora hakaoti."},{"book":"JOHN","chapter":"6","verse":"48","text":"Nau nei ko te haraoa te ora."},{"book":"JOHN","chapter":"6","verse":"49","text":"Naa tippuna kootou raa ni kkai naa haraoa iloto mouku, tevana iaa laatou ni mmate."},{"book":"JOHN","chapter":"6","verse":"50","text":"Tevana iaa te haraoa e au i te lani raa, teenaa se haraoa sara. Ttama e kai te haraoa naa ma ki see mate."},{"book":"JOHN","chapter":"6","verse":"51","text":"Nau raa ko te haraoa e ora ni au i te lani. Ki mee se tama e kai te haraoa nei, a ia ma ki ora hakaoti. Te haraoa ma ki kauake nau raa, teenaa ko taku haitino e hookii ki ora naa tama te maarama nei.”"},{"book":"JOHN","chapter":"6","verse":"52","text":"Teenaa ki kaamata naa Jew raa te hakatauttau soko laatou ka taratara peelaa, “Ttama nei e kaumai peehea tana haitino ki kkai taatou?”"},{"book":"JOHN","chapter":"6","verse":"53","text":"Teenaa ki mee ake Jesus, “Nau e taratara atu maaoni. Ki mee kootou see kkai te haitino te Tama te Henua ka unu tana ttoo, kootou ma ki see hai ora e takoto i kootou."},{"book":"JOHN","chapter":"6","verse":"54","text":"Naa tama e kkai taku haitino ka unu taku ttoo raa e ttaka ma te ora e ora hakaoti, teenaa laatou ma ki hakamasikeria a nau no ora i te aso hakaoti."},{"book":"JOHN","chapter":"6","verse":"55","text":"Taku haitino nei ko te kaikai maaoni, aa taku ttoo raa ko te vai maaoni."},{"book":"JOHN","chapter":"6","verse":"56","text":"Te tama e kai taku haitino ka unu taku ttoo raa e noho ma nau, aa nau hoki e noho ma te tama naa."},{"book":"JOHN","chapter":"6","verse":"57","text":"Nau nei ni heunatia mai taku Tamana, ttama e taka ma te ora maaoni. Teenei e takoto ai te ora maaoni raa hoki iaa nau. Peelaa hoki, ttama e kai taku haitino raa ma ki ora, iaa nau e taka ma te ora maaoni."},{"book":"JOHN","chapter":"6","verse":"58","text":"Teenei are te haraoa ni au i te lani. Te haraoa nei see mee maa ko naa haraoa naa tippuna kootou ni kkai. Laatou naa ni mmate, tevana iaa naa tama e kkai te haraoa nei ma ki ora hakaoti.”"},{"book":"JOHN","chapter":"6","verse":"59","text":"Jesus ni ako ake naa taratara nei ki naa tama iloto te hare lotu i Capernaum."},{"book":"JOHN","chapter":"6","verse":"60","text":"E tammaki naa disaipol ni llono i naa taratara nei ni mee peelaa, “Naa akonaki nei e hainattaa iloo. Ko ai ttama ma ki hakannoo ki naa taratara nei?”"},{"book":"JOHN","chapter":"6","verse":"61","text":"Jesus ni iloa maa laatou e taumaruu iaa ia, teenaa ki vanaake ia peelaa, “Kootou ku mannatu ki ffuro kootou iaa nau?"},{"book":"JOHN","chapter":"6","verse":"62","text":"Ki mee maa kootou e kkite i naa ahe te Tama te Henua raa ki tana kina ni noho imua, kootou ma ki mannatu peehea?"},{"book":"JOHN","chapter":"6","verse":"63","text":"TeAitu TeAtua e hookii te ora. Naa mahi te tama te maarama nei seai ni mahi maaoni. Aku taratara e kauatu nei ni taratara aitu. Kootou e ora i naa taratara naa."},{"book":"JOHN","chapter":"6","verse":"64","text":"Tevana iaa aaraa tama i kootou see hakannoo.” (Jesus ni iloa mai iloo imua ma ko ai naa tama ma ki see hakannoo aa ma te tama ma ki hakaarina a ia ki naa hakamau naa Jew.)"},{"book":"JOHN","chapter":"6","verse":"65","text":"A Ia ki ttao atu hoki tana taratara, “Teenei taku vana ni taratara atu maa see hai tama e lavaa te au kiaa nau ki mee a ia see hakattanaria mai TeAtua.”"},{"book":"JOHN","chapter":"6","verse":"66","text":"Tammaki iloo naa tama e tautari ki Jesus ni ffuro iaa Ia. Laatou ni see tautari atu hoki kiaa Ia."},{"book":"JOHN","chapter":"6","verse":"67","text":"Teenaa ki vasiri ake Jesus ki tana taka sinahuru maa ttakarua disaipol, “Ai kootou, kootou ku fiffai hoki ma ki ffuro kootou iaa nau?”"},{"book":"JOHN","chapter":"6","verse":"68","text":"Teenaa ki mee ake Simon Peter, “TeAriki, maatou ma ki ffuro ki ai? Koe naa e taka ma naa taratara te ora e ora hakaoti.6.68 Mt 16.16; Mk 8.29; Lk 9.20"},{"book":"JOHN","chapter":"6","verse":"69","text":"Maatou nei ku illoa maa koe naa ko te Tama e Tapu ni heunatia mai TeAtua.”"},{"book":"JOHN","chapter":"6","verse":"70","text":"Jesus ki mee ake, “Kootou, te taka sinahuru maa ttakarua nei, ni tama aaku ni hiri, anii? Tevana iaa te tama tokotasi i kootou se tipua!”"},{"book":"JOHN","chapter":"6","verse":"71","text":"A ia e taratara raa ko Judas, te tama Simon Iscariot. Niaaina maa ia te disaipol tokotasi i te taka sinahuru maa ttakarua disaipol Jesus raa, teenaa ko ia naa ma ki oti ku hakaari ake Jesus ki naa hakamau."}]}