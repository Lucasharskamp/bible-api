{"data":[{"book":"1 Samweli","chapter":"4","verse":"1","text":"Mbuli ya Samweli iwavikila Waizilaeli wose. Kipindi acho, Wafilisiti wailumba hamoja na wachola kuitowa na Waizilaeli. Waizilaeli weka ng'hambi yao ako Ebenezeli, na Wafilisiti weka ng'hambi yao ako Afeka."},{"book":"1 Samweli","chapter":"4","verse":"2","text":"Wafilisiti wawatowa Waizilaeli na wawakoma Waizilaeli elufu nne kuing'hondo."},{"book":"1 Samweli","chapter":"4","verse":"3","text":"Wakalizi wasigale viwabwelile mwiing'hambi, wavele wa Waizilaeli walonga, “Habali Mndewa Imulungu kawalekela lelo Wafilisiti watuhume? Tucholeni tukadisole sanduku da lagano da Mndewa Imulungu kulawa Shilo, ili dichole na siye mwiing'hondo na ditukombole kulawa mmakono ga waja otwihila.”"},{"book":"1 Samweli","chapter":"4","verse":"4","text":"Avo, wawatuma wanhu ako Shilo, na hewo wadigala sanduku da lagano da Mndewa Imulungu yeli na udahi wose, na yokala kindewa uchanha ya viumbe weli na mabawa. Waja iwana wabili wa ikimbigalo wa Eli, Hofini na Finehasi weza hamoja na sanduku da lagano da Mndewa Imulungu."},{"book":"1 Samweli","chapter":"4","verse":"5","text":"Sanduku da lagano da Mndewa Imulungu vidivikile kuna ing'hambi, Waizilaeli wose wadeng'helela ng'hani mbaka isi yose itigisika."},{"book":"1 Samweli","chapter":"4","verse":"6","text":"Wafilisiti viwahulike nyangi za ndeng'helelo walonga, “Nyangi zose azo za choni kuna ing'hambi ya Waebulania?”"},{"book":"1 Samweli","chapter":"4","verse":"7","text":"Wafilisiti wadumba, walonga, “Imulungu kengila kuna ing'hambi!” Avo, walonga, “Togaya! kwavija kinhu kamba kino hakinalawila."},{"book":"1 Samweli","chapter":"4","verse":"8","text":"Togaya! Nani yodaha kutukombola mmakono ga Imilungu ili na nguvu? Imilungu iino ayo iwakoboze Wamisili kwa mikubulo mingi ako kuluwala!"},{"book":"1 Samweli","chapter":"4","verse":"9","text":"Mweye Wafilisiti, gendeleleni kuwamba sikumuwe watumwa wa Waebulania, kamba wao viwakalile watumwa wetu. Wambeni kamba wambigalo mukaitowe!”"},{"book":"1 Samweli","chapter":"4","verse":"10","text":"Avo, Wafilisiti waitowa na Waizilaeli, na Waizilaeli wahumwa na wakimbila, kila imoja ukae kumwake. Siku dijo wakomigwa wakalizi wa magulu wa Kiizilaeli elufu selasini."},{"book":"1 Samweli","chapter":"4","verse":"11","text":"Sanduku da lagano da Imulungu disoligwa, na iwana wabili wa kimbigalo wa Eli, Hofini na Finehasi, wakomigwa."},{"book":"1 Samweli","chapter":"4","verse":"12","text":"Siku dijo, munhu imoja wa kabila da Benjamini kakimbila kulawa kuna ing'hondo mbaka ako Shilo. Kwa usungu kadega viwalo vake na kaigela nhimbwisi kudipala jake."},{"book":"1 Samweli","chapter":"4","verse":"13","text":"Viyavikile kamona Eli kakala mkigoda behi na nzila kowegesela, kwavija kakala moyo nyunguwaa mbuli ya sanduku da lagano da Imulungu. Munhu ayo viyavikile kudibuga kalonga mbuli zilawilile kuko, wanhu wose wa buga dijo walila kwa sauti."},{"book":"1 Samweli","chapter":"4","verse":"14","text":"Eli viyahulike sauti azo za ndilo kalonga. “Ndilo azo za choni?”"},{"book":"1 Samweli","chapter":"4","verse":"15","text":"Kipindi acho Eli kakala na miyaka malongo tisa na nane na meso gake gakala gavulale."},{"book":"1 Samweli","chapter":"4","verse":"16","text":"Munhu ayo kamulongela Eli, “Niye nilawa sambi baha kuna ing'hondo, ng'himbila lelo kulawa kuna ing'hondo.”"},{"book":"1 Samweli","chapter":"4","verse":"17","text":"Munhu ayo yamgalile usenga kamwidika, “Waizilaeli wawakimbila Wafilisiti. Na Waizilaeli wengi wakomigwa, na wanago wabili, Hofini na Finehasi vivija wakomigwa na sanduku da lagano da Imulungu disoligwa.”"},{"book":"1 Samweli","chapter":"4","verse":"18","text":"Munhu ayo viyatambule sanduku da lagano da Imulungu, Eli kagwa chalugata kulawa mkigoda chake umwambu wa ulwivi lwa buga na singo yake ibeneka na kadanganika, kwavija kakala mvele ng'hani na kazama. Eli kawalongoza Waizilaeli kwa miyaka malongo mane."},{"book":"1 Samweli","chapter":"4","verse":"19","text":"Kipindi acho mwehe wa Finehasi, kakala na inda ya lelo kesho kulela, viyahulike sanduku da lagano da Imulungu disoligwa na tata mkwe yake hamoja na mkasano wake wakomigwa, bahaja kona usungu kalela."},{"book":"1 Samweli","chapter":"4","verse":"20","text":"Avo viyakalile yohunyalika na kulonda kudanganika, waja iwang'hunga wamulongela, “Sikuudumbe, kulela mwana wa kimbigalo.” Lakini hawategeleze hebu kuwedika."},{"book":"1 Samweli","chapter":"4","verse":"21","text":"Kamkema mwana ayo Ikabodi, kalonga, “Ukulu ulawanya kwa Waizilaeli,” kwavija sanduku da lagano da Imulungu disoligwa, vivija mkasano wake na tata mkwe wake wose wadanganika."},{"book":"1 Samweli","chapter":"4","verse":"22","text":"Avo kalonga, “Ukulu ulawanya kwa Waizilaeli, kwavija sanduku da lagano da Imulungu disoligwa.”"}]}