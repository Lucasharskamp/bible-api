{"data":[{"book":"Upatakulhelhiya","chapter":"2","verse":"1","text":"“Wa nnepa wo wiirimu wa attu anrumelhenlhe Kuristo arii Uefeso nlhepeke ulha nttenga ulha, ‘Mii kinovarelha ittotwa saba wiimonono waka kineetakacha iriyari yo ikiango saba cha akhandiri cho idhahabu, phi neera,"},{"book":"Upatakulhelhiya","chapter":"2","verse":"2","text":"Kihochuwelha mitheko chinyu chonkhaye, kihochuwelha ukuruvalhelha winyu ni uvilhelha winyu. Kihochuwelha wiira khannooria waavilhelha attu o uwonya, kihochuwelha wiira nhaaphima alhe aneepanga ukhalha akarumiya uno ahikhalhaka chiicho, nkamwoona wiira o woothacha."},{"book":"Upatakulhelhiya","chapter":"2","verse":"3","text":"Inyuva nhanaa nrima wo uvilhelha ni uttwaruwa wo nlhatu wo uvara ntheko wo nchina naka ni mena khamwakhwilhe nrima."},{"book":"Upatakulhelhiya","chapter":"2","verse":"4","text":"Nansho kihanaa nlhove nimoka no uhimeriani, vano inyuva khannokittuna tho thoko chaari inyu khalhayi valhe."},{"book":"Upatakulhelhiya","chapter":"2","verse":"5","text":"Paahi, muupuwelheke vaari inyu nhinaaya uwulhuwa! Nkhoromeke ni upanga thoko chaapanga inyu ikatema yo upachera ilhe, ama mwaahireke chiicho kinoowa uwaninyu kiwe kaathamiha ikiango inyu vakittu vaya."},{"book":"Upatakulhelhiya","chapter":"2","verse":"6","text":"Nansho kinoutotopelhani ittu imoka, nnoovenga mitheko chinopanga aya Anikolai thoko chinorushiya aka mii.’ ”"},{"book":"Upatakulhelhiya","chapter":"2","verse":"7","text":"“Rii ni maaru, paahi etu, eeweke alhe Iphumu ya Nlhuku naahimeria aya milhoko cha attu anrumelhenlhe Kuristo."},{"book":"Upatakulhelhiya","chapter":"2","verse":"8","text":"“Wa nnepa wo wiirimu wa attu anrumelhenlhe Kuristo arii Usimirna nlhepeke ulha nttenga ulha,"},{"book":"Upatakulhelhiya","chapter":"2","verse":"9","text":"Kihochuwelha uhuva winyu ni tho kihochuwelha ni ushikini winyu chiicho, inakhalhaka wo ikekhiaye inyuva o nhakhu! Kihochuwelha uruwaniya uruwaniye inyu ni alhe aneechihana Ayahudi alhe nansho ahikhalhaka Ayahudi e ikeekhene, nansho o nlhoko wo inupa ya Nakare."},{"book":"Upatakulhelhiya","chapter":"2","verse":"10","text":"Nhoove mena mwaha unohalha uukhumelhelhani wiira ntwaruwe. Mwiwelhelheke! O uwonya nothanana ulhikachani, ni akina munlhokoni mwinyu nowaahelha muuttukiyani. Ni inyu nnoowa mwaahuva mahuku khumi. Nkhalheke ni nrima ata ukhwa winyu ni mii kinoowa koottukani mphumburu wo ukumi."},{"book":"Upatakulhelhiya","chapter":"2","verse":"11","text":"“Rii ni maaru, paahi etu eeweke alhe Iphumu inaahimeria aya milhoko cha attu anrumelhenlhe Kuristo!”"},{"book":"Upatakulhelhiya","chapter":"2","verse":"12","text":"“Wa nnepa wo wiirimu wa attu anrumelhenlhe Kuristo arii Upergamoni nlhepeke ulha nttenga ulha, Mii kirii ni uphanga wo wiithia velhi uno ni uno phi neera."},{"book":"Upatakulhelhiya","chapter":"2","verse":"13","text":"Kihochuwelha unokhalha inyu, phiri ihiche yulhupalhe inokhalha awe Nakare ni utawara! Nansho nhovarechesha chinene nchina naka, mena khanrunne nrima inyu, ata mahuku karumiya o uhimiechesha, o ukhulhuvelhiya Antipa veeviye awe, vakittu vanokhalha awe Nakare valhe."},{"book":"Upatakulhelhiya","chapter":"2","verse":"14","text":"Nansho kihanaa nlhove nikani no uwaamukani, ahaawo akina munlhokoni mwinyu arii akarumiya a Balaamu amwiittuchinhe Balaki aattekihe ashaana o Israeli wiira alhie cholhia chilhapelhiye isinyago ni upanga ishembwere."},{"book":"Upatakulhelhiya","chapter":"2","verse":"15","text":"Ni chiichammo, ahaawo mmilhokoni mwinyu attu anottwara meettuchiho a Anikolai."},{"book":"Upatakulhelhiya","chapter":"2","verse":"16","text":"Paahi, nkhoromeke etu. Ama mwaahireke chiicho, kinoowa uwaninyu phiyaru ni waana ikhoto ni yayo attu ayo ni yoyo uphanga unkhuma umalhakuni waka uyo.”"},{"book":"Upatakulhelhiya","chapter":"2","verse":"17","text":"“Rii ni maaru, paahi etu eeweke alhe Iphumu ya Nlhuku naahimeria awe milhoko cha attu anrumelhenlhe Kuristo! ‘Nohalha ukottolha kinommaha yolhia ivithiye ineehaniya imana. Kinommaha chiicho nlhuku noteelha nilhepiye nchina no naanano nihichuwelhiye ni ntu riyoothe aahikhalheru ulhe nopochera ulhe.’ ”"},{"book":"Upatakulhelhiya","chapter":"2","verse":"18","text":"“Wa nnepa wo wiirimu wa attu anrumelhenlhe Kuristo arii Uthiatira nlhepeke ulha nttenga ulha,"},{"book":"Upatakulhelhiya","chapter":"2","verse":"19","text":"Kihochuwelha chineera inyu wo ukavihana ni waakavihera attu akina. Kihochuwelha uttuna winyu ni upisha nrima winyu ni urumiya winyu ni uvilhelha winyu. Vano inyuva nnopanga chittu cho urera chinene upwaha machokholhelho valhe."},{"book":"Upatakulhelhiya","chapter":"2","verse":"20","text":"Nansho kihanaa nlhove nimoka no uwaamukani, inyuva nnonvilhelha Yezebeli nthiyana neechihana namilhohi ulhe. Neettuchiha ni waapoteriha anamitheko aka wiira apange ishembwere ni ulhia isadaka yo cholhia chilhapelhiye isinyago."},{"book":"Upatakulhelhiya","chapter":"2","verse":"21","text":"“Ni mii kihonhiyerera wiira akhorome, nansho kanottuna uhiya ishembwere inopanga awe."},{"book":"Upatakulhelhiya","chapter":"2","verse":"22","text":"Mwiwelhelheke! Vano kinontwarusha wo unhelha mareta yoyo vamoka ni ashikhunanawe onkhaye o ulhuva aalhuvanne awe ayo, atwaruwache chinene mpaka vanohalha aya ukhoroma mitheko cho unanara chimpanganne aya chiyo."},{"book":"Upatakulhelhiya","chapter":"2","verse":"23","text":"Tho, kinoweevakacha anatwarana awe onkhaye, wiira milhoko cha attu anokirumelhelha onkhaye achuwelhe wiira mii phi nowehaweha mirima ni moopuwelho a attu. Kinonlhiva kila mmoka inyu wo mitheko chipannge inyu.”"},{"book":"Upatakulhelhiya","chapter":"2","verse":"24","text":"“Nansho mwaatti akina nri Uthiatira uwo nhinotwara meettuchiho a Yezebeli aneehana awe nlhove nivithiye na Nakare. Kinouhimeriani wiira akinouthathani nsigo nkina."},{"book":"Upatakulhelhiya","chapter":"2","verse":"25","text":"Mmarechesheke alhe arina inyu naanano ayo mpaka vanohalha aka uwa.”"},{"book":"Upatakulhelhiya","chapter":"2","verse":"26","text":"“Nohalha ukottolha ni uvarechesha malhove aka mpaka umalhelha, kinommaha ikuru yo waatawara attu o ilhapo chikina."},{"book":"Upatakulhelhiya","chapter":"2","verse":"27","text":"Noopatta ikuru yo utawara wo ikopo yo yuuma ni waapweshakacha thoko chittu chuupiye wo ulhoko."},{"book":"Upatakulhelhiya","chapter":"2","verse":"28","text":"Ni uyo nowa upochera ikuru thoko chechilhe chipochenre aka mii chii ukhuma wa Athumwanaka. Tho, kinommaha nhana, ittotwa yo wichishu.”"},{"book":"Upatakulhelhiya","chapter":"2","verse":"29","text":"“Rii ni maaru, paahi etu eeweke alhe Iphumu ya Nlhuku naahimeria awe milhoko cha attu anrumelhenlhe Kuristo!”"}]}