{"data":[{"book":"Kɛwanle","chapter":"4","verse":"1","text":"Piyɛri nun Yoni yi fala tiini waxatin naxan yi yamaan xa, saraxaraline nun Ala Batu Banxin kantan muxune mangan nun Saduse muxune4.1 Saduse muxune: Yahudiyane nan yi muxuni itoe ra naxanye lan ma fe yi a ra, e xa dinan suxu kii kedenni. Lanna mi yi e nun Farisi muxune tagi. E tan mi yi laxi malekane ra. E mɔn mi yi laxi a ra a muxune kelima nɛn sayani. yi fa."},{"book":"Kɛwanle","chapter":"4","verse":"2","text":"E yi xɔlɔxi han, bayo xɛrane yi yamaan xaranma. E yi a falama a faxa muxune kelima nɛn sayani alo Yesu."},{"book":"Kɛwanle","chapter":"4","verse":"3","text":"E yi e suxu, e yi e sa kasoon na han xɔtɔnni bayo kɔɛɛn bata yi so."},{"book":"Kɛwanle","chapter":"4","verse":"4","text":"Koni muxun naxanye e falan mɛ, na wuyaxi yi la a ra. Dɛnkɛlɛya muxune yi wuya ayi han muxu wuli suulun ɲɔxɔn xɛmɛne gbansanna."},{"book":"Kɛwanle","chapter":"4","verse":"5","text":"Na xɔtɔn bode, yamaan mangane nun fonne nun sariya karamɔxɔne yi e malan Yerusalɛn taani."},{"book":"Kɛwanle","chapter":"4","verse":"6","text":"Saraxarali Kuntigi Singena Anasa yi na e nun Kayafa nun Yoni nun Alesandire nun Saraxarali Kuntigi Singena denbayaan muxu gbɛtɛye."},{"book":"Kɛwanle","chapter":"4","verse":"7","text":"E yi Piyɛri nun Yoni ti e yɛtagi, e yi e maxɔdin, e naxa, “Ɛ ito ligaxi nde sɛnbɛ bun hanma xinla mundun yi?”"},{"book":"Kɛwanle","chapter":"4","verse":"8","text":"Piyɛri yi lugoxi Alaa Nii Sariɲanxin na, a yi e yabi, a naxa, “Yamaan mangane nun fonne,"},{"book":"Kɛwanle","chapter":"4","verse":"9","text":"xa ɛ nxu makitima wali faɲina fe ra to naxan ligaxi lɛbutɛnna xa, e nun a rakɛndɛyaxi kii naxan yi,"},{"book":"Kɛwanle","chapter":"4","verse":"10","text":"nayi ɛ xa a kolon, ɛ tan nun Isirayila yamaan birin, fa fala xɛmɛni ito tixi ɛ yɛtagi kɛndɛyani Yesu Nasarɛti kaan xinla barakan nin, Alaa Muxu Sugandixina, ɛ naxan gbangban wudin ma, Ala yi a rakeli sayani."},{"book":"Kɛwanle","chapter":"4","verse":"11","text":"Kitabun Yesu ito nan ma fe falaxi, a naxa, ‘Ɛ tan banxi tiine ɛ mɛ gɛmɛn naxan na, na bata findi banxin gɛmɛ fisamantenna ra.’4.11 Yaburin 118.22"},{"book":"Kɛwanle","chapter":"4","verse":"12","text":"Kisin mi sɔtɛ muxu gbɛtɛ yo xɔn, bayo xili gbɛtɛ yo mi dunuɲa yi, naxan fixi muxune fe ra en kisin sɔtɛ naxan sabu ra.”"},{"book":"Kɛwanle","chapter":"4","verse":"13","text":"E yi kabɛ Piyɛri nun Yoni a xaxili ragidin ma, amasɔtɔ xarantarene nan tun yi e ra naxanye mi fe kolon. Na yi a yita e ra a e yi Yesu nan fɔxɔ ra."},{"book":"Kɛwanle","chapter":"4","verse":"14","text":"Koni bayo e yi xɛmɛn kɛndɛyaxin toma tixi e dɛxɔn ma, e mi yi nɔɛ sese falɛ."},{"book":"Kɛwanle","chapter":"4","verse":"15","text":"Koni e yi xarandiine yamari, a e xa mini kitisa yamaan malanni, e yi falan ti fɔlɔ e bode xa, e naxa,"},{"book":"Kɛwanle","chapter":"4","verse":"16","text":"“En nanfe ligama muxuni itoe ra? Amasɔtɔ Yerusalɛn kaane birin a kolon a e bata kabanako fe gbeen liga. En mi nɔɛ a matandɛ."},{"book":"Kɛwanle","chapter":"4","verse":"17","text":"Koni en xa tɔnna sa e ra, a e nama fa falan ti muxu yo xa Yesu xinli alogo feni ito nama xuya ayi yamaan tagi.”"},{"book":"Kɛwanle","chapter":"4","verse":"18","text":"E yi Piyɛri nun Yoni xili, e yi e yamari a e nama fa fala yo ti hanma e xaranna ti Yesu xinli."},{"book":"Kɛwanle","chapter":"4","verse":"19","text":"Koni Piyɛri nun Yoni yi e yabi, e naxa, “Ɛ tan yɛtɛɛn xa a mato xa nxu lan nxu xa ɛ tan nan xui suxu hanma Ala."},{"book":"Kɛwanle","chapter":"4","verse":"20","text":"Nxu naxan toxi nxu yi a mɛ, nxu mi nɔɛ tondɛ na falɛ.”"},{"book":"Kɛwanle","chapter":"4","verse":"21","text":"E mɔn yi e kɔnkɔ e ma kati, na xanbi ra, e yi e beɲin. E mi yi nɔɛ e ɲaxankatɛ, amasɔtɔ yamaan birin yi Ala tantunma fe ligaxini ito a fe ra."},{"book":"Kɛwanle","chapter":"4","verse":"22","text":"Amasɔtɔ xɛmɛn naxan nakɛndɛya findi kabanako feen na, na barin bata yi dangu ɲɛɛ tonge naanin na."},{"book":"Kɛwanle","chapter":"4","verse":"23","text":"E to e beɲin, Piyɛri nun Yoni yi siga e lanfane fɛma. Saraxarali kuntigine nun yamaan fonne feen naxan falaxi e xa, e na birin yɛba e xa."},{"book":"Kɛwanle","chapter":"4","verse":"24","text":"E na mɛ waxatin naxan yi, e birin yi e xui ramini Ala ma ɲɛnige kedenni, e naxa, “Nxu kanna, i tan naxan kore xɔnna nun bɔxɔ xɔnna nun fɔxɔ igen nun e yi seene birin daxi,"},{"book":"Kɛwanle","chapter":"4","verse":"25","text":"i tan naxan falan ti Alaa Nii Sariɲanxin nun nxu benba Dawuda xɔn ma, i ya walikɛna, i naxa,"},{"book":"Kɛwanle","chapter":"4","verse":"26","text":"Dunuɲa mangane bata tondi,"},{"book":"Kɛwanle","chapter":"4","verse":"27","text":"“Bayo ɲɔndin na a ra yati, Herode nun Pɔnsi Pilati nun Yahudiyatarene nun Isirayila yamaan birin e malan nɛn taani ito kui i ya walikɛ sariɲanxin Yesu xili ma i naxan sugandixi."},{"book":"Kɛwanle","chapter":"4","verse":"28","text":"I sɛnbɛn nun i sagoon bata yi feen naxanye ragidi, e yi ne birin liga."},{"book":"Kɛwanle","chapter":"4","verse":"29","text":"Awa iki, Marigina, i tuli mati e fala xɔlɛne ra, i tin i ya walikɛne xa i ya falan nali xaxili ragidi gbeeni."},{"book":"Kɛwanle","chapter":"4","verse":"30","text":"I yiini bandun alogo muxune xa kɛndɛya, taxamasenne nun kabanako feene yi liga i ya walikɛ sariɲanxin Yesu xinli.”"},{"book":"Kɛwanle","chapter":"4","verse":"31","text":"E yelinxina Ala maxandɛ, e yi malanxi dɛnaxan yi, mɛnna yi xuruxurun. E birin yi lugo Alaa Nii Sariɲanxin na. E yi Alaa falan nali xaxili ragidini."},{"book":"Kɛwanle","chapter":"4","verse":"32","text":"Xaxili kedenna nun nii kedenna yi lu dɛnkɛlɛya yamaan muxune birin ma. Muxu yo mi yi a falama, a naxa, n gbeen ni ito ra, bayo e birin malanna nan yi e yii seene ra."},{"book":"Kɛwanle","chapter":"4","verse":"33","text":"Xɛrane yi lu Marigi Yesu keli feen sereyaan bɛ sɛnbɛ gbeeni. Baraka gbeen yi lu e birin xɔn!"},{"book":"Kɛwanle","chapter":"4","verse":"34","text":"Bayo sese mi yi dasaxi muxu yo ma e yɛ. Xɛɛ bɔxɔn nun banxine yi naxanye yii, e yi e matima nɛn, e yi e saren xali,"},{"book":"Kɛwanle","chapter":"4","verse":"35","text":"e sa e sa xɛrane bun. Xɛrane yi gbetin taxun muxune ra alo e makona a ma kii naxan yi."},{"book":"Kɛwanle","chapter":"4","verse":"36","text":"Awa, Lewi bɔnsɔnna xɛmɛna nde yi na, naxan bari Sipiri yamanani, a yi xili Yusufu. Xɛrane yi a xili sa Baranabasi. Na bunna nɛɛn, “Muxu Ralimaniyana.”"},{"book":"Kɛwanle","chapter":"4","verse":"37","text":"Xɛɛ bɔxɔna nde yi a yii, a na mati, a yi fa a sara gbetin sa xɛrane bun."}]}