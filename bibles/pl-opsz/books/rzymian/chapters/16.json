{"data":[{"book":"Rzymian","chapter":"16","verse":"1","text":"Wkrótce odwiedzi was Feba, która wierzy Panu i pomaga kościołowi w Kenchrach."},{"book":"Rzymian","chapter":"16","verse":"2","text":"Przyjmijcie ją serdecznie i z godnością—jak samego Pana. Okażcie jej wszelką pomoc, bo bardzo troszczyła się zarówno o mnie, jak i o wielu innych wierzących."},{"book":"Rzymian","chapter":"16","verse":"3","text":"Przekażcie moje pozdrowienia Pryscylli i Akwili, moim współpracownikom w służbie Chrystusowi."},{"book":"Rzymian","chapter":"16","verse":"4","text":"Narażali dla mnie życie i nie tylko ja mam wobec nich dług wdzięczności, ale i wszystkie kościoły pochodzenia pogańskiego."},{"book":"Rzymian","chapter":"16","verse":"5","text":"Pozdrówcie też kościół, który spotyka się w ich domu. Pozdrawiam drogiego mi Epeneta, który jako pierwszy w całej prowincji Azja uwierzył Chrystusowi."},{"book":"Rzymian","chapter":"16","verse":"6","text":"Pozdrówcie też: Marię, która z oddaniem służyła waszej sprawie;"},{"book":"Rzymian","chapter":"16","verse":"7","text":"Andronika i Juniasa—moich rodaków i współwięźniów, którzy cieszą się szacunkiem apostołów i wcześniej niż ja uwierzyli Panu;"},{"book":"Rzymian","chapter":"16","verse":"8","text":"Ampliata—tak drogiego mi w Panu;"},{"book":"Rzymian","chapter":"16","verse":"9","text":"Urbana—naszego współpracownika w służbie; drogiego mi Stachysa;"},{"book":"Rzymian","chapter":"16","verse":"10","text":"Apellesa, który sprawdził się jako sługa Chrystusa; wszystkich z domu Arystobula;"},{"book":"Rzymian","chapter":"16","verse":"11","text":"Herodiona—mojego rodaka, i wszystkich z domu Narcyza."},{"book":"Rzymian","chapter":"16","verse":"12","text":"Pozdrówcie: Tryfenę, Tryfozę i drogą Persydę, które tak wiele napracowały się dla Pana;"},{"book":"Rzymian","chapter":"16","verse":"13","text":"Rufusa—wybranego przez Pana, i jego matkę, która i dla mnie jest jak prawdziwa matka;"},{"book":"Rzymian","chapter":"16","verse":"14","text":"Asynkryta, Flegonta, Hermesa, Patrobę, Hermasa i pozostałych wierzących, którzy są z nimi;"},{"book":"Rzymian","chapter":"16","verse":"15","text":"Filologa i Julię; Nereusza i jego siostrę; Olimpasa oraz wszystkich wierzących, którzy są z nimi."},{"book":"Rzymian","chapter":"16","verse":"16","text":"Pozdrówcie się nawzajem przyjacielskim pocałunkiem."},{"book":"Rzymian","chapter":"16","verse":"17","text":"Na koniec, przyjaciele, chcę wam przypomnieć jeszcze jedno: Unikajcie tych, którzy wywołują podziały i doprowadzają innych do upadku, postępując wbrew nauce, którą przyjęliście."},{"book":"Rzymian","chapter":"16","verse":"18","text":"Oni nie służą Chrystusowi, naszemu Panu, ale własnemu brzuchowi! Miłymi słowami i pochlebstwami zwodzą łatwowiernych ludzi."},{"book":"Rzymian","chapter":"16","verse":"19","text":"Ale wasze posłuszeństwo Bogu jest znane wszystkim—tak bardzo się z tego cieszę! Pragnę też, abyście byli pełni mądrości i czynili dobro, a trzymali się z dala od wszelkiego zła."},{"book":"Rzymian","chapter":"16","verse":"20","text":"Już wkrótce Bóg, który obdarza ludzi pokojem, zmiażdży szatana pod waszymi stopami. Niech Jezus, nasz Pan, obdarza was swoją łaską!"},{"book":"Rzymian","chapter":"16","verse":"21","text":"Tymoteusz—mój współpracownik, oraz Lucjusz, Jazon i Sozypater—moi rodacy, przesyłają wam najlepsze życzenia."},{"book":"Rzymian","chapter":"16","verse":"22","text":"Pozdrawiam was również ja, Tercjusz, który jako sekretarz Pawła pisałem ten list."},{"book":"Rzymian","chapter":"16","verse":"23","text":"Także Gajus prosi o przekazanie wam pozdrowień. Jestem teraz gościem w jego domu, w którym spotyka się także tutejszy kościół."},{"book":"Rzymian","chapter":"16","verse":"24","text":"Pozdrowienia przesyła wam Erast—skarbnik miejski, oraz Kwartus—wasz przyjaciel."},{"book":"Rzymian","chapter":"16","verse":"25","text":"Bóg może wzmocnić waszą wiarę! Taka jest treść głoszonej przeze mnie dobrej nowiny o Jezusie Chrystusie. Przez wieki była ona okryta tajemnicą,"},{"book":"Rzymian","chapter":"16","verse":"26","text":"a teraz, dzięki pismom proroków, została ujawniona na rozkaz odwiecznego Boga. Bóg objawił ją po to, aby także poganie uwierzyli Jezusowi i okazali Mu posłuszeństwo."},{"book":"Rzymian","chapter":"16","verse":"27","text":"Jedynemu Bogu, w którym jest pełnia mądrości, niech będzie wieczna chwała, przez Jezusa Chrystusa—naszego Pana. Amen!"}]}