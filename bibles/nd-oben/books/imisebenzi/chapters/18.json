{"data":[{"book":"Imisebenzi","chapter":"18","verse":"1","text":"Ngemva kwalokho uPhawuli wasuka e-Athene waya eKhorinte."},{"book":"Imisebenzi","chapter":"18","verse":"2","text":"Khonapho wahlangana lomJuda owayethiwa ngu-Akhwila, owasePhontusi ngomdabuko, owayesanda kufika lapho evele e-Ithali lomkakhe uPhrisila ngoba uKlawudiyasi wayekhuphe isinqumo sokuthi amaJuda wonke aphume eRoma. UPhawuli wahamba wayababona,"},{"book":"Imisebenzi","chapter":"18","verse":"3","text":"kwathi ngoba engumenzi wamathente njengabo wasehlala labo, wasebenza labo."},{"book":"Imisebenzi","chapter":"18","verse":"4","text":"NgamaSabatha wonke wayesiya esinagogweni ebonisana lamaJuda lamaGrikhi ezama ukuwaphendula."},{"book":"Imisebenzi","chapter":"18","verse":"5","text":"Kwathi uSayilasi loThimothi sebefikile bevela eMasedoniya, uPhawuli wasenikela isikhathi sakhe sonke ekutshumayeleni kuphela efakaza kumaJuda ukuthi uJesu wayenguKhristu."},{"book":"Imisebenzi","chapter":"18","verse":"6","text":"Kodwa kwathi lapho amaJuda emphikisa njalo emchothoza, wathintitha izembatho zakhe phambi kwawo wathi, “Igazi lenu kalibe phezu kwamakhanda enu! Mina sengiwenzile owami umlandu. Kusukela manje sengisiya kwabeZizwe.”"},{"book":"Imisebenzi","chapter":"18","verse":"7","text":"UPhawuli wasesuka esinagogweni waya endlini eseceleni, eyayingekaThithu Justusi, owayekhonza uNkulunkulu."},{"book":"Imisebenzi","chapter":"18","verse":"8","text":"UKhrispasi, umphathi wesinagogu, kanye lendlu yakhe yonke bakholwa eNkosini; kwathi labanengi bamaKhorinte abamuzwayo bakholwa, babhaphathizwa."},{"book":"Imisebenzi","chapter":"18","verse":"9","text":"Ngobunye ubusuku iNkosi yakhuluma kuPhawuli ngombono yathi: “Ungesabi; qhubeka utshumayela, ungathuli."},{"book":"Imisebenzi","chapter":"18","verse":"10","text":"Ngoba mina ngilawe, kakho ozakuhlasela akulimaze, ngoba ngilabantu abanengi kulelidolobho.”"},{"book":"Imisebenzi","chapter":"18","verse":"11","text":"Ngakho uPhawuli wahlala khona okomnyaka olengxenye, ebafundisa ilizwi likaNkulunkulu."},{"book":"Imisebenzi","chapter":"18","verse":"12","text":"UGaliyo esangusibalukhulu wase-Akhayiya, amaJuda eKhorinte amanyana ahlasela uPhawuli, amletha emthethwandaba,"},{"book":"Imisebenzi","chapter":"18","verse":"13","text":"amangalela esithi, “Indoda le idonsela abantu ekukhonzeni uNkulunkulu ngezindlela eziphambene lomthetho.”"},{"book":"Imisebenzi","chapter":"18","verse":"14","text":"Kwathi uPhawuli esathi uyakhuluma, uGaliyo wathi kumaJuda, “Kube lina maJuda libika ngokona okuthile loba icala lokuganga okubi, bekufanele ukuthi ngililalele."},{"book":"Imisebenzi","chapter":"18","verse":"15","text":"Kodwa njengoba kuphathelane ngezinto zamazwi lamabizo, langomthetho wenu; kulungiseni lina. Mina kangiyikuba ngumahluleli wezinto ezinjalo.”"},{"book":"Imisebenzi","chapter":"18","verse":"16","text":"Wasesithi kabaxotshwe enkantolo."},{"book":"Imisebenzi","chapter":"18","verse":"17","text":"Bonke basebephendukela uSosithene, umphathi wesinagogu, bamtshaya phambi kwenkantolo. Kodwa uGaliyo kazange athi thiki lakancane."},{"book":"Imisebenzi","chapter":"18","verse":"18","text":"UPhawuli waphinda wahlala njalo okwesikhathi esithile eKhorinte. Wasetshiya abazalwane waya e-Asiriya, ephelekezelwa nguPhrisila lo-Akhwila. Engakaweli ulwandle waqala wagela inwele zakhe eKhenkireya ngenxa yesifungo ayesenzile."},{"book":"Imisebenzi","chapter":"18","verse":"19","text":"Bafika e-Efesu lapho uPhawuli atshiya khona uPhrisila lo-Akhwila. Yena waya esinagogweni wayabonisana lamaJuda."},{"book":"Imisebenzi","chapter":"18","verse":"20","text":"Bamcela ukuthi ahlale okwesikhathi eside kodwa wala."},{"book":"Imisebenzi","chapter":"18","verse":"21","text":"Wathi esesuka wathembisa wathi, “Ngizaphenduka nxa kuyintando kaNkulunkulu.” Wasewela ulwandle esuka e-Efesu."},{"book":"Imisebenzi","chapter":"18","verse":"22","text":"Wakhuphukela eKhesariya wahamba wayabingelela ibandla eJerusalema, wasesehlela e-Antiyokhi."},{"book":"Imisebenzi","chapter":"18","verse":"23","text":"UPhawuli eseke wahlala e-Antiyokhi wasuka lapho wabhoda indawo ngendawo kuwo wonke umango waseGalathiya lowaseFirigiya eqinisa bonke abafundi."},{"book":"Imisebenzi","chapter":"18","verse":"24","text":"Kusenjalo, umJuda owayethiwa ngu-Apholo, owe-Alekizandriya ngomdabuko, weza e-Efesu. Wayeyindoda efundileyo, elolwazi olukhulu ngeMibhalo."},{"book":"Imisebenzi","chapter":"18","verse":"25","text":"Yayifundisiwe ngendlela yeNkosi, ikhuluma ngomfutho njalo ifundisa okuqondileyo ngoJesu, isazi ngobhaphathizo lukaJohane kuphela."},{"book":"Imisebenzi","chapter":"18","verse":"26","text":"Yakhuluma ngesibindi esinagogweni. Kwathi uPhrisila lo-Akhwila beyizwa, bayinxusa emzini wabo, bayichazela ngokugcweleyo indlela kaNkulunkulu."},{"book":"Imisebenzi","chapter":"18","verse":"27","text":"U-Apholo wayefuna ukuya e-Akhayiya, abazalwane basebemkhuthaza, babhalela abafundi khonale ukuthi bamamukele. Wathi efika khona waba luncedo olukhulu kulabo ababekholwe beholwa ngumusa."},{"book":"Imisebenzi","chapter":"18","verse":"28","text":"Ngoba watshukana lamaJuda ewaphikisa enkundleni, ebonisa obala eMibhalweni ukuthi uJesu wayenguKhristu."}]}