{"data":[{"book":"ІСАІ","chapter":"13","verse":"1","text":"Прароцтва пра Вавілон, якое выказаў Ісая, сын Амосаў."},{"book":"ІСАІ","chapter":"13","verse":"2","text":"Падымеце сьцяг на голай гары, узвысьце голас; махнеце ім рукою, каб ішлі ў браму ўладароў."},{"book":"ІСАІ","chapter":"13","verse":"3","text":"Я даў наказ выбранцам Маім, і заклікаў на выкананьне гневу Майго моцных Маіх, якія трыумфуюць у велічы Маёй."},{"book":"ІСАІ","chapter":"13","verse":"4","text":"Вялікі гоман на горах, як бы шматлікага народу, мяцежны гул царстваў і народаў, што сабраліся разам: Гасподзь Саваоф азірае баявое войска."},{"book":"ІСАІ","chapter":"13","verse":"5","text":"Ідуць з далёкай краіны, ад краю неба, Гасподзь і носьбіты гневу Ягонага, каб зьнішчыць усю зямлю."},{"book":"ІСАІ","chapter":"13","verse":"6","text":"Галасеце, бо дзень Госпада блізкі, - ідзе, як разбуральная сіла ад Усемагутнага."},{"book":"ІСАІ","chapter":"13","verse":"7","text":"Таму рукі ва ўсіх апусьціліся, і сэрца ў кожнага чалавека растала."},{"book":"ІСАІ","chapter":"13","verse":"8","text":"Жахнуліся, курчы і боль ахапілі іх; пакутуюць, як парадзіха, зьдзіўлена глядзяць адзін на аднаго, твары ў іх разгарэліся."},{"book":"ІСАІ","chapter":"13","verse":"9","text":"Вось, прыходзіць дзень Госпада грозны, з гневам і палкаю лютасьцю, каб зрабіць зямлю пустыняю і вынішчыць зь яе грэшнікаў яе."},{"book":"ІСАІ","chapter":"13","verse":"10","text":"Зоркі нябесныя і сьвяцілы не даюць свайго сьвятла; сонца цьміцца пры ўзыходзе сваім, і месяц ня зьзяе сьвятлом сваім."},{"book":"ІСАІ","chapter":"13","verse":"11","text":"Я пакараю сьвет за ліха, і бязбожных - за беззаконьні іхнія, і пакладу канец высокаразумнасьці ганарыстых і зьнішчу пыхлівасьць прыгнятальнікаў;"},{"book":"ІСАІ","chapter":"13","verse":"12","text":"зраблю так, што людзі будуць даражэйшыя за чыстае золата, і мужчыны - даражэйшыя за золата Афірскае."},{"book":"ІСАІ","chapter":"13","verse":"13","text":"Дзеля гэтага скалану неба, - і зямля зрушыцца зь месца свайго ад лютасьці Госпада Саваофа, у дзень палымянага гневу Яго."},{"book":"ІСАІ","chapter":"13","verse":"14","text":"Тады кожны, як гнаная сарна і як пакінутыя авечкі, вернецца да народу свайго, і кожны пабяжыць у сваю зямлю,"},{"book":"ІСАІ","chapter":"13","verse":"15","text":"Але кожны злоўлены будзе заколаты, і каго схопяць, той памрэ ад меча."},{"book":"ІСАІ","chapter":"13","verse":"16","text":"І дзеці іх будуцуь разьбітыя на вачах у іх; дамы іхнія будуць зрабаваныя і жанкі іх зьняслаўленыя."},{"book":"ІСАІ","chapter":"13","verse":"17","text":"Вось, я падыму супроць іх Мідзянаў, якія ня цэняць срэбра і ня прагнуць золата."},{"book":"ІСАІ","chapter":"13","verse":"18","text":"Лукі іхнія пратнуць юнакоў і не пашкадуюць плоду ўлоньня: вока іхняе не ўмілажаліцца зь дзяцей."},{"book":"ІСАІ","chapter":"13","verse":"19","text":"І Вавілон, акраса царстваў, гонар Халдэяў, будзе зруйнаваны Богам, як Садома і Гамора,"},{"book":"ІСАІ","chapter":"13","verse":"20","text":"не заселіцца ніколі, і з роду ў род ня будзе жыхароў у ім; не раскіне Аравіцянін намёту свайго, і пастухі са статкамі ня будуць адпачываць там."},{"book":"ІСАІ","chapter":"13","verse":"21","text":"А будуць вадзіцца ў ім зьвяры пустыні, і дамы напоўняцца совамі; і страўсы паселяцца, і касмачы будуць скакаць там."},{"book":"ІСАІ","chapter":"13","verse":"22","text":"Шакалы будуць выць у харомах іхніх, і гіены - у вясёлых дамах."}]}