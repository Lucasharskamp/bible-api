{"data":[{"book":"Mattiyu","chapter":"16","verse":"1","text":"Farisiyawa da Sadukiyawa suka zo don su gwada Yesu ta wurin neman yă nuna musu wata alama daga sama."},{"book":"Mattiyu","chapter":"16","verse":"2","text":"Ya amsa ya ce,16.2 Waɗansu rubuce-rubucen hannu na farko-farko ba su da raguwar aya 2 da kuma dukan aya 3 “Sa’ad da yamma ta yi, kukan ce, ‘Yanayi zai yi kyau, gama sararin sama ya yi ja,’"},{"book":"Mattiyu","chapter":"16","verse":"3","text":"da safe kuma, ku ce, ‘Yau kam za a yi hadari, gama sararin sama ya yi ja, ya kuma ɓata fuska.’ Kun san yadda za ku fassara yanayin sararin sama, amma ba kwa iya fassarar alamun lokuta."},{"book":"Mattiyu","chapter":"16","verse":"4","text":"Wannan mugu da mazinacin zamani yana neman wani abin banmamaki, amma ba wata alamar da za a nuna wa wannan zamani sai dai ta Yunana.” Sai Yesu ya bar su ya tafi abinsa."},{"book":"Mattiyu","chapter":"16","verse":"5","text":"Da suka ƙetare tafkin, almajiran sun manta su riƙe burodi."},{"book":"Mattiyu","chapter":"16","verse":"6","text":"Yesu ya ce musu, “Ku yi hankali, ku yi taka zallan da yistin Farisiyawa da Sadukiyawa.”"},{"book":"Mattiyu","chapter":"16","verse":"7","text":"Sai suka fara tattaunawa da junansu suna cewa, “Ko don ba mu kawo burodi ba ne.”"},{"book":"Mattiyu","chapter":"16","verse":"8","text":"Sane da abin da suke zance, sai Yesu ya ce, “Ku masu ƙarancin bangaskiya, don me kuke magana da junanku a kan ba ku zo da burodi ba?"},{"book":"Mattiyu","chapter":"16","verse":"9","text":"Har yanzu ba ku gane ba ne? Ba ku tuna da gurasa biyar ɗin nan na mutum dubu biyar ba? Kwando nawa kuka tattara cike?"},{"book":"Mattiyu","chapter":"16","verse":"10","text":"Ko kuma burodi bakwai nan na mutum dubu huɗu, cikakku manyan kwanduna nawa kuka ɗauka?"},{"book":"Mattiyu","chapter":"16","verse":"11","text":"Yaya kuka kāsa gane cewa ba zancen burodi nake yi ba? Sai dai ku yi hankali da yistin Farisiyawa da Sadukiyawa.”"},{"book":"Mattiyu","chapter":"16","verse":"12","text":"Sa’an nan suka gane ba cewa yake musu su yi hankali da yistin da ake amfani da shi a burodi ba ne, sai dai su yi hankali da koyarwar Farisiyawa da Sadukiyawa ne."},{"book":"Mattiyu","chapter":"16","verse":"13","text":"Sa’ad da Yesu ya zo yankin Kaisariya Filibbi, sai ya tambayi almajiransa ya ce, “Wa mutane suke ce da Ɗan Mutum?”"},{"book":"Mattiyu","chapter":"16","verse":"14","text":"Suka amsa, “Waɗansu suna ce Yohanna Mai Baftisma; waɗansu kuma suna ce annabi Iliya; har wa yau waɗansu suna ce Irmiya ne ko kuma ɗaya daga cikin annabawa.”"},{"book":"Mattiyu","chapter":"16","verse":"15","text":"Ya tambaye su, “Amma ku fa, wane ne ni a ganinku?”"},{"book":"Mattiyu","chapter":"16","verse":"16","text":"Siman Bitrus ya amsa ya ce, “Kai ne Kiristi,16.16 Ko kuwa a Almasihu; haka ma a aya 20 Ɗan Allah mai rai.”"},{"book":"Mattiyu","chapter":"16","verse":"17","text":"Yesu ya amsa ya ce, “Mai albarka ne kai Siman ɗan Yunana, gama ba mutum ne ya bayyana maka wannan ba, sai dai Ubana da yake cikin sama."},{"book":"Mattiyu","chapter":"16","verse":"18","text":"Ina kuwa gaya maka, kai ne Bitrus,16.18 Bitrus yana nufin dutse. a kan wannan dutse zan gina ikkilisiyata, kuma ƙofofin Hades16.18 Ko kuwa a lahira ba za su rinjaye ta ba."},{"book":"Mattiyu","chapter":"16","verse":"19","text":"Zan ba ka mabuɗan mulkin sama; kome ka daure a duniya zai zama a daure a sama, kome kuma ka kunce a duniya zai zama a kunce a sama.”"},{"book":"Mattiyu","chapter":"16","verse":"20","text":"Sa’an nan ya gargaɗe almajiransa cewa kada su faɗa wa kowa shi ne Kiristi."},{"book":"Mattiyu","chapter":"16","verse":"21","text":"Tun daga wannan lokaci Yesu ya fara bayyana wa almajiransa cewa dole yă tafi Urushalima yă sha wahaloli da yawa a hannun dattawa, manyan firistoci da kuma malaman dokoki, dole a kashe shi, a rana ta uku kuma a tashe shi."},{"book":"Mattiyu","chapter":"16","verse":"22","text":"Bitrus ya ja shi gefe ya fara tsawata masa yana cewa, “Sam, Ubangiji! Wannan ba zai taɓa faruwa da kai ba!”"},{"book":"Mattiyu","chapter":"16","verse":"23","text":"Yesu ya juya ya ce wa Bitrus, “Rabu da ni, Shaiɗan! Kai abin sa tuntuɓe ne a gare ni; ba ka tunanin al’amuran Allah, sai dai al’amuran mutane.”"},{"book":"Mattiyu","chapter":"16","verse":"24","text":"Sa’an nan Yesu ya ce wa almajiransa, “Duk mai son bina, dole yă ƙi kansa, yă ɗauki gicciyensa, yă bi ni."},{"book":"Mattiyu","chapter":"16","verse":"25","text":"Gama duk mai son ceton ransa zai rasa shi, amma duk wanda ya rasa ransa saboda ni, zai same shi."},{"book":"Mattiyu","chapter":"16","verse":"26","text":"Me mutum zai amfana in ya sami duniya duka, amma ya rasa ransa? Ko kuwa me mutum zai bayar a bakin ransa?"},{"book":"Mattiyu","chapter":"16","verse":"27","text":"Gama Ɗan Mutum zai zo cikin ɗaukakar Ubansa, tare da mala’ikunsa, sa’an nan zai ba wa kowane mutum lada gwargwadon abin da ya yi."},{"book":"Mattiyu","chapter":"16","verse":"28","text":"“Gaskiya nake gaya muku, akwai waɗansu da suke tsaitsaye a nan da ba za su mutu ba sai sun ga Ɗan Mutum yana zuwa cikin mulkinsa.”"}]}