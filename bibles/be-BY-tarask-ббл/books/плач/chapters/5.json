{"data":[{"book":"ПЛАЧ","chapter":"5","verse":"1","text":"Успомні, Госпадзе, што над намі зьдзейсьнілася; паглядзі, падзівіся на паганьбеньне нашае:"},{"book":"ПЛАЧ","chapter":"5","verse":"2","text":"спадчына нашая перайшла да чужых, дамы нашыя - да іншапляменцаў;"},{"book":"ПЛАЧ","chapter":"5","verse":"3","text":"Мы асірацелі, бяз бацькі; маці нашыя - аўдавелі."},{"book":"ПЛАЧ","chapter":"5","verse":"4","text":"Ваду сваю п'ем за срэбра, дровы нашыя нам за грошы даюць."},{"book":"ПЛАЧ","chapter":"5","verse":"5","text":"Нас паганяюць у карак, мы працуем - і ня маем спачыну."},{"book":"ПЛАЧ","chapter":"5","verse":"6","text":"Працягваем руку да Егіпцянаў, да Асірыянаў, каб наесьціся хлеба."},{"book":"ПЛАЧ","chapter":"5","verse":"7","text":"Бацькі нашыя грэшнікі: іх больш няма, а мы кару нясем за беззаконьні іхнія."},{"book":"ПЛАЧ","chapter":"5","verse":"8","text":"Рабы пануюць над намі, і няма каму выбавіць з-пад рукі іхняй."},{"book":"ПЛАЧ","chapter":"5","verse":"9","text":"Свой хлеб здабываем з пагрозай жыцьцю ад меча."},{"book":"ПЛАЧ","chapter":"5","verse":"10","text":"Счарнела, як печ, нашая скура ад пякучага голаду"},{"book":"ПЛАЧ","chapter":"5","verse":"11","text":"Жанок на Сіёне няславяць, дзяўчат - у гарадах Юдэйскіх."},{"book":"ПЛАЧ","chapter":"5","verse":"12","text":"Князі павешаны рукамі іхнімі, абліччы старцаў не ўшанаваны."},{"book":"ПЛАЧ","chapter":"5","verse":"13","text":"Юнакоў бяруць да жорнаў, і падлеткі падаюць пад ношкамі дроў."},{"book":"ПЛАЧ","chapter":"5","verse":"14","text":"Старцы не сядзяць больш каля варотаў; хлапцы не сьпяваюць."},{"book":"ПЛАЧ","chapter":"5","verse":"15","text":"Аціхла радасьць сэрца нашага: карагоды нашыя ў енк абярнуліся."},{"book":"ПЛАЧ","chapter":"5","verse":"16","text":"Упаў вянок з галавы нашай; гора нам, што мы зграшылі!"},{"book":"ПЛАЧ","chapter":"5","verse":"17","text":"Ад гэтага вось зьнемаглося нашае сэрца; ад гэтага нашыя вочы зацьміліся."},{"book":"ПЛАЧ","chapter":"5","verse":"18","text":"Ад таго, што апусьцела гара Сіён, лісы ходзяць па ёй."},{"book":"ПЛАЧ","chapter":"5","verse":"19","text":"Ты, Госпадзе, жывеш вечна; трон твой - род у род."},{"book":"ПЛАЧ","chapter":"5","verse":"20","text":"Дзеля чаго зусім забываеш нас, пакідаеш на доўгі час?"},{"book":"ПЛАЧ","chapter":"5","verse":"21","text":"Навярні нас да Цябе, Госпадзе, і мы навернемся; абнаві дні нашыя, як спрадвеку было."},{"book":"ПЛАЧ","chapter":"5","verse":"22","text":"Няўжо ты зусім адкінуў нас, прагневаўся на нас бязь меры?"}]}