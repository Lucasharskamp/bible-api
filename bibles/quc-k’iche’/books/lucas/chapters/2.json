{"data":[{"book":"Lucas","chapter":"2","verse":"1","text":"Pa taq ri qꞌij riꞌ, xya jun taqanik rumal ri César Augusto rech konojel ri winaq kakitzꞌibꞌaj kibꞌ."},{"book":"Lucas","chapter":"2","verse":"2","text":"(Are waꞌ ri nabꞌe ajilanik ri xbꞌanik che riꞌ are qꞌatal tzij ri Cirenio pa ri tinimit Siria.)"},{"book":"Lucas","chapter":"2","verse":"3","text":"Konojel xetzalij pa taq ri kitinimit, rech kakitzꞌibꞌaj kibꞌ pa ri ajilanik."},{"book":"Lucas","chapter":"2","verse":"4","text":"Ri José xel bꞌik pa ri leꞌaj Nazaret, xeꞌ pa Galilea pa ri tinimit Belén ri kꞌo pa ri tinimit Judea, najtir ukꞌolibꞌal ri David."},{"book":"Lucas","chapter":"2","verse":"5","text":"Xukꞌam bꞌik ri rixoqil María rech kuꞌtzꞌibꞌaj ribꞌ, yawabꞌ ixoq chik."},{"book":"Lucas","chapter":"2","verse":"6","text":"Are kꞌo pa ri tinimit Belén, xopan ri qꞌij kalax ri neꞌ."},{"book":"Lucas","chapter":"2","verse":"7","text":"Xkꞌojiꞌ kꞌu ri nabꞌe ral ala ri María, xubꞌalqꞌotij kꞌut pa atzꞌyaq, xuqꞌoyobꞌa pa jun rechabꞌal awaj rumal cher man xkiriq ta chi jun kꞌolibꞌal jawjeꞌ kekanaj wi kanoq."},{"book":"Lucas","chapter":"2","verse":"8","text":"E kꞌo kꞌu aꞌjyuqꞌabꞌ cho taq ri saq che ri chaqꞌabꞌil riꞌ tajin keꞌkichajij ri kichij."},{"book":"Lucas","chapter":"2","verse":"9","text":"Xaq kꞌa teꞌ xukꞌut ribꞌ chikiwach jun ángel taqom loq rumal ri Ajawxel Dios. Ri ujuluwem ri Dios xsutin chikij. Ri aꞌjyuqꞌabꞌ xkixiꞌj kibꞌ."},{"book":"Lucas","chapter":"2","verse":"10","text":"Ri ángel xubꞌij chike: Man kixiꞌj ta iwibꞌ, nukꞌamom loq utz laj tzij chiꞌwe, ri kuya na kiꞌkotemal chike konojel ri winaq."},{"book":"Lucas","chapter":"2","verse":"11","text":"Kamik xalax pa ri utinimit ri David jun Kolonel, are ri Mesías ri Ajawxel."},{"book":"Lucas","chapter":"2","verse":"12","text":"Ri retal chiꞌwe are chi: Kiriq na jun laj akꞌal, bꞌalqꞌotital pa atzꞌyaq, qꞌoyobꞌatal pa jun rechabꞌal awaj."},{"book":"Lucas","chapter":"2","verse":"13","text":"Xaq kꞌa te xepe sibꞌalaj e kꞌi angelibꞌ rukꞌ ri nabꞌe ángel, xkiqꞌijilaꞌj ri Dios, xkibꞌij:"},{"book":"Lucas","chapter":"2","verse":"14","text":"¡Juluwem che ri Dios ri kꞌo pa ri kaj, jaꞌmaril kukꞌ ri winaq ri kuꞌloqꞌaj ri Dios, ri e kꞌo cho ri uwachulew!"},{"book":"Lucas","chapter":"2","verse":"15","text":"Are xetzalij ri angelibꞌ pa ri kaj, ri aꞌjyuqꞌabꞌ xkibꞌij chibꞌil taq kibꞌ: Joꞌ pa Belén, jeꞌqila ri xutzijoj ri Ajawxel chaqe."},{"book":"Lucas","chapter":"2","verse":"16","text":"Aninaq xebꞌe pa ri leꞌaj, xeꞌkiriqa ri María, ri José xuqujeꞌ ri kꞌin laj akꞌal qꞌoyol pa ri rechabꞌal awaj."},{"book":"Lucas","chapter":"2","verse":"17","text":"Are xiltaj kumal, ri aꞌjyuqꞌabꞌ xkitzijoj chike konojel ri winaq, ri xkilo xuqujeꞌ ri xubꞌij ri ángel chike."},{"book":"Lucas","chapter":"2","verse":"18","text":"Konojel ri winaq ri xetow ronojel ri xkitzijoj ri aꞌjyuqꞌabꞌ xemayijanik."},{"book":"Lucas","chapter":"2","verse":"19","text":"Are kꞌu ri María xuyak pa ranimaꞌ ronojel we jastaq riꞌ, amaqꞌel xuchomaj rij."},{"book":"Lucas","chapter":"2","verse":"20","text":"Ri aꞌjyuqꞌabꞌ xetzalij chuchajixik ri kichij, xkiqꞌijilaꞌj ri Dios rumal ri xkilo xuqujeꞌ xkito. Je xkꞌulmatajik jetaq ri xutzijoj ri ángel chike."},{"book":"Lucas","chapter":"2","verse":"21","text":"Are xikꞌow wajxaqibꞌ qꞌij, xkoj retal ri neꞌ, Jesús xkoj che ubꞌiꞌ. Are waꞌ ri ubꞌiꞌ ri xbꞌix rumal ri ángel are majaꞌ kalaxik."},{"book":"Lucas","chapter":"2","verse":"22","text":"Xopan ri qꞌij ri katzuj ri sipanik rech chꞌajchꞌojil jetaq ri kutoqꞌij ri utaqanik ri Moisés, are kakꞌojiꞌ jun akꞌal, xaq jeriꞌ ri utat unan xkikꞌam bꞌik pa Jerusalén chutzujik cho ri Ajawxel.2:22 Éxodo 13:12-15; Levítico 12:6."},{"book":"Lucas","chapter":"2","verse":"23","text":"Kubꞌij ri taqanik: We ala ri nabꞌyal ral ri ixoq, rajawaxik katzuj cho ri Dios e kebꞌ tukmux o jukꞌulaj palomax. 2:23 Éxodo 13:2-12."},{"book":"Lucas","chapter":"2","verse":"24","text":"Xaq jeriꞌ xkitzuj ri sipanik jetaq ri kubꞌij ri utaqanik ri Ajawxel, kebꞌ tukmux o jukꞌulaj palomax.2:24 Ri alaj taq nitzꞌ palomax o tukmux are riꞌ ri kakitzuj ri mebꞌa taq winaq ojer, are kꞌu ri e qꞌinomabꞌ tzi choqꞌaqꞌ wi chi are kakitzuj jun laj alaj. Levítico 12:6-8."},{"book":"Lucas","chapter":"2","verse":"25","text":"Pa taq ri qꞌij riꞌ, kꞌo jun achi ubꞌiꞌ Simeón pa ri tinimit Jerusalén, we achi riꞌ sukꞌ xuqujeꞌ utz ranimaꞌ rayeꞌm chi kulkubꞌisax ukꞌuꞌx ri tinimit Israel."},{"book":"Lucas","chapter":"2","verse":"26","text":"Kꞌuttal kꞌu choch chi man kakam taj we man nabꞌe karil kan uwach ri Mesías rech ri Ajawxel."},{"book":"Lucas","chapter":"2","verse":"27","text":"Che ri qꞌij riꞌ, xkꞌam bꞌik rumal ri Tyoxalaj Uxlabꞌixel, xeꞌ pa ri Templo rech ri Dios. Xaq jeriꞌ are xopan ri María rachiꞌl ri José chutzujik ri neꞌ Jesús, jetaq ri kubꞌij ri utaqanik ri Ajawxel."},{"book":"Lucas","chapter":"2","verse":"28","text":"Ri Simeón kꞌo chilaꞌ, xuqꞌaluj ri akꞌal, xuqujeꞌ xuqꞌijilaꞌj ri Dios, xubꞌij:"},{"book":"Lucas","chapter":"2","verse":"29","text":"Ajawxel, chanim ya bꞌa la bꞌe kakam we patanil e la pa jaꞌmaril jetaq ri bꞌim la loq."},{"book":"Lucas","chapter":"2","verse":"30","text":"Xinwil rukꞌ ri nubꞌoqꞌoch ri koltajem la."},{"book":"Lucas","chapter":"2","verse":"31","text":"Ri xtaq la loq chike konojel ri winaq."},{"book":"Lucas","chapter":"2","verse":"32","text":"Areꞌ ketunan na ri winaq rech kakil ri Dios,"},{"book":"Lucas","chapter":"2","verse":"33","text":"Ri utat unan ri Jesús sibꞌalaj xemayijanik che ri kabꞌix che ri Jesús."},{"book":"Lucas","chapter":"2","verse":"34","text":"Ri Simeón xuꞌtewechiꞌj, xubꞌij che ri María, ri unan: E kꞌi winaq aꞌj Israel ketzaq na rumal re we akꞌal riꞌ, xuqujeꞌ kuya na kiꞌkotem chike nikꞌaj chik. Kux xuqujeꞌ na jun etal rech tijoj chuqꞌabꞌ."},{"book":"Lucas","chapter":"2","verse":"35","text":"Rumal rech, kaqꞌalajin na ri chomabꞌal rech ri kanimaꞌ ri winaq, chawe at ri at unan, ronojel we jastaq riꞌ je ri kok na jun chꞌichꞌ che ri awanimaꞌ."},{"book":"Lucas","chapter":"2","verse":"36","text":"Kꞌo xuqujeꞌ jun qꞌalajisal utzij ri Dios, jun ixoq ubꞌiꞌ Ana ri kꞌo pa ri Templo rech ri Dios, umiꞌal ri Fanuel, rech ri jupuq winaq Aser. Wuqubꞌ junabꞌ e kꞌulanik xkam ri rachajil."},{"book":"Lucas","chapter":"2","verse":"37","text":"Junmuchꞌ kajibꞌ ujunabꞌ, man kel ta wi pa ri Templo. Chi paqꞌij chi chaqꞌabꞌ kuqꞌijilaꞌj ri Dios, kubꞌan chꞌawem xuqujeꞌ man kawaꞌtaj."},{"book":"Lucas","chapter":"2","verse":"38","text":"Ri ixoq xopanik are tajin katzijon ri Simeón rukꞌ ri María rachiꞌl ri José, xuchapleꞌj uqꞌijilaꞌxik ri Dios, xutzijoj rij ri akꞌal chike konojel ri kayeꞌm kakolotaj ri tinimit Jerusalén, rumal ri Dios."},{"book":"Lucas","chapter":"2","verse":"39","text":"Are xtzꞌaqat ubꞌanik ronojel ri kutoqꞌij ri utaqanik ri Ajawxel kumal ri utat unan ri Jesús, xetzalij cho kachoch je laꞌ pa Nazaret pa Galilea."},{"book":"Lucas","chapter":"2","verse":"40","text":"Chilaꞌ xkꞌiy wi ri akꞌal, utz uwach xuqujeꞌ xkꞌojiꞌ uchuqꞌabꞌ. Sibꞌalaj xkꞌiy retaꞌmabꞌal, ri utoqꞌobꞌ ri Dios kꞌo rukꞌ."},{"book":"Lucas","chapter":"2","verse":"41","text":"Ronojel junabꞌ ri utat unan ri Jesús xebꞌe pa ri tinimit Jerusalén, pa ri nimaqꞌij Pascua."},{"book":"Lucas","chapter":"2","verse":"42","text":"Are kabꞌlajuj ujunabꞌ ri Jesús, xebꞌe pa Jerusalén jetaq ri naqꞌatal chike."},{"book":"Lucas","chapter":"2","verse":"43","text":"Are xkꞌis ri nimaqꞌij, xkichapleꞌj tzalijem loq pa ri tinimit Nazaret, ri utat unan ri Jesús man xkinabꞌej taj chi xkanaj kan ri Jesús pa Jerusalén."},{"book":"Lucas","chapter":"2","verse":"44","text":"Pa kikꞌuꞌx chi kꞌo chikixoꞌl ri nikꞌaj winaq chik. Are xuriq chaqꞌabꞌ, xkichapleꞌj utzukuxik chikixoꞌl ri e rech chꞌabꞌeꞌn xuqujeꞌ ri rachalal, man xkiriq ta kꞌut."},{"book":"Lucas","chapter":"2","verse":"45","text":"Are man xkiriq taj, xetzalij pa ri tinimit Jerusalén chutzukuxik."},{"book":"Lucas","chapter":"2","verse":"46","text":"Oxibꞌ qꞌij chik ikꞌowinaq are xeꞌkiriqa ri Jesús kꞌo pa ri Templo, tꞌuyul chkixoꞌl ri aꞌjtijabꞌ rech ri taqanik, tajin kuꞌtatabꞌej xuqujeꞌ tajin kukꞌot kichiꞌ."},{"book":"Lucas","chapter":"2","verse":"47","text":"Konojel ri tajin ketatabꞌenik xemayijan che ri retaꞌmabꞌal xuqujeꞌ ri tzalibꞌal wach ri xuya ri Jesús."},{"book":"Lucas","chapter":"2","verse":"48","text":"Are xkilo, xemayijanik ri unan xubꞌij che: Ala, ¿jas che je xabꞌan we riꞌ chaqe? In rachiꞌl ri atat tajin katqatzukuj pa ronojel kꞌolibꞌal."},{"book":"Lucas","chapter":"2","verse":"49","text":"Ri Jesús xubꞌij chike: ¿Jas che kintzukuj alaq? ¿La man etaꞌm alaq chi pa rachoch ri nuTat rajawaxik kinkꞌojiꞌ wi?"},{"book":"Lucas","chapter":"2","verse":"50","text":"Man xkichꞌobꞌ ta kꞌu ri utat unan jas che jewaꞌ xubꞌij."},{"book":"Lucas","chapter":"2","verse":"51","text":"Xtzalij kꞌu kukꞌ ri utat unan pa ri tinimit Nazaret xuqujeꞌ xniman chike. Ri unan xukꞌol pa ranimaꞌ ronojel ri jastaq ri xkꞌulmatajik."},{"book":"Lucas","chapter":"2","verse":"52","text":"Xkꞌiy kꞌu ri Jesús, pa ri utoqꞌobꞌ ri Dios, xkꞌojiꞌ retaꞌmabꞌal, xuqujeꞌ xqaj ri unoꞌjibꞌal chikiwach konojel ri winaq."}]}