{"data":[{"book":"1 КАРЫНФЯНАЎ","chapter":"11","verse":"1","text":"Пераймайце мяне, як я Хрыста."},{"book":"1 КАРЫНФЯНАЎ","chapter":"11","verse":"2","text":"Хвалю вас, браты, што вы ўсё маё памятаеце, і наказаў трымаецеся так, як я наказаў вам."},{"book":"1 КАРЫНФЯНАЎ","chapter":"11","verse":"3","text":"Хачу таксама, каб вы ведалі, што кожнаму мужу галава - Хрыстос, жонцы галава - муж, а Хрысту галава - Бог."},{"book":"1 КАРЫНФЯНАЎ","chapter":"11","verse":"4","text":"Кожны мужчына, які моліцца альбо прарочыць з накрытаю галаваою, сарамаціць сваю галаву;"},{"book":"1 КАРЫНФЯНАЎ","chapter":"11","verse":"5","text":"і кожная жанчына, якая моліцца альбо прарочыць з адкрытаю галавою, сарамаціць галаву, бо гэта тое самае, як калі б яна была паголеная;"},{"book":"1 КАРЫНФЯНАЎ","chapter":"11","verse":"6","text":"бо, калі жанчына ня хоча накрывацца, дык няхай і стрыжэцца; а калі жанчыне сорам быць пастрыжанай ці паголенай, хай накрываецца."},{"book":"1 КАРЫНФЯНАЎ","chapter":"11","verse":"7","text":"Дык вось, мужчына не павінен накрываць галаву, бо ён ёсьць падабенства і слава Божая; а жанчына ёсьць слава мужчыны."},{"book":"1 КАРЫНФЯНАЎ","chapter":"11","verse":"8","text":"Бо ня мужчына ад жанчыны, а жанчына ад мужчыны;"},{"book":"1 КАРЫНФЯНАЎ","chapter":"11","verse":"9","text":"і ня мужчына створаны жанчыне, а жанчына мужчыне."},{"book":"1 КАРЫНФЯНАЎ","chapter":"11","verse":"10","text":"Таму жанчына і павінна мець на галаве сваёй знак улады, дзеля анёлаў."},{"book":"1 КАРЫНФЯНАЎ","chapter":"11","verse":"11","text":"Аднак, ні мужчына без жанчыны, ні жанчына бяз мужчыны, у Госпадзе."},{"book":"1 КАРЫНФЯНАЎ","chapter":"11","verse":"12","text":"Бо, як жанчына ад мужчыны, так і мужчына праз жанчыну; а ўсе - ад Бога."},{"book":"1 КАРЫНФЯНАЎ","chapter":"11","verse":"13","text":"Памяркуйце самі, ці прыстойна жанчыне маліцца Богу зь ненакрытай галавою?"},{"book":"1 КАРЫНФЯНАЎ","chapter":"11","verse":"14","text":"Ці не сама прырода вучыць вас, што калі мужчына запускае валасы, дык гэта ганьба яму,"},{"book":"1 КАРЫНФЯНАЎ","chapter":"11","verse":"15","text":"а калі жанчына запускае валасы, дык ёй гэта гонар, бо валасы дадзены ёй замест покрыва."},{"book":"1 КАРЫНФЯНАЎ","chapter":"11","verse":"16","text":"А калі б хто захацеў спрачацца, дык мы ня маем такога звычаю, ні цэрквы Божыя."},{"book":"1 КАРЫНФЯНАЎ","chapter":"11","verse":"17","text":"Але, наказваючы гэта, не хвалю вас, бо зьбіраецеся вы не на лепшае, а на горшае."},{"book":"1 КАРЫНФЯНАЎ","chapter":"11","verse":"18","text":"Бо, па-першае, чую, што, калі вы сыходзіцеся царквою, паміж вамі бывае незлагадзь, у што я крыху і веру."},{"book":"1 КАРЫНФЯНАЎ","chapter":"11","verse":"19","text":"Бо мусіць быць і разнадум'е паміж вамі, каб адкрыліся сярод вас дасьведчаныя."},{"book":"1 КАРЫНФЯНАЎ","chapter":"11","verse":"20","text":"Далей, вы зьбіраецеся так, што гэта не азначае есьці вячэру Гасподнюю;"},{"book":"1 КАРЫНФЯНАЎ","chapter":"11","verse":"21","text":"бо кожны сьпяшаецца раней за другіх з'есьці сваю ежу, так што адзін бывае галодны, а іншы ўпіваецца."},{"book":"1 КАРЫНФЯНАЎ","chapter":"11","verse":"22","text":"Хіба ў вас няма дамоў на тое, каб есьці і піць? Альбо пагарджаеце царквою Божаю і прыніжаеце бедных? Што сказаць вам? пахваліць вас за гэта? Не пахвалю."},{"book":"1 КАРЫНФЯНАЎ","chapter":"11","verse":"23","text":"Бо я ад Самога Госпада прыняў тое, што і вам перадаў, што Гасподзь Ісус у тую ноч, у якую прададзены быў, узяў хлеб"},{"book":"1 КАРЫНФЯНАЎ","chapter":"11","verse":"24","text":"і, падзякаваўшы, разламаў і сказаў: «прымеце, ежце, гэта ёсьць Цела Маё, за вас ламанае; гэта рабеце ў памяць пра Мяне»."},{"book":"1 КАРЫНФЯНАЎ","chapter":"11","verse":"25","text":"Гэтак сама і чару пасьля вячэры, і сказаў: «гэтая чара ёсьць новы запавет у Маёй Крыві; гэта рабеце, калі толькі будзеце піць, у памяць пра Мяне»."},{"book":"1 КАРЫНФЯНАЎ","chapter":"11","verse":"26","text":"Бо кожнага разу, як вы ясьце хлеб гэты і п'яце чару гэтую, сьмерць Гасподнюю абвяшчаеце, пакуль Ён прыйдзе."},{"book":"1 КАРЫНФЯНАЎ","chapter":"11","verse":"27","text":"А таму, хто будзе есьці хлеб гэты альбо піць чару Гасподнюю нягожа, зьвінаваціцца супроць Цела і Крыві Гасподняй."},{"book":"1 КАРЫНФЯНАЎ","chapter":"11","verse":"28","text":"Няхай жа выпрабоўвае сябе чалавек, і такім чынам хай есьць з хлеба гэтага і п'е з чары гэтай."},{"book":"1 КАРЫНФЯНАЎ","chapter":"11","verse":"29","text":"Бо, хто есьць і п'е нягожа, той есьць і п'е асуду сабе, не разважаючы пра Цела Гасподняе."},{"book":"1 КАРЫНФЯНАЎ","chapter":"11","verse":"30","text":"Ад таго многія з вас нядужыя і хворыя, і шмат хто памірае."},{"book":"1 КАРЫНФЯНАЎ","chapter":"11","verse":"31","text":"Бо, калі б мы судзілі самі сябе, дык бы нас ня судзілі;"},{"book":"1 КАРЫНФЯНАЎ","chapter":"11","verse":"32","text":"а калі бываем суджаныя, дык караемся Госпадам, каб ня быць засуджанымі разам са сьветам."},{"book":"1 КАРЫНФЯНАЎ","chapter":"11","verse":"33","text":"А таму, браты мае, зьбіраючыся на вячэру, адзін аднаго чакайце."},{"book":"1 КАРЫНФЯНАЎ","chapter":"11","verse":"34","text":"А як хто галодны, хай есьць дома, каб зьбірацца вам не на асуджэньне. Астатняе ўладжу, калі прыйду."}]}