{"data":[{"book":"James","chapter":"1","verse":"1","text":"Pathian khat-um Pumi Jisu Christa suok ka-eii James kei'n:"},{"book":"James","chapter":"1","verse":"2","text":"Ulenai ngai, poongna raalna angjet ning-intongpui phakhan rokna phakha min-eru,"},{"book":"James","chapter":"1","verse":"3","text":"ajarchu poongna raalna kha nangni ngamna khan amator li kadei karaat ning esik eii tikha nangni'n ningjet."},{"book":"James","chapter":"1","verse":"4","text":"huui katungnga kachang khat-um iteii insam kaboi ning enasik, kadei karaat khan kapur omlekleiya naruoirase."},{"book":"James","chapter":"1","verse":"5","text":"Nangni tu ka-ang in lungsing lungwar ning-insam inchu, nangni diang nakapesik Pathian amadiang nirasu; ajarchu Pathian in minpaam kaboiya khat-um minriangnga mi rakipdiang apeii."},{"book":"James","chapter":"1","verse":"6","text":"Takkha nangni'n ningni phakhan, in-ngamsam omlekleiya ngamnaru, ajarchu in-ngamsam kanei ama khachu thiraang in ruoinarei iruoi tuipui tuiphuksaan ka-ang eii"},{"book":"James","chapter":"1","verse":"7","text":"Khawa miring khan Pumi diangnga inphut iteii inkhat-um kamusik eii tia ngaidon marase;"},{"book":"James","chapter":"1","verse":"8","text":"khawa miring kha achuon thona rakip-ah malung inthuul intheek halli malung kangir matormak miring kha eii."},{"book":"James","chapter":"1","verse":"9","text":"Sara ka eii Christian ngaikha Pathian in kadomsaang phakhan inroksik eii,"},{"book":"James","chapter":"1","verse":"10","text":"halli inchong Christian ngaikha Pathian in nuoi minnung phakhan inroksik suok. Ajarchu inchong itihi reipar kachuoi angnga alachuoisik eii."},{"book":"James","chapter":"1","verse":"11","text":"Kani khan satheiya jo-eella halli reikuung kha ajuochar; aparkha ajuota halli apar katha kha ajuochuoi. Hiwa angnga inchong hi-um inmani inchongna chuonkhan inmangsik eii. Isa 40:6,7"},{"book":"James","chapter":"1","verse":"12","text":"Poongraal kadei inmani ngaikha rawaan katha eii, ajarchu inmani'n poongraal kha indeisuoli mai in-ar phakhan, inmani'n Pathian in ama kaminriang ngai sik-ah ida ringna lukhu kha intumsik eii."},{"book":"James","chapter":"1","verse":"13","text":"Hiwa ka-ang poongraal khan namatheem phakhan, “Hiwa matheemnahi Pathian diangnga inphut kajuo eii,” eini'n timui ajarchu Pathian kha kathamak in matheem matormak, halli ama apumtak innum tuteii matheemmak."},{"book":"James","chapter":"1","verse":"14","text":"Takkha eini taksa imanuom kathamak khan namator phakhan einidiang matheemna aheiwa."},{"book":"James","chapter":"1","verse":"15","text":"Taksa imanuom kathamak hong-injir phakhan manu aheichoi, halli manu khan pui hongphali thina aheichoi."},{"book":"James","chapter":"1","verse":"16","text":"Ulenai ngai, maleisei khan intormaru."},{"book":"James","chapter":"1","verse":"17","text":"Kutchoi katha khat-um puikatung kutchoi rakip hi marwaan makheiya kajuo eii; raliim angnga inthuul kaboi marwaan na kaom war ngai kabool, Pathain diangnga inphut kajuo kha eii."},{"book":"James","chapter":"1","verse":"18","text":"Ama lungdou dungjuiya achong kadik khan eini naminjir jei, khawa khachu ama kutbool rakip karra mansakhet-ah hong-inra kha ni-enasik eii."},{"book":"James","chapter":"1","verse":"19","text":"Ulenai ngai! hiwahi ngaidonru, miring rakip inngai innot eru, takkha karil insuum li karaang insuum kha eru."},{"book":"James","chapter":"1","verse":"20","text":"Manmasi raangna khan Pathian dikna kha mintungmak."},{"book":"James","chapter":"1","verse":"21","text":"Khawa jarra akachok nunchan khat-um akathamak rakip mathaantru. Pathian diang inpeluutru halli nangni sanminringna kanape mator ningmalungnga nathunpi chongkha keiluutru."},{"book":"James","chapter":"1","verse":"22","text":"Ama chong ningrangai khan ningtheinuo ah maleisei inthomaru; khawa rathuulla chuonna thoru."},{"book":"James","chapter":"1","verse":"23","text":"Tu inkhat in chongkha inrangaili chuonna inthomak inchu, meengsialla ameel in-en miring ka-ang kha in-eii."},{"book":"James","chapter":"1","verse":"24","text":"Ama'n ameel kha katha-ah in-enli asi halli innottheiya ameel kha ang changme tikha amanil."},{"book":"James","chapter":"1","verse":"25","text":"Takkha mi ngai lungdouwa kamasuo puikatung dan khan in-en halli karangaibit emak-ah katha-ah manil omlekleiya chuonna intho inchu inchuon thona rakip ah Pathian in rawaan apesik eii."},{"book":"James","chapter":"1","verse":"26","text":"Nangni karra tume biaklam kacheet-ah kajui tia kangaidon? Namalei kha nasur matormak inchu, na-ijui biaklam kha nemna kaboi eii halli natheinuo ah maleisei katho kha na-eii."},{"book":"James","chapter":"1","verse":"27","text":"Pa Pathian in inthiang khat-um biaklam iti khachu hi eii: nuli pa kaboi ngaili chuulmei ngai inpoong inraal kaalla kasan halli manmasituol kathamak in intormak hi eii."}]}