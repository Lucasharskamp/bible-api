{"data":[{"book":"ΣΕΙΡΑΧ","chapter":"14","verse":"1","text":"Μακάριος ἀνὴρ ὃς οὐκ ὠλίσθησεν ἐν στόματι αὐτοῦ, καὶ οὐ κατενύγη ἐν λύπῃ ἁμαρτίας."},{"book":"ΣΕΙΡΑΧ","chapter":"14","verse":"2","text":"Μακάριος οὗ οὐ κατέγνω ἡ ψυχὴ αὐτοῦ, καὶ ὃς οὐκ ἔπεσεν ἀπὸ τῆς ἐλπίδος αὐτοῦ."},{"book":"ΣΕΙΡΑΧ","chapter":"14","verse":"3","text":"Ἀνδρὶ μικρολόγῳ οὐ καλὸς ὁ πλοῦτος, καὶ ἀνθρώπῳ βασκάνῳ ἱνατί χρήματα;"},{"book":"ΣΕΙΡΑΧ","chapter":"14","verse":"4","text":"Ὁ συνάγων ἀπὸ τῆς ψυχῆς αὐτοῦ, συνάγει ἄλλοις, καὶ ἐν τοῖς ἀγαθοῖς αὐτοῦ τρυφήσουσιν ἕτεροι."},{"book":"ΣΕΙΡΑΧ","chapter":"14","verse":"5","text":"Ὁ πονηρὸς ἑαυτῷ, τίνι ἀγαθὸς ἔσται; καὶ οὐ μὴ εὐφρανθήσεται ἐν τοῖς χρήμασιν αὐτοῦ."},{"book":"ΣΕΙΡΑΧ","chapter":"14","verse":"6","text":"Τοῦ βασκαίνοντος ἑαυτὸν οὐκ ἔστι πονηρότερος, καὶ τοῦτο ἀνταπόδομα τῆς κακίας αὐτοῦ·"},{"book":"ΣΕΙΡΑΧ","chapter":"14","verse":"7","text":"κᾂν εὐποιῇ, ἐν λήθῃ ποιεῖ, καὶ ἐπʼ ἐσχάτων ἐκφαίνει τὴν κακίαν αὐτοῦ."},{"book":"ΣΕΙΡΑΧ","chapter":"14","verse":"8","text":"Πονηρὸς ὁ βασκαίνων ὀφθαλμῷ, ἀποστρέφων πρόσωπον καὶ ὁ ὑπερορῶν ψυχάς."},{"book":"ΣΕΙΡΑΧ","chapter":"14","verse":"9","text":"Πλεονέκτου ὀφθαλμὸς οὐκ ἐμπίπλαται μερίδι, καὶ ἀδικία πονηρὰ ἀναξηρανει ψυχήν."},{"book":"ΣΕΙΡΑΧ","chapter":"14","verse":"10","text":"Ὀφθαλμὸς πονηρὸς φθονερὸς ἐπʼ ἄρτῳ, καὶ ἐλλιπὴς ἐπὶ τῆς τραπέζης αὐτοῦ."},{"book":"ΣΕΙΡΑΧ","chapter":"14","verse":"11","text":"Τέκνον, καθὼς ἐὰν ἔχεις εὐποίει σεαυτόν, καὶ προσφορὰς Κυρίῳ ἀξίως πρόσαγε."},{"book":"ΣΕΙΡΑΧ","chapter":"14","verse":"12","text":"Μνήσθητι ὅτι θάνατος οὐ χρονιεῖ, καὶ διαθήκη ᾅδου οὐχ ὑπεδείχθη σοι."},{"book":"ΣΕΙΡΑΧ","chapter":"14","verse":"13","text":"Πρίν σε τελευτῆσαι εὐποίει φίλῳ, καὶ κατὰ τὴν ἰσχύν σου ἔκτεινον καὶ δὸς αὐτῷ."},{"book":"ΣΕΙΡΑΧ","chapter":"14","verse":"14","text":"Μὴ ἀφυστερήσῃς ἀπὸ ἀγαθῆς ἡμέρας, καὶ μερὶς ἐπιθυμίας ἀγαθῆς μή σε παρελθάτω."},{"book":"ΣΕΙΡΑΧ","chapter":"14","verse":"15","text":"Οὐχὶ ἑτέρῳ καταλείψεις τοὺς πόνους σου, καὶ τοὺς κόπους σου εἰς διαίρεσιν κλήρου;"},{"book":"ΣΕΙΡΑΧ","chapter":"14","verse":"16","text":"Δὸς καὶ λάβε, καὶ ἀπάτησον τὴν ψυχήν σου, ὅτι οὐκ ἔστιν ἐν ᾅδου ζητῆσαι τρυφήν."},{"book":"ΣΕΙΡΑΧ","chapter":"14","verse":"17","text":"Πᾶσα σὰρξ ὡς ἱμάτιον παλαιοῦται, ἡ γὰρ διαθήκη ἀπʼ αἰῶνος θανάτῳ ἀποθανῇ."},{"book":"ΣΕΙΡΑΧ","chapter":"14","verse":"18","text":"Ὡς φύλλον θάλλον ἐπὶ δένδρου δασέος, τὰ μὲν καταβάλλει, ἀλλα δὲ φύει· οὕτως γενεὰ σαρκὸς καὶ αἵματος, ἡ μὲν τελευτᾷ, ἑτέρα δὲ γεννᾶται."},{"book":"ΣΕΙΡΑΧ","chapter":"14","verse":"19","text":"Πᾶν ἔργον σηπόμενον ἐκλείπει, καὶ ὁ ἐργαζόμενος αὐτὸ μετʼ αὐτοῦ ἀπελεύσεται."},{"book":"ΣΕΙΡΑΧ","chapter":"14","verse":"20","text":"Μακάριος ἀνὴρ ὃς ἐν σοφίᾳ τελευτήσει, καὶ ὃς ἐν συνέσει αὐτοῦ διαλεχθήσεται·"},{"book":"ΣΕΙΡΑΧ","chapter":"14","verse":"21","text":"ὡ διανοούμενος τὰς ὁδοὺς αὐτῆς ἐν καρδίᾳ αὐτοῦ, καὶ ἐν τοῖς ἀποκρύφοις αὐτῆς νοηθήσεται."},{"book":"ΣΕΙΡΑΧ","chapter":"14","verse":"22","text":"Ἔξελθε ὀπίσω αὐτῆς ὡς ἰχνευτὴς, καὶ ἐν ταῖς εἰσόδοις αὐτῆς ἐνέδρευε."},{"book":"ΣΕΙΡΑΧ","chapter":"14","verse":"23","text":"Ὁ παρακύπτων διὰ τῶν θυρίδων αὐτῆς, καὶ ἐπὶ τῶν θυρωμάτων αὐτῆς ἀκροάσεται·"},{"book":"ΣΕΙΡΑΧ","chapter":"14","verse":"24","text":"ὁ καταλύων σύνεγγυς τοῦ οἴκου αὐτῆς, καὶ πήξει πάσσαλον ἐν τοῖς τοίχοις αὐτῆς."},{"book":"ΣΕΙΡΑΧ","chapter":"14","verse":"25","text":"Στήσει τὴν σκηνὴν αὐτοῦ κατὰ χεῖρας αὐτῆς, καὶ καταλύσει ἐν καταλύματι ἀγαθῶν."},{"book":"ΣΕΙΡΑΧ","chapter":"14","verse":"26","text":"Θήσει τὰ τέκνα αὐτοῦ ἐν τῇ σκέπῃ αὐτῆς, καὶ ὑπὸ τοὺς κλάδους αὐτῆς αὐλισθήσεται."},{"book":"ΣΕΙΡΑΧ","chapter":"14","verse":"27","text":"Σκεπασθήσεται ὑπʼ αὐτῆς ἀπὸ καύματος, καὶ ἐν τῇ δόξῃ αὐτῆς καταλύσει."}]}