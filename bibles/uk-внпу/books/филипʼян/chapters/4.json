{"data":[{"book":"Филипʼян","chapter":"4","verse":"1","text":"Отже, мої улюблені та дорогі брати, ви моя радість і вінок4:1 Або: моя короно., стійте непохитно в Господі, любі!"},{"book":"Филипʼян","chapter":"4","verse":"2","text":"Закликаю Еводію та Синтихію бути однодумними в Господі."},{"book":"Филипʼян","chapter":"4","verse":"3","text":"Так, я прошу тебе, вірний товаришу, допоможи їм4:3 Або: допоможи тим жінкам.. Вони боролися за Добру Звістку разом зі мною, із Клементом та іншими моїми братами, чиї імена є в книзі життя."},{"book":"Филипʼян","chapter":"4","verse":"4","text":"Завжди радійте в Господі! І знову кажу: радійте!"},{"book":"Филипʼян","chapter":"4","verse":"5","text":"Нехай ваша лагідність буде відома всім людям! Господь близько."},{"book":"Филипʼян","chapter":"4","verse":"6","text":"Ні про що не турбуйтеся, але в усьому з подякою відкривайте ваші прохання Богові в молитві та благанні."},{"book":"Филипʼян","chapter":"4","verse":"7","text":"І Божий мир, який перевершує будь-яке розуміння, збереже ваші серця й ваші думки в Христі Ісусі."},{"book":"Филипʼян","chapter":"4","verse":"8","text":"Наостанку, брати: що істинне, що достойне, що праведне, що чисте, що любе, що гідне похвали, що доброчесність чи достойне слави – про це роздумуйте."},{"book":"Филипʼян","chapter":"4","verse":"9","text":"І чого навчилися, що отримали, почули та побачили в мені – те й робіть! І нехай Бог миру буде з вами."},{"book":"Филипʼян","chapter":"4","verse":"10","text":"Я надзвичайно зрадів у Господі, адже тепер ви знову почали турбуватися про мене в думках4:10 Букв: розквітли думками.. Ви думали про це, але не мали відповідної нагоди."},{"book":"Филипʼян","chapter":"4","verse":"11","text":"Я кажу вам про це не тому, що маю потребу, адже я навчився бути задоволеним незалежно від обставин."},{"book":"Филипʼян","chapter":"4","verse":"12","text":"Я вмію жити смиренно та вмію жити з достатком. Я звик до будь-яких умов: і бути ситим, і бути голодним, і бути в достатку, і мати нестачу."},{"book":"Филипʼян","chapter":"4","verse":"13","text":"Я все можу в Тому, Хто мене зміцнює."},{"book":"Филипʼян","chapter":"4","verse":"14","text":"А втім, ви добре зробили, розділивши зі мною моє страждання."},{"book":"Филипʼян","chapter":"4","verse":"15","text":"Ви ж, филип’яни, знаєте, що на початку проповідування Доброї Звістки, коли я вийшов із Македонії, жодна церква не підтримала мене пожертвами та гостинністю, окрім вас."},{"book":"Филипʼян","chapter":"4","verse":"16","text":"Адже одного разу, та навіть двічі, ви посилали мені допомогу до Солуня."},{"book":"Филипʼян","chapter":"4","verse":"17","text":"Не те, щоб я прагнув якогось подарунка, просто прагну плоду, який зростає на вашу користь."},{"book":"Филипʼян","chapter":"4","verse":"18","text":"Я отримав усе і маю з достатком. Маю всього вдосталь, адже отримав від Епафродита ваші дари – приємний аромат, прийнятну жертву, яка до вподоби Богу."},{"book":"Филипʼян","chapter":"4","verse":"19","text":"Мій Бог сповнить усі ваші потреби згідно з Його багатством у славі, у Христі Ісусі."},{"book":"Филипʼян","chapter":"4","verse":"20","text":"Богу й Отцю нашому нехай буде слава навіки-віків! Амінь."},{"book":"Филипʼян","chapter":"4","verse":"21","text":"Привітайте всіх святих у Христі Ісусі! Брати, які зі мною, вас вітають."},{"book":"Филипʼян","chapter":"4","verse":"22","text":"Усі святі вас вітають, а особливо ті, що з дому Кесаря."},{"book":"Филипʼян","chapter":"4","verse":"23","text":"Нехай благодать Господа Ісуса Христа буде з вашим духом! Амінь."}]}