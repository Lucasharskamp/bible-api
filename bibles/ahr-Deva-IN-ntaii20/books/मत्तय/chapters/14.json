{"data":[{"book":"मत्तय","chapter":"14","verse":"1","text":"त्या दिनसमा हेरोद राजानी येशुबद्दल ऐकं;"},{"book":"मत्तय","chapter":"14","verse":"2","text":"अनी आपला सेवकसले सांगं, हाऊ बाप्तिस्मा करनारा योहान शे; हाऊ मरेल मातीन ऊठेल शे म्हणीन या चमत्कार त्यानामा व्हई राहिनात."},{"book":"मत्तय","chapter":"14","verse":"3","text":"१४:३ लूक ३:१९,२०कारण हेरोदनी आपला भाऊ फिलीप्प यानी बायको हेरोदीया हिनामुये बाप्तिस्मा करनारा योहानले धरीसन अनं बांधीन कैदखानामा टाकेल व्हतं;"},{"book":"मत्तय","chapter":"14","verse":"4","text":"कारण योहान त्याले सांगे, की, तु तिले ठेवावं हाई तुनाकरता योग्य नही;"},{"book":"मत्तय","chapter":"14","verse":"5","text":"अनी हेरोद राजा त्याले मारा करता दखे पण लोकसनी त्याले भिती वाटे कारण लोके योहानले संदेष्टा समजेत."},{"book":"मत्तय","chapter":"14","verse":"6","text":"नंतर हेरोदना जन्मदिन वना तवय हेरोदियानी पोरनी दरबारमा नाचगाणा करीसन हेरोदले खूश करं."},{"book":"मत्तय","chapter":"14","verse":"7","text":"म्हणीन त्यानी तिले शपथ वाहिसन वचन दिधं की, जे काही तु मनापाशी मांगशी ते मी तुले दिसु."},{"book":"मत्तय","chapter":"14","verse":"8","text":"मंग तिले मायनी शिकाडेल प्रमाणे तिनी सांगं, बाप्तिस्मा करनारा योहाननं मुंडकं ताटमा ठेईसन माले आठे आणी द्या."},{"book":"मत्तय","chapter":"14","verse":"9","text":"तवय राजाले खुप वाईट वाटनं; तरी आपली देयल शपथमुये अनी ज्या पंक्तिस्मा बठेल व्हतात त्यासनामुये त्यानी ते देवानी आज्ञा करी."},{"book":"मत्तय","chapter":"14","verse":"10","text":"तवय त्यानी माणसं धाडीसन कैदखानामा योहानना वध करा."},{"book":"मत्तय","chapter":"14","verse":"11","text":"मंग त्याना मुंडकं ताटमा ठेईसन पोरले आणी दिधं अनी तिनी ते आपली मायनाजोडे आणं."},{"book":"मत्तय","chapter":"14","verse":"12","text":"मंग त्याना शिष्यसनी ईसन त्यानं प्रेत उचलीन आणं अनं त्याले पुरी टाकं; अनी जाईसन येशुले हाई बातमी दिधी."},{"book":"मत्तय","chapter":"14","verse":"13","text":"हाई ऐकीसन येशु तठेन नावमा बशीन निंघना अनी एकांतमा गया; हाई ऐकीसन लोकसनी गर्दी नगरमातीन त्यानामांगे पायीपायी गयी."},{"book":"मत्तय","chapter":"14","verse":"14","text":"मंग त्यानी बाहेर ईसन लोकसनी गर्दी दखी; तवय त्याले त्यासनी किव वनी अनं त्यासनामा बराच रोगीसले त्यानी बरं करं."},{"book":"मत्तय","chapter":"14","verse":"15","text":"मंग संध्याकाय व्हवावर त्याना शिष्य त्यानाकडे ईसन बोलनात, हाई एकांतनी जागा शे अनं येळ व्हई जायेल शे; तर लोकसनी गावमा जाईसन स्वतःकरता खावाले अन्न ईकत लई येवाले पाहिजे म्हणीसन त्यासले निरोप द्या."},{"book":"मत्तय","chapter":"14","verse":"16","text":"येशु त्यासले बोलना, लोकसले जावानी गरज नही; तुम्हीनच त्यासले खावाले द्या."},{"book":"मत्तय","chapter":"14","verse":"17","text":"त्या त्याले बोलनात, आमनाजोडे फक्त पाच भाकरी अनं दोन मासा शेतस."},{"book":"मत्तय","chapter":"14","verse":"18","text":"येशुनी सांगं, ते ईकडं मनाजोडे आणा."},{"book":"मत्तय","chapter":"14","verse":"19","text":"मंग येशुनी लोकसनी गर्दीले गवतमा बसानी आज्ञा करी अनी त्या पाच भाकरी अनं दोन मासा लिसन त्यानी वर आकाशमा दखीन आशिर्वाद मांगा अनी भाकरी मोडीसन शिष्यसकडे दिध्यात अनं शिष्यसनी त्या लोकसले वाढी दिध्यात."},{"book":"मत्तय","chapter":"14","verse":"20","text":"मंग त्या सर्वा खाईसन तृप्त व्हईनात; अनी उरेल तुकडासना बारा टोपला त्यासनी भरी लिध्यात."},{"book":"मत्तय","chapter":"14","verse":"21","text":"खाणारा सर्वा पाच हजार माणसं व्हतात; अनी बाया अनं पोऱ्या या अजुन निराळाच व्हतात."},{"book":"मत्तय","chapter":"14","verse":"22","text":"नंतर, मी लोकसनी गर्दीले निरोप दिसन येस तोपावत तुम्हीन नावमा बशीन मनापुढे दुसरी बाजुले जा, अस म्हणीसन येशुनी शिष्यसले लगेच धाडी दिधं."},{"book":"मत्तय","chapter":"14","verse":"23","text":"मंग लोकसले निरोप देवावर तो प्रार्थना कराले डोंगरवर एकलाच गया अनी रात व्हवावर पण येशु तठे एकलाच व्हता."},{"book":"मत्तय","chapter":"14","verse":"24","text":"ईकडं वारा तोंडना दिशातीन ऱ्हावामुये किनारापाईन बराच अंतरमा नाव समुद्रना मधला भागमा लाटासघाई हैराण व्हई जायेल व्हती."},{"book":"मत्तय","chapter":"14","verse":"25","text":"तवय पहाटले तीन ते सव वाजाना दरम्यान येशु समुद्रवरतीन चालत त्यासनाजोडे वना."},{"book":"मत्तय","chapter":"14","verse":"26","text":"शिष्य त्याले समुद्रवरतीन चालतांना दखीसन घाबरी गयात अनं त्या भ्याईसन वरडनात; हाई भूत शे."},{"book":"मत्तय","chapter":"14","verse":"27","text":"पण येशु त्यासले लगेच बोलना, धीर धरा मी शे; घाबरू नका."},{"book":"मत्तय","chapter":"14","verse":"28","text":"तवय पेत्रनी उत्तर दिधं, प्रभुजी, जर तुम्हीन शेतस तर पाणीवरतीन तुमना जोडे येवाले माले सांगा."},{"book":"मत्तय","chapter":"14","verse":"29","text":"त्यानी सांगं, ये; तवय पेत्र येशुकडे जावाकरता नावमाईन उतरीसन चालाले लागना;"},{"book":"मत्तय","chapter":"14","verse":"30","text":"पण वारा दखीसन तो भ्याईना अनी बुडाले लागना तवय तो वरडना, प्रभुजी, माले वाचाडा."},{"book":"मत्तय","chapter":"14","verse":"31","text":"येशुनी लगेच हात पुढं करीसन त्याले धरं अनं बोलना, अरे अल्पईश्वासी तु शंका कशाले धरी?"},{"book":"मत्तय","chapter":"14","verse":"32","text":"मंग त्या नावमा चढनात तवय वारा बंद पडना."},{"book":"मत्तय","chapter":"14","verse":"33","text":"तवय ज्या नावमा व्हतात त्या सर्वा त्याना पाया पडीसन बोलनात, तुम्हीन खरोखर देवना पोऱ्या शेतस."},{"book":"मत्तय","chapter":"14","verse":"34","text":"नंतर त्या दुसरा बाजुले जाईसन गनेसरेत प्रांतमा गयात;"},{"book":"मत्तय","chapter":"14","verse":"35","text":"अनी तठला लोकसनी त्याले वळखीन आपला आसपासना सर्वा नगरमा माणसं धाडीसन आजारी लोकसले त्यानाकडे आणं."},{"book":"मत्तय","chapter":"14","verse":"36","text":"अनी फक्त तुमना कपडासले आमले हात लावु द्या, अशी त्यासनी त्याले ईनंती करी; तवय जितलासनी त्याले हात लावा तितला सर्वा बरा व्हईनात."}]}