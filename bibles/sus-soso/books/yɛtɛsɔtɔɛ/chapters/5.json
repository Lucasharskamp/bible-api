{"data":[{"book":"Yɛtɛ sɔtɔɛ","chapter":"5","verse":"1","text":"Na dangi xanbi, Munsa nun Haruna naxa siga Firawuna yire. E naxa a fala a bɛ, «Isirayila Marigi Alatala xa masenyi nan ya, ‹N ma ɲama bɛɲin, alako e xa siga n ma sali rabade gbengberenyi ma.›»"},{"book":"Yɛtɛ sɔtɔɛ","chapter":"5","verse":"2","text":"Firawuna naxa yi maxɔrinyi ti, «Nde tan na na Alatala ra, n lan n xa naxan xa yaamari rabatu Isirayila bɛɲinfe ra? N mu Alatala kolon! Na kui, n mu nɔma a lude Isirayila xa siga fefe ma!»"},{"book":"Yɛtɛ sɔtɔɛ","chapter":"5","verse":"3","text":"E naxa a fala a bɛ, «Isirayila Marigi Ala bara fa muxu fɔxɔ ra. A lu muxu xa biyaasi xi saxan gbengberenyi yire, alako muxu xa sɛrɛxɛe ba muxu Marigi Alatala bɛ, xa muxu mu na raba muxu sɔntɔma nɛ wuganyi ra, xa na mu santidɛgɛma ra.»"},{"book":"Yɛtɛ sɔtɔɛ","chapter":"5","verse":"4","text":"Misira mangɛ naxa e yaabi, «Munsa nun Haruna, munfe ra wo wama ɲama bafe wali dɛ i? Wo siga wo xa wali ra."},{"book":"Yɛtɛ sɔtɔɛ","chapter":"5","verse":"5","text":"Yi ɲama to bara gbo yɛ yi bɔxi ma, wo wama e xa wali nan xun nakanafe fa.»"},{"book":"Yɛtɛ sɔtɔɛ","chapter":"5","verse":"6","text":"Na lɔxɔɛ Firawuna naxa konyie xa mangɛe nun wali xunyie yamari,"},{"book":"Yɛtɛ sɔtɔɛ","chapter":"5","verse":"7","text":"«Wo naxa sɛxɛ so Isirayila ɲama yi ra sɔnɔn, e naxan malanma boora ra e biriki bɔnbɔma tɛmui naxɛ. Yakɔsi e xa na sɛxɛ fen e yɛtɛ ra."},{"book":"Yɛtɛ sɔtɔɛ","chapter":"5","verse":"8","text":"E dari biriki xasabi naxan bɔnbɔ ra, wo naxa sese ba na ra. Fuyante nan e ra. Na nan a ra, e a falama, ‹Muxu xa siga sɛrɛxɛ bade muxu Marigi Ala bɛ.›"},{"book":"Yɛtɛ sɔtɔɛ","chapter":"5","verse":"9","text":"Wo xa nde sa e xa wali xun ma, alako e naxa yanfa wali ma madaxui wɔyɛnyi xa fe ra.»"},{"book":"Yɛtɛ sɔtɔɛ","chapter":"5","verse":"10","text":"Konyi xa mangɛe nun wali xunyie naxa a fala Isirayila ɲama bɛ, «Firawuna naxɛ a a mu sɛxɛ soma wo yi ra sɔnɔn."},{"book":"Yɛtɛ sɔtɔɛ","chapter":"5","verse":"11","text":"Wo xa siga na fende wo yɛtɛ ra. Wo xa a kolon sese mu bama wo xa wali kote ra.»"},{"book":"Yɛtɛ sɔtɔɛ","chapter":"5","verse":"12","text":"Na kui ɲama naxa yensen Misira bɔxi sɛxɛ xabade."},{"book":"Yɛtɛ sɔtɔɛ","chapter":"5","verse":"13","text":"Mangɛe nu e ragbatama nɛ, e nu fa a fala, «Wo xa wo xa wali raɲɔn lɔxɔ yo lɔxɔ alɔ a singe, sɛxɛ nu soma wo yi ra tɛmui naxɛ.»"},{"book":"Yɛtɛ sɔtɔɛ","chapter":"5","verse":"14","text":"Firawuna xa mixie nu fa Isirayilakae bɔnbɔ naxee nu tixi wali xunyie ra. E nu fa e maxɔrin, «Munfe ra xoro nun to, wo mu biriki xasabi bɔnbɔxi alɔ wo darixi a ra ki naxɛ?»"},{"book":"Yɛtɛ sɔtɔɛ","chapter":"5","verse":"15","text":"Isirayila wali xunyie naxa siga e mawade Firawuna xɔn a falafe ra, «I na yi mɔɔli rabafe muxu tan i xa konyie ra munfe ra?"},{"book":"Yɛtɛ sɔtɔɛ","chapter":"5","verse":"16","text":"E mu sɛxɛ yo soma muxu yi ra, kɔnɔ e a falama a muxu xa biriki bɔnbɔ! I xa mixie na muxu tan i xa konyi bɔnbɔfe, kɔnɔ e tan nan wali kanaxi.»"},{"book":"Yɛtɛ sɔtɔɛ","chapter":"5","verse":"17","text":"Firawuna naxa e yaabi, «Fuyantee nan wo ra. Na nan a toxi wo a falama, a wo xa siga sɛrɛxɛ bade Alatala bɛ."},{"book":"Yɛtɛ sɔtɔɛ","chapter":"5","verse":"18","text":"Wo siga walide! Sɛxɛ yo mu soma wo yi ra, sese man mu bama wo xa biriki kɔnti ra.»"},{"book":"Yɛtɛ sɔtɔɛ","chapter":"5","verse":"19","text":"Isirayila wali xunyie naxa kɔntɔfili na wɔyɛnyi ra, a falafe ra, «Sese mu bama birikie kɔnti ra wo naxan bɔnbɔma lɔxɔ yo lɔxɔ.»"},{"book":"Yɛtɛ sɔtɔɛ","chapter":"5","verse":"20","text":"E to mini Firawuna xɔnyi, e naxa Munsa nun Haruna li naa. E nu na e mɛmɛfe."},{"book":"Yɛtɛ sɔtɔɛ","chapter":"5","verse":"21","text":"Na wali xunyie naxa a fala e bɛ, «Alatala xa wo ɲaxankata, barima wo bara muxu maɲaaxu Firawuna nun a xa mixie xɔn ma. Wo bara santidɛgɛma sa e bɛlɛxɛ, e xa muxu faxa.»"},{"book":"Yɛtɛ sɔtɔɛ","chapter":"5","verse":"22","text":"Munsa naxa gbilen Alatala ma a falafe ra, «Marigi, i bara yi tɔɔrɛ dɔxɔ yi ɲama ma munfe ra? I n xɛɛxi be munfe ma?"},{"book":"Yɛtɛ sɔtɔɛ","chapter":"5","verse":"23","text":"Kabi n naxa siga Firawuna yire wɔyɛnfe ra i xili ra, a fa fe ɲaaxi nan tun nabafe yi ɲama ra. I mu i xa ɲama xɔrɛyaxi feo.»"}]}