{"data":[{"book":"प्रशासक","chapter":"17","verse":"1","text":"एफ्राईम के पहाड़ी इलाके में मीकाह नामक एक व्यक्ति था."},{"book":"प्रशासक","chapter":"17","verse":"2","text":"उसने अपनी माता को बताया, “जो ग्यारह सौ चांदी के सिक्‍के मैंने आपसे लिए थे, जिनके कारण आपने मुझे सुनाकर शाप दिया था, देख लीजिए, वे मेरे पास हैं—उन्हें मैंने ही लिये थे.”"},{"book":"प्रशासक","chapter":"17","verse":"3","text":"उसने ग्यारह सौ सिक्‍के अपनी माता को लौटा दिए. उसकी माता ने कहा, “मैं ये सारे सिक्‍के अपने हाथों से अपनी पुत्र के लिए याहवेह को भेंट में दे देती हूं, कि इनसे एक खोदी हुई और चांदी से ढाली गई मूर्ति बनाई जाए. इस काम के लिए अब मैं ये तुम्हें ही सौंप रही हूं.”"},{"book":"प्रशासक","chapter":"17","verse":"4","text":"जब उसने अपनी माता को सिक्‍के लौटाए, उसकी माता ने दो सौ सिक्‍के लेकर सुनार को दे दिए, कि वह उनसे खोदी हुई और चांदी ढाली हुई मूर्ति को बनाए. उस स्त्री ने इसे मीकाह के घर में स्थापित कर दिया."},{"book":"प्रशासक","chapter":"17","verse":"5","text":"इस व्यक्ति मीकाह ने एक वेदी बनाकर रखी थी. उसने एफ़ोद तथा परिवार से संबंधित मूर्तियों को बनाया. उसने अपने एक पुत्र को पुरोहित पद पर प्रतिष्ठित किया."},{"book":"प्रशासक","chapter":"17","verse":"6","text":"उन दिनों में इस्राएल देश में राजा नहीं होता था. हर एक व्यक्ति वही करता था, जो उसे सही लगता था."},{"book":"प्रशासक","chapter":"17","verse":"7","text":"यहूदाह गोत्र के यहूदिया प्रदेश के बेथलेहेम नगर में एक जवान लेवी रह रहा था."},{"book":"प्रशासक","chapter":"17","verse":"8","text":"यह व्यक्ति यहूदिया के बेथलेहेम को छोड़कर, रहने के लायक जगह को खोजने निकल पड़ा. खोजते हुए वह एफ्राईम के पहाड़ी इलाके में मीकाह के घर तक पहुंच गया."},{"book":"प्रशासक","chapter":"17","verse":"9","text":"मीकाह ने उससे पूछा, “आप कहां से आ रहे हैं?”"},{"book":"प्रशासक","chapter":"17","verse":"10","text":"मीकाह ने उसके सामने प्रस्ताव रखा, “आप मेरे यहां रह सकते हैं; आप मेरे लिए पिता और पुरोहित की भूमिका भी कर सकते हैं. मैं आपको वार्षिक दर से दस चांदी के सिक्‍के, एक जोड़ा कपड़ा और भोजन दिया करूंगा.”"},{"book":"प्रशासक","chapter":"17","verse":"11","text":"लेवी इस पर सहमत हो गया. जवान लेवी मीकाह के लिए उसके पुत्रों में से एक के समान हो गया."},{"book":"प्रशासक","chapter":"17","verse":"12","text":"तब मीकाह ने लेवी को शुद्ध किया, जवान लेवी उसके लिए पुरोहित बन गया तथा वह मीकाह के ही घर में रहने लगा."},{"book":"प्रशासक","chapter":"17","verse":"13","text":"मीकाह ने कहा, “अब मुझे यह विश्वास हो गया है कि याहवेह मुझे धनी बना देंगे; क्योंकि एक लेवी मेरे लिए पुरोहित हो गया है.”"}]}