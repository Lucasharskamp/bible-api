{"data":[{"book":"UGenesisi","chapter":"42","verse":"1","text":"Kwathi uJakhobe esezwile ukuthi amabele ayekhona eGibhithe wathi emadodaneni akhe, “Kungani likhangelana nje?”"},{"book":"UGenesisi","chapter":"42","verse":"2","text":"Waqhubeka wathi, “Sengizwile ukuthi amabele akhona eGibhithe. Yehlani liye khona liyesithengela wona ukuze siphile singafi.”"},{"book":"UGenesisi","chapter":"42","verse":"3","text":"Ngakho abanewabo bakaJosefa behla bayathenga amabele eGibhithe."},{"book":"UGenesisi","chapter":"42","verse":"4","text":"Kodwa uJakhobe kamthumanga labanye uBhenjamini, umnawakhe kaJosefa ngoba wesaba ukuthi angaqabuka ewelwa yingozi."},{"book":"UGenesisi","chapter":"42","verse":"5","text":"Kungakho amadodana ka-Israyeli ayeludwendwe lunye lalabo ababesiyathenga amabele njengoba indlala yayikhona laselizweni leKhenani."},{"book":"UGenesisi","chapter":"42","verse":"6","text":"Ngalesosikhathi uJosefa wayengumbusi welizwe, enguye othengisela abantu bonke amabele. Ngakho abafowabo bakaJosefa bathi befika khona bamkhothamela, bathi mbo ngobuso phansi."},{"book":"UGenesisi","chapter":"42","verse":"7","text":"UJosefa wonela ukubabona abafowabo, wabazi, kodwa wazitshaya owezizweni, wabakhulumisa ngokubakhahlameza. Wababuza wathi, “Livela ngaphi?”"},{"book":"UGenesisi","chapter":"42","verse":"8","text":"Lanxa uJosefa wabazi abafowabo, bona kabamazanga."},{"book":"UGenesisi","chapter":"42","verse":"9","text":"Ngakho wasekhumbula amaphupho akhe ngabo wasesithi kubo, “Lizinhloli! Lilande ukuzabona lapho ilizwe lethu elingavikelekanga khona.”"},{"book":"UGenesisi","chapter":"42","verse":"10","text":"Baphendula bathi, “Hatshi, nkosi yethu. Izinceku zakho zize ukuzothenga ukudla."},{"book":"UGenesisi","chapter":"42","verse":"11","text":"Singamadodana endoda yinye sonke. Izinceku zakho zingabantu abaqotho, kazisizo zinhloli.”"},{"book":"UGenesisi","chapter":"42","verse":"12","text":"Wathi kubo, “Hatshi! Lize ukuzabona lapho ilizwe lethu elingavikelekanga khona.”"},{"book":"UGenesisi","chapter":"42","verse":"13","text":"Kodwa baphendula bathi, “Izinceku zakho zaziyizelamani ezilitshumi lambili, engamadodana endoda yinye, ehlala elizweni laseKhenani. Icinathunjana lisele lobaba, ikanti eyodwa kayisekho.”"},{"book":"UGenesisi","chapter":"42","verse":"14","text":"UJosefa wathi kubo, “Kunjengoba ngilitshelile: Lizinhloli!"},{"book":"UGenesisi","chapter":"42","verse":"15","text":"Manje-ke lizahlolwa kanje: Ngifunga uFaro, kaliyikusuka lapha ngaphandle kokuthi umfowenu omncinyane afike lapha."},{"book":"UGenesisi","chapter":"42","verse":"16","text":"Thumani omunye wenu amlande umfowenu; lonke abanye lizagcinwa entolongweni, ukuze amazwi enu ahlolisiswe ukuthi lingabe likhuluma iqiniso yini. Nxa kungenjalo, ngifunga uFaro, lizinhloli!”"},{"book":"UGenesisi","chapter":"42","verse":"17","text":"Wasebafaka entolongweni bonke okwensuku ezintathu."},{"book":"UGenesisi","chapter":"42","verse":"18","text":"Ngosuku lwesithathu uJosefa wathi kubo, “Yenzani lokhu ukuze lisile, ngoba mina ngesaba uNkulunkulu:"},{"book":"UGenesisi","chapter":"42","verse":"19","text":"Nxa lingabantu abaqotho, omunye wenu kahlale lapha entolongweni, kuthi lina abanye libuyele lihambisele izimuli zenu amabele esezibulawa yindlala."},{"book":"UGenesisi","chapter":"42","verse":"20","text":"Kodwa limlethe lapha kimi umnawenu omncane ukuze amazwi enu aqiniseke, njalo ukuze lingafi.” Bakwenza lokho."},{"book":"UGenesisi","chapter":"42","verse":"21","text":"Basebekhulumisana bathi, “Ngempela sijeziselwa umfowethu. Sambona ukuthi wayekhathazeke kangakanani esincenga, ezincengela impilo yakhe, kodwa kasaze samlalela; kungakho sisehlelwa luhlupho lolu.”"},{"book":"UGenesisi","chapter":"42","verse":"22","text":"URubheni waphendula wathi, “Kodwa kangilitshelanga yini ukuthi lingenzi isono emfaneni lina laqinisa amakhanda? Nanku-ke sesimele sifakaze ngegazi lakhe.”"},{"book":"UGenesisi","chapter":"42","verse":"23","text":"Babengakunanzeleli ukuthi uJosefa wayeluzwa ulimi lwabo njengoba wayelomtolikelayo."},{"book":"UGenesisi","chapter":"42","verse":"24","text":"Wabafulathela wachiphiza izinyembezi, kodwa waphenduka wakhuluma labo. Wathi kuthathwe uSimiyoni kubo owahle wabotshwa phambi kwabo."},{"book":"UGenesisi","chapter":"42","verse":"25","text":"UJosefa waselaya ukuthi kugcwaliswe amabele emasakeni abo, kubuyiselwe imali yalowo lalowo ifakwe phakathi kwesaka lakhe njalo baphiwe umphako wendlela. Sebekwenzelwe konke lokho,"},{"book":"UGenesisi","chapter":"42","verse":"26","text":"betshata amasaka abo kubobabhemi bahamba."},{"book":"UGenesisi","chapter":"42","verse":"27","text":"Endaweni lapho abema khona ngalobubusuku omunye wabo wavula isaka lakhe ukuthathela ubabhemi wakhe ukudla, wasebona imali yakhe yesiliva emlonyeni wesaka."},{"book":"UGenesisi","chapter":"42","verse":"28","text":"Wathi kubafowabo, “Isiliva sami sibuyiselwe. Nansi lapha phakathi kwesaka lami.”"},{"book":"UGenesisi","chapter":"42","verse":"29","text":"Bathi sebefike kuyise uJakhobe elizweni laseKhenani bamtshela konke lokho okwakwenzakele kubo. Bathi,"},{"book":"UGenesisi","chapter":"42","verse":"30","text":"“Indoda eyinkosi yelizwe isikhulumise ngokusihalada, yasiphatha kwangathi sizinhloli elizweni."},{"book":"UGenesisi","chapter":"42","verse":"31","text":"Kodwa sathi kuyo, ‘Singamadoda aqotho; kasisizonhloli thina."},{"book":"UGenesisi","chapter":"42","verse":"32","text":"Sasiyizelamani ezilitshumi lambili, amadodana endoda yinye. Omunye sowedlula, kuthi icinathunjana lisele lobaba eKhenani.’"},{"book":"UGenesisi","chapter":"42","verse":"33","text":"Ngakho umuntu oyinkosi yalelolizwe wasesithi kithi, ‘Nanku okuzangenza ngazi ukuthi lingabantu abaqotho: Tshiyani omunye umfowenu lapha kimi, lithathe ukudla kwezimuli zenu ezilambayo lihambe."},{"book":"UGenesisi","chapter":"42","verse":"34","text":"Kodwa umnawenu limlethe kimi khona ngizakwazi ukuthi kalisizinhloli, kodwa lingabantu abaqotho. Lapho-ke ngizambuyisela kini umfowenu, lani selingazithengisela phakathi kwelizwe.’ ”"},{"book":"UGenesisi","chapter":"42","verse":"35","text":"Bathi sebethulula amasaka abo, babona umxhaka wesiliva waleyo laleyo ndoda esakeni layo! Kwathi bona ngokwabo kanye loyise bebona imixhaka yemali besaba."},{"book":"UGenesisi","chapter":"42","verse":"36","text":"Uyise uJakhobe wathi kubo, “Selingephuce abantwabami. UJosefa kasekho, loSimiyoni kasekho; manje selifuna ukuthatha uBhenjamini. Yonke into iyangihlamukela!”"},{"book":"UGenesisi","chapter":"42","verse":"37","text":"URubheni wasesithi kuyise, “Ungawabulala womabili amadodana ami nxa ngingangambuyisi kuwe. Mnikele ezandleni zami, mina ngizambuyisa.”"},{"book":"UGenesisi","chapter":"42","verse":"38","text":"Kodwa uJakhobe wathi, “Indodana yami kayiyikuhamba lani khonale; umnewabo sewafa, usenguye yedwa oseleyo. Nxa evelelwa ngokubi kuloluhambo lwenu lizakwenza ukuthi ikhanda lami eliyimpunga liye engcwabeni lidabukile.”"}]}