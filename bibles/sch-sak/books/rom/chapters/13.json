{"data":[{"book":"Rom","chapter":"13","verse":"1","text":"Mitinin an chunga rachamneipungei chong an jôm ngêt rang ani. Pathien'n a phun ni nônchu tute rachamneipu om ngâi mak ngei, atûnlâia rachamneipungei khom hih Pathien'n a phun an ni."},{"book":"Rom","chapter":"13","verse":"2","text":"Masikin, tukhom rachamneipu adoipu chu Pathien a phunpu an idoi ani, adoipu ngei han an chunga roijêkna tung atih."},{"book":"Rom","chapter":"13","verse":"3","text":"Roijêkpungei hah neinun dik thopu ngei rangin chu ichi om mak ngeia, neinun dikloi thopu ngei ta rangin chu ichi an om ani. Rachamneipungei chi loia om nu nuom mo? Neinun dik tho inla hanchu nang minpâk an tih."},{"book":"Rom","chapter":"13","verse":"4","text":"Na satna ranga Pathien tîrlâmngei kêng an ni. Hannirese, neinun dikloi no thôn chu chi roh, khandai hah an chôi papai nimak kêng. Pathien tîrlâmngei an nia, neinun dikloi tho ngei chunga taksia dûkmintongpu ngei an ni."},{"book":"Rom","chapter":"13","verse":"5","text":"Masikin, Pathien dûkmintongna chi sik vaiin niloiin, ni sielesarietna sik khomin rachamneipungei chong no jôm ngêt rang ani."},{"book":"Rom","chapter":"13","verse":"6","text":"13:6,7: Mat 22:21; Mk 12:17; Luk 20:25 Masika han kêng chôiruol nin chôi ngâi, rachamneipungei han an sintum asân an thôn chu Pathien sin an tho kêng ani."},{"book":"Rom","chapter":"13","verse":"7","text":"Pêkna rang murdia pêk roi, pilman pêk rang anînchu pêk ungla, mimala le neinun man chôi rang anînchu chôi ungla, miritna le minlalna minlang pe ngei roi."},{"book":"Rom","chapter":"13","verse":"8","text":"Lungkham inmu inlômna ti loiin chu tute kôm ite intâng no roi, ei miriem champui lungkhampu han Balam a jôm mikhip zoi ani."},{"book":"Rom","chapter":"13","verse":"9","text":"13:9: Jôk 20:14; Bal 5:18; Jôk 20:13; Bal 5:17; Jôk 20:15; Bal 5:19; Jôk 20:17; Bal 5:21; Och 19:18 Chongpêkngei, “Inrê no roh, mi that no roh, inru no roh, mita ôi no roh,” ti ngei le chongpêk dang ngei murdi hih, “Nangma nên lungkham angin nu bunga mingei lungkham roh,” ti hin a kaikhôm zit ani."},{"book":"Rom","chapter":"13","verse":"10","text":"Mi nu lungkhamin chu an chunga asaloi tho tet no tinia, lungkhamna chu Balam pumpui jôm mikhipna ani."},{"book":"Rom","chapter":"13","verse":"11","text":"Atûnlâi neinun omtie nin riet sik le a in ngei inthoi zora ani tatak zoi ti nin riet sikin maha ki ril ani, atûna hin chu ei iem phut lâia nêkin chu ei sanminringna hah anâi uol zoi."},{"book":"Rom","chapter":"13","verse":"12","text":"Jân hih ase ok zoia, khuovâr rang kêng ani zoi. Masikin ajîng sintho ngei hah mong ei ta a avâra indoina râlrovo invo ei ti u."},{"book":"Rom","chapter":"13","verse":"13","text":"Sûna om ngâi mingei angin enhoitakin om ei ti u, junêk omhoina le ju inrûiin om loiin hurindit le inditnasaloi songloiin, insuol le innarsân khom om loiin."},{"book":"Rom","chapter":"13","verse":"14","text":"Pumapa Jisua Khrista râlrovongei hah lâk ungla, nin taksa nunsie nina ôina saloi ngei thangminsuo rang bôk no roi."}]}