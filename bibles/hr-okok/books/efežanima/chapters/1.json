{"data":[{"book":"Efežanima","chapter":"1","verse":"1","text":"Dragi sveti u Efezu, uvijek odani Isusu Kristu, ovo vam piše Pavao, kojega je Bog izabrao za apostola Isusa Krista."},{"book":"Efežanima","chapter":"1","verse":"2","text":"Neka vam je milost i mir od našega Boga Oca i Gospodina Isusa Krista."},{"book":"Efežanima","chapter":"1","verse":"3","text":"Slava neka je Bogu, Ocu našega Gospodina Isusa Krista, jer nas je, zato što pripadamo Kristu, blagoslovio svakim duhovnim blagoslovom u nebesima."},{"book":"Efežanima","chapter":"1","verse":"4","text":"Bog nas je, još prije nego što je stvorio svijet, izabrao da u Kristu budemo sveti i neporočni u njegovim očima. U ljubavi"},{"book":"Efežanima","chapter":"1","verse":"5","text":"je njegov nepromjenjivi naum oduvijek bio da nas posvoji u vlastitu obitelj kroz Isusa Krista. Rado je to učinio."},{"book":"Efežanima","chapter":"1","verse":"6","text":"Slavimo zato Boga za milost koju nam je iskazao, da pripadamo njegovu ljubljenom Sinu"},{"book":"Efežanima","chapter":"1","verse":"7","text":"u kojemu imamo otkupljenje njegovom krvlju i oproštenje grijeha po njegovoj izobilnoj milosti."},{"book":"Efežanima","chapter":"1","verse":"8","text":"S milošću nam je obilno udijelio mudrost i razumijevanje."},{"book":"Efežanima","chapter":"1","verse":"9","text":"Bog nam je otkrio tajni naum s Kristom, koji je odavno dobrohotno smislio."},{"book":"Efežanima","chapter":"1","verse":"10","text":"Nakanio je sve—na nebesima i na zemlji—podložiti Kristu kad se za to napuni vrijeme."},{"book":"Efežanima","chapter":"1","verse":"11","text":"U njemu smo i mi postali baštinicima, predodređeni prema nakani onoga koji sve čini u skladu sa svojom voljom."},{"book":"Efežanima","chapter":"1","verse":"12","text":"Božja je nakana bila da mi, koji smo se prvi pouzdali u Krista, proslavljamo svojega slavnog Boga."},{"book":"Efežanima","chapter":"1","verse":"13","text":"I vi ste čuli istinu, Radosnu vijest, da vas Bog spašava. A kad ste povjerovali u Krista, Bog vam je dao Svetoga Duha i tako vas zapečatio da ste njegovi."},{"book":"Efežanima","chapter":"1","verse":"14","text":"Duh je Božje jamstvo da će nam dati sve što je obećao te da nas je otkupio sebi na slavu."},{"book":"Efežanima","chapter":"1","verse":"15","text":"Zato i ja, otkako sam čuo za vašu snažnu vjeru u Gospodina Isusa i ljubav koju iskazujete prema svetima posvuda,"},{"book":"Efežanima","chapter":"1","verse":"16","text":"ne prestajem zahvaljivati Bogu za vas. Stalno se molim za vas"},{"book":"Efežanima","chapter":"1","verse":"17","text":"iskajući od Boga, slavnoga Oca našega Gospodina Isusa Krista, da vam udijeli Duha mudrosti i razumijevanja kako bi ga što bolje spoznali."},{"book":"Efežanima","chapter":"1","verse":"18","text":"Molim Boga da vam srca obasja svjetlošću da možete razumjeti kakvo je bogato i slavno naslijeđe dao svojem narodu."},{"book":"Efežanima","chapter":"1","verse":"19","text":"Molim se da razumijete nevjerojatnu silinu njegove moći za nas koji vjerujemo. Jednako je djelotvorna i silna"},{"book":"Efežanima","chapter":"1","verse":"20","text":"kao i sila koja je uskrisila Krista i posjela ga na počasno mjesto, Bogu zdesna na nebesima—"},{"book":"Efežanima","chapter":"1","verse":"21","text":"iznad svakoga poglavarstva, vlasti, moći i gospodstva ne samo u ovome svijetu nego i u svijetu koji će doći."},{"book":"Efežanima","chapter":"1","verse":"22","text":"Bog je sve podložio Kristovoj vlasti, a njega je—iznad svih—postavio za poglavara Crkve,"},{"book":"Efežanima","chapter":"1","verse":"23","text":"koja je njegovo Tijelo, punina Onoga koji ispunja sve u svima."}]}