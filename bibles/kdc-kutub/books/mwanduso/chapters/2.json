{"data":[{"book":"Mwanduso","chapter":"2","verse":"1","text":"Vino vivo ulanga na isi vivimambukizwe hamoja na vinhu vose vili mumo."},{"book":"Mwanduso","chapter":"2","verse":"2","text":"Siku da saba Imulungu kakala yeshilize sang'hano yake yose yaisang'hane, avo siku dijo da saba Imulungu kabwihila."},{"book":"Mwanduso","chapter":"2","verse":"3","text":"Imulungu kainogela siku ya saba na kaitenda ing'ale, kwavija viyeshilize sang'hano yake ya kulumba kabwihila."},{"book":"Mwanduso","chapter":"2","verse":"4","text":"Vino vivo ulanga na isi vivilumbigwe."},{"book":"Mwanduso","chapter":"2","verse":"5","text":"mwiisi kukala kuduhu minoga na mbeyu zotile, kwavija Mndewa Imulungu kakala hanagala mvula bule, na kukala kuduhu munhu yakalile yolima,"},{"book":"Mwanduso","chapter":"2","verse":"6","text":"lakini mazi galawa hasi mwiisi na kudodeza isi."},{"book":"Mwanduso","chapter":"2","verse":"7","text":"Abaho Mndewa Imulungu kasola ulongo mdodo kulawa mwiisi na muulongo awo kalumba munhu, kamuhuvila munhu ayo mhumuzi ya ugima mvizonzo va mhula yake na munhu kawa na ugima."},{"book":"Mwanduso","chapter":"2","verse":"8","text":"Abaho Mndewa Imulungu kahanda mgunda ako Edeni, mwambu wa kudilawila zuwa, na mumo kamwika mbigalo ayo yamulumbile."},{"book":"Mwanduso","chapter":"2","verse":"9","text":"Mndewa Imulungu kahandigiza kila biki dinogile na mibiki ilelaga matunda gofaya kudigwa. Hagati ya mgunda awo kukala na biki da ugima na biki da kujuwa ganogile na gehile."},{"book":"Mwanduso","chapter":"2","verse":"10","text":"Kukala na kizanda cha mazi gokilimila mumgunda awo wa Edeni, kulawa kuko kizanda acho kiigola kuwa vizanda vine."},{"book":"Mwanduso","chapter":"2","verse":"11","text":"Twaga da kizanda cha ichanduso dokemigwa Pishoni, chokilima kuzunguluka isi yose ya Havila, ako kuko ili zahabu."},{"book":"Mwanduso","chapter":"2","verse":"12","text":"Zahabu ya isi ayo inoga ng'hani. Kuko kuna mavuta gonung'hila goya gokemigwa bedola na mabwe ga bei ng'hulu gokemigwa shohamu."},{"book":"Mwanduso","chapter":"2","verse":"13","text":"Twaga da kizanda cha kabili dokemigwa Gihoni, kizanda acho chokilima kuzunguluka isi yose ya Kushi."},{"book":"Mwanduso","chapter":"2","verse":"14","text":"Twaga da kizanda cha kadatu dokemigwa Tigilisi, kizanda acho chokilima mwambu wa kudilawila zuwa wa Ashulu. Na kizanda cha ikane chokemigwa Fulate."},{"book":"Mwanduso","chapter":"2","verse":"15","text":"Abaho Mndewa Imulungu kamwika mbigalo ayo mumgunda awo wa Edeni, yaulime na kuulola goya."},{"book":"Mwanduso","chapter":"2","verse":"16","text":"Mndewa Imulungu kamulagiza munhu ayo, “Kodaha kuja tunda da biki jojose dili mumgunda,"},{"book":"Mwanduso","chapter":"2","verse":"17","text":"lakini matunda ga biki da kujuwa ganogile na gehile, sikuuje. Siku donda uje kofa.”"},{"book":"Mwanduso","chapter":"2","verse":"18","text":"Abaho Mndewa Imulungu kalonga, “Havinogile bule mbigalo kukala yaiyeka. Avo nomtendela miyage wa kumfaya kumtaza.”"},{"book":"Mwanduso","chapter":"2","verse":"19","text":"Avo kulawa mwiisi Mndewa Imulungu kasola ulongo kidogo, kalumba wanyama wose na ndege wose, abaho kamgalila mbigalo ija yalole vonda yawagwelele matwaga, na matwaga gayawagwee gago gakalile matwaga gao."},{"book":"Mwanduso","chapter":"2","verse":"20","text":"Avo mbigalo ija kawagwaa matwaga wanyama wose ofugigwa na wanyama wa kumuhulo na ndege wose, lakini kuduhu hata imoja yamfaiye kumtaza."},{"book":"Mwanduso","chapter":"2","verse":"21","text":"Abaho Mndewa Imulungu kamtenda mbigalo ayo yawase utulo, na viyakalile muutulo kamogola lubavu lwake lumoja na kuhagubika hanhu aho kwa nyama."},{"book":"Mwanduso","chapter":"2","verse":"22","text":"Na lubavu luyagomole kwa mbigalo kalutenda mtwanzi, kamgala kwa mbigalo ayo."},{"book":"Mwanduso","chapter":"2","verse":"23","text":"Abaho mbigalo ayo kalonga,"},{"book":"Mwanduso","chapter":"2","verse":"24","text":"Lekaavo mbigalo komuleka tatake na mamake, na koilumba na mwehe wake, nao wabili awo okuwa kinhu kimoja."},{"book":"Mwanduso","chapter":"2","verse":"25","text":"Mbigalo ayo na mwehe wake wose wabili wakala mwazi, lakini hawonile kinyala bule."}]}