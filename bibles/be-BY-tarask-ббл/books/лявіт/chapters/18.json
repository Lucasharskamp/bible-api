{"data":[{"book":"ЛЯВІТ","chapter":"18","verse":"1","text":"І наказаў Гасподзь Майсею сказаць:"},{"book":"ЛЯВІТ","chapter":"18","verse":"2","text":"абвясьці сынам Ізраілевым і скажы ім: Я Гасподзь, Бог ваш."},{"book":"ЛЯВІТ","chapter":"18","verse":"3","text":"Паводле дзеяў зямлі Егіпецкай, у якой вы жылі, ня ўчыняйце, і паводле дзеяў зямлі Ханаанскай, у якую Я вяду вас, ня ўчыняйце, і паводле ўстанаўленьняў іхніх не хадзеце:"},{"book":"ЛЯВІТ","chapter":"18","verse":"4","text":"Мае законы выконвайце і Мае пастановы шануйце, учыняючы паводле іх. Я Гасподзь, Бог ваш."},{"book":"ЛЯВІТ","chapter":"18","verse":"5","text":"Шануйце пастановы Мае і законы Мае, выконваючы якія, чалавек будзе жывы. Я Гасподзь."},{"book":"ЛЯВІТ","chapter":"18","verse":"6","text":"Ніхто ні да якой родзічкі па крыві не павінен набліжацца дзеля плоцкіх спалукаў. Я Гасподзь."},{"book":"ЛЯВІТ","chapter":"18","verse":"7","text":"Ты не павінен класьціся з бацькам тваім і з маці тваёй: яна маці твая, не сарамаць яе."},{"book":"ЛЯВІТ","chapter":"18","verse":"8","text":"Ты не павінен класьціся з жонкаю бацькі твайго; бо гэтым ты сарамаціш бацьку твайго."},{"book":"ЛЯВІТ","chapter":"18","verse":"9","text":"Ты не павінен класьціся зь сястрою тваёю, з дачкою бацькі твайго альбо з дачкою маці тваёй, што нарадзілася ў шлюбе альбо па-за шлюбам, не сарамаць іх."},{"book":"ЛЯВІТ","chapter":"18","verse":"10","text":"Ты не павінен класьціся з дачкою сына твайго альбо з дачкою дачкі тваёй, не сарамаць іх, бо праз гэта ты сарамаціш сябе."},{"book":"ЛЯВІТ","chapter":"18","verse":"11","text":"Ты не павінен класьціся з дачкою бацькі твайго, якая нарадзілася ад іншай жонкі ягонай; бо яна сястра твая, не сарамаць яе."},{"book":"ЛЯВІТ","chapter":"18","verse":"12","text":"Ты не павінен класьціся зь сястрою бацькі твайго, бо яна адной крыві з бацькам тваім."},{"book":"ЛЯВІТ","chapter":"18","verse":"13","text":"Ты не павінен класьціся з сястрою маці тваёй, бо яна адной крыві з маці тваёй."},{"book":"ЛЯВІТ","chapter":"18","verse":"14","text":"Ты не павінен класьціся з жонкаю брата бацькі твайго; бо яна цётка твая."},{"book":"ЛЯВІТ","chapter":"18","verse":"15","text":"Ты не павінен класьціся зь нявесткай тваёю, яна жонка сына твайго, не сарамаць яе."},{"book":"ЛЯВІТ","chapter":"18","verse":"16","text":"Ты не павінен класьціся зь ятроўкай тваёй, яна жонка брата твайго, не сарамаць брата твайго."},{"book":"ЛЯВІТ","chapter":"18","verse":"17","text":"Калі ты маеш плоцкія зносіны з жанчынай, ты не павінен спаць з дачкою яе і з унучкай яе; яны адной крыві зь ёю; таму гэта ганьба крыві."},{"book":"ЛЯВІТ","chapter":"18","verse":"18","text":"Не бяры ў пасьцель тваю сястры жонкі тваёй, пакуль жонка твая жыве; не рабі яе суперніцай жонцы тваёй пры жыцьці яе."},{"book":"ЛЯВІТ","chapter":"18","verse":"19","text":"І не кладзіся з жанчынай пад час ачышчэньня яе; у гэты час нячыстая яна."},{"book":"ЛЯВІТ","chapter":"18","verse":"20","text":"І з жонкаю блізкага твайго не кладзіся, каб выліць семя, бо праз гэта ты станеш нячысты."},{"book":"ЛЯВІТ","chapter":"18","verse":"21","text":"Зь дзяцей тваіх не аддавай на слугаваньне Малоху і не зьневажай імя Бога твайго. Я Гасподзь."},{"book":"ЛЯВІТ","chapter":"18","verse":"22","text":"Не кладзіся з мужчынам, як з жанчынаю: гэта мярзота."},{"book":"ЛЯВІТ","chapter":"18","verse":"23","text":"І ні зь якім быдлам не кладзіся, каб выліць семя і апаганіцца ад яго; і жанчына не павінна станавіцца перад быдлам дзеля спалукі зь ім: гэта брыдота."},{"book":"ЛЯВІТ","chapter":"18","verse":"24","text":"Не апаганьвайце сябе нічым гэтым, бо ўсім гэтым апаганілі сябе людзі, якіх Я праганяю ад вас;"},{"book":"ЛЯВІТ","chapter":"18","verse":"25","text":"і апаганілася зямля, і Я паглядзеў на беззаконьне яе, і скінула зямля тых, што жывуць на ёй."},{"book":"ЛЯВІТ","chapter":"18","verse":"26","text":"А вы шануйце пастановы Мае і законы Мае і не рабеце ўсіх гэтых гідотаў, ні тубылец, ні прыхадзень, што жыве сярод вас,"},{"book":"ЛЯВІТ","chapter":"18","verse":"27","text":"бо ўсе гэтыя брыдоты рабілі людзі гэтай зямлі, што перад вамі, і апаганілася зямля;"},{"book":"ЛЯВІТ","chapter":"18","verse":"28","text":"каб і вас ня скінула зь сябе зямля, калі вы пачняце паганіць яе, як яна скінула людзей, што былі да вас;"},{"book":"ЛЯВІТ","chapter":"18","verse":"29","text":"бо калі хто будзе рабіць усе гэтыя брыдоты, дык душы тых, што рабіцьмуць гэта, вынішчаны будуць з народу свайго."},{"book":"ЛЯВІТ","chapter":"18","verse":"30","text":"Дык вось, шануйце загады Мае, каб ня ўчыняць паводле агідных завядзёнак, паводле якіх учынялі да вас, і каб не апаганьвацца імі. Я Гасподзь, Бог ваш."}]}