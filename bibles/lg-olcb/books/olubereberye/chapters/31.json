{"data":[{"book":"Olubereberye","chapter":"31","verse":"1","text":"Awo Yakobo n’awulira nga batabani ba Labbaani bagamba nti, “Yakobo atutte ebyo byonna ebyali ebya kitaffe, era mu byali ebya kitaffe mw’aggye obugagga buno bwonna.”"},{"book":"Olubereberye","chapter":"31","verse":"2","text":"Era Yakobo n’alaba nga Labbaani takyamufaako nga bwe yali olubereberye."},{"book":"Olubereberye","chapter":"31","verse":"3","text":"Awo Mukama n’agamba Yakobo nti, “Ddayo mu nsi ya bajjajjaabo, mu bantu bo, era nnaabeeranga naawe.”"},{"book":"Olubereberye","chapter":"31","verse":"4","text":"Awo Yakobo kwe kutumya Laakeeri ne Leeya ku ttale gye baalundiranga ekisibo."},{"book":"Olubereberye","chapter":"31","verse":"5","text":"Bwe baatuuka n’abagamba nti, “Ndaba nga kitammwe takyanfaako nga bwe yakolanga olubereberye, naye Katonda wa kitange abadde nange."},{"book":"Olubereberye","chapter":"31","verse":"6","text":"Mumanyi bwe naweerea kitammwe n’amaanyi gange gonna."},{"book":"Olubereberye","chapter":"31","verse":"7","text":"Kyokka ye kitammwe yandyazaamanya n’akyusa empeera yange n’agikendeeza emirundi kkumi; wabula Katonda n’atamukkiriza kundeetako kabi."},{"book":"Olubereberye","chapter":"31","verse":"8","text":"Kale bwe yagambanga nti, ‘Eza bugondogondo ze zinaabanga ezizo ekisibo kyonna ne kizaala eza bugondogondo, era bwe yayogeranga nti eza biwuuga ze zinaabanga ezizo ekisibo kyonna ne kizaala eza biwuuga.’"},{"book":"Olubereberye","chapter":"31","verse":"9","text":"Bw’atyo Katonda aggye ku kitammwe ensolo ze n’azimpa."},{"book":"Olubereberye","chapter":"31","verse":"10","text":"“Mu kiseera ensolo mwe ziwakira, naloota nga nnyimusa amaaso gange nga ndaba embuzi ennume nga zirinyira enkazi eza biwuuga n’eza bugondogondo n’eza kiweewoweewo."},{"book":"Olubereberye","chapter":"31","verse":"11","text":"Ne mu kirooto ekyo malayika wa Katonda n’ampita nti, ‘Yakobo.’ Ne nziramu nti, ‘Nze nzuuno.’"},{"book":"Olubereberye","chapter":"31","verse":"12","text":"N’aŋŋamba nti, ‘Yimusa amaaso go olabe, embuzi zonna ezirinnyira ekisibo bwe ziri eza biwuuga, eza bugondogondo n’eza kiweewoweewo; kubanga ndabye ebyo byonna Labbaani by’akukoze."},{"book":"Olubereberye","chapter":"31","verse":"13","text":"Nze Katonda w’e Beseri gye wafukira amafuta ku jjinja lye wasimba, gye weeyamira obweyamo. Kale kaakano golokoka ove mu nsi muno, oddeyo mu nsi gye wazaalirwa.’ ”"},{"book":"Olubereberye","chapter":"31","verse":"14","text":"Awo Laakeeri ne Leeya ne bamuddamu nti, “Ekyo kituufu kubanga tetulina mugabo, mu busika bwa kitaffe."},{"book":"Olubereberye","chapter":"31","verse":"15","text":"Era atutwala ng’abatali ba mu nnyumba ye. Kubanga yatutunda, era ebyatuvaamu bya badde akozesa."},{"book":"Olubereberye","chapter":"31","verse":"16","text":"Eby’obugagga byonna Katonda bya muggyeko, bifuuse byaffe n’abaana baffe. Kale kaakano buli Katonda ky’akugambye okukola kikole.”"},{"book":"Olubereberye","chapter":"31","verse":"17","text":"Awo Yakobo n’agolokoka, n’ateeka batabani be ne bakazi be ku ŋŋamira;"},{"book":"Olubereberye","chapter":"31","verse":"18","text":"n’agoba ente ze zonna, n’ebisolo bye ebirala byonna bye yafuna: obugagga bwe bwonna bwe yafunira mu Padanalaamu, agende mu nsi ya Kanani eri kitaawe Isaaka."},{"book":"Olubereberye","chapter":"31","verse":"19","text":"Labbaani yali agenze kusala byoya ku ndiga ze, Laakeeri n’abba bakatonda b’omu nnyumba ya Labbaani."},{"book":"Olubereberye","chapter":"31","verse":"20","text":"Yakobo n’adduka ku Labbaani Omusuuli, era teyamutegeeza nti amuvaako agende."},{"book":"Olubereberye","chapter":"31","verse":"21","text":"Yadduka ne byonna bye yalina, n’agolokoka n’asomoka omugga Fulaati, n’ayolekera Giriyaadi ensi ey’ensozi."},{"book":"Olubereberye","chapter":"31","verse":"22","text":"Ku lunaku olwokusatu Labbaani bwe yategeezebwa nti Yakobo yamuddukako,"},{"book":"Olubereberye","chapter":"31","verse":"23","text":"Labbaani n’atwala basajja be, n’awondera Yakobo okumala ennaku musanvu, mu Giriyaadi ensi ey’ensozi."},{"book":"Olubereberye","chapter":"31","verse":"24","text":"Naye Katonda n’ajjira Labbaani, Omusuuli, mu kirooto, ekiro, n’amugamba nti, “Weegendereze, toyogera na Yakobo kigambo kyonna, ekirungi oba ekibi.”"},{"book":"Olubereberye","chapter":"31","verse":"25","text":"Awo Labbaani n’atuuka ku Yakobo, eyali akubye eweema ye mu nsi ey’ensozi, Labbaani ne basajja be nabo ne basiisira mu nsi ey’ensozi eya Giriyaadi."},{"book":"Olubereberye","chapter":"31","verse":"26","text":"Labbaani n’agamba Yakobo nti, “Okoze ki, okuntwalako bawala bange mu kyama ne babanga abanyage?"},{"book":"Olubereberye","chapter":"31","verse":"27","text":"Kiki ekyakuddusa mu kyama nga tombuuliddeko, ndyoke, nkusibule mu kinyumu: n’ennyimba, n’ebitaasa, n’ennanga."},{"book":"Olubereberye","chapter":"31","verse":"28","text":"Kale lwaki tewaŋŋanya na kugwa mu kifuba bazzukulu bange ne bawala bange okubasiibula? Ekyo kye wakola si kya buntubulamu."},{"book":"Olubereberye","chapter":"31","verse":"29","text":"Mbadde nsobola okukukola akabi, wabula Katonda wa kitaawo yayogedde nange ekiro kino, n’aŋŋamba nti, ‘Weegendereze oleme okwogera ne Yakobo ekigambo kyonna, ekirungi oba ekibi.’"},{"book":"Olubereberye","chapter":"31","verse":"30","text":"Ne kaakano ogenda kubanga wayagala nnyo okuddayo mu nnyumba ya kitaawo; naye wabbira ki bakatonda bange?”"},{"book":"Olubereberye","chapter":"31","verse":"31","text":"Yakobo n’addamu Labbaani nti, “Natya, kubanga n’alowooza nti oyinza okunnyagako bawala bo."},{"book":"Olubereberye","chapter":"31","verse":"32","text":"Naye gw’onoosanga ne bakatonda bo taabe mulamu; waakufa. Mu maaso ga bantu baffe bano, ndaga ekikyo kye nnina okitwale.” Yakobo teyamanya nti Laakeeri abbye bakatonda ba Labbaani."},{"book":"Olubereberye","chapter":"31","verse":"33","text":"Labbaani n’ayingira mu weema ya Yakobo ne mu weema ya Leeya, ne mu weema ey’abaweereza bombi; naye n’atalaba bakatonda be. N’ava mu weema ya Leeya, n’ayingira mu ya Laakeeri."},{"book":"Olubereberye","chapter":"31","verse":"34","text":"Laakeeri yali atutte bakatonda ba Labbaani, n’abateeka ku matandiiko g’eŋŋamira, n’abatuulako. Labbaani n’ayaza weema yonna naye n’atabalabamu."},{"book":"Olubereberye","chapter":"31","verse":"35","text":"Laakeeri n’agamba kitaawe nti, “Mukama wange aleme okusunguwala kubanga sisobola kuyimirira w’oli kubanga ndi mu mpisa y’abakazi.” Labbaani n’anoonya naye n’atalaba bakatonda be."},{"book":"Olubereberye","chapter":"31","verse":"36","text":"Awo Yakobo n’alyoka ajjula obusungu ne yeejuumulira Labbaani, n’amugamba nti, “Nzizizza musango ki? Kibi ki kye nnina, olyoke ongoberere n’obukaali butyo?"},{"book":"Olubereberye","chapter":"31","verse":"37","text":"Bw’oyazizza mu bintu byange, kikyo ki ky’osanzemu? Kiteeke wano wakati mu maaso g’abantu bange n’ababo, balyoke basalewo omusobya ku fembi."},{"book":"Olubereberye","chapter":"31","verse":"38","text":"“Emyaka gino gyonna amakumi abiri gye mbadde naawe, endiga zo ne mbuzi zo tezisowolanga, era siryanga ndiga mu kisibo kyo."},{"book":"Olubereberye","chapter":"31","verse":"39","text":"Eyo eyataagulwanga ensolo enkambwe ey’omu nsiko saagikuleeteranga, nze nafiirwanga, waginsabanga, wadde eyo eyabbibwanga ekiro oba emisana nayo yabalirwanga ku nze."},{"book":"Olubereberye","chapter":"31","verse":"40","text":"Ekyo ne kindeetera essana okunzigwerangako, n’okubeeranga mu mpewo ekiro, n’otulo ne tumbula."},{"book":"Olubereberye","chapter":"31","verse":"41","text":"Emyaka gino amakumi abiri mbadde mu nnyumba yo; n’akuweereza emyaka kkumi n’ena olwa bawala bo bombi, ate ne nkuweereza emyaka mukaaga mu kisibo kyo, kyokka okyusizza empeera yange emirundi kkumi."},{"book":"Olubereberye","chapter":"31","verse":"42","text":"Singa Katonda wa kitange, era Katonda wa Ibulayimu, Katonda Entiisa ya Isaaka teyali ku lwange, mazima ddala wandinsiibudde ngalo nsa! Katonda yalabye okubonaabona n’okutegana kwange, kyeyavudde akunenya ekiro.”"},{"book":"Olubereberye","chapter":"31","verse":"43","text":"Awo Labbaani n’addamu Yakobo nti, “Bano bawala bange, n’abaana baabwe bazzukulu bange, n’ebisibo, bisibo byange era ne byonna byolaba byange. Naye bawala bange n’abaana baabwe be bazadde, nnyinza kubakolera ki leero?"},{"book":"Olubereberye","chapter":"31","verse":"44","text":"Kale jjangu tukole endagaano gwe nange, ebeere omujulirwa wakati wo nange.”"},{"book":"Olubereberye","chapter":"31","verse":"45","text":"Awo Yakobo n’addira ejjinja n’alisimba ng’empagi."},{"book":"Olubereberye","chapter":"31","verse":"46","text":"N’agamba abantu be nti, “Mukuŋŋaanye amayinja.” Ne bagakuŋŋaanya ne bagatuuma entuumo, ne baliira31:46 Endagaano zaakakasibwanga na kijjulo. awo awali entuumo."},{"book":"Olubereberye","chapter":"31","verse":"47","text":"Labbaani entuumu n’agiyita Yegalusakadusa, ye Yakobo n’agiyita Galeedi."},{"book":"Olubereberye","chapter":"31","verse":"48","text":"Labbaani n’agamba nti, “Entuumo eno ye mujulirwa wakati wo nange leero.” Kyeyava agiyita Galeedi,"},{"book":"Olubereberye","chapter":"31","verse":"49","text":"n’empagi n’agiyita Mizupa, kubanga yayogera nti, “Mukama atunulenga wakati wo nange, nga twawukanye omu okuva ku munne."},{"book":"Olubereberye","chapter":"31","verse":"50","text":"Bw’oliyisa obubi bawala bange, oba bw’olibawasizaako abakazi abalala, newaakubadde nga tewali muntu n’omu wakati waffe, ojjukire nti Katonda ye mujulirwa wakati wo nange.”"},{"book":"Olubereberye","chapter":"31","verse":"51","text":"Awo Labbaani n’agamba Yakobo nti, “Laba entuumu eno n’empagi bye ntadde wakati wo nange."},{"book":"Olubereberye","chapter":"31","verse":"52","text":"Entuumu eno ye mujulirwa era n’empagi nayo mujulirwa nga nze sirisukka ntuumu eno na mpagi eno okukukola akabi."},{"book":"Olubereberye","chapter":"31","verse":"53","text":"Katonda wa Ibulayimu, era Katonda wa Nakoli,31:53 Nakoli yali muganda wa Ibulayimu (11:26) ate era jjajja wa Labbaani (24:24, 29). Labbaani yasinzanga bakatonda bangi. Katonda wa kitaabwe atulamule.”"},{"book":"Olubereberye","chapter":"31","verse":"54","text":"Yakobo n’awaayo ssaddaaka ku lusozi; n’ayita abantu be okulya; ne balya, ne basula ku lusozi ekiro ekyo."},{"book":"Olubereberye","chapter":"31","verse":"55","text":"Ku makya ennyo Labbaani n’agolokoka n’asiibula bazzukulu be ne bawala be ng’abagwa mu kifuba; n’abawa omukisa, n’addayo ewuwe."}]}