{"data":[{"book":"لاویان","chapter":"17","verse":"1","text":"خداوند به موسی فرمود:"},{"book":"لاویان","chapter":"17","verse":"2","text":"«این دستورها را به هارون و پسرانش و به تمام بنی‌اسرائیل بده. این است آنچه خداوند فرموده است:"},{"book":"لاویان","chapter":"17","verse":"3","text":"هر اسرائیلی که گاو یا گوسفند یا بزی را در جایی دیگر غیر از داخل یا خارج اردوگاه ذبح کند،"},{"book":"لاویان","chapter":"17","verse":"4","text":"بجای اینکه آن را کنار در خیمۀ ملاقات بیاورد تا به عنوان هدیه به خداوند تقدیم کند، آن شخص خون ریخته و مجرم است و باید از میان قوم خود منقطع شود."},{"book":"لاویان","chapter":"17","verse":"5","text":"هدف از این قانون این است که قوم اسرائیل دیگر در صحرا قربانی نکنند. قوم باید قربانیهای خود را دم در خیمۀ ملاقات پیش کاهن بیاورند و آنها را به عنوان قربانی سلامتی به خداوند تقدیم کنند."},{"book":"لاویان","chapter":"17","verse":"6","text":"سپس کاهن خون آنها را بر مذبح خداوند که دم در خیمۀ ملاقات است بپاشد و چربی آنها را همچون عطر خوشبویی که مورد پسند خداوند است بسوزاند."},{"book":"لاویان","chapter":"17","verse":"7","text":"قوم اسرائیل دیگر نباید در صحرا برای ارواح شریر قربانی کنند و به خداوند خیانت ورزند. این برای شما قانونی است همیشگی که باید نسل اندر نسل بجا آورده شود."},{"book":"لاویان","chapter":"17","verse":"8","text":"«پس به آنها بگو: هرگاه یک اسرائیلی یا غریبی که در میان قوم ساکن است قربانی سوختنی یا قربانی‌های دیگر تقدیم کند،"},{"book":"لاویان","chapter":"17","verse":"9","text":"اما آن را در جایی غیر از دم در خیمۀ ملاقات برای خداوند قربانی کند، آن شخص باید از میان قوم منقطع شود."},{"book":"لاویان","chapter":"17","verse":"10","text":"«هر کس خون بخورد، چه اسرائیلی باشد، چه غریبی که در میان شما ساکن است، روی خود را از او برگردانده او را از میان قوم منقطع خواهم کرد،"},{"book":"لاویان","chapter":"17","verse":"11","text":"زیرا جان هر موجودی در خون اوست و من خون را به شما داده‌ام تا برای کفارهٔ جانهای خود، آن را بر روی مذبح بپاشید. خون است که برای جان کفاره می‌کند."},{"book":"لاویان","chapter":"17","verse":"12","text":"به همین دلیل است که به قوم اسرائیل حکم می‌کنم که نه خودشان خون بخورند و نه غریبی که در میان ایشان ساکن است."},{"book":"لاویان","chapter":"17","verse":"13","text":"هر کس به شکار برود، خواه اسرائیلی باشد خواه غریبی که در میان شماست و حیوان یا پرندهٔ حلال گوشتی را شکار کند، باید خونش را بریزد و روی آن را با خاک بپوشاند،"},{"book":"لاویان","chapter":"17","verse":"14","text":"زیرا جان هر موجودی در خون اوست. به همین دلیل است که به قوم اسرائیل گفتم که هرگز خون نخورند، زیرا حیات هر موجود زنده‌ای در خون آن است. پس هر کس خون بخورد باید از میان قوم اسرائیل منقطع شود."},{"book":"لاویان","chapter":"17","verse":"15","text":"«هر اسرائیلی یا غریبی که گوشت حیوان مرده یا دریده شده‌ای را بخورد، باید لباس خود را بشوید و غسل کند. او بعد از غروب طاهر خواهد بود."},{"book":"لاویان","chapter":"17","verse":"16","text":"ولی اگر لباسهایش را نشوید و غسل نکند مجرم خواهد بود.»"}]}