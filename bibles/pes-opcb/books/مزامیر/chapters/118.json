{"data":[{"book":"مزامیر","chapter":"118","verse":"1","text":"خداوند را ستایش کنید، زیرا او نیکوست و محبتش بی‌پایان."},{"book":"مزامیر","chapter":"118","verse":"2","text":"مردم اسرائیل بگویند: «محبت خداوند بی‌پایان است.»"},{"book":"مزامیر","chapter":"118","verse":"3","text":"کاهنان نسل هارون بگویند: «محبت خداوند بی‌پایان است.»"},{"book":"مزامیر","chapter":"118","verse":"4","text":"مردم خداترس بگویند: «محبت خداوند بی‌پایان است.»"},{"book":"مزامیر","chapter":"118","verse":"5","text":"در زحمت بودم؛ از خداوند کمک خواستم؛ او به دادم رسید و مرا رهانید."},{"book":"مزامیر","chapter":"118","verse":"6","text":"خداوند با من است، پس نخواهم ترسید. انسان به من چه می‌تواند بکند؟"},{"book":"مزامیر","chapter":"118","verse":"7","text":"خداوند با من است و مرا یاری خواهد داد، پس پیروزمندانه بر کسانی که از من نفرت دارند خواهم نگریست."},{"book":"مزامیر","chapter":"118","verse":"8","text":"به خداوند پناه بردن بهتر است از امید بستن به انسان."},{"book":"مزامیر","chapter":"118","verse":"9","text":"آری، به خداوند پناه بردن حتی بهتر است از امید بستن به امیران."},{"book":"مزامیر","chapter":"118","verse":"10-12","text":"اگر همهٔ دشمنان مانند زنبور بر سر من بریزند و دور مرا بگیرند، به یاری خداوند تمام آنها را نابود خواهم کرد. آنها مثل خارها که دوامی ندارند خواهند سوخت و فوری خاموش خواهند شد."},{"book":"مزامیر","chapter":"118","verse":"13","text":"دشمن بر من هجوم آورد تا نابودم کند، ولی خداوند مرا کمک نمود."},{"book":"مزامیر","chapter":"118","verse":"14","text":"خداوند قوت و سرود من است؛ او باعث نجات من شده است."},{"book":"مزامیر","chapter":"118","verse":"15","text":"فریاد پیروزی قوم خدا از خیمه‌هایشان شنیده می‌شود که می‌گویند: «دست توانای خداوند متعال این پیروزی را نصیب ما ساخته است!"},{"book":"مزامیر","chapter":"118","verse":"16","text":"آری، دست توانای خداوند متعال، ما را در جنگ پیروز ساخته است!»"},{"book":"مزامیر","chapter":"118","verse":"17","text":"من نخواهم مرد، بلکه زنده خواهم ماند و کارهای خداوند را برای همه تعریف خواهم کرد."},{"book":"مزامیر","chapter":"118","verse":"18","text":"خداوند مرا به سختی تنبیه کرد، ولی نگذاشت تا بمیرم."},{"book":"مزامیر","chapter":"118","verse":"19","text":"دروازه‌هایی را که عادلان از آن وارد می‌شوند برای من باز کنید تا داخل شوم و خداوند را سپاس گویم."},{"book":"مزامیر","chapter":"118","verse":"20","text":"این است دروازهٔ خداوند که نیکوکاران از آن وارد شوند."},{"book":"مزامیر","chapter":"118","verse":"21","text":"ای خداوند، تو را ستایش می‌کنم که مرا اجابت فرموده، نجاتم دادی."},{"book":"مزامیر","chapter":"118","verse":"22","text":"سنگی که معماران دور افکندند، سنگ اصلی ساختمان شده است."},{"book":"مزامیر","chapter":"118","verse":"23","text":"این کارِ خداوند است و در نظر ما عجیب می‌نماید."},{"book":"مزامیر","chapter":"118","verse":"24","text":"این است روزی که خداوند ساخته؛ در این روز باید وجد و شادی کرد!"},{"book":"مزامیر","chapter":"118","verse":"25","text":"خداوندا، تمنا می‌کنیم ما را نجات دهی و کامیاب سازی!"},{"book":"مزامیر","chapter":"118","verse":"26","text":"مبارک است آن که به نام خداوند می‌آید! ما از خانهٔ خداوند، تو را برکت می‌دهیم."},{"book":"مزامیر","chapter":"118","verse":"27","text":"یهوه خداست، همان خدایی که ما را منور ساخته است. شاخه‌ها را به دست گیرید و جشن را آغاز کنید و به سوی مذبح خانهٔ خدا پیش بروید."},{"book":"مزامیر","chapter":"118","verse":"28","text":"تو خدای من هستی، و تو را سپاس می‌گویم! تو خدای من هستی، و تو را تمجید می‌کنم!"},{"book":"مزامیر","chapter":"118","verse":"29","text":"خداوند را ستایش کنید، زیرا او نیکوست و محبتش بی‌پایان."}]}