{"data":[{"book":"Bliathek","chapter":"13","verse":"1","text":"Anthioch pha charch hà de giak chaigthek nane masdothek um iang: Ithek ne Barnabas, Simeon (Isiie beng pha), Khyrene pha Lusius, Manaen (hanyie shii Badri Herod rog shii noh pha bran) nane Saul ro."},{"book":"Bliathek","chapter":"13","verse":"2","text":"Ithek ne Hamangkhung-aphuii pha blia rek ne minyie nyie ne rai shii, Ragung So è ithek shii yao, “Gu blia rek pha Barnabas nane Saul hanyie shii gu è ho pha ji shii gua ne yo che mage bo.”"},{"book":"Bliathek","chapter":"13","verse":"3","text":"Ithek è minyie nyie ne sia srane awaithek wad isa khrug shii khirzey phi ne thoh ge."},{"book":"Bliathek","chapter":"13","verse":"4","text":"Ragung So è wuii yi pha ji è Barnabas nane Saul ne Seleusia hà wuii thog srane dinne Khyphrus pha gachung rai ne run è in ne wuii din dun."},{"book":"Bliathek","chapter":"13","verse":"5","text":"Ithek ne Salamis hà thogmage shii, isa è Hamangkhung-aphuii miyaogam ji Jewthek misiahò shii yao phi. Jon Marg de isa bliathek rek nong gieng ne um iang."},{"book":"Bliathek","chapter":"13","verse":"6","text":"Ithek ne Phaphos pha kho gachungthek dong ne wuii din shii, ithek è Bar-Jesus beng pha jadu rek pha bran, hanyie è awaishii chaigpho rone yao pha bran jia si ruii."},{"book":"Bliathek","chapter":"13","verse":"7","text":"Ai ne ji pha gachung pha badri Sergius Phaulus, hanyie yi bajo khani um pha bran ijak ro. Ji pha badri è Barnabas nane Saul shii awai moe shii ho. Nyieliieshii, ai de Hamangkhung-aphuii pha miyaogam ji nuii pha now."},{"book":"Bliathek","chapter":"13","verse":"8","text":"Jishii, isa shii ne Jadupho Elymas (Hì ne Grekh è beng pha ibeng ro) hanyie è badri ji shii migi now pha ji è ruang rek ne isa shii gidieg rek now."},{"book":"Bliathek","chapter":"13","verse":"9","text":"Saul ne Phaul de beng shii Ragung So è ley dun rone thieg muii pha ji è gidieg rek now pha jaduphuii shii wie riig srane yao,"},{"book":"Bliathek","chapter":"13","verse":"10","text":"“Ibuii dufuii! Na ne zab wiethek pha suang ro, chiih-è, na ne zab khlam rek pha ji ro! Nane Ithong pha izai ji idang khlam rek ne rai pharek pha ji ro!"},{"book":"Bliathek","chapter":"13","verse":"11","text":"Ithong pha wad na shii kho ruii phro; na ne hanai pha muchuang ne inai ìujia thog pha adoh phro.”"},{"book":"Bliathek","chapter":"13","verse":"12","text":"Badri è jithek rey pha doh mage ne bajo migi now dun. Nyieliieshii ai ne Ithong pha miyao ji yua pha ji è bajo anomuluii pha rey dun."},{"book":"Bliathek","chapter":"13","verse":"13","text":"Phaul nane ai ijakthek ne Phaphos è Pherga pha phamphylia rajan shii run è in ne wuii thog ruii shii, thiichiih shii Jon Marg è ithek shii thoh marui ne Jerusalem hà dun din dun."},{"book":"Bliathek","chapter":"13","verse":"14","text":"Ithek ne Pherga è de wuii dinne Anthioch pha Phisidia hà wuii thog srane Jewish Thung pha Inai shii ithek ne Jewthek misiahò hà wuii srane dug dun."},{"book":"Bliathek","chapter":"13","verse":"15","text":"Moses pha Iphey nane chaigpho mizey marui pha jigigam jithek tham ched shii Jewthek misiahò pha dumuii è mua jia thoh: “Khuiinothek wo! Nathek shii mua nane chua gang pha miyao yao pha um arone, branthek shii yao mage bo.”"},{"book":"Bliathek","chapter":"13","verse":"16","text":"Phaul è jai srane wad è phriie ne jao pha yao:"},{"book":"Bliathek","chapter":"13","verse":"17","text":"Israel pha bran ro Hamangkhung-aphuii gethek blangthek shii gua ne chiih-è gu Egyph hà fuang pha bran duiine rai pha ishak shii boh soh pha bajo bran rab jong ro. Hamangkhung-aphuii pha blu è ithek shii Egyph è de fuang khia ne noh phi ro,"},{"book":"Bliathek","chapter":"13","verse":"18","text":"Chiih è, idam sawi thog dang pha ai ne zud ne ithek rog shii balimuang hà rai gieng."},{"book":"Bliathek","chapter":"13","verse":"19","text":"Ai è Khanon pha soh mile pho shii mua ne awai branthek shii ji pha soh pha Ithong rab ne ruii phi."},{"book":"Bliathek","chapter":"13","verse":"20","text":"Hìthek zab rey phane idam wieng wi è saguii (450) chia dun ro."},{"book":"Bliathek","chapter":"13","verse":"21","text":"Chiih è, ithek è saja zen yi pha lia mage shii, Hamangkhung-aphuii è Khish pha dufuii, Benjamin pha jad è giak pha Sual shii ithek saja rey ne idam sawi khoh yi."},{"book":"Bliathek","chapter":"13","verse":"22","text":"Hamangkhung-aphuii è aishii thoh din srane Dawid shii saja rab din phi. Hì ne ai chiang è Hamangkhung-aphuii miyao: ‘Gune Jese pha dufuii Dawid ne gu è chid pha bran ji doh muii ro, gu è nyie rek bo ne phi pha ji rek phi pha bran jia ji ro.’"},{"book":"Bliathek","chapter":"13","verse":"23","text":"Hì ne Isu ro, Dawid pha riing, hanyie shii Hamangkhung-aphuii è Israel pha branthek shii ragia rek ne sbang rek phi pha bran ji ro."},{"book":"Bliathek","chapter":"13","verse":"24","text":"Isu è awai blia arek ba pha ibi shii, Jon è Israel pha branthek shii awaithek layog è idoh khid mage bo ne khowo yie mage pha yua ne rai iang."},{"book":"Bliathek","chapter":"13","verse":"25","text":"Chiih è, Jon è awai bliathek rek ched sha pha rey mage shii, branthek shii sai, ‘Nathek ne gu shii hanyie rone now lei? Gune nathek è khan pha bran ji asi ro. Jishii, nuii mage bo! Ai ne gu idoh shii wuiiramuii ro, gune ai lakhia de ai lai è athan mua phi phro.’"},{"book":"Bliathek","chapter":"13","verse":"26","text":"“Gu ijak Israelthek wo, Abraham pha riingthek nane zab pha Gaibranthek ichiih shii hanyie è Hamangkhung-aphuii shii sia phothek: Giawo hì mua ne gethek chiang thoh dun ro!"},{"book":"Bliathek","chapter":"13","verse":"27","text":"Jerusalem shii rai pho nane thiichiih shii dumuii rek phothek ne ai ne giawo rek pha ji rone athieg ro, chiih-è, ithek ne chaigthek pha miyaogamthek ne Jewish Thung pha Inai shii idang tham ne rai magungde jithek pha miyao agao ro. Jishii, ithek è Isu shii layog nin ne chaigthek miyaogamthek ji izai rey yi dun ro."},{"book":"Bliathek","chapter":"13","verse":"28","text":"Ithek è Isu shii ua mua pha nyie ichiig chun pha adoh habuii shii ithek è Philath shii aishii ua yi pha lia."},{"book":"Bliathek","chapter":"13","verse":"29","text":"Jigigam shii zey pha duiine ithek è zab rek ched pha idoh shii ithek è bai è thazam khia srane lubao cho pha wieng shii wieng muii."},{"book":"Bliathek","chapter":"13","verse":"30","text":"Jishii, Hamangkhung-aphuii è aishii hòi din yi srane"},{"book":"Bliathek","chapter":"13","verse":"31","text":"bajo inai thog dang pha hanyiethek ne ai rog shii Galili è Jerusalem thog pha luagieng pho shii dong ne doh yi. Ithek ne sudoh Israel pho shii khagi re mua ro."},{"book":"Bliathek","chapter":"13","verse":"32-33","text":"Gathek de ichiih shii ji pha Mua Wie yie ne wuii ro: Hamangkhung-aphuii è gethek pha blangthek shii rek pha rone sbang rek marui pha ji sudoh Isu hòi din yi ne ithek riingthek è gethek shii rek jong phi ro. Sthun shii zey pha duiine,"},{"book":"Bliathek","chapter":"13","verse":"34","text":"Hì ne Hamangkhung-aphuii miyao ro, ai ne iy pha è de hòi dinne airo iy pha siu ne wieng shii ashong phro:"},{"book":"Bliathek","chapter":"13","verse":"35","text":"Gai shii de zey pha duiine,"},{"book":"Bliathek","chapter":"13","verse":"36","text":"Dawid ne awai ishak shii Hamangkhung-aphuii pha bliathek rek marui ne iy dun. Ai iy ne awai blangthek rog shii wieng phi, chiih-è, airo iy pha siu ne wieng shii shong dun."},{"book":"Bliathek","chapter":"13","verse":"37","text":"Jishii, Hanyie shii Hamangkhung-aphuii è hòi din yi pha ji shii ji arey ro."},{"book":"Bliathek","chapter":"13","verse":"38-39","text":"Gu ijak Israel thek wo! Isu è gethek layogthek khung pha mua ne nathek shii yao ro; chiih-è, hanyie aishii migipho ne Moses pha Iphey è de layog ruang arek mua phi pha layogthek ruang rek phi ro."},{"book":"Bliathek","chapter":"13","verse":"40","text":"Chaigthek miyao ji nathek shii arey yi pha nowbthan ne rai bo:"},{"book":"Bliathek","chapter":"13","verse":"41","text":"“Lawasdai pho wo! Anomuluii pha iy dun bo!”"},{"book":"Bliathek","chapter":"13","verse":"42","text":"Phaul nane Barnabas ne Jewthek misiahò ji thoh ne dun ramuii shii, branthek è isa shii din pha Jewish Thung pha Inai shii wuii ne ji pha miyaothek wie yao din bo ne ho gieng."},{"book":"Bliathek","chapter":"13","verse":"43","text":"Branthek è maley ji thoh ne dun ched shii, Phaul nane Barnabas rog de Jewthek nane Judaism hà lai dun pha Gaibranthek de luagieng. Guaphasamoy è ithek shii yao marui, chiih-è, ithek shii Hamangkhung-aphuii pha bushun shii athodang pha sieng ne rai bo ne yao marui."},{"book":"Bliathek","chapter":"13","verse":"44","text":"Din pha Jewish Thung pha Inai shii zab branthek ne bajrai jia shii Ithong pha miyaogam nuii pha wuii thog ruii."},{"book":"Bliathek","chapter":"13","verse":"45","text":"Jewthek è ji pha bran brog um pha doh mage ne mieg riie srane aishii khnaing ne makhak-riing rek noh."},{"book":"Bliathek","chapter":"13","verse":"46","text":"Jishii, Phaul nane Barnabas è gang rek ne yao din “Hamangkhung-aphuii pha miyaogam ne igobi nathek shii yao bi chid phro.” Jishii, nathek è hì ne snai muii ne nawaithek shii idang chai rey pha ji shii wie anow phi pha ji è gathek ne nathek shii thoh marui ne Gaibranthek shii wuii dun phro."},{"book":"Bliathek","chapter":"13","verse":"47","text":"Hamangkhung-aphuii è gethek shii hì pha Iphey phi ne ruii:"},{"book":"Bliathek","chapter":"13","verse":"48","text":"Gaibranthek è ji yoi mage shii bajo sang ne Ithong pha miyaogam ji shii bajo laso phi; chiih-è, hanyie shii idang sieng pha migipho rey dun."},{"book":"Bliathek","chapter":"13","verse":"49","text":"Ithong pha miyaogam ne ji pha ithua shii de zab yoi ched dun."},{"book":"Bliathek","chapter":"13","verse":"50","text":"Jishii, Jewthek è ji pha rajan shii kho pha hò-aphuiithek nane hò-amuiithek, hanyiethek ne giangthek shii hòi ne lijieg yi. Ithek è Phaul nane Barnabas shii diig phi srane ithek ithua ji è fuang khia maphi."},{"book":"Bliathek","chapter":"13","verse":"51","text":"Guaphasamoythek è awaithek lai pha nyiakphlab kham srane ithek shii gidieg rek marui ne Ikhonium hà wuii dun."},{"book":"Bliathek","chapter":"13","verse":"52","text":"Anthioch shii migiphothek ne bajo lubo nane Ragung So um dun."}]}