{"data":[{"book":"ЕЗЭКІІЛЯ","chapter":"29","verse":"1","text":"У дзясятым годзе, у дзясятым месяцы, на дваццаты дзень месяца, было мне слова Гасподняе:"},{"book":"ЕЗЭКІІЛЯ","chapter":"29","verse":"2","text":"сыне чалавечы! павярні аблічча тваё да фараона, цара Егіпецкага, і вымаві прароцтва на яго і на ўвесь Егіпет."},{"book":"ЕЗЭКІІЛЯ","chapter":"29","verse":"3","text":"Маўляй і скажы: «так кажа Гасподзь Бог: вось, Я на цябе, фараоне, цару Егіпецкі, вялікі кракадзіл, які, лежачы сярод сваіх рэк, кажаш: «мая рака, і я стварыў яе сабе»."},{"book":"ЕЗЭКІІЛЯ","chapter":"29","verse":"4","text":"Але Я ўкладу крук у сківіцы твае і да лускі тваёй прыляплю рыб з тваіх рэк, і выцягну цябе з тваіх рэк з усёю рыбаю рэк тваіх, прыляплю да тваёй лускі;"},{"book":"ЕЗЭКІІЛЯ","chapter":"29","verse":"5","text":"і кіну цябе ў пустыні, цябе і ўсю рыбу з тваіх рэк, ты ўпадзеш на адкрытае поле, не прыбяруць і ня прымуць цябе; аддам цябе на поед зьвярам зямным і птушкам нябесным."},{"book":"ЕЗЭКІІЛЯ","chapter":"29","verse":"6","text":"І ўведаюць усе насельнікі Егіпта, што Я - Гасподзь; бо яны дому Ізраілеваму былі падпораю трысьняговаю."},{"book":"ЕЗЭКІІЛЯ","chapter":"29","verse":"7","text":"Калі яны ўхапіліся за цябе рукою, ты расшчапіўся і ўсё плячо пакалоў ім; і калі яны абаперліся на цябе, ты зламаўся і параніў усе сьцёгны ім."},{"book":"ЕЗЭКІІЛЯ","chapter":"29","verse":"8","text":"Таму так кажа Гасподзь Бог: вось, Я навяду на цябе меч, і вынішчу ў цябе людзей і быдла."},{"book":"ЕЗЭКІІЛЯ","chapter":"29","verse":"9","text":"І зробіцца зямля Егіпецкая пустыняю і стэпам; і ўведаюць, што Я - Гасподзь. Бо ён кажа: мая рака, і я стварыў яе;"},{"book":"ЕЗЭКІІЛЯ","chapter":"29","verse":"10","text":"дык вось, Я - на рэкі твае, і зраблю зямлю Егіпецкую пустыняю пустыняў ад Мігдола да Сіены, да самай мяжы Эфіопіі."},{"book":"ЕЗЭКІІЛЯ","chapter":"29","verse":"11","text":"Ня будзе ступаць па ёй нага чалавечая, і нага быдла ня будзе праходзіць па ёй, і ня жыцьмуць на ёй сорак гадоў."},{"book":"ЕЗЭКІІЛЯ","chapter":"29","verse":"12","text":"І зраблю зямлю Егіпецкую пустыняю сярод земляў спустошаных; і гарады яе сярод апусьцелых гарадоў будуць пустыя сорак гадоў, і расьсею Егіпцянаў па народах, і разьвею іх па землях."},{"book":"ЕЗЭКІІЛЯ","chapter":"29","verse":"13","text":"Бо так кажа Гасподзь Бог: як пройдзе сорак гадоў, Я зьбяру Егіпцянаў з народаў, сярод якіх яны будуць расьсеяны;"},{"book":"ЕЗЭКІІЛЯ","chapter":"29","verse":"14","text":"і вярну палон Егіпта і назад прывяду іх у зямлю Патрос, у зямлю паходжаньня іхняга, і там яны будуць царствам слабым."},{"book":"ЕЗЭКІІЛЯ","chapter":"29","verse":"15","text":"Яно будзе слабейшае за іншыя царствы і ня будзе болей узносіцца над народамі: Я паменшу іх, каб яны не валадарылі над народамі."},{"book":"ЕЗЭКІІЛЯ","chapter":"29","verse":"16","text":"І ня будуць болей дому Ізраілеваму апораю, што нагадвае пра пахібнасьць іхнюю, калі яны зьвярталіся да яго: і ўведаюць, што я - Гасподзь Бог."},{"book":"ЕЗЭКІІЛЯ","chapter":"29","verse":"17","text":"У дваццаць сёмым годзе, у першым месяцы, у першы дзень месяца, было мне слова Гасподняе:"},{"book":"ЕЗЭКІІЛЯ","chapter":"29","verse":"18","text":"сыне чалавечы! Навухаданосар, цар Вавілонскі, стаміў сваё войска вялікаю працаю каля Тыра; усе галовы аблыселі і ўсе плечы сьцёртыя; а ні яму, а ні войску ягонаму няма ўзнагароды ад Тыра за працу, якую ён паклаў супроць яго."},{"book":"ЕЗЭКІІЛЯ","chapter":"29","verse":"19","text":"Таму так кажа Гасподзь Бог: вось, Я Навухаданосару, цару Вавілонскаму, даю зямлю Егіпецкую, каб ён абабраў багацьце яе і ўчыніў рабунак у ёй, і адабраў нарабаванае ёю, і гэта будзе ўзнагарода войску ягонаму."},{"book":"ЕЗЭКІІЛЯ","chapter":"29","verse":"20","text":"Як узнагароду за дзею, якую ён учыніў у ім, Я аддаю яму зямлю Егіпецкую, бо яны рабілі гэта дзеля Мяне, сказаў Гасподзь Бог."},{"book":"ЕЗЭКІІЛЯ","chapter":"29","verse":"21","text":"У той дзень узгадую рог дому Ізраілеваму, і табе разамкну вусны сярод іх, і ўведаюць, што Я - Гасподзь."}]}