{"data":[{"book":"ibriṇaḥ","chapter":"7","verse":"1","text":"śālamasya rājā sarvvoparisthasyeśvarasya yājakaśca san yo nṛpatīnāṁ māraṇāt pratyāgatam ibrāhīmaṁ sākṣātkṛtyāśiṣaṁ gaditavān,"},{"book":"ibriṇaḥ","chapter":"7","verse":"2","text":"yasmai cebrāhīm sarvvadravyāṇāṁ daśamāṁśaṁ dattavān sa malkīṣedak svanāmno'rthena prathamato dharmmarājaḥ paścāt śālamasya rājārthataḥ śāntirājo bhavati|"},{"book":"ibriṇaḥ","chapter":"7","verse":"3","text":"aparaṁ tasya pitā mātā vaṁśasya nirṇaya āyuṣa ārambho jīvanasya śeṣaścaiteṣām abhāvo bhavati, itthaṁ sa īśvaraputrasya sadṛśīkṛtaḥ, sa tvanantakālaṁ yāvad yājakastiṣṭhati|"},{"book":"ibriṇaḥ","chapter":"7","verse":"4","text":"ataevāsmākaṁ pūrvvapuruṣa ibrāhīm yasmai luṭhitadravyāṇāṁ daśamāṁśaṁ dattavān sa kīdṛk mahān tad ālocayata|"},{"book":"ibriṇaḥ","chapter":"7","verse":"5","text":"yājakatvaprāptā leveḥ santānā vyavasthānusāreṇa lokebhyo'rthata ibrāhīmo jātebhyaḥ svīyabhrātṛbhyo daśamāṁśagrahaṇasyādeśaṁ labdhavantaḥ|"},{"book":"ibriṇaḥ","chapter":"7","verse":"6","text":"kintvasau yadyapi teṣāṁ vaṁśāt notpannastathāpībrāhīmo daśamāṁśaṁ gṛhītavān pratijñānām adhikāriṇam āśiṣaṁ gaditavāṁśca|"},{"book":"ibriṇaḥ","chapter":"7","verse":"7","text":"aparaṁ yaḥ śreyān sa kṣudratarāyāśiṣaṁ dadātītyatra ko'pi sandeho nāsti|"},{"book":"ibriṇaḥ","chapter":"7","verse":"8","text":"aparam idānīṁ ye daśamāṁśaṁ gṛhlanti te mṛtyoradhīnā mānavāḥ kintu tadānīṁ yo gṛhītavān sa jīvatītipramāṇaprāptaḥ|"},{"book":"ibriṇaḥ","chapter":"7","verse":"9","text":"aparaṁ daśamāṁśagrāhī levirapībrāhīmdvārā daśamāṁśaṁ dattavān etadapi kathayituṁ śakyate|"},{"book":"ibriṇaḥ","chapter":"7","verse":"10","text":"yato yadā malkīṣedak tasya pitaraṁ sākṣāt kṛtavān tadānīṁ sa leviḥ pitururasyāsīt|"},{"book":"ibriṇaḥ","chapter":"7","verse":"11","text":"aparaṁ yasya sambandhe lokā vyavasthāṁ labdhavantastena levīyayājakavargeṇa yadi siddhiḥ samabhaviṣyat tarhi hāroṇasya śreṇyā madhyād yājakaṁ na nirūpyeśvareṇa malkīṣedakaḥ śreṇyā madhyād aparasyaikasya yājakasyotthāpanaṁ kuta āvaśyakam abhaviṣyat?"},{"book":"ibriṇaḥ","chapter":"7","verse":"12","text":"yato yājakavargasya vinimayena sutarāṁ vyavasthāyā api vinimayo jāyate|"},{"book":"ibriṇaḥ","chapter":"7","verse":"13","text":"aparañca tad vākyaṁ yasyoddeśyaṁ so'pareṇa vaṁśena saṁyuktā'sti tasya vaṁśasya ca ko'pi kadāpi vedyāḥ karmma na kṛtavān|"},{"book":"ibriṇaḥ","chapter":"7","verse":"14","text":"vastutastu yaṁ vaṁśamadhi mūsā yājakatvasyaikāṁ kathāmapi na kathitavān tasmin yihūdāvaṁśe'smākaṁ prabhu rjanma gṛhītavān iti suspaṣṭaṁ|"},{"book":"ibriṇaḥ","chapter":"7","verse":"15","text":"tasya spaṣṭataram aparaṁ pramāṇamidaṁ yat malkīṣedakaḥ sādṛśyavatāpareṇa tādṛśena yājakenodetavyaṁ,"},{"book":"ibriṇaḥ","chapter":"7","verse":"16","text":"yasya nirūpaṇaṁ śarīrasambandhīyavidhiyuktayā vyavasthāyā na bhavati kintvakṣayajīvanayuktayā śaktyā bhavati|"},{"book":"ibriṇaḥ","chapter":"7","verse":"17","text":"yata īśvara idaṁ sākṣyaṁ dattavān, yathā, \"tvaṁ maklīṣedakaḥ śreṇyāṁ yājako'si sadātanaḥ|\""},{"book":"ibriṇaḥ","chapter":"7","verse":"18","text":"anenāgravarttino vidhe durbbalatāyā niṣphalatāyāśca hetorarthato vyavasthayā kimapi siddhaṁ na jātamitihetostasya lopo bhavati|"},{"book":"ibriṇaḥ","chapter":"7","verse":"19","text":"yayā ca vayam īśvarasya nikaṭavarttino bhavāma etādṛśī śreṣṭhapratyāśā saṁsthāpyate|"},{"book":"ibriṇaḥ","chapter":"7","verse":"20","text":"aparaṁ yīśuḥ śapathaṁ vinā na niyuktastasmādapi sa śreṣṭhaniyamasya madhyastho jātaḥ|"},{"book":"ibriṇaḥ","chapter":"7","verse":"21","text":"yataste śapathaṁ vinā yājakā jātāḥ kintvasau śapathena jātaḥ yataḥ sa idamuktaḥ, yathā,"},{"book":"ibriṇaḥ","chapter":"7","verse":"22","text":"\"parameśa idaṁ śepe na ca tasmānnivartsyate| tvaṁ malkīṣedakaḥ śreṇyāṁ yājako'si sadātanaḥ|\""},{"book":"ibriṇaḥ","chapter":"7","verse":"23","text":"te ca bahavo yājakā abhavan yataste mṛtyunā nityasthāyitvāt nivāritāḥ,"},{"book":"ibriṇaḥ","chapter":"7","verse":"24","text":"kintvasāvanantakālaṁ yāvat tiṣṭhati tasmāt tasya yājakatvaṁ na parivarttanīyaṁ|"},{"book":"ibriṇaḥ","chapter":"7","verse":"25","text":"tato heto rye mānavāsteneśvarasya sannidhiṁ gacchanti tān sa śeṣaṁ yāvat paritrātuṁ śaknoti yatasteṣāṁ kṛte prārthanāṁ karttuṁ sa satataṁ jīvati|"},{"book":"ibriṇaḥ","chapter":"7","verse":"26","text":"aparam asmākaṁ tādṛśamahāyājakasya prayojanamāsīd yaḥ pavitro 'hiṁsako niṣkalaṅkaḥ pāpibhyo bhinnaḥ svargādapyuccīkṛtaśca syāt|"},{"book":"ibriṇaḥ","chapter":"7","verse":"27","text":"aparaṁ mahāyājakānāṁ yathā tathā tasya pratidinaṁ prathamaṁ svapāpānāṁ kṛte tataḥ paraṁ lokānāṁ pāpānāṁ kṛte balidānasya prayojanaṁ nāsti yata ātmabalidānaṁ kṛtvā tad ekakṛtvastena sampāditaṁ|"},{"book":"ibriṇaḥ","chapter":"7","verse":"28","text":"yato vyavasthayā ye mahāyājakā nirūpyante te daurbbalyayuktā mānavāḥ kintu vyavasthātaḥ paraṁ śapathayuktena vākyena yo mahāyājako nirūpitaḥ so 'nantakālārthaṁ siddhaḥ putra eva|"}]}