{"data":[{"book":"اعداد","chapter":"4","verse":"1","text":"سپس خداوند به موسی و هارون فرمود:"},{"book":"اعداد","chapter":"4","verse":"2","text":"«نسل قهات را که طایفه‌ای از قبیلهٔ لاوی می‌باشند، بشمار."},{"book":"اعداد","chapter":"4","verse":"3","text":"این سرشماری از تمام مردان سی ساله تا پنجاه ساله که می‌توانند در خیمهٔ ملاقات خدمت کنند به عمل آید."},{"book":"اعداد","chapter":"4","verse":"4","text":"«وظایف نسل قهات در خیمۀ ملاقات در خصوص اسبابِ بسیار مقدّس خواهد بود."},{"book":"اعداد","chapter":"4","verse":"5","text":"وقتی که اردو بخواهد حرکت کند، ابتدا هارون و پسرانش باید به خیمهٔ عبادت داخل شوند و پردهٔ داخلی را پایین آورده، صندوق عهد را با آن بپوشانند."},{"book":"اعداد","chapter":"4","verse":"6","text":"سپس پرده را با پوست بز پوشانیده، یک پارچهٔ آبی رنگ روی پوست بز بکشند و چوبهای حامل صندوق عهد را در حلقه‌های خود قرار دهند."},{"book":"اعداد","chapter":"4","verse":"7","text":"«بعد ایشان باید یک پارچهٔ آبی روی میزی که نان حضور بر آن گذاشته می‌شود کشیده، بشقابها، قاشقها، کاسه‌ها، پیاله‌ها و نان حضور را روی آن پارچه بگذارند."},{"book":"اعداد","chapter":"4","verse":"8","text":"سپس یک پارچهٔ ارغوانی روی آن کشیده، آنگاه پارچهٔ ارغوانی را با پوست بز بپوشانند و چوبهای حامل میز را در حلقه‌ها جای دهند."},{"book":"اعداد","chapter":"4","verse":"9","text":"«پس از آن باید چراغدان، چراغها، انبرها، سینی‌ها و ظرف روغن زیتون را با پارچهٔ آبی رنگ بپوشانند."},{"book":"اعداد","chapter":"4","verse":"10","text":"سپس تمام این اشیاء را در پوست بز پیچیده، بسته را روی یک چهار چوب حامل قرار دهند."},{"book":"اعداد","chapter":"4","verse":"11","text":"«آنگاه یک پارچهٔ آبی روی مذبح طلایی بکشند و آن را با پوست بز پوشانیده، چوبهای حامل را در حلقه‌های مذبح بگذارند."},{"book":"اعداد","chapter":"4","verse":"12","text":"کلیهٔ وسایل باقیماندهٔ خیمهٔ عبادت را در یک پارچهٔ آبی پیچیده، آن را با پوست بز بپوشانند و روی چهار چوب حامل بگذارند."},{"book":"اعداد","chapter":"4","verse":"13","text":"«خاکستر مذبح را باید دور بریزند و خود مذبح را با یک پارچهٔ ارغوانی بپوشانند."},{"book":"اعداد","chapter":"4","verse":"14","text":"تمام وسایل مذبح از قبیل آتشدانها، چنگکها، خاک‌اندازها، کاسه‌ها و ظروف دیگر را باید روی پارچه بگذارند و پوششی از پوست بز روی آنها بکشند. آنگاه چوبهای حامل را در جاهای خود قرار دهند."},{"book":"اعداد","chapter":"4","verse":"15","text":"وقتی که هارون و پسرانش، کار جمع کردن اسباب قدس و کلیهٔ وسایل آن را تمام کردند، نسل قهات آمده، آنها را بردارند و به هر جایی که اردو کوچ می‌کند ببرند. ولی ایشان نباید به این اشیاء مقدّس دست بزنند مبادا بمیرند، پس وظیفهٔ مقدّس پسران قهات، حمل اشیاء خیمهٔ ملاقات است."},{"book":"اعداد","chapter":"4","verse":"16","text":"«العازار پسر هارون، مسئول روغن برای روشنایی، بخور خوشبو، هدیهٔ آردی روزانه و روغن تدهین باشد. در واقع، نظارت بر تمامی خیمهٔ عبادت و هر چه که در آن است به عهدهٔ او خواهد بود.»"},{"book":"اعداد","chapter":"4","verse":"17","text":"سپس خداوند به موسی و هارون فرمود:"},{"book":"اعداد","chapter":"4","verse":"18","text":"«مواظب باشید طایفۀ قهاتیان از میان لاویان منقطع نشوند."},{"book":"اعداد","chapter":"4","verse":"19","text":"آنچه باید بکنید تا ایشان به هنگام حمل مقدّسترین اشیاء خیمۀ عبادت نمیرند، این است: هارون و پسرانش با ایشان داخل خیمۀ عبادت شده، آنچه را که هر یک از آنان باید حمل کنند به ایشان نشان دهند."},{"book":"اعداد","chapter":"4","verse":"20","text":"در غیر این صورت، ایشان نباید هرگز حتی برای یک لحظه داخل قدس بشوند، مبادا به اشیاء مقدّس آنجا نگاه کرده بمیرند.»"},{"book":"اعداد","chapter":"4","verse":"21","text":"خداوند به موسی فرمود:"},{"book":"اعداد","chapter":"4","verse":"22","text":"«افراد خاندانها و طایفه‌های جرشون از قبیلۀ لاوی را سرشماری کن."},{"book":"اعداد","chapter":"4","verse":"23","text":"همۀ مردان سی ساله و بالاتر تا پنجاه ساله را که می‌توانند در خیمهٔ ملاقات خدمت کنند، بشمار."},{"book":"اعداد","chapter":"4","verse":"24","text":"وظایف ایشان از این قرار است:"},{"book":"اعداد","chapter":"4","verse":"25","text":"«حمل پرده‌های خیمهٔ ملاقات، خود خیمه با پوششهای آن، پوشش پوست بز بالای آن، پردهٔ مدخل خیمه،"},{"book":"اعداد","chapter":"4","verse":"26","text":"حمل پرده‌های دیوار حیاط و پردهٔ مدخل حیاطی که در اطراف مذبح و خیمهٔ عبادت است، به اضافهٔ حمل طنابها و تمام لوازم دیگر. ایشان مسئول حمل و نقل این اشیاء هستند."},{"book":"اعداد","chapter":"4","verse":"27","text":"هارون و پسران او، این خدمتها را برای جرشونی‌ها تعیین خواهند نمود."},{"book":"اعداد","chapter":"4","verse":"28","text":"این است خدمت جرشونی‌ها در خیمۀ ملاقات؛ و ایتامار پسر هارون بر کار آنها نظارت خواهد کرد.»"},{"book":"اعداد","chapter":"4","verse":"29","text":"«حال افراد طایفه‌ها و خاندانهای مِراری از قبیلۀ لاوی را سرشماری کن."},{"book":"اعداد","chapter":"4","verse":"30","text":"همۀ مردان سی ساله و بالاتر تا پنجاه ساله را که می‌توانند در خیمهٔ ملاقات خدمت کنند، بشمار."},{"book":"اعداد","chapter":"4","verse":"31","text":"هنگام حمل و نقل خیمهٔ ملاقات، ایشان باید چوب‌بست خیمه، پشت‌بندها، ستونها، پایه‌ها،"},{"book":"اعداد","chapter":"4","verse":"32","text":"ستونهای اطراف حیاط با پایه‌ها، میخها، طنابها و هر چیز دیگری را که مربوط به استفاده و تعمیر آنها باشد، حمل کنند."},{"book":"اعداد","chapter":"4","verse":"33","text":"مردان مراری نیز باید تحت نظر ایتامار پسر هارون در خیمۀ ملاقات انجام وظیفه کنند.»"},{"book":"اعداد","chapter":"4","verse":"34","text":"پس موسی و هارون و رهبران دیگر، طایفهٔ قهات را برحسب طایفه‌ها و خاندانهایشان سرشماری کردند."},{"book":"اعداد","chapter":"4","verse":"35","text":"مردان سی ساله تا پنجاه ساله که می‌توانستند در خیمۀ ملاقات خدمت کنند"},{"book":"اعداد","chapter":"4","verse":"36","text":"۲٬۷۵۰ نفر بودند."},{"book":"اعداد","chapter":"4","verse":"37","text":"این بود کل افراد طایفه‌های قهاتی که در خیمۀ ملاقات خدمت می‌کردند. آنها بر اساس دستوری که خداوند به موسی داده بود، به دست موسی و هارون شمارش شدند."},{"book":"اعداد","chapter":"4","verse":"38-40","text":"تعداد مردان طایفهٔ جرشون که می‌توانستند در خیمۀ ملاقات خدمت کنند ۲٬۶۳۰ نفر بود."},{"book":"اعداد","chapter":"4","verse":"41","text":"این سرشماری نیز بر اساس دستوری که خداوند به موسی داده بود، به دست موسی و هارون انجام شد."},{"book":"اعداد","chapter":"4","verse":"42-44","text":"تعداد مردان طایفهٔ مراری که می‌توانستند در خیمۀ ملاقات خدمت کنند ۳٬۲۰۰ نفر بود."},{"book":"اعداد","chapter":"4","verse":"45","text":"این سرشماری نیز بر اساس دستوری که خداوند به موسی داده بود، به دست موسی و هارون انجام شد."},{"book":"اعداد","chapter":"4","verse":"46-48","text":"به این طریق موسی و هارون و رهبران قوم اسرائیل، تمام لاویان سی ساله تا پنجاه ساله را که قادر به خدمت و حمل و نقل خیمهٔ ملاقات بودند، شمردند. جمع کل آنها ۸٬۵۸۰ نفر بود."},{"book":"اعداد","chapter":"4","verse":"49","text":"این سرشماری بر اساس دستوری که خداوند به موسی داده بود، صورت گرفت."}]}