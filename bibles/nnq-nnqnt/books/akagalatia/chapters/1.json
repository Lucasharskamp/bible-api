{"data":[{"book":"Akagalatia","chapter":"1","verse":"1","text":"Nenga Napaulo ngemigwije wala ngingigweje na mundu kube nandundame, nambu kwa uwecho gwa Yesu Kilisto na gwa Awawa ana Nnoongo abunhyoite Yesu kuboke kwa abawile,"},{"book":"Akagalatia","chapter":"1","verse":"2","text":"akalongo boa ababi pamwe nane tapata abali bandu abuhyobalela Yesu ababi kukilambo cha ku Galatia."},{"book":"Akagalatia","chapter":"1","verse":"3","text":"Tunnyopelanga upeele na tengela ka Awawa bito ana Nnoongo na kuboke ku Nngwana Yesu Kilisto."},{"book":"Akagalatia","chapter":"1","verse":"4","text":"Kilisto ngakiboya mwene magambu ga malemwa gito ukengamana na mapalano ga Nnoongo ababi Awabito, kupala butukombole mu dunia jenje mbaja ja ngoe."},{"book":"Akagalatia","chapter":"1","verse":"5","text":"Ku Nnoongo kube nikibumo changapela na changapela! Unhyo."},{"book":"Akagalatia","chapter":"1","verse":"6","text":"Omongwa yene kingobu kichokutu kipetite, namangweto mannekite Nnoongo ojwankemite ku upeele gwa Kilisto, nkengamanga gonge nhwalo gwambone."},{"book":"Akagalatia","chapter":"1","verse":"7","text":"Nambu ubije Nhwalo Gwambone gonge. Nambu nonge yene magambu babi bandu abankolobana, bandu abapala kugalambuya Nhwalo Gwambone gwa Kilisto."},{"book":"Akagalatia","chapter":"1","verse":"8","text":"Nambu, anda mundu kati jito andaje mpakachi kuboke kumbengu, akantangachila nhwalo gonge na gwangabe tela na gwago ogutuntangachila twenga, jwenio Nnoongo ammeki nhwilo!"},{"book":"Akagalatia","chapter":"1","verse":"9","text":"Anda panalongelaga, ngoe nonge kabele, anda mundu jwajoa antangachilanga nhwalo gonge gwangabe tela na gwago ogumapokile, jwenio Nnoongo ammeke nhwilo!"},{"book":"Akagalatia","chapter":"1","verse":"10","text":"Genia nonge kupala nyeketeligwe nabene, na bandu, andaje na Nnoongo? Andaje bo, mbala naalalile bandu? Anda ndei yene, nenga kabi mbije napakachi ba Kilisto ngu."},{"book":"Akagalatia","chapter":"1","verse":"11","text":"Akalongo, mbala mmanyange kube Nhwalo Gwambone gwago ogununtangachila gola ngiti nhwalo gu kimunduje."},{"book":"Akagalatia","chapter":"1","verse":"12","text":"Nenga nupokije kuboka kwa mundu, wala moligwije na mundu. Nambu Yesu Kilisto mwene nga ojwanhekulile."},{"book":"Akagalatia","chapter":"1","verse":"13","text":"Ngannyoanga panakiba nakatama kalakala ku kengama dini ja Kiyahudi, pinikipoteka kikuta cha bandu ba Nnoongo abunhwamini Kilisto nu kupala kukijomola."},{"book":"Akagalatia","chapter":"1","verse":"14","text":"Elo, nenga nganapetanga Akayahudi ajingi akakola kilambo ajango ba malenga gango mu ukengama dini ja Kiyahudi, ngangachana muno kagakamula maboulo ga akananhota bito."},{"book":"Akagalatia","chapter":"1","verse":"15","text":"Nambu Nnoongo, kwa gwambone gwakwe, ngambambula tango nu kubelekwaje, ngangema nammegelele."},{"book":"Akagalatia","chapter":"1","verse":"16","text":"Kingobu tu panhekulila Mwana jwakwe kupala ndangache Nhwalo gwakwe gwa Mbone kwa bandu banga Akayahudi, nabutakije konya mawacho kwa bandu,"},{"book":"Akagalatia","chapter":"1","verse":"17","text":"tangu nukujendaje Kuyelusalemu kwa achandundame abakiba tangu nenga kubeje nandundame. Nganyenda oti kunkoa gwa Kualabia, kibokachapenia ngambuja kabele kukilambo chuku Damasko."},{"book":"Akagalatia","chapter":"1","verse":"18","text":"Kuboka pa yaka itatu, penia nganyenda Kuyelusalemu kubonangana na Kefa"},{"book":"Akagalatia","chapter":"1","verse":"19","text":"Kwenio nabonangitije achandundame bange ila Yakobo, nnunu gwa Nngwana ana Yesu."},{"book":"Akagalatia","chapter":"1","verse":"20","text":"Ganunhwandikilanga gano Nnoongo amanyi, nonge uwangije."},{"book":"Akagalatia","chapter":"1","verse":"21","text":"Kubokapenia nganyenda muilambo ya Silia na Kilikia."},{"book":"Akagalatia","chapter":"1","verse":"22","text":"Kingobu chenie, nakiba namanyakineje ni kikuta cha bandu abunhwamini Kilisto bikilambo chu Kuyudea."},{"book":"Akagalatia","chapter":"1","verse":"23","text":"Echibajoine chache tu bandu bange chabalenga, “Mundu ojwatupoteka jola, ngoe atangacha imani ujaje ejapala jakajendekeje.”"},{"book":"Akagalatia","chapter":"1","verse":"24","text":"Penia bandu ngabankolea Nnoongo kwa magambu gango nenga."}]}