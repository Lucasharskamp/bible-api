{"data":[{"book":"Isambulo","chapter":"21","verse":"1","text":"Ngabuya ngabona “izulu elitsha lomhlaba omutsha,”21.1 U-Isaya 65.17 ngoba izulu lakuqala lomhlaba wakuqala kwasekudlule njalo ulwandle lwalungasekho."},{"book":"Isambulo","chapter":"21","verse":"2","text":"Ngabona iDolobho eliNgcwele, iJerusalema elitsha, lisehlela phansi liphuma ezulwini kuNkulunkulu lilungiswe njengomlobokazi ececele umkakhe."},{"book":"Isambulo","chapter":"21","verse":"3","text":"Ngezwa ilizwi elikhulu livela esihlalweni sobukhosi lisithi, “Khathesi ikhaya likaNkulunkulu selisebantwini, uzahlala labo. Bazakuba ngabantu bakhe njalo uNkulunkulu yena uqobo uzakuba labo abe nguNkulunkulu wabo."},{"book":"Isambulo","chapter":"21","verse":"4","text":"Uzazesula zonke inyembezi emehlweni abo. Akusayikuba khona futhi ukufa loba ukulila loba ukukhala loba ubuhlungu ngoba umumo omdala wezinto usudlule.”21.4 U-Isaya 25.8"},{"book":"Isambulo","chapter":"21","verse":"5","text":"Lowo owayehlezi esihlalweni sobukhosi wathi, “Ngenza izinto zonke zibe zintsha!” Wabuya wathi, “Kulobe lokhu ngoba amazwi la aqotho njalo aliqiniso.”"},{"book":"Isambulo","chapter":"21","verse":"6","text":"Wasesithi kimi, “Sekwenzakele. Ngingu-Alfa lo-Omega, isiQalo lesiPhetho. Lowo owomileyo ngizamnathisa emthonjeni wamanzi okuphila kungekho mbadalo."},{"book":"Isambulo","chapter":"21","verse":"7","text":"Lowo onqobayo uzakudla ilifa lakho konke lokhu njalo ngizakuba nguNkulunkulu wakhe yena abe yindodana yami."},{"book":"Isambulo","chapter":"21","verse":"8","text":"Kodwa amagwala, abangakholwayo, abaxhwalileyo, ababulali, iziphingi, abathakathi, abakhonza izithombe labo bonke abaqamba amanga; indawo yabo izakuba sechibini lomlilo wesolufa ovuthayo. Lokhu yikufa kwesibili.”"},{"book":"Isambulo","chapter":"21","verse":"9","text":"Enye yezingilosi eziyisikhombisa eyayilemiganu eyisikhombisa eyayigcwele izifo zokucina eziyisikhombisa yeza yathi kimi, “Woza, ngizakutshengisa umlobokazi, umkaWundlu.”"},{"book":"Isambulo","chapter":"21","verse":"10","text":"Yangithwala ngiseMoyeni yangisa entabeni enkulu ende yangitshengisa iDolobho eliNgcwele, iJerusalema lisehla liphuma ezulwini kuNkulunkulu."},{"book":"Isambulo","chapter":"21","verse":"11","text":"Lakhanyisa ngenkazimulo kaNkulunkulu, ukucwebezela kwalo kwakufana lokwelitshe eliligugu, njengejaspa, licwebezela njengelitshe elikhanyisayo."},{"book":"Isambulo","chapter":"21","verse":"12","text":"Lalilomduli omkhulu, ophakemeyo lamasango alitshumi lambili kanye lezingilosi ezilitshumi lambili emasangweni. Emasangweni kwakulotshwe amabizo ezizwana ezilitshumi lambili zako-Israyeli."},{"book":"Isambulo","chapter":"21","verse":"13","text":"Kwakulamasango amathathu ngasempumalanga, lamathathu ngasenyakatho, lamathathu ngaseningizimu, kanye lamathathu ngasentshonalanga."},{"book":"Isambulo","chapter":"21","verse":"14","text":"Umduli wedolobho wawulezisekelo ezilitshumi lambili njalo phezu kwazo kwakulamabizo abapostoli beWundlu abalitshumi lambili."},{"book":"Isambulo","chapter":"21","verse":"15","text":"Ingilosi eyakhuluma lami yayilomqwayi wegolide owokulinganisa idolobho, amasango alo lomduli walo."},{"book":"Isambulo","chapter":"21","verse":"16","text":"Idolobho lalakhiwe lalingana inxa zonke, lilide okungangobubanzi balo. Yalilinganisa idolobho ngomqwayi yathola lingaba ngamakhilomitha azinkulungwane ezimbili lamakhulu amabili (2,200) ubude njalo libanzi liphakeme okulingana lobude balo."},{"book":"Isambulo","chapter":"21","verse":"17","text":"Yalinganisa umduli walo isebenzisa isilinganiso sabantu, wawuzingalo ezilikhulu lamatshumi amane lane (144) ubuqatha bawo."},{"book":"Isambulo","chapter":"21","verse":"18","text":"Umduli wawakhiwe ngejaspa, idolobho lakhiwe ngegolide elicengeke njengengilazi."},{"book":"Isambulo","chapter":"21","verse":"19","text":"Izisekelo zemiduli yedolobho zaziceciswe ngezinhlobo zonke zamatshe aligugu. Isisekelo sakuqala sasiyijaspa, esesibili kuyisafire, esesithathu kuyikhalisedoni, esesine kuyi-emaralidi,"},{"book":"Isambulo","chapter":"21","verse":"20","text":"esesihlanu kuyisadonikisi, esesithupha kuyikhaneliyani, esesikhombisa kuyikhrisolithe, esesificaminwembili kuyibherili, esesificamunwemuye kuyithophazi, esetshumi kuyikhrisophirase, esetshumi lanye kuyijasinti, esetshumi lambili kuyi-amethisithi."},{"book":"Isambulo","chapter":"21","verse":"21","text":"Amasango alitshumi lambili ayengamatshe obuhlalu alitshumi lambili, isango ngalinye lenziwe ngelitshe elilodwa lobuhlalu. Umgwaqo omkhulu wedolobho wawuligolide elicengekileyo njengengilazi elibonisa okungale kwalo."},{"book":"Isambulo","chapter":"21","verse":"22","text":"Kangibonanga thempeli edolobheni ngoba iNkosi uNkulunkulu uSomandla leWundlu balithempeli lalo."},{"book":"Isambulo","chapter":"21","verse":"23","text":"Idolobho kalisweli langa loba inyanga yokukhanyisa kulo ngoba inkazimulo kaNkulunkulu ilinika ukukhanya leWundlu liyisibane salo."},{"book":"Isambulo","chapter":"21","verse":"24","text":"Izizwe zizahamba ekukhanyeni kwalo lamakhosi omhlaba azaletha ubukhazikhazi bawo kulo."},{"book":"Isambulo","chapter":"21","verse":"25","text":"Akulasuku lapho amasango alo azake avalwe ngalo ngoba akuyikuba lobusuku khona."},{"book":"Isambulo","chapter":"21","verse":"26","text":"Inkazimulo lodumo lwezizwe kuzalethwa kulo."},{"book":"Isambulo","chapter":"21","verse":"27","text":"Akulalutho olungcolileyo oluzake lungene kulo, loba ngubani owenza amanyala kumbe inkohliso, kodwa labo kuphela abalamabizo abo alotshwe encwadini yokuphila yeWundlu."}]}