{"data":[{"book":"Deuteronomo","chapter":"34","verse":"1","text":"Ndipo Mose anakwera Phiri la Nebo kuchokera ku chigwa cha Mowabu ndi kukafika pamwamba pa Phiri la Pisiga, kummawa kwa Yeriko. Kumeneko Yehova anamuonetsa dziko lonse; kuchokera ku Giliyadi mpaka ku Dani."},{"book":"Deuteronomo","chapter":"34","verse":"2","text":"Dera lonse la Nafutali, dziko lonse la Efereimu ndi Manase, dziko lonse la Yuda mpaka kukafika kumadzulo kwa nyanja,"},{"book":"Deuteronomo","chapter":"34","verse":"3","text":"Negevi ndi chigawo chonse kuchokera ku Chigwa cha Yeriko, Mzinda wa mitengo ya migwalangwa, mpaka ku Zowari."},{"book":"Deuteronomo","chapter":"34","verse":"4","text":"Kenaka Yehova anawuza Mose kuti, “Limenelo ndi dziko limene ndinalonjeza mwa lumbiro kwa Abrahamu, Isake ndi Yakobo pamene ndinanena kuti, ‘Ndidzalipereka kwa zidzukulu zanu.’ Ndakulola kuti ulione, koma sudzawoloka kuti ukalowemo.”"},{"book":"Deuteronomo","chapter":"34","verse":"5","text":"Choncho Mose mtumiki wa Yehova anamwalira kumeneko ku Mowabu, monga momwe ananenera Yehova."},{"book":"Deuteronomo","chapter":"34","verse":"6","text":"Yehova anamuyika mʼmanda ku Mowabu, mʼchigwa choyangʼanana ndi Beti-Peori, koma mpaka lero palibe amene amadziwa pamene pali manda ake."},{"book":"Deuteronomo","chapter":"34","verse":"7","text":"Mose anamwalira ali ndi zaka 120, koma maso ake ankaonabe ndipo anali amphamvu."},{"book":"Deuteronomo","chapter":"34","verse":"8","text":"Aisraeli analira maliro a Mose mʼchikhwawa cha Mowabu kwa masiku makumi atatu mpaka nthawi ya kulira maliro ndi kukhuza inatha."},{"book":"Deuteronomo","chapter":"34","verse":"9","text":"Tsono Yoswa, mwana wa Nuni anadzazidwa ndi mzimu wanzeru chifukwa nʼkuti Mose atamusanjika manja. Choncho Aisraeli anamumvera ndipo anachita zomwe Yehova analamula Mose."},{"book":"Deuteronomo","chapter":"34","verse":"10","text":"Kuyambira nthawi imeneyi, mu Israeli simunakhalepo mneneri wina aliyense wofanana ndi Mose, amene Yehova amayankhula naye maso ndi maso."},{"book":"Deuteronomo","chapter":"34","verse":"11","text":"Amene anachita zizindikiro zozizwitsa zonsezi ndi zozizwitsa zimene Yehova anamutuma kuti achite mu Igupto, kwa Farao ndi kwa nduna zake zonse ndiponso mʼdziko lake lonse."},{"book":"Deuteronomo","chapter":"34","verse":"12","text":"Ndithudi palibe mneneri wina aliyense amene anachita zinthu zazikulu ndi zoopsa zofanana ndi zomwe Mose anachita pamaso pa Aisraeli onse."}]}