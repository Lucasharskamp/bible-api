{"data":[{"book":"Ezra","chapter":"10","verse":"1","text":"Di madagoaa o Ezra nogo dogoduli ge dalodalo i mua di Hale Daumaha, e dangidangi mo e hahaagi nia huaidu aanei, digau Israel, nia daane mono ahina mono damagiigi dogologowaahee, gu lloomoi guu hii a mee gi lodo, mo di tangitangi dalia a mee."},{"book":"Ezra","chapter":"10","verse":"2","text":"Shecaniah, tama ni Jehiel, mai di madahaanau o Elam, ga helekai gi Ezra, “Gimaadou gu oho tadau hagababa ang gi God i di madau hai lodo gi nia ahina tuadimee. Ma e aha maa deenei di hai ne hai, gei di hagadagadagagee igolo hua gi Israel."},{"book":"Ezra","chapter":"10","verse":"3","text":"Dolomeenei gei gidaadou gii hai tadau hagababa mau dangihi gi tadau God, bolo gidaadou ga hagau nia ahina tuadimee aanei mo nadau dama gii hula. Gimaadou ga haga kila aga nia mee ala e hai mai kooe mo digau ala e hagalabagau nia helekai a God bolo gi heia. Gimaadou ga daudali nia haganoho a God."},{"book":"Ezra","chapter":"10","verse":"4","text":"Deenei do waawa e hagangalua di mee deenei gii hai, gei gimaadou ga daudali goe, heia di mee deenei gii lawa.”"},{"book":"Ezra","chapter":"10","verse":"5","text":"Ezra ga daamada gaa hai gi nia dagi digau hai mee dabu mo digau Levi mo nia daangada ala i golo gi heia di nadau hagababa bolo deelaa di mee gaa hai dela gu haga modongoohia aga go Shecaniah."},{"book":"Ezra","chapter":"10","verse":"6","text":"Gei mee ga hanimoi mai di gowaa i mua di Hale Daumaha, ga ulu gi di gowaa dela e nohonoho ai Jehohanan go tama a Eliashib, gaa noho i golo di boo e dahi nogo dangidangi mo di manawa gee i tee hagadonu o digau ala nogo noho hai hege. Mee digi miami be e inu hogi."},{"book":"Ezra","chapter":"10","verse":"7","text":"Di hagailoo guu hai laa lodo Jerusalem mo Judah bolo digau huogodoo ala ne loomoi i di nadau noho hege la gi dagabuli gi Jerusalem."},{"book":"Ezra","chapter":"10","verse":"8","text":"Taganoho mai baahi nia dagi ne hai bolo tangada ma ga hagalee hanimoi i lodo nia laangi e dolu, di gowaa a maa e daa gi daha mo mee, gei mee gu hagalee e dau bolo ia tangada Israel."},{"book":"Ezra","chapter":"10","verse":"9","text":"I lodo nia laangi e dolu, i di madalua laangi di hiwa malama, nia daane ala e noho i nia henua ala e dau gi Judah mo Benjamin, ga lloomoi ga dagabuli i Jerusalem gi di gowaa hai dagabuli di Hale Daumaha. Di laangi deelaa le e uwauwa huoloo, gei digau huogodoo la gu polepole idimaa i di uwauwa mo di hagalabagau tagabuulinga deelaa."},{"book":"Ezra","chapter":"10","verse":"10","text":"Tangada hai mee dabu go Ezra ga du gi nua, ga helekai, “Goodou digau dee hagadonu ala ne gaamai di godou huaidu gi hongo o Israel, i di godou hai godou lodo gi nia ahina tuadimee."},{"book":"Ezra","chapter":"10","verse":"11","text":"Dolomeenei, gei goodou haagia godou ihala gi Dimaadua go di God o godou damana mmaadua, ge heia nia mee ala e hagatenetene a Mee, noho i daha mo digau tuadimee ala e noho i lodo tadau henua, kilia gi daha godou lodo tuadimee.”"},{"book":"Ezra","chapter":"10","verse":"12","text":"Digaula huogodoo ga wwolo loo gi nua boloo, “Gimaadou gaa hai nia mee ala e helekai iei goe.”"},{"book":"Ezra","chapter":"10","verse":"13","text":"Digaula ga duudagi adu ga helekai, “Tagabuli nei e damanaiee ge nia uwa e nngolo huoloo. Gidaadou e deemee di tuu hua beenei i lodo di uwa. Di mee deenei e deemee di lawa i lodo di laangi e dahi be e lua, idimaa digau dogologo i gidaadou e dau gi di huaidu deenei."},{"book":"Ezra","chapter":"10","verse":"14","text":"Heia tadau gau aamua gii noho i Jerusalem gi heia tegau deenei, gaa lawa gaa dugu ang gi tei dangada dela dono lodo tuadimee, e hanimoi i di laangi dela ga haganoho, dalia nia dagi mo digau hai gabunga o di waahale. Deenei di hai e hai, gei di hagawelewele o God gaa huli gi daha mo gidaadou.”"},{"book":"Ezra","chapter":"10","verse":"15","text":"Deai tangada e hai baahi gi di maa ai, dela hua go Jonathan tama ni Asahel mo Jahzeiah tama ni Tikvah, gei nia daane ala e madalia meemaa la aanei go Meshullam mo Shabbethai tangada Levi."},{"book":"Ezra","chapter":"10","verse":"16","text":"Digau nogo noho hege guu donu gi di mee deenei, gei tangada hai mee dabu go Ezra gaa hili aga ana daane mai nia dagi madahaanau, gaa hihi nadau ingoo gi lala. Tahi laangi o di madangaholu malama gei digaula ga daamada gaa hai nadau hagadina."},{"book":"Ezra","chapter":"10","verse":"17","text":"I lodo hua nia malama e dolu, digaula gu hagadina huogodoo nia daane ala ne hai lodo gi nia ahina tuadimee."},{"book":"Ezra","chapter":"10","verse":"18","text":"Aanei la nia ingoo o nia daane ala ne lodo gi nia ahina tuadimee:"},{"book":"Ezra","chapter":"10","verse":"19","text":"Digaula gu hagababa bolo ginaadou gaa lawa gi daha mo nadau lodo, ge digaula gu tigidaumaha di nadau kuudi daane gi nadau huaidu."},{"book":"Ezra","chapter":"10","verse":"20","text":"Di madahaanau o Immer: go Hanani mo Zebadiah."},{"book":"Ezra","chapter":"10","verse":"21","text":"Di madahaanau o Harim: go Maaseiah, Elijah, Shemaiah, Jehiel, mo Uzziah."},{"book":"Ezra","chapter":"10","verse":"22","text":"Di madahaanau o Passhur: go Elioenai, Maaseiah, Ishmael, Nethanel, Jozabad, mo Elasah."},{"book":"Ezra","chapter":"10","verse":"23","text":"Digau Levi:"},{"book":"Ezra","chapter":"10","verse":"24","text":"Digau huwa daahili:"},{"book":"Ezra","chapter":"10","verse":"25","text":"Mai i lodo digau Israel ala i golo:"},{"book":"Ezra","chapter":"10","verse":"26","text":"Di madahaanau o Elam: go Mattaniah, Zechariah, Jehiel, Abdi, Jeremoth, mo Elijah."},{"book":"Ezra","chapter":"10","verse":"27","text":"Di madahaanau o Zattu: go Elioenai, Eliashib, Mattaniah, Jeremoth, Zabad, mo Aziza."},{"book":"Ezra","chapter":"10","verse":"28","text":"Di madahaanau o Bebai: go Jehohanan, Hananiah, Zabbai mo Athlai."},{"book":"Ezra","chapter":"10","verse":"29","text":"Di madahaanau o Bani: go Meshullam, Malluch, Adaiah, Jashub, Sheal, mo Jeremoth."},{"book":"Ezra","chapter":"10","verse":"30","text":"Di madahaanau o Pahath Moab: go Adna, Chelal, Benaiah, Maaseiah, Mattaniah, Bezalel, Binnui, mo Manasseh."},{"book":"Ezra","chapter":"10","verse":"31-32","text":"Di madahaanau o Harim: go Eliezer, Isshijah, Malchijah, Shemaiah, Shimeon, Benjamin, Malluch, mo Shemariah."},{"book":"Ezra","chapter":"10","verse":"33","text":"Di madahaanau o Hashum: go Mattenai, Mattattah, Zabad, Eliphelet, Jeremai, Manasseh, mo Shimei."},{"book":"Ezra","chapter":"10","verse":"34-37","text":"Di madahaanau o Bani: go Maadai, Amram, Uel, Benaiah, Bedeiah, Cheluhi, Vaniah, Meremoth, Eliashib, Mattaniah, Mattenai, mo Jaasu."},{"book":"Ezra","chapter":"10","verse":"38-42","text":"Di madahaanau o Binnui: go Shimei, Shelemiah, Nathan, Adaiah, Machnadebai, Shashai, Sharai, Azarel, Shelemiah, Shemariah, Shallum, Amariah, mo Joseph."},{"book":"Ezra","chapter":"10","verse":"43","text":"Di madahaanau o Nebo: go Jeiel, Mattithiah, Zabad, Zebina, Jaddai, Joel, mo Benaiah."},{"book":"Ezra","chapter":"10","verse":"44","text":"Nia daane aanei huogodoo nogo lodo gi nia ahina tuadimee. Digaula gu mamaewae gu hagau digaula gii hula mo nadau dama."}]}