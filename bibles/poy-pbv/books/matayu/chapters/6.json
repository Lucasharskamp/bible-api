{"data":[{"book":"Matayu","chapter":"6","verse":"1","text":"“Mulikali weri namwiza kutenda matendu genu gagamfiriziya Mlungu kulongolu kwa wantu su mfira wakuloleni. Handa pamtenda hangu, Tati gwenu kakumpindi hapeni kawapanani mafupu."},{"book":"Matayu","chapter":"6","verse":"2","text":"“Su, pagumpanana vintu muhushu nagulibwera, nagutenda gambira wafyangu ntambu yawatenda mnumba za Mlungu na munjira wantenda hangu su wantu wawakwisi. Nukugambirani nakaka, wantu awa wapata kala mafupu gawu goseri."},{"book":"Matayu","chapter":"6","verse":"3","text":"Kumbiti gwenga pagumpanana vintu muhushu, gutendi ntambu ayi ata ganja gwaku nakavimana shagutenda."},{"book":"Matayu","chapter":"6","verse":"4","text":"Shilii shagutenditi hashiweri muubada. Tati gwaku yakawona muubada, hakakupi lifupu."},{"book":"Matayu","chapter":"6","verse":"5","text":"“Pamluwa Mlungu namtenda gambira wafyangu! Womberi wafira kugoloka na kumluwa Mlungu pakati pa numba za Mlungu na pakati pa mbwega za njira su wantu wawaloli. Nukugambirani nakaka, womberi wapata kala mafupu gawu goseri."},{"book":"Matayu","chapter":"6","verse":"6","text":"Kumbiti gwenga pagumluwa Mlungu, gwingiri mushumba shaku, gutati mlyangu, shakapanu gumluwi Tati gwaku yakawoneka ndiri. Na Tati gwaku yakawona vintu vya muubada, hakakupanani lifupu."},{"book":"Matayu","chapter":"6","verse":"7","text":"“Pamumluwa Mlungu, nambotanga gambira wantu yawamumana ndiri Mlungu. Womberi walihola kuwera milungu yawu hayiwapikaniri toziya ya visoweru vyawu vivuwa."},{"book":"Matayu","chapter":"6","verse":"8","text":"Namuwera gambira womberi. Tati gwenu kavimana kala galii gamfira pamberi pa kumluwa."},{"book":"Matayu","chapter":"6","verse":"9","text":"Su, hangu ndo ntambu yamfiruwa kumluwa Mlungu,"},{"book":"Matayu","chapter":"6","verse":"10","text":"Ufalumi waku wizi,"},{"book":"Matayu","chapter":"6","verse":"11","text":"Gutupanani leru shiboga shetu sha kila lishaka."},{"book":"Matayu","chapter":"6","verse":"12","text":"Gutulekiziyi vidoda vya twenga, ntambu yatuwalekeziyiti yawatutendiriti vidoda."},{"book":"Matayu","chapter":"6","verse":"13","text":"Nagutwingiziya mukujerwa,"},{"book":"Matayu","chapter":"6","verse":"14","text":"“Toziya pamuwalekeziya wantu vidoda vyawu, Tati gwenu gwa kumpindi hakawalekiziyani mwenga."},{"book":"Matayu","chapter":"6","verse":"15","text":"Kumbiti pamuwalekeziya ndiri wantu vidoda vyawu, Tati gwenu hapeni kawalekiziyi mwenga vidoda vyenu."},{"book":"Matayu","chapter":"6","verse":"16","text":"“Pamleka kuliya, namhinginika kusheni ntambu yawatenda wafyangu. Womberi wahinginika kusheni kwawu, su kila muntu kamloli handa woya kuliya. Nuwagambirani nakaka, womberi wapata kala mafupu gawu."},{"book":"Matayu","chapter":"6","verse":"17","text":"Kumbiti gwenga pagoya kuliya, guliswagi mtuwi gwaku lipaki na gunawi sheni shaku,"},{"book":"Matayu","chapter":"6","verse":"18","text":"Su, muntu yoseri nakavimana handa gwoya kuliya, Su gumanikani hera Tati gwaku yakawonekana ndiri. Na Tati gwaku yakawona shagutenda muubada, hakakupanani lifupu."},{"book":"Matayu","chapter":"6","verse":"19","text":"“Namlitulira luhanja pasipanu, wameyi na kutu vihalibisiya na vimpegu wabomolanga na kwiwa."},{"book":"Matayu","chapter":"6","verse":"20","text":"Mlituliri luhanja lwenu kumpindi, kweni wamehi na kutu hapeni waluharibisii na vimpegu hapeni wabomolangi na kwiwa."},{"book":"Matayu","chapter":"6","verse":"21","text":"Toziya palii paluwera luhanja lwaku, ndo haguweri moyu gwaku."},{"book":"Matayu","chapter":"6","verse":"22","text":"“Lisu ndo limuliku lya nshimba. Handa lisu lyaku ndo likomu, nshimba yaku yoseri hayiweri mugulangala."},{"book":"Matayu","chapter":"6","verse":"23","text":"Handa lisu lyaku palilwala, nshimba yaku yoseri hayiweri muntiti. Su, gulangala waguwera mngati mwaku ndo ntiti, su ayi ndo ntiti ya kulyogisiya nentu!"},{"book":"Matayu","chapter":"6","verse":"24","text":"“Kwahera muntu yakaweza kuwatendera watuwa wawili, toziya hakamkalaliri yumu na kumfira yumonga, ama hakamjimiri yumu na kumbeza yumonga. Hapeni mumtenderi Mlungu na mpiya."},{"book":"Matayu","chapter":"6","verse":"25","text":"“Ndo mana nuwagambirani, namtira kuusu shiboga na shilandwa vyamfira su mulikali, ama hamvali shishi. Hashi, makaliru ndo shiboga hera ama nentu? Na nshimba hashi handa nentu ndiri ya nguwu?"},{"book":"Matayu","chapter":"6","verse":"26","text":"Muwaloli wampongu wa muntundu, wayala ndiri mbeyu na wabena ndiri, wala wahera luwanja loseri. Ata hangu, Tati gwenu gwa kumpindi kawaliyiziya! Hashi, mwenga mwamana ndiri kuliku wampongu awa?"},{"book":"Matayu","chapter":"6","verse":"27","text":"Ndo gaa muwamu mwenu yakawera na lyoga kaweza kwongera shipindi sha kulikala pasipanu?"},{"book":"Matayu","chapter":"6","verse":"28","text":"“Ntambu gaa mulihola kuusu nguwu? Mloli uluwa wa muntundu ntambu yawukula, utenda ndiri lihengu pota na kupota."},{"book":"Matayu","chapter":"6","verse":"29","text":"Kumbiti nuwagambirani, ata Mfalumi Selemani mweni na ulunda wakuwi woseri wamvalisiya ndiri nguwu ziherepa gambira uluwa awu."},{"book":"Matayu","chapter":"6","verse":"30","text":"Payiwera, Mlungu kaluvalusiya luhamba lwa mlushi hangu lweni leru lwa palaa na shirawu lwaswa mumotu. Hashi, hakawatenderi mwenga nentu? Mwenga wantu mwana moyu mdidini!"},{"book":"Matayu","chapter":"6","verse":"31","text":"“Su, namwera na lyoga, ‘Shiboga shangu hashilawi koshi? Ama hatulandi shishi? Ama hatuvali shishi?’"},{"book":"Matayu","chapter":"6","verse":"32","text":"Vyoseri avi, wantu yawamumana ndiri Mlungu wavisakula. Tati gwenu gwa kumpindi kavimana kuwera mfira vintu vyoseri avi."},{"book":"Matayu","chapter":"6","verse":"33","text":"Su, mtendiwuti Ufalumi wa Mlungu na galii gakafira Mlungu na aga goseri hakakupanani nyongeru."},{"book":"Matayu","chapter":"6","verse":"34","text":"Su, namwana lyoga kuusu shirawu, shirawu hailiholi yeni. Magaziwu ga lishaka limu gankuwatosha kwa lishaka ali."}]}