{"data":[{"book":"Sang'hano","chapter":"6","verse":"1","text":"Siku vizigendelele wanahina viwakalile wokongezeka, kukala na ndwagi mna Iwayahudi wolonga Kigiliki na waja iwolonga Kiebulania. Wayahudi iwolonga Kigiliki walonga kamba wagane wakiwa weli kumwao wasemwigwa muna ukugoleligwa sente kila siku."},{"book":"Sang'hano","chapter":"6","verse":"2","text":"Avo iwatumigwa longo na wabili wawakema wanahina wose wawalongela, “Havinogile bule kumwetu kuleka kuwapetela wanhu mbuli ya Mulungu na kuwagolela lujo."},{"book":"Sang'hano","chapter":"6","verse":"3","text":"Avo, ndugu zangu, saguleni wanhu saba kumwenu wajuwike kamba wamema Loho Yang'alile na nzewele, na toweka wawe wakulu wa mbuli ino."},{"book":"Sang'hano","chapter":"6","verse":"4","text":"Lakini tweye tompula Mulungu na kuwapetela wanhu mbuli ya Mulungu kipindi chetu chose.”"},{"book":"Sang'hano","chapter":"6","verse":"5","text":"Wanhu wose wanogelwa na mbuli za watumigwa, avo wamsagula Sitefano munhu yamemile kutamanila na Loho Yang'alile, hamoja na Filipo na Polokolo na Nikanoli, Timona na Palimena na Nikolasi munhu hali Muyahudi kulawa Antiokia iyo yakalile yengile mwiidini ya Kiyahudi."},{"book":"Sang'hano","chapter":"6","verse":"6","text":"Abaho wanhu wao wose wagaligwa kwa iwatumigwa, wao wampula Mulungu na kuwekila makono."},{"book":"Sang'hano","chapter":"6","verse":"7","text":"Avo mbuli za Mulungu zigendelela kwenela. Wanahina wongezeka ng'hani ako Yelusalemu na walava nhosa wengi wamtogola Yesu."},{"book":"Sang'hano","chapter":"6","verse":"8","text":"Mulungu kamgwaa ng'hekewa na nguvu Sitefano, nayo kadaha kutenda unzonza na vifukuzi mna iwanhu."},{"book":"Sang'hano","chapter":"6","verse":"9","text":"Lakini kalemigwa na wanhu wayagwe wakalile wanhu wa ng'anda ya kumpula Mulungu, ikemigwe, “Ng'anda ya kumpula Mulungu ya wanhu Walekesigwe,” wanhu awo walawa Kilene na Alekizandilia. Wayagwe walawa isi za Kilikia na Asiya."},{"book":"Sang'hano","chapter":"6","verse":"10","text":"Lakini Loho Yang'alile kamgwaa nzewele Sitefano viyakalile kolonga, mbaka walemelwa kumuhuma."},{"book":"Sang'hano","chapter":"6","verse":"11","text":"Avo wawahonga wanhu walonge, “Tumuhulika komulonga vihile Musa na Mulungu!”"},{"book":"Sang'hano","chapter":"6","verse":"12","text":"Kwa ulonzi uno wawading'hula wanhu, wavele na wafundiza Malagizo ga Musa. Wamgoga Sitefano na kumgala mkitala cha Wayahudi."},{"book":"Sang'hano","chapter":"6","verse":"13","text":"Abaho wawagala wanhu wayagwe walonge uvizi mbuli yake, walonga, “Siku zose munhu ino koilonga vihile Ng'anda ya Mulungu na Malagizo ga Musa."},{"book":"Sang'hano","chapter":"6","verse":"14","text":"Tumuhulika kolonga kamba Yesu wa Nazaleti koibomola Ng'anda ya Mulungu na kugalusa vihendo vetu vitugweleligwe na Musa!”"},{"book":"Sang'hano","chapter":"6","verse":"15","text":"Wanhu wose wakalile mkitala wambunhulila meso Sitefano, wachona kihanga chake kiigala na kihanga cha msenga wa kuulanga."}]}