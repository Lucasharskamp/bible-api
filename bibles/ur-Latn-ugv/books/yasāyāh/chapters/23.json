{"data":[{"book":"Yasāyāh","chapter":"23","verse":"1","text":"Sūr ke bāre meṅ Allāh kā farmān:"},{"book":"Yasāyāh","chapter":"23","verse":"2","text":"Ai sāhilī ilāqe meṅ basne wālo, āh-o-zārī karo! Ai Saidā ke tājiro, mātam karo! Tere qāsid samundar ko pār karte the,"},{"book":"Yasāyāh","chapter":"23","verse":"3","text":"wuh gahre pānī par safr karte hue Misr Ibrānī meṅ ‘Saihūr’ mustāmal hai jo Dariyā-e-Nīl kī ek shāḳh hai.  kā ġhallā tujh tak pahuṅchāte the, kyoṅki tū hī Dariyā-e-Nīl kī fasal se nafā kamātā thā. Yoṅ tū tamām qaumoṅ kā tijāratī markaz banā."},{"book":"Yasāyāh","chapter":"23","verse":"4","text":"Lekin ab sharmsār ho, ai Saidā, kyoṅki samundar kā qilāband shahr Sūr kahtā hai, “Hāy, sab kuchh tabāh ho gayā hai. Ab aisā lagtā hai ki maiṅ ne na kabhī dard-e-zah meṅ mubtalā ho kar bachche janm die, na kabhī beṭe-beṭiyāṅ pāle.”"},{"book":"Yasāyāh","chapter":"23","verse":"5","text":"Jab yih ḳhabar Misr tak pahuṅchegī to wahāṅ ke bāshinde taṛap uṭheṅge."},{"book":"Yasāyāh","chapter":"23","verse":"6","text":"Chunāṅche samundar ko pār karke Tarsīs tak pahuṅcho! Ai sāhilī ilāqe ke bāshindo, giryā-o-zārī karo!"},{"book":"Yasāyāh","chapter":"23","verse":"7","text":"Kyā yih wāqaī tumhārā wuh shahr hai jis kī rangraliyāṅ mashhūr thīṅ, wuh qadīm shahr jis ke pāṅw use dūr-darāz ilāqoṅ tak le gae tāki wahāṅ naī ābādiyāṅ qāym kare?"},{"book":"Yasāyāh","chapter":"23","verse":"8","text":"Kis ne Sūr ke ḳhilāf yih mansūbā bāndhā? Yih shahr to pahle bādshāhoṅ ko taḳht par biṭhāyā kartā thā, aur us ke saudāgar ra'īs the, us ke tājir duniyā ke shurafā meṅ gine jāte the."},{"book":"Yasāyāh","chapter":"23","verse":"9","text":"Rabbul-afwāj ne yih mansūbā bāndhā tāki tamām shān-o-shaukat kā ghamanḍ past aur duniyā ke tamām ohdedār zer ho jāeṅ."},{"book":"Yasāyāh","chapter":"23","verse":"10","text":"Ai Tarsīs Beṭī, ab se apnī zamīn kī khetībāṛī kar, un kisānoṅ kī tarah kāshtkārī kar jo Dariyā-e-Nīl ke kināre apnī fasleṅ lagāte haiṅ, kyoṅki terī bandargāh jātī rahī hai."},{"book":"Yasāyāh","chapter":"23","verse":"11","text":"Rab ne apne hāth ko samundar ke ūpar uṭhā kar mamālik ko hilā diyā. Us ne hukm diyā hai ki Kanān Kanān se murād Lubnān yānī qadīm zamāne kā Phoenicia hai.  ke qile barbād ho jāeṅ."},{"book":"Yasāyāh","chapter":"23","verse":"12","text":"Us ne farmāyā, “Ai Saidā Beṭī, ab se terī rangraliyāṅ band raheṅgī. Ai kuṅwārī jis kī ismatdarī huī hai, uṭh aur samundar ko pār karke Qubrus meṅ panāh le. Lekin wahāṅ bhī tū ārām nahīṅ kar pāegī.”"},{"book":"Yasāyāh","chapter":"23","verse":"13","text":"Mulk-e-Bābal par nazar ḍālo. Yih qaum to nest-o-nābūd ho gaī, us kā mulk janglī jānwaroṅ kā ghar ban gayā hai. Asūriyoṅ ne burj banā kar use gher liyā aur us ke qiloṅ ko ḍhā diyā. Malbe kā ḍher hī rah gayā hai."},{"book":"Yasāyāh","chapter":"23","verse":"14","text":"Ai Tarsīs ke umdā jahāzo, hāy hāy karo, kyoṅki tumhārā qilā tabāh ho gayā hai!"},{"book":"Yasāyāh","chapter":"23","verse":"15","text":"Tab Sūr insān kī yād se utar jāegā. Lekin 70 sāl yānī ek bādshāh kī muddatul-umr ke bād Sūr us tarah bahāl ho jāegā jis tarah gīt meṅ kasbī ke bāre meṅ gāyā jātā hai,"},{"book":"Yasāyāh","chapter":"23","verse":"16","text":"“Ai farāmosh kasbī, chal! Apnā sarod pakaṛ kar galiyoṅ meṅ phir! Sarod ko ḳhūb bajā, kaī ek gīt gā tāki log tujhe yād kareṅ.”"},{"book":"Yasāyāh","chapter":"23","verse":"17","text":"Kyoṅki 70 sāl ke bād Rab Sūr ko bahāl karegā. Kasbī dubārā paise kamāegī, duniyā ke tamām mamālik us ke gāhak baneṅge."},{"book":"Yasāyāh","chapter":"23","verse":"18","text":"Lekin jo paise wuh kamāegī wuh Rab ke lie maḳhsūs hoṅge. Wuh zaḳhīrā karne ke lie jamā nahīṅ hoṅge balki Rab ke huzūr ṭhaharne wāloṅ ko die jāeṅge tāki jī bhar kar khā sakeṅ aur shāndār kapṛe pahan sakeṅ."}]}