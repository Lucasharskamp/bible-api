{"data":[{"book":"రోమా పత్రిక","chapter":"16","verse":"1","text":"కెంక్రేయలో ఉన్న మన సోదరి, సంఘ పరిచారిక అయిన ఫీబేను పవిత్రులకు తగిన విధంగా ప్రభువులో చేర్చుకోండి."},{"book":"రోమా పత్రిక","chapter":"16","verse":"2","text":"మీ దగ్గర ఆమెకు అవసరమైనది ఏదైనా ఉంటే సహాయం చేయమని ఆమెను గురించి మీకు సిఫారసు చేస్తున్నాను. ఆమె నాకు, ఇంకా చాలామందికి సహాయం చేసింది."},{"book":"రోమా పత్రిక","chapter":"16","verse":"3","text":"క్రీస్తు యేసులో నా సహ పనివారు ప్రిస్కిల్లకు, అకులకు నా అభివందనాలు చెప్పండి."},{"book":"రోమా పత్రిక","chapter":"16","verse":"4","text":"వారు నా ప్రాణం కోసం తమ ప్రాణాలను పణంగా పెట్టడానికి తెగించారు. వారి ఇంట్లో సమావేశమయ్యే సంఘానికి కూడా అభివందనాలు చెప్పండి. నేను ఒక్కడినే కాదు, యూదేతర సంఘాలన్నీ వీరి పట్ల కృతజ్ఞత కలిగి ఉన్నాయి."},{"book":"రోమా పత్రిక","chapter":"16","verse":"5","text":"ఆసియలో క్రీస్తుకు మొదటి ఫలం, నాకిష్టమైన ఎపైనెటుకు అభివందనాలు."},{"book":"రోమా పత్రిక","chapter":"16","verse":"6","text":"మీకోసం అధికంగా కష్టపడిన మరియకు అభివందనాలు."},{"book":"రోమా పత్రిక","chapter":"16","verse":"7","text":"నాకు బంధువులు, నా తోటి ఖైదీలు అంద్రొనీకు, యూనీయలకు అభివందనాలు. వీరు అపొస్తలుల్లో పేరు పొందినవారు, నాకంటే ముందు క్రీస్తులో విశ్వసించినవారు."},{"book":"రోమా పత్రిక","chapter":"16","verse":"8","text":"ప్రభువులో నాకు ప్రియమైన అంప్లీయతుకు అభివందనాలు."},{"book":"రోమా పత్రిక","chapter":"16","verse":"9","text":"క్రీస్తులో మన జత పనివాడైన ఊర్బానుకు, నాకు ఇష్టుడైన స్టాకుకు అభివందనాలు."},{"book":"రోమా పత్రిక","chapter":"16","verse":"10","text":"క్రీస్తులో యోగ్యుడైన అపెల్లెకు అభివందనాలు. అరిస్టొబూలు కుటుంబానికి అభివందనాలు."},{"book":"రోమా పత్రిక","chapter":"16","verse":"11","text":"నా బంధువు హెరోదియోనుకు అభివందనాలు. నార్కిస్సు కుటుంబంలో ప్రభువును ఎరిగిన వారికి అభివందనాలు."},{"book":"రోమా పత్రిక","chapter":"16","verse":"12","text":"ప్రభువులో ప్రయాసపడే త్రుపైనాకు, త్రుఫోసాకు అభివందనాలు. ప్రియమైన పెర్సిసుకు అభివందనాలు. ఆమె ప్రభువులో ఎంతో కష్టపడింది."},{"book":"రోమా పత్రిక","chapter":"16","verse":"13","text":"ప్రభువు ఎన్నుకున్న రూఫుకు అభివందనాలు, అతని తల్లికి వందనాలు. ఆమె నాకు కూడా తల్లి."},{"book":"రోమా పత్రిక","chapter":"16","verse":"14","text":"అసుంక్రితు, ప్లెగో, హెర్మే, పత్రొబ, హెర్మా, వారితో కూడా ఉన్న సోదరులకు అభివందనాలు."},{"book":"రోమా పత్రిక","chapter":"16","verse":"15","text":"పిలొలొగుకు, యూలియాకు, నేరియకు, అతని సోదరికీ, ఒలుంపాకు వారితో కూడా ఉన్న పవిత్రులు అందరికీ అభివందనాలు."},{"book":"రోమా పత్రిక","chapter":"16","verse":"16","text":"పవిత్రమైన ముద్దుతో ఒకడికొకడు అభివందనాలు చెప్పుకోండి. క్రైస్తవ సంఘాలన్నీ మీకు అభివందనాలు చెబుతున్నాయి."},{"book":"రోమా పత్రిక","chapter":"16","verse":"17","text":"సోదరులారా, నేను వేడుకునేదేమంటే, మీరు నేర్చుకొన్న బోధకు వ్యతిరేకంగా విభజనలు, ఆటంకాలు కలిగించే వారిని కనిపెట్టి చూడండి. వారికి దూరంగా తొలగిపొండి."},{"book":"రోమా పత్రిక","chapter":"16","verse":"18","text":"అలాటివారు ప్రభు యేసు క్రీస్తుకు కాదు, తమ కడుపుకే దాసులు. వారు వినసొంపైన మాటలతో, ఇచ్చకాలతో అమాయకులను మోసం చేస్తారు."},{"book":"రోమా పత్రిక","chapter":"16","verse":"19","text":"మీ విధేయత మంచి ఆదర్శంగా అందరికీ వెల్లడైంది. అందుకు మిమ్మల్ని గురించి సంతోషిస్తున్నాను. మీరు మంచి విషయంలో జ్ఞానులుగా, చెడు విషయంలో నిర్దోషంగా ఉండాలి."},{"book":"రోమా పత్రిక","chapter":"16","verse":"20","text":"సమాధాన కర్త అయిన దేవుడు త్వరలో సాతానును మీ కాళ్ళ కింద చితకదొక్కిస్తాడు. మన ప్రభు యేసు క్రీస్తు కృప మీకు తోడై ఉండు గాక."},{"book":"రోమా పత్రిక","chapter":"16","verse":"21","text":"నా సహ పనివాడు తిమోతి, నా బంధువులు లూకియ, యాసోను, సోసిపత్రు మీకు అభివందనాలు చెబుతున్నారు."},{"book":"రోమా పత్రిక","chapter":"16","verse":"22","text":"ఈ పత్రికను చేతితో రాసిన తెర్తియు అనే నేను ప్రభువులో మీకు అభివందనాలు చెబుతున్నాను."},{"book":"రోమా పత్రిక","chapter":"16","verse":"23","text":"నాకు, సంఘమంతటికీ ఆతిథ్యమిచ్చే గాయి మీకు అభివందనాలు చెబుతున్నాడు. ఈ పట్టణానికి కోశాధికారి ఎరస్తు, సోదరుడు క్వర్తు, మీకు అభివందనాలు చెబుతున్నారు."},{"book":"రోమా పత్రిక","chapter":"16","verse":"24","text":"మన ప్రభు యేసు క్రీస్తు కృప మీకు తోడుగా ఉండుగాక."},{"book":"రోమా పత్రిక","chapter":"16","verse":"25","text":"యూదేతరులంతా విశ్వాసానికి లోబడేలా, దేవుడు ప్రారంభం నుండి దాచి ఉంచి, ఇప్పుడు వెల్లడి చేసిన రహస్య సత్యం శాశ్వతుడైన దేవుని ఆజ్ఞ ప్రకారం, ప్రవక్తల ద్వారా వారికి వెల్లడైంది."},{"book":"రోమా పత్రిక","chapter":"16","verse":"26","text":"నా సువార్త ప్రకారం, యేసు క్రీస్తును గురించిన ప్రవచన ప్రకటన ప్రకారం, దేవుడు మిమ్మల్ని స్థిరపరచడానికి శక్తిశాలి."},{"book":"రోమా పత్రిక","chapter":"16","verse":"27","text":"ఏకైక జ్ఞానవంతుడైన దేవునికి, యేసు క్రీస్తు ద్వారా నిరంతరం మహిమ కలుగు గాక. ఆమేన్‌."}]}