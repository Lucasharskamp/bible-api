{"data":[{"book":"Acts","chapter":"4","verse":"1","text":"Jitia Peter aru John duijon pora manu khan logote kotha kori thakise, purohit khan aru mondoli laga henedhikari khan aru kunba sadducee khan taikhan duijon logot te ahise."},{"book":"Acts","chapter":"4","verse":"2","text":"Taikhan bisi chinta hoi jaise, kelemane Peter aru John duijon to Jisu mora pora jinda uthijaise koi kene manu khan ke sikhai thakise."},{"book":"Acts","chapter":"4","verse":"3","text":"Aru taikhan duijon ke dhori kene dusra din phojur tak bondhi ghor te rakhidise, kelemane saam hoija karone."},{"book":"Acts","chapter":"4","verse":"4","text":"Kintu jiman manu etu kotha hunise taikhan Jisu ke biswas korise; aru biswas kora manu khan sob milai kene panch hajar nisena hoi jaise."},{"book":"Acts","chapter":"4","verse":"5","text":"Aru dusra dinte cholawta aru bura manu khan aru niyom likha khan sob Jerusalem te joma hoise."},{"book":"Acts","chapter":"4","verse":"6","text":"Aru Annas moha purohit bhi ta te thakise, aru Caiaphas, John aru Alexandra aru jiman dangor purohit sob joma hoise."},{"book":"Acts","chapter":"4","verse":"7","text":"Aru jitia Peter aru John ke taikhan laga majote rakhise, taikhan ke hudise, “Kun laga takot aru kun laga naam pora tumikhan etu korise?”"},{"book":"Acts","chapter":"4","verse":"8","text":"Titia Peter, Pobitro Atma pora bhorta hoi kene, taikhan ke koise, “Apuni cholawta khan, aru bura manu khan,"},{"book":"Acts","chapter":"4","verse":"9","text":"amikhan ke ekta bemar manu ke bhal kaam kori diya nimite hudi ase koile, kineka kori kene tai bhal hoise?"},{"book":"Acts","chapter":"4","verse":"10","text":"Apuni khan aru Israel laga manu sob pora jani lobi, Nazareth Jisu Khrista naam pora, kunke tumikhan Cross te morai dise, kintu mora pora Taike Isor jinda kori dise, Tai laga naam pora etu manu bhal hoi kene tumikhan usorte khara ase."},{"book":"Acts","chapter":"4","verse":"11","text":"Jisu Khrista etu pathor ase junke apuni khan pora phelai dise, ghor bona manu khan, kintu etu pathor he sob pora bhal aru kaam laga pathor hoi jaise4.11 Psa. 118:22; Dan. 2:34-35. ."},{"book":"Acts","chapter":"4","verse":"12","text":"Aru Tai nohoile dusra kun bhi poritran dibole na paribo, kelemane sorgo laga nichete kun bhi eneka nai amikhan laga paap pora mukti dibole nimite.”"},{"book":"Acts","chapter":"4","verse":"13","text":"Jitia taikhan Peter aru John laga mon dangor dikhise, aru taikhan likha pora manu nohoi koi kene janise, taikhan asurit lagise, aru titia taikhan Jisu logote thakise koi kene chini bole parise."},{"book":"Acts","chapter":"4","verse":"14","text":"Aru taikhan dikhise bhal hoi juwa manu tai duijon logote khara hoi thakise, aru taikhan eku bhi kobo para nai."},{"book":"Acts","chapter":"4","verse":"15","text":"Aru jitia apostle khan ke sabha laga bahar te pathai dise, taikhan nijor majot te kotha patise."},{"book":"Acts","chapter":"4","verse":"16","text":"Taikhan majot te eneka hudi thakise, “Amikhan etu duijon ke ki kori dile bhal hobo? Kelemane tai duijon pora asurit kaam kori diya to Jerusalem te thaka sob jani jaise, aru amikhan etu mana koribo na paribo."},{"book":"Acts","chapter":"4","verse":"17","text":"Kintu etu kotha dusra jagate bisi najabo nimite, amikhan tai duijon ke koi dibo etu naam loi kene dusra ke aru nahikabole.”"},{"book":"Acts","chapter":"4","verse":"18","text":"Titia taikhan Peter aru John ke mati kene anise aru Jisu laga naam te nashika bole hukum dise."},{"book":"Acts","chapter":"4","verse":"19","text":"Kintu Peter aru John taikhan ke koise, “Isor laga kotha huna to thik ase na apnikhan laga kotha mana to thik ase, etu apnikhan bhabi sabi."},{"book":"Acts","chapter":"4","verse":"20","text":"Kelemane amikhan ki dikhise aru hunise etu nokoi kene thaki bole na paribo.”"},{"book":"Acts","chapter":"4","verse":"21","text":"Titia Peter aru John ke dhomki dikene jabole dise, kelemane manu khan tai duijon laga asurit kaam to dikhi kene Isor ke dhanyavad di thakise aru tai duijon ke sajai dibole eku golti taikhan dikha nai."},{"book":"Acts","chapter":"4","verse":"22","text":"Kelemane junke asurit pora changai kori dise etu manu chalis saal pora dangor thakise."},{"book":"Acts","chapter":"4","verse":"23","text":"Jitia tai duijon ke chari dise, Peter aru John nijor manu khan logote jai kene maha purohit khan aru cholawta khan pora ki koise etu taikhan ke koi dise."},{"book":"Acts","chapter":"4","verse":"24","text":"Jitia taikhan etu hunise, taikhan sob awaj uthaikene eke logote Isor ke prathana korise, “Probhu, apuni sorgo aru prithibi bonaise aru samundar te ki ase sob bonai diya Probhu Isor hoi."},{"book":"Acts","chapter":"4","verse":"25","text":"Apuni ekjon ase jun he Pobitro Atma pora Apuni laga noukar laga mukh pora koise, moi khan laga baba David,"},{"book":"Acts","chapter":"4","verse":"26","text":"‘Prithibi laga raja khan uthi khara hoise,"},{"book":"Acts","chapter":"4","verse":"27","text":"Hosa pora, Herod aru Pontius Pilate, dusra jati aru Israel laga manu khan, sob eke logote joma hoi kene Apuni laga pobitro noukar junke Apuni asirbad korise taike manu khan pora hinsa korise4.27 Isa. 61:1.."},{"book":"Acts","chapter":"4","verse":"28","text":"Aru taikhan sob joma korise aru Apuni laga hath pora ki kori bole itcha asele etu sob poila pora hobo koi kene thakise."},{"book":"Acts","chapter":"4","verse":"29","text":"Etiya, Probhu, taikhan laga dhomki ke sabi, aru Apuni laga noukar laga mon dangor kori dibi Apuni laga kotha bhoi nakorikena kobole nimite."},{"book":"Acts","chapter":"4","verse":"30","text":"Etu karone Apuni laga hath changai kori bole nimite khuli dibi, aru Apuni laga pobitro noukar Jisu laga naam te asurit kaam kori bole nimite.”"},{"book":"Acts","chapter":"4","verse":"31","text":"Aru jitia taikhan prathana kori khotom hoise taikhan jun jagate thakise etu hili bole shuru hoise, aru taikhan sob Pobitro Atma pora bhorta hoi jaise, aru taikhan bhoi nakori kene Isor laga kotha manu khan ke koise."},{"book":"Acts","chapter":"4","verse":"32","text":"Aru jiman manu biswas te joma hoi thakise taikhan sob mon aru bhabona sob eke hoi thakise, aru kun pora bhi nijor laga dhun sompoti etu moi laga ase koi kene kowa nai kintu ekjon-ekjon logote bhag korise."},{"book":"Acts","chapter":"4","verse":"33","text":"Aru apostle khan dangor takot pora, Probhu Jisu jinda hoise koi kene gawahi di thakise, aru taikhan sob logote Isor laga anugrah thakise."},{"book":"Acts","chapter":"4","verse":"34","text":"Aru taikhan majote kun bhi dukh nathaka hoise, kelemane kun logote kheti, ghor aru saman ase, tai etu sob bikiri kori kene etu laga daam ani di thakise."},{"book":"Acts","chapter":"4","verse":"35","text":"Aru apostle khan laga theng nichete ani kene rakhi diye, aru taikhan kunke ki dorkar ase etu saikene bhag kori diye."},{"book":"Acts","chapter":"4","verse":"36","text":"Titia Joseph, taike Barnabas koi kene apostle khan pora mate -Mon Dangor Kori Diya Putro bhi mate-, ekjon Levite, jonom pora Cyprus majuli laga manu,"},{"book":"Acts","chapter":"4","verse":"37","text":"tai laga ekta kheti thakise etu bikiri kori kene poisa anise aru apostle khan laga theng te rakhidise."}]}