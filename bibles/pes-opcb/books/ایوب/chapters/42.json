{"data":[{"book":"ایوب","chapter":"42","verse":"1","text":"سپس ایوب در جواب خداوند چنین گفت:"},{"book":"ایوب","chapter":"42","verse":"2","text":"می‌دانم که تو هر چه اراده کنی می‌توانی انجام دهی."},{"book":"ایوب","chapter":"42","verse":"3","text":"می‌پرسی: «کیست که با حرفهای پوچ و بی‌معنی منکر حکمت من می‌شود؟» آن شخص منم. من نمی‌دانستم چه می‌گفتم. دربارهٔ چیزهایی سخن می‌گفتم که فراتر از عقل من بود."},{"book":"ایوب","chapter":"42","verse":"4","text":"تو از من خواستی که به سخنانت گوش کنم و به سؤالی که از من می‌پرسی پاسخ دهم."},{"book":"ایوب","chapter":"42","verse":"5","text":"پیش از این گوش من دربارهٔ تو چیزهایی شنیده بود، ولی اکنون چشم من تو را می‌بیند!"},{"book":"ایوب","chapter":"42","verse":"6","text":"از این جهت از خود بیزار شده در خاک و خاکستر توبه می‌کنم."},{"book":"ایوب","chapter":"42","verse":"7","text":"هنگامی که خداوند صحبت خود را با ایوب تمام کرد، به الیفاز تیمانی فرمود: «از تو و از دو رفیقت خشمگین هستم، زیرا سخنان شما دربارهٔ من مانند سخنان خدمتگزارم ایوب، درست نبوده است."},{"book":"ایوب","chapter":"42","verse":"8","text":"اکنون هفت گوساله و هفت قوچ بگیرید و پیش بنده‌ام ایوب بروید و آنها را برای گناه خود قربانی کنید؛ و خدمتگزارم ایوب برای شما دعا خواهد کرد و من دعای او را مستجاب نموده، از مجازات شما درمی‌گذرم. زیرا سخنان شما دربارهٔ من مانند سخنان خدمتگزارم ایوب، درست نبوده است.»"},{"book":"ایوب","chapter":"42","verse":"9","text":"پس الیفاز تیمانی، بلدد شوحی و صوفر نعماتی همان‌طور که خداوند امر فرموده بود عمل کردند و خداوند دعای ایوب را در حق ایشان اجابت نمود."},{"book":"ایوب","chapter":"42","verse":"10","text":"آنگاه، پس از آنکه ایوب برای دوستان خود دعا کرد، خداوند ثروت و خوشبختی از دست رفته‌اش را به او بازگردانید. در واقع، خداوند دو برابر آنچه را که ایوب قبلاً داشت به او بخشید."},{"book":"ایوب","chapter":"42","verse":"11","text":"آنگاه تمام برادران و خواهران و دوستان سابقش پیش او آمده، در خانه‌اش با او جشن گرفتند و او را که خداوند به مصیبتها مبتلا کرده بود تسلی دادند و هر کدام از آنها پول و انگشتر طلا برایش هدیه آوردند."},{"book":"ایوب","chapter":"42","verse":"12","text":"به این ترتیب خداوند، ایوب را بیش از پیش برکت داد. ایوب صاحب چهارده هزار گوسفند، شش هزار شتر، هزار جفت گاو و هزار ماده الاغ شد."},{"book":"ایوب","chapter":"42","verse":"13-14","text":"همچنین خدا به او هفت پسر و سه دختر داد. اسامی دختران ایوب از این قرار بود: یمیمه، قصیعه و قرن هفوک."},{"book":"ایوب","chapter":"42","verse":"15","text":"در تمام آن سرزمین دخترانی به زیبایی دختران ایوب نبودند، و پدرشان به آنها هم مانند برادرانشان ارث داد."},{"book":"ایوب","chapter":"42","verse":"16","text":"پس از آن، ایوب صد و چهل سال دیگر عمر کرد و فرزندان خود را تا پشت چهارم دید."},{"book":"ایوب","chapter":"42","verse":"17","text":"او سرانجام پس از یک زندگی طولانی در حالی که پیر و سالخورده شده بود وفات یافت."}]}