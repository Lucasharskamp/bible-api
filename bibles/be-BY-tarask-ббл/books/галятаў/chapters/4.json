{"data":[{"book":"ГАЛЯТАЎ","chapter":"4","verse":"1","text":"Яшчэ скажу: спадкаемец, пакуль у маленстве, нічым не адрозьніваецца ад раба, хоць і гаспадар усяго:"},{"book":"ГАЛЯТАЎ","chapter":"4","verse":"2","text":"ён пад апекунамі і кіраўнікамі аж да часу вызначанага бацькам."},{"book":"ГАЛЯТАЎ","chapter":"4","verse":"3","text":"Гэтак і мы, пакуль былі ў маленстве, былі паняволеныя рэчавым пачаткам сьвету;"},{"book":"ГАЛЯТАЎ","chapter":"4","verse":"4","text":"але калі споўніўся час, Бог паслаў Сына Свайго (Адзінароднага), Які нарадзіўся ад жанчыны і хадзіў пад законам,"},{"book":"ГАЛЯТАЎ","chapter":"4","verse":"5","text":"каб адкупіць падзаконных, каб нам атрымаць усынаўленьне."},{"book":"ГАЛЯТАЎ","chapter":"4","verse":"6","text":"А як што вы - сыны, дык Бог паслаў у сэрцы вашыя Духа Сына Свайго, Які ўсклікае: «Абба, Войча!»"},{"book":"ГАЛЯТАЎ","chapter":"4","verse":"7","text":"Таму ты ўжо ня раб, а сын; а калі сын, дык і спадкаемец Божы празь Ісуса Хрыста."},{"book":"ГАЛЯТАЎ","chapter":"4","verse":"8","text":"Але тады, ня ведаючы Бога, вы служылі божышчам, якія па сутнасьці не багі;"},{"book":"ГАЛЯТАЎ","chapter":"4","verse":"9","text":"а сёньня, уведаўшы Бога, альбо лепей, атрымаўшы пазнаньне ад Бога, навошта вяртаецеся зноў да бясьсілых і ўбогіх матар'яльных пачаткаў, і хочаце яшчэ зноў падняволіцца ім?"},{"book":"ГАЛЯТАЎ","chapter":"4","verse":"10","text":"Вы пільна зважаеце на дні, месяцы, поры і гады."},{"book":"ГАЛЯТАЎ","chapter":"4","verse":"11","text":"Баюся за вас, ці ня марна я працаваў у вас."},{"book":"ГАЛЯТАЎ","chapter":"4","verse":"12","text":"Прашу вас, браты, будзьце, як я, таму што і я, як вы. Вы нічым не пакрыўдзілі мяне:"},{"book":"ГАЛЯТАЎ","chapter":"4","verse":"13","text":"ведаеце, што, хоць я ў нядужай плоці зьвеставаў вам першы раз,"},{"book":"ГАЛЯТАЎ","chapter":"4","verse":"14","text":"але вы не пагардзілі спакушэньня майго ў плоці маёй і не пагрэбавалі мною, а прынялі мяне, як анёла Божага, як Хрыста Ісуса."},{"book":"ГАЛЯТАЎ","chapter":"4","verse":"15","text":"Якія вы былі дабрашчасныя! Сьведчу пра вас, што, калі б можна было, вы б вырвалі вочы свае і аддалі мне."},{"book":"ГАЛЯТАЎ","chapter":"4","verse":"16","text":"І вось, няўжо я стаўся ворагам вашым, кажучы вам праўду?"},{"book":"ГАЛЯТАЎ","chapter":"4","verse":"17","text":"Рупяцца за вас нячыста, і хочуць вас адвярнуць, каб вы рупіліся пра іх."},{"book":"ГАЛЯТАЎ","chapter":"4","verse":"18","text":"Добра рупіцца ў добрым заўсёды, а не ў маёй толькі прысутнасьці ў вас."},{"book":"ГАЛЯТАЎ","chapter":"4","verse":"19","text":"Дзеці мае! я зноў дзеля вас у пакутах народзінаў, пакуль вобраз Хрыста ня выявіцца ў вас."},{"book":"ГАЛЯТАЎ","chapter":"4","verse":"20","text":"Хацеў бы я цяпер быць у вас і зьмяніць голас мой, бо я ў недаўменьні пра вас."},{"book":"ГАЛЯТАЎ","chapter":"4","verse":"21","text":"Скажэце мне вы, хто хоча быць пад законам: хіба вы ня слухаецеся закона?"},{"book":"ГАЛЯТАЎ","chapter":"4","verse":"22","text":"Бо напісана: «Абрагам меў двух сыноў, аднаго ад рабыні, а другога ад вольнай»."},{"book":"ГАЛЯТАЎ","chapter":"4","verse":"23","text":"Але які рабыніч, той народжаны па плоці; а які ад вольнай, той па абяцаньні."},{"book":"ГАЛЯТАЎ","chapter":"4","verse":"24","text":"У гэтым ёсьць іншы сэнс. Гэта два запаветы: адзін ад гары Сінайскай, які родзіць на рабства, які ёсьць Агар,"},{"book":"ГАЛЯТАЎ","chapter":"4","verse":"25","text":"бо Агар азначае гару Сінай у Аравіі і адпавядае цяперашняму Ерусаліму, бо ён зь дзецьмі сваімі ў рабстве;"},{"book":"ГАЛЯТАЎ","chapter":"4","verse":"26","text":"а вышэйшы Ерусалім вольны: Ён - маці ўсім нам."},{"book":"ГАЛЯТАЎ","chapter":"4","verse":"27","text":"Бо напісана: «узьвесяліся, няплодная, ты, што ня родзіш; усклікні і гукні, ты, што ня мучылася ў родах; бо ў пакінутай куды болей дзяцей, чым у той, што мае мужа»."},{"book":"ГАЛЯТАЎ","chapter":"4","verse":"28","text":"Мы, браты, дзеці абяцаньня, як Ісаак."},{"book":"ГАЛЯТАЎ","chapter":"4","verse":"29","text":"Але як тады народжаны ад плоці гнаў таго, хто ад Духа, так і сёньня."},{"book":"ГАЛЯТАЎ","chapter":"4","verse":"30","text":"Што ж кажа Пісаньне? «Выгані рабыню і сына яе, бо сын рабыніч не спадчыньніць разам з сынам вольнае»."},{"book":"ГАЛЯТАЎ","chapter":"4","verse":"31","text":"Таму, браты, мы дзеці не рабыні, а вольнай."}]}