{"data":[{"book":"Ezekieli","chapter":"18","verse":"1","text":"Kiugo kĩa Jehova nĩkĩanginyĩrĩire, ngĩũrio atĩrĩ:"},{"book":"Ezekieli","chapter":"18","verse":"2","text":"“Inyuĩ andũ aya, mũkoragwo mũkiuga atĩa rĩrĩa mũkwaria thimo ĩno igũrũ rĩa bũrũri wa Isiraeli:"},{"book":"Ezekieli","chapter":"18","verse":"3","text":"“Mwathani Jehova ekuuga atĩrĩ: Ti-itherũ o ta ũrĩa niĩ ndũũraga muoyo-rĩ, mũtigacooka kũgweta thimo ĩno thĩinĩ wa Isiraeli."},{"book":"Ezekieli","chapter":"18","verse":"4","text":"Nĩgũkorwo roho o wothe ũrĩ muoyo nĩ wakwa; roho wa ithe nĩ wakwa o na wa mũriũ no wakwa. Roho ũrĩa wĩhagia nĩguo ũgaakua."},{"book":"Ezekieli","chapter":"18","verse":"5","text":"“Mũndũ aahota gũkorwo nĩ mũthingu,"},{"book":"Ezekieli","chapter":"18","verse":"6","text":"We ndarĩĩaga irio iria irutagĩrwo mahooero-inĩ marĩa marĩ irĩma igũrũ,"},{"book":"Ezekieli","chapter":"18","verse":"7","text":"Ndahinyagĩrĩria mũndũ o na ũrĩkũ,"},{"book":"Ezekieli","chapter":"18","verse":"8","text":"Ningĩ ndakombanagĩra nĩguo etie uumithio ũtarĩ wa kĩhooto,"},{"book":"Ezekieli","chapter":"18","verse":"9","text":"Mũndũ ũcio nĩarũmagĩrĩra watho wakwa wa kũrũmĩrĩrwo,"},{"book":"Ezekieli","chapter":"18","verse":"10","text":"“Mũndũ ũcio angĩkorwo arĩ na mwanake mũtunyani, mũitithia wa thakame kana wĩkaga ũndũ o na ũmwe wa maũndũ macio mangĩ mooru"},{"book":"Ezekieli","chapter":"18","verse":"11","text":"(o na harĩa ithe ateekire ũndũ o na ũmwe wa mo):"},{"book":"Ezekieli","chapter":"18","verse":"12","text":"Nĩahinyagĩrĩria mũthĩĩni na mũbatari."},{"book":"Ezekieli","chapter":"18","verse":"13","text":"We nĩakombanagĩra nĩguo etie uumithio ũtarĩ wa kĩhooto, na agetia uumithio mũkĩru."},{"book":"Ezekieli","chapter":"18","verse":"14","text":"“No rĩrĩ, mũriũ ũcio angĩkorwo arĩ na mwana ũrĩa wonaga mehia macio mothe ithe ekaga, na o na gũtuĩka nĩamoonaga, we ndekaga maũndũ macio mooru:"},{"book":"Ezekieli","chapter":"18","verse":"15","text":"“We ndarĩĩaga irio iria irutĩirwo mahooero-inĩ marĩa marĩ irĩma igũrũ,"},{"book":"Ezekieli","chapter":"18","verse":"16","text":"Ndahinyagĩrĩria mũndũ o na ũrĩkũ,"},{"book":"Ezekieli","chapter":"18","verse":"17","text":"Nĩarigagĩrĩria guoko gwake gũtikehie,"},{"book":"Ezekieli","chapter":"18","verse":"18","text":"No rĩrĩ, ithe nĩagaakua nĩ ũndũ wa mehia make mwene, tondũ we nĩekire maũndũ ma ũrĩa-ngʼũũrũ, na agĩtunya mũrũ wa ithe indo, na agĩĩka maũndũ marĩa mooru gatagatĩ-inĩ ka andũ ao."},{"book":"Ezekieli","chapter":"18","verse":"19","text":"“No inyuĩ mũũragia atĩrĩ, ‘Nĩ kĩĩ gĩkũgiria mũriũ agae mahĩtia ma ithe?’ Kuona atĩ mũriũ ũcio nĩekĩte maũndũ marĩa marĩ kĩhooto na magĩrĩru, na akamenyerera watho wakwa wa kũrũmĩrĩrwo, na akaũhingia-rĩ, ti-itherũ nĩegũtũũra muoyo."},{"book":"Ezekieli","chapter":"18","verse":"20","text":"Roho ũrĩa wĩhagia nĩguo ũgaakua. Mwana ndakagaya waganu wa ithe, kana ithe agae waganu wa mwana. Ũthingu wa mũndũ ũrĩa mũthingu nowe mwene ũgaacookererwo nĩguo, naguo waganu wa mũndũ ũrĩa mwaganu nowe ũgaacookererwo nĩguo."},{"book":"Ezekieli","chapter":"18","verse":"21","text":"“No rĩrĩ, mũndũ mwaganu angĩgarũrũka atigane na mehia mothe marĩa ekĩte, na arũmie watho wakwa wa kũrũmĩrĩrwo, na ekage maũndũ ma kĩhooto na marĩa magĩrĩire, ti-itherũ nĩegũtũũra muoyo; we ndagakua."},{"book":"Ezekieli","chapter":"18","verse":"22","text":"Gũtirĩ ihĩtia o na rĩmwe rĩa marĩa aaneka rĩgaacooka kũririkanwo. Tondũ wa maũndũ ma ũthingu marĩa ekĩte-rĩ, nĩegũtũũra muoyo."},{"book":"Ezekieli","chapter":"18","verse":"23","text":"Mwathani Jehova ekũũria atĩrĩ: Anga niĩ nĩngenagio nĩ gĩkuũ kĩa andũ arĩa aaganu? Githĩ ti kwenda ingĩenda magarũrũke matigane na mĩthiĩre ĩyo yao nĩguo matũũre muoyo?"},{"book":"Ezekieli","chapter":"18","verse":"24","text":"“No angĩkorwo mũndũ mũthingu no agarũrũke atigane na ũthingu wake, na ehie na eke maũndũ marĩ magigi ta marĩa mekagwo nĩ mũndũ mwaganu-rĩ, anga nĩagagĩtũũra muoyo? Hatirĩ ũndũ o na ũmwe wa maũndũ ma ũthingu marĩa aaneka ũkaaririkanwo. Tondũ wa mahĩtia ma kwaga kwĩhokeka na tondũ wa mehia marĩa ekĩte-rĩ, no agaakua."},{"book":"Ezekieli","chapter":"18","verse":"25","text":"“No inyuĩ muugaga atĩrĩ, ‘Njĩra ya Mwathani ti ya kĩhooto.’ Ta thikĩrĩriai inyuĩ andũ a nyũmba ya Isiraeli: Njĩra yakwa-rĩ, ti ya kĩhooto? Atĩrĩrĩ, githĩ njĩra cianyu ticio itarĩ cia kĩhooto?"},{"book":"Ezekieli","chapter":"18","verse":"26","text":"Mũndũ mũthingu angĩgarũrũka atigane na ũthingu wake ehie, agaakua nĩ ũndũ wa mehia make; agaakua nĩ ũndũ wa mehia macio ekĩte."},{"book":"Ezekieli","chapter":"18","verse":"27","text":"No mũndũ mwaganu angĩgarũrũka atigane na waganu ũrĩa ekĩte, na eke maũndũ ma kĩhooto na marĩa magĩrĩire-rĩ, we nĩakahonokia muoyo wake."},{"book":"Ezekieli","chapter":"18","verse":"28","text":"Nĩ ũndũ nĩeciiragia ũhoro wa mahĩtia make mothe marĩa aneeka, na akagarũrũka agatigana namo-rĩ, ti-itherũ nĩagatũũra muoyo; we ndagakua."},{"book":"Ezekieli","chapter":"18","verse":"29","text":"No andũ a nyũmba ĩno ya Isiraeli mekuuga atĩrĩ, ‘Njĩra ya Mwathani ti ya kĩhooto.’ Anga njĩra ciakwa ti cia kĩhooto, inyuĩ andũ a nyũmba ya Isiraeli? Githĩ njĩra cianyu ticio itarĩ cia kĩhooto?"},{"book":"Ezekieli","chapter":"18","verse":"30","text":"“Nĩ ũndũ ũcio, inyuĩ andũ a nyũmba ya Isiraeli, nĩngũmũtuĩra ciira, o mũndũ o mũndũ kũringana na mĩthiĩre yake, ũguo nĩguo Mwathani Jehova ekuuga. Mwĩrirei! Tiganai na mahĩtia manyu mothe; namo mehia manyu matigatũma mwanangwo."},{"book":"Ezekieli","chapter":"18","verse":"31","text":"Tiganai na waganu wothe ũrĩa mwĩkĩte, mũgĩe na ngoro njerũ na roho mwerũ. Nĩ kĩĩ gĩgũtũma mũkue, inyuĩ andũ a nyũmba ya Isiraeli?"},{"book":"Ezekieli","chapter":"18","verse":"32","text":"Nĩgũkorwo ndikenagio nĩ gĩkuũ kĩa mũndũ o na ũrĩkũ, ũguo nĩguo Mwathani Jehova ekuuga. Mwĩrirei mũtũũre muoyo!"}]}