{"data":[{"book":"2 Samuel","chapter":"11","verse":"1","text":"Bij de jaarwisseling, de tijd waarop de koningen gewoonlijk te velde trekken, zond David Joab met zijn eigen soldaten en geheel Israël er op uit; ze teisterden de Ammonieten en sloegen het beleg om Rabba. David zelf was echter in Jerusalem achtergebleven."},{"book":"2 Samuel","chapter":"11","verse":"2","text":"Nu gebeurde het eens tegen de avond, dat David, van zijn rustbed opgestaan en rondwandelend op het dak van het koninklijk paleis, van het dak af een vrouw zag, die een bad nam; het was een zeer mooie vrouw."},{"book":"2 Samuel","chapter":"11","verse":"3","text":"David liet onderzoeken, wie de vrouw was. Men zeide hem: Het is Bat-Sjéba, de dochter van Eliam, de vrouw van Oerija, den Chittiet."},{"book":"2 Samuel","chapter":"11","verse":"4","text":"Toen liet David haar halen. Ze kwam bij hem en hij had gemeenschap met haar, juist nadat ze zich gezuiverd had van haar stonden; daarna keerde ze naar haar woning terug."},{"book":"2 Samuel","chapter":"11","verse":"5","text":"Maar de vrouw was zwanger geworden, en liet David weten, dat ze zwanger geworden was."},{"book":"2 Samuel","chapter":"11","verse":"6","text":"Daarom gaf David aan Joab het bevel: Stuur Oerija, den Chittiet, naar mij toe. En Joab stuurde Oeri-ja naar David."},{"book":"2 Samuel","chapter":"11","verse":"7","text":"Toen Oerija bij hem gekomen was, vroeg David, hoe het ging met Joab en het volk en of de strijd voorspoedig verliep."},{"book":"2 Samuel","chapter":"11","verse":"8","text":"Daarna zeide hij tot Oerija: Ga maar naar huis, en was uw voeten. Zelfs werd Oeri-ja, toen hij het koninklijk paleis had verlaten, een ereschotel van den koning achterna gebracht."},{"book":"2 Samuel","chapter":"11","verse":"9","text":"Maar Oerija ging slapen aan de ingang van het koninklijk paleis, bij al de andere dienaren van zijn heer, en hij ging niet naar huis."},{"book":"2 Samuel","chapter":"11","verse":"10","text":"Toen men David vertelde, dat Oeri-ja niet naar huis was gegaan, zeide David tot hem: Ge komt toch van een reis terug; waarom zijt ge dan niet naar huis gegaan?"},{"book":"2 Samuel","chapter":"11","verse":"11","text":"Oerija gaf David ten antwoord: De ark en Israël met Juda zijn in hutten ondergebracht; mijn meester Joab en de eigen soldaten van mijn heer hebben hun kamp in de open lucht; en zou ik dan thuis gaan eten en drinken, en met mijn vrouw gaan slapen? Zowaar Jahweh leeft en bij uw leven, dat doe ik niet!"},{"book":"2 Samuel","chapter":"11","verse":"12","text":"Nu zeide David tot Oerija: Blijf vandaag nog hier, dan zal ik u morgen laten vertrekken. Zo bleef Oerija die dag in Jerusalem."},{"book":"2 Samuel","chapter":"11","verse":"13","text":"De volgende dag nodigde David hem uit, om bij hem te eten en te drinken; maar ofschoon de koning hem dronken maakte, ging hij ‘s avonds slapen op zijn plekje bij de andere dienaren des konings, en hij ging niet naar huis."},{"book":"2 Samuel","chapter":"11","verse":"14","text":"De volgende morgen schreef David aan Joab een brief, die hij door Oerija liet overbrengen."},{"book":"2 Samuel","chapter":"11","verse":"15","text":"Hij schreef in die brief: Geeft Oerija een vooruitgeschoven post, waar de strijd het gevaarlijkst is, en trekt u dan van hem terug, opdat hij getroffen wordt en sneuvelt."},{"book":"2 Samuel","chapter":"11","verse":"16","text":"Joab plaatste dus bij het beleg van de stad Oerija op een punt, waarvan hij wist, dat er geduchte krijgers stonden;"},{"book":"2 Samuel","chapter":"11","verse":"17","text":"en toen de burgers van de stad een uitval deden, en slaags raakten met Joab, vielen er enigen van het krijgsvolk en Davids eigen soldaten; ook Oerija sneuvelde, de Chittiet."},{"book":"2 Samuel","chapter":"11","verse":"18","text":"Daar Joab aan David verslag moest uitbrengen over het verloop van het gevecht,"},{"book":"2 Samuel","chapter":"11","verse":"19","text":"gaf hij aan den boodschapper deze opdracht mee: Als ge het verloop van het gevecht hebt verteld,"},{"book":"2 Samuel","chapter":"11","verse":"20","text":"en de koning soms kwaad wordt, Waarom hebt gij ook zo dicht bij de stad gevochten? Gij weet toch wel, dat ze boven van de muur met stenen gooien?"},{"book":"2 Samuel","chapter":"11","verse":"21","text":"Wie heeft Abimélek getroffen, den zoon van Jeroebbósjet? Een vrouw nietwaar, die van de muur af een molensteen op hem neerwierp, waardoor hij de dood vond in Tébes. Waarom zijt gij dan zo dicht bij de muur gekomen? dan moet ge zeggen: Ook uw dienaar Oerija, de Chittiet, is gesneuveld."},{"book":"2 Samuel","chapter":"11","verse":"22","text":"De boodschapper ging dus op weg, en bij David gekomen, bracht hij hem het bericht over, dat Joab hem had meegegeven, en het gehele verloop van de strijd. David werd kwaad en sprak tot den boodschapper:"},{"book":"2 Samuel","chapter":"11","verse":"23","text":"De boodschapper gaf David ten antwoord: De mannen waren ons te sterk; ze deden een uitval tegen ons in het open veld. En toen wij ze terugsloegen tot vlak voor de poort,"},{"book":"2 Samuel","chapter":"11","verse":"24","text":"schoten de schutters van de muur af op uw eigen soldaten, zodat er enigen van ‘s konings eigen soldaten zijn gesneuveld; ook uw dienaar Oerija, de Chittiet, is gesneuveld."},{"book":"2 Samuel","chapter":"11","verse":"25","text":"Toen zeide David tot den boodschapper: Zeg maar tegen Joab, dat hij zich dat voorval niet te hard aantrekt. Want het zwaard woedt nu hier, dan daar. Doe nog een krachtiger aanval op de stad, en maak haar met de grond gelijk. Zo moet ge hem moed inspreken."},{"book":"2 Samuel","chapter":"11","verse":"26","text":"Toen de vrouw van Oerija vernam, dat Oerija, haar man, gestorven was, droeg ze rouw over haar heer."},{"book":"2 Samuel","chapter":"11","verse":"27","text":"En toen de rouwtijd voorbij was, liet David haar in zijn paleis opnemen. Zij werd zijn vrouw en schonk hem een zoon. Maar wat David gedaan had, was kwaad in de ogen van Jahweh."}]}