{"data":[{"book":"Genesisi","chapter":"21","verse":"1","text":"Zvino Jehovha akaitira Sara nyasha sezvaakanga areva, uye Jehovha akaitira Sara zvaakanga avimbisa."},{"book":"Genesisi","chapter":"21","verse":"2","text":"Sara akava nemimba uye akaberekera Abhurahama mwanakomana munguva yokukwegura kwake, panguva chaiyo yakanga yavimbiswa naMwari."},{"book":"Genesisi","chapter":"21","verse":"3","text":"Abhurahama akatumidza mwanakomana waakaberekerwa naSara zita rokuti Isaka."},{"book":"Genesisi","chapter":"21","verse":"4","text":"Mwanakomana wake Isaka paakanga ava namazuva masere okuberekwa, Abhurahama akamudzingisa, sezvaakanga arayirwa naMwari."},{"book":"Genesisi","chapter":"21","verse":"5","text":"Abhurahama akanga ava namakore okuberekwa zana paakaberekerwa mwanakomana wake Isaka."},{"book":"Genesisi","chapter":"21","verse":"6","text":"Sara akati, “Mwari andivigira kuseka, uye vose vachanzwa nezvazvo vachaseka neni.”"},{"book":"Genesisi","chapter":"21","verse":"7","text":"Uye akatizve, “Ndianiko aizoti kuna Abhurahama, Sara achazorera vana? Asi ndamuberekera mwanakomana panguva yokukwegura kwake.”"},{"book":"Genesisi","chapter":"21","verse":"8","text":"Mwana akakura uye akarumurwa, uye pazuva rakarumurwa Isaka, Abhurahama akaita mutambo mukuru."},{"book":"Genesisi","chapter":"21","verse":"9","text":"Asi Sara akaona mwanakomana akanga aberekerwa Abhurahama naHagari muIjipita achiseka,"},{"book":"Genesisi","chapter":"21","verse":"10","text":"ndokubva ati kuna Abhurahama, “Dzinga mukadzi murandakadzi uyo nomwanakomana wake, nokuti mwanakomana womurandakadzi uyo haangatongogovani nhaka nomwanakomana wangu Isaka.”"},{"book":"Genesisi","chapter":"21","verse":"11","text":"Nyaya iyi yakatambudza Abhurahama zvikuru kwazvo nokuti yaiva nechokuita nomwanakomana wake."},{"book":"Genesisi","chapter":"21","verse":"12","text":"Asi Mwari akati kwaari, “Usanyanya kutambudzika hako pamusoro pomukomana uye napamusoro pomurandakadzi wako. Teerera zvaunoudzwa naSara, nokuti muna Isaka ndimo muchaverengerwa vana vako."},{"book":"Genesisi","chapter":"21","verse":"13","text":"Ndichaitawo rudzi kubudikidza nomwanakomana womurandakadzi, nokuti naiyewo mwana wako.”"},{"book":"Genesisi","chapter":"21","verse":"14","text":"Mangwanani akatevera, Abhurahama akatora zvokudya neguchu redehwe rine mvura akazvipa kuna Hagari. Akazviisa pamapfudzi ake ipapo akamuendesa pamwe chete nomukomana. Akaenda uye akadzungaira ari mugwenga reBheerishebha."},{"book":"Genesisi","chapter":"21","verse":"15","text":"Mvura yaiva muguchu redehwe yakati yapera, akaisa mukomana pasi pegwenzi."},{"book":"Genesisi","chapter":"21","verse":"16","text":"Ipapo akabvapo akandogara pedyo naipapo, nhambwe inenge ingasvika museve, nokuti akafunga mumwoyo make akati, “Handingatariri mukomana achifa.” Uye agere pedyo ipapo akatanga kuchema."},{"book":"Genesisi","chapter":"21","verse":"17","text":"Mwari akanzwa mukomana achichema, uye mutumwa waMwari akadana Hagari kubva kudenga akati kwaari, “Zvaita seiko Hagari? Usatya; Mwari anzwa kuchema kwomukomana paakavata apo."},{"book":"Genesisi","chapter":"21","verse":"18","text":"Simudza mukomana umubate noruoko, nokuti ndichamuita rudzi rukuru.”"},{"book":"Genesisi","chapter":"21","verse":"19","text":"Ipapo Mwari akasvinudza meso ake uye akaona tsime remvura. Saka akaenda akandozadza guchu nemvura ndokubva apa mukomana kuti anwe."},{"book":"Genesisi","chapter":"21","verse":"20","text":"Mwari akava nomukomana pakukura kwake. Akagara mugwenga akazova munhu aipfura nouta."},{"book":"Genesisi","chapter":"21","verse":"21","text":"Paakanga achigara mugwenga reParani, mai vake vakamutsvakira mukadzi aibva kuIjipiti."},{"book":"Genesisi","chapter":"21","verse":"22","text":"Panguva iyoyo Abhimereki naPikori mukuru wamauto ake, akati kuna Abhurahama, “Mwari anewe pazvinhu zvose zvaunoita."},{"book":"Genesisi","chapter":"21","verse":"23","text":"Zvino ndipikire pano pamberi paMwari kuti hauzondinyengeri ini, kana vana vangu kana zvizvarwa zvangu. Ndiitirei tsitsi ini nenyika yaugere mairi somutorwa, kuti sezvandakakuitira tsitsi uchaita zvimwe chetezvo newewo.”"},{"book":"Genesisi","chapter":"21","verse":"24","text":"Abhurahama akati, “Ndinopika.”"},{"book":"Genesisi","chapter":"21","verse":"25","text":"Ipapo Abhurahama akamhanʼara kuna Abhimereki pamusoro petsime remvura rakanga ratorwa navaranda vaAbhimereki."},{"book":"Genesisi","chapter":"21","verse":"26","text":"Asi Abhimereki akati, “Handizivi akaita izvozvo. Iwe hauna kundiudza, uye ndatozvinzwa izvozvo nhasi chaiye.”"},{"book":"Genesisi","chapter":"21","verse":"27","text":"Saka Abhurahama akauya namakwai nemombe akazvipa kuna Abhimereki, uye varume vaviri ava vakaita sungano."},{"book":"Genesisi","chapter":"21","verse":"28","text":"Abhurahama akatsaura sheche nomwe dzamakwayana kubva kuboka,"},{"book":"Genesisi","chapter":"21","verse":"29","text":"uye Abhimereki akabvunza Abhurahama akati, “Sheche dzamakwai idzi dzawatsaura dzinoreveiko?”"},{"book":"Genesisi","chapter":"21","verse":"30","text":"Akapindura achiti, “Gamuchira makwayana manomwe aya kubva muruoko rwangu sechapupu chokuti ndini ndakachera tsime iri.”"},{"book":"Genesisi","chapter":"21","verse":"31","text":"Saka nzvimbo iyo yakanzi Bheerishebha, nokuti varume vaviri ava vakapika mhiko ipapo."},{"book":"Genesisi","chapter":"21","verse":"32","text":"Mushure mokuitwa kwesungano paBheerishebha, Abhimereki naPikori mukuru wamauto ake vakadzokera kunyika yavaFiristia."},{"book":"Genesisi","chapter":"21","verse":"33","text":"Abhurahama akadyara muti womutamarisiki muBheerishebha, uye ipapo akadana kuzita raJehovha, Mwari Wokusingaperi."},{"book":"Genesisi","chapter":"21","verse":"34","text":"Uye Abhurahama akagara munyika yavaFiristia kwenguva refu."}]}