{"data":[{"book":"1 Petili","chapter":"3","verse":"1","text":"Mewawa, na nyenye vadala muvatopesa vagosi vinu, ngati vavi vangi vangasadika lilovi la Chapanga, vasadika kwa kulola matendu ginu. Yati vihutika changali kujovewa lilovi,"},{"book":"1 Petili","chapter":"3","verse":"2","text":"muni yati vilola matendu ginu chemwitama bwina na wa utopesa."},{"book":"1 Petili","chapter":"3","verse":"3","text":"Kujinyambisa kwinu kukoto kuvya cha kuvala ndu, ngati kutiva mayunju mitindu ya kukangasa, kuwala vindu vyevitengenizwi kwa zahabu, na nyula za mashonga gamahele."},{"book":"1 Petili","chapter":"3","verse":"4","text":"Nambu, kujinyambisa kuvya kwekuhuma mugati ya mitima yinu, kujinyambisa kwangahalibika, na mtima wabwina upoli, chenicho ndi chindu chabwina neju kwa Chapanga."},{"book":"1 Petili","chapter":"3","verse":"5","text":"Ndava chenichi ndi chavajinyambisi vadala va msopi va kadeni, vala vevamhuvali Chapanga. Vajinyambisi kwa kuvayidakila vagosi vavi."},{"book":"1 Petili","chapter":"3","verse":"6","text":"Ngati Sala cheamyidakili mngwana waki Ibulahimu, akamkemela bambu. Nyenye hinu muvi vana va Sala ngati mwikita gabwina changali kuyogopa."},{"book":"1 Petili","chapter":"3","verse":"7","text":"Mewawa na vagosi nyenye, mutama na vadala vinu kwa luhala, kuni mumanya kuvya vene vevalendili kuliku nyenye. Hinu mganikiwa kuvatopesa, ndava yati mwipokela nawu njombi ya wumi wa Chapanga ndi wumi wa magono goha gangali mwishu. Ngati mwikita chenicho kawaka chindu chechidivalila gala gemukumuyupa Chapanga."},{"book":"1 Petili","chapter":"3","verse":"8","text":"Kwa kumalikisa nijova naha, muvya na mtima umonga na kuhengelana lipyana, na kuganana ngati valongo, muvya vapoli na vangolongondi."},{"book":"1 Petili","chapter":"3","verse":"9","text":"Mkoto kuvawuyisila vandu uhakau kwa uhakau, amala liligu kwa liligu, nambu muvamotisa, ndava ago ndi gemukemeliwi na Chapanga kuhenga, namwene yati akuvamotisa."},{"book":"1 Petili","chapter":"3","verse":"10","text":"Ngati chegijova Mayandiku Gamsopi,"},{"book":"1 Petili","chapter":"3","verse":"11","text":"Mundu mwenuyo ndi aleka uhakau, akita gabwina."},{"book":"1 Petili","chapter":"3","verse":"12","text":"BAMBU akuvayangalila bwina vandu vevakumganisa"},{"book":"1 Petili","chapter":"3","verse":"13","text":"Wu, yani mweihotola kuvalemasa nyenye ngati mwikangamala kukita gabwina?"},{"book":"1 Petili","chapter":"3","verse":"14","text":"Nambu, hati ngati yati mwing'ahika ndava ya kukita ga kumganisa Chapanga, ndi mmotisiwi. Mkoto kumyogopa mundu yoyoha, mkoto kuvya mtahu."},{"book":"1 Petili","chapter":"3","verse":"15","text":"Nambu mumgundamila Kilisitu mugati ya mitima yinu na mumtopesa mwene ndi BAMBU. Magono goha jitendelekela kuvayangula vevakuvakota mambu ga huvalila yeyivi mumitima yinu,"},{"book":"1 Petili","chapter":"3","verse":"16","text":"nambu mkita chenicho kwa upoli na kwa utopesa. Muvya na mtima weulangisa mwangabuda, muni pemwiligiwa, vala vevijova uhakau ndava ya matendu ginu gabwina mukuwungana na Kilisitu, yati vikola soni."},{"book":"1 Petili","chapter":"3","verse":"17","text":"Chabwina kung'ahika ndava ya kukita gabwina, ngati chenicho ndi cheigana Chapanga, kuliku kung'ahika ndava ya kukita gahakau."},{"book":"1 Petili","chapter":"3","verse":"18","text":"Muni Kilisitu mwene afwili mala yimonga ndu, ndava ya kubuda kwa vandu voha, mwene mweakumganisa Chapanga afwili ndava ya vandu vangamganisa Chapanga, muni avapeleka nyenye kwa Chapanga. Akomiwi chihiga nambu Mpungu Msopi amkitili kuvya mumi kavili."},{"book":"1 Petili","chapter":"3","verse":"19","text":"Mewawa kwa njila ya Mpungu Msopi mwenuyo ndi akahamba kuzikokosela mipungu yeyavili muchifungu,"},{"book":"1 Petili","chapter":"3","verse":"20","text":"zenizo ndi mipungu ya vandu vevabelili kumyidakila Chapanga penapo kadeni. Chapanga peavalindila kwa usindimala, lukumbi lula Nuhu peajengayi watu uvaha weukemiwa Safina. Na mugati Safina yeniyo mwavi na vandu vadebe ndu. Vandu nane ndu ndi vevasanguliwi mumanji,"},{"book":"1 Petili","chapter":"3","verse":"21","text":"na manji ago ndi ulangisu ubatizu weukuvasangula nyenye hinu. Lepi ndava ya kunyambisa uhakau muhiga, ndi ngati lilaganu lelivikiwi kwa Chapanga kwa mtima wangajova angabuda palongolo ya Chapanga. Yikuvasangula kwa njila ya kuyuka kwa Yesu Kilisitu,"},{"book":"1 Petili","chapter":"3","verse":"22","text":"mwene ahambili kunani kwa Chapanga na atamili pandu pa utopesa muchiwoko cha kulyela cha Chapanga ilongosa, vamitumi va kunani kwa Chapanga. Vakulu na vana makakala vavi pahi yaki kwenuko kunani."}]}