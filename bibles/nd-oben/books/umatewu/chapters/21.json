{"data":[{"book":"UMatewu","chapter":"21","verse":"1","text":"Bathi sebesondela eJerusalema, bafika eBhethifage eNtabeni yama-Oliva, uJesu wathuma abafundi ababili,"},{"book":"UMatewu","chapter":"21","verse":"2","text":"wathi kubo, “Yanini emzini ophambi kwenu, khonapho lizabona inkonyane kababhemi lobabhemi ebotshelwe khonapho. Libakhulule libuye labo kimi."},{"book":"UMatewu","chapter":"21","verse":"3","text":"Nxa kungaba lozalibuza, limtshele ukuthi iNkosi yiyo ebafunayo, uzahle abayekele bahambe masinyane.”"},{"book":"UMatewu","chapter":"21","verse":"4","text":"Lokhu kwenzeka ukuze kugcwaliseke okwakhulunywa ngomphrofethi ukuthi:"},{"book":"UMatewu","chapter":"21","verse":"5","text":"“Tshela iNdodakazi yaseZiyoni ukuthi,"},{"book":"UMatewu","chapter":"21","verse":"6","text":"Abafundi bahamba benza njengokulaywa kwabo nguJesu."},{"book":"UMatewu","chapter":"21","verse":"7","text":"Baletha inkonyane kababhemi lobabhemi, bendlala amajazi abo phezu kwabobabhemi ukuze uJesu ahlale phezu kwawo."},{"book":"UMatewu","chapter":"21","verse":"8","text":"Ixuku elikhulu lendlala amajazi alo endleleni, kukanti abanye bephula ingatsha ezihlahleni bazendlala endleleni."},{"book":"UMatewu","chapter":"21","verse":"9","text":"Amaxuku ayehamba phambi kwakhe lalawo ayelandela amemeza athi,"},{"book":"UMatewu","chapter":"21","verse":"10","text":"Kwathi uJesu esengenile eJerusalema, umuzi wonke wanyakazela, abantu babuzana bathi, “Kanti ngubani lo?”"},{"book":"UMatewu","chapter":"21","verse":"11","text":"Amaxuku aphendula athi, “Lo nguJesu, umphrofethi waseNazaretha eGalile.”"},{"book":"UMatewu","chapter":"21","verse":"12","text":"UJesu wangena egumeni lethempeli wabaxotsha bonke ababethenga lababethengisa khona. Wagenqula amatafula alabo ababentshintshela abanye izimali lezihlalo zabathengisa amajuba."},{"book":"UMatewu","chapter":"21","verse":"13","text":"Wathi kubo, “Kulotshiwe ukuthi, ‘Indlu yami izabizwa ngokuthi yindlu yokukhuleka,’21.13 U-Isaya 56.7 kodwa lina seliyenza ‘ubhalu lwabaphangi.’21.13 UJeremiya 7.11”"},{"book":"UMatewu","chapter":"21","verse":"14","text":"Iziphofu labaqhugezelayo beza kuye ethempelini wabasilisa."},{"book":"UMatewu","chapter":"21","verse":"15","text":"Kodwa kwathi abaphristi abakhulu labafundisi bomthetho bebona izimanga ayezenza labantwana bememeza egumeni lethempeli besithi, “Hosana kuyo iNdodana kaDavida,” banengeka."},{"book":"UMatewu","chapter":"21","verse":"16","text":"Bambuza bathi, “Uyabezwa nje abantwana laba ukuthi bathini?”21.16 AmaHubo 8.2"},{"book":"UMatewu","chapter":"21","verse":"17","text":"Wasebatshiya waphuma edolobheni waya eBhethani lapho alala khona."},{"book":"UMatewu","chapter":"21","verse":"18","text":"Ekuseni kakhulu esebuyela edolobheni wezwa eselambile."},{"book":"UMatewu","chapter":"21","verse":"19","text":"Wabona isihlahla somkhiwa eceleni kwendlela, waqambukela kuso kodwa wathola kungelalutho kuso ngaphandle kwamahlamvu nje. Wasesithi kuso, “Ungaphindi uthele izithelo lanini!” Khonapho nje isihlahla sahle sabuna."},{"book":"UMatewu","chapter":"21","verse":"20","text":"Abafundi bathi bekubona lokhu bamangala kakhulu. Babuza bathi, “Kwenzeke kanjani ukuthi isihlahla somkhiwa sibune masinyane kangaka?”"},{"book":"UMatewu","chapter":"21","verse":"21","text":"UJesu waphendula wathi, “Ngilitshela iqiniso ngithi nxa lilokukholwa njalo lingathandabuzi, kalisoze lenze okwenziwe kulesi isihlahla somkhiwa kuphela kodwa njalo lingathi kule intaba, ‘Suka, uziphosele olwandle,’ lakanye kuzenzeka."},{"book":"UMatewu","chapter":"21","verse":"22","text":"Nxa likholwa, lizaphiwa loba yini eliyicelayo ngomkhuleko.”"},{"book":"UMatewu","chapter":"21","verse":"23","text":"UJesu wangena ethempelini, kwathi elokhu efundisa abaphristi abakhulu labadala babantu beza kuye. Bambuza bathi, “Izinto lezi uzenza ngawaphi amandla na? Ngubani okunike amandla la?”"},{"book":"UMatewu","chapter":"21","verse":"24","text":"UJesu waphendula wathi, “Lami ngizalibuza umbuzo owodwa. Lingangiphendula, ngizalitshela ukuthi ngizenza ngawaphi amandla lezizinto."},{"book":"UMatewu","chapter":"21","verse":"25","text":"Ubhaphathizo lukaJohane lwavela ngaphi na? Lwavela ezulwini loba ebantwini na?”"},{"book":"UMatewu","chapter":"21","verse":"26","text":"Kodwa singathi, ‘Lwavela ebantwini,’ sesaba abantu ngoba bonke uJohane bamthatha njengomphrofethi.”"},{"book":"UMatewu","chapter":"21","verse":"27","text":"Ngakho bamphendula uJesu bathi, “Kasikwazi.”"},{"book":"UMatewu","chapter":"21","verse":"28","text":"“Likhumbulani kambe? Kwakulendoda eyayilamadodana amabili. Yaya kweyokuqala yathi, ‘Ndodana, lamuhla hamba uyesebenza esivinini.’"},{"book":"UMatewu","chapter":"21","verse":"29","text":"Yaphendula yathi, ‘Kangisoze ngiye mina,’ kodwa yaphinde yazisola yahamba."},{"book":"UMatewu","chapter":"21","verse":"30","text":"Uyise wasesiya kwenye indodana watsho okufanayo. Yaphendula yathi, ‘Ngizahamba, baba,’ kodwa kayihambanga."},{"book":"UMatewu","chapter":"21","verse":"31","text":"Yiphi phakathi kwawo womabili eyenza lokho okwakufunwa nguyise na?”"},{"book":"UMatewu","chapter":"21","verse":"32","text":"Ngoba uJohane weza kini ukuzalitshengisa indlela yokulunga kodwa kalimkholwanga ikanti abathelisi lezifebe bamkholwa. Kwathi lokuba selikubonile konke lokhu kalimkholwanga.”"},{"book":"UMatewu","chapter":"21","verse":"33","text":"“Zwanini omunye umzekeliso: Kwakukhona umnini wesiqinti owahlanyela isivini. Wasihonqolozela ngomduli, wagebha isikhamelo sewayini phakathi, wasesakha isilindo. Waseqhatshisa isivini leso kubalimi wasuka wathatha uhambo."},{"book":"UMatewu","chapter":"21","verse":"34","text":"Kuthe sekufika isikhathi sokuvuna wathuma izinceku zakhe kulabobalimi ukuyathatha izithelo."},{"book":"UMatewu","chapter":"21","verse":"35","text":"Abalimi bazibamba izinceku zakhe; eyinye bayitshaya, eyinye bayibulala kwathi eyesithathu bayikhanda ngamatshe."},{"book":"UMatewu","chapter":"21","verse":"36","text":"Wasethuma ezinye izinceku kubo, ezinengi kulezakuqala, njalo abalimi baziphatha ngendlela efanayo."},{"book":"UMatewu","chapter":"21","verse":"37","text":"Ekucineni wasethumela indodana yakhe kubo. Wathi, ‘Bazayihlonipha indodana yami.’"},{"book":"UMatewu","chapter":"21","verse":"38","text":"Kodwa kwathi abalimi beyibona indodana batshelana bathi, ‘Lo yindlalifa. Wozani simbulale sithathe ilifa lakhe.’"},{"book":"UMatewu","chapter":"21","verse":"39","text":"Ngakho bamdumela bamphosela ngaphandle kwesivini bambulala."},{"book":"UMatewu","chapter":"21","verse":"40","text":"Ngakho-ke nxa umninisivini esesiza uzabathini abalimi labo na?”"},{"book":"UMatewu","chapter":"21","verse":"41","text":"Baphendula bathi, “Uzababonisa into yamehlo, abeseqhatshisa isivini sakhe kwabanye abalimi abazamnika ingxenye yakhe yezithelo ngesikhathi sokuvuna.”"},{"book":"UMatewu","chapter":"21","verse":"42","text":"UJesu wathi kubo, “Kalibalanga yini emibhalweni ukuthi:"},{"book":"UMatewu","chapter":"21","verse":"43","text":"Ngakho ngiyalitshela ukuthi umbuso kaNkulunkulu lizawuthathelwa uphiwe abantu abazathela izithelo zawo."},{"book":"UMatewu","chapter":"21","verse":"44","text":"Lowo ozawela phezu kwalelilitshe uzavadlaka kodwa lowo elizawela phezu kwakhe uzafihlizwa.”"},{"book":"UMatewu","chapter":"21","verse":"45","text":"Kwathi abaphristi abakhulu labaFarisi besizwa imizekeliso kaJesu, bakwazi ukuthi wayekhuluma ngabo."},{"book":"UMatewu","chapter":"21","verse":"46","text":"Badinga indlela yokumbopha kodwa besaba ixuku labantu ngoba abantu bambona njengomphrofethi."}]}