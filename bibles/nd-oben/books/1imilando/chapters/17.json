{"data":[{"book":"1 ImiLando","chapter":"17","verse":"1","text":"UDavida esehlezi esigodlweni sakhe wasesithi kuNathani umphrofethi, “Uyabona, mina ngihlezi esigodlweni esakhiwa ngomsedari, kodwa ibhokisi lesivumelwano sikaThixo lingaphansi kwethente.”"},{"book":"1 ImiLando","chapter":"17","verse":"2","text":"UNathani wathi kuDavida, “Konke okusengqondweni yakho, kwenze, ngoba uNkulunkulu ulawe.”"},{"book":"1 ImiLando","chapter":"17","verse":"3","text":"Ngalobobusuku ilizwi likaNkulunkulu leza kuNathani, lisithi:"},{"book":"1 ImiLando","chapter":"17","verse":"4","text":"“Hamba uyetshela inceku yami uDavida uthi, ‘Nanku okutshiwo nguThixo: Ayisuwe ozangakhela indlu yokuhlala kuyo."},{"book":"1 ImiLando","chapter":"17","verse":"5","text":"Angikahlali endlini kusukela mhla ngakhulula abako-Israyeli eGibhithe kuze kube lamuhla. Sengibhode ngisuka kulelithente ngaya kuleliyana, ngisuka endaweni ethile yokuhlala ngisiya kweyinye."},{"book":"1 ImiLando","chapter":"17","verse":"6","text":"Konke lapho engihambe khona labako-Israyeli, kambe kukhona lapho engike ngathi kubakhokheli babo engabalaya ukuthi beluse abantu bami, “Kungani lingangakhelanga indlu yemisedari na?” ’"},{"book":"1 ImiLando","chapter":"17","verse":"7","text":"Ngakho tshela inceku yami uDavida ukuthi, ‘Nanku okutshiwo nguThixo uSomandla: Ngakuthatha emadlelweni ekweluseni izimvu, ukuze ube ngumbusi wabantu bami abako-Israyeli."},{"book":"1 ImiLando","chapter":"17","verse":"8","text":"Ngibe ngilawe lapho obuhamba khona, ngizinqobile zonke izitha zakho phambi kwakho. Ngalokho ibizo lakho ngizalenza libe lodumo olufana lamabizo amadoda adume kakhulu emhlabeni."},{"book":"1 ImiLando","chapter":"17","verse":"9","text":"Njalo ngizalungisela abantu bami bako-Israyeli indawo engeyabo ngibafake khona labo babe lekhaya labo lapho abangayikuhlutshwa khona. Abantu abagangileyo abasayikubancindezela futhi, njengalokhu abakwenza kuqala"},{"book":"1 ImiLando","chapter":"17","verse":"10","text":"lalokhu asebephikelele ukukwenza kusukela esikhathini engamisa ngaso abakhokheli ebantwini bami u-Israyeli. Ngizazinqoba zonke izitha zakho."},{"book":"1 ImiLando","chapter":"17","verse":"11","text":"Kuzakuthi nxa insuku zakho seziphelile ususiya kubokhokho bakho, ngizakwenza inzalo yakho ithathe isikhundla sakho, omunye wamadodana akho, njalo ngizawuqinisa umbuso wakhe."},{"book":"1 ImiLando","chapter":"17","verse":"12","text":"Lowo nguye ozangakhela indlu yami, ngakho ngizamisa isihlalo sombuso wakhe kuze kube nininini."},{"book":"1 ImiLando","chapter":"17","verse":"13","text":"Ngizakuba nguyise, yena abe yindodana yami. Angiyikususa uthando lwami kuye, njengalokhu engakwenza kulowo owakwandulelayo."},{"book":"1 ImiLando","chapter":"17","verse":"14","text":"Ngizambeka yena endlini yami lasembusweni wami kuze kube nininini, lombuso wakhe uzakuma kokuphela.’ ”"},{"book":"1 ImiLando","chapter":"17","verse":"15","text":"UNathani wabikela uDavida amazwi wonke esambulelo."},{"book":"1 ImiLando","chapter":"17","verse":"16","text":"Ngakho inkosi uDavida wangena wahlala phambi kukaThixo, wasesithi,"},{"book":"1 ImiLando","chapter":"17","verse":"17","text":"Kanti njalonje lakho kubuye kukhanye kungathi kakwenelanga emehlweni akho, Oh Nkulunkulu, usukhulume ngelizayo ngendlu yenceku yakho. Ungiphethe Nkulunkulu wami, awu Thixo Nkulunkulu wami, kungathi ngingomunye wabaphakemeyo kakhulu."},{"book":"1 ImiLando","chapter":"17","verse":"18","text":"Kambe kuyini okunye uDavida angakutsho kuwe ngokuhlonipha okwenze encekwini yakho? Ngoba wena uyayazi inceku yakho,"},{"book":"1 ImiLando","chapter":"17","verse":"19","text":"Oh Thixo. Ngenxa yenceku yakho, njalo langentando yakho, uyenzile into le enkulu, waziveza obala lezizithembiso ezinkulu kangaka."},{"book":"1 ImiLando","chapter":"17","verse":"20","text":"Kakho ofanana lawe, Oh Thixo, njalo kakho omunye uNkulunkulu kodwa nguwe kuphela, njengoba sesizwile ngezethu indlebe."},{"book":"1 ImiLando","chapter":"17","verse":"21","text":"Njalo ngubani ongafanana labantu bakho bako-Israyeli esiyiso sodwa isizwe emhlabeni esiloNkulunkulu owayazikhululela abantu, lokuzenzela ibizo, lokwenza imimangaliso enzima ngokuxotsha izizwe phambi kwabantu bakho, owabakhulula eGibhithe?"},{"book":"1 ImiLando","chapter":"17","verse":"22","text":"Wabenza abantu bakho u-Israyeli baba ngabantu bakho kuze kube nini lanini, njalo wena, Thixo, usunguNkulunkulu wabo."},{"book":"1 ImiLando","chapter":"17","verse":"23","text":"Lakhathesi, Thixo akuthi lesosithembiso owasenza encekwini yakho labendlu yayo sigcwaliseke kuze kube nininini. Yenza njengokuthembisa kwakho,"},{"book":"1 ImiLando","chapter":"17","verse":"24","text":"kuze kubonakale ukuthi ibizo lakho lizaphakanyiswa kuze kube nininini. Ngakho abantu bazakuthi, ‘UThixo uSomandla, uNkulunkulu ka-Israyeli, ngoka-Israyeli uNkulunkulu!’ Kuthi indlu yenceku yakho imiswe phambi kwakho."},{"book":"1 ImiLando","chapter":"17","verse":"25","text":"Wena Nkulunkulu wami ukuveze obala encekwini yakho ukuthi uzayakhela indlu. Ngalokho inceku yakho isithole isibindi sokukhuleka kuwe."},{"book":"1 ImiLando","chapter":"17","verse":"26","text":"Oh Thixo, unguNkulunkulu wena! Usuthembise lezizinto ezinhle encekwini yakho."},{"book":"1 ImiLando","chapter":"17","verse":"27","text":"Ngakho kukuthokozisile ukubusisa indlu yenceku yakho, ukuthi ibe khona phambi kwakho kuze kube nininini ebusweni bakho; ngoba wena, Oh Thixo, uyibusisile, njalo izabusiswa nini lanini.”"}]}