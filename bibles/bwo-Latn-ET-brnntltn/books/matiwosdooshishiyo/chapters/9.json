{"data":[{"book":"Matiwos Dooshishiyo","chapter":"9","verse":"1","text":"Maniyere il Iyesus jelbots kinddek't aats k'arotse kimt b́took kitumand b́weyi."},{"book":"Matiwos Dooshishiyo","chapter":"9","verse":"2","text":"Manoknowere ashuwots es'ats k'eyiru bíatso lasha'ats ash iko b́maand dek't boweyi. Bíwere bo aman amano bek't, bíatso lashatsosh, «T naayo! kup'owe shenono, n morr jamo neesh orowa eteere» bíet."},{"book":"Matiwos Dooshishiyo","chapter":"9","verse":"3","text":"Manoor nemo danifwotsitse ik ikwots, «Ashaahan Ik'oniye b́ c'ashiri!» ett bonibotse bo gawi."},{"book":"Matiwos Dooshishiyo","chapter":"9","verse":"4","text":"Iyesuswere bo gawirwo dank'rat hank'o boosh bíeti, «It nibots eegoshe gond keewo itgawiri?"},{"book":"Matiwos Dooshishiyo","chapter":"9","verse":"5","text":"B́wotiyaloru n morro oorowe eteere etonat tuur amee! etotse aaw ketfa?"},{"book":"Matiwos Dooshishiyo","chapter":"9","verse":"6","text":"Ernmó ash na'o datsatse morro k'a'úbazosh alo b́ detstsok'o it danisha» ett biatso lasha'atsosh «Tuur ni'es'o kurde nmoo maants amee» bíet."},{"book":"Matiwos Dooshishiyo","chapter":"9","verse":"7","text":"Ashonwere tuut b́moo maants k'az bíami."},{"book":"Matiwos Dooshishiyo","chapter":"9","verse":"8","text":"Ashuwotswere man bobek'tsok'on bo shati, hank'o bodtso alo ashosh b́ imtsotse Ik'o bo udi."},{"book":"Matiwos Dooshishiyo","chapter":"9","verse":"9","text":"Iyesus manoke tuut amoke b́befere Matiwosi eteefo t'ilish dek'eef beyoke b́befere bek't «T shuutso wowe» bíet. Bíwere tuut b́ shuutso b́ ami."},{"book":"Matiwos Dooshishiyo","chapter":"9","verse":"10","text":"Maniyere il Iyesus Matiwos mootse mishimaratse b́befere t'ilish ko'if aywotsnat morretswotsn man maants waat bínat b́ danifwotsnton mishimaratse beebodek'i."},{"book":"Matiwos Dooshishiyo","chapter":"9","verse":"11","text":"9:11 Luk'. 15:1-2  Ferisawino eteefwotswere man bek't «It danifo eegoshe t'ilish ko'ifwotsnat morretswotsnton towat b́meyiri?» bo et."},{"book":"Matiwos Dooshishiyo","chapter":"9","verse":"12","text":"Iyesuswere man shisht hank'o ett boosh bíaaniy, «Shoodetswotssha bako jeenwotssh atetso geyiratse."},{"book":"Matiwos Dooshishiyo","chapter":"9","verse":"13","text":"9:13 Hos. 6:6; Mat. 12:7  Ameree ‹Taa t geyirwo mhretiya bako woshaliye› ett guut'etso eeg b́wottsok'o p'ec'ar t'iwintsde'ere. Taa twaa kááwwotssh b́woterawo morretswotssh orowe eto bodaatsitwok'o boon s'eegoshe» bíet."},{"book":"Matiwos Dooshishiyo","chapter":"9","verse":"14","text":"Manoor, Yohans danifwots Iyesusok waat «Noonat ferisawino eteyirwotsn jam aawo s'oomere nos'omiri, n danifwotsmo eegoshe s'oomo bok'azi?» ett bín boaati."},{"book":"Matiwos Dooshishiyo","chapter":"9","verse":"15","text":"Bíwere hank'o ett boosh bíaaniy, «Guuyo bonton b́befere guuy deentswots shiyano boon geyifá? Ernmó guuyo booke b́dek'eet aawo weetwe, manoor s'oomitunee."},{"book":"Matiwos Dooshishiyo","chapter":"9","verse":"16","text":"Natts tahats bút'i handro shipetwo konwor aaliye, b́shipalmó bút'i handrman tahi dorman kushide'er b́ gaad'o iki gawintsitwee."},{"book":"Matiwos Dooshishiyo","chapter":"9","verse":"17","text":"Mank'o aats arwi natots weyini biri handro gáás'etwo konwor aaliye, man k'aleyalmó, aruman t'uu'niye b́wutsiti, weyini bírmanmó kuud'itwee, arwonwere awaashar finats jinaniyere b́ ooriti. Ernmó handr weyini bíro handr arwots gáás'o geyife, mank'oon gitetswots jeenon beetúne.»"},{"book":"Matiwos Dooshishiyo","chapter":"9","verse":"18","text":"Iyesus man boosh keewoke b́befere, naash iko b́ maants waat, b́ baronowere Iyesus shinats gup'gup'at́, «Hamb t na'ú k'irwtseranee, ernmó nee waar n kisho bíats ngedal kashitwanee» bíet."},{"book":"Matiwos Dooshishiyo","chapter":"9","verse":"19","text":"Iyesuswere tuut ashman shuutso shoydek't bí ami. B́danifwotswere b́shuutso shoydek't boami."},{"book":"Matiwos Dooshishiyo","chapter":"9","verse":"20","text":"Manoke, tatse git nat s'eenosh b s'atso kud'at need'o b́k'aye kic'iru mááts iku fa'a bteshi, manoor Iyesus shutsatse b́ tahi jilo bkishon b dets."},{"book":"Matiwos Dooshishiyo","chapter":"9","verse":"21","text":"Man bk'alwere «B́taho s'uzi dab t t'awiyal kashitwe» etaat b nibotse gawat bteshtsotsna."},{"book":"Matiwos Dooshishiyo","chapter":"9","verse":"22","text":"Iyesuswere wongr et aanat bin b́ s'iiliyakon «Kup'owe t ni'e! n imnetiyo neen kashire» bíet. Máátsnwere manoor kash bgutsi."},{"book":"Matiwos Dooshishiyo","chapter":"9","verse":"23","text":"Maniyere il Iyesus naasho mook b́bodtsok'on shiyani gaato fugfwotsnat hakebak jod'efetst eepiru ashuwotsi b́bek'i."},{"book":"Matiwos Dooshishiyo","chapter":"9","verse":"24","text":"Bíwere «It únets hanoke ameree! na'ú tokra btokriri bako k'irratsane!» bíet. Boomó b́keewo aatsnit bí'ats bomiis'."},{"book":"Matiwos Dooshishiyo","chapter":"9","verse":"25","text":"Ashuwots bokeshihakon, Iyesus na'ú bbeyiru maa kayots kindt b kisho b́dets, biwere btuwi."},{"book":"Matiwos Dooshishiyo","chapter":"9","verse":"26","text":"Keewman een b́wottsok'o gúúrmanatse shishe b́wutsi."},{"book":"Matiwos Dooshishiyo","chapter":"9","verse":"27","text":"Manoke tuut bíamfere Iyesusi shoydek't aaw dog gitwots bo tuu, boowere «Dawit naayo! oona neesha noosh maac'o k'ewowe!» et fetst bokuhefere botesh."},{"book":"Matiwos Dooshishiyo","chapter":"9","verse":"28","text":"Moots b́ kindtsok'on Iyesusok t'iin bodek'i, bíwere «Taa man k'alo tfalitwok'o amaniruteya?» bíet. Bowere «Ee, doonzono!» ett boaaniy."},{"book":"Matiwos Dooshishiyo","chapter":"9","verse":"29","text":"Maniyere il Iyesus bo ááwwotsi b́ kishon b́ shuu'ihakon, «It amantsok'o itsh wotowe!» bí et."},{"book":"Matiwos Dooshishiyo","chapter":"9","verse":"30","text":"Bo ááwonwere k'eshe b́wutsi, Iyesuswere «Keewan konshor keewk'ayere!» ett kup'idek't boosh b́ keewi."},{"book":"Matiwos Dooshishiyo","chapter":"9","verse":"31","text":"Boomó amt́ gúúrmanatse Iyesus shúútsi eeni jango bokeewi."},{"book":"Matiwos Dooshishiyo","chapter":"9","verse":"32","text":"Bo ááw k'eshets ashuwots kesht boamtsok'on ash k'oshwots Fo'erawo bíatsotse s'eentso ash gidik' iko Iyesus maants dek't bowaa."},{"book":"Matiwos Dooshishiyo","chapter":"9","verse":"33","text":"Fo'erawonwere b́ gitsotse b́ keshtsok'on ash gidik'o noonkeewo dek't b́tuwi, ash ashonwere «Isra'elitse hank'o keewo b́ jamon be'e danake!» ett bo adi."},{"book":"Matiwos Dooshishiyo","chapter":"9","verse":"34","text":"9:34 Mat. 10:25; Mar. 3:22; Luk'. 11:15  Ferisawino eteefwotsmó «Bíyere Fo'erawo b́ kishir Fo'erawwots naashonee» bo et."},{"book":"Matiwos Dooshishiyo","chapter":"9","verse":"35","text":"Iyesuswere bo Ayhudi Ik' k'oni mootse danifetst, Ik'i mengsti doo shishiyo nabfetst, ashuwotsi shodonat atswesh jamotse kashifetst, kitonat gal jamotse bíananefoni."},{"book":"Matiwos Dooshishiyo","chapter":"9","verse":"36","text":"9:36 Taaw. 27:17; 1 Naash. 22:17; 2 Zen. 18:16; Hzk'. 34:5; Mar. 6:34  Ash ashonmó jints deshaw mereerwotskok'o kic'efetst dáándat bobefere b́bek'tsok'on boosh maac'o b́k'ewi."},{"book":"Matiwos Dooshishiyo","chapter":"9","verse":"37","text":"Mansh b́danifwotssh hank'o bíet «Mááyo kakwetwo aye, mááy katsman kakwitwotsmó aynaliye."},{"book":"Matiwos Dooshishiyo","chapter":"9","verse":"38","text":"9:38 Luk'. 10:2  Eshe fintswotsi mááy kakwok b́ woshitwok'o mááyi katso doonzi k'onwere.»"}]}