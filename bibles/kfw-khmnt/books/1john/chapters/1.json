{"data":[{"book":"1 John","chapter":"1","verse":"1","text":"Inphutna makheiya eini'n nijetjei, nimit-ah nimujei, eini'n nimujei khat-um nikut-ah nikatookjei ringna Chong jarra eii keini'n nangnidiang kinmajiahi. Jn 1:1"},{"book":"1 John","chapter":"1","verse":"2","text":"Ringna kha inlarjei; eini'n nimujei halli nirillarjei, khat-um Pa Pathian le kaom halli einidiang inlarjei hektik kaboi ringna kha keini'n nangnidiang kinril kha eii. Jn 1:14"},{"book":"1 John","chapter":"1","verse":"3","text":"Keini'n kinmu kinjet ngaikha nangnidiang kinril eii ajarchu nangni um keinile inchun thanasik eii halli eini inchunnahi Pa Pathian khat-um ama sapa Jisu Christa diang eii."},{"book":"1 John","chapter":"1","verse":"4","text":"Hiwa kinmajiana jarchu eini1:4. eini; manuscript lekkhat achu hintia injia nangni. hoina kha huui mintungnasik eii."},{"book":"1 John","chapter":"1","verse":"5","text":"Hiwa chongpui hi eii keini'n Asapa diangnga inphut kinjet halli nangnidiang kinril kha: khachu Pathian hi war eii; halli amadiang iteii kaziing ommak."},{"book":"1 John","chapter":"1","verse":"6","text":"Eini'n amale kin-inchun nitili kaziingnga niomtit inchu, eini'n maleisei niril halli akadik kha thomakmi."},{"book":"1 John","chapter":"1","verse":"7","text":"Takkha eini'n warkhan niring inchu, ama'n warkhan i-om keengnga, eini inkhatli inkhat ni-inchun halli Asapa Jisu thisen khan manu rakip makheiya inphut anaminthiang."},{"book":"1 John","chapter":"1","verse":"8","text":"Eini'n manu roonmung niti inchu, nipum takdiang maleisei nitho halli akadik kha einidiang ommak."},{"book":"1 John","chapter":"1","verse":"9","text":"Takkha eini manu ngaikha amadiang nirilsuok inchu, ama'n eini manu ngaikha na-ngaidam pisik eii halli kadikmak nichuontho rakip makheiya naminthiangsik eii ajarchu ama hi ngamna kaom khat-um katuun kha eii."},{"book":"1 John","chapter":"1","verse":"10","text":"Eini'n manu thomung niti inchu ama kha maleisei katho nimin eii halli ama chong kha einidiang ommak."}]}