{"data":[{"book":"Jesaja","chapter":"21","verse":"1","text":"Godsspraak over de woestijn aan de zee. Als een orkaan, in het zuiden ontketend, Komt het uit de woestijn, het oord van verschrikking!"},{"book":"Jesaja","chapter":"21","verse":"2","text":"Een vreselijk schouwspel wordt mij getoond: De woesteling woedt, de vernieler vernielt; Elam rukt uit, Medië dringt op, Geen meelijden meer!"},{"book":"Jesaja","chapter":"21","verse":"3","text":"Mijn lenden zijn er vol krampen van, Weeën grijpen mij aan als een barende vrouw; Ik krimp ineen van het horen, ben ontdaan van het zien,"},{"book":"Jesaja","chapter":"21","verse":"4","text":"Mijn hart bonst, en de angst overmant mij; De nacht, waarnaar ik verlangde, Vervult mij met schrik."},{"book":"Jesaja","chapter":"21","verse":"5","text":"Nog tafels dekken, tapijten spreiden, Eten en drinken? Op vorsten: de schilden gesmeerd!"},{"book":"Jesaja","chapter":"21","verse":"6","text":"Waarachtig, dit heeft de Heer mij gezegd: Zet een wachter uit, die meldt wat hij spiedt."},{"book":"Jesaja","chapter":"21","verse":"7","text":"Ziet hij ruiters te paard, twee aan twee, Ruiters op ezels, ruiters op kemels: Zo gauw hij ze maar even merkt,"},{"book":"Jesaja","chapter":"21","verse":"8","text":"Moet hij roepen: Ik zie ze! Zo houd ik de wacht van mijn Heer, heel de dag, Sta op mijn post iedere nacht."},{"book":"Jesaja","chapter":"21","verse":"9","text":"Zie, daar komen de ruiters te paard, twee aan twee, Ruiters op ezels, ruiters op kemels; Ze schreeuwen: Gevallen, gevallen is Babel, Al zijn afgodsbeelden liggen verbrijzeld tegen de grond!"},{"book":"Jesaja","chapter":"21","verse":"10","text":"Mijn volk, gebeukt en op de dorsvloer geslagen: Wat ik van Jahweh der heirscharen hoorde, Van Israëls God, dat verkondig ik u!"},{"book":"Jesaja","chapter":"21","verse":"11","text":"Godsspraak over Edom. Men roept mij uit Seïr: Wachter, hoe ver is de nacht; Wachter, hoe ver is de nacht?"},{"book":"Jesaja","chapter":"21","verse":"12","text":"De wachter zegt: de morgen komt, maar dan weer de nacht! En als ge nog verder wilt vragen, Komt dan een andermaal terug!"},{"book":"Jesaja","chapter":"21","verse":"13","text":"Verstopt u tussen de struiken der steppe, Karavanen van Dedan!"},{"book":"Jesaja","chapter":"21","verse":"14","text":"Bewoners van Tema, brengt den dorstige water, Geeft den vluchteling brood;"},{"book":"Jesaja","chapter":"21","verse":"15","text":"Want ze vluchten voor het zwaard, het dreigende zwaard, Voor de boog, al gespannen, voor de oorlogsverschrikking!"},{"book":"Jesaja","chapter":"21","verse":"16","text":"Want dit heeft de Heer mij gezegd: Binnen een jaar, de diensttijd van een soldaat, Zal heel de glorie van Kedar verdwijnen;"},{"book":"Jesaja","chapter":"21","verse":"17","text":"En van de dappere schutters der zonen van Kedar Blijft maar een klein restje over! Waarachtig, Jahweh, Israëls God heeft gesproken!"}]}