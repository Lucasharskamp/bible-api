{"data":[{"book":"مەرقۆس","chapter":"12","verse":"1","text":"عیسا بە نموونە دەستی کرد بە قسەکردن بۆیان: «کابرایەک ڕەزێکی چاند، پەرژینێکی بە دەوریدا کرد، چاڵێکی بۆ ترێ گوشین تێدا هەڵکەند و قوللەیەکی چاودێری بنیاد نا. بە ڕەزەوانانی سپارد و گەشتی کرد."},{"book":"مەرقۆس","chapter":"12","verse":"2","text":"لە وەرزی خۆیدا خزمەتکارێکی بۆ لای ڕەزەوانەکان نارد، تاکو بەرهەمی ڕەزەکە لە ڕەزەوانەکان وەربگرێت."},{"book":"مەرقۆس","chapter":"12","verse":"3","text":"بەڵام گرتییان و لێیاندا و بە دەستی بەتاڵ ناردییانەوە."},{"book":"مەرقۆس","chapter":"12","verse":"4","text":"دیسان خزمەتکارێکی دیکەی بۆ لایان نارد، سەری ئەمیشیان شکاند و سووکایەتییان پێ کرد."},{"book":"مەرقۆس","chapter":"12","verse":"5","text":"یەکێکی دیکەشی نارد، ئەویشیان کوشت. زۆر خزمەتکاری دیکەشی نارد، لە هەندێکیان دا و هەندێکیان کوشت."},{"book":"مەرقۆس","chapter":"12","verse":"6","text":"«تەنها کوڕە خۆشەویستەکەی مابوو، لە کۆتاییدا ئەویشی بۆ لایان نارد و گوتی: ”ڕێزی کوڕەکەم دەگرن.“"},{"book":"مەرقۆس","chapter":"12","verse":"7","text":"«بەڵام ئەو ڕەزەوانانە بە یەکتریان گوت: ”ئەوەتا میراتگر، با بیکوژین، تاکو ببینە میراتگر.“"},{"book":"مەرقۆس","chapter":"12","verse":"8","text":"ئینجا گرتیان و کوشتیان و فڕێیان دایە دەرەوەی ڕەزەکە."},{"book":"مەرقۆس","chapter":"12","verse":"9","text":"«خاوەنی ڕەزەکە چی دەکات؟ دێت و ئەم ڕەزەوانانە لەناودەبات و ڕەزەکە دەداتە خەڵکی دیکە."},{"book":"مەرقۆس","chapter":"12","verse":"10","text":"ئەم نووسراوە پیرۆزەتان نەخوێندووەتەوە:"},{"book":"مەرقۆس","chapter":"12","verse":"11","text":"ئەمە لەلایەن یەزدانەوە بوو،"},{"book":"مەرقۆس","chapter":"12","verse":"12","text":"کاهینانی باڵا دەیانویست بیگرن، چونکە زانییان نموونەکەی لەسەر ئەوان فەرموو، بەڵام لە خەڵکەکە ترسان، ئیتر وازیان لێ هێنا و ڕۆیشتن."},{"book":"مەرقۆس","chapter":"12","verse":"13","text":"کاهینانی باڵا هەندێک لە فەریسییەکان و هێرۆدسییەکانیان ناردە لای عیسا، تاکو بە وشەیەکی تووشی بکەن."},{"book":"مەرقۆس","chapter":"12","verse":"14","text":"هاتن و پێیان گوت: «مامۆستا، دەزانین تۆ ڕاستگۆیت و لە کەس سڵ ناکەیتەوە، چونکە تەماشای ڕواڵەتی خەڵک ناکەیت، بەڵکو بە ڕاستی ڕێگای خودا فێر دەکەیت. دروستە سەرانە بدرێتە قەیسەر یان نا؟ بیدەین یان نا؟»"},{"book":"مەرقۆس","chapter":"12","verse":"15","text":"بەڵام عیسا بە دووڕوویی ئەوانی زانی و پێی فەرموون: «بۆچی تاقیم دەکەنەوە؟ دینارێکم بۆ بهێنن با بیبینم.»"},{"book":"مەرقۆس","chapter":"12","verse":"16","text":"هێنایان و پێی فەرموون: «ئەم وێنە و نووسینە هی کێیە؟»"},{"book":"مەرقۆس","chapter":"12","verse":"17","text":"عیساش پێی فەرموون: «هی قەیسەر بدەنە قەیسەر، هی خوداش بدەنە خودا.»"},{"book":"مەرقۆس","chapter":"12","verse":"18","text":"سەدوقییەکان12‏:18 چینێکی جولەکە بوون کە زۆربەیان کاهین بوون، باوەڕیان بە فریشتە و هەستانەوە نەبوو.‏، ئەوانەی کە دەڵێن هەستانەوە نییە، هاتنە لای و پرسیاریان لێکرد:"},{"book":"مەرقۆس","chapter":"12","verse":"19","text":"«مامۆستا، موسا بۆی نووسیوین12‏:19 بڕوانە دواوتار 25‏:5‏-10.‏، ئەگەر یەکێک براکەی بە وەجاخکوێری مرد و ژنەکەی لەپاش خۆی بەجێهێشت، ئەوا براژنەکەی دەخوازێتەوە و وەچە بۆ براکەی دەخاتەوە."},{"book":"مەرقۆس","chapter":"12","verse":"20","text":"حەوت برا هەبوون، یەکەمیان ژنی هێنا و بە وەجاخکوێری مرد."},{"book":"مەرقۆس","chapter":"12","verse":"21","text":"دووەم خواستییەوە و بە وەجاخکوێری مرد، سێیەمیش ئاوا."},{"book":"مەرقۆس","chapter":"12","verse":"22","text":"هەر حەوتەکە وەجاخکوێر بوون، لەدوای هەموویان ژنەکەش مرد."},{"book":"مەرقۆس","chapter":"12","verse":"23","text":"ئایا لە ڕۆژی زیندووبوونەوەدا دەبێتە ژنی کامیان؟ چونکە ژنی هەر حەوتیان بووە.»"},{"book":"مەرقۆس","chapter":"12","verse":"24","text":"عیساش پێی فەرموون: «ئایا ئێوە هەڵە نین، چونکە نە لە نووسراوە پیرۆزەکان دەزانن و نە لە هێزی خودا؟"},{"book":"مەرقۆس","chapter":"12","verse":"25","text":"کاتێک لە مردن هەڵدەستێنرێنەوە، نە ژن دەهێنن و نە مێرد دەکەن، بەڵکو وەک فریشتە لە ئاسمان دەبن."},{"book":"مەرقۆس","chapter":"12","verse":"26","text":"بەڵام دەربارەی مردووان کە هەڵدەستنەوە، ئایا لە پەڕتووکی موسادا نەتانخوێندووەتەوە، چۆن لە دەوەنەکەدا خودا پێی فەرموو: ﴿من خودای ئیبراهیم و خودای ئیسحاق و خودای یاقوبم﴾؟12‏:26 دەرچوون 3‏:6.‏‏"},{"book":"مەرقۆس","chapter":"12","verse":"27","text":"ئەو خودای مردووان نییە، بەڵکو هی زیندووانە. زۆر بە هەڵەدا چوونە!»"},{"book":"مەرقۆس","chapter":"12","verse":"28","text":"یەکێک لە مامۆستایانی تەورات هات، گوێی لە گفتوگۆکەیان بوو، بینی عیسا وەڵامێکی باشی دانەوە، لێی پرسی: «چ ڕاسپاردەیەک لە هەموویان گرنگترە؟»"},{"book":"مەرقۆس","chapter":"12","verse":"29","text":"عیسا وەڵامی دایەوە: «لە هەموویان گرنگتر ئەمەیە: ﴿ئەی ئیسرائیل گوێ بگرن، یەزدانی پەروەردگارمان یەک یەزدانە،"},{"book":"مەرقۆس","chapter":"12","verse":"30","text":"جا بە هەموو دڵ و بە هەموو گیان و بە هەموو بیر و بە هەموو تواناتانەوە یەزدانی پەروەردگارتان خۆشبوێ.﴾12‏:30 دواوتار 6‏:4، 5.‏"},{"book":"مەرقۆس","chapter":"12","verse":"31","text":"لەدوای ئەویش ئەمەیە، ﴿نزیکەکەت وەک خۆت خۆشبوێت،﴾12‏:31 لێڤییەکان 19‏:18.‏‏ هیچ ڕاسپاردەیەک لەم دوو ڕاسپاردەیە گرنگتر نییە.»"},{"book":"مەرقۆس","chapter":"12","verse":"32","text":"مامۆستاکەی تەوراتیش پێی گوت: «ڕاستە مامۆستا، ڕاستت فەرموو کە یەک خودا هەیە و بێجگە لە ئەو هیچ خودایەکی دیکە نییە."},{"book":"مەرقۆس","chapter":"12","verse":"33","text":"خۆشویستنی ئەویش بە هەموو دڵ و بە هەموو تێگەیشتن و بە هەموو تواناوە، هەروەها خۆشویستنی نزیکەکەت وەک خۆت، لە هەموو جۆرە قوربانی سووتاندن و پێشکەشکراوێک باشترە.»"},{"book":"مەرقۆس","chapter":"12","verse":"34","text":"عیسا بینی بە داناییەوە وەڵامی دایەوە، پێی فەرموو: «لە پاشایەتی خوداوە دوور نیت.» ئیتر کەس نەیوێرا هیچ پرسیارێکی دیکەی لێ بکات."},{"book":"مەرقۆس","chapter":"12","verse":"35","text":"کاتێک عیسا لە حەوشەکانی پەرستگا خەڵکی فێر دەکرد فەرمووی: «مامۆستایانی تەورات چۆن دەڵێن: ”مەسیح کوڕی داودە“؟"},{"book":"مەرقۆس","chapter":"12","verse":"36","text":"داود خۆی بە سروشی ڕۆحی پیرۆز گوتی:"},{"book":"مەرقۆس","chapter":"12","verse":"37","text":"داود خۆی پێی دەڵێ ”خاوەن شکۆ“، ئیتر چۆن دەبێتە کوڕی؟»"},{"book":"مەرقۆس","chapter":"12","verse":"38","text":"لە فێرکردنەکەیدا دەیفەرموو: «ئاگاداری مامۆستایانی تەورات بن، حەز دەکەن بە جلی شۆڕەوە بگەڕێن و پێیان خۆشە لە بازاڕدا سڵاویان لێ بکرێت،"},{"book":"مەرقۆس","chapter":"12","verse":"39","text":"لە کەنیشتەکان ڕیزی پێشەوە بگرن و لە میوانیشدا لای سەرەوە."},{"book":"مەرقۆس","chapter":"12","verse":"40","text":"ماڵی بێوەژن هەڵدەلووشن و بۆ خۆدەرخستن نوێژەکانیان درێژ دەکەنەوە. ئەمانە سزایان گەورەترە.»"},{"book":"مەرقۆس","chapter":"12","verse":"41","text":"عیسا بەرامبەر گەنجینەی پەرستگا دانیشت و سەیری کرد چۆن خەڵکی پارەیان دەخەنە ناو گەنجینەکەوە، زۆرێک لە دەوڵەمەندەکان پارەی زۆریان دادەنا."},{"book":"مەرقۆس","chapter":"12","verse":"42","text":"بێوەژنێکی هەژار هات و دوو فلسی دانا کە نیو عانەیە12‏:42 یۆنانی: کودرانتیس. یەک لە 64 بەشی دینارێک.‏."},{"book":"مەرقۆس","chapter":"12","verse":"43","text":"قوتابییەکانی بانگکرد و پێی فەرموون: «ڕاستیتان پێ دەڵێم، ئەم بێوەژنە هەژارە، لە هەموو ئەوانەی دیکە پارەی زیاتر خستە ناو گەنجینەکە،"},{"book":"مەرقۆس","chapter":"12","verse":"44","text":"چونکە هەمووان لە زیادەی خۆیان بەخشییان، بەڵام ئەم بێوەژنە، سەرەڕای هەژارییەکەی هەموو بژێوییەکەی بەخشی.»"}]}