{"data":[{"book":"१ तीमथियः","chapter":"5","verse":"1","text":"त्वं प्राचीनं न भर्त्सय किन्तु तं पितरमिव यूनश्च भ्रातृनिव"},{"book":"१ तीमथियः","chapter":"5","verse":"2","text":"वृद्धाः स्त्रियश्च मातृनिव युवतीश्च पूर्णशुचित्वेन भगिनीरिव विनयस्व।"},{"book":"१ तीमथियः","chapter":"5","verse":"3","text":"अपरं सत्यविधवाः सम्मन्यस्व।"},{"book":"१ तीमथियः","chapter":"5","verse":"4","text":"कस्याश्चिद् विधवाया यदि पुत्राः पौत्रा वा विद्यन्ते तर्हि ते प्रथमतः स्वीयपरिजनान् सेवितुं पित्रोः प्रत्युपकर्त्तुञ्च शिक्षन्तां यतस्तदेवेश्वरस्य साक्षाद् उत्तमं ग्राह्यञ्च कर्म्म।"},{"book":"१ तीमथियः","chapter":"5","verse":"5","text":"अपरं या नारी सत्यविधवा नाथहीना चास्ति सा ईश्वरस्याश्रये तिष्ठन्ती दिवानिशं निवेदनप्रार्थनाभ्यां कालं यापयति।"},{"book":"१ तीमथियः","chapter":"5","verse":"6","text":"किन्तु या विधवा सुखभोगासक्ता सा जीवत्यपि मृता भवति।"},{"book":"१ तीमथियः","chapter":"5","verse":"7","text":"अतएव ता यद् अनिन्दिता भवेयूस्तदर्थम् एतानि त्वया निदिश्यन्तां।"},{"book":"१ तीमथियः","chapter":"5","verse":"8","text":"यदि कश्चित् स्वजातीयान् लोकान् विशेषतः स्वीयपरिजनान् न पालयति तर्हि स विश्वासाद् भ्रष्टो ऽप्यधमश्च भवति।"},{"book":"१ तीमथियः","chapter":"5","verse":"9","text":"विधवावर्गे यस्या गणना भवति तया षष्टिवत्सरेभ्यो न्यूनवयस्कया न भवितव्यं; अपरं पूर्व्वम् एकस्वामिका भूत्वा"},{"book":"१ तीमथियः","chapter":"5","verse":"10","text":"सा यत् शिशुपोषणेनातिथिसेवनेन पवित्रलोकानां चरणप्रक्षालनेन क्लिष्टानाम् उपकारेण सर्व्वविधसत्कर्म्माचरणेन च सत्कर्म्मकरणात् सुख्यातिप्राप्ता भवेत् तदप्यावश्यकं।"},{"book":"१ तीमथियः","chapter":"5","verse":"11","text":"किन्तु युवती र्विधवा न गृहाण यतः ख्रीष्टस्य वैपरीत्येन तासां दर्पे जाते ता विवाहम् इच्छन्ति।"},{"book":"१ तीमथियः","chapter":"5","verse":"12","text":"तस्माच्च पूर्व्वधर्म्मं परित्यज्य दण्डनीया भवन्ति।"},{"book":"१ तीमथियः","chapter":"5","verse":"13","text":"अनन्तरं ता गृहाद् गृहं पर्य्यटन्त्य आलस्यं शिक्षन्ते केवलमालस्यं नहि किन्त्वनर्थकालापं पराधिकारचर्च्चाञ्चापि शिक्षमाणा अनुचितानि वाक्यानि भाषन्ते।"},{"book":"१ तीमथियः","chapter":"5","verse":"14","text":"अतो ममेच्छेयं युवत्यो विधवा विवाहं कुर्व्वताम् अपत्यवत्यो भवन्तु गृहकर्म्म कुर्व्वताञ्चेत्थं विपक्षाय किमपि निन्दाद्वारं न ददतु।"},{"book":"१ तीमथियः","chapter":"5","verse":"15","text":"यत इतः पूर्व्वम् अपि काश्चित् शयतानस्य पश्चाद्गामिन्यो जाताः।"},{"book":"१ तीमथियः","chapter":"5","verse":"16","text":"अपरं विश्वासिन्या विश्वासिनो वा कस्यापि परिवाराणां मध्ये यदि विधवा विद्यन्ते तर्हि स ताः प्रतिपालयतु तस्मात् समितौ भारे ऽनारोपिते सत्यविधवानां प्रतिपालनं कर्त्तुं तया शक्यते।"},{"book":"१ तीमथियः","chapter":"5","verse":"17","text":"ये प्राञ्चः समितिं सम्यग् अधितिष्ठन्ति विशेषत ईश्वरवाक्येनोपदेशेन च ये यत्नं विदधते ते द्विगुणस्यादरस्य योग्या मान्यन्तां।"},{"book":"१ तीमथियः","chapter":"5","verse":"18","text":"यस्मात् शास्त्रे लिखितमिदमास्ते, त्वं शस्यमर्द्दकवृषस्यास्यं मा बधानेति, अपरमपि कार्य्यकृद् वेतनस्य योग्यो भवतीति।"},{"book":"१ तीमथियः","chapter":"5","verse":"19","text":"द्वौ त्रीन् वा साक्षिणो विना कस्याचित् प्राचीनस्य विरुद्धम् अभियोगस्त्वया न गृह्यतां।"},{"book":"१ तीमथियः","chapter":"5","verse":"20","text":"अपरं ये पापमाचरन्ति तान् सर्व्वेषां समक्षं भर्त्सयस्व तेनापरेषामपि भीति र्जनिष्यते।"},{"book":"१ तीमथियः","chapter":"5","verse":"21","text":"अहम् ईश्वरस्य प्रभो र्यीशुख्रीष्टस्य मनोनीतदिव्यदूतानाञ्च गोचरे त्वाम् इदम् आज्ञापयामि त्वं कस्याप्यनुरोधेन किमपि न कुर्व्वन विनापक्षपातम् एतान विधीन् पालय।"},{"book":"१ तीमथियः","chapter":"5","verse":"22","text":"कस्यापि मूर्द्धि हस्तापर्णं त्वरया माकार्षीः। परपापानाञ्चांशी मा भव। स्वं शुचिं रक्ष।"},{"book":"१ तीमथियः","chapter":"5","verse":"23","text":"अपरं तवोदरपीडायाः पुनः पुन दुर्ब्बलतायाश्च निमित्तं केवलं तोयं न पिवन् किञ्चिन् मद्यं पिव।"},{"book":"१ तीमथियः","chapter":"5","verse":"24","text":"केषाञ्चित् मानवानां पापानि विचारात् पूर्व्वं केषाञ्चित् पश्चात् प्रकाशन्ते।"},{"book":"१ तीमथियः","chapter":"5","verse":"25","text":"तथैव सत्कर्म्माण्यपि प्रकाशन्ते तदन्यथा सति प्रच्छन्नानि स्थातुं न शक्नुवन्ति।"}]}