{"data":[{"book":"Yohana","chapter":"17","verse":"1","text":"Yesu pamalidile kutangola malove anelo, nkulola muha kulihunde nkuchidoni, “Atata, hambi uhiku ùnikamola. Ntumbyange Mwanalo uchinga nanang'e akutumbyange wako."},{"book":"Yohana","chapter":"17","verse":"2","text":"Kwa kuva, ùmpele mamulaka pachanya pavanu vammalele, uchinga vanu vammalele vumpele aveng'e umi ukee na ntululilo."},{"book":"Yohana","chapter":"17","verse":"3","text":"Na umi ukee na ntululilo nni auno, vakumale wako Nnungu wa uhiu wa weka, na vammale na Yesu Kilisto untumîle."},{"book":"Yohana","chapter":"17","verse":"4","text":"Nangu ǹnikutumbyanga wako apano pachilambo, kwa kuva, madengo lungupele kulatenda ǹnilamalila."},{"book":"Yohana","chapter":"17","verse":"5","text":"Hambi Atata, ngutumbyange pameho pako, kwa aula ukulu unnavele nawo pannavele kwakuwe, kabla chilambo chikànambiumbwa."},{"book":"Yohana","chapter":"17","verse":"6","text":"Nangu ǹnikumaiha17:6 Munsitali auno Yohana àlembile, “ǹnilimaiha lina lyako.” Na vanu va chipindi achila válitambulanga lina kwa kumwamba munu mwene na mamulaka lake, bahi apano Yesu ámmaihije Nnungu mwene akee chihi lina. kwa vanu vungupele namuna chuvele, vanu avala vuvatandwele kuhaloka pachilambo. Vanang'o vávele vanu vako, na wako nkuning'a vààve vangu, na vanang'o vànilakamula mahundo lako."},{"book":"Yohana","chapter":"17","verse":"7","text":"Na hambi vànimala kuva, vyammalele vyungupele vìhaloka kwakuwe."},{"book":"Yohana","chapter":"17","verse":"8","text":"Kwa kuva, malove lúngupèlè nìvapele vanang'o, na vànilapwechela na kumala kuva muhiu ngùhaleke kwakuwe na kukulupila kuva wako njo ungutumîle."},{"book":"Yohana","chapter":"17","verse":"9","text":"Nangu nìvayuwila vanang'o. Wala nanga panguvayuwila vanu va chilambo, henga nìvayuwila avala vungupele, kwa kuva vanang'o nni vako."},{"book":"Yohana","chapter":"17","verse":"10","text":"Vammalele vavêle vangu nni vako, na vavêle vako nni vangu, na nangu ǹnitumbyangwa kupitila vanang'o."},{"book":"Yohana","chapter":"17","verse":"11","text":"Nangu nikambeisalila chihi pachilambo, henga vanang'o vàvele upano pachilambo na nangu ngwìda kwakuwe. Atata Wanaswe, uvachunge mumamulaka la lina lyako lyungupele, uchinga vààve chinu chimo muchi hwetu chituvele chinu chimo.17:11 Maeleso layâmba lina lyako, lola Yohana 17:6."},{"book":"Yohana","chapter":"17","verse":"12","text":"Nangu ǹniva pamo na vanang'o, ǹnivachunga, nkuva salama mumamulaka la lina lyako lyungupele. Na wala nanga ayahîke, ikànave chihi ayula alembelêwa kuyahika, uchinga Malemba Lanaswe làtimile."},{"book":"Yohana","chapter":"17","verse":"13","text":"Henga hambi ngwìda kwakuwe, na ngulatangola malove alano akuno ngùvele upano pachilambo, uchinga mitima yavo iumbajwe na ihangaladi yangu."},{"book":"Yohana","chapter":"17","verse":"14","text":"Nangu nìvayanjajijije lilove lyako, na vanu va pachilambo vànivavenga kwa kuva, vanang'o nanga pavavele va pachilambo achino, malinga nangu chinikavele wa pachilambo achino."},{"book":"Yohana","chapter":"17","verse":"15","text":"Nangu nikákuyuwa uvause pachilambo, ila ngùyuwa uvachunge na Nanchindenga, Nkútenda lahakalenge."},{"book":"Yohana","chapter":"17","verse":"16","text":"Vanang'o nanga pavavele va pachilambo achino, malinga nangu chinikavele wa pachilambo achino."},{"book":"Yohana","chapter":"17","verse":"17","text":"Uvahahule vààve vanu vako kwa indila ya uhiu, na lilove lyako nni uhiu."},{"book":"Yohana","chapter":"17","verse":"18","text":"Malinga wako chungutumile pachilambo, nanani uchocho, nìvatuma vanang'o."},{"book":"Yohana","chapter":"17","verse":"19","text":"Nangu ngùlihumya nimwene kwakuwe kwajili ya vanang'o, uchinga na vanang'o vahahulwe kuva vanu vako kwa indila ya uhiu.”"},{"book":"Yohana","chapter":"17","verse":"20","text":"“Nangu nikávayuwila chihi vanang'o, henga nìvayuwila na vanu vammalele vambengukulupîla kupitila mahundo lavo."},{"book":"Yohana","chapter":"17","verse":"21","text":"Nangu mbènkuyuwa uchinga vammalele vààve chinu chimo malinga wako Atata chuve nkati mwangu na nangu chinguvele nkati mwako. Na vanang'o vààve nkati mwetu, uchinga vanu va pachilambo vakulupile kuva wako nni ungutumîle."},{"book":"Yohana","chapter":"17","verse":"22","text":"Aula ukulu ungupêle, nìvapele vanang'o, uchinga vààve chinu chimo malinga hwetu chituvele chinu chimo."},{"book":"Yohana","chapter":"17","verse":"23","text":"Nangu ngùùve nkati mwavo na wako ùùve nkati mwangu, uchinga vààve chinu chimo mwalehu, na vanu va pachilambo vamàle kuva wako njo ungutumîle, na vamale kuva ùnavatamwa malinga chungutamwa nangu."},{"book":"Yohana","chapter":"17","verse":"24","text":"Atata, nangu ngùlembela avala vungupele vààve pamo na nangu pachinu panimbekuva, uchinga vawone ukulu wangu, aula úngupèlè, kwa kuva, úningutamwa ata kabla chilambo chikànambiumbwa."},{"book":"Yohana","chapter":"17","verse":"25","text":"Atata Umwene Haki, vanu va pachilambo nanga pavakumaite, henga nangu ǹnikumala, na avano vakuhundwa vànimala kuva wako njo ungutumîle."},{"book":"Yohana","chapter":"17","verse":"26","text":"Nangu ǹnikumaiha17:26 Maeleso layâmba lina lyako, lola Yohana 17:6.  kwa avano vakuhundwa namuna chuvele, na nguchinguhwenehe kukumaiha, uchinga itamwi aila yungutamwije nangu ììve nkati mwavo na nangu ngùùve nkati mwavo.”"}]}