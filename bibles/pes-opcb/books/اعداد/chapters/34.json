{"data":[{"book":"اعداد","chapter":"34","verse":"1-2","text":"خداوند به موسی فرمود: «به بنی‌اسرائیل بگو: وقتی به سرزمین کنعان که من آن را به ارث به شما می‌دهم وارد شدید، مرزهایتان اینها خواهد بود:"},{"book":"اعداد","chapter":"34","verse":"3","text":"«قسمت جنوبی آن، بیابان صین واقع در مرز ادوم خواهد بود. مرز جنوبی از دریای مرده آغاز شده،"},{"book":"اعداد","chapter":"34","verse":"4","text":"به سمت جنوب از گردنهٔ عقربها به طرف بیابان صین امتداد می‌یابد. دورترین نقطهٔ مرز جنوبی، قادش برنیع خواهد بود که از آنجا به سمت حَصَر ادار و عصمون ادامه خواهد یافت."},{"book":"اعداد","chapter":"34","verse":"5","text":"این مرز از عصمون در جهت نهر مصر پیش رفته، به دریای مدیترانه منتهی می‌گردد."},{"book":"اعداد","chapter":"34","verse":"6","text":"«مرز غربی شما، ساحل دریای مدیترانه خواهد بود."},{"book":"اعداد","chapter":"34","verse":"7-9","text":"«مرز شمالی شما از دریای مدیترانه شروع شده، به سوی مشرق تا کوه هور پیش می‌رود و از آنجا تا گذرگاه حمات ادامه یافته، از صدد و زفرون گذشته، به حصرعینان می‌رسد."},{"book":"اعداد","chapter":"34","verse":"10-11","text":"«حد شرقی از حصرعینان به طرف جنوب تا شفام و از آنجا تا ربله واقع در سمت شرقی عین، ادامه می‌یابد. از آنجا به صورت یک نیم دایرهٔ بزرگ، اول به طرف جنوب و بعد به سمت غرب کشیده می‌شود تا به جنوبی‌ترین نقطهٔ دریای جلیل برسد،"},{"book":"اعداد","chapter":"34","verse":"12","text":"سپس در امتداد رود اردن به دریای مرده منتهی می‌شود."},{"book":"اعداد","chapter":"34","verse":"13","text":"موسی به بنی‌اسرائیل گفت: «این است سرزمینی که باید به قید قرعه بین خودتان تقسیم کنید. به دستور خداوند آن را باید بین نُه قبیله و نیم تقسیم کنید،"},{"book":"اعداد","chapter":"34","verse":"14-15","text":"زیرا برای قبیله‌های رئوبین و جاد و نصف قبیلهٔ منسی، در سمت شرقی رود اردن و در مقابل اریحا زمین تعیین شده است.»"},{"book":"اعداد","chapter":"34","verse":"16-28","text":"خداوند به موسی فرمود: «مردانی که آنها را تعیین کرده‌ام تا کار تقسیم زمین را بین قبایل اسرائیل انجام دهند اینها هستند: العازار کاهن، یوشع پسر نون و یک رهبر از هر قبیله. اسامی این رهبران به شرح زیر می‌باشد:"},{"book":"اعداد","chapter":"34","verse":"29","text":"اینها اسامی کسانی است که خداوند انتخاب کرد تا بر کار تقسیم زمین بین قبایل اسرائیل نظارت کنند."}]}