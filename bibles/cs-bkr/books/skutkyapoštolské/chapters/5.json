{"data":[{"book":"Skutky apoštolské","chapter":"5","verse":"1","text":"Muž pak jeden, jménem Ananiáš, s Zafirou, manželkou svou, prodal statek."},{"book":"Skutky apoštolské","chapter":"5","verse":"2","text":"A lstivě něco těch peněz ujal s vědomím manželky své, a přinesa díl nějaký, položil k nohám apoštolským."},{"book":"Skutky apoštolské","chapter":"5","verse":"3","text":"I řekl Petr: Ananiáši, proč naplnil satan srdce tvé lstí, tak abys lhal Duchu svatému a lstivě ujal částku peněz za to pole?"},{"book":"Skutky apoštolské","chapter":"5","verse":"4","text":"Zdaliž nebylo tvé, kdybys ho byl sobě nechal? A když bylo prodáno, v moci tvé bylo. I proč jsi tuto věc složil v srdci svém? Neselhal jsi lidem, ale Bohu."},{"book":"Skutky apoštolské","chapter":"5","verse":"5","text":"Tedy uslyšav Ananiáš tato slova, padna, zdechl. I spadla bázeň veliká na všecky, kteříž to slyšeli."},{"book":"Skutky apoštolské","chapter":"5","verse":"6","text":"A vstavše mládenci, vzali jej, a vynesše ven, pochovali."},{"book":"Skutky apoštolské","chapter":"5","verse":"7","text":"I stalo se po chvíli, jako po třech hodinách, že i jeho žena, nevěduci, co se bylo stalo, přišla."},{"book":"Skutky apoštolské","chapter":"5","verse":"8","text":"I řekl k ní Petr: Pověz mi, za toliko-li jste pole své prodali? A ona řekla: Ano, za tolik."},{"book":"Skutky apoštolské","chapter":"5","verse":"9","text":"Tedy dí jí Petr: I pročež jste se smluvili, abyste pokoušeli Ducha Páně? Aj, nohy těch, kteříž pochovali muže tvého, přede dveřmi jsou, a vynesouť také i tebe."},{"book":"Skutky apoštolské","chapter":"5","verse":"10","text":"I padla hned před nohy jeho, a zdechla. A všedše mládenci, nalezli ji mrtvou; i vynesše, pochovali podle muže jejího."},{"book":"Skutky apoštolské","chapter":"5","verse":"11","text":"I byla bázeň veliká po vší církvi, i mezi všemi, kteříž to slyšeli."},{"book":"Skutky apoštolské","chapter":"5","verse":"12","text":"Skrze ruce pak apoštolů dáli se divové a zázrakové velicí v lidu, (A bývali všickni jednomyslně v síňci Šalomounově."},{"book":"Skutky apoštolské","chapter":"5","verse":"13","text":"Jiný pak žádný neodvážil se připojiti k nim, ale velebil je lid."},{"book":"Skutky apoštolské","chapter":"5","verse":"14","text":"A vždy více se rozmáhalo množství věřících Pánu, mužů i také žen.)"},{"book":"Skutky apoštolské","chapter":"5","verse":"15","text":"Takže i na ulice vynášeli nemocné, a kladli na ložcích a na nosidlách, aby, když by šel Petr, aspoň stín jeho zastínil na některé z nich."},{"book":"Skutky apoštolské","chapter":"5","verse":"16","text":"Scházelo se pak množství z okolních měst do Jeruzaléma, nesouce nemocné a trápené od duchů nečistých, a uzdravováni byli všickni."},{"book":"Skutky apoštolské","chapter":"5","verse":"17","text":"Tedy povstav nejvyšší kněz a všickni, kteříž byli s ním, (jenž byli saducejské sekty,) naplněni jsou závistí."},{"book":"Skutky apoštolské","chapter":"5","verse":"18","text":"I zjímali apoštoly, a vsázeli je do žaláře obecného."},{"book":"Skutky apoštolské","chapter":"5","verse":"19","text":"Ale anděl Páně v noci otevřev dveře u žaláře, vyvedl je ven a řekl:"},{"book":"Skutky apoštolské","chapter":"5","verse":"20","text":"Jděte, a postavíce se, mluvte lidu v chrámě všecka slova života tohoto."},{"book":"Skutky apoštolské","chapter":"5","verse":"21","text":"To oni uslyševše, vešli na úsvitě do chrámu a učili. Tedy přišed nejvyšší kněz a ti, kteříž s ním byli, svolali radu a všecky starší synů Izraelských, i poslali do žaláře, aby byli přivedeni."},{"book":"Skutky apoštolské","chapter":"5","verse":"22","text":"A služebníci přišedše, nenalezli jich v žaláři. A navrátivše se, vypravovali,"},{"book":"Skutky apoštolské","chapter":"5","verse":"23","text":"Řkouce: Žalář zajisté nalezli jsme zavřený se vší pilností a strážné vně stojící u dveří, ale otevřevše dveře, žádného jsme tam nenalezli."},{"book":"Skutky apoštolské","chapter":"5","verse":"24","text":"A když uslyšeli řeči tyto i nejvyšší kněz i úředník chrámu i jiní přední kněží, nerozuměli, co by se to stalo."},{"book":"Skutky apoštolské","chapter":"5","verse":"25","text":"A přišed kdosi, pověděl jim, řka: Aj, muži, kteréž jste vsázeli do žaláře, v chrámě stojí a učí lid."},{"book":"Skutky apoštolské","chapter":"5","verse":"26","text":"Tedy šel tam úředník s služebníky, a přivedl je bez násilé; nebo se báli lidu, aby nebyli ukamenováni."},{"book":"Skutky apoštolské","chapter":"5","verse":"27","text":"A přivedše je, postavili je v radě. I otázal se jich nejvyšší kněz,"},{"book":"Skutky apoštolské","chapter":"5","verse":"28","text":"Řka: Zdaliž jsme vám přísně nepřikázali, abyste neučili v tom jménu? A aj, naplnili jste Jeruzalém učením svým, a chcete na nás uvésti krev člověka toho."},{"book":"Skutky apoštolské","chapter":"5","verse":"29","text":"Odpověděv pak Petr a apoštolé, řekli: Více sluší poslouchati Boha než lidí."},{"book":"Skutky apoštolské","chapter":"5","verse":"30","text":"Bůh otců našich vzkřísil Ježíše, kteréhož jste vy zamordovali, pověsivše na dřevě."},{"book":"Skutky apoštolské","chapter":"5","verse":"31","text":"Toho jest Bůh, jakožto Knížete a Spasitele, povýšil pravicí svou, aby bylo dáno lidu Izraelskému pokání a odpuštění hříchů."},{"book":"Skutky apoštolské","chapter":"5","verse":"32","text":"A my jsme svědkové toho všeho, což mluvíme, ano i Duch svatý, kteréhož dal Bůh těm, jenž jsou poslušni jeho."},{"book":"Skutky apoštolské","chapter":"5","verse":"33","text":"Oni pak slyševše to, rozzlobili se, a radili se o to, kterak by je vyhladili."},{"book":"Skutky apoštolské","chapter":"5","verse":"34","text":"Tedy povstav v radě jeden farizeus, jménem Gamaliel, Zákona učitel, vzácný muž u všeho lidu, rozkázal, aby na malou chvíli ven vyvedli apoštoly."},{"book":"Skutky apoštolské","chapter":"5","verse":"35","text":"I řekl jim: Muži Izraelští, pilně se rozmyslte při těchto lidech, co máte činiti."},{"book":"Skutky apoštolské","chapter":"5","verse":"36","text":"Nebo před těmito časy byl povstal Teudas, pravě se také býti něčím velikým, jehož se přídrželo mužů okolo čtyř set; kterýžto již zahynul, i všickni, kteříž přistoupili k němu, rozptýleni jsou a v nic obráceni."},{"book":"Skutky apoštolské","chapter":"5","verse":"37","text":"Po něm pak povstal Judas Galilejský za dnů popisu, a mnoho lidu po sobě obrátil. Ale i ten zahynul, a všickni, kteřížkoli přistoupili k němu, rozptýleni jsou."},{"book":"Skutky apoštolské","chapter":"5","verse":"38","text":"A protož nyní pravím vám: Dejte pokoj těmto lidem, a nechte jich. Nebo jestližeť jest z lidí rada tato anebo dílo toto, rozprchneť se;"},{"book":"Skutky apoštolské","chapter":"5","verse":"39","text":"Pakliť jest z Boha, nebudete moci toho zkaziti; abyste snad i Bohu odporní nalezeni nebyli."},{"book":"Skutky apoštolské","chapter":"5","verse":"40","text":"I povolili jemu. A povolavše apoštolů, a zmrskavše je, přikázali, aby více nemluvili ve jménu Ježíšovu. I propustili je."},{"book":"Skutky apoštolské","chapter":"5","verse":"41","text":"Oni pak šli z toho jejich shromáždění, radujíce se, že jsou hodni učiněni trpěti protivenství pro jméno Pána Ježíše."},{"book":"Skutky apoštolské","chapter":"5","verse":"42","text":"Na každý pak den nepřestávali v chrámě i po domích učiti a zvěstovati Ježíše Krista."}]}