{"data":[{"book":"लूकः","chapter":"17","verse":"1","text":"इतः परं यीशुः शिष्यान् उवाच, विघ्नैरवश्यम् आगन्तव्यं किन्तु विघ्ना येन घटिष्यन्ते तस्य दुर्गति र्भविष्यति।"},{"book":"लूकः","chapter":"17","verse":"2","text":"एतेषां क्षुद्रप्राणिनाम् एकस्यापि विघ्नजननात् कण्ठबद्धपेषणीकस्य तस्य सागरागाधजले मज्जनं भद्रं।"},{"book":"लूकः","chapter":"17","verse":"3","text":"यूयं स्वेषु सावधानास्तिष्ठत; तव भ्राता यदि तव किञ्चिद् अपराध्यति तर्हि तं तर्जय, तेन यदि मनः परिवर्त्तयति तर्हि तं क्षमस्व।"},{"book":"लूकः","chapter":"17","verse":"4","text":"पुनरेकदिनमध्ये यदि स तव सप्तकृत्वोऽपराध्यति किन्तु सप्तकृत्व आगत्य मनः परिवर्त्य मयापराद्धम् इति वदति तर्हि तं क्षमस्व।"},{"book":"लूकः","chapter":"17","verse":"5","text":"तदा प्रेरिताः प्रभुम् अवदन् अस्माकं विश्वासं वर्द्धय।"},{"book":"लूकः","chapter":"17","verse":"6","text":"प्रभुरुवाच, यदि युष्माकं सर्षपैकप्रमाणो विश्वासोस्ति तर्हि त्वं समूलमुत्पाटितो भूत्वा समुद्रे रोपितो भव कथायाम् एतस्याम् एतदुडुम्बराय कथितायां स युष्माकमाज्ञावहो भविष्यति।"},{"book":"लूकः","chapter":"17","verse":"7","text":"अपरं स्वदासे हलं वाहयित्वा वा पशून् चारयित्वा क्षेत्राद् आगते सति तं वदति, एहि भोक्तुमुपविश, युष्माकम् एतादृशः कोस्ति?"},{"book":"लूकः","chapter":"17","verse":"8","text":"वरञ्च पूर्व्वं मम खाद्यमासाद्य यावद् भुञ्जे पिवामि च तावद् बद्धकटिः परिचर पश्चात् त्वमपि भोक्ष्यसे पास्यसि च कथामीदृशीं किं न वक्ष्यति?"},{"book":"लूकः","chapter":"17","verse":"9","text":"तेन दासेन प्रभोराज्ञानुरूपे कर्म्मणि कृते प्रभुः किं तस्मिन् बाधितो जातः? नेत्थं बुध्यते मया।"},{"book":"लूकः","chapter":"17","verse":"10","text":"इत्थं निरूपितेषु सर्व्वकर्म्मसु कृतेषु सत्मु यूयमपीदं वाक्यं वदथ, वयम् अनुपकारिणो दासा अस्माभिर्यद्यत्कर्त्तव्यं तन्मात्रमेव कृतं।"},{"book":"लूकः","chapter":"17","verse":"11","text":"स यिरूशालमि यात्रां कुर्व्वन् शोमिरोण्गालील्प्रदेशमध्येन गच्छति,"},{"book":"लूकः","chapter":"17","verse":"12","text":"एतर्हि कुत्रचिद् ग्रामे प्रवेशमात्रे दशकुष्ठिनस्तं साक्षात् कृत्वा"},{"book":"लूकः","chapter":"17","verse":"13","text":"दूरे तिष्ठनत उच्चै र्वक्तुमारेभिरे, हे प्रभो यीशो दयस्वास्मान्।"},{"book":"लूकः","chapter":"17","verse":"14","text":"ततः स तान् दृष्ट्वा जगाद, यूयं याजकानां समीपे स्वान् दर्शयत, ततस्ते गच्छन्तो रोगात् परिष्कृताः।"},{"book":"लूकः","chapter":"17","verse":"15","text":"तदा तेषामेकः स्वं स्वस्थं दृष्ट्वा प्रोच्चैरीश्वरं धन्यं वदन् व्याघुट्यायातो यीशो र्गुणाननुवदन् तच्चरणाधोभूमौ पपात;"},{"book":"लूकः","chapter":"17","verse":"16","text":"स चासीत् शोमिरोणी।"},{"book":"लूकः","chapter":"17","verse":"17","text":"तदा यीशुरवदत्, दशजनाः किं न परिष्कृताः? तह्यन्ये नवजनाः कुत्र?"},{"book":"लूकः","chapter":"17","verse":"18","text":"ईश्वरं धन्यं वदन्तम् एनं विदेशिनं विना कोप्यन्यो न प्राप्यत।"},{"book":"लूकः","chapter":"17","verse":"19","text":"तदा स तमुवाच, त्वमुत्थाय याहि विश्वासस्ते त्वां स्वस्थं कृतवान्।"},{"book":"लूकः","chapter":"17","verse":"20","text":"अथ कदेश्वरस्य राजत्वं भविष्यतीति फिरूशिभिः पृष्टे स प्रत्युवाच, ईश्वरस्य राजत्वम् ऐश्वर्य्यदर्शनेन न भविष्यति।"},{"book":"लूकः","chapter":"17","verse":"21","text":"अत एतस्मिन् पश्य तस्मिन् वा पश्य, इति वाक्यं लोका वक्तुं न शक्ष्यन्ति, ईश्वरस्य राजत्वं युष्माकम् अन्तरेवास्ते।"},{"book":"लूकः","chapter":"17","verse":"22","text":"ततः स शिष्यान् जगाद, यदा युष्माभि र्मनुजसुतस्य दिनमेकं द्रष्टुम् वाञ्छिष्यते किन्तु न दर्शिष्यते, ईदृक्काल आयाति।"},{"book":"लूकः","chapter":"17","verse":"23","text":"तदात्र पश्य वा तत्र पश्येति वाक्यं लोका वक्ष्यन्ति, किन्तु तेषां पश्चात् मा यात, मानुगच्छत च।"},{"book":"लूकः","chapter":"17","verse":"24","text":"यतस्तडिद् यथाकाशैकदिश्युदिय तदन्यामपि दिशं व्याप्य प्रकाशते तद्वत् निजदिने मनुजसूनुः प्रकाशिष्यते।"},{"book":"लूकः","chapter":"17","verse":"25","text":"किन्तु तत्पूर्व्वं तेनानेकानि दुःखानि भोक्तव्यान्येतद्वर्त्तमानलोकैश्च सोऽवज्ञातव्यः।"},{"book":"लूकः","chapter":"17","verse":"26","text":"नोहस्य विद्यमानकाले यथाभवत् मनुष्यसूनोः कालेपि तथा भविष्यति।"},{"book":"लूकः","chapter":"17","verse":"27","text":"यावत्कालं नोहो महापोतं नारोहद् आप्लाविवार्य्येत्य सर्व्वं नानाशयच्च तावत्कालं यथा लोका अभुञ्जतापिवन् व्यवहन् व्यवाहयंश्च;"},{"book":"लूकः","chapter":"17","verse":"28","text":"इत्थं लोटो वर्त्तमानकालेपि यथा लोका भोजनपानक्रयविक्रयरोपणगृहनिर्म्माणकर्म्मसु प्रावर्त्तन्त,"},{"book":"लूकः","chapter":"17","verse":"29","text":"किन्तु यदा लोट् सिदोमो निर्जगाम तदा नभसः सगन्धकाग्निवृष्टि र्भूत्वा सर्व्वं व्यनाशयत्"},{"book":"लूकः","chapter":"17","verse":"30","text":"तद्वन् मानवपुत्रप्रकाशदिनेपि भविष्यति।"},{"book":"लूकः","chapter":"17","verse":"31","text":"तदा यदि कश्चिद् गृहोपरि तिष्ठति तर्हि स गृहमध्यात् किमपि द्रव्यमानेतुम् अवरुह्य नैतु; यश्च क्षेत्रे तिष्ठति सोपि व्याघुट्य नायातु।"},{"book":"लूकः","chapter":"17","verse":"32","text":"लोटः पत्नीं स्मरत।"},{"book":"लूकः","chapter":"17","verse":"33","text":"यः प्राणान् रक्षितुं चेष्टिष्यते स प्राणान् हारयिष्यति यस्तु प्राणान् हारयिष्यति सएव प्राणान् रक्षिष्यति।"},{"book":"लूकः","chapter":"17","verse":"34","text":"युष्मानहं वच्मि तस्यां रात्रौ शय्यैकगतयो र्लोकयोरेको धारिष्यते परस्त्यक्ष्यते।"},{"book":"लूकः","chapter":"17","verse":"35","text":"स्त्रियौ युगपत् पेषणीं व्यावर्त्तयिष्यतस्तयोरेका धारिष्यते परात्यक्ष्यते।"},{"book":"लूकः","chapter":"17","verse":"36","text":"पुरुषौ क्षेत्रे स्थास्यतस्तयोरेको धारिष्यते परस्त्यक्ष्यते।"},{"book":"लूकः","chapter":"17","verse":"37","text":"तदा ते पप्रच्छुः, हे प्रभो कुत्रेत्थं भविष्यति? ततः स उवाच, यत्र शवस्तिष्ठति तत्र गृध्रा मिलन्ति।"}]}