{"data":[{"book":"1 Ivanova","chapter":"5","verse":"1","text":"Tko vjeruje da Isus jest Krist, rođen je od Boga. A tko voli Oca, voli i njegovu djecu."},{"book":"1 Ivanova","chapter":"5","verse":"2","text":"Volimo li Božju djecu, znat ćemo po tomu volimo li Boga i vršimo li njegove zapovijedi."},{"book":"1 Ivanova","chapter":"5","verse":"3","text":"Jer voljeti Boga znači držati njegove zapovijedi, a to zaista nije teško."},{"book":"1 Ivanova","chapter":"5","verse":"4","text":"Tko je rođen od Boga pobjeđuje ovaj zao svijet vjerom u Krista."},{"book":"1 Ivanova","chapter":"5","verse":"5","text":"Jer tko će pobijediti svijet ako ne oni koji vjeruju da je Isus Krist Božji Sin?"},{"book":"1 Ivanova","chapter":"5","verse":"6","text":"On, Isus Krist, došao je kroz vodu i kroz krv; ne samo u vodi već i u vodi i u krvi. I Duh o tome svjedoči jer je Duh istina."},{"book":"1 Ivanova","chapter":"5","verse":"7","text":"Tako troje svjedoči:"},{"book":"1 Ivanova","chapter":"5","verse":"8","text":"Duh, voda i krv, i to se troje slaže."},{"book":"1 Ivanova","chapter":"5","verse":"9","text":"Vjerujemo li ljudskom svjedočanstvu, kako ne bismo vjerovali Božjemu. A Bog svjedoči da je Isus njegov Sin."},{"book":"1 Ivanova","chapter":"5","verse":"10","text":"Tko vjeruje u Božjega Sina, ima to svjedočanstvo Božje u sebi. Tko ne vjeruje Bogu, naziva Boga lašcem jer ne vjeruje u Božje svjedočanstvo o njegovu Sinu."},{"book":"1 Ivanova","chapter":"5","verse":"11","text":"Evo tog svjedočanstva: Bog nam je dao vječni život i taj je život u njegovu Sinu."},{"book":"1 Ivanova","chapter":"5","verse":"12","text":"Tko ima Božjeg Sina, ima život; tko nema Božjeg Sina, nema ni života."},{"book":"1 Ivanova","chapter":"5","verse":"13","text":"Napisah ovo vama koji vjerujete u ime Sina Božjega da znate da imate vječni život."},{"book":"1 Ivanova","chapter":"5","verse":"14","text":"Pouzdajemo se u njega da uslišava što god ga zamolimo u skladu s njegovom voljom."},{"book":"1 Ivanova","chapter":"5","verse":"15","text":"A kad znamo da nas u svemu uslišava, znamo i da već imamo ono što smo ga molili."},{"book":"1 Ivanova","chapter":"5","verse":"16","text":"Vidi li tko brata da čini grijeh koji nije smrtonosan, neka moli i Bog će takvom bratu dati život. Postoji i smrtonosan grijeh; za nj ne kažem da molite."},{"book":"1 Ivanova","chapter":"5","verse":"17","text":"Svaka je nepravda grijeh, ali ima grijeha koji nisu smrtonosni."},{"book":"1 Ivanova","chapter":"5","verse":"18","text":"Znamo da nitko tko je rođen od Boga ne živi u grijehu jer Božji Sin takve sigurno čuva i Zli ih ne može dohvatiti."},{"book":"1 Ivanova","chapter":"5","verse":"19","text":"Znamo da smo mi Božja djeca, a da je sav svijet u vlasti Zloga."},{"book":"1 Ivanova","chapter":"5","verse":"20","text":"Znamo i to da je Krist, Božji Sin, došao i dao nam razum da bismo mogli spoznati Istinitoga. Mi smo u Istinitome, u njegovu Sinu Isusu Kristu. On je istiniti Bog i Život vječni."},{"book":"1 Ivanova","chapter":"5","verse":"21","text":"Čuvajte se, djeco moja, idola i svega drugoga što bi u vašim srcima moglo zauzeti Božje mjesto!"}]}