{"data":[{"book":"1YOHANA","chapter":"1","verse":"1","text":"Tuwapetela munhu yakalile baho songela haichanduso, ayo itumuhulike, ayo itumonile na meso getu wenyego, ayo itumuwene na kumgoga na makono getu, ayo ituwapetele, ayo yali Mbuli ya ugima."},{"book":"1YOHANA","chapter":"1","verse":"2","text":"Munhu ino ayo yali ugima, kagubuligwa kumwetu, na tumona. Na sambi tompeta na kuwalongela mweye kamba heyo iyo ugima wa digunge. Kakala na Tata, abaho kagubuligwa kumwetu."},{"book":"1YOHANA","chapter":"1","verse":"3","text":"Towapetela mweye kija kituchonile na kukihulika giladi na mweye vivija muilumbe hamoja na tweye. Tweye twa hamoja na Tata na Mwanage Yesu Kilisto."},{"book":"1YOHANA","chapter":"1","verse":"4","text":"Towandikileni mbuli zino giladi deng'ho jetu divikizwe."},{"book":"1YOHANA","chapter":"1","verse":"5","text":"Uno uwo usenga utuhulike kulawa ha Yesu Kilisto na toupeta kumwenu kamba Mulungu iyo mulangaza na mgati yake mduhu ziza."},{"book":"1YOHANA","chapter":"1","verse":"6","text":"Kamba tuhalonga twa hamoja na heyo na kuno totembela mdiziza, tovwiza, na hatutenda gaja gali kweli."},{"book":"1YOHANA","chapter":"1","verse":"7","text":"Ila kamba tuhatembela mmulangaza, kamba heyo viyali mmulangaza, tuna uhamoja wa wenyego kwa wenyego, na mulopa wa Yesu, mwanage, wotung'aliza kulawa m'vilozo vose."},{"book":"1YOHANA","chapter":"1","verse":"8","text":"Tuhalonga twabule vilozo, toivwizila wenyego, na mduhu kweli mgati yetu."},{"book":"1YOHANA","chapter":"1","verse":"9","text":"Ila kamba tuhavitogola vilozo vetu haulongozi wa Mulungu, heyo kana kweli na kabule uzenzeleganye na kotugela kumgongo vilozo vetu na kotung'aliza kulawa muuzenzeleganye wose utulinao."},{"book":"1YOHANA","chapter":"1","verse":"10","text":"Kamba tuhalonga hatutendile vilozo, tomtenda heyo kuwa m'vwizi, na mbuli yake haili mgati yetu."}]}