{"data":[{"book":"Luk'as Dooshishiyo","chapter":"3","verse":"1","text":"Rom nugús wottso T'ibariyos b́naashtsi tatse útsl naton P'ent'os P'ilat'os Yihud datso k'eezfoni b́tesh, Herodis Galil dats keweefoni b́ tesh, Mank'o bí eshu Filatp'os It'uriyasnat T'rakonidosi kewútso, Lisaniyosm Abilenensi kewtsoni botesh,"},{"book":"Luk'as Dooshishiyo","chapter":"3","verse":"2","text":"Hananat K'eyafwere kahniya bo tesh, manoor Zekariyas naay Yohans worwotse b́befere, Ik'i aap'o b́ maants b́ waa."},{"book":"Luk'as Dooshishiyo","chapter":"3","verse":"3","text":"Mansh Yohans, Yordanos foki gúúratse fa'a daats jamwotsatse gúúrefetst «It fints morrosh orowe eto it daatsish it fints morrosh naandrone err gupewere,» et fetstni b́daniyfo."},{"book":"Luk'as Dooshishiyo","chapter":"3","verse":"4","text":"Han b́wotwere nebiyo Isayas Yohans jangosh shin shin hank'o ett b́ guut'tsok'on"},{"book":"Luk'as Dooshishiyo","chapter":"3","verse":"5","text":"Dats k'ool jamonowere manutsider s'entsewe!"},{"book":"Luk'as Dooshishiyo","chapter":"3","verse":"6","text":"Ash jamonwere Ik'i kashiyo be'e!»"},{"book":"Luk'as Dooshishiyo","chapter":"3","verse":"7","text":"Gupeyosh b́ maants waats ay ashosh Yohans hank'owa bí etfo «It merziyets dawnzi nananotso! Weyiru Ik'i fayotse itkeshtwok'o kone itsh keewi?"},{"book":"Luk'as Dooshishiyo","chapter":"3","verse":"8","text":"3:8 Yoh. 8:33  Abraham nana'uwots noone err it nibotse it'o k'ayr, naandrone it ettsok'o kitsit fino finore. Ik'o shútsanotsitse Abrahamsh nana'o tuuzo b́falitwok'o itsh keewirwe."},{"book":"Luk'as Dooshishiyo","chapter":"3","verse":"9","text":"3:9 Mat. 7:19  And shakurtso mitwots shirotse k'ut'osh k'anutsere. Mansha sheeng shuu shuraw mit jamo k'ut'etwe tawotsowere juwetwe.»"},{"book":"Luk'as Dooshishiyo","chapter":"3","verse":"10","text":"Ash jamonwere «Beree eeg k'alwonowa?» ett Yohansi bo aati."},{"book":"Luk'as Dooshishiyo","chapter":"3","verse":"11","text":"Bíwere, «Git tah detstso iko deshawosh ime, mísh detstsonwere deshawosh kayiwee,» bí et."},{"book":"Luk'as Dooshishiyo","chapter":"3","verse":"12","text":"T'ilish kakufwotswere gupeyosh bíyok waat «Danifono! noowere eeg k'alwono?» ett bo aati."},{"book":"Luk'as Dooshishiyo","chapter":"3","verse":"13","text":"Bíwere, «Nemon azazetsoniyere bogeshde aatk'ayere,» b́ eti."},{"book":"Luk'as Dooshishiyo","chapter":"3","verse":"14","text":"Kes'kes'fwots waat, «Noo eshe eeg k'aluwono?» bo eti. Bíwere «Ash gizo weeralo bi'r dek'k'ayere, konnor kooton s'aamik'ayree, it took damozo itsh boree,» bí eti."},{"book":"Luk'as Dooshishiyo","chapter":"3","verse":"15","text":"Man dúr ash jamo Mesihiyo woo jangatni bokotfere bo tesh, Mansh Yonassh «Ashaan mesihiyo wotifa k'úwa?» etfets bo nibotse bo asaabi."},{"book":"Luk'as Dooshishiyo","chapter":"3","verse":"16","text":"Yohansmó jamwotssh hank'owa bí et, «Taa itn aatson gupetwe, ernmó k'osho taayere k'up'o weetwe, taa b́ c'aami tipi joko bitsosh dab boratse, bí S'ayin shayiri tawon itn gupetwe."},{"book":"Luk'as Dooshishiyo","chapter":"3","verse":"17","text":"Bí búts úratse maayo buuyotse s'ayintsosh k'orbiyo b́ kishats detsdek're, b́ s'ayintsiyakon maay s'ayino t'iwots gaas'etwee, buuyonmo tahra tawon mits k'ritwe.»"},{"book":"Luk'as Dooshishiyo","chapter":"3","verse":"18","text":"Mank'o ash ashosh k'osh k'osh werindon izfetst sheeng keew man bo waazots b́ betsfera b́ tesh."},{"book":"Luk'as Dooshishiyo","chapter":"3","verse":"19","text":"Gelil datso k'eezfo Herodismó bí eshu máátsu Herodiyadin b́ dek'tsonat k'osh k'osh gond finwotsi b́ fintsotse bín b́fayi."},{"book":"Luk'as Dooshishiyo","chapter":"3","verse":"20","text":"3:19-20 Mat. 6:17-18  Herods b́ gondats gondo dabt Yohansi tipi moots kindsh b́k'ri."},{"book":"Luk'as Dooshishiyo","chapter":"3","verse":"21","text":"Ash jamo b́ gupehakon Iyesus b́ gupeyi, bí Ik' k'onoke b́ befere daro k'esheeb́wtsi."},{"book":"Luk'as Dooshishiyo","chapter":"3","verse":"22","text":"3:22 Aze. 22:2; Dub. 2:7; Isa. 42:1; Mat. 3:17; Mar. 1:11; Luk'. 9:35  S'ayin shayironwere eerkundo araat bíatsats b́ oot'i. Manoor «Nee tshunts taash shune naayo neene, neen geneúwitwe» etiru k'aaro darotse b́weyi."},{"book":"Luk'as Dooshishiyo","chapter":"3","verse":"23","text":"Iyesus daniyo dek' b́tuwor, b́ nato shash natok'oyi b́tesh, ash jamosh Iyesus Yosef naayi bíarefo, manwere Yosef Eeli naayi,"},{"book":"Luk'as Dooshishiyo","chapter":"3","verse":"24","text":"Eeli Mati naayi, Mati Lewi naayi, Lewi Milki naayi, Milki Yona naayi, Yona Yosef naayi"},{"book":"Luk'as Dooshishiyo","chapter":"3","verse":"25","text":"Yosef Matatiyu naayi, Matatiyu Amos' naayi, Amos' Nahom naayi, Nahom Eslim naayi, Eslim Nage naayi,"},{"book":"Luk'as Dooshishiyo","chapter":"3","verse":"26","text":"Nage Maa'at naayi, Maa'at Matatiyu naayi, Matatiyu Semeyi naayi, Smeyi Yosef naayi, Yosef Yoda naayi"},{"book":"Luk'as Dooshishiyo","chapter":"3","verse":"27","text":"Yodaw Yonan naayi, Yonanu Resa naayi, Resa Zerubabel naayi, Zerubabel Selatiyal naayi, Selatiyal Neri naayi"},{"book":"Luk'as Dooshishiyo","chapter":"3","verse":"28","text":"Neri Milki naayi, Milki Hady Naayi, Hady K'osam naayi, K'osam Elmodam naayi, Elmodem, Erm. naayi,"},{"book":"Luk'as Dooshishiyo","chapter":"3","verse":"29","text":"Erm. Yose' naayi, Yose' Elezer naayi, Eliezer Yoram naayi, Yoram Mat'at naayi, Mat'at Lewi naayi,"},{"book":"Luk'as Dooshishiyo","chapter":"3","verse":"30","text":"Lwi Simon naayi, Simon Yihud naayi, Yihud Yosef naayi, Yosef Yonan naayi, Yonan Eliyak'em naayi,"},{"book":"Luk'as Dooshishiyo","chapter":"3","verse":"31","text":"Eliyak'em Melya naayi, Melya Maniyan naayi, Mayinan Mat'at naayi, Mat'at Natan naayi, Natan Dawit naayi,"},{"book":"Luk'as Dooshishiyo","chapter":"3","verse":"32","text":"Dawit Isey naayi, Isey Iyobed naayi, Iyobed Boez naayi, Boez Selemon naayi, Selemon Ne'ason naayi"},{"book":"Luk'as Dooshishiyo","chapter":"3","verse":"33","text":"Ne'ason Aminadab naayi, Aminadab Ram naayi, Ram Arniy naayi, Arniy Hes'eron naayi, Hes'eron Fares naayi, Fares Yihud naayi, Yihud Yak'ob naayi,"},{"book":"Luk'as Dooshishiyo","chapter":"3","verse":"34","text":"Yak'b Yisehak' naayi, Yishak' Abraham naayi, Abraham Taraá naayi, Taraá Nakor naayi,"},{"book":"Luk'as Dooshishiyo","chapter":"3","verse":"35","text":"Nakor Serug naayi, Serug Reúú naayi, Reúú Feleg naayi, Feleg Eber naayi, Eber Shelah naayi,"},{"book":"Luk'as Dooshishiyo","chapter":"3","verse":"36","text":"Shelah K'ayin naayi, K'aynu Arfaksd naayi, Arfaksd Sem naayi, Sem Noh naayi, Noh Lameh naayi"},{"book":"Luk'as Dooshishiyo","chapter":"3","verse":"37","text":"Lameh Matusal naayi, Matusal Henok naayi, Henok Yared naayi, Yared Melal'el naayi, Melal'el K'ayenan naayi,"},{"book":"Luk'as Dooshishiyo","chapter":"3","verse":"38","text":"K'ayenan Henos naayi, Henos Set naayi, Set Adam naayi, Adam Ik'o naayiye eta boetfo."}]}