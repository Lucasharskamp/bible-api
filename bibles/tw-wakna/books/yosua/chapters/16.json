{"data":[{"book":"Yosua","chapter":"16","verse":"1","text":"Yosef asefo no kyɛfa fi Asubɔnten Yordan fa a ɛbɛn Yeriko, wɔ Yeriko nsuwa no apuei fam, kɔfa sare no so kopue Bet-El bepɔw asase no so."},{"book":"Yosua","chapter":"16","verse":"2","text":"Efi Bet-El, a ɛyɛ Lus, a ɛfa Atarot a ɛwɔ Arkifo mantam mu."},{"book":"Yosua","chapter":"16","verse":"3","text":"Esian fa atɔe fam kosi Bet-Horon Anafo a ɛwɔ Yafletifo mantam mu. Ɛtoa so kɔ Geser na afei akosi Po Kɛse no mu."},{"book":"Yosua","chapter":"16","verse":"4","text":"Yosef mmabarima Manase ne Efraim mmusua nyaa wɔn agyapade."},{"book":"Yosua","chapter":"16","verse":"5","text":"Wɔde saa asase yi maa Efraim mmusua sɛ wɔn agyapade."},{"book":"Yosua","chapter":"16","verse":"6","text":"na akɔ Po Kɛse no ho. Atifi fam hye no fi Po Kɛse no, ɛfa apuei fam, twa mu wɔ Mikmetat, na akɔntɔn afa apuei fam, atwa mu wɔ Taanat-Silo akɔ Yanoa apuei fam."},{"book":"Yosua","chapter":"16","verse":"7","text":"Efi Yanoa a, ɛdan fa anafo fam kɔ Atarot ne Naara, ɛka Yeriko, na akɔpem Asubɔnten Yordan."},{"book":"Yosua","chapter":"16","verse":"8","text":"Efi Tapua a, ɔhye no kɔ atɔe fam, nam Kana Suka no mu kosi Po Kɛse no. Saa agyapade yi na wɔde maa mmusua a wɔbɔ mu yɛ Efraim abusuakuw no."},{"book":"Yosua","chapter":"16","verse":"9","text":"Wɔde nkurow bi ne wɔn nkuraase a ɛwɔ Manase abusuakuw no fa mantam mu maa Efraim."},{"book":"Yosua","chapter":"16","verse":"10","text":"Wɔampam Kanaanfo no amfi Geser, enti Geserfo te hɔ sɛ nkoa de besi nnɛ."}]}