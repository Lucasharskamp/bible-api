{"data":[{"book":"2 VaTesaronika","chapter":"2","verse":"1","text":"Pamusoro pezvokuuya kwaIshe wedu Jesu Kristu uye nokuungana kwedu kwaari, tinokukumbirai, hama,"},{"book":"2 VaTesaronika","chapter":"2","verse":"2","text":"kuti murege kuzungunuswa kana kuvhundutswa nechimwe chiprofita, chiziviso kana tsamba inonzi yakabva kwatiri, ichiti zuva raShe ratosvika."},{"book":"2 VaTesaronika","chapter":"2","verse":"3","text":"Musarega munhu upi zvake achikunyengerai nenzira ipi zvayo, nokuti zuva iro harisviki kusvikira kumukira kwaitika uye munhu wokutsauka aratidzwa, iye munhu akatongerwa kuparadzwa."},{"book":"2 VaTesaronika","chapter":"2","verse":"4","text":"Achapikisa uye achazvisimudzira pamusoro pezvinhu zvinonzi Mwari kana zvinonamatwa, nokudaro anozvigadza mutemberi yaMwari achizviita Mwari."},{"book":"2 VaTesaronika","chapter":"2","verse":"5","text":"Hamurangariri here kuti pandaiva nemi ndaisikuudzai zvinhu izvi?"},{"book":"2 VaTesaronika","chapter":"2","verse":"6","text":"Uye iye zvino munoziva chinomudzivisa, kuti aratidzwe nenguva yakafanira."},{"book":"2 VaTesaronika","chapter":"2","verse":"7","text":"Nokuti chakavanzika chesimba rokutsauka chotoshanda basa; asi uyo anomudzivisa zvino acharamba achiita izvozvo kusvikira iye abviswa."},{"book":"2 VaTesaronika","chapter":"2","verse":"8","text":"Uye ipapo munhu wokutsauka achazoratidzwa, uyo achaparadzwa naIshe Jesu nokufema kwomuromo wake, achimuparadza nokubwinya kwokuuya kwake."},{"book":"2 VaTesaronika","chapter":"2","verse":"9","text":"Kuuya kwomunhu wokutsauka kuchaitika sebasa raSatani kuchiratidza nemhando dzose dzezvishamiso zvenhema, zviratidzo neminana,"},{"book":"2 VaTesaronika","chapter":"2","verse":"10","text":"uye nokuipa kwose kunonyengera avo vanoparara. Vanoparara nokuti vakaramba kuda chokwadi uti vagoponeswa."},{"book":"2 VaTesaronika","chapter":"2","verse":"11","text":"Nokuda kwaizvozvi, Mwari anovatumira mweya une simba wokunyengera kuti vatende nhema"},{"book":"2 VaTesaronika","chapter":"2","verse":"12","text":"uye kuti vose vagotongwa, avo vasina kutenda chokwadi, asi vakafarira zvakaipa."},{"book":"2 VaTesaronika","chapter":"2","verse":"13","text":"Asi tinofanira kuvonga Mwari nguva dzose nokuda kwenyu, hama dzinodiwa naIshe, nokuti kubva pakutanga Mwari akakusarudzai kuti muponeswe nebasa rokuchenesa roMweya uye nokutenda chokwadi."},{"book":"2 VaTesaronika","chapter":"2","verse":"14","text":"Akakudanirai izvi nevhangeri redu, kuti mugovane mukubwinya kwaIshe wedu Jesu Kristu."},{"book":"2 VaTesaronika","chapter":"2","verse":"15","text":"Saka zvino, hama mirai nesimba uye mubatirire kudzidziso dzatakakudzidzisai, neshoko romuromo kana netsamba."},{"book":"2 VaTesaronika","chapter":"2","verse":"16","text":"Ishe wedu Jesu Kristu pachake uye Mwari Baba vedu, iye akatida uye nenyasha dzake akatipa upenyu husingaperi, kurudziro netariro yakanaka,"},{"book":"2 VaTesaronika","chapter":"2","verse":"17","text":"ngaakurudzire mwoyo yenyu uye akusimbisei mumabasa nomumashoko ose akanaka."}]}