{"data":[{"book":"لاویان","chapter":"26","verse":"1","text":"«برای خود بت نسازید و مجسمه، ستونهای سنگی و سنگهای تراشیده شده برای پرستش بر پا نکنید، زیرا من یهوه، خدای شما هستم."},{"book":"لاویان","chapter":"26","verse":"2","text":"قانون روز شَبّات مرا اطاعت کنید و خیمۀ ملاقات مرا محترم بدارید، زیرا من یهوه هستم."},{"book":"لاویان","chapter":"26","verse":"3","text":"«اگر فرایض و فرامین مرا اطاعت کنید،"},{"book":"لاویان","chapter":"26","verse":"4","text":"به موقع برای شما باران خواهم فرستاد و زمین، محصول خود را و درختان، میوهٔ خود را خواهند داد."},{"book":"لاویان","chapter":"26","verse":"5","text":"خرمن شما به قدری زیاد خواهد بود که کوبیدن آن تا هنگام چیدن انگور ادامه خواهد داشت و انگور شما به قدری فراوان خواهد بود که چیدن آن تا فصل کاشتن بذر طول خواهد کشید. خوراک کافی خواهید داشت و در سرزمین خود در امنیت زندگی خواهید کرد،"},{"book":"لاویان","chapter":"26","verse":"6","text":"زیرا من به سرزمین شما صلح و آرامش خواهم بخشید و شما با خاطری آسوده به خواب خواهید رفت. حیوانات خطرناک را از سرزمینتان دور خواهم نمود و شمشیر از زمین شما گذر نخواهد کرد."},{"book":"لاویان","chapter":"26","verse":"7","text":"دشمنانتان را تعقیب خواهید کرد و ایشان را با شمشیرهایتان خواهید کشت."},{"book":"لاویان","chapter":"26","verse":"8","text":"پنج نفر از شما صد نفر را تعقیب خواهند کرد و صد نفرتان ده هزار نفر را! تمام دشمنانتان را شکست خواهید داد."},{"book":"لاویان","chapter":"26","verse":"9","text":"شما را مورد لطف خود قرار خواهم داد و شما را کثیر گردانیده، به عهدی که با شما بسته‌ام وفا خواهم کرد."},{"book":"لاویان","chapter":"26","verse":"10","text":"به قدری محصول اضافی خواهید داشت که در وقت به دست آمدن محصول جدید ندانید با آن چه کنید!"},{"book":"لاویان","chapter":"26","verse":"11","text":"من در میان شما ساکن خواهم شد و دیگر شما را منقطع نخواهم کرد."},{"book":"لاویان","chapter":"26","verse":"12","text":"در میان شما راه خواهم رفت و خدای شما خواهم بود و شما قوم من خواهید بود."},{"book":"لاویان","chapter":"26","verse":"13","text":"من یهوه، خدای شما هستم که شما را از سرزمین مصر بیرون آوردم تا دیگر برده نباشید. زنجیرهای اسارت شما را پاره کردم و شما را سربلند نمودم."},{"book":"لاویان","chapter":"26","verse":"14","text":"«ولی اگر به من گوش ندهید و مرا اطاعت نکنید،"},{"book":"لاویان","chapter":"26","verse":"15","text":"فرایض و قوانین مرا به جا نیاورید و عهدی را که با شما بسته‌ام بشکنید،"},{"book":"لاویان","chapter":"26","verse":"16","text":"آنگاه من شما را تنبیه خواهم کرد و وحشت و بیماریهای مهلک و تبی که چشمهایتان را کور کند و عمرتان را تلف نماید بر شما خواهم فرستاد. بذر خود را بیهوده خواهید کاشت، زیرا دشمنانتان حاصل آن را خواهند خورد."},{"book":"لاویان","chapter":"26","verse":"17","text":"من بر ضد شما برخواهم خاست و شما در برابر دشمنان خود پا به فرار خواهید گذاشت. کسانی که از شما نفرت دارند بر شما حکومت خواهند کرد. حتی از سایهٔ خود خواهید ترسید."},{"book":"لاویان","chapter":"26","verse":"18","text":"«اگر باز هم مرا اطاعت نکنید، هفت بار شدیدتر از پیش، شما را به خاطر گناهانتان مجازات خواهم کرد."},{"book":"لاویان","chapter":"26","verse":"19","text":"قدرت شما را که به آن فخر می‌کنید، نابود خواهم کرد. آسمان شما بی‌باران و زمین شما خشک خواهد شد."},{"book":"لاویان","chapter":"26","verse":"20","text":"نیروی خود را از دست خواهید داد، چون زمین شما بی‌حاصل خواهد شد و درختانتان میوهٔ خود را نخواهند داد."},{"book":"لاویان","chapter":"26","verse":"21","text":"«اگر همچنان با من مخالفت کنید و به من گوش ندهید، آنگاه به خاطر گناهانتان هفت مرتبه بیشتر بلا بر سرتان خواهم فرستاد."},{"book":"لاویان","chapter":"26","verse":"22","text":"جانوران وحشی را می‌فرستم تا فرزندانتان را بکشند و حیوانات شما را هلاک کنند. در نتیجه تعداد جمعیت شما کاسته خواهد شد و جاده‌هایتان بدون رهگذر و متروک خواهد گردید."},{"book":"لاویان","chapter":"26","verse":"23","text":"«اگر با وجود این اصلاح نشوید و برخلاف خواست من رفتار کنید،"},{"book":"لاویان","chapter":"26","verse":"24","text":"آنگاه من هم برخلاف میل شما رفتار خواهم کرد و شما را به سبب گناهانتان هفت بار بیشتر از پیش تنبیه خواهم نمود."},{"book":"لاویان","chapter":"26","verse":"25","text":"اگر عهد مرا بشکنید، از شما انتقام خواهم گرفت و علیه شما جنگ بر پا خواهم کرد. وقتی از دست دشمن به شهرهایتان بگریزید در آنجا وبا به میان شما خواهم فرستاد، و شما مغلوب دشمنانتان خواهید شد."},{"book":"لاویان","chapter":"26","verse":"26","text":"ذخیرهٔ آرد شما را از بین خواهم برد به طوری که حتی یک تنور هم برای پختن نان ده خانواده زیاد باشد. وقتی سهم نان خود را بخورید، باز هم گرسنه خواهید ماند."},{"book":"لاویان","chapter":"26","verse":"27","text":"«با وجود این اگر باز به من گوش ندهید و اطاعت نکنید،"},{"book":"لاویان","chapter":"26","verse":"28","text":"به شدت غضبناک خواهم شد و به سبب گناهانتان هفت مرتبه شدیدتر از پیش شما را تنبیه خواهم کرد،"},{"book":"لاویان","chapter":"26","verse":"29","text":"به حدی که از شدت گرسنگی پسران و دختران خود را خواهید خورد."},{"book":"لاویان","chapter":"26","verse":"30","text":"بتخانه‌هایی را که در بالای تپه‌ها ساخته‌اید خراب خواهم کرد، مذبحهایی را که بر آنها بخور می‌سوزانید با خاک یکسان خواهم نمود، جسدهای شما را بر بتهای بی‌جانتان خواهم انداخت و از شما نفرت خواهم داشت."},{"book":"لاویان","chapter":"26","verse":"31","text":"شهرهایتان را ویران و مکانهای عبادتتان را خراب خواهم کرد. قربانی‌هایتان را نخواهم پذیرفت.26‏:31 عبری: «بوی خوشایند قربانیهای شما را نخواهم بویید.»"},{"book":"لاویان","chapter":"26","verse":"32","text":"آری، سرزمین شما را خالی از سکنه خواهم کرد به طوری که دشمنانتان در آنجا ساکن خواهند شد و از بلایی که بر سر شما آورده‌ام، حیران خواهند شد."},{"book":"لاویان","chapter":"26","verse":"33","text":"«بلای جنگ را بر شما خواهم فرستاد تا در میان قومها پراکنده شوید. سرزمین شما خالی و شهرهایتان خراب خواهند شد."},{"book":"لاویان","chapter":"26","verse":"34","text":"سرانجام در تمام سالهایی که شما در سرزمین دشمن در اسارت به سر می‌برید، زمین بایر خواهد ماند و از سالهای شَبّات خود برخوردار خواهد شد و استراحت خواهد کرد."},{"book":"لاویان","chapter":"26","verse":"35","text":"آری، زمین در تمام مدتی که متروک است استراحت خواهد کرد، استراحتی که در شَبّاتهای ایام سکونت شما از آن بی‌بهره بود."},{"book":"لاویان","chapter":"26","verse":"36","text":"«کاری می‌کنم که آن عده از شما هم که به سرزمین دشمن به اسارت رفته‌اید، در آنجا پیوسته در ترس و وحشت به سر برید. از صدای برگ درختی که باد آن را بر روی زمین حرکت می‌دهد پا به فرار خواهید گذاشت. به گمان اینکه دشمن در تعقیب شماست، خواهید گریخت و بر زمین خواهید افتاد."},{"book":"لاویان","chapter":"26","verse":"37","text":"آری، هر چند کسی شما را تعقیب نکند، پا به فرار خواهید گذاشت و در حین فرار روی هم خواهید افتاد، گویی از جنگ می‌گریزید؛ و توان مقابله با دشمن را نخواهید داشت."},{"book":"لاویان","chapter":"26","verse":"38","text":"در میان قومها هلاک خواهید شد و در میان دشمنانتان از پای در خواهید آمد."},{"book":"لاویان","chapter":"26","verse":"39","text":"آنهایی که باقی بمانند در سرزمین دشمن به خاطر گناهان خود و گناهان اجدادشان از بین خواهند رفت."},{"book":"لاویان","chapter":"26","verse":"40","text":"«ولی اگر به تقصیرات خود و تقصیرات پدرانشان اعتراف کنند، یعنی به خیانتی که به من ورزیده و به مخالفت با من برخاسته‌اند"},{"book":"لاویان","chapter":"26","verse":"41","text":"و من نیز به مخالفت با ایشان برخاسته و ایشان را به سرزمین دشمنانشان تبعید کرده‌ام؛ پس اگر دل نامختونِ ایشان فروتن شود و تقصیرات خود را بپذیرند،"},{"book":"لاویان","chapter":"26","verse":"42","text":"آنگاه دوباره وعده‌های خود را با ابراهیم و اسحاق و یعقوب به یاد خواهم آورد و به یاد سرزمین آنها خواهم افتاد،"},{"book":"لاویان","chapter":"26","verse":"43","text":"سرزمینی که متروک مانده، کشت نشده و استراحت یافته است. هر چند ایشان به خاطر رد کردن قوانین من و خوار شمردن فرایض من مجازات خواهند شد،"},{"book":"لاویان","chapter":"26","verse":"44","text":"ولی با وجود این من ایشان را در سرزمین دشمنانشان ترک نخواهم کرد و به کلی از بین نخواهم برد و عهد خود را با آنها نخواهم شکست، چون من یهوه، خدای ایشان هستم."},{"book":"لاویان","chapter":"26","verse":"45","text":"من عهدی را که با اجداد ایشان بستم به یاد خواهم آورد، زیرا من اجداد ایشان را پیش چشم تمام قومها از مصر بیرون آوردم تا خدای ایشان باشم. من یهوه هستم.»"},{"book":"لاویان","chapter":"26","verse":"46","text":"اینها احکام، قوانین و مقرراتی هستند که خداوند در کوه سینا توسط موسی به قوم اسرائیل داد."}]}