{"data":[{"book":"UThithu","chapter":"3","verse":"1","text":"Khumbuza abantu ukuba bazehlisele ngaphansi kwababusi, labaphathi, lokuba balalele, lokuba balungele ukwenza loba kuyini okuhle,"},{"book":"UThithu","chapter":"3","verse":"2","text":"lokunganyeyi muntu, lokuba lokuthula kanye lozwelo, kanye lokubonakalisa ukuzithoba okuqotho ebantwini bonke."},{"book":"UThithu","chapter":"3","verse":"3","text":"Ngesinye isikhathi lathi sake saba yiziwula, singalaleli, sikhohliswa njalo sithunjwe zinhlobo zonke zenkanuko kanye lenjabulo. Saphila phakathi kwenzondo lomhawu, sizondwa njalo sizondana."},{"book":"UThithu","chapter":"3","verse":"4","text":"Kodwa kwathi umusa lothando lukaNkulunkulu uMsindisi wethu sekubonakele,"},{"book":"UThithu","chapter":"3","verse":"5","text":"wasisindisa, hatshi ngenxa yezinto ezilungileyo esasizenzile kodwa ngenxa yesihawu sakhe. Wasisindisa ngokugeziswa kokuzalwa kutsha kanye lokuvuselelwa nguMoya oNgcwele"},{"book":"UThithu","chapter":"3","verse":"6","text":"amthela kakhulu phezu kwethu ngoJesu Khristu uMsindisi wethu"},{"book":"UThithu","chapter":"3","verse":"7","text":"ukuze kuthi sesilungiswe ngumusa wakhe, sibe zindlalifa silethemba lokuphila okulaphakade."},{"book":"UThithu","chapter":"3","verse":"8","text":"Leli yilizwi eliqotho. Njalo ngithanda ukuba izinto lezi uzigcizelele ukuze kuthi labo abathembele kuNkulunkulu bananzelele ukuzinikela ekwenzeni okuhle. Izinto lezi zinhle kakhulu njalo zilosizo ebantwini bonke."},{"book":"UThithu","chapter":"3","verse":"9","text":"Kodwa xwaya impikiswano yobuwula lezindaba zosendo kanye lemibango lengxabano mayelana lomthetho ngoba lokhu akulasizo njalo kuyize."},{"book":"UThithu","chapter":"3","verse":"10","text":"Umuntu oxabanisayo mlaye kanye, uphinde umlaye okwesibili. Emva kwalokho mxwaye."},{"book":"UThithu","chapter":"3","verse":"11","text":"Ungaba leqiniso ukuthi umuntu onjalo uxhwalile njalo uyisoni; nguye ozilahlayo yena ngokwakhe."},{"book":"UThithu","chapter":"3","verse":"12","text":"Ngingaze ngithumele u-Athemasi kumbe uThikhikhasi kuwe, kumele uzame ngamandla akho wonke ukuza kimi eNikhopholisi ngoba sengizimisele ukuhlala khona ebusika."},{"book":"UThithu","chapter":"3","verse":"13","text":"Yenza konke ongakwenza ukuba usize uZenasi igqwetha kanye lo-Apholo ohanjweni lwabo ubone ukuba balakho konke abakuswelayo."},{"book":"UThithu","chapter":"3","verse":"14","text":"Abantu bakithi kumele bafunde ukuzinikela ekwenzeni okuhle ukuze bagcwalise izinswelo zansuku zonke njalo bangaphili impilo eyize."},{"book":"UThithu","chapter":"3","verse":"15","text":"Bonke abalami bayakubingelela."}]}