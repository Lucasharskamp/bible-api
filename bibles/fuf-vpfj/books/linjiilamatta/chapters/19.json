{"data":[{"book":"LINJIILA MATTA","chapter":"19","verse":"1","text":"Ɓay wonii Iisaa gaynii ɗin yewtereeji, o iwi Jaliilu ɗon, o ari ka seraaji diiwal Yahuuda gaɗa Yurdayniwol."},{"book":"LINJIILA MATTA","chapter":"19","verse":"2","text":"Jamaa moolanaaɗo jokki mo. O sellini ɓe ɗon."},{"book":"LINJIILA MATTA","chapter":"19","verse":"3","text":"Onsay *Fariisiyaaɓe goo ɓadii mo fii ndarndagol mo, ɓe wi'i: «E hara no daganii goɗɗo accitugol ɓeyngu mun fii ko woni woo?»"},{"book":"LINJIILA MATTA","chapter":"19","verse":"4","text":"O jaabii ɓe, o wi'i: «On jangaali wonde ka fuɗɗoode, Taguɗo on tagii ɓe, o waɗi ɓe gorko e debbo,"},{"book":"LINJIILA MATTA","chapter":"19","verse":"5","text":"o daali: ‹Ko ɗun waɗi si gorko selay ben mun e yumma mun, humoo e ɓeyngu mun, onsay kamɓe ɗiɗo ɓe wona gooto.›"},{"book":"LINJIILA MATTA","chapter":"19","verse":"6","text":"Ɗun haray hinaa ɓe ɗiɗo hande kadi, kono ko gooto. Awa wota goɗɗo sendindir ko Alla hawtindiri kon.»"},{"book":"LINJIILA MATTA","chapter":"19","verse":"7","text":"Kono Fariisiyaaɓe ɓen landii mo, wi'i: «Ko honɗun non Muusaa yamirani accitoowo ɓeyngu mun woo yo waɗan mo kaydi sertigal, si o accita mo?»"},{"book":"LINJIILA MATTA","chapter":"19","verse":"8","text":"Kanko Iisaa o jaabii ɓe, o wi'i: «Ko sabu cattal mon ɓernde ngal waɗi si Muusaa newnani on accitugol rewɓe mon ɓen, kono ka fuɗɗoode hari hinaa non."},{"book":"LINJIILA MATTA","chapter":"19","verse":"9","text":"Kono mi andinii on, kala accituɗo ɓeyngu mun ƴetti goɗɗo goo, si wonaa hara on jeenu, haray ontigi jeenii.»"},{"book":"LINJIILA MATTA","chapter":"19","verse":"10","text":"Onsay taalibaaɓe makko ɓen wi'i mo: «Si tawii ko nii woniri hakkunde gorko e debbo, haray nafa alaa himo tigga.»"},{"book":"LINJIILA MATTA","chapter":"19","verse":"11","text":"O jaabii ɓe, o wi'i: «Wonaa fow jaɓata ngol kongol, kono ko yeɗaaɓe ɗun ɓen tun."},{"book":"LINJIILA MATTA","chapter":"19","verse":"12","text":"Ko fii no woodi mayraaɓe hara ko heɓidaaɓe e mun, no woodi woɓɓe kadi hara ko ɓe ɓujaaɓe, no woodi woɓɓe kadi hara ko ruuɗiiɓe fii laamu kammu ngun. On waawuɗo jaɓude yo jaɓu!»"},{"book":"LINJIILA MATTA","chapter":"19","verse":"13","text":"Onsay yimɓe ɓen addani mo paykoy, fii yo o *fawu juuɗe makko ɗen e makkoy, o du'anoo koy, kono taalibaaɓe ɓen toŋani ɓen."},{"book":"LINJIILA MATTA","chapter":"19","verse":"14","text":"Iisaa wi'i: «Tertee paykoy koy, wota on haɗu koy arugol e an, ko fii laamu kammu ngun ko sifa makkoy wonani.»"},{"book":"LINJIILA MATTA","chapter":"19","verse":"15","text":"Onsay o fawi juuɗe makko ɗen e makkoy, o du'anii koy, o iwi ɗon."},{"book":"LINJIILA MATTA","chapter":"19","verse":"16","text":"Goɗɗo goo kadi ɓadii Iisaa, wi'i mo: «Karamoko, hara ko honɗun e ko moƴƴi mi haani waɗude fii yo mi heɓoy *ngurndan poomayankejan ɗan?»"},{"book":"LINJIILA MATTA","chapter":"19","verse":"17","text":"Onsay Iisaa jaabii mo, wi'i: «Ko fii honɗun landortaa mi fii ko moƴƴi kon? Ko gooto pet moƴƴi. Si hiɗa faalaa naatude aljanna, ɗofto yamirooje ɗen.»"},{"book":"LINJIILA MATTA","chapter":"19","verse":"18","text":"O jaabii: «Honɗe?»"},{"book":"LINJIILA MATTA","chapter":"19","verse":"19","text":"teddinaa kadi yumma maa e ben maa"},{"book":"LINJIILA MATTA","chapter":"19","verse":"20","text":"On suka wi'i mo: «Miɗo waɗude ɗun fow. E hara ko honɗun ŋakkanimmi kadi?»"},{"book":"LINJIILA MATTA","chapter":"19","verse":"21","text":"Iisaa wi'i mo: «Si hiɗa faalaa wonude timmuɗo, yahu yeeyitaa ko marɗaa kon, okkaa miskinɓe ɓen, ɗun wonanoyte keyee ka kammuuli, onsay araa jokkaa mi.»"},{"book":"LINJIILA MATTA","chapter":"19","verse":"22","text":"Ɓay on suka nanii ɗin konguɗi, o yahi himo aani, ko fii hari himo alɗi fota."},{"book":"LINJIILA MATTA","chapter":"19","verse":"23","text":"Onsay Iisaa wi'i taalibaaɓe mun ɓen: «Ka haqiiqa mi andinii on, no sattani jom jawle ka o naata ka laamu kammu."},{"book":"LINJIILA MATTA","chapter":"19","verse":"24","text":"Mi andinii on kadi, no ɓuri weeɓande ngelooba ka mba rewa e wuddere meselal edii ka jom jawle naata ka *laamu Alla.»"},{"book":"LINJIILA MATTA","chapter":"19","verse":"25","text":"Ɓay taalibaaɓe ɓen nanii ɗun, ɓe ŋalɗi fota, ɓe wi'i: «E hara ko hombo dandoytee?»"},{"book":"LINJIILA MATTA","chapter":"19","verse":"26","text":"Iisaa ndaari ɓe, wi'i: «Ɗun waawantaako neɗɗanke, kono fow no waawanoo Alla.»"},{"book":"LINJIILA MATTA","chapter":"19","verse":"27","text":"Onsay Petruusu ƴetti haala kan, wi'i mo: «Awa e hino, men accii ko men jeyi kon fow, men jokkii on. Ko honno non woniranoyta men?»"},{"book":"LINJIILA MATTA","chapter":"19","verse":"28","text":"Iisaa jaabii ɓe, wi'i: «Ka haqiiqa mi andinii on, nde *Ɓii-Aaden on jooɗii ka jullere mun laamu darjinnde, tuma nde kala huunde no heyɗintinee, onon jokkunooɓe lan ɓen kadi, on jooɗoyto e julle laamu sappoo e ɗiɗi, laamoyoɗon *bolondaaji Isra'iila ɗin sappoo e ɗiɗi."},{"book":"LINJIILA MATTA","chapter":"19","verse":"29","text":"Awa kadi kala accuɗo suudu mun ndun e musiɓɓe mun ɓen e bandiraaɓe mun ɓen e yumma mun e ben mun e ɓiɓɓe mun ɓen e gese mun ɗen sabu innde an nden, o heɓoyay ko ɓuri ɗun laabi teemedere ka aduna ɗoo, o ronoyay kadi ngurndan poomayankejan ɗan."},{"book":"LINJIILA MATTA","chapter":"19","verse":"30","text":"Kono wonɓe yeeso buy wontiroyay ɓaawo, ɓaawooɓe ɓen wontiroya yeeso.»"}]}