{"data":[{"book":"Yɛtɛ sɔtɔɛ","chapter":"38","verse":"1","text":"A naxa sɛrɛxɛ gan daaxi sɛrɛxɛbade yailan kasiya wuri ra, naxan kuya nɔngɔn suuli, a igbo nɔngɔn suuli, a sɛɛti birin lan, a ite nɔngɔn saxan."},{"book":"Yɛtɛ sɔtɔɛ","chapter":"38","verse":"2","text":"A naxa feri naani yailan a tuxui birin ma, naxee findixi se keren na sɛrɛxɛbade ra. A naxa wure gbeeli maso na birin ma."},{"book":"Yɛtɛ sɔtɔɛ","chapter":"38","verse":"3","text":"A naxa sɛrɛxɛbade yirabase birin yailan wure gbeeli ra, alɔ xube sasee, pelie, pɔɔtie, sube sɔxɔsee, nun tundee tɛ sama naxee kui."},{"book":"Yɛtɛ sɔtɔɛ","chapter":"38","verse":"4","text":"A naxa se nde yailan wure gbeeli ra naxan sama tɛ xun ma, sube sama naxan fari. A naxa suxuse digilinxie wure gbeeli daaxi sa a tuxui ma,"},{"book":"Yɛtɛ sɔtɔɛ","chapter":"38","verse":"5","text":"alako a xa gbaku sɛrɛxɛbade kui a tagi."},{"book":"Yɛtɛ sɔtɔɛ","chapter":"38","verse":"6","text":"A naxa wuri kuyee yailan kasiya wuri ra wure gbeeli masoxi e ma."},{"book":"Yɛtɛ sɔtɔɛ","chapter":"38","verse":"7","text":"A naxa e raso suxuse digilinxi naanie kui sɛrɛxɛbade sɛɛti firinyie ma a xaninfe ra."},{"book":"Yɛtɛ sɔtɔɛ","chapter":"38","verse":"8","text":"A naxa hɔrɔmɔlingira ye sase xungbe nun a dɔxɔse yailan wure gbeeli ra, a naxan sɔtɔ ginɛe ra naxee nu malanma hɔrɔmɔlingira sode dɛ ra."},{"book":"Yɛtɛ sɔtɔɛ","chapter":"38","verse":"9","text":"A naxa tɛtɛ yailan suwa dugi ra. Tɛtɛ kuya nɔngɔn kɛmɛ yirefanyi mabiri ra."},{"book":"Yɛtɛ sɔtɔɛ","chapter":"38","verse":"10","text":"A naxa gɛrɛ dugi gbaku na wuri mɔxɔɲɛn ma, naxee tixi sanbunyi wure gbeeli daaxie ma. Na dugi suxusee naxa yailan gbeti ra."},{"book":"Yɛtɛ sɔtɔɛ","chapter":"38","verse":"11","text":"Tɛtɛ kuya nɔngɔn kɛmɛ kɔɔla fan mabiri ra. A naxa gɛrɛ dugi gbaku na wuri mɔxɔɲɛn ma, naxee tixi sanbunyi wure gbeeli daaxie ma. Na dugi suxusee xa yailan gbeti ra."},{"book":"Yɛtɛ sɔtɔɛ","chapter":"38","verse":"12","text":"Tɛtɛ igbo nɔngɔn tongo suuli sogegorode mabiri ra. A naxa gɛrɛ dugi gbaku na wuri fu ma, naxee tixi sanbunyi wure gbeeli daaxie ma."},{"book":"Yɛtɛ sɔtɔɛ","chapter":"38","verse":"13","text":"Tɛtɛ igbo nɔngɔn tongo suuli sogetede fan mabiri ra."},{"book":"Yɛtɛ sɔtɔɛ","chapter":"38","verse":"14","text":"A naxa gɛrɛ dugi gbaku sɛɛti ma wuri saxan ma, naxee tixi sanbunyi ma. Na kuyɛ nɔngɔn fu nun suuli."},{"book":"Yɛtɛ sɔtɔɛ","chapter":"38","verse":"15","text":"A naxa gɛrɛ dugi gbɛtɛ gbaku boore sɛɛti ma wuri saxan ma, naxee tixi sanbunyi ma. Na fan kuyɛ nɔngɔn fu nun suuli."},{"book":"Yɛtɛ sɔtɔɛ","chapter":"38","verse":"16","text":"Tɛtɛ naxa yailan suwa dugi ra."},{"book":"Yɛtɛ sɔtɔɛ","chapter":"38","verse":"17","text":"Wuri naxee tixi tɛtɛ ma, e tixi e sanbunyi wure gbeeli daaxie ma. Dugi suxusee fan na e ma naxee yailanxi gbeti ra."},{"book":"Yɛtɛ sɔtɔɛ","chapter":"38","verse":"18","text":"Tɛtɛ sode dɛ naxa yailan suwa dugi ra naxan masɔxɔxi gɛsɛ gɛrɛ daaxi, bulu daaxi, nun a gbeeli ra. Na dugi kuya nɔngɔn mɔxɔɲɛn, a ite nɔngɔn suuli, alɔ tɛtɛ dugi birin xa maite."},{"book":"Yɛtɛ sɔtɔɛ","chapter":"38","verse":"19","text":"A naxa na gbaku wuri naani ma, naxee tixi e sanbunyi wure gbeeli daaxie ma. Na dugi suxusee nun na wuri xunyie yailanxi gbeti ra."},{"book":"Yɛtɛ sɔtɔɛ","chapter":"38","verse":"20","text":"Hɔrɔmɔlingira nun tɛtɛ luuti xirima se naxee ma, nee birin yailan wure gbeeli nan na."},{"book":"Yɛtɛ sɔtɔɛ","chapter":"38","verse":"21","text":"Hɔrɔmɔlingira, seede walaxɛ na naxan kui, a wali dɛntɛgɛ nan yi ki. Lewi bɔnsɔɛ na wali raba Munsa xa yaamari nan bun ma. Haruna xa di, Itamari nan findi na wali yarerati ra."},{"book":"Yɛtɛ sɔtɔɛ","chapter":"38","verse":"22","text":"Besaleli, Uri xa di, Xuru xa mamadi, Yuda bɔnsɔɛ, naxa Alatala xa yaamari birin naba, a naxan masen Munsa bɛ."},{"book":"Yɛtɛ sɔtɔɛ","chapter":"38","verse":"23","text":"Oholiyabu, Axisamaki xa di, Dana bɔnsɔɛ, findi Besaleli malima nan na. A nu fata se masolide nun suwa dugi masɔxɔde gɛsɛ gɛrɛ daaxi, bulu daaxi, nun a gbeeli daaxi ra."},{"book":"Yɛtɛ sɔtɔɛ","chapter":"38","verse":"24","text":"Xɛɛma xasabi naxan nawalixi hɔrɔmɔlingira tife ra, naxan sɔtɔ hadiya ra, a lan kilo kɛmɛ solomanaani kilo tongo solomanaani nan ma hɔrɔmɔlingira maniyase sɛriyɛ ki ma."},{"book":"Yɛtɛ sɔtɔɛ","chapter":"38","verse":"25","text":"Gbeti xasabi naxan sɔtɔ mixi kɔntixie ra, na lan nɛ kilo wulu saxan kilo kɛmɛ solomasaxan nun tongo solofere nun suuli nan ma hɔrɔmɔlingira maniyase sɛriyɛ ki ma."},{"book":"Yɛtɛ sɔtɔɛ","chapter":"38","verse":"26","text":"Mixi wulu kɛmɛ senni mixi wulu saxan kɛmɛ suuli tongo suuli, naxee nu bara ɲɛ mɔxɔɲɛn sɔtɔ nun na xanbi, naxee kɔntixi Isirayilakae tagi, kankan naxa gbeti giramu senni fi hɔrɔmɔlingira maniyase sɛriyɛ ki ma."},{"book":"Yɛtɛ sɔtɔɛ","chapter":"38","verse":"27","text":"E naxa gbeti kilo wulu saxan kilo kɛmɛ naani raxunu wuri sanbunyi kɛmɛ yailanfe ra hɔrɔmɔlingira nun tɛtɛ bɛ. Wuri sanbun keren findi gbeti kilo tongo saxan nun naani nan na."},{"book":"Yɛtɛ sɔtɔɛ","chapter":"38","verse":"28","text":"Na kilo mɔxɔɲɛn naxan lu, na naxa yailan dugi nun wuri suxusee nun wuri xunyie ra."},{"book":"Yɛtɛ sɔtɔɛ","chapter":"38","verse":"29","text":"Wure gbeeli xasabi naxan sɔtɔ Isirayila xa hadiya ra, a lan kilo wulu firin kilo kɛmɛ naani nun solofere."},{"book":"Yɛtɛ sɔtɔɛ","chapter":"38","verse":"30","text":"E naxa a findi hɔrɔmɔlingira sode dɛ wuri sanbunyie ra, nun sɛrɛxɛbade wure gbeeli daaxi, nun na xa yirabase birin,"},{"book":"Yɛtɛ sɔtɔɛ","chapter":"38","verse":"31","text":"nun tɛtɛ wuri sanbunyie, nun a sode dɛ xa wuri sanbunyie, nun tɛtɛ maxirisee ra."}]}