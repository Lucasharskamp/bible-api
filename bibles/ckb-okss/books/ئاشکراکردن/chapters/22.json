{"data":[{"book":"ئاشکراکردن","chapter":"22","verse":"1","text":"پاشان فریشتەکە ڕووباری ئاوی ژیانی پیشاندام، پڕشنگدار وەک کریستاڵ، لە تەختی خودا و بەرخەکە و"},{"book":"ئاشکراکردن","chapter":"22","verse":"2","text":"بە ناوەڕاستی شەقامی شارەکەدا دەڕوات. لە هەردوو ڕۆخی ڕووبارەکەدا درەختی ژیان ڕوابوو کە دوازدە جار بەرهەم دەدات، هەر مانگە و بەرهەمێک. گەڵای درەختەکەش بۆ چاکبوونەوەی نەتەوەکانە."},{"book":"ئاشکراکردن","chapter":"22","verse":"3","text":"ئیتر هیچ نەفرەتێک نامێنێت. تەختی خودا و بەرخەکەش لەناو شارەکەدا دەبن، بەندەکانی خزمەتی دەکەن و"},{"book":"ئاشکراکردن","chapter":"22","verse":"4","text":"ڕووی دەبینن و ناوی لەسەر نێوچەوانیانە."},{"book":"ئاشکراکردن","chapter":"22","verse":"5","text":"لەوێ شەو دانایەت و پێویستییان بە چرا و ڕووناکی خۆر نابێت، چونکە یەزدانی پەروەردگار بەسەریاندا دەدرەوشێتەوە و بۆ هەتاهەتایە فەرمانڕەوایەتی دەکەن."},{"book":"ئاشکراکردن","chapter":"22","verse":"6","text":"پاشان پێی فەرمووم: «ئەم وشانە ڕاست و جێی متمانەن. خودای پەروەردگاری ڕۆحی پێغەمبەران، فریشتەکەی خۆی نارد تاکو ئەو شتانە پیشانی بەندەکانی خۆی بدات کە دەبێت زوو ڕووبدەن.»"},{"book":"ئاشکراکردن","chapter":"22","verse":"7","text":"«ئەوەتا بە پەلە دێم! خۆزگە دەخوازرێت بەوەی پێشبینییەکانی ئەم پەڕتووکە وشە بە وشە پەیڕەو دەکات.»"},{"book":"ئاشکراکردن","chapter":"22","verse":"8","text":"من یۆحەنام، ئەوەی کە ئەم شتانەم بینی و بیستم. کاتێک بینیم و بیستم، کەوتم بۆ ئەوەی لەبەرپێی ئەو فریشتەیە کڕنۆش ببەم کە ئەم شتانەی پیشاندەدام."},{"book":"ئاشکراکردن","chapter":"22","verse":"9","text":"جا پێی گوتم: «وا مەکە! منیش وەک تۆ بەندەی هاوکارتم، لەگەڵ خوشک و برا پێغەمبەرەکانت و ئەوانەی پەیامی ئەم پەڕتووکە پەیڕەو دەکەن. کڕنۆش بۆ خودا ببە!»"},{"book":"ئاشکراکردن","chapter":"22","verse":"10","text":"هەروەها پێی گوتم: «پەیامی پێشبینییەکانی ئەم پەڕتووکە مەشارەوە، چونکە کاتەکە نزیکە."},{"book":"ئاشکراکردن","chapter":"22","verse":"11","text":"ئەوەی ستەمکارە با هەر ستەم بکات، ئەوەی گڵاوە با هەر گڵاو بێت، ئەوەی ڕاستودروستە با هەر کاری ڕاستودروست بکات، ئەوەی پیرۆزیشە با هەر پیرۆز بێت."},{"book":"ئاشکراکردن","chapter":"22","verse":"12","text":"«ئەوەتا بە پەلە دێم! پاداشتی خۆم پێیە، تاکو پاداشتی هەرکەسێک بەگوێرەی کارەکەی بدەمەوە."},{"book":"ئاشکراکردن","chapter":"22","verse":"13","text":"من ئەلف و یێم، یەکەمین و دواهەمینم، سەرەتا و کۆتاییم."},{"book":"ئاشکراکردن","chapter":"22","verse":"14","text":"«خۆزگە دەخوازرێت بەوانەی جلەکانیان دەشۆن، تاکو مافیان لە درەختی ژیان هەبێت و لە دەرگاکانەوە بچنە ناو شارەکە."},{"book":"ئاشکراکردن","chapter":"22","verse":"15","text":"سەگەکان و جادووگەران و داوێنپیسان و بکوژان و بتپەرستان و هەموو درۆزن و ئەوانەی حەز لە درۆ دەکەن لە دەرەوە دەبن."},{"book":"ئاشکراکردن","chapter":"22","verse":"16","text":"«من عیسام، فریشتەکەمم نارد تاکو بەم شتانە شایەتی بۆ کڵێساکان بدەم. من لە ڕەگ و نەوەی داودم، ئەستێرەی بەیانی پڕشنگدار.»"},{"book":"ئاشکراکردن","chapter":"22","verse":"17","text":"ڕۆحی پیرۆز و بووک دەفەرموون: «وەرە!» ئەوەی گوێی لێیە با بڵێت: «وەرە!» ئەوەی تینوویەتی با بێت، ئەوەی دەیەوێت با بەخۆڕایی ئاوی ژیان ببات."},{"book":"ئاشکراکردن","chapter":"22","verse":"18","text":"من هەموو ئەوانە ئاگادار دەکەمەوە کە گوێیان لە وشەکانی پێشبینیی ئەم پەڕتووکە دەبێت، هەرکەسێک وشەیەک بۆ ئەم پێشبینییانە زیاد بکات ئەوا خودا ئەو دەردانەی لەسەر زیاد دەکات کە لەم پەڕتووکەدا نووسراون."},{"book":"ئاشکراکردن","chapter":"22","verse":"19","text":"ئەگەر کەسێکیش وشەیەکی پێشبینییەکانی ئەم پەڕتووکە بسڕێتەوە، خودا لە درەختی ژیان و لە شارە پیرۆزەکە بێبەشی دەکات، ئەوەی لەم پەڕتووکەدا نووسراوە."},{"book":"ئاشکراکردن","chapter":"22","verse":"20","text":"شایەتی ئەمانە دەفەرموێ: «بەڵێ، بە پەلە دێم.»"},{"book":"ئاشکراکردن","chapter":"22","verse":"21","text":"با نیعمەتی عیسای خاوەن شکۆ لەگەڵ هەمووتان بێت. ئامین."}]}