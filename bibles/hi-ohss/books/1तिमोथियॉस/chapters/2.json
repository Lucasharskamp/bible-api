{"data":[{"book":"1 तिमोथियॉस","chapter":"2","verse":"1","text":"इसलिये सबसे पहली विनती यह है कि सभी के लिए विनती, प्रार्थनाएं, दूसरों के लिए प्रार्थनाएं और धन्यवाद प्रस्तुत किए जाएं,"},{"book":"1 तिमोथियॉस","chapter":"2","verse":"2","text":"राजाओं तथा अधिकारियों के लिए कि हमारा जीवन सम्मान तथा परमेश्वर की भक्ति में शांति और चैन से हो."},{"book":"1 तिमोथियॉस","chapter":"2","verse":"3","text":"यह परमेश्वर, हमारे उद्धारकर्ता को प्रिय तथा ग्रहण योग्य है,"},{"book":"1 तिमोथियॉस","chapter":"2","verse":"4","text":"जिनकी इच्छा है कि सभी मनुष्यों का उद्धार हो तथा वे सच को उसकी भरपूरी में जानें."},{"book":"1 तिमोथियॉस","chapter":"2","verse":"5","text":"परमेश्वर एक ही हैं तथा परमेश्वर और मनुष्यों के मध्यस्थ भी एक ही हैं—देहधारी मसीह येशु,"},{"book":"1 तिमोथियॉस","chapter":"2","verse":"6","text":"जिन्होंने स्वयं को सबके छुटकारे के लिए बलिदान कर दिया—ठीक समय पर प्रस्तुत एक सबूत."},{"book":"1 तिमोथियॉस","chapter":"2","verse":"7","text":"इसी उद्देश्य के लिए मेरा चुनाव प्रचारक और प्रेरित के रूप में अन्यजातियों में विश्वास और सच्चाई की शिक्षा देने के लिए किया गया. मैं सच कह रहा हूं—झूठ नहीं."},{"book":"1 तिमोथियॉस","chapter":"2","verse":"8","text":"मैं चाहता हूं कि हर जगह सभाओं में पुरुष, बिना क्रोध तथा विवाद के, परमेश्वर को समर्पित हाथों को ऊपर उठाकर प्रार्थना किया करें."},{"book":"1 तिमोथियॉस","chapter":"2","verse":"9","text":"इसी प्रकार स्त्रियों का संवारना समय के अनुसार हो—शालीनता भरा तथा विवेकशील—सिर्फ बाल-सजाने तथा स्वर्ण, मोतियों या कीमती वस्त्रों से नहीं,"},{"book":"1 तिमोथियॉस","chapter":"2","verse":"10","text":"परंतु अच्छे कामों से, जो परमेश्वर भक्त स्त्रियों के लिए उचित है."},{"book":"1 तिमोथियॉस","chapter":"2","verse":"11","text":"स्त्री, मौन रहकर पूरी अधीनता में शिक्षा ग्रहण करे."},{"book":"1 तिमोथियॉस","chapter":"2","verse":"12","text":"मेरी ओर से स्त्री को पुरुष पर प्रभुता जताने और शिक्षा देने की आज्ञा नहीं है. वह मौन रहे."},{"book":"1 तिमोथियॉस","chapter":"2","verse":"13","text":"क्योंकि आदम की सृष्टि हव्वा से पहले हुई थी."},{"book":"1 तिमोथियॉस","chapter":"2","verse":"14","text":"छल आदम के साथ नहीं परंतु स्त्री के साथ हुआ, जो आज्ञा न मानने की अपराधी हुई."},{"book":"1 तिमोथियॉस","chapter":"2","verse":"15","text":"किंतु स्त्रियां संतान पैदा करने के द्वारा उद्धार प्राप्‍त करेंगी—यदि वे संयम के साथ विश्वास, प्रेम तथा पवित्रता में स्थिर रहती हैं."}]}