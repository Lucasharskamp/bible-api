{"data":[{"book":"Genesisi","chapter":"7","verse":"1","text":"Ipapo Jehovha akati kuna Noa, “Pindai muareka iwe nemhuri yako yose nokuti ndakuona iwe kuti wakarurama murudzi urwu."},{"book":"Genesisi","chapter":"7","verse":"2","text":"Utore mhando dzemhuka dzose dzakanaka nomwe nomwe, mukono nehadzi yayo uye mbiri mbiri pamhando dzose dzemhuka dzisina kunaka, mukono nehadzi yayo,"},{"book":"Genesisi","chapter":"7","verse":"3","text":"uyewo nomwe nomwe pamhando dzose dzeshiri, mukono nehadzi, kuti uraramise marudzi azvo akasiyana-siyana munyika yose."},{"book":"Genesisi","chapter":"7","verse":"4","text":"Mazuva manomwe kubva zvino ndichanayisa mvura panyika kwamazuva makumi mana nousiku makumi mana, uye ndichabvisa pamusoro penyika zvisikwa zvipenyu zvose zvandakaita.”"},{"book":"Genesisi","chapter":"7","verse":"5","text":"Uye Noa akaita zvose zvaakarayirwa naJehovha."},{"book":"Genesisi","chapter":"7","verse":"6","text":"Noa akanga ava namakore mazana matanhatu okuberekwa panguva yakanaya mvura yamafashamu panyika."},{"book":"Genesisi","chapter":"7","verse":"7","text":"Uye Noa navanakomana vake nomukadzi wake navakadzi vavanakomana vake vakapinda muareka kuti vapunyuke pamvura yamafashamu."},{"book":"Genesisi","chapter":"7","verse":"8","text":"Zviviri zviviri zvemhuka dzakanaka nedzisina kunaka, zviviri zviviri zveshiri nezvezvisikwa zvose zvinokambaira panyika,"},{"book":"Genesisi","chapter":"7","verse":"9","text":"mukono nehadzi, zvakauya kuna Noa ndokupinda muareka, sezvakanga zvarayirwa naMwari kuna Noa."},{"book":"Genesisi","chapter":"7","verse":"10","text":"Uye shure kwamazuva manomwe mvura yamafashamu yakasvika panyika."},{"book":"Genesisi","chapter":"7","verse":"11","text":"Mugore ramazana matanhatu roupenyu hwaNoa, pazuva regumi namanomwe romwedzi wechipiri, pazuva iro zvitubu zvose zvapakadzika zvakatubuka, uye masuo amafashamu okudenga akazarurwa."},{"book":"Genesisi","chapter":"7","verse":"12","text":"Uye mvura yakanaya panyika kwamazuva makumi mana nousiku makumi mana."},{"book":"Genesisi","chapter":"7","verse":"13","text":"Pazuva racho iroro, Noa navanakomana vake, Shemu, Hamu naJafeti, pamwe chete nomukadzi wake navakadzi vavanakomana vake vatatu, vakapinda muareka."},{"book":"Genesisi","chapter":"7","verse":"14","text":"Vakanga vane mhuka dzose dzesango namarudzi adzo, nezvipfuwo zvose namarudzi azvo neshiri dzose namarudzi adzo, nezvose zvina mapapiro."},{"book":"Genesisi","chapter":"7","verse":"15","text":"Zviviri zviviri pazvisikwa zvose zvino upenyu mazviri zvakauya kuna Noa zvikapinda muareka."},{"book":"Genesisi","chapter":"7","verse":"16","text":"Mhuka dzaipinda dzaiva mukono nehadzi pazvipenyu zvose, sezvakanga zvarayirwa Noa naMwari. Ipapo Jehovha akamupfigira mukati."},{"book":"Genesisi","chapter":"7","verse":"17","text":"Mafashamu akaramba achingouya panyika kwamazuva makumi mana, uye mvura sezvayakaramba ichiwanda yakasimudza areka pamusoro-soro penyika."},{"book":"Genesisi","chapter":"7","verse":"18","text":"Mvura zhinji yakasimuka uye ikawanda zvikuru panyika, uye areka ikayangarara pamusoro pemvura."},{"book":"Genesisi","chapter":"7","verse":"19","text":"Yakakwira kwazvo pamusoro penyika, uye makomo ose marefu ari pasi pedenga akafukidzwa."},{"book":"Genesisi","chapter":"7","verse":"20","text":"Mvura zhinji yakasimuka ikafukidza makomo kusvikira pamakubhiti gumi namashanu7:20 mamita angaita 6.9 kudzika kubva pamusoro pawo."},{"book":"Genesisi","chapter":"7","verse":"21","text":"Zvipenyu zvose zvinokambaira panyika zvakaparara, shiri, zvipfuwo, mhuka dzesango, zvisikwa zvose zvakafararira pamusoro penyika, namarudzi ose avanhu."},{"book":"Genesisi","chapter":"7","verse":"22","text":"Zvinhu zvose zvakanga zvino kufema kwoupenyu mumhino dzazvo panyika zvakafa."},{"book":"Genesisi","chapter":"7","verse":"23","text":"Zvinhu zvose zvipenyu zvaiva pamusoro penyika zvakaparadzwa, vanhu nemhuka, nezvisikwa zvinokambaira panyika neshiri dzedenga zvakaparadzwa kubva panyika. Noa bedzi ndiye akasiyiwa navaya vaiva naye muareka."},{"book":"Genesisi","chapter":"7","verse":"24","text":"Mvura zhinji yakafukidza nyika kwamazuva makumi mashanu."}]}