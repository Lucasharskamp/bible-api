{"data":[{"book":"Jeremia","chapter":"25","verse":"1","text":"Dit was het woord, dat in het vierde jaar van Jojakim, den zoon van Josias en koning van Juda, en het eerste jaar van Nabukodonosor, den koning van Babel, tot Jeremias over het hele volk van Juda gericht was,"},{"book":"Jeremia","chapter":"25","verse":"2","text":"en dat de profeet Jeremias voor het hele volk van Juda en al de bewoners van Jerusalem had gesproken:"},{"book":"Jeremia","chapter":"25","verse":"3","text":"Van het dertiende jaar van Josias, den zoon van Amon en koning van Juda, tot de dag van heden, drie en twintig jaar lang, is het woord van Jahweh tot mij gericht, en heb ik van de vroege morgen tot de late avond tot u gesproken; maar ge hebt niet gehoord."},{"book":"Jeremia","chapter":"25","verse":"4","text":"Bovendien heeft Jahweh ‘s morgens vroeg en ‘s avonds laat al zijn dienaars, de profeten, tot u gezonden; maar ge hebt niet gehoord, niet willen luisteren."},{"book":"Jeremia","chapter":"25","verse":"5","text":"Hij sprak: Bekeert u toch allen van uw boze handel en wandel; dan zult ge voor eeuwig blijven wonen op de grond, die Jahweh u en uw vaders heeft geschonken."},{"book":"Jeremia","chapter":"25","verse":"6","text":"Loopt geen vreemde goden na, om ze te dienen en te aanbidden, en tart Mij niet met het werk uwer handen, opdat Ik u geen onheil berokken."},{"book":"Jeremia","chapter":"25","verse":"7","text":"Maar ge hebt niet willen luisteren, is de godsspraak van Jahweh, en Mij getart met uw maaksels tot uw eigen schade."},{"book":"Jeremia","chapter":"25","verse":"8","text":"Daarom spreekt Jahweh der heirscharen: Omdat ge naar mijn woorden niet hebt geluisterd,"},{"book":"Jeremia","chapter":"25","verse":"9","text":"daarom heb Ik mijn dienaar Nabukodonosor, den koning van Babel, ontboden, en zal Ik alle volksstammen uit het noorden gaan halen, is de godsspraak van Jahweh, om ze los te laten op dit land en zijn bewoners, en op alle omliggende volken. Ik zal ze met de banvloek slaan, en ze tot een afschrik maken, tot een bespotting en eeuwige schande;"},{"book":"Jeremia","chapter":"25","verse":"10","text":"Ik zal uit hun midden de tonen van vreugde en blijdschap, de jubel van bruidegom en bruid, het knarsen van de molen en het licht van de lamp doen verdwijnen."},{"book":"Jeremia","chapter":"25","verse":"11","text":"Heel dit land zal een puinhoop worden en steppe, en deze volken zullen den koning van Babel dienstbaar worden, zeventig jaar lang."},{"book":"Jeremia","chapter":"25","verse":"12","text":"Maar als die zeventig jaar zijn verlopen, zal Ik den koning van Babel en dat volk zijn misdaad vergelden, is de godsspraak van Jahweh, het land der Chaldeën gaan straffen, en er een eeuwige steppe van maken."},{"book":"Jeremia","chapter":"25","verse":"13","text":"Dan zal Ik over dat land al mijn bedreigingen in vervulling doen gaan, die Ik er tegen heb uitgesproken, en alles wat in dit boek staat geschreven, en wat Jeremias over alle volken heeft voorspeld."},{"book":"Jeremia","chapter":"25","verse":"14","text":"Want ook zij zullen dienstbaar worden aan machtige volken en grote koningen: zo zal Ik ze hun daden vergelden en het werk hunner handen!"},{"book":"Jeremia","chapter":"25","verse":"15","text":"En nu spreekt Jahweh, de God van Israël, tot mij: Neem deze beker met de wijn van gramschap uit mijn hand, en laat alle volken er uit drinken, tot wie Ik u zend;"},{"book":"Jeremia","chapter":"25","verse":"16","text":"ze zullen hem drinken en waggelen, en dol worden door het zwaard, dat Ik op hen loslaat."},{"book":"Jeremia","chapter":"25","verse":"17","text":"Ik nam de beker uit de hand van Jahweh aan, en liet er alle volken uit drinken, tot wie Jahweh mij zond:"},{"book":"Jeremia","chapter":"25","verse":"18","text":"Jerusalem en de steden van Juda met hun koningen en magistraten, om er een puinhoop en een woestenij van te maken, een spot en een vloek, zoals ze op de dag van vandaag zijn geworden;"},{"book":"Jeremia","chapter":"25","verse":"19","text":"Farao, den koning van Egypte met zijn hovelingen en magistraten en heel zijn volk;"},{"book":"Jeremia","chapter":"25","verse":"20","text":"geheel de gemengde bevolking en alle koningen van het land van Oes; al de koningen van het land der Filistijnen met Asjkelon, Gaza, Ekron en wat er van Asjdod is overgebleven;"},{"book":"Jeremia","chapter":"25","verse":"21","text":"Edom, Moab en de Ammonieten;"},{"book":"Jeremia","chapter":"25","verse":"22","text":"alle koningen van Tyrus, alle koningen van Sidon met de koningen van het kustgebied aan de andere kant van de zee;"},{"book":"Jeremia","chapter":"25","verse":"23","text":"Dedan, Tema, Boez, met allen die zich de slapen scheren;"},{"book":"Jeremia","chapter":"25","verse":"24","text":"alle koningen van Arabië, met heel de gemengde bevolking, die de steppe bewoont;"},{"book":"Jeremia","chapter":"25","verse":"25","text":"alle koningen van Zimri, alle koningen van Elam en alle koningen van Medië;"},{"book":"Jeremia","chapter":"25","verse":"26","text":"alle koningen van het noorden, dichtbij of ver van elkander; alle koninkrijken op de oppervlakte der aarde; het laatst zal de koning van Sjesjak drinken."},{"book":"Jeremia","chapter":"25","verse":"27","text":"Ge moet hun zeggen: Zo spreekt Jahweh der heirscharen, Israëls God! Drinkt, tot ge er dronken van wordt en gaat braken, tot ge er bij neervalt en niet overeind kunt door het zwaard, dat Ik op u afzend."},{"book":"Jeremia","chapter":"25","verse":"28","text":"En wanneer ze weigeren, de beker van u aan te nemen en te drinken, dan moet ge hun zeggen: Zo spreekt Jahweh der heirscharen! Drinken zult ge!"},{"book":"Jeremia","chapter":"25","verse":"29","text":"Of denkt ge nog, dat ge gespaard blijft, terwijl Ik al begonnen ben, rampen te brengen over de stad, die naar mijn Naam is genoemd? Neen, ge blijft niet gespaard; want Ik heb het zwaard al ontboden tegen alle bewoners der aarde, is de godsspraak van Jahweh der heirscharen!"},{"book":"Jeremia","chapter":"25","verse":"30","text":"Ge moet hun dit alles profeteren, en tot hen zeggen: Jahweh brult uit de hoge, Laat zijn donder rollen uit zijn heilige woning; Hij buldert tegen zijn stede, Stoot een jubelkreet uit, als die de wijnpers treden, Tegen alle bewoners der aarde."},{"book":"Jeremia","chapter":"25","verse":"31","text":"De strijdkreet dreunt tot de grenzen der aarde, Want Jahweh gaat alle volken richten, Vonnis vellen over alle vlees: De bozen worden aan het zwaard geregen, Is de godsspraak van Jahweh!"},{"book":"Jeremia","chapter":"25","verse":"32","text":"Zo spreekt Jahweh der heirscharen: Zie, een jammer waart rond Van volk tot volk; Een geweldige storm barst los Uit de hoeken der aarde!"},{"book":"Jeremia","chapter":"25","verse":"33","text":"Dan zullen zij, die door Jahweh worden geslagen, Van het ene einde der aarde tot het andere liggen; Ze zullen niet worden betreurd, Niet worden verzameld, niet worden begraven, Maar dienen tot mest op het veld."},{"book":"Jeremia","chapter":"25","verse":"34","text":"Jammert herders en klaagt, Bestrooit u met as, gij leiders der schapen: Want uw tijd is gekomen, Om geslacht te worden en afgemaakt; Als vette bokken zult ge vallen."},{"book":"Jeremia","chapter":"25","verse":"35","text":"Dan zal er geen vluchten meer zijn voor de herders, Geen ontkomen voor de leiders der schapen;"},{"book":"Jeremia","chapter":"25","verse":"36","text":"Men zal de herders horen jammeren, De leiders der schapen horen klagen, Omdat Jahweh hun kudde vernielt."},{"book":"Jeremia","chapter":"25","verse":"37","text":"De vredige beemden liggen verwoest, Door Jahweh’s ziedende toorn;"},{"book":"Jeremia","chapter":"25","verse":"38","text":"De leeuw heeft zijn schuilplaats verlaten, Hun land is een steppe geworden Door het moordend zwaard!"}]}