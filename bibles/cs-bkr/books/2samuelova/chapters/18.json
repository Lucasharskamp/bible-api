{"data":[{"book":"2 Samuelova","chapter":"18","verse":"1","text":"Sečtl pak David lid, kterýž měl s sebou, a ustanovil nad nimi hejtmany a setníky."},{"book":"2 Samuelova","chapter":"18","verse":"2","text":"I uvedl David třetinu lidu v správu Joábovu, a třetinu v správu Abizai syna Sarvie, bratra Joábova, a třetinu v správu Ittai Gittejského. A řekl král lidu: I jáť také potáhnu s vámi."},{"book":"2 Samuelova","chapter":"18","verse":"3","text":"Ale lid řekl: Nikoli nepotáhneš; nebo jestliže bychom i utíkali, nebudouť na to velmi dbáti, aniž, by nás i polovici zbili, budou toho velmi vážiti. Ty sám zajisté jsi jako z nás deset tisíců, protož lépe bude, abys nám byl v městě ku pomoci."},{"book":"2 Samuelova","chapter":"18","verse":"4","text":"I řekl jim král: Což se vám za dobré vidí, učiním. Tedy stál král u brány, a všecken lid vycházel po stu a po tisíci."},{"book":"2 Samuelova","chapter":"18","verse":"5","text":"Přikázal pak král Joábovi a Abizai a Ittai, řka: Zacházejtež mi pěkně s synem Absolonem. A všecken lid slyšel, když přikazoval král všechněm hejtmanům o Absolonovi."},{"book":"2 Samuelova","chapter":"18","verse":"6","text":"A tak vytáhl lid do pole proti lidu Izraelskému, a byla bitva v lese Efraim."},{"book":"2 Samuelova","chapter":"18","verse":"7","text":"I poražen jest tu lid Izraelský od služebníků Davidových, a stala se tu porážka veliká v ten den až do dvadceti tisíců."},{"book":"2 Samuelova","chapter":"18","verse":"8","text":"Nebo když ta bitva rozšířila se po vší krajině, více pohubil lidu les, nežli jich požral meč toho dne."},{"book":"2 Samuelova","chapter":"18","verse":"9","text":"Potkal se pak Absolon s služebníky Davidovými. Kterýžto Absolon jel na mezku, (i podšel mezek pod hustý dub veliký), a uvázl za hlavu v stromu tom, tak že visel mezi nebem a zemí. Ale mezek, kterýž pod ním byl, odběhl pryč."},{"book":"2 Samuelova","chapter":"18","verse":"10","text":"To uzřev jeden, oznámil Joábovi, řka: Hle, viděl jsem Absolona, an visí na dubě."},{"book":"2 Samuelova","chapter":"18","verse":"11","text":"I řekl Joáb muži, kterýž mu to oznámil: Aj, viděls. Pročež jsi ho tam nesrazil na zem? A já bylť bych povinen dáti deset lotů stříbra a pás rytířský jeden."},{"book":"2 Samuelova","chapter":"18","verse":"12","text":"Odpověděl muž ten Joábovi: A já, bych i odečtených měl na ruce své tisíc lotů stříbra, nevztáhl bych ruky své na syna králova; nebo jsme slyšeli, kterak přikazoval král tobě a Abizai a Ittai, řka: Šetřte všickni syna mého Absolona;"},{"book":"2 Samuelova","chapter":"18","verse":"13","text":"Leč bych se dopustiti chtěl sám proti duši své nepravosti. Ale nebýváť nic tajno před králem, a ty bys sám proti mně stál."},{"book":"2 Samuelova","chapter":"18","verse":"14","text":"I řekl Joáb: Nebuduť se tu meškati s tebou. Protož vzav tři kopí do ruky své, vrazil je do Absolona, an ještě živ byl na dubě."},{"book":"2 Samuelova","chapter":"18","verse":"15","text":"A obskočivše Absolona deset služebníků, oděnců Joábových, bili jej a zabili."},{"book":"2 Samuelova","chapter":"18","verse":"16","text":"V tom zatroubil Joáb v troubu. I vrátil se lid od honění Izraele; nebo zdržel Joáb lid."},{"book":"2 Samuelova","chapter":"18","verse":"17","text":"A vzavše Absolona, uvrhli jej v tom lese do jámy veliké, a nametali na něj hromadu kamení velmi velikou. Ale všecken Izrael zutíkali jeden každý do stanů svých."},{"book":"2 Samuelova","chapter":"18","verse":"18","text":"(Absolon pak vzal byl a vyzdvihl sobě za života svého sloup v údolí královském; nebo byl řekl: Nemám syna, aby zůstala pamět jména mého. Protož nazval ten sloup jménem svým, kterýž slove místo Absolonovo až do dnešního dne.)"},{"book":"2 Samuelova","chapter":"18","verse":"19","text":"Tedy Achimaas syn Sádochův řekl: Medle, nechť běžím, abych zvěstoval králi, že ho vysvobodil Hospodin z ruky nepřátel jeho."},{"book":"2 Samuelova","chapter":"18","verse":"20","text":"I řekl jemu Joáb: Nebyl bys dnes dobrým poslem, ale oznámíš to jiného dne; dnes však neoznamuj, proto že syn králův umřel."},{"book":"2 Samuelova","chapter":"18","verse":"21","text":"Potom řekl Joáb k Chuzi: Jdiž, zvěstuj králi, co jsi viděl. A pokloniv se Chuzi Joábovi, běžel."},{"book":"2 Samuelova","chapter":"18","verse":"22","text":"Mluvil pak ještě Achimaas syn Sádochův, a řekl Joábovi: Buď, jak buď, medle, nechť já také běžím za Chuzi. Odpověděl Joáb: Proč bys ty běžel, synu můj, když nemáš, co bys dobrého zvěstoval?"},{"book":"2 Samuelova","chapter":"18","verse":"23","text":"I řekl: Buď, jak buď, poběhnu. Odpověděl mu: Běž. A tak běžel Achimaas cestou přímější a předběhl Chuzi."},{"book":"2 Samuelova","chapter":"18","verse":"24","text":"David pak seděl mezi dvěma branami. I vyšel strážný na vrch brány na zed, kterýž pozdvih očí svých, uzřel, a hle, muž běžel sám."},{"book":"2 Samuelova","chapter":"18","verse":"25","text":"Tedy volaje strážný, oznámil králi. I řekl král: Jest-liť sám, dobré poselství nese. A když ten šel předce a přibližoval se,"},{"book":"2 Samuelova","chapter":"18","verse":"26","text":"Uzřel ještě strážný muže druhého běžícího. I zavolal strážný na branného a řekl: Hle, opět muž běží sám. Tedy řekl král: I tenť v poselství běží."},{"book":"2 Samuelova","chapter":"18","verse":"27","text":"Řekl ještě strážný: Vidím běh prvního, jako běh Achimaasa syna Sádochova. I řekl král: Dobrýtě to muž, protož s dobrým poselstvím jde."},{"book":"2 Samuelova","chapter":"18","verse":"28","text":"Tedy volaje Achimaas, řekl králi: Pokoj tobě. A pokloniv se králi tváří svou k zemi, řekl: Požehnaný Hospodin Bůh tvůj, kterýž podmanil muže ty, kteříž pozdvihli rukou svých proti pánu mému králi."},{"book":"2 Samuelova","chapter":"18","verse":"29","text":"I řekl král: Dobře-li se má syn můj Absolon? Odpověděl Achimaas: Viděl jsem hluk veliký, když posílal služebníka králova Joáb, a mne služebníka tvého, ale nevím nic, co bylo."},{"book":"2 Samuelova","chapter":"18","verse":"30","text":"Jemuž řekl král: Odstup a stůj tamto. I odstoupil a stál."},{"book":"2 Samuelova","chapter":"18","verse":"31","text":"A v tom Chuzi přišed, řekl: Zvěstuje se pánu mému králi, že vysvobodil tě dnes Hospodin z ruky všech povstávajících proti tobě."},{"book":"2 Samuelova","chapter":"18","verse":"32","text":"Ale král řekl k Chuzi: Jest-liž živ syn můj Absolon? Odpověděl Chuzi: Nechť jsou tak, jako syn králův, nepřátelé pána mého krále, i všickni, kteříž povstávají proti tobě ke zlému."},{"book":"2 Samuelova","chapter":"18","verse":"33","text":"I zarmoutil se král, a vstoupiv do horního pokoje na bráně, plakal a jda, mluvil takto: Synu můj Absolone, synu můj, synu můj Absolone! Ó kdybych byl umřel za tebe, Absolone synu můj, synu můj!"}]}