{"data":[{"book":"Ezekieri","chapter":"16","verse":"1","text":"Shoko raJehovha rakasvika kwandiri richiti,"},{"book":"Ezekieri","chapter":"16","verse":"2","text":"“Mwanakomana womunhu, tsiura Jerusarema pamwe chete nezvinyangadzo zvaro"},{"book":"Ezekieri","chapter":"16","verse":"3","text":"uti, ‘Zvanzi naIshe Jehovha kuJerusarema: Madzitateguru ako nokwaakaberekerwa ndiko kunyika yeKenani; baba vako vakanga vari muAmori uye mai vako vakanga vari muHiti."},{"book":"Ezekieri","chapter":"16","verse":"4","text":"Pazuva rawakaberekwa rukuvhute rwako haruna kugurwa, uye hauna kushambidzwa nemvura kuti uchene, uye hauna kutongokwizwa nomunyu kana kuputirwa mumucheka."},{"book":"Ezekieri","chapter":"16","verse":"5","text":"Hakuna munhu akakunzwira tsitsi kana kuva nengoni newe kuti akuitire chinhu chimwe chezvinhu izvi. Asi, wakarasirwa kusango, nokuti musi wawakaberekwa iwe wakashorwa."},{"book":"Ezekieri","chapter":"16","verse":"6","text":"“ ‘Ipapo ndakapfuura napo ndikakuona uchipfakanyika uri muropa rako, uye pawakanga uvete ipapo uri muropa rako, ndakati kwauri, “Rarama!”"},{"book":"Ezekieri","chapter":"16","verse":"7","text":"Ndakakuita kuti ukure somuti wesango. Wakakura ukanyatsoumbika ukava ukomba hwakaisvonaka. Mazamu ako akakura nebvudzi rako rikakura, iyewe wakanga wakashama usina chinhu."},{"book":"Ezekieri","chapter":"16","verse":"8","text":"“ ‘Shure kwaizvozvo, ndakapfuura nepauri, uye pandakatarira pauri ndakaona kuti wakanga wakura pane zvorudo, ndikawarira rutivi rwenguo yangu pamusoro pako ndokukufukidza pakushama kwako. Ndakakupikira ndikaita sungano newe, ndizvo zvinotaura Ishe Jehovha, iwe ukava wangu."},{"book":"Ezekieri","chapter":"16","verse":"9","text":"“ ‘Ndakakushambidza nemvura uye ndikakugeza kubvisa ropa rako, ndokukuzodza mafuta."},{"book":"Ezekieri","chapter":"16","verse":"10","text":"Ndakakufukidza nezvakarukwa zvakanaka ndikakupfekedza shangu dzamatehwe."},{"book":"Ezekieri","chapter":"16","verse":"11","text":"Ndakakufukidza nomucheka wakaisvonaka ndikakufukidza mucheka uno murango unokosha. Ndakakushongedza noukomba: ndikaisa zvishongo zvomumaoko nouketani pamutsipa wako,"},{"book":"Ezekieri","chapter":"16","verse":"12","text":"uye ndakaisa mhete pamhuno yako, nemhete panzeve dzako uye nekorona yakanaka pamusoro wako."},{"book":"Ezekieri","chapter":"16","verse":"13","text":"Saka wakashongedzwa negoridhe nesirivha; nguo dzako dzaiva dzomucheka wakaisvonaka uye mucheka womutengo mukuru nomucheka wakarukwa. Zvokudya zvako zvaiva zvoupfu hwakatsetseka, nouchi namafuta omuorivhi. Wakabva wanaka chose ukasimukira kusvikira wava mambokadzi."},{"book":"Ezekieri","chapter":"16","verse":"14","text":"Mukurumbira wokunaka kwako wakapararira pakati pendudzi, nokuti kubwinya kwandakaisa pamusoro pako kwakaita kuti kunaka kwako kuve kwangu, ndizvo zvinotaura Ishe Jehovha."},{"book":"Ezekieri","chapter":"16","verse":"15","text":"“ ‘Asi iwe wakavimba norunako rwako ukashandisa mbiri yako kuti uve chifeve. Wakazadza munhu wose akapfuura napauri noufeve uye nokuda kworunako rwako ukava wake."},{"book":"Ezekieri","chapter":"16","verse":"16","text":"Wakatora dzimwe nhumbi dzako ukashongedza nzvimbo dzakakwirira, kwawakaramba uchiitira ufeve hwako. Zvinhu zvakadaro hazvifaniri kuitika uye hazvifaniri kutomboitwa."},{"book":"Ezekieri","chapter":"16","verse":"17","text":"Wakatorazve ukomba hwezvishongo zvakaisvonaka zvandakakupa, ukomba hwakaitwa negoridhe nesirivha, uye ukazviitira zvifananidzo zvechirume ndokuita ufeve nazvo."},{"book":"Ezekieri","chapter":"16","verse":"18","text":"Uye wakatora nguo dzako dzakarukwa kuti ufukidze zvifananidzo, uye ukapira mafuta angu ezvinonhuhwira pamberi pazvo."},{"book":"Ezekieri","chapter":"16","verse":"19","text":"Uyezve zvokudya zvandakakupa, upfu hwakatsetseka, mafuta omuorivhi nouchi zvandakakupa kuti udye, wakazvipira sezvinonhuhwira pamberi pazvo. Izvozvo ndizvo zvakaitika, ndizvo zvinotaura Ishe Jehovha."},{"book":"Ezekieri","chapter":"16","verse":"20","text":"“ ‘Uye wakatora vanakomana navanasikana vawakaberekera ini ukavabayira sezvokudya kuzvifananidzo. Ko, ufeve hwako hwakanga husina kuringana here?"},{"book":"Ezekieri","chapter":"16","verse":"21","text":"Wakauraya vana vangu ukavabayira kuzvifananidzo."},{"book":"Ezekieri","chapter":"16","verse":"22","text":"Mumabasa ako ose anonyangadza hauna kurangarira mazuva ouduku hwako, pawakanga usina kupfeka usina chinhu, uchikava-kava uri muropa rako."},{"book":"Ezekieri","chapter":"16","verse":"23","text":"“ ‘Nhamo! Une nhamo iwe, ndizvo zvinotaura Ishe Jehovha. Pamusoro pokumwe kuipa kwako kwose,"},{"book":"Ezekieri","chapter":"16","verse":"24","text":"wakazvivakira nzvimbo yakakwirira ukazviitira shongwe refu pazvivara zvose zvomusha."},{"book":"Ezekieri","chapter":"16","verse":"25","text":"Wakavaka shongwe dzako refu panotangira nzira dzose dzomumusha ndokuderedza runako rwako, uchipira muviri wako nokuwanza kupata kwako kuna ani zvake aipfuura napauri."},{"book":"Ezekieri","chapter":"16","verse":"26","text":"Wakaita ufeve navaIjipita, vawakavakidzana navo ivo vazere noruchiva, ukamutsa kutsamwa kwangu, nokuwanda kwokupata kwako."},{"book":"Ezekieri","chapter":"16","verse":"27","text":"Saka ndakatambanudza ruoko rwangu kuti ndikurwise ndikatapudza nyika yako; ndikakuisa pasi pokukara kwavavengi vako, vanasikana vavaFiristia, ivo vakavhundutswa namafambiro ako."},{"book":"Ezekieri","chapter":"16","verse":"28","text":"Wakaitazve ufeve navaAsiria, nokuti wakanga usingagoni kuguta; kunyange shure kwaizvozvo hauna kumbogutsikana nazvo."},{"book":"Ezekieri","chapter":"16","verse":"29","text":"Ipapo wakawanza kupata kwako kuti kubatanidzire Bhabhironi, nyika yavashambadziri, asi kunyange naizvozvi hauna kugutsikana."},{"book":"Ezekieri","chapter":"16","verse":"30","text":"“ ‘Unoshayiwa simba sei, ndizvo zvinotaura Ishe Jehovha, paunoita zvinhu izvi zvose, zvinoitwa nechifeve chisinganyari."},{"book":"Ezekieri","chapter":"16","verse":"31","text":"Pawakavaka nzvimbo dzakakwirira pamavambo enzira dzose dzomumusha ndokuzviitira shongwe refu pazvivara zvose, wakanga usingaiti sechifeve, nokuti wakashora muripo."},{"book":"Ezekieri","chapter":"16","verse":"32","text":"“ ‘Iwe chifeve chomukadzi! Unoshuva vatorwa kupinda murume wako!"},{"book":"Ezekieri","chapter":"16","verse":"33","text":"Chifeve chimwe nechimwe chinogamuchira muripo, asi iwe unopa zvipo kuvadiwa vako vose, nokuvafufura kuti vauye kwauri vachibva kwose kwose nokuda kwokupata kwako kusina unhu."},{"book":"Ezekieri","chapter":"16","verse":"34","text":"Saka iwe wakasiyana navamwe pakufeva kwako; hakuna anokumhanyira nokuda kwokupata kwako. Iwe wakasiyana chose, nokuti ndiwe unopa muripo uye iwe hauna chaunopiwa."},{"book":"Ezekieri","chapter":"16","verse":"35","text":"“ ‘Naizvozvo, iwe chifeve, chinzwa shoko raJehovha!"},{"book":"Ezekieri","chapter":"16","verse":"36","text":"Zvanzi naIshe Jehovha: Nokuda kwokuti wakadurura pfuma yako nokufukura kusasimira kwako mukupata kwako navadiwa vako, uye nokuda kwezvifananidzo zvako zvose zvinonyangadza, uye nokuda kwokuti wakavapa ropa ravana vako,"},{"book":"Ezekieri","chapter":"16","verse":"37","text":"Naizvozvo ndichaunganidza vadiwa vako vose, vawaifara navo, vaya vawaida navaya vawaivenga. Ndichavaunganidza kubva kwose kwose kuti vakurwise uye ndichakufukura pamberi pavo uye vachaona kusasimira kwako kwose."},{"book":"Ezekieri","chapter":"16","verse":"38","text":"Ndichakutonga nomutongo wavakadzi vanoita ufeve navanoteura ropa; ndichauyisa pamusoro pako ropa rokutsiva kwehasha dzangu negodo rokutsamwa kwangu."},{"book":"Ezekieri","chapter":"16","verse":"39","text":"Ipapo ndichakuisa mumaoko avadiwa vako, uye vachakoromora nzvimbo dzako dzakakwirira vagoparadza shongwe dzako refu. Vachakubvisa nguo dzako vagotora ukomba hwako hwakanaka vagokusiya usina kupfeka wakashama."},{"book":"Ezekieri","chapter":"16","verse":"40","text":"Vachauya nemhomho yavanhu kuti izokurwisa, vachakutema namabwe nokukubvamburanya neminondo yavo."},{"book":"Ezekieri","chapter":"16","verse":"41","text":"Vachapisa dzimba dzako nokukuranga pamberi pavakadzi vazhinji. Ndichagumisa ufeve hwako, uye hauchazoripirizve vadiwa vako."},{"book":"Ezekieri","chapter":"16","verse":"42","text":"Ipapo hasha dzangu pamusoro pako dzichaserera uye godo rokutsamwa kwangu richabva kwauri; ndichadzikama uye handingatsamwizve."},{"book":"Ezekieri","chapter":"16","verse":"43","text":"“ ‘Nokuti hauna kurangarira mazuva ouduku hwako asi wakanditsamwisa nezvinhu zvose izvi, zvirokwazvo ndichauyisa pamusoro pako zvawakaita, ndizvo zvinotaura Ishe Jehovha. Ko, hauna kuwedzera unzenza pane mamwe mabasa ako ose anonyangadza here?"},{"book":"Ezekieri","chapter":"16","verse":"44","text":"“ ‘Munhu wose achataura tsumo achareva tsumo iyi pamusoro pako: “Sezvakaita mai ndizvo zvakaita mwanasikana.”"},{"book":"Ezekieri","chapter":"16","verse":"45","text":"Iwe uri mwanasikana chaiye wamai vako, vakashora murume wavo navana vavo; uye uri mununʼuna chaiye wamadzikoma ako, akashora varume vavo navana vavo. Mai vako vakanga vari muHiti uye baba vako vari muAmori."},{"book":"Ezekieri","chapter":"16","verse":"46","text":"Mukoma wako akanga ari Samaria, akanga achigara kumusoro kwako navanasikana vake; uye mununʼuna wako, akanga achigara kurutivi rwezasi kwako navanasikana vake, akanga ari Sodhomu."},{"book":"Ezekieri","chapter":"16","verse":"47","text":"Hauna kungofamba nenzira dzavo chete nokutevedzera zvinonyangadza zvavo, asi iwe munzira dzako dzose wakakurumidza kuva wakashata chose kupfuura ivo."},{"book":"Ezekieri","chapter":"16","verse":"48","text":"Zvirokwazvo noupenyu hwangu, ndizvo zvinotaura Ishe Jehovha, mununʼuna wako Sodhomu navanasikana vake havana kumboita zvawakaita iwe nezvakaitwa navanasikana vako."},{"book":"Ezekieri","chapter":"16","verse":"49","text":"“ ‘Zvino ichi ndicho chaiva chivi chomununʼuna wako Sodhomu: Iye navanasikana vake, vaizvikudza vaidyisa uye vaiva vasina hanya; havana kubatsira varombo navanoshayiwa."},{"book":"Ezekieri","chapter":"16","verse":"50","text":"Vakanga vana manyawi uye vaiita zvinhu zvinonyangadza pamberi pangu. Naizvozvo ndakavarasa sezvamunoona."},{"book":"Ezekieri","chapter":"16","verse":"51","text":"Samaria harina kuita hafu yezvivi zvawakaita iwe. Iwe wakaita zvinhu zvinonyangadza kupfuura zvavakaita ivo, uye wakaita kuti vanunʼuna vako vange vakarurama nokuda kwezvinhu izvi zvawakaita iwe."},{"book":"Ezekieri","chapter":"16","verse":"52","text":"Takura kunyadziswa kwako iwe, nokuti wakavigira mununʼuna wako kururamisirwa. Nokuti zvivi zvako zvakanga zvichinyadzisa chose kupinda zvavo, ivo vanoratidzika kunge vakarurama kupfuura iwe. Saka zvino, chinyara uye zvitakurire nyadzi dzako, nokuti wakaita kuti mununʼuna wako ave akarurama."},{"book":"Ezekieri","chapter":"16","verse":"53","text":"“ ‘Kunyange zvakadaro hazvo, ndichadzosazve pfuma yeSodhomu navanasikana varo neyeSamaria navanasikana varo, uye pfuma yako pamwe chete navo,"},{"book":"Ezekieri","chapter":"16","verse":"54","text":"kuitira kuti ugotakura nyadzi dzako ugonyara pane zvose zvawakaita uchivanyaradza."},{"book":"Ezekieri","chapter":"16","verse":"55","text":"Uye vanunʼuna vako, ivo Sodhomu navanasikana vake neSamaria navanasikana vake, uye iwe navanasikana vako muchadzokera pane zvavaiva kare."},{"book":"Ezekieri","chapter":"16","verse":"56","text":"Haungazomborevi nezvomununʼuna wako Sodhomu pazuva rokuzvikudza kwako,"},{"book":"Ezekieri","chapter":"16","verse":"57","text":"kuipa kwako kusati kwafukurwa. Kunyange zvino, uri kusekwa izvozvi navanasikana veEdhomu navavakidzani varo vose, uye vanasikana veFiristia, navose vakakupoteredza vanokushora."},{"book":"Ezekieri","chapter":"16","verse":"58","text":"Uchazvitakurira zvibereko zvounzenza hwako namabasa ako anonyangadza, ndizvo zvinotaura Jehovha."},{"book":"Ezekieri","chapter":"16","verse":"59","text":"“ ‘Zvanzi naIshe Jehovha: Ndichakuitira zvakakufanira, nokuti wakazvidza mhiko dzangu nokuputsa sungano yangu."},{"book":"Ezekieri","chapter":"16","verse":"60","text":"Asi hazvo ndicharangarira sungano yandakaita newe pamazuva ouduku hwako, ndigosimbisa sungano isingaperi newe."},{"book":"Ezekieri","chapter":"16","verse":"61","text":"Ipapo ucharangarira nzira dzako ugonyora paunogamuchira vanunʼuna vako, vose vakuru kwauri uye navaduku kwauriwo. Ndichavapa kwauri savanasikana, asi kwete nokuda kwesungano yangu newe."},{"book":"Ezekieri","chapter":"16","verse":"62","text":"Saka ndichasimbisa sungano yangu newe, uye uchaziva kuti ndini Jehovha."},{"book":"Ezekieri","chapter":"16","verse":"63","text":"Ipapo, kana ndayanana newe pane zvose zvawakaita, ucharangarira ugonyara uye ugozorega kushamisa muromo wako nokuda kwokuninipiswa kwako, ndizvo zvinotaura Ishe Jehovha.’ ”"}]}