{"data":[{"book":"Efezským","chapter":"6","verse":"1","text":"Děti, poslouchejte své rodiče. Tak to má u křesťanů být, to se líbí Bohu."},{"book":"Efezským","chapter":"6","verse":"2","text":"„Važ si svého otce a své matky.“ To je první z Desatera přikázání, které slibuje odměnu:"},{"book":"Efezským","chapter":"6","verse":"3","text":"„…aby se ti dobře vedlo a abys dlouho žil na zemi.“"},{"book":"Efezským","chapter":"6","verse":"4","text":"A vy, rodiče, veďte své děti v kázni, ale nedrážděte je k zlosti a užívejte ve výchově takových prostředků, které schvaluje Pán, hlavně dobrých podnětů a rad."},{"book":"Efezským","chapter":"6","verse":"5","text":"Vy, podřízení, poslouchejte své představené uctivě a svěřené úkoly plňte s upřímným přesvědčením a ochotně, jako by vám je ukládal Kristus."},{"book":"Efezským","chapter":"6","verse":"6-7","text":"Ne tedy jen když jste na očích, ale i když vás nikdo nekontroluje."},{"book":"Efezským","chapter":"6","verse":"8","text":"Pamatujte: za vykonané dobro dostane od Pána každý svou odměnu, ať poslouchal nebo poroučel."},{"book":"Efezským","chapter":"6","verse":"9","text":"Tak i vy, nadřízení, zacházejte se svými podřízenými ve stejném duchu. Nestrašte je výhružkami. Mějte na paměti, že i nad vámi je kdosi, kdo vás bude volat k zodpovědnosti, Petra jako Pavla."},{"book":"Efezským","chapter":"6","verse":"10","text":"A ještě toto: silní budete jen ve spojení s Kristem – pak bude jeho veliká moc i ve vás."},{"book":"Efezským","chapter":"6","verse":"11","text":"Ozbrojte se až po zuby Boží výzbrojí, abyste mohli čelit ďáblovým nástrahám."},{"book":"Efezským","chapter":"6","verse":"12","text":"Vždyť boj není namířen proti lidem, nýbrž proti silám neviditelné duchovní říše, proti mocnostem zla a tmy, které ovládají vztahy mezi lidmi a národy."},{"book":"Efezským","chapter":"6","verse":"13","text":"Ať tedy ve vaší výzbroji nechybí nic z Božího arzenálu – jen tak odoláte útoku nepřítele, až udeří."},{"book":"Efezským","chapter":"6","verse":"14","text":"Pásem, na němž visí váš meč, ať je pravda a vaším brněním bezúhonný život."},{"book":"Efezským","chapter":"6","verse":"15","text":"Zavažte si boty a buďte připraveni vykročit s radostnou zprávou o Božím pokoji."},{"book":"Efezským","chapter":"6","verse":"16","text":"Vírou jako štítem odrážejte střely ďáblovy."},{"book":"Efezským","chapter":"6","verse":"17","text":"Přilbou ať je vám jistota konečného vítězství. Jedinou zbraň máte k útoku, a to je meč Božího slova."},{"book":"Efezským","chapter":"6","verse":"18","text":"Ptáte se, jak to všechno získáte? Je jenom jedna cesta: Modlete se dnes a denně, Duch Boží je připraven vám pomáhat. Modlete se za křesťany všude na světě a také za mne se přimlouvejte,"},{"book":"Efezským","chapter":"6","verse":"19","text":"abych vždy dostal od Boha pravé slovo a abych mohl beze strachu hlásat pravdu o Kristu, pro kterou jsem teď právě v okovech."},{"book":"Efezským","chapter":"6","verse":"20","text":"Modlete se, abych i tady ve vězení mohl statečně splnit své poslání."},{"book":"Efezským","chapter":"6","verse":"21","text":"Bratr Tychikus vám o mně poví všechno ostatní. Je to můj milovaný a věrný pomocník v Božím díle."},{"book":"Efezským","chapter":"6","verse":"22","text":"Proto jsem poslal právě jeho, aby vám o nás podal zprávu a tak vás povzbudil."},{"book":"Efezským","chapter":"6","verse":"23-24","text":"Kéž vám, drazí, Bůh Otec i Ježíš Kristus, náš Pán, dá svůj pokoj, lásku a víru, kéž dá svou milost všem, kdo Ježíše Krista z celého srdce milují."}]}