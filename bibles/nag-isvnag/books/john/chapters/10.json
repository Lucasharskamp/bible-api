{"data":[{"book":"John","chapter":"10","verse":"1","text":"“Hosa pora Moi tumikhan ke kobo, kun mer rakha dorja pora na ghusikena dusra rasta pora ghusi bo etu to chor aru dokait ase."},{"book":"John","chapter":"10","verse":"2","text":"Kintu jun dorja pora ghusi bo tai he mer laga roikhya ase."},{"book":"John","chapter":"10","verse":"3","text":"Tai karone dorjate rukhi thaka manu pora dorja khuli dibo. Aru mer khan tai laga awaj hunibo, aru tai nijor mer khan laga naam mati kene bahar te loijai thake."},{"book":"John","chapter":"10","verse":"4","text":"Aru jitia tai mer khan ke bahar kori loise, tai eitu khan laga age jai thake, aru mer khan piche ahi thake, kelemane eitu khan tai laga awaj jane."},{"book":"John","chapter":"10","verse":"5","text":"Aru taikhan najana manu laga piche najabo, kintu polai jabo, kelemane taikhan eitu khan laga awaj nachine.”"},{"book":"John","chapter":"10","verse":"6","text":"Jisu pora etu dristanto taikhan ke koise, kintu taikhan Tai ki koise etu laga motlob bujhi bo para nai."},{"book":"John","chapter":"10","verse":"7","text":"Titia Jisu taikhan ke aru koise, “Hosa pora Moi tumikhan ke kobo, Moi he mer khan laga dorja ase."},{"book":"John","chapter":"10","verse":"8","text":"Moi pora age te jiman ahise, sob chor aru dokait ase, kintu mer khan pora taikhan ke huna nai."},{"book":"John","chapter":"10","verse":"9","text":"Moi he dorja ase, jodi kunba Moi dwara ghusi bo, tai poritran pabo, aru bhitor bahar aha juwa koribo, aru dana pabo."},{"book":"John","chapter":"10","verse":"10","text":"Chor khali chor kori bole nohoi kintu morai dibole aru biya kori bole ahe10.10 Yate chor to Saitan ke mati ase.. Moi aha to taikhan jibon pabole aru etu ke bhi bisi bhorta thaka jibon dibo karone ahise."},{"book":"John","chapter":"10","verse":"11","text":"Moi bhal mer roikhya ase. Bhal mer roikhya to mer khan karone nijor jibon di diye."},{"book":"John","chapter":"10","verse":"12","text":"Hoile bhi ekjon hajira kora manu to roikhya nohoi, aru mer khan laga malik bhi nohoi. Tai kitia rong kutta aha dikhe, mer khan ke chari kene polai jai, aru rang-kutta he mer khan ke dhori loijai, aru mer khan ke ephale-uphale polabo diye."},{"book":"John","chapter":"10","verse":"13","text":"Kelemane tai hajira kora manu ase etu karone polai jai, tai mer khan karone chinta nathaki."},{"book":"John","chapter":"10","verse":"14","text":"Moi bhal mer roikhya ase, aru Moi nijor mer khan ke jane, aru Moi laga mer khan bhi Moike jane."},{"book":"John","chapter":"10","verse":"15","text":"Jineka Baba Moike jane, Moi bhi Baba ke jane, aru Moi mer khan karone Moi laga nijor jibon di ase."},{"book":"John","chapter":"10","verse":"16","text":"Aru Ami laga dusra mer khan bhi ase jun khan etu mer ghor te nathake. Taikhan ke bhi Moi anibo lage, aru taikhan Moi laga awaj hunibo, aru titia sob mer khan ekta hoi jabo aru mer roikhya bhi ekjon he thakibo."},{"book":"John","chapter":"10","verse":"17","text":"Moi laga Baba Moike etu nimite morom kore: kelemane Moi nijor laga jibon dise aru bhi wapas loi lobo karone."},{"book":"John","chapter":"10","verse":"18","text":"Kun bhi etu Moi pora chingibo napare, kintu Moi he nijorke di ase. Ami laga jibon dibole aru loi lobole bhi Moi adhikar ase, etu hukum Moi laga Baba pora paise.”"},{"book":"John","chapter":"10","verse":"19","text":"Etu kotha karone Yehudi khan laga majote aru kotha namila hoise, aru apaste bhag hoise."},{"book":"John","chapter":"10","verse":"20","text":"Aru bisi manu koi, “Tai logote bhoot ase, aru tai pagala ase. Kile apuni khan tai laga kotha huni ase?”"},{"book":"John","chapter":"10","verse":"21","text":"Aru dusra koise, “Etu kotha eneka manu laga nohoi jun logote bhoot thakise. Bhoot pora andha laga suku khuli dibo pare naki?”"},{"book":"John","chapter":"10","verse":"22","text":"Aru etu somoite Jerusalem sheher te Samarpan laga Purbb asele. Aru etu thanda din thakise,"},{"book":"John","chapter":"10","verse":"23","text":"aru Jisu to Solomon laga veranda kowa jagate aha juwa kori thakise."},{"book":"John","chapter":"10","verse":"24","text":"Titia kunba Yehudi khan Taike gheri loise, aru koise, “Apuni kiman deri amikhan ke chinta te rakhibole ase? Jodi Apuni Khrista ase koile amikhan ke koi dibi.”"},{"book":"John","chapter":"10","verse":"25","text":"Jisu taikhan ke jowab dise, “Moi tumikhan ke koi dise, aru tumikhan biswas kora nai. Ki kaam Moi laga Baba naam te kori ase, etu he Moi laga sakhi di ase."},{"book":"John","chapter":"10","verse":"26","text":"Kintu tumikhan biswas nakore kelemane tumikhan Ami laga mer nohoi."},{"book":"John","chapter":"10","verse":"27","text":"Ami laga mer khan Ami laga awaj hune; Moi taikhan ke jane, aru taikhan Ami laga piche ahe."},{"book":"John","chapter":"10","verse":"28","text":"Aru Moi taikhan ke anondo jibon diye, aru taikhan kitia bhi namoribo, aru kun bhi taikhan ke Ami laga hath pora chingi loijabo na paribo."},{"book":"John","chapter":"10","verse":"29","text":"Ami laga Baba, Jun he etu sob Moike dise, Tai sob pora dangor ase, aru kun bhi Baba laga hath pora taikhan ke chingibo na paribo."},{"book":"John","chapter":"10","verse":"30","text":"Moi aru Moi laga Baba ekjon ase,"},{"book":"John","chapter":"10","verse":"31","text":"Titia Yehudi khan Taike mari bole pathor uthaise."},{"book":"John","chapter":"10","verse":"32","text":"Jisu taikhan ke jowab dise, “Moi pora tumikhan ke Moi laga Baba laga bhal kaam bisi dikhai dise. Kuntu kaam karone tumikhan Moike pathor mari bole hoise?”"},{"book":"John","chapter":"10","verse":"33","text":"Yehudi khan Taike jowab dise, “Bhal kaam karone amikhan Apuni ke pathor mari bole nohoi, kintu Isor ke ninda kora, aru tumi manu hoi kene, nije ke Isor bonai thaka karone.”"},{"book":"John","chapter":"10","verse":"34","text":"Jisu taikhan ke jowab dise, “Etu tumikhan niyom te likha nai, ‘Moi koise, “Tumikhan bhi Isor ase’”?"},{"book":"John","chapter":"10","verse":"35","text":"Jodi Tai tumikhan ke Isor koile, jun khan logote Isor laga kotha ponchise, - aru Shastro laga kotha khan to bhangi jabole nohoi,-"},{"book":"John","chapter":"10","verse":"36","text":"tumikhan Taike koi ase jun Baba he alag bonai kene duniya te pathai dise, ‘Tumi ninda kori ase,’ kelemane Moi koise, ‘Moi Isor laga Putro ase’?"},{"book":"John","chapter":"10","verse":"37","text":"Jodi Moi Ami Baba laga kaam nakore, to Moike biswas na koribi."},{"book":"John","chapter":"10","verse":"38","text":"Kintu jodi Moi kaam kori thakile bhi, tumikhan Moike biswas nokorile, kaam to saikene biswas kori lobi, titia tumikhan jani lobo aru biswas kori lobo Baba pora Moi bhitor te ase aru Moi Tai bhitor te ase.”"},{"book":"John","chapter":"10","verse":"39","text":"Karone taikhan aru bhi Taike dhori bole korise, kintu Tai taikhan hath pora ulai jaise."},{"book":"John","chapter":"10","verse":"40","text":"Aru Tai Jordan nodi paar jaga, kot te John prothom baptizma di thakisele, ta te jai kene thaki jaise."},{"book":"John","chapter":"10","verse":"41","text":"Titia bisi manu Jisu logote ahi koise, “John to eku chihna dikha diya nai, kintu John pora etu manu laga ki kotha koise, etu sob hosa ase.”"},{"book":"John","chapter":"10","verse":"42","text":"Aru ta te bisi manu Taike biswas kori loise."}]}