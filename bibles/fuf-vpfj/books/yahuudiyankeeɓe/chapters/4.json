{"data":[{"book":"YAHUUDIYANKEEƁE","chapter":"4","verse":"1","text":"Ko ɗun waɗi, yeru fodaari fii naatugol ka fowtaare makko no lutti, haray hulen wota goɗɗo e mon aru e tawdeede e ronkooɓe naatude ɓen."},{"book":"YAHUUDIYANKEEƁE","chapter":"4","verse":"2","text":"Ko fii Kibaaru Moƴƴo on feɲɲinanaama en, wano ɓeya non, kono kongol ngol ɓe heɗii ngol nafaali ɓe huunde, ko fii ko ɓe nanunoo kon, ɓe jaɓiraano gomɗinal."},{"book":"YAHUUDIYANKEEƁE","chapter":"4","verse":"3","text":"Kono enen gomɗinɓe ɓen, en naatay e nden fowtaare nde o innunoo wonde:"},{"book":"YAHUUDIYANKEEƁE","chapter":"4","verse":"4","text":"Ko fii himo daali nokku goo ka bindi fii ɲalaande jeeɗiɗaɓere nden wonde:"},{"book":"YAHUUDIYANKEEƁE","chapter":"4","verse":"5","text":"Himo daali kadi fahin ɗoo:"},{"book":"YAHUUDIYANKEEƁE","chapter":"4","verse":"6","text":"Nde tawnoo no heddanii woɓɓe goo fii naatoygol ton, e hin-le kadi attinooɓe hendaade Kibaaru Moƴƴo on kaɲun naataano sabu angal gomɗinal maɓɓe ngal,"},{"book":"YAHUUDIYANKEEƁE","chapter":"4","verse":"7","text":"e yeeso ɗun buy Allaahu on daaluno kadi iwrude e Daawuuda, o toɗɗii ɲalaande, o inni nden «hande», wano siforanoo non dow ɗoo:"},{"book":"YAHUUDIYANKEEƁE","chapter":"4","verse":"8","text":"Si tawiino Yaasuwa"},{"book":"YAHUUDIYANKEEƁE","chapter":"4","verse":"9","text":"Awa jaka no lutti *ɲalaande fowteteende e mun fii jamaa Alla on."},{"book":"YAHUUDIYANKEEƁE","chapter":"4","verse":"10","text":"Ko fii kala naatuɗo ka fowtaare Alla, o fowtoto kadi e golle makko ɗen, wano Alla fowtornoo ɗe mun ɗen non."},{"book":"YAHUUDIYANKEEƁE","chapter":"4","verse":"11","text":"Awa etoɗen naatugol ka fowtaare makko ɗon, fii wota hay gooto falju, jokka ɓe ɗoftaaki ɓen."},{"book":"YAHUUDIYANKEEƁE","chapter":"4","verse":"12","text":"Ko fii, daaluyee Alla on ko wuuruɗo duncoowo, himo weli ɓuri kaafa ka mbelɗe ɗiɗi, ko naatayɗo haa hakkunde ruuhu e wonkii, e hakkunde jokke e mbuso, o ɲaawa mbeleeɗe e miijooji ɓernde."},{"book":"YAHUUDIYANKEEƁE","chapter":"4","verse":"13","text":"Alaa ko tagaa ko o yi'ataa, fow no wallinaa, waɗaa e kene yeeso on mo hunoytoɗen."},{"book":"YAHUUDIYANKEEƁE","chapter":"4","verse":"14","text":"Ɓay hiɗen mari hooreejo mawɗo *yottinooɓe sadaka ka Alla, taƴituɗo kammuuli ɗin, ɗun ko Iisaa *Ɓiɗɗo Alla on, catoɗen e qirritannde gomɗinal men ngal."},{"book":"YAHUUDIYANKEEƁE","chapter":"4","verse":"15","text":"Ko fii en maraa yottinoowo mawɗo mo waawataa faamude lo'ere men nden, kono o ndarndoranooma wano men non e ɗi fow, e hoore o waɗaali junuubu."},{"book":"YAHUUDIYANKEEƁE","chapter":"4","verse":"16","text":"Awa ɓadoren hoolaare ka jullere laamu, ka sulfu on heɓoytoo ton, fii no heɓiren yurmeende e moƴƴere ko wonana en ballal fewndo haanani en."}]}