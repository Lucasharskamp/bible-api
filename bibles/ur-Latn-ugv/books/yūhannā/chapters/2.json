{"data":[{"book":"Yūhannā","chapter":"2","verse":"1","text":"Tīsre din Galīl ke gāṅw Qānā meṅ ek shādī huī. Īsā kī māṅ wahāṅ thī"},{"book":"Yūhannā","chapter":"2","verse":"2","text":"aur Īsā aur us ke shāgirdoṅ ko bhī dāwat dī gaī thī."},{"book":"Yūhannā","chapter":"2","verse":"3","text":"Mai ḳhatm ho gaī to Īsā kī māṅ ne us se kahā, “Un ke pās mai nahīṅ rahī.”"},{"book":"Yūhannā","chapter":"2","verse":"4","text":"Īsā ne jawāb diyā, “Ai ḳhātūn, merā āp se kyā wāstā? Merā waqt abhī nahīṅ āyā.”"},{"book":"Yūhannā","chapter":"2","verse":"5","text":"Lekin us kī māṅ ne naukaroṅ ko batāyā, “Jo kuchh wuh tum ko batāe wuh karo.”"},{"book":"Yūhannā","chapter":"2","verse":"6","text":"Wahāṅ patthar ke chhih maṭke paṛe the jinheṅ Yahūdī dīnī ġhusl ke lie istemāl karte the. Har ek meṅ taqrīban 100 liṭar kī gunjāish thī."},{"book":"Yūhannā","chapter":"2","verse":"7","text":"Īsā ne naukaroṅ se kahā, “Maṭkoṅ ko pānī se bhar do.” Chunāṅche unhoṅ ne unheṅ labālab bhar diyā."},{"book":"Yūhannā","chapter":"2","verse":"8","text":"Phir us ne kahā, “Ab kuchh nikāl kar ziyāfat kā intazām chalāne wāle ke pās le jāo.” Unhoṅ ne aisā hī kiyā."},{"book":"Yūhannā","chapter":"2","verse":"9","text":"Jyoṅ hī ziyāfat kā intazām chalāne wāle ne wuh pānī chakhā jo mai meṅ badal gayā thā to us ne dūlhe ko bulāyā. (Use mālūm na thā ki yih kahāṅ se āī hai, agarche un naukaroṅ ko patā thā jo use nikāl kar lāe the.)"},{"book":"Yūhannā","chapter":"2","verse":"10","text":"Us ne kahā, “Har mezbān pahle achchhī qism kī mai pīne ke lie pesh kartā hai. Phir jab logoṅ ko nashā chaṛhnī lage to wuh nisbatan ghaṭiyā qism kī mai pilāne lagtā hai. Lekin āp ne achchhī mai ab tak rakh chhoṛī hai.”"},{"book":"Yūhannā","chapter":"2","verse":"11","text":"Yoṅ Īsā ne Galīl ke Qānā meṅ yih pahlā ilāhī nishān dikhā kar apne jalāl kā izhār kiyā. Yih dekh kar us ke shāgird us par īmān lāe."},{"book":"Yūhannā","chapter":"2","verse":"12","text":"Is ke bād wuh apnī māṅ, apne bhāiyoṅ aur apne shāgirdoṅ ke sāth Kafarnahūm ko chalā gayā. Wahāṅ wuh thoṛe din rahe."},{"book":"Yūhannā","chapter":"2","verse":"13","text":"Jab Yahūdī Īd-e-Fasah qarīb ā gaī to Īsā Yarūshalam chalā gayā."},{"book":"Yūhannā","chapter":"2","verse":"14","text":"Baitul-muqaddas meṅ jā kar us ne dekhā ki kaī log us meṅ gāy-bail, bheṛeṅ aur kabūtar bech rahe haiṅ. Dūsre mez par baiṭhe ġhairmulkī sikke Baitul-muqaddas ke sikkoṅ meṅ badal rahe haiṅ."},{"book":"Yūhannā","chapter":"2","verse":"15","text":"Phir Īsā ne rassiyoṅ kā koṛā banā kar sab ko Baitul-muqaddas se nikāl diyā. Us ne bheṛoṅ aur gāy-bailoṅ ko bāhar hāṅk diyā, paise badalne wāloṅ ke sikke bikher die aur un kī mezeṅ ulaṭ dīṅ."},{"book":"Yūhannā","chapter":"2","verse":"16","text":"Kabūtar bechne wāloṅ ko us ne kahā, “Ise le jāo. Mere Bāp ke ghar ko manḍī meṅ mat badlo.”"},{"book":"Yūhannā","chapter":"2","verse":"17","text":"Yih dekh kar Īsā ke shāgirdoṅ ko kalām-e-muqaddas kā yih hawālā yād āyā ki “Tere ghar kī ġhairat mujhe khā jāegī.”"},{"book":"Yūhannā","chapter":"2","verse":"18","text":"Yahūdiyoṅ ne jawāb meṅ pūchhā, “Āp hameṅ kyā ilāhī nishān dikhā sakte haiṅ tāki hameṅ yaqīn āe ki āp ko yih karne kā iḳhtiyār hai?”"},{"book":"Yūhannā","chapter":"2","verse":"19","text":"Īsā ne jawāb diyā, “is maqdis ko ḍhā do to maiṅ ise tīn din ke andar dubārā tāmīr kar dūṅgā.”"},{"book":"Yūhannā","chapter":"2","verse":"20","text":"Yahūdiyoṅ ne kahā, “Baitul-muqaddas ko tāmīr karne meṅ 46 sāl lag gae the aur āp use tīn din meṅ tāmīr karnā chāhte haiṅ?”"},{"book":"Yūhannā","chapter":"2","verse":"21","text":"Lekin jab Īsā ne “Is maqdis” ke alfāz istemāl kie to is kā matlab us kā apnā badan thā."},{"book":"Yūhannā","chapter":"2","verse":"22","text":"Us ke murdoṅ meṅ se jī uṭhne ke bād us ke shāgirdoṅ ko us kī yih bāt yād āī. Phir wuh kalām-e-muqaddas aur un bātoṅ par īmān lāe jo Īsā ne kī thīṅ."},{"book":"Yūhannā","chapter":"2","verse":"23","text":"Jab Īsā Fasah kī Īd ke lie Yarūshalam meṅ thā to bahut-se log us ke peshkardā ilāhī nishānoṅ ko dekh kar us ke nām par īmān lāne lage."},{"book":"Yūhannā","chapter":"2","verse":"24","text":"Lekin us ko un par etamād nahīṅ thā, kyoṅki wuh sab ko jāntā thā."},{"book":"Yūhannā","chapter":"2","verse":"25","text":"Aur use insān ke bāre meṅ kisī kī gawāhī kī zarūrat nahīṅ thī, kyoṅki wuh jāntā thā ki insān ke andar kyā kuchh hai."}]}