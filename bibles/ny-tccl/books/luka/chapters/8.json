{"data":[{"book":"Luka","chapter":"8","verse":"1","text":"Zitatha izi, Yesu anayendayenda kuchoka mzinda wina kupita wina ndiponso mudzi wina kupita wina, akulalikira Uthenga Wabwino wa ufumu wa Mulungu. Ophunzira ake khumi ndi awiri aja anali naye,"},{"book":"Luka","chapter":"8","verse":"2","text":"komanso akazi ena amene anachiritsidwa ku mizimu yoyipa ndi matenda: Mariya, wotchedwa Magadalena, amene mwa iye munatuluka ziwanda zisanu ndi ziwiri;"},{"book":"Luka","chapter":"8","verse":"3","text":"Yohana mkazi wa Kuza, woyangʼanira mʼnyumba ya Herode; Suzana; ndi ena ambiri analinso. Akazi awa ankawathandiza ndi chuma chawo."},{"book":"Luka","chapter":"8","verse":"4","text":"Anthu ambiri ankasonkhana, ndipo pamene anthu ankabwera kwa Yesu kuchokera ku midzi, Iye anawawuza fanizo ili,"},{"book":"Luka","chapter":"8","verse":"5","text":"“Mlimi anapita kukafesa mbewu zake. Akufesa mbewuzo, zina zinagwa mʼmbali mwa njira; zinapondedwa, ndipo mbalame zamlengalenga zinadya."},{"book":"Luka","chapter":"8","verse":"6","text":"Zina zinagwa pa thanthwe, ndipo pamene zinamera, zinafota chifukwa panalibe chinyezi."},{"book":"Luka","chapter":"8","verse":"7","text":"Mbewu zina zinagwera pakati pa minga, zinakulira pamodzi ndi mingazo ndipo zinalepheretsa mmerawo kukula."},{"book":"Luka","chapter":"8","verse":"8","text":"Mbewu zina zinagwera pa nthaka yabwino. Zinamera ndipo zinabala mowirikiza 100 kuposa zimene zinafesedwa zija.”"},{"book":"Luka","chapter":"8","verse":"9","text":"Ophunzira ake anamufunsa tanthauzo lake la fanizolo."},{"book":"Luka","chapter":"8","verse":"10","text":"Iye anati, “Kudziwa zinsinsi za ufumu wa Mulungu kwapatsidwa kwa inu, koma kwa ena ndimawayankhula mʼmafanizo kuti,"},{"book":"Luka","chapter":"8","verse":"11","text":"“Tanthauzo la fanizoli ndi ili: Mbewu ndi mawu a Mulungu."},{"book":"Luka","chapter":"8","verse":"12","text":"Mbewu za mʼmbali mwa njira ndi anthu amene amamva mawu, ndipo kenaka mdierekezi amabwera ndi kuchotsa mawuwo mʼmitima mwawo kuti asakhulupirire ndi kupulumutsidwa."},{"book":"Luka","chapter":"8","verse":"13","text":"Mbewu za pa thanthwe ndi anthu amene amalandira mawu mwachimwemwe pamene akumva, koma mawuwo sazika mizu. Iwo amakhulupirira kwa kanthawi, koma pa nthawi ya mayesero, amagwa."},{"book":"Luka","chapter":"8","verse":"14","text":"Mbewu zimene zinagwa pakati pa minga zikuyimira anthu amene amamva mawu, koma akamayenda mʼnjira zawo amatsamwitsidwa ndi zodandaulitsa za moyo uno, chuma ndi zosangalatsa, ndipo iwo samakhwima."},{"book":"Luka","chapter":"8","verse":"15","text":"Koma mbewu za pa nthaka yabwino zikuyimira anthu amene ali ndi mtima woona ndi wabwino, amene amamva mawu nawasunga, ndipo amalimbikira mpaka amabala zipatso."},{"book":"Luka","chapter":"8","verse":"16","text":"“Palibe amayatsa nyale ndi kuyibisa mu mtsuko kapena kuyika pansi pa bedi. Koma mʼmalo mwake, amayika pa choyikapo chake, kuti anthu olowamo aone kuwala."},{"book":"Luka","chapter":"8","verse":"17","text":"Pakuti palibe kanthu kobisika kamene sikadzawululika, ndipo palibe kanthu kophimbika kamene sikadzadziwika kapena kuonetsedwa poyera."},{"book":"Luka","chapter":"8","verse":"18","text":"Choncho ganizirani mozama. Iye amene ali nazo adzapatsidwa zambiri, iye amene alibe, ngakhale chimene akuganiza kuti ali nacho adzalandidwa.”"},{"book":"Luka","chapter":"8","verse":"19","text":"Tsopano amayi ndi abale a Yesu anabwera kudzamuona Iye, koma analephera kuti afike pafupi ndi Iye chifukwa cha gulu la anthu."},{"book":"Luka","chapter":"8","verse":"20","text":"Wina anamuwuza Iye kuti, “Amayi ndi abale anu ayima kunja, akufuna kukuonani.”"},{"book":"Luka","chapter":"8","verse":"21","text":"Yesu anayankha kuti, “Amayi ndi abale anga ndi amene amamva mawu a Mulungu ndi kumachita zimene mawuwo akunena.”"},{"book":"Luka","chapter":"8","verse":"22","text":"Tsiku lina Yesu anati kwa ophunzira ake, “Tiyeni tiwolokere tsidya lina la nyanja.” Ndipo analowa mʼbwato nanyamuka."},{"book":"Luka","chapter":"8","verse":"23","text":"Akuwoloka, Iye anagona tulo. Namondwe wamkulu anayamba pa nyanja, ndipo bwatolo linayamba kudzaza ndi madzi ndipo anali pa chiopsezo chachikulu."},{"book":"Luka","chapter":"8","verse":"24","text":"Ophunzira anapita ndi kukamudzutsa Iye, nati, “Ambuye, Ambuye, ife tikumira!”"},{"book":"Luka","chapter":"8","verse":"25","text":"Iye anafunsa ophunzira ake kuti, “Chikhulupiriro chanu chili kuti?”"},{"book":"Luka","chapter":"8","verse":"26","text":"Iwo anawolokera ku chigawo cha Gerasa chimene chili tsidya lina la nyanja kuchokera ku Galileya."},{"book":"Luka","chapter":"8","verse":"27","text":"Yesu ataponda pa mtunda, anakumana ndi munthu wogwidwa ndi ziwanda wochokera mu mzindawo. Kwa nthawi yayitali munthuyu sanavale zovala kapena kukhala mʼnyumba, koma amakhala ku manda."},{"book":"Luka","chapter":"8","verse":"28","text":"Iye ataona Yesu, anakuwa nagwa pa mapazi ake akufuwula kwambiri kuti, “Mukufuna chiyani ndi ine, Yesu Mwana wa Mulungu Wammwambamwamba? Ndikupemphani Inu, musandizunze ine!”"},{"book":"Luka","chapter":"8","verse":"29","text":"Pakuti Yesu analamula mzimu woyipawo kuti utuluke mwa munthuyo. Kawirikawiri umamugwira iye, ndipo ngakhale anali womangidwa ndi unyolo dzanja ndi mwendo ndi kuti ankamuyangʼanira, koma amadula maunyolo akewo ndipo ziwanda zimamutengera kumalo a yekha."},{"book":"Luka","chapter":"8","verse":"30","text":"Yesu anamufunsa kuti, “Dzina lako ndani?”"},{"book":"Luka","chapter":"8","verse":"31","text":"Ndipo ziwandazo zimamupempha mobwerezabwereza kuti asazitumize ku dzenje la mdima."},{"book":"Luka","chapter":"8","verse":"32","text":"Gulu lalikulu la nkhumba limadya pamenepo mʼmbali mwa phiri. Ziwandazo zinamupempha Yesu kuti azilole kuti zikalowe mu nkhumbazo ndipo Iye anazilola."},{"book":"Luka","chapter":"8","verse":"33","text":"Ziwanda zija zitatuluka mwa munthuyo, zinakalowa mwa nkhumbazo, ndipo gulu lonselo linathamangira ku mtsetse ndi kukalowa mʼnyanja ndi kumira."},{"book":"Luka","chapter":"8","verse":"34","text":"Oweta nkhumbazo ataona zimene zinachitikazo, anathamanga ndi kukanena izi mu mzinda ndi ku madera a ku midzi."},{"book":"Luka","chapter":"8","verse":"35","text":"Ndipo anthu anapita kukaona zimene zinachitika. Atafika kwa Yesu, anapeza munthu amene anatulutsidwa ziwanda uja atakhala pa mapazi a Yesu, atavala ndipo ali ndi nzeru zake; ndipo iwo anachita mantha."},{"book":"Luka","chapter":"8","verse":"36","text":"Amene anaona izi anawuza anthu mmene munthu wogwidwa ndi ziwandayo anachiritsidwira."},{"book":"Luka","chapter":"8","verse":"37","text":"Kenaka anthu onse a ku chigawo cha Gerasa anamupempha Yesu kuti achoke kwa iwo, chifukwa anadzazidwa ndi mantha. Choncho Iye analowa mʼbwato nachoka."},{"book":"Luka","chapter":"8","verse":"38","text":"Munthu amene anatulutsidwa ziwanda uja, anapempha Yesu kuti apite nawo, koma Yesu anamubweza nati,"},{"book":"Luka","chapter":"8","verse":"39","text":"“Bwerera kwanu kafotokoze zimene Mulungu wakuchitira.” Ndipo munthuyo anachoka ndi kukanena ku mzinda wonsewo zimene Yesu anamuchitira iye."},{"book":"Luka","chapter":"8","verse":"40","text":"Yesu atabwerera, gulu lalikulu la anthu linamulandira, chifukwa onse ankamuyembekezera."},{"book":"Luka","chapter":"8","verse":"41","text":"Nthawi yomweyo munthu wotchedwa Yairo, woweruza wa mu sunagoge, anabwera ndi kugwa pa mapazi a Yesu, namupempha Iye kuti apite ku nyumba kwake,"},{"book":"Luka","chapter":"8","verse":"42","text":"chifukwa mwana wake yekhayo wamkazi, kamtsikana ka zaka khumi ndi ziwiri, kanali pafupi kufa."},{"book":"Luka","chapter":"8","verse":"43","text":"Ndipo pomwepo panali mayi wina amene ankataya magazi kwa zaka khumi ndi ziwiri, koma panalibe wina akanamuchiritsa."},{"book":"Luka","chapter":"8","verse":"44","text":"Iye anafika kumbuyo kwake ndi kukhudza mothera mwa chovala chake, ndipo nthawi yomweyo magazi ake analeka kutuluka."},{"book":"Luka","chapter":"8","verse":"45","text":"Yesu anafunsa kuti, “Wandikhudza ndani?”"},{"book":"Luka","chapter":"8","verse":"46","text":"Koma Yesu anati, “Wina wandikhudza; ndikudziwa chifukwa mphamvu yachoka mwa Ine.”"},{"book":"Luka","chapter":"8","verse":"47","text":"Ndipo mayiyo podziwa kuti sanathe kuchoka wosadziwika, anabwera akunjenjemera ndipo anagwa pa mapazi a Yesu. Pamaso pa anthu onse, anafotokoza chifukwa chimene anamukhudzira Iye ndi mmene iye anachiritsidwira nthawi yomweyo."},{"book":"Luka","chapter":"8","verse":"48","text":"Kenaka anati kwa iye, “Mwana wamkazi, chikhulupiriro chako chakuchiritsa. Pita mu mtendere.”"},{"book":"Luka","chapter":"8","verse":"49","text":"Pamene Yesu ankayankhulabe, munthu wina anabwera kuchokera ku nyumba ya Yairo, woweruza wa ku sunagoge uja. Iye anati, “Mwana wanu wa mkazi wamwalira, musawavutitsenso Aphunzitsiwa.”"},{"book":"Luka","chapter":"8","verse":"50","text":"Atamva zimenezi, Yesu anati kwa Yairo, “Usachite mantha, ingokhulupirira basi ndipo adzachiritsidwa.”"},{"book":"Luka","chapter":"8","verse":"51","text":"Iye atafika ku nyumba ya Yairo, sanalole wina aliyense kulowa kupatula Petro, Yohane, ndi Yakobo ndi abambo ndi amayi a mwanayo."},{"book":"Luka","chapter":"8","verse":"52","text":"Pa nthawiyi nʼkuti anthu onse akubuma ndi kumulirira iye. Yesu anati, “Lekani kulira, sanafe koma wagona tulo.”"},{"book":"Luka","chapter":"8","verse":"53","text":"Iwo anamuseka podziwa kuti anali atamwalira."},{"book":"Luka","chapter":"8","verse":"54","text":"Koma Iye anamugwira dzanja lake ndipo anati, “Mwana wanga, dzuka!”"},{"book":"Luka","chapter":"8","verse":"55","text":"Mzimu wake unabwerera, ndipo nthawi yomweyo anayimirira. Kenaka Yesu anawawuza kuti amupatse chakudya."},{"book":"Luka","chapter":"8","verse":"56","text":"Makolo ake anadabwa, koma Iye anawalamulira kuti asawuze wina aliyense zimene zinachitikazo."}]}