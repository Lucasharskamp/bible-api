{"data":[{"book":"Genesis","chapter":"16","verse":"1","text":"Di lodo Abram go Sarai digi haanau ana dama gi mee, gei mee dana hege ahina mai Egypt, dono ingoo go Hagar."},{"book":"Genesis","chapter":"16","verse":"2","text":"Gei Sarai ga helekai gi Abram, “Dimaadua guu dugu au bolo gi dee hai agu dama, gei goe de ga kii i baahi dagu hege ahina? Holongo mee gaa hai dana dama e hai ai dagu dama.” Abram guu donu gi di hai a Sarai ne hai."},{"book":"Genesis","chapter":"16","verse":"3","text":"Gei Sarai gaa wanga a Hagar gi mee gii hai dono lodo hege. (Di mee deenei ne hai i muli Abram ne noho i Canaan i nia ngadau e madangaholu.)"},{"book":"Genesis","chapter":"16","verse":"4","text":"Abram gaa kii i baahi Hagar, gei mee ga hai dama. Hagar ne modongoohia bolo ia gu hai dama, gei mee ga hagapuu gaa hudi dono wou gi Sarai."},{"book":"Genesis","chapter":"16","verse":"5","text":"Gei Sarai ga helekai gi Abram, “Ma di mee hala ni aau ne hai dela Hagar guu hudi dono wou mai gi di au. Ma ko au hua dela ne gowadu a mee gi di goe, nomuli gei mee ga modongoohia bolo ia gu hai dama, gei mee gaa hudi dono wou mai gi di au. Dugu ang gi Dimaadua gi haga donu ina be di ma koai dela e donu, kooe be ko au.”"},{"book":"Genesis","chapter":"16","verse":"6","text":"Gei Abram ga helekai, “E humalia hua, mee di hege ni aau, gei e noho i lala do mogobuna. Heia dau hai dela e hiihai ginai goe e hai gi mee.” Gei Sarai gaa hai a mee hagahuaidu, gei Hagar gaa hana gaa lele gi daha."},{"book":"Genesis","chapter":"16","verse":"7","text":"Tangada di langi o Dimaadua, gu heetugi gi Hagar i baahi di monowai uwa aga i di anggowaa i hongo di ala dela e hana gi Shur."},{"book":"Genesis","chapter":"16","verse":"8","text":"Mee ga helekai, “Hagar, goe di hege ni Sarai, goe ne hanimoi i hee, gei goe e hana gi hee?”"},{"book":"Genesis","chapter":"16","verse":"9","text":"Gei tangada di langi o Dimaadua ga helekai, “Hana gi muli gi mee, goe di hege ni mee.”"},{"book":"Genesis","chapter":"16","verse":"10","text":"Gei tangada di langi deelaa ga helekai labelaa, “Au ga gowadu gi di goe do hagadili gi logowaahee, e deemee di dau go tangada."},{"book":"Genesis","chapter":"16","verse":"11","text":"Goe gaa hai dau dama, gei goe gaa gahi dono ingoo bolo Ishmael,16.11 Tadinga o di ingoo Ishmael i nnelekai Hebrew la go God e hagalongo idimaa, Dimaadua la gu longono Ia do dangidangi lodo huaidu."},{"book":"Genesis","chapter":"16","verse":"12","text":"Dau dama daane la ga mouli gadoo be di ‘donkey’-lodo geinga, mee ga hai baahi gi digau huogodoo, ge digau huogodoo ga hai baahi gi mee, gei mee gaa noho i daha mo ono gau.”"},{"book":"Genesis","chapter":"16","verse":"13","text":"Hagar ga heeu ang gi deia, “Au gu mmada hua donu gi God, gei au e mouli hua igolo?”16.13 ... gei au e mouli hua igolo? be: ...God dela ne mmada mai gi di au Gei mee gaa gahi di ingoo o Dimaadua dela nogo helekai ang gi deia, bolo “Di God dela e Mmada”."},{"book":"Genesis","chapter":"16","verse":"14","text":"Deelaa di mee nia daangada e haga ingoo di monowai dela i mehanga Kadesh mo Bered bolo Beer Lahai Roi, dono hadinga bolo “Di monowai o di God mouli dela e mmada mai”."},{"book":"Genesis","chapter":"16","verse":"15","text":"Hagar ga haanau dana dama daane ang gi Abram, gaa gahi di ingoo o maa bolo go Ishmael.16.15 Galatians 4.22"},{"book":"Genesis","chapter":"16","verse":"16","text":"Abram gu huowalu maa ono (86) ono ngadau di madagoaa Hagar ne haanau dana dama daane gi mee."}]}