{"data":[{"book":"Makko","chapter":"4","verse":"1","text":"Ate era n’atandika okuyigiriza ku lubalama lw’ennyanja. Ekibiina ky’abantu kinene nnyo ne bakuŋŋaana okumwetooloola. Kyeyava alinnya mu lyato n’ayigiriza ng’atudde omwo."},{"book":"Makko","chapter":"4","verse":"2","text":"Yabayigirizanga ebintu bingi mu ngero. N’abayigiriza ng’agamba nti,"},{"book":"Makko","chapter":"4","verse":"3","text":"“Muwulirize. Waaliwo omulimi eyafuluma okusiga ensigo."},{"book":"Makko","chapter":"4","verse":"4","text":"Bwe yali ng’azimansa ng’asiga mu nnimiro, ezimu ne zigwa ku mabbali g’ekkubo ennyonyi ne zijja ne zizirya."},{"book":"Makko","chapter":"4","verse":"5","text":"N’endala ne zigwa ku ttaka ery’ekyaziyazi awatali ttaka lingi, ezo ne zimera mangu kubanga tezaali mu ttaka gwanvu."},{"book":"Makko","chapter":"4","verse":"6","text":"Awo omusana bwe gwayaka ne zikalirawo, kubanga emirandira gyali kungulu."},{"book":"Makko","chapter":"4","verse":"7","text":"Endala ne zigwa mu maggwa. Awo ensigo ne zikula kyokka amaggwa ne gazitta ne zitabala bibala."},{"book":"Makko","chapter":"4","verse":"8","text":"Endala ne zigwa ku ttaka eddungi, ezo ne zibala ebibala, ezimu emirundi amakumi asatu, endala emirundi nkaaga, n’endala kikumi.”"},{"book":"Makko","chapter":"4","verse":"9","text":"N’abagamba nti, “Oyo alina amatu agawulira awulire.”"},{"book":"Makko","chapter":"4","verse":"10","text":"Awo bwe yasigala yekka, abayigirizwa be ekkumi n’ababiri n’abantu abalala, ne bamubuuza amakulu g’engero ezo ze yabagerera."},{"book":"Makko","chapter":"4","verse":"11","text":"Yesu n’abagamba nti, “Mmwe muweereddwa omukisa okumanya ekyama ekifa ku bwakabaka bwa Katonda ekyakisibwa abantu abalala abali ebweru waabwo.”"},{"book":"Makko","chapter":"4","verse":"12","text":"“Balaba bulabi naye nga tebeetegereza,"},{"book":"Makko","chapter":"4","verse":"13","text":"“Kale obanga temutegedde makulu ga lugero luno olwangu bwe luti mulitegeera mutya endala ze ŋŋenda okweyambisa nga njigiriza?"},{"book":"Makko","chapter":"4","verse":"14","text":"Omusizi asiga ekigambo y’asiga."},{"book":"Makko","chapter":"4","verse":"15","text":"Ate ensigo ezaagwa ku mabbali g’ekkubo, be bawulira ekigambo, amangwago Setaani n’ajja n’akibatwalako."},{"book":"Makko","chapter":"4","verse":"16","text":"Ate ensigo ezaagwa ku byaziyazi, gy’emitima gy’abantu abawulira ekigambo amangwago ne bakyaniriza n’essanyu."},{"book":"Makko","chapter":"4","verse":"17","text":"Naye tebalina mirandira, babeera bulungi okusooka, naye olutuukibwako ebizibu oba okuyigganyizibwa olw’ekigambo amangwago babivaako."},{"book":"Makko","chapter":"4","verse":"18","text":"Ate endala ezaagwa mu maggwa, be bawulira ekigambo,"},{"book":"Makko","chapter":"4","verse":"19","text":"naye okweraliikirira n’okusikirizibwa eby’obugagga n’okwegomba ebintu ebirala, bizikiriza ekigambo ne kitabala bibala."},{"book":"Makko","chapter":"4","verse":"20","text":"Ettaka eddungi gy’emitima gy’abantu abawulira ekigambo ne bakkiririza ddala era ne bavaamu ebibala, emirundi amakumi asatu, abalala emirundi nkaaga, n’abalala kikumi.”"},{"book":"Makko","chapter":"4","verse":"21","text":"Awo Yesu n’ababuuza nti, “Waliwo omuntu akoleeza ettaala n’agivuunikako ekibbo oba n’agiteeka wansi w’ekitanda? Naye omuntu bw’akoleeza ettaala tagiteeka ku kikondo waggulu?"},{"book":"Makko","chapter":"4","verse":"22","text":"Kubanga buli kintu kyonna ekikolebwa mu kyama kaakano, ekiseera kirituuka ne kiragibwa mu lwatu."},{"book":"Makko","chapter":"4","verse":"23","text":"Alina amatu agawulira awulire."},{"book":"Makko","chapter":"4","verse":"24","text":"Naye mwegendereze ebyo bye mbayigiriza."},{"book":"Makko","chapter":"4","verse":"25","text":"Alina aliweebwa na buli atalina aliggyibwako n’ebyo by’alina.”"},{"book":"Makko","chapter":"4","verse":"26","text":"Awo Yesu n’abagamba nti, “Obwakabaka bwa Katonda bufaanaanyirizibwa n’omusizi asiga ensigo mu ttaka."},{"book":"Makko","chapter":"4","verse":"27","text":"Ekiro yeebaka, n’emisana ne yeekolera by’ayagala, mu kiseera ekyo kyonna ensigo ziba zimera, naye ate nga takimanyi."},{"book":"Makko","chapter":"4","verse":"28","text":"Ku bwalyo ettaka lireeta ekibala. Ensigo zisooka kusindika bulimi bwazo okuva mu ttaka, amatabi ne gajjako ebirimba by’eŋŋaano."},{"book":"Makko","chapter":"4","verse":"29","text":"Eŋŋaano bw’eyengera omusizi ayanguwa mangu n’akwata akayuuyo, kubanga amakungula gatuuse.”"},{"book":"Makko","chapter":"4","verse":"30","text":"Awo Yesu n’ayongera n’abagamba nti, “Obwakabaka bwa Katonda tunaabugeraageranya na ki? Oba tukozese lugero ki okubunnyonnyola?"},{"book":"Makko","chapter":"4","verse":"31","text":"Bufaananyizibwa n’akasigo aka kaladaali! Kubanga newaakubadde katono nnyo okusinga ensigo zonna ez’oku nsi,"},{"book":"Makko","chapter":"4","verse":"32","text":"naye kavaamu omuti omunene nga gulina amatabi amanene, ennyonyi ez’omu bbanga mwe ziyinza okuzimba ebisu byazo.”"},{"book":"Makko","chapter":"4","verse":"33","text":"Yesu n’abuulira abantu ekigambo kya Katonda ng’akozesa engero nnyingi ezifaanana ng’ezo, nga bwe baasobolanga okuwulira."},{"book":"Makko","chapter":"4","verse":"34","text":"Yesu bwe yabanga ayigiriza ebibiina yakozesanga engero, naye bwe yaddanga ebbali n’abayigirizwa be n’abannyonnyola amakulu agali mu ngero ezo."},{"book":"Makko","chapter":"4","verse":"35","text":"Ku lunaku olwo obudde nga buwungedde Yesu n’agamba abayigirizwa be nti, “Tuwunguke tulage emitala.”"},{"book":"Makko","chapter":"4","verse":"36","text":"N’aleka awo ekibiina, abayigirizwa be ne balinnya mu lyato Yesu mwe yali ne bagenda naye. Abantu abamu ne babagobera mu maato agaabwe."},{"book":"Makko","chapter":"4","verse":"37","text":"Amangwago omuyaga mungi nnyo ne gukunta n’amayengo amagulumivu ne geeyiwa mu lyato ne libulako katono okujjula amazzi."},{"book":"Makko","chapter":"4","verse":"38","text":"Yesu yali agalamidde emabega mu lyato nga yeezizise omutto yeebase. Awo abayigirizwa be ne bamuzuukusa nga bagamba nti, “Omuyigiriza, ggwe tofaayo nga ffenna tugenda okusaanawo?”"},{"book":"Makko","chapter":"4","verse":"39","text":"N’azuukuka n’aboggolera omuyaga n’agamba ennyanja nti, “Tteeka, sirika.” Omuyaga ne gusirika n’ennyanja n’eteekera ddala."},{"book":"Makko","chapter":"4","verse":"40","text":"N’ababuuza nti, “Lwaki mutidde? Temunnaba kubeera na kukkiriza?”"},{"book":"Makko","chapter":"4","verse":"41","text":"Ne batya nnyo, ne beebuuza nti, “Ono ye ani, embuyaga n’ennyanja gwe bigondera?”"}]}