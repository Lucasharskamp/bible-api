{"data":[{"book":"مکاشفه","chapter":"13","verse":"1","text":"پس اژدها به کنار دریا رسید و در آنجا به انتظار نشست. آنگاه وحشی را دیدم که از دریا بالا می‌آمد. این جانور هفت سر داشت و ده شاخ. روی هر شاخ او یک تاج بود و روی هر سر او نام کفرآمیزی نوشته شده بود."},{"book":"مکاشفه","chapter":"13","verse":"2","text":"این وحش شبیه پلنگ بود اما پاهایش مانند پاهای خرس و دهانش مانند دهان شیر بود. اژدها تاج و تخت و قدرت و اختیارات خود را به او بخشید."},{"book":"مکاشفه","chapter":"13","verse":"3","text":"یکی از سرهایش را دیدم که زخم کشنده‌ای برداشته بود، ولی خودبه‌خود خوب شد! آنگاه تمام مردم دنیا از این معجزه غرق در حیرت شدند و وحش را با ترس و احترام پیروی کردند."},{"book":"مکاشفه","chapter":"13","verse":"4","text":"آنان اژدها را که چنین قدرتی به آن جانور داده بود، ستایش نمودند. وحش را نیز پرستش کرده، گفتند: «کیست به بزرگی او؟ چه کسی می‌تواند با او بجنگد؟!»"},{"book":"مکاشفه","chapter":"13","verse":"5","text":"سپس، اژدها وحش را تحریک کرد تا به گزافه‌گویی بپردازد، و به او اختیار داد تا امور دنیا را به مدت چهل و دو ماه به دست گیرد."},{"book":"مکاشفه","chapter":"13","verse":"6","text":"در تمام این مدت، به اسم خدا و معبد و تمام کسانی که در آسمانند کفر می‌گفت."},{"book":"مکاشفه","chapter":"13","verse":"7","text":"اژدها به او قدرت داد تا با قوم مقدّس خدا جنگیده، ایشان را شکست دهد و بر تمام قومها و قبیله‌ها از هر زبان و نژاد دنیا حکومت کند؛"},{"book":"مکاشفه","chapter":"13","verse":"8","text":"همهٔ مردم دنیا نیز او را پرستش خواهند کرد. اما کسانی که نامشان از آغاز آفرینش، در دفتر حیات که متعلق به برّه است، نوشته شده، او را پرستش نخواهند نمود."},{"book":"مکاشفه","chapter":"13","verse":"9","text":"هر که می‌تواند گوش دهد، به دقت گوش کند:"},{"book":"مکاشفه","chapter":"13","verse":"10","text":"کسی که قرار است زندانی شود، زندانی خواهد شد، و کسی که قرار است با شمشیر کشته شود، کشته خواهد شد."},{"book":"مکاشفه","chapter":"13","verse":"11","text":"سپس، وحش دیگری دیدم که از داخل زمین بیرون آمد. این جانور دو شاخ داشت، مانند شاخهای برّه، ولی مانند اژدها سخن می‌گفت."},{"book":"مکاشفه","chapter":"13","verse":"12","text":"او تمام قدرت آن وحش اول را که از زخم کشنده خود خوب شده بود، به کار می‌گرفت و از تمام دنیا می‌خواست که وحش اول را بپرستند."},{"book":"مکاشفه","chapter":"13","verse":"13","text":"او پیش چشمان همه دست به معجزات باور نکردنی می‌زد و از آسمان آتش به زمین می‌آورد!"},{"book":"مکاشفه","chapter":"13","verse":"14","text":"او از جانب وحش اول اجازه می‌یافت تا این کارهای عجیب را انجام داده، مردم دنیا را فریب دهد و ایشان را وادار سازد مجسمهٔ بزرگی از جانور اول بسازند، همان وحشی که از زخم شمشیر جان به در برده بود."},{"book":"مکاشفه","chapter":"13","verse":"15","text":"حتی او توانست به آن مجسمه جان ببخشد تا بتواند سخن گوید، و همهٔ کسانی را که او را نمی‌پرستند، به مرگ محکوم کند."},{"book":"مکاشفه","chapter":"13","verse":"16","text":"از این گذشته، بزرگ و کوچک، فقیر و غنی، برده و آزاد را وادار کرد تا علامت مخصوص را بر روی دست راست یا پیشانی خود بگذارند؛"},{"book":"مکاشفه","chapter":"13","verse":"17","text":"تا هیچ‌کس نتواند چیزی بخرد مگر این که علامت مخصوص آن وحش، یعنی اسم یا عدد او را بر خود داشته باشد."},{"book":"مکاشفه","chapter":"13","verse":"18","text":"در اینجا نیاز به حکمت است. هر که باهوش باشد می‌تواند عدد وحش را محاسبه کند، زیرا این عدد، عدد یک انسان است و عدد او ۶۶۶ است."}]}