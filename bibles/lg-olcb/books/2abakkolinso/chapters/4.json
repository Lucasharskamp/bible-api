{"data":[{"book":"2 Abakkolinso","chapter":"4","verse":"1","text":"Noolwekyo nga bwe tulina obuweereza buno bwe twaweebwa olw’okusaasirwa, tuleme kuddirira."},{"book":"2 Abakkolinso","chapter":"4","verse":"2","text":"Twaleka ebikisibwa eby’ensonyi, nga tetutambulira mu bukuusa, wadde okukyamya ekigambo kya Katonda, wabula okuggyayo amazima nga bwe gali, nga tweraga eri buli ndowooza y’omuntu mu maaso ga Katonda."},{"book":"2 Abakkolinso","chapter":"4","verse":"3","text":"Naye obanga ddala Enjiri yaffe ekwekeddwa, ekwekeddwa eri abo ababula."},{"book":"2 Abakkolinso","chapter":"4","verse":"4","text":"Katonda w’emirembe gino yazibikira ebirowoozo by’abo abatakkiriza, obutabamulisiza njiri ey’ekitiibwa kya Kristo, ye nga kye kifaananyi kya Katonda."},{"book":"2 Abakkolinso","chapter":"4","verse":"5","text":"Kubanga tetweyogerako wabula Kristo Yesu Mukama, naffe tuli baddu bammwe ku lwa Yesu."},{"book":"2 Abakkolinso","chapter":"4","verse":"6","text":"Kubanga Katonda oyo ye yagamba nti, “Omusana gwake mu kizikiza,” ye yayaka mu mitima gyaffe, okuleetera abantu ekitangaala eky’okumanya ekitiibwa kya Katonda ekirabikira mu Yesu Kristo."},{"book":"2 Abakkolinso","chapter":"4","verse":"7","text":"Naye kaakano tulina ekyobugagga kino mu bibya eby’ebbumba, okulaga nti obuyinza bwonna bwa Katonda, so si bwaffe."},{"book":"2 Abakkolinso","chapter":"4","verse":"8","text":"Tunyigirizibwa erudda n’erudda, naye ne tutabetenteka. Ne tweraliikirira, naye ne tutazirika."},{"book":"2 Abakkolinso","chapter":"4","verse":"9","text":"Tuyigganyizibwa, naye Katonda tatuleka. Tusuulibwa wansi, naye ne tutabetentuka,"},{"book":"2 Abakkolinso","chapter":"4","verse":"10","text":"nga tulaga okufa kwa Yesu bulijjo mu mibiri gyaffe, okufa kwa Yesu kulyoke kulabisibwe mu mibiri gyaffe."},{"book":"2 Abakkolinso","chapter":"4","verse":"11","text":"Kubanga ffe abalamu tuweebwayo eri okufa olwa Yesu, obulamu bwa Yesu bulyoke bulabisibwe mu mibiri gyaffe."},{"book":"2 Abakkolinso","chapter":"4","verse":"12","text":"Kale nno okufa kukolera mu ffe, naye obulamu bukolera mu mmwe."},{"book":"2 Abakkolinso","chapter":"4","verse":"13","text":"Bwe tuba n’omwoyo omu ow’okukkiriza, ng’ekyawandiikibwa bwe kigamba nti, “Nakkiriza noolwekyo kyennava njogera,” naffe tukkiriza, noolwekyo kyetuva twogera."},{"book":"2 Abakkolinso","chapter":"4","verse":"14","text":"Tumanyi ng’oyo eyazuukiza Mukama waffe Yesu, naffe agenda kutuzuukiza ne Yesu, era alitwanjulira wamu nammwe."},{"book":"2 Abakkolinso","chapter":"4","verse":"15","text":"Kubanga byonna biri bwe bityo ku bwammwe, okusiimibwa okwo bwe kweyongera okuyita mu bangi, n’okwebaza ne kulyoka kweyongera, Katonda n’agulumizibwa."},{"book":"2 Abakkolinso","chapter":"4","verse":"16","text":"Noolwekyo tetuterebuka, kubanga newaakubadde ng’emibiri gyaffe gifa, naye omuntu waffe ow’omunda adda buggya bulijjo."},{"book":"2 Abakkolinso","chapter":"4","verse":"17","text":"Kubanga okubonaabona kwaffe okutono okw’ekiseera ekya kaakano, kwongerayongera nnyo okututeekerateekera ekitiibwa eky’amaanyi eky’emirembe n’emirembe."},{"book":"2 Abakkolinso","chapter":"4","verse":"18","text":"Noolwekyo tetutunuulira bintu ebirabika naye ebintu ebitalabika, kubanga ebintu ebirabika bya kiseera buseera, naye ebyo ebitalabika bya mirembe na mirembe."}]}