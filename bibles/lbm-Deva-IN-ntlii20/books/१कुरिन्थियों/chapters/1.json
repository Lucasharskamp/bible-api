{"data":[{"book":"१ कुरिन्थियों","chapter":"1","verse":"1","text":"पौलुस को तरफ सी जो परमेश्वर की इच्छा सी यीशु मसीह को प्रेरित होन लायी बुलायो गयो अऊर भाऊ सोस्थिनेस को तरफ सी।"},{"book":"१ कुरिन्थियों","chapter":"1","verse":"2","text":"परमेश्वर की ऊ मण्डली को नाम जो कुरिन्थुस म हय, यानेकि उन्को नाम जो मसीह यीशु म पवित्र करयो गयो, अऊर पवित्र होन लायी बुलायो गयो हंय; अऊर उन सब को नाम भी जो सब जागा हमरो अऊर उन्को प्रभु यीशु मसीह को नाम सी प्रार्थना करय हंय।"},{"book":"१ कुरिन्थियों","chapter":"1","verse":"3","text":"हमरो पिता परमेश्वर अऊर प्रभु यीशु मसीह को तरफ सी तुम्ख अनुग्रह अऊर शान्ति मिलती रहे।"},{"book":"१ कुरिन्थियों","chapter":"1","verse":"4","text":"मय तुम्हरो बारे म अपनो परमेश्वर को धन्यवाद हमेशा करू हय, येकोलायी कि परमेश्वर को यो अनुग्रह तुम पर मसीह यीशु म भयो।"},{"book":"१ कुरिन्थियों","chapter":"1","verse":"5","text":"यीशु मसीह म एक होन को वजह तुम हर बात म, मतलब पूरो वचन अऊर पूरो ज्ञान म धनी करयो गयो"},{"book":"१ कुरिन्थियों","chapter":"1","verse":"6","text":"की मसीह की गवाही तुम म पक्की निकली"},{"book":"१ कुरिन्थियों","chapter":"1","verse":"7","text":"येकोलायी कि कोयी वरदान म तुम्ख कमी नहाय, जसो कि तुम हमरो प्रभु यीशु मसीह को प्रगट होन की रस्ता देखतो रह्य हय।"},{"book":"१ कुरिन्थियों","chapter":"1","verse":"8","text":"ऊ तुम्ख आखरी तक मजबूत भी करेंन कि तुम हमरो प्रभु यीशु मसीह को फिर सी वापस आवन को दिन म निर्दोष ठहरो।"},{"book":"१ कुरिन्थियों","chapter":"1","verse":"9","text":"परमेश्वर विश्वास लायक हय, जेन तुम ख अपनो बेटा हमरो प्रभु यीशु मसीह की संगति म बुलायो हय।"},{"book":"१ कुरिन्थियों","chapter":"1","verse":"10","text":"हे भाऊवों अऊर बहिनों, मय तुम सी हमरो प्रभु यीशु मसीह को नाम सी बिनती करू हय कि तुम सब एकच बात कहो, अऊर तुम म फूट नहीं होय, पर एकच मन अऊर एकच मत होय क मिल्यो रहो।"},{"book":"१ कुरिन्थियों","chapter":"1","verse":"11","text":"हे मोरो भाऊवों अऊर बहिनों, खलोए को घराना को लोगों न मोख तुम्हरो बारे म बतायो हय कि तुम म झगड़ा होय रह्यो हंय।"},{"book":"१ कुरिन्थियों","chapter":"1","verse":"12","text":"१:१२ प्रेरितों १८:२४मोरो कहन को मतलब यो आय कि तुम म सी कोयी त अपनो आप ख “पौलुस को,” कोयी “अपुल्लोस को,” कोयी “कैफा को,” त कोयी “मसीह को” अनुयायी कह्य हय।"},{"book":"१ कुरिन्थियों","chapter":"1","verse":"13","text":"का मसीह बट गयो? का पौलुस तुम्हरो लायी क्रूस पर चढ़ायो गयो? यां तुम्ख पौलुस को नाम पर बपतिस्मा मिल्यो?"},{"book":"१ कुरिन्थियों","chapter":"1","verse":"14","text":"मय परमेश्वर को धन्यवाद करू हय कि क्रिसपुस अऊर गयुस ख छोड़ क मय न तुम म सी कोयी ख भी बपतिस्मा नहीं दियो।"},{"book":"१ कुरिन्थियों","chapter":"1","verse":"15","text":"येकोलायी कोयी असो नहीं होय कि कोयी कहेंन कि तुम्ख मोरो नाम पर बपतिस्मा मिल्यो।"},{"book":"१ कुरिन्थियों","chapter":"1","verse":"16","text":"१:१६ १ कुरिन्थियों १६:१५अऊर हां, मय न स्तिफनास को घराना ख भी बपतिस्मा दियो; इन्क छोड़ मय नहीं जानु कि मय न अऊर कोयी ख बपतिस्मा दियो।"},{"book":"१ कुरिन्थियों","chapter":"1","verse":"17","text":"कहालीकि मसीह न मोख बपतिस्मा देन ख नहीं, बल्की सुसमाचार सुनावन ख भेज्यो हय, अऊर यो भी आदमियों को ज्ञान को अनुसार नहीं, असो नहीं होय कि यीशु को क्रूस पर को मरनो निष्फल ठहरे।"},{"book":"१ कुरिन्थियों","chapter":"1","verse":"18","text":"कहालीकि क्रूस की कथा नाश होन वालो लायी मूर्खता हय, पर हम उद्धार पान वालो लायी परमेश्वर की सामर्थ आय।"},{"book":"१ कुरिन्थियों","chapter":"1","verse":"19","text":"कहालीकि शास्त्र म लिख्यो हय,"},{"book":"१ कुरिन्थियों","chapter":"1","verse":"20","text":"कहां रह्यो ज्ञान वालो? कहां रह्यो धर्मशास्त्री? कहां रह्यो यो जगत को विवादी? का परमेश्वर न जगत को ज्ञान ख मूर्खता नहीं ठहरायो?"},{"book":"१ कुरिन्थियों","chapter":"1","verse":"21","text":"कहालीकि जब परमेश्वर को ज्ञान को अनुसार जगत न ज्ञान सी परमेश्वर ख नहीं जान्यो, त परमेश्वर ख यो अच्छो लग्यो कि यो प्रचार की “मूर्खता” को द्वारा विश्वास करन वालो ख उद्धार दे।"},{"book":"१ कुरिन्थियों","chapter":"1","verse":"22","text":"यहूदी त चमत्कार को चिन्ह चाहवय हंय, अऊर गैरयहूदी ज्ञान की खोज म हंय,"},{"book":"१ कुरिन्थियों","chapter":"1","verse":"23","text":"पर हम त ऊ क्रूस पर चढ़ायो हुयो मसीह को प्रचार करय हंय, जो यहूदिया को लायी ठोकर को वजह अऊर गैरयहूदियों लायी मूर्खता हंय;"},{"book":"१ कुरिन्थियों","chapter":"1","verse":"24","text":"पर जो बुलायो हुयो हंय, का यहूदी, का गैरयहूदी, उन्को जवर मसीह परमेश्वर की सामर्थ अऊर परमेश्वर को ज्ञान हय।"},{"book":"१ कुरिन्थियों","chapter":"1","verse":"25","text":"कहालीकि परमेश्वर की मूर्खता आदमियों को ज्ञान सी ज्ञानवान हय, अऊर परमेश्वर की कमजोरी आदमियों को बल सी बहुत ताकतवर हय।"},{"book":"१ कुरिन्थियों","chapter":"1","verse":"26","text":"हे भाऊवों अऊर बहिनों, अपनो बुलायो जान ख त सोचो कि नहीं शरीर को अनुसार बहुत ज्ञानवान, अऊर नहीं बहुत सामर्थी, अऊर नहीं बहुत बड़ो घराना सी बुलायो गयो।"},{"book":"१ कुरिन्थियों","chapter":"1","verse":"27","text":"पर परमेश्वर न जगत को मूर्खो ख चुन लियो हय कि ज्ञानवानों ख शर्मिन्दा करे, अऊर परमेश्वर न जगत को कमजोरों ख चुन लियो हय कि ताकतवरों ख शर्मिन्दा करे;"},{"book":"१ कुरिन्थियों","chapter":"1","verse":"28","text":"अऊर परमेश्वर न जगत को नीच अऊर तुच्छ ख, बल्की जो कुछ हंय भी नहाय उन्ख भी चुन लियो कि उन्ख जो कुछ बाते हंय, बेकार ठहराये।"},{"book":"१ कुरिन्थियों","chapter":"1","verse":"29","text":"परमेश्वर न असो करयो ताकि कोयी प्रानी ओको आगु घमण्ड नहीं करनो पाये।"},{"book":"१ कुरिन्थियों","chapter":"1","verse":"30","text":"पर परमेश्वर को तरफ सी तुम मसीह यीशु म एक करयो गयो हय, जो परमेश्वर को तरफ सी हमरो लायी ज्ञान बन्यो हय। जेकोसी सच्चो ठहरे, पवित्र, अऊर छुटकारा पाये;"},{"book":"१ कुरिन्थियों","chapter":"1","verse":"31","text":"जसो शास्त्र म लिख्यो हय, वसोच होय, “जो घमण्ड करे ऊ प्रभु म घमण्ड करे।”"}]}