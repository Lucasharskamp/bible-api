{"data":[{"book":"Luki","chapter":"21","verse":"1","text":"Isa to a ya rasiga, a naxa bannamixie to, e e xa hadiya sama hadiya a sase kui."},{"book":"Luki","chapter":"21","verse":"2","text":"A naxa kaaɲɛ ginɛ misikiinɛ nde fan to, naxan a gbe hadiya sa, wure gbeeli kɔbiri kole firin gbansan."},{"book":"Luki","chapter":"21","verse":"3","text":"A naxa a masen, «N xa nɔndi fala wo bɛ, yi kaaɲɛ ginɛ misikiinɛ xa hadiya gbo dangi na boore birin gbe ra,"},{"book":"Luki","chapter":"21","verse":"4","text":"barima e tan xa hadiya kelima e xa naafuli nan kui, kɔnɔ yi kaaɲɛ ginɛ xa hadiya kelima a xa baloe nan kui.»"},{"book":"Luki","chapter":"21","verse":"5","text":"Mixi ndee nu wɔyɛnfe hɔrɔmɔbanxi xa fe ra, a to nu ratofanxi gɛmɛ sare xɔrɔxɔɛe ra, a nun se gbɛtɛe, mixi naxee baxi sɛrɛxɛ ra. Na kui, Isa naxa a masen,"},{"book":"Luki","chapter":"21","verse":"6","text":"«Wo yi se naxee birin toxi yi ki, lɔxɔɛ fama a lide, gɛmɛ keren mu luma a boore fari be, a birin nabirama nɛ.»"},{"book":"Luki","chapter":"21","verse":"7","text":"E naxa a maxɔrin, «Karamɔxɔ, na fe sa rabama mun tɛmui? A man sa kolonma tɔnxuma mundun ma a a fafe rabade?»"},{"book":"Luki","chapter":"21","verse":"8","text":"Isa naxa yi yaabi ti, «Wo wo yɛtɛ ratanga alako mixi yo naxa fa wo ratantan. Mixi wuyaxi fama n xili falade e yɛtɛ xun ma, a falafe ra, ‹N tan nan na Ala xa Mixi Sugandixi ra. Waxati bara makɔrɛ.› Wo naxa bira e fɔxɔ ra."},{"book":"Luki","chapter":"21","verse":"9","text":"Wo na geree nun ɲaxasie xa fe mɛ, wo naxa gaaxu, barima fo na fe mɔɔlie xa raba sinden. Kɔnɔ na waxati ma, duniɲa raɲɔnyi mu a lima keren na.»"},{"book":"Luki","chapter":"21","verse":"10","text":"Na xanbi, a naxa a masen e bɛ, «Sie kelima nɛ e boore xili ma, ɲamanɛe e boore gere."},{"book":"Luki","chapter":"21","verse":"11","text":"Bɔxi fama nɛ sɛrɛnde a xungbe ra, kaamɛ nun fure sin yire wuyaxi. Fe magaaxuxie nun tɔnxuma makaabaxie fama minide kuye ma.»"},{"book":"Luki","chapter":"21","verse":"12","text":"«Kɔnɔ beemanun na birin xa raba, e fama nɛ wo suxude, e wo ɲaxankata. E wo sama nɛ salide kuntigie bɛlɛxɛ, e man wo sama nɛ geeli. E wo xaninma nɛ mangɛ nun gominae yire n xili xa fe ra."},{"book":"Luki","chapter":"21","verse":"13","text":"Kɔnɔ na birin kui, wo findima n ma seedee nan na."},{"book":"Luki","chapter":"21","verse":"14","text":"Wo naxa kɔntɔfili wo yɛtɛ xunmafalafe ra,"},{"book":"Luki","chapter":"21","verse":"15","text":"barima n masenyi nun xaxilimaya fima wo ma, alako wo yaxuie naxa nɔ wo ra, e naxa nɔ wo matandide."},{"book":"Luki","chapter":"21","verse":"16","text":"Wo barimae, wo ngaxakerenmae, wo baribooree, nun wo dɛfanbooree, e fama nɛ wo yanfade, e wo sa mixie bɛlɛxɛ. Nee tan mixi ndee faxama nɛ wo ya ma."},{"book":"Luki","chapter":"21","verse":"17","text":"Birin fama nɛ wo xɔnde n tan ma fe ra,"},{"book":"Luki","chapter":"21","verse":"18","text":"kɔnɔ wo ratangama nɛ. Hali wo xunsɛxɛ keren, a mu lɔɛma."},{"book":"Luki","chapter":"21","verse":"19","text":"Wo xa tunnabɛxiya kui, wo kisima nɛ.»"},{"book":"Luki","chapter":"21","verse":"20","text":"«Wo na Darisalamu to, sɔɔri gali bara a rabilin, wo xa a kolon nɛ a a xa kasarɛ bara makɔrɛ."},{"book":"Luki","chapter":"21","verse":"21","text":"Na tɛmui, mixi naxee na Yudaya, e xa e gi geyae fari. Naxee na Darisalamu taa kui, e xa keli naa. Naxee fan na daaxae, e naxa so taa kui,"},{"book":"Luki","chapter":"21","verse":"22","text":"barima na lɔxɔɛe findima gbeɲɔxɔ waxati nan na, alako naxan sɛbɛxi Kitaabui kui a birin xa kamali."},{"book":"Luki","chapter":"21","verse":"23","text":"Na waxati findima gbaloe nan na furuginɛe nun dingɛe bɛ! Barima tɔɔrɛ gboma nɛ bɔxi ma, Ala xa xɔnɛ makɛnɛnma yi ɲama xili ma."},{"book":"Luki","chapter":"21","verse":"24","text":"Ndee faxama nɛ santidɛgɛma ra, ndee xaninma nɛ, e sa findi konyie ra ɲamanɛ birin kui. Si gbɛtɛe fama nɛ Darisalamu maboronde, han e xa waxati kamalima tɛmui naxɛ.»"},{"book":"Luki","chapter":"21","verse":"25","text":"«Na tɛmui, tɔnxumae minima nɛ soge, kike, nun tunbuie ma. Si birin gaaxuma nɛ, e kɔntɔfili baa wundu xui nun a mɔrɔnyie xa fe ra."},{"book":"Luki","chapter":"21","verse":"26","text":"Mixie na a kolon fe naxan fama rabade bɔxi ma, e birama nɛ gaaxui saabui ra, barima koore fama nɛ imaxade."},{"book":"Luki","chapter":"21","verse":"27","text":"Na tɛmui, Adama xa Di toma nɛ fa ra nuxui kui, sɛnbɛ nun nɔrɛ ra."},{"book":"Luki","chapter":"21","verse":"28","text":"Na fee na raba fɔlɔ, wo ti, wo wo xun nakeli, barima wo xa kisi bara makɔrɛ.»"},{"book":"Luki","chapter":"21","verse":"29","text":"Isa naxa taali wɔyɛnyi masen e bɛ, «Wo xɔrɛ bili mato, a tan nun wuri bili birin."},{"book":"Luki","chapter":"21","verse":"30","text":"Wo na a to, e bara e burɛxɛ nɛɛnɛ ramini, wo a kolonma ɲɛmɛ tɛmui ɲan bara makɔrɛ."},{"book":"Luki","chapter":"21","verse":"31","text":"Adama xa Di fafe fan na na ki nɛ. Wo na yi fe birin to raba ra, wo xa a kolon a Ala xa mangɛya niini bara makɔrɛ."},{"book":"Luki","chapter":"21","verse":"32","text":"N xa nɔndi fala wo bɛ, to mixie mu dangima fo na fe birin naba."},{"book":"Luki","chapter":"21","verse":"33","text":"Koore nun bɔxi dangima nɛ, kɔnɔ n ma masenyi tan mu dangima abadan, a mu kanama muku.»"},{"book":"Luki","chapter":"21","verse":"34","text":"«Kɔnɔ wo mɛɛni wo yɛtɛ ma! Wo naxa yanfa xurutareɲa nun siisife ma, wo man naxa yanfa yi duniɲɛigiri xa kɔntɔfili ma, alako na lɔxɔɛ naxa fa wo tɛrɛnna,"},{"book":"Luki","chapter":"21","verse":"35","text":"alɔ gantanyi xɔni suxuma ki naxɛ. Barima na lɔxɔɛ tan fama duniɲa mixi birin lide."},{"book":"Luki","chapter":"21","verse":"36","text":"Wo naxa yanfa! Wo xa Ala maxandi nɛ tɛmui birin alako wo xa sɛnbɛ sɔtɔ, wo xa nɔ ratangade fe birin ma naxee fama a lide, wo man xa nɔ tide Adama xa Di ya i.»"},{"book":"Luki","chapter":"21","verse":"37","text":"Isa nu mixie kawandima hɔrɔmɔbanxi kui yanyi ra, a nu sa kɔɛ radangi Oliwi geya fari."},{"book":"Luki","chapter":"21","verse":"38","text":"Ɲama birin nu kurunma sigafe ra a xɔn ma, e xa sa a xui ramɛ hɔrɔmɔbanxi kui."}]}