{"data":[{"book":"Maliko","chapter":"4","verse":"1","text":"Che Yesu ŵatandite sooni kwiganya ali mungulugulu litanda lya Galilaya. Mpingo wekulungwa wa ŵandu wansyungwile mpaka ŵajinjile mu ngalaŵa ni kutama mmomo. Ŵandu wose ŵatemi mungulugulu litanda."},{"book":"Maliko","chapter":"4","verse":"2","text":"Che Yesu ŵatandite kwajiganya indu yejinji kwa itagu. Mmajiganyo gakwe ŵaasalile."},{"book":"Maliko","chapter":"4","verse":"3","text":"“Mpilikanichisye! Jwakupanda ŵajawile kukumisa mbeju."},{"book":"Maliko","chapter":"4","verse":"4","text":"Paŵamisaga, mbeju sine syagwilile mwitala ni ijuni yaiche ni kusimila."},{"book":"Maliko","chapter":"4","verse":"5","text":"Mbeju sine syagwilile pa lwala papaliji ni litaka kanandi, mbeju syamesile kwachitema pakuŵa litaka lyakwe lyaliji kanandi."},{"book":"Maliko","chapter":"4","verse":"6","text":"Ni palyakopweche lyuŵa lyatinisye mimela, ligongo michiga jakwe nganijijinjilisya paasi."},{"book":"Maliko","chapter":"4","verse":"7","text":"Mbeju sine syagwilile pa miiŵa, miiŵa jila jakusile ni kuiŵijikanya mimela, nombe mimela jo nganijisogola isogosi."},{"book":"Maliko","chapter":"4","verse":"8","text":"Mbeju sine syagwilile pa chaajila, syamesile ni syakusile ni kusogola. Sine syasogwele makumi gatatu ni sine makumi nsano ni limo ni sine makumi likumi.”"},{"book":"Maliko","chapter":"4","verse":"9","text":"Che Yesu ŵatite, “Ŵaali ni mapilikanilo gakupilikana, apilikane.”"},{"book":"Maliko","chapter":"4","verse":"10","text":"Che Yesu paŵaliji pajika, ŵane mwa ŵaŵampilikene ŵala pamo ni ŵakulijiganya ŵao likumi ni ŵaŵili ŵanjaulile ni kumbusya malumbo ga itagu yo."},{"book":"Maliko","chapter":"4","verse":"11","text":"Che Yesu ŵajanjile, “Ŵanyamwe mpegwilwe kumanyilila yantemela ya Umwenye wa Akunnungu. Nambo kwa ŵane ŵaali paasa chalijiganye indu yose kwa itagu pe,"},{"book":"Maliko","chapter":"4","verse":"12","text":"kuti,"},{"book":"Maliko","chapter":"4","verse":"13","text":"Nipele, Che Yesu ŵausisye, “Uli ngankugamanyilila malumbo ga chitagu chi? Nambi chimmanyilile chinauli malumbo ga itagu ine?"},{"book":"Maliko","chapter":"4","verse":"14","text":"Jwakupanda mbeju akupanda Liloŵe lya Akunnungu."},{"book":"Maliko","chapter":"4","verse":"15","text":"Ŵandu ŵane akulandana ni mbeju sisyagwilile mwitala. Pakulipilikana Liloŵe lya Akunnungu, Shetani akwika ni kulityosya Liloŵe lyalipandikwe mmitima jao."},{"book":"Maliko","chapter":"4","verse":"16","text":"Ni ŵandu ŵane ali mpela mbeju sisyagwilile pa lwala. Ŵandu wo apilikanaga Liloŵe lya Akunnungu, papopo akulijitichisya mu kusangalala."},{"book":"Maliko","chapter":"4","verse":"17","text":"Nambo ngalikwajinjila ni kola michiga mwa ŵanyawo, akulikamulisya kwa katema kakajipi. Nipele, kwatyochelaga kulaga pane masauko ligongo lya Liloŵe lya Akunnungu lila, pelepo akulilekanga."},{"book":"Maliko","chapter":"4","verse":"18","text":"Ŵandu ŵane ali mpela mbeju sisyagwilile pa miiŵa. Ŵandu wo ni ŵeŵala ŵakulipilikana Liloŵe lya Akunnungu,"},{"book":"Maliko","chapter":"4","verse":"19","text":"ligongo lya lipamba lya umi wu ni kunonyelwa ni ipanje pamo ni kulajila indu ine yejinji, ikwajinjila ni kuliŵijikanya Liloŵe lyo, nombewo ngakukombola kulijitichisya Liloŵe yalikuti ni kusogola isogosi."},{"book":"Maliko","chapter":"4","verse":"20","text":"Nambo ŵandu ŵane ali mpela mbeju sisyagwilile pa chaajila sila. Ŵelewo akulipilikana Liloŵe lyo ni kulijitichisya, nombewo akusogola isogosi ŵane makumi gatatu ni ŵane makumi nsano ni limo ni ŵane makumi likumi.”"},{"book":"Maliko","chapter":"4","verse":"21","text":"Che Yesu ŵapundile kwasalila, “Ana mundu akupamba lumuli ni kuluikanawo nkati ni kuluunichila ni lulo pane kuluŵika kuusi chindanda? Ngwamba! Akuluŵika pachanya chindu chakuŵichila lumuli."},{"book":"Maliko","chapter":"4","verse":"22","text":"Iyoyo, chindu chachilichose chachisisikwe chichioneche pakulanguka, ni chachilichose cheunichikwe chichiunukulikwe."},{"book":"Maliko","chapter":"4","verse":"23","text":"Ŵaali ni mapilikanilo gakupilikana, apilikane!”"},{"book":"Maliko","chapter":"4","verse":"24","text":"Ni ŵapundile kwasalila, “Mpilikanichisye yambone inkwipikana yo! Lilamulo lilalila linkwalamulila ŵandu ŵane, Akunnungu chaachinnamulila ni ŵanyamwe wakwe, sooni chanjonjechesye."},{"book":"Maliko","chapter":"4","verse":"25","text":"Pakuŵa mundu jwakwete chindu chajonjechekwe ni mundu jwanganakola chindu chasumulwe atamuno kanandi chakwete.”"},{"book":"Maliko","chapter":"4","verse":"26","text":"Che Yesu ŵajendelechele kuŵecheta, “Umwenye wa Akunnungu ukulandana ni mundu jwakumisa mbeju mu ngunda."},{"book":"Maliko","chapter":"4","verse":"27","text":"Chilo akugona ni muusi akuŵa meeso, mbeju sikumela ni kukula. Nombejo ngakuimanyilila yaikutendekwa."},{"book":"Maliko","chapter":"4","verse":"28","text":"Litaka lisyene likutendekasya mmela kukula ni kusogola. Kundanda ukumela, sooni ukukoposya lisache kumbesi ukusogola ngano."},{"book":"Maliko","chapter":"4","verse":"29","text":"isogosi yakomalaga pe, mundu jula akugungula ni chikwakwa chakwe, pakuŵa katema ka magungulo kaiche.”Mundu jwakugungula ngano ni chikwakwa"},{"book":"Maliko","chapter":"4","verse":"30","text":"Che Yesu ŵausisye sooni, “Ana tutuulandanichisye ni chichi Umwenye wa Akunnungu? Kwaali tuutanje kwa chitagu chi?"},{"book":"Maliko","chapter":"4","verse":"31","text":"Ukulandana ni mbeju ja haladali, mbeju jamwana nnope kupunda mbeju syose syasikupandikwa pachilambo."},{"book":"Maliko","chapter":"4","verse":"32","text":"Nambo japandikwaga jikukula ni kuŵa chitela chachikulungwa kupunda mimela jose ja mu ngunda, nombecho chikuŵa ni nyambi syasikulungwa nnope ni ijuni ikwika kutaŵa isusi mu nyambi syakwe.”"},{"book":"Maliko","chapter":"4","verse":"33","text":"Che Yesu ŵalalichile ŵandu utenga wao kwa itagu yejinji yanti yele, ŵakungulwiche nawo mpela iŵatite pakukombola ŵanyawo kumanyilila."},{"book":"Maliko","chapter":"4","verse":"34","text":"Nganaŵecheta ni ŵandu chachilichose pangali itagu, nambo paŵaliji pamo ni ŵakulijiganya ŵao pachisyepela ŵatagulile yose."},{"book":"Maliko","chapter":"4","verse":"35","text":"Lyuŵa lilyolyo ligulo, Che Yesu ŵaasalile ŵakulijiganya ŵakwe, “Tujombochele peesi litanda.”"},{"book":"Maliko","chapter":"4","verse":"36","text":"Nipele ŵakulijiganya ŵao ŵaulesile mpingo wa ŵandu ula, ni kwinjila mu ngalaŵa jiŵaliji Che Yesu ni kwaula nawo. Ilaila paliji ni ngalaŵa sine."},{"book":"Maliko","chapter":"4","verse":"37","text":"Nipele jatandite kupuga mbungo jejikulungwa ni matumbela gajiputile ngalaŵa jila, nombejo jatandite gumbala meesi.Ngalaŵa jikuputikwa ni mbungo jekulungwa"},{"book":"Maliko","chapter":"4","verse":"38","text":"Che Yesu ŵaliji panyuma mu ngalaŵa ali agonile pa nsamilo. Ŵakulijiganya ŵao ŵaajimwisye ni kwasalila, “Jwakwiganya, ana uli ngankuikosya kuti uweji tulinkonasika?”"},{"book":"Maliko","chapter":"4","verse":"39","text":"Che Yesu ŵajimwiche, ni kujikalipila mbungo jejikulungwa ni kugasalila matumbela, “Tulalani!” Papopo mbungo jatulele ni kwaliji jii."},{"book":"Maliko","chapter":"4","verse":"40","text":"Nipele Che Yesu ŵaasalile ŵakulijiganya ŵao, “Kwachichi nkogopanga? Ana nganimme kola chikulupi?”"},{"book":"Maliko","chapter":"4","verse":"41","text":"Ŵakulijiganya ŵajogwepe nnope ni ŵausyanaga, “Ana jweleju ali mundu jwanti uli? Mpaka chimbunga ni matumbela ikwapilikanila!”"}]}