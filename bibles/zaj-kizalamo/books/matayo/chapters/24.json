{"data":[{"book":"MATAYO","chapter":"24","verse":"1","text":"Yesu kalawa Kung'anda ya Mulungu, na viyakalile yochola wanahina zake wamcholela giladi wamulagusile ng'anda zizunguluke Ing'anda ya Mulungu."},{"book":"MATAYO","chapter":"24","verse":"2","text":"Yesu kalonga, “Mozona ng'anda zino zose? Nowalongela ikweli, haduhu hata dibwe dimwe dondadisigale uchana ya diyagwe, dondadileke kubomoligwa.”"},{"book":"MATAYO","chapter":"24","verse":"3","text":"Yesu viyakalile yakalile Hakigongo cha Mizaituni, wanahina wamcholela weiyeka, wamulongela, “Tulongele, zua jaki vondagalawilile gano, na choni chondakiwe kilaguso cha wizilo wako na idizua da kimambukizo?”"},{"book":"MATAYO","chapter":"24","verse":"4","text":"Yesu kawalongela, “Teganyeni, munhu sambiyawagize."},{"book":"MATAYO","chapter":"24","verse":"5","text":"Kwavija wanhu bwando wokwiza mtwaga jangu, wolonga, ‘Nie iyo Kilisto!’ Na wowagiza wanhu bwando."},{"book":"MATAYO","chapter":"24","verse":"6","text":"Mohulika ng'hondo na singilimo za ng'hondo, ila sambimdumbe. Kwavija vinhu kamba vino volondigwa vilawilile, ila ikimambukizo hakinavika."},{"book":"MATAYO","chapter":"24","verse":"7","text":"Isi yogomba na isi iyagwe, na undewa wouvamhila undewa uyagwe. Yolawila nzala na mgudemo wa isi kila hanhu."},{"book":"MATAYO","chapter":"24","verse":"8","text":"Gano gose gowa kamba mwanduso wa usungu wa kulela mwana."},{"book":"MATAYO","chapter":"24","verse":"9","text":"“Abaho, mogogigwa giladi mgazigwe na kukomigwa. Na wanhu wose wa isi zose wowehila sama yangu nie."},{"book":"MATAYO","chapter":"24","verse":"10","text":"Kipigiti kija wanhu bwando woileka nhamanila yao, na kukiihonza na kukiihila wenyego kwa wenyego."},{"book":"MATAYO","chapter":"24","verse":"11","text":"Abaho, wahokozi bwando wa uvwizi wolawilila, na kuwagiza wanhu bwando."},{"book":"MATAYO","chapter":"24","verse":"12","text":"Sama ya kongezeka mbuli zihile, noge da wanhu bwando dohuha."},{"book":"MATAYO","chapter":"24","verse":"13","text":"Ila yondayananahile mbaka hakimambukizo, iyo yondayakomboligwe."},{"book":"MATAYO","chapter":"24","verse":"14","text":"Na Usenga uno Unogile wa Undewa wa Mulungu wopetigwa kila hanhu muulumwengu wose giladi uwe usindila ha wanhu wa isi zose, abaho, ikimambukizo cha isi leka kize.”"},{"book":"MATAYO","chapter":"24","verse":"15","text":"Munhu yondayasome yaitange nhegulo yake! Yesu kagendelela kulonga, “Muhachona ‘Kinhu Kinyolodoke Kigala Ubananzi’ kilongigwe na muhokozi Danieli kima Hanhu Hang'alile Ng'hani Muing'anda ya Mulungu,"},{"book":"MATAYO","chapter":"24","verse":"16","text":"avo, awo wali Yudea wakimbilile m'vigongo."},{"book":"MATAYO","chapter":"24","verse":"17","text":"Munhu yoyose yali mkiswili cha ng'anda yake sambiyahumuluke hasi na kusola kinhu chochose kulawa mng'anda yake. Mkiswili cha Ng'anda"},{"book":"MATAYO","chapter":"24","verse":"18","text":"Munhu yoyose yali kumgunda sambiyabwele kusola kivalo chake."},{"book":"MATAYO","chapter":"24","verse":"19","text":"Wojona watwanzi wali na inda na watwanzi wali na ving'hele mmazua higo!"},{"book":"MATAYO","chapter":"24","verse":"20","text":"Tambikeni giladi ng'himbila yenu sambiiwe mkipigiti cha kihuhe ama mkipigiti cha Zua da Mhumulo!"},{"book":"MATAYO","chapter":"24","verse":"21","text":"Kwavija wowa mgayo mkulu, haunapata kulawilila songela kulumbigwa kwa ulumwengu mbaka sambi, na haulawila kabili mgayo kamba hiwo."},{"book":"MATAYO","chapter":"24","verse":"22","text":"Na kamba kipigiti kija sambikihunguzwe na Mulungu, haduhu munhu yahadahile kukombolwa, ila sama ya wanhu wasaguligwe na Mulungu, kipigiti hicho kihunguzwa."},{"book":"MATAYO","chapter":"24","verse":"23","text":"“Abaho, kamba munhu yoyose yahawalongela, ‘Lola! Kilisto kahano,’ ama ‘Kahaja!’ Sambimtogole."},{"book":"MATAYO","chapter":"24","verse":"24","text":"Kwavija makilisto wa uvwizi na wahokozi wa uvwizi wolawila, wotenda vilaguso na mizonza mikulu giladi kamba vihadahika wawagize hata wanhu wasaguligwe na Mulungu."},{"book":"MATAYO","chapter":"24","verse":"25","text":"Tegelezeni! Niwalongela nisha mbuli zino kipigiti king'hali hakinavika."},{"book":"MATAYO","chapter":"24","verse":"26","text":"“Avo kamba wanhu wahawalongela, ‘Kamkiwala!’ Sambimchole, ama wahalonga, ‘Kakugati!’ Sambimtogole."},{"book":"MATAYO","chapter":"24","verse":"27","text":"Kwavija kamba lumwemwe vulumwemwesa kulawa haulawilo wa zua na koneka mbaka kuuswelo wa zua, na Mwana wa Munhu vivo vondayoneke kipigiti vondayeze."},{"book":"MATAYO","chapter":"24","verse":"28","text":"“Hohose hali na mtufi baho hondawaiting'hane vimhungu."},{"book":"MATAYO","chapter":"24","verse":"29","text":"“Bahaja ikipigiti cha mazua ga mgayo vondakimale, zua doziziwala, mulenge haulava mulangaza wake, nhondo zolagala kulawa kuulanga, na mhiko za kuulanga zokwekwesigwa kulawa hazikalile."},{"book":"MATAYO","chapter":"24","verse":"30","text":"Abaho, kilaguso cha Mwana wa Munhu chokoneka kuulanga, na wanhu wa isi zose wolila ahaja vondawanyone nie Mwana wa Munhu nikwiza muna gamawingu ga kuulanga na mhiko na yenzi ng'hulu."},{"book":"MATAYO","chapter":"24","verse":"31","text":"Kowalagiza wasenga zake wa kuulanga wali na mhalati ilava dizwi kulu, na wowakunzanya wanhu zake wasaguligwe na Mulungu kulawa ng'ambu zose za ulumwengu."},{"book":"MATAYO","chapter":"24","verse":"32","text":"“Muifundize mum'biki wa mtini. Matambi gake gahasonga udeke wa kuzuka na kulava matepo, movitanga kamba vuli da mmabehi."},{"book":"MATAYO","chapter":"24","verse":"33","text":"Vivija na mweye, muhazona mbuli zino zose, m'vitange kamba ka mmabehi kwiza."},{"book":"MATAYO","chapter":"24","verse":"34","text":"Nowalongela ikweli, wanhu wa mulelo uno hawadanganhika mbaka mbuli zino zose zilawilile."},{"book":"MATAYO","chapter":"24","verse":"35","text":"Ulanga na isi vose vobita, ila mbuli zangu hazibita."},{"book":"MATAYO","chapter":"24","verse":"36","text":"“Haduhu munhu yoditanga zua ama saa, si wasenga wa Mulungu wa kuulanga, ama Mwana, ila Tata yeiyeka."},{"book":"MATAYO","chapter":"24","verse":"37","text":"Kwiza kwa Mwana wa Munhu kowa kamba mkipigiti cha Nuhu."},{"book":"MATAYO","chapter":"24","verse":"38","text":"Kwavija mmemelo wa mazi vuukalile haunalawila, wanhu wakala woja na kung'wa, wasola na kusoligwa, mbaka zua dija Nuhu viyengile muisafina,"},{"book":"MATAYO","chapter":"24","verse":"39","text":"hawakitangile kija kilondile kulawilila, mbaka mmemelo wa mazi vuwizile na kuwakoma wanhu wose. Na vino vivo vondayeze Mwana wa Munhu."},{"book":"MATAYO","chapter":"24","verse":"40","text":"Mkipigiti hicho, wambigalo wabili wolima mumgunda, imwe kosoligwa na iyagwe kolekigwa."},{"book":"MATAYO","chapter":"24","verse":"41","text":"Watwanzi wabili wotwanga, imwe kosoligwa na iyagwe kolekigwa."},{"book":"MATAYO","chapter":"24","verse":"42","text":"“Avo goneleleni, kwavija hamuditanga zua dondayeze Mndewa wenu."},{"book":"MATAYO","chapter":"24","verse":"43","text":"Ila m'vitange kamba, kamba mwene ng'anda yahakitangile kipigiti chondayeze m'bavi, yahagonelele na sambiyaileke ng'anda yake ibomoligwe."},{"book":"MATAYO","chapter":"24","verse":"44","text":"Avo, na mweye muisasale, kwavija Mwana wa Munhu kokwiza mkipigiti hamkitangile."},{"book":"MATAYO","chapter":"24","verse":"45","text":"“Yalihi mtumigwa mwende na m'bala, mndewa wake yamtendile salange wa watumigwa wali mng'anda yake yondayawagwelele mandia gao mkipigiti kilondigwa?"},{"book":"MATAYO","chapter":"24","verse":"46","text":"Kamota mtumigwa ija mndewa wake yahabwela yom'vika yotenda vino!"},{"book":"MATAYO","chapter":"24","verse":"47","text":"Nowalongela ikweli, komtenda yawe mkulu wa vinhu vake vose."},{"book":"MATAYO","chapter":"24","verse":"48","text":"Ila kamba ija imtumigwa yehile koilongela mwenyego, ‘Mndewa wangu kokawa kubwela,’"},{"book":"MATAYO","chapter":"24","verse":"49","text":"na kusonga kuwatoa watumigwa wayage na kuja na kung'wa na wang'wa ugimbi."},{"book":"MATAYO","chapter":"24","verse":"50","text":"Abaho, mndewa wa imtumigwa ija kokwiza mdizua yalekile kudigelegeza na saa yalekile kuitanga."},{"book":"MATAYO","chapter":"24","verse":"51","text":"Abaho, komkanha vidangavidanga imtumigwa ija na kumwika mdidale dimwe na videlenya. Ako kowa na kililo na kugegedula meno."}]}