{"data":[{"book":"1 VaKorinde","chapter":"6","verse":"1","text":"Kana mumwe wenyu ane mhosva nomumwe, angatsunga here kumukwirira kumatare avasakarurama pano kumukwirira kuvatsvene?"},{"book":"1 VaKorinde","chapter":"6","verse":"2","text":"Hamuzivi here kuti vatsvene vachatonga nyika? Zvino kana muchazotonga nyika, ko, hamungagoni kutonga mhosva duku duku here?"},{"book":"1 VaKorinde","chapter":"6","verse":"3","text":"Ko, hamuzivi here kuti muchatonga vatumwa? Ko, kuzoti zvinhu zvoupenyu huno!"},{"book":"1 VaKorinde","chapter":"6","verse":"4","text":"Naizvozvo, kana mukapokana pamusoro pezvinhu zvakadai, gadzai savatongi kunyange vanhu vano kutenda kuduku vari mukereke."},{"book":"1 VaKorinde","chapter":"6","verse":"5","text":"Ndinodaro kuti munyadziswe. Ko, pangashayikwa munhu akachenjera pakati penyu here anogona kutonga mhosva pakati pavatendi?"},{"book":"1 VaKorinde","chapter":"6","verse":"6","text":"Asi panzvimbo yokuti mudaro, hama inokwirira hama kumatare avasingatendi!"},{"book":"1 VaKorinde","chapter":"6","verse":"7","text":"Izvi zvokuti makatokwidzana kumatare pakati penyu zvinoreva kuti makatokundwa kare. Munoregereiko kubvuma kukanganisirwa? Munoregereiko kubvuma kubirwa?"},{"book":"1 VaKorinde","chapter":"6","verse":"8","text":"Asi imi, pachenyu munoba uye munoita zvisakarurama, muchizviitira kuhama dzenyu."},{"book":"1 VaKorinde","chapter":"6","verse":"9","text":"Ko, hamuzivi here kuti vasakarurama havagari nhaka youmambo hwaMwari? Musanyengerwa: Nokuti mhombwe kana vanonamata zvifananidzo, kana zvifeve, kana varume vanoita zvoufeve, kana varume vanodanana navamwe varume,"},{"book":"1 VaKorinde","chapter":"6","verse":"10","text":"kana mbavha, kana vana madyo, kana zvidhakwa, kana vanochera vamwe, kana makororo, havangagari nhaka youmambo hwaMwari."},{"book":"1 VaKorinde","chapter":"6","verse":"11","text":"Uye izvozvo ndizvo zvakanga zvakaita vamwe venyu. Asi makashambidzwa, mukaitwa vatsvene, mukaruramisirwa muzita raIshe Jesu Kristu, uye noMweya waMwari."},{"book":"1 VaKorinde","chapter":"6","verse":"12","text":"Ndinotenderwa zvinhu zvose, asi hazvisi zvose zvinobatsira. Kwandiri zvinhu zvose zvinotenderwa, asi handidi kutongwa kana nechimwe."},{"book":"1 VaKorinde","chapter":"6","verse":"13","text":"Zvokudya ndezvedumbu uye dumbu nderezvokudya, asi Mwari achaparadza zvose zviri zviviri. Muviri hauzi woupombwe, asi ndowaShe, uye naShe ndewomuviri."},{"book":"1 VaKorinde","chapter":"6","verse":"14","text":"Mwari akamutsa Ishe kubva kuvakafa nesimba rake uye achatimutsawo."},{"book":"1 VaKorinde","chapter":"6","verse":"15","text":"Hamuzivi here kuti miviri yenyu mitezo yaKristu? Zvino ndingatora here mitezo yaKristu ndigoiita mitezo youpombwe? Kwete napaduku pose!"},{"book":"1 VaKorinde","chapter":"6","verse":"16","text":"Hamuzivi here kuti uyo anosangana nechifeve naiye ava muviri mumwe naye? Nokuti zvinonzi, “Vaviri ava vachava nyama imwe.”"},{"book":"1 VaKorinde","chapter":"6","verse":"17","text":"Asi uyo akasanganiswa naShe ava mumwe naye mumweya."},{"book":"1 VaKorinde","chapter":"6","verse":"18","text":"Tizai upombwe. Zvimwe zvivi zvose zvingaitwa nomunhu zviri kunze kwomuviri wake, asi uyo anoita chivi choupombwe anotadzira muviri wake."},{"book":"1 VaKorinde","chapter":"6","verse":"19","text":"Hamuzivi here kuti muviri wenyu itemberi yaMweya Mutsvene, ari mamuri, uyo wamakagamuchira kubva kuna Mwari? Hamuzi venyu;"},{"book":"1 VaKorinde","chapter":"6","verse":"20","text":"makatengwa nomutengo. Naizvozvo kudzai Mwari nomuviri wenyu."}]}