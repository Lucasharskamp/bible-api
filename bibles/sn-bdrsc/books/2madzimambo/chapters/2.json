{"data":[{"book":"2 Madzimambo","chapter":"2","verse":"1","text":"Jehovha paakanga ava kuda kutora Eria nechinyamupupuri kuti amuendese kudenga, Eria naErisha vakanga vari munzira vachibva kuGirigari."},{"book":"2 Madzimambo","chapter":"2","verse":"2","text":"Eria akati kuna Erisha, “Gara pano, nokuti Jehovha andituma kuBheteri.”"},{"book":"2 Madzimambo","chapter":"2","verse":"3","text":"Boka ravaprofita vapaBheteri rakauya kuna Erisha vakamubvunza vakati, “Unoziva here kuti Jehovha ari kuzokutorera tenzi wako nhasi?”"},{"book":"2 Madzimambo","chapter":"2","verse":"4","text":"Ipapo Eria akatizve kwaari, “Gara pano, Erisha; nokuti Jehovha andituma kuJeriko.”"},{"book":"2 Madzimambo","chapter":"2","verse":"5","text":"Boka ravaprofita vapaJeriko rakakwira kuna Erisha vakamubvunza vakati, “Unoziva here kuti Jehovha ari kuzokutorera tenzi wako nhasi?”"},{"book":"2 Madzimambo","chapter":"2","verse":"6","text":"Ipapo Eria akatizve kwaari, “Gara pano; nokuti Jehovha andituma kuJorodhani.”"},{"book":"2 Madzimambo","chapter":"2","verse":"7","text":"Boka ravaprofita, ravarume makumi mashanu, rakaenda rikandomira nechokure, vakatarisana napanzvimbo pakanga pamire Eria naErisha paJorodhani."},{"book":"2 Madzimambo","chapter":"2","verse":"8","text":"Eria akatora jasi rake akaripeta akarova mvura naro, mvura ikaparadzana, imwe kurudyi, imwe kuruboshwe, ivo vaviri vakayambuka napakaoma."},{"book":"2 Madzimambo","chapter":"2","verse":"9","text":"Vakati vayambuka, Eria akati kuna Erisha, “Nditaurire, unoda kuti ndikuitirei ndisati ndatorwa kubva kwauri?”"},{"book":"2 Madzimambo","chapter":"2","verse":"10","text":"Eria akati, “Wakumbira chinhu chakaoma, asi kana ukandiona ndichitorwa kubva kwauri, uchaupiwa, asi kana zvisina kudaro, haungaupiwi.”"},{"book":"2 Madzimambo","chapter":"2","verse":"11","text":"Zvino pavakanga vachifamba, vachitaurirana, pakarepo ngoro yomoto namabhiza omoto zvakaonekwa zvikaparadzanisa vaviri ava, Eria akaenda kudenga muchinyamupupuri."},{"book":"2 Madzimambo","chapter":"2","verse":"12","text":"Uye Erisha akazviona akadanidzira nenzwi guru akati, “Baba vangu! Baba vangu! Ngoro navarume vamabhiza veIsraeri!” Zvino Erisha haana kuzomuonazve. Ipapo akabata nguo dzake akadzibvarura napakati."},{"book":"2 Madzimambo","chapter":"2","verse":"13","text":"Akanonga jasi rakanga rawira pasi, richibva kuna Eria akadzokera kundomira pamahombekombe eJorodhani."},{"book":"2 Madzimambo","chapter":"2","verse":"14","text":"Ipapo akatora jasi raEria rakanga rawa kubva paari akarova mvura naro akati, “Zvino Jehovha Mwari waEria aripiko?” Paakarova mvura, yakaparadzana, imwe kurudyi, imwe kuruboshwe, iye ndokubva ayambuka achienda mhiri."},{"book":"2 Madzimambo","chapter":"2","verse":"15","text":"Boka ravaprofita vapaJeriko, avo vakanga vakatarisa, vakati, “Mweya waEria wagara pamusoro paErisha.” Uye vakaenda kundosangana naye vakakotamira pasi pamberi pake."},{"book":"2 Madzimambo","chapter":"2","verse":"16","text":"Vakati, “Tarirai, isu varanda venyu tine varume makumi mashanu vakasimba. Ngavaende vandotsvaka tenzi wenyu. Zvimwe Mweya waJehovha wamusimudza ukandomugarisa pamusoro perimwe gomo kana mune mumwe mupata.”"},{"book":"2 Madzimambo","chapter":"2","verse":"17","text":"Asi vakaramba vachimugombedzera kusvikira anyara kwazvo kuti avarambidze. Saka akati, “Vatumei henyu.” Saka vakatuma varume makumi mashanu vakandomutsvaka kwamazuva matatu asi havana kumuwana."},{"book":"2 Madzimambo","chapter":"2","verse":"18","text":"Pavakadzokera kuna Erisha, kwaaigara muJeriko, akati kwavari, “Handina kukuudzai here kuti musaenda?”"},{"book":"2 Madzimambo","chapter":"2","verse":"19","text":"Varume vomuguta vakati kuna Erisha, “Tarirai, tenzi wedu, guta iri riri pakanaka, asi sezvamunoona henyu, mvura yacho yakaipa uye nyika yacho haina zvibereko.”"},{"book":"2 Madzimambo","chapter":"2","verse":"20","text":"Iye akati, “Ndivigirei ndiro itsva uye muise munyu mairi.” Naizvozvo vakamuvigira ndiro yacho."},{"book":"2 Madzimambo","chapter":"2","verse":"21","text":"Ipapo akaenda kuchitubu akakanda munyu imomo achiti, “Zvanzi naJehovha: ‘Ndanatsa mvura iyi. Haichazokonzeri rufuzve kana kushayisa nyika zvibereko.’ ”"},{"book":"2 Madzimambo","chapter":"2","verse":"22","text":"Saka mvura yakaramba yakanaka kusvikira nhasi sezvakanga zvarehwa neshoko rakataurwa naErisha."},{"book":"2 Madzimambo","chapter":"2","verse":"23","text":"Achibva ipapo, Erisha akaenda kuBheteri. Paakanga achifamba mumugwagwa, vamwe vechidiki vakabuda muguta vakamusveeredza, vakati kwaari, “Kwira kumusoro, iwe nyamhanza! Kwira kumusoro, iwe nyamhanza!”"},{"book":"2 Madzimambo","chapter":"2","verse":"24","text":"Akacheuka, akavatarisa, akadana chituko pamusoro pavo muzita raJehovha. Ipapo maperekadzi akabuda musango akaparadza vechidiki makumi mana navaviri."},{"book":"2 Madzimambo","chapter":"2","verse":"25","text":"Uye akaenda muGomo reKarimeri, uye achibva ikoko akadzokera kuSamaria."}]}