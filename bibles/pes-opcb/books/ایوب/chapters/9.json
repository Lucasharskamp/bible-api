{"data":[{"book":"ایوب","chapter":"9","verse":"1","text":"آنگاه ایوب پاسخ داد:"},{"book":"ایوب","chapter":"9","verse":"2","text":"آنچه گفتی کاملاً درست است. اما انسان چگونه می‌تواند در نظر خدا بی‌گناه محسوب شود؟"},{"book":"ایوب","chapter":"9","verse":"3","text":"اگر بخواهد با او بحث کند نمی‌تواند حتی به یکی از هزار سؤالی که می‌کند پاسخ دهد؛"},{"book":"ایوب","chapter":"9","verse":"4","text":"زیرا خدا دانا و تواناست و کسی را یارای مقاومت با او نیست."},{"book":"ایوب","chapter":"9","verse":"5","text":"ناگهان کوهها را به حرکت درمی‌آورد و با خشم آنها را واژگون می‌سازد،"},{"book":"ایوب","chapter":"9","verse":"6","text":"زمین را از جایش تکان می‌دهد و پایه‌های آن را می‌لرزاند."},{"book":"ایوب","chapter":"9","verse":"7","text":"اگر او فرمان دهد آفتاب طلوع نمی‌کند و ستارگان نمی‌درخشند."},{"book":"ایوب","chapter":"9","verse":"8","text":"او بر دریاها حرکت می‌کند. او به تنهایی آسمانها را گسترانیده"},{"book":"ایوب","chapter":"9","verse":"9","text":"و دب اکبر، جبار، ثریا و ستارگان جنوبی را آفریده است."},{"book":"ایوب","chapter":"9","verse":"10","text":"او اعمال حیرت‌آور می‌کند و کارهای عجیب او را حد و مرزی نیست."},{"book":"ایوب","chapter":"9","verse":"11","text":"از کنار من می‌گذرد و او را نمی‌بینم، عبور می‌نماید و او را احساس نمی‌کنم."},{"book":"ایوب","chapter":"9","verse":"12","text":"هر که را بخواهد از این دنیا می‌برد و هیچ‌کس نمی‌تواند به او اعتراض کرده، بگوید که چه می‌کنی؟"},{"book":"ایوب","chapter":"9","verse":"13","text":"خدا خشم خود را فرو نمی‌نشاند. حتی هیولاهای دریا9‏:13 عبری: «یاری‌کنندگان رَحَب». رَحَب نام هیولایی دریایی است که در ادبیات باستان نماد هرج و مرج بود. را زیر پا له می‌کند."},{"book":"ایوب","chapter":"9","verse":"14","text":"پس من کیستم که پاسخ او را بدهم و یا با او مجادله کنم؟"},{"book":"ایوب","chapter":"9","verse":"15","text":"حتی اگر بی‌گناه هم می‌بودم کلامی به زبان نمی‌آوردم و تنها از او تقاضای رحمت می‌کردم."},{"book":"ایوب","chapter":"9","verse":"16","text":"حتی اگر او را بخوانم و او حاضر شود، می‌دانم که به حرفهایم گوش نخواهد داد."},{"book":"ایوب","chapter":"9","verse":"17","text":"زیرا گردبادی می‌فرستد و مرا در هم می‌کوبد و بی‌جهت زخمهایم را زیاد می‌کند."},{"book":"ایوب","chapter":"9","verse":"18","text":"نمی‌گذارد نفس بکشم؛ زندگی را بر من تلخ کرده است."},{"book":"ایوب","chapter":"9","verse":"19","text":"چه کسی می‌تواند بر خدای قادر غالب شود؟ چه کسی می‌تواند خدای عادل را به دادگاه احضار کند؟"},{"book":"ایوب","chapter":"9","verse":"20","text":"اگر بی‌گناه هم باشم حرفهایم مرا محکوم خواهد کرد؛ و اگر بی عیب هم باشم در نظر او شریر هستم."},{"book":"ایوب","chapter":"9","verse":"21","text":"هر چند بی‌گناه هستم، ولی این برای من اهمیتی ندارد، زیرا از زندگی خود بیزارم."},{"book":"ایوب","chapter":"9","verse":"22","text":"شریر و بی‌گناه در نظر خدا یکی است. او هر دو را هلاک می‌کند."},{"book":"ایوب","chapter":"9","verse":"23","text":"وقتی بلایی دامنگیر بی‌گناهی شده، او را می‌کشد، خدا می‌خندد."},{"book":"ایوب","chapter":"9","verse":"24","text":"جهان به دست شریران سپرده شده و خدا چشمان قضات را کور کرده است. اگر این کار خدا نیست، پس کار کیست؟"},{"book":"ایوب","chapter":"9","verse":"25","text":"زندگی مصیبت‌بارم مثل دونده‌ای تیزرو، به سرعت سپری می‌شود. روزهای زندگی‌ام می‌گریزد بدون اینکه روی خوشبختی را ببینم."},{"book":"ایوب","chapter":"9","verse":"26","text":"سالهای عمرم چون زورقهای تندرو و مانند عقابی که بر صید خود فرود می‌آید، به تندی می‌گذرند."},{"book":"ایوب","chapter":"9","verse":"27","text":"حتی اگر شکایاتم را فراموش کنم، صورت غمگینم را کنار گذاشته و شاد باشم،"},{"book":"ایوب","chapter":"9","verse":"28","text":"باز هم از تمامی دردهای خویش به وحشت می‌افتم زیرا می‌دانم که تو، ای خدا، مرا بی‌گناه نخواهی شمرد."},{"book":"ایوب","chapter":"9","verse":"29","text":"پس اگر در هر صورت گناهکارم تلاشم چه فایده دارد؟"},{"book":"ایوب","chapter":"9","verse":"30","text":"حتی اگر خود را با صابون بشویم و دستان خود را با اُشنان پاک کنم"},{"book":"ایوب","chapter":"9","verse":"31","text":"تو مرا در گل و لجن فرو می‌بری، تا آنجا که حتی لباسهایم نیز از من کراهت داشته باشند."},{"book":"ایوب","chapter":"9","verse":"32","text":"خدا مثل من فانی نیست که بتوانم به او جواب دهم و با او به محکمه روم."},{"book":"ایوب","chapter":"9","verse":"33","text":"ای کاش بین ما شفیعی می‌بود تا ما را با هم آشتی می‌داد،"},{"book":"ایوب","chapter":"9","verse":"34","text":"آنگاه تو از تنبیه کردن من دست می‌کشیدی و من از تو وحشتی نمی‌داشتم."},{"book":"ایوب","chapter":"9","verse":"35","text":"آنگاه می‌توانستم بدون ترس با تو سخن بگویم؛ ولی افسوس که توان آن را ندارم."}]}