{"data":[{"book":"Обʼявлення","chapter":"9","verse":"1","text":"Коли п’ятий ангел засурмив, я побачив зірку, яка впала з неба на землю. Зірці дали ключ від колодязя безодні."},{"book":"Обʼявлення","chapter":"9","verse":"2","text":"Коли вона відкрила безодню, з неї піднявся дим, як з великої печі. Сонце й повітря потемніли від того диму з безодні."},{"book":"Обʼявлення","chapter":"9","verse":"3","text":"З диму вийшла на землю сарана, і була дана їй влада, як у земних скорпіонів."},{"book":"Обʼявлення","chapter":"9","verse":"4","text":"Їй було сказано не завдавати шкоди ні земній траві, ні зелені, ні жодному дереву, а лише людям, які не мали на чолах Божої печатки."},{"book":"Обʼявлення","chapter":"9","verse":"5","text":"Сарані не дозволено їх вбивати, а лише катувати протягом п’яти місяців. І страждання, якого вони зазнали, було схоже на жало скорпіона, коли він жалить людину."},{"book":"Обʼявлення","chapter":"9","verse":"6","text":"У ті дні люди шукатимуть смерті, але не знайдуть її; вони будуть прагнути померти, але смерть утече від них."},{"book":"Обʼявлення","chapter":"9","verse":"7","text":"Сарана була схожа на підготовлених до бою коней. На головах вони мали щось схоже на золоті корони, а їхні обличчя нагадували людські обличчя."},{"book":"Обʼявлення","chapter":"9","verse":"8","text":"Їхнє волосся нагадувало волосся жінок, а зуби були як у левів."},{"book":"Обʼявлення","chapter":"9","verse":"9","text":"Вони мали панцири, немов із заліза, а шум їхніх крил був схожий на грім багатьох коней і колісниць, що мчать у бій."},{"book":"Обʼявлення","chapter":"9","verse":"10","text":"У них були хвости та жала, як у скорпіонів, а в їхніх хвостах була сила шкодити людям протягом п’яти місяців."},{"book":"Обʼявлення","chapter":"9","verse":"11","text":"Вони мали царем над собою ангела безодні, якого єврейською звали Абаддон, а грецькою Аполліон.9:11 Абаддон та Аполліон означає «руйнівник»."},{"book":"Обʼявлення","chapter":"9","verse":"12","text":"Перше горе минуло, але ще два горя попереду."},{"book":"Обʼявлення","chapter":"9","verse":"13","text":"Шостий ангел засурмив, і я почув голос, який лунав із чотирьох рогів золотого жертовника, що перед Богом."},{"book":"Обʼявлення","chapter":"9","verse":"14","text":"Він говорив до шостого ангела, що мав сурму: «Звільни чотирьох ангелів, зв’язаних біля великої річки Євфрат»."},{"book":"Обʼявлення","chapter":"9","verse":"15","text":"І були звільнені чотири ангели, котрі були підготовлені саме для цієї години, дня, місяця та року, щоб убити третину людства."},{"book":"Обʼявлення","chapter":"9","verse":"16","text":"Чисельність конних військ становила двадцять тисяч разів по десять тисяч. Я почув їх число."},{"book":"Обʼявлення","chapter":"9","verse":"17","text":"Коні та вершники, яких я бачив у видінні, виглядали так: вони мали вогняно-червоні, темно-сині та жовті, як сірка, нагрудники9:17 Частина військового спорядження у вигляді щитка або панцира для захисту грудей.. Голови коней нагадували голови левів, а з пащі виходили вогонь, дим і сірка."},{"book":"Обʼявлення","chapter":"9","verse":"18","text":"Цими трьома карами – вогнем, димом та сіркою, що виходили з їхніх уст, – була вбита третина людства,"},{"book":"Обʼявлення","chapter":"9","verse":"19","text":"бо сила коней була в їхніх устах і в їхніх хвостах. Їхні хвости схожі на змій, що мали голови, якими завдавали шкоди."},{"book":"Обʼявлення","chapter":"9","verse":"20","text":"Решта людей, які не загинули від цих кар, не покаялися в ділах своїх рук і не переставали поклонятися демонам та ідолам із золота, срібла, міді, каменю та дерева, які не бачать, не чують і не ходять."},{"book":"Обʼявлення","chapter":"9","verse":"21","text":"І не покаялись вони ні у вбивствах, ні у чаклунстві, ні у статевій розпусті, ні в крадіжках."}]}