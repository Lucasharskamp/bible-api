{"data":[{"book":"Mak","chapter":"6","verse":"1","text":"Ọ sitere nʼebe ahụ pụọ laghachi nʼobodo nke a mụrụ ya. Ndị na-eso ụzọ ya sooro ya gaa."},{"book":"Mak","chapter":"6","verse":"2","text":"Nʼụbọchị izuike, ọ banyere nʼụlọ ekpere bido izi ihe. Ozizi ya juru ọtụtụ ndị gere ya ntị anya."},{"book":"Mak","chapter":"6","verse":"3","text":"Onye a ọ bụghị onye kapinta6:3 Onye ọkpọ ntu maọbụ onye ǹka ahụ? Ọ bụghị nwa Meri, bụrụkwa nwanne Jemis, Josef,6:3 Nʼime ụfọdụ akwụkwọ nsọ ị ga-ahụ Joses. Judas na Saimọn? Ụmụnne ya ndị inyom ha esoghị anyị nọrọ nʼebe a?” Iwe were ha nʼebe ọ nọ."},{"book":"Mak","chapter":"6","verse":"4","text":"Ma Jisọs zara ha sị, “Onye amụma adịghị enwe nsọpụrụ ọbụla nʼobodo a mụrụ ya, na nʼetiti ndị ikwu ya na nʼezinaụlọ o siri pụta.”"},{"book":"Mak","chapter":"6","verse":"5","text":"Ọ rụghị ọrụ ebube ọbụla nʼebe ahụ. Ihe o mere bụ naanị ibikwasị mmadụ ole na ole ahụ na-esighị ike aka nʼisi gwọọ ha."},{"book":"Mak","chapter":"6","verse":"6","text":"Enweghị okwukwe ha juru ya anya."},{"book":"Mak","chapter":"6","verse":"7","text":"Ọ kpọrọ mmadụ iri na abụọ ahụ na-eso ya, nye ha ikike zipụ ha, abụọ abụọ. O nyere ha ikike ịchụpụ mmụọ na-adịghị ọcha."},{"book":"Mak","chapter":"6","verse":"8","text":"Ndị a bụ iwu o nyere: “Unu ewerekwala ihe ọbụla maka njem a, karịkwa mkpanaka. Unu ewela achịcha, maọbụ akpa, unu etinyela ego ọbụla nʼime belịt unu."},{"book":"Mak","chapter":"6","verse":"9","text":"Yirinụ akpụkpọụkwụ unu, unu eyikwala karịa otu uwe."},{"book":"Mak","chapter":"6","verse":"10","text":"Mgbe ọbụla unu banyere nʼụlọ ọbụla, nọgidenụ nʼebe ahụ ruo mgbe unu hapụrụ obodo ahụ."},{"book":"Mak","chapter":"6","verse":"11","text":"Ma ọ bụrụ na obodo ọbụla anabataghị unu maọbụ egeghị unu ntị, kụchapụnụ aja dị nʼụkwụ unu mgbe unu na-apụ, ka ọ bụrụ ihe ama megide ha.”"},{"book":"Mak","chapter":"6","verse":"12","text":"Ha pụrụ kwusara ndị mmadụ ka ha chegharịa."},{"book":"Mak","chapter":"6","verse":"13","text":"Ha chụpụrụ ọtụtụ mmụọ ọjọọ, teekwa ọtụtụ ndị ahụ na-esighị ike mmanụ, gwọọ ha."},{"book":"Mak","chapter":"6","verse":"14","text":"Eze Herọd nụrụ akụkọ banyere ya, nʼihi na aha Jisọs aghọọla okwu a kpụ nʼọnụ. Ụfọdụ na-asị, na ọ bụ “Jọn omee baptizim; na e meela ka o site na ndị nwụrụ anwụ bilie. Ọ bụkwa nke a mere ka ike ọrụ ebube ji dị nʼime ya.”"},{"book":"Mak","chapter":"6","verse":"15","text":"Ndị ọzọ na-asị, “Ọ bụ Ịlaịja.”"},{"book":"Mak","chapter":"6","verse":"16","text":"Ma mgbe Herọd nụrụ nke a, ọ sịrị, “Jọn onye ahụ m bipụrụ isi, emeela ka ọ site nʼọnwụ bilie!”"},{"book":"Mak","chapter":"6","verse":"17","text":"Nʼihi na Herọd nʼonwe ya nyererị iwu ka e jide Jọn kee ya agbụ tụba ya nʼụlọ mkpọrọ. O mere nke a nʼihi Herodịas bụrịị nwunye Filip nwanne ya, onye ọ kpọrọ dịka nwunye ya."},{"book":"Mak","chapter":"6","verse":"18","text":"Nʼihi na Jọn gwara Herọd sị, “Ọ bụghị ihe ziri ezi nʼiwu ka ị kpọrọ nwunye nwanne gị nwoke.”"},{"book":"Mak","chapter":"6","verse":"19","text":"Nʼihi ya Herodịas bu iro nʼobi megide Jọn na-achọkwa ụzọ igbu ya, mana ọ pụghị ime nke a,"},{"book":"Mak","chapter":"6","verse":"20","text":"nʼihi na Herọd na-atụ egwu ma na-echekwa Jọn, ebe ọ maara na ọ bụ onye ezi omume na onye dị nsọ. Mgbe ọ nụrụ okwu ya, o nweghị udo nʼobi ma ige ya ntị na-amasị ya."},{"book":"Mak","chapter":"6","verse":"21","text":"Nʼikpeazụ, ohere bịara mgbe Herọd kpọrọ oriri nʼụbọchị ncheta ọmụmụ ya nye ndị ọkwa ha dị elu nʼokpuru ọchịchị ya, ndịisi ndị ọchịagha na ndị bụ ndị ndu nʼobodo Galili."},{"book":"Mak","chapter":"6","verse":"22","text":"Mgbe ada Herodịas bịara tee egwu, obi tọrọ Herọd na ndị niile ọ kpọrọ oriri ụtọ."},{"book":"Mak","chapter":"6","verse":"23","text":"O kwere ya nkwa ṅụọkwa iyi sị, “Ihe ọbụla ị rịọrọ m aga m enye gị, ọ bụladị ọkara alaeze m.”"},{"book":"Mak","chapter":"6","verse":"24","text":"Ọ jekwuru nne ya jụọ ya sị, “Gịnị ka m ga-arịọ?”"},{"book":"Mak","chapter":"6","verse":"25","text":"Ngwangwa, ọ bịakwutere eze rịọ ya sị, “Achọrọ m ka i nye m, ugbu a, nʼime efere, isi Jọn omee baptizim.”"},{"book":"Mak","chapter":"6","verse":"26","text":"O wutere eze nke ukwuu, ma nʼihi iyi ọ ṅụrụ, na nʼihi ndị ọ kpọrọ oriri, ọ chọghị ịjụ inye ya ihe ọ rịọrọ ya."},{"book":"Mak","chapter":"6","verse":"27","text":"Ngwangwa o zipụrụ onye agha na-eche nche nye ya iwu ka ọ gaa bute isi Jọn. Ọ gara, bipụ isi Jọn nʼụlọ mkpọrọ,"},{"book":"Mak","chapter":"6","verse":"28","text":"tinye isi ahụ nʼime efere butere nwaagbọghọ ahụ onye nara ya bunye nne ya."},{"book":"Mak","chapter":"6","verse":"29","text":"Mgbe ndị na-eso ụzọ ya nụrụ nke a, ha bịara buru ozu ya gaa lie."},{"book":"Mak","chapter":"6","verse":"30","text":"Ndị ozi Jisọs gbara ya gburugburu kọọrọ ya ihe niile ha mere, na ihe niile ha kuziri."},{"book":"Mak","chapter":"6","verse":"31","text":"Nʼoge ahụ, nʼihi na ọtụtụ ndị mmadụ na-abịa na-apụkwa nke mere na ha enweghị ohere iri nri, ọ sịrị ha, “Soronụ m, unu niile, ka anyị ga ebe dị jụụ, zuo ike nwa oge nta.”"},{"book":"Mak","chapter":"6","verse":"32","text":"Ya mere ha pụrụ baa nʼime ụgbọ mmiri gaa nʼebe ha ga-anọdụrụ naanị onwe ha."},{"book":"Mak","chapter":"6","verse":"33","text":"Ma ọtụtụ mmadụ ndị hụrụ ha mgbe ha na-apụ matara ha, sitekwara nʼobodo niile dị ebe ahụ gburugburu gbara ọsọ gbaruo ebe ahụ tupu ya na ndị na-eso ụzọ ya abịaruo."},{"book":"Mak","chapter":"6","verse":"34","text":"Mgbe o sitere nʼụgbọ mmiri rịdata, ọ hụrụ oke igwe mmadụ a ka ha zukọrọ. O nwere ọmịiko nʼebe ha nọ, nʼihi na ha dị ka atụrụ na-enweghị onye na-azụ ha. Ọ malitekwara izi ha ọtụtụ ihe."},{"book":"Mak","chapter":"6","verse":"35","text":"Nʼoge a, ọchịchịrị ebidola ịgba, nʼihi ya, ndị na-eso ụzọ ya bịara gwa ya, “Ebe a bụ ọzara, chi ejiekwala."},{"book":"Mak","chapter":"6","verse":"36","text":"Zilaga ndị a, ka ha gaa nʼobodo nta ndị dị gburugburu ebe a, zụtara onwe ha ihe ha ga-eri.”"},{"book":"Mak","chapter":"6","verse":"37","text":"Ma ọ zara sị ha, “Nyenụ ha ihe ha ga-eri.”"},{"book":"Mak","chapter":"6","verse":"38","text":"Ma ọ jụrụ ha sị, “Ogbe achịcha ole ka unu nwere? Gaanụ chọpụta.”"},{"book":"Mak","chapter":"6","verse":"39","text":"Mgbe ahụ o nyere ha iwu ka ha mee igwe mmadụ ahụ ka ha nọdụ ala nʼotu nʼotu nʼelu ahịhịa ndụ."},{"book":"Mak","chapter":"6","verse":"40","text":"Ya mere, ha nọdụrụ ala, iri mmadụ ise nʼotu ebe, narị mmadụ nʼebe ọzọ."},{"book":"Mak","chapter":"6","verse":"41","text":"Ọ naara ogbe achịcha ise na azụ abụọ ndị ahụ, welie anya ya elu, nye ekele. Ọ nyawara achịcha ahụ nye ya ndị na-eso ụzọ ya ka ha kee ndị mmadụ ahụ. Otu aka ahụkwa ọ nyawakwara azụ abụọ ahụ nyekwa ha niile."},{"book":"Mak","chapter":"6","verse":"42","text":"Ha niile riri rijuo afọ."},{"book":"Mak","chapter":"6","verse":"43","text":"Ha tụtụkọtara iberibe achịcha na azụ tụtụjuo nkata iri na abụọ."},{"book":"Mak","chapter":"6","verse":"44","text":"Ọnụọgụgụ ndị nwoke riri ogbe achịcha ahụ dị puku mmadụ ise."},{"book":"Mak","chapter":"6","verse":"45","text":"Ngwangwa, o mere ka ndị na-eso ụzọ ya banye nʼụgbọ mmiri buru ya ụzọ gafee nʼofe nke ọzọ nke osimiri Betsaida, ebe ya onwe ya nọdụrụ izilaga igwe mmadụ ahụ."},{"book":"Mak","chapter":"6","verse":"46","text":"Mgbe ndị a niile lachara, ọ rigooro nʼelu ugwu ikpe ekpere."},{"book":"Mak","chapter":"6","verse":"47","text":"Mgbe uhuruchi bịara, ụgbọ mmiri ahụ nọ nʼetiti osimiri, ma naanị ya onwe ya nọ nʼelu ala."},{"book":"Mak","chapter":"6","verse":"48","text":"Mgbe ọ hụrụ na ha nọ na nsogbu nʼihi na ikuku na-emegide ha, nʼihe dị ka elekere atọ nke ụtụtụ, o bidoro ịga ije nʼelu mmiri ịbịakwute ha, ma o mere dị ka ọ chọrọ ịgafe ha."},{"book":"Mak","chapter":"6","verse":"49","text":"Ma mgbe ha hụrụ ya ka ọ na-aga ije nʼelu osimiri, ha chere na ọ bụ mmụọ, tie mkpu akwa."},{"book":"Mak","chapter":"6","verse":"50","text":"Nʼihi na ha niile hụrụ ya, oke ụjọ tụkwara ha."},{"book":"Mak","chapter":"6","verse":"51","text":"Emesịa, ọ rịgokwuru ha nʼime ụgbọ mmiri ahụ, otu mgbe ahụ ikuku ahụ dara juu. Ihe ndị a jukwara ha anya nke ukwuu."},{"book":"Mak","chapter":"6","verse":"52","text":"Obi ha mechiri emechi nʼihi na ha aghọtaghị ihe banyere ọrụ ebube ogbe achịcha ndị ahụ."},{"book":"Mak","chapter":"6","verse":"53","text":"Mgbe ha gafere nʼofe nke ọzọ, ha rutere nʼala Genesaret ebe ha kedoro ụgbọ ha."},{"book":"Mak","chapter":"6","verse":"54","text":"Ma ngwangwa ha pụtara nʼụgbọ, ndị nọ nʼebe ahụ matara onye ọ bụ."},{"book":"Mak","chapter":"6","verse":"55","text":"Ha gbaara ọsọ gaa nʼobodo nta niile dị ebe ahụ gburugburu butere ya ndị ọrịa nʼute ebe ọbụla ha nụrụ na ọ nọ."},{"book":"Mak","chapter":"6","verse":"56","text":"Ebe ọbụla ọ bara, nʼobodo ukwu maọbụ na obodo nta, maọbụ nʼubi, ndị mmadụ na-ebute ndị ọrịa nibe ha nʼahịa. Ha rịọrọ ya ka o kwere ka ha metụ ọ bụladị ọnụnụ uwe ya aka; ndị niile metụrụ ya aka nwetara ọgwụgwọ."}]}