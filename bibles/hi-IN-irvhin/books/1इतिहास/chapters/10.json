{"data":[{"book":"1 इतिहास","chapter":"10","verse":"1","text":"पलिश्ती इस्राएलियों से लड़े; और इस्राएली पलिश्तियों के सामने से भागे, और गिलबो नामक पहाड़ पर मारे गए।"},{"book":"1 इतिहास","chapter":"10","verse":"2","text":"पर पलिश्ती शाऊल और उसके पुत्रों के पीछे लगे रहे, और पलिश्तियों ने शाऊल के पुत्र योनातान, अबीनादाब और मल्कीशूअ को मार डाला।"},{"book":"1 इतिहास","chapter":"10","verse":"3","text":"शाऊल के साथ घमासान युद्ध होता रहा और धनुर्धारियों ने उसे जा लिया, और वह उनके कारण व्याकुल हो गया।"},{"book":"1 इतिहास","chapter":"10","verse":"4","text":"तब शाऊल ने अपने हथियार ढोनेवाले से कहा, “अपनी तलवार खींचकर मुझे भोंक दे, कहीं ऐसा न हो कि वे खतनारहित लोग आकर मेरा उपहास करें;” परन्तु उसके हथियार ढोनेवाले ने भयभीत होकर ऐसा करने से इन्कार किया। तब शाऊल अपनी तलवार खड़ी करके उस पर गिर पड़ा।"},{"book":"1 इतिहास","chapter":"10","verse":"5","text":"यह देखकर कि शाऊल मर गया है उसका हथियार ढोनेवाला अपनी तलवार पर आप गिरकर मर गया।"},{"book":"1 इतिहास","chapter":"10","verse":"6","text":"इस तरह शाऊल और उसके तीनों पुत्र, और उसके घराने के सब लोग एक संग मर गए10:6 उसके घराने के सब लोग एक संग मर गए: सम्पूर्ण परिवार नहीं, सब पुत्र।।"},{"book":"1 इतिहास","chapter":"10","verse":"7","text":"यह देखकर कि वे भाग गए, और शाऊल और उसके पुत्र मर गए, उस तराई में रहनेवाले सब इस्राएली मनुष्य अपने-अपने नगर को छोड़कर भाग गए; और पलिश्ती आकर उनमें रहने लगे।"},{"book":"1 इतिहास","chapter":"10","verse":"8","text":"दूसरे दिन जब पलिश्ती मारे हुओं के माल को लूटने आए, तब उनको शाऊल और उसके पुत्र गिलबो पहाड़ पर पड़े हुए मिले।"},{"book":"1 इतिहास","chapter":"10","verse":"9","text":"तब उन्होंने उसके वस्त्रों को उतार उसका सिर और हथियार ले लिया और पलिश्तियों के देश के सब स्थानों में दूतों को इसलिए भेजा कि उनके देवताओं और साधारण लोगों में यह शुभ समाचार देते जाएँ।"},{"book":"1 इतिहास","chapter":"10","verse":"10","text":"तब उन्होंने उसके हथियार अपने मन्दिर में रखे, और उसकी खोपड़ी को दागोन के मन्दिर में लटका दिया।"},{"book":"1 इतिहास","chapter":"10","verse":"11","text":"जब गिलाद के याबेश के सब लोगों ने सुना कि पलिश्तियों ने शाऊल के साथ क्या-क्या किया है।"},{"book":"1 इतिहास","chapter":"10","verse":"12","text":"तब सब शूरवीर चले और शाऊल और उसके पुत्रों के शवों को उठाकर याबेश में ले आए, और उनकी हड्डियों को याबेश में एक बांज वृक्ष के तले गाड़ दिया और सात दिन तक उपवास किया।"},{"book":"1 इतिहास","chapter":"10","verse":"13","text":"इस तरह शाऊल उस विश्वासघात के कारण मर गया, जो उसने यहोवा से किया था10:13 विश्वासघात के कारण मर गया, जो उसने यहोवा से किया था: उसका अपराध यह था कि उसने अमालेक के सम्बंध में वचन का उल्लंघन किया।; क्योंकि उसने यहोवा का वचन टाल दिया था, फिर उसने भूत-सिद्धि करनेवाली से पूछकर सम्मति ली थी।"},{"book":"1 इतिहास","chapter":"10","verse":"14","text":"उसने यहोवा से न पूछा था, इसलिए यहोवा ने उसे मारकर राज्य को यिशै के पुत्र दाऊद को दे दिया।"}]}