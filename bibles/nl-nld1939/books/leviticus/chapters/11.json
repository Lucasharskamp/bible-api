{"data":[{"book":"Leviticus","chapter":"11","verse":"1","text":"Jahweh sprak tot Moses en Aäron:"},{"book":"Leviticus","chapter":"11","verse":"2","text":"Zegt aan de Israëlieten: Van alle viervoetige dieren, die op aarde zijn, moogt ge deze eten:"},{"book":"Leviticus","chapter":"11","verse":"3","text":"Alle viervoetige dieren, die volledig gespleten hoeven hebben, en tevens herkauwers zijn, moogt ge eten."},{"book":"Leviticus","chapter":"11","verse":"4","text":"Maar van de dieren, die herkauwen of gespleten hoeven hebben, moogt ge de volgende niet eten. De kameel, want hij is wel herkauwend, maar heeft geen volledig gespleten hoeven; hij is voor u onrein."},{"book":"Leviticus","chapter":"11","verse":"5","text":"De klipdas, want hij is wel herkauwend, maar heeft geen gespleten hoeven; hij is voor u onrein."},{"book":"Leviticus","chapter":"11","verse":"6","text":"De haas, want hij is wel herkauwend, maar heeft geen gespleten hoeven; hij is voor u onrein."},{"book":"Leviticus","chapter":"11","verse":"7","text":"Het zwijn, want het heeft wel volledig gespleten hoeven, maar het herkauwt niet; het is voor u onrein."},{"book":"Leviticus","chapter":"11","verse":"8","text":"Van hun vlees moogt ge niet eten, en hun krengen niet aanraken; zij zijn voor u onrein."},{"book":"Leviticus","chapter":"11","verse":"9","text":"Van alles wat in het water leeft, moogt ge het volgende eten: alles wat in het water leeft, in zeeën of rivieren, en vinnen en schubben heeft, moogt ge eten."},{"book":"Leviticus","chapter":"11","verse":"10","text":"Maar alles, wat in het water leeft, in zeeën of rivieren, doch geen vinnen en schubben heeft, moet een gruwel voor u zijn: zowel het kleine watergewemel als alle grote waterdieren."},{"book":"Leviticus","chapter":"11","verse":"11","text":"Ze moeten een gruwel voor u zijn; van hun vlees moogt ge niet eten, en hun krengen moet ge verfoeien."},{"book":"Leviticus","chapter":"11","verse":"12","text":"Alles, wat in het water leeft en geen vinnen en schubben heeft, moet een gruwel voor u zijn."},{"book":"Leviticus","chapter":"11","verse":"13","text":"Van de gevleugelde dieren moet ge de volgende verfoeien; omdat ze een gruwel zijn, mogen ze niet worden gegeten: de arend, de lammergier en de aasgier,"},{"book":"Leviticus","chapter":"11","verse":"14","text":"de wouw en de verschillende soorten valken;"},{"book":"Leviticus","chapter":"11","verse":"15","text":"alle soorten raven,"},{"book":"Leviticus","chapter":"11","verse":"16","text":"de struisvogel, de sperwer, de meeuw, en de verschillende soorten haviken;"},{"book":"Leviticus","chapter":"11","verse":"17","text":"de steenuil, de pelikaan, de velduil,"},{"book":"Leviticus","chapter":"11","verse":"18","text":"de nachtuil, de reiger en de stinkgier;"},{"book":"Leviticus","chapter":"11","verse":"19","text":"de ooievaar, de verschillende soorten kraanvogels, de specht en de vleermuis."},{"book":"Leviticus","chapter":"11","verse":"20","text":"Ook de gevleugelde insekten, die vier poten hebben, moeten u een gruwel zijn."},{"book":"Leviticus","chapter":"11","verse":"21","text":"Slechts die gevleugelde insekten met vier poten moogt ge eten, die behalve hun poten nog springpoten hebben, om daarmee over de grond te springen."},{"book":"Leviticus","chapter":"11","verse":"22","text":"Ge moogt dus daarvan eten de verschillende soorten sprinkhanen; de veelvraat in verschillende soorten, de langpoot in verschillende soorten, en de knaagbek in verschillende soorten."},{"book":"Leviticus","chapter":"11","verse":"23","text":"Overigens moeten alle gevleugelde insekten, die vier poten hebben, u een gruwel zijn."},{"book":"Leviticus","chapter":"11","verse":"24","text":"Ge verontreinigt u aan de volgende dieren."},{"book":"Leviticus","chapter":"11","verse":"25","text":"-"},{"book":"Leviticus","chapter":"11","verse":"26","text":"Alle viervoetige dieren, die geen volledig gespleten hoeven hebben en niet herkauwen, zijn voor u onrein; wie ze aanraakt, is onrein."},{"book":"Leviticus","chapter":"11","verse":"27","text":"Ook alle teengangers onder de viervoeters zijn voor u onrein. Wie hun kreng aanraakt, is tot de avond onrein;"},{"book":"Leviticus","chapter":"11","verse":"28","text":"en wie hun kreng opneemt, moet zijn kleren wassen, en is tot de avond onrein; want zij zijn voor u onrein."},{"book":"Leviticus","chapter":"11","verse":"29","text":"Van het ongedierte, dat over de grond scharrelt, zijn de volgende voor u onrein: de wezel, de muis en de verschillende soorten hagedissen;"},{"book":"Leviticus","chapter":"11","verse":"30","text":"de veldmuis, de mol, de salamander, de muurhagedis en de kameleon."},{"book":"Leviticus","chapter":"11","verse":"31","text":"Deze zijn onder het ongedierte voor u onrein. Wie ze aanraakt, als ze dood zijn, is tot de avond onrein."},{"book":"Leviticus","chapter":"11","verse":"32","text":"Daarenboven is alles, waarop een van die dieren valt, wanneer het dood is, onrein. Elk houten voorwerp, een kleed, een stuk leer, een zak, elk werktuig, waarmee men arbeid verricht, moet in het water worden gelegd, en is tot de avond onrein; eerst daarna wordt het weer rein."},{"book":"Leviticus","chapter":"11","verse":"33","text":"Valt een van die beesten in een aarden vat, dan is de inhoud onrein, en het vat zelf moet worden verbrijzeld."},{"book":"Leviticus","chapter":"11","verse":"34","text":"Elke eetbare spijs, waarop water komt uit zulk een vat, is onrein, en elke drank, die genoten kan worden, wordt in zulk een vat onrein."},{"book":"Leviticus","chapter":"11","verse":"35","text":"Alles, waarop zulk een dood dier valt, is onrein. Een bakoven of een haard moeten worden stukgeslagen; ze zijn onrein, en moeten door u als onrein worden beschouwd."},{"book":"Leviticus","chapter":"11","verse":"36","text":"Alleen bronnen en regenbakken, waar zich het water vergaart, blijven rein; maar wie hun kreng, dat er in ligt, aanraakt, is onrein."},{"book":"Leviticus","chapter":"11","verse":"37","text":"Wanneer het kreng van die dieren op zaaikoren valt, dat gezaaid moet worden, wat voor soort dit ook is, dan blijft dat rein;"},{"book":"Leviticus","chapter":"11","verse":"38","text":"maar wordt er water op dat koren gedaan, en valt er dan zulk een kreng op, dan is het voor u onrein."},{"book":"Leviticus","chapter":"11","verse":"39","text":"Wanneer een van de dieren, die u tot voedsel dienen, is dood gegaan, dan is hij, die het kreng ervan aanraakt, tot de avond onrein."},{"book":"Leviticus","chapter":"11","verse":"40","text":"En wie ervan eet, moet zijn kleren wassen, en is tot de avond onrein; ook wie het opneemt, moet zijn kleren wassen, en is tot de avond onrein."},{"book":"Leviticus","chapter":"11","verse":"41","text":"Alle ongedierte, dat over de grond scharrelt, is een gruwel; het mag niet worden gegeten."},{"book":"Leviticus","chapter":"11","verse":"42","text":"Van het ongedierte, dat over de grond scharrelt, hetzij het kruipt op de buik, hetzij het vier of meer poten heeft, moogt ge niets eten; want het is verfoeilijk."},{"book":"Leviticus","chapter":"11","verse":"43","text":"Bezoedelt u dus niet en verontreinigt u niet door iets van dat kruipend gedierte, waardoor ge onrein wordt."},{"book":"Leviticus","chapter":"11","verse":"44","text":"Want Ik, Jahweh, ben uw God! Gedraagt u dus heilig, en weest heilig, omdat Ik heilig ben. Verontreinigt u niet door al het ongedierte, dat over de grond kruipt;"},{"book":"Leviticus","chapter":"11","verse":"45","text":"want Ik ben Jahweh, die u uit Egypte heb geleid, om uw God te zijn. Weest heilig, omdat Ik heilig ben."},{"book":"Leviticus","chapter":"11","verse":"46","text":"Dit is de wet op de viervoetige dieren, de gevleugelde dieren, alle levende wezens, die in het water wemelen, en alle beesten, die over de grond kruipen;"},{"book":"Leviticus","chapter":"11","verse":"47","text":"ter onderscheiding van onrein en rein, van dieren, die gegeten mogen worden, en dieren die ge niet moogt eten."}]}