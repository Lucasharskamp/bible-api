{"data":[{"book":"Job","chapter":"19","verse":"1","text":"Job antwoordde, en sprak:"},{"book":"Job","chapter":"19","verse":"2","text":"Hoe lang nog blijft gij mij krenken, En mij onder woorden verpletteren?"},{"book":"Job","chapter":"19","verse":"3","text":"Tien keer beschimpt gij mij reeds, En kwelt gij mij schaamteloos."},{"book":"Job","chapter":"19","verse":"4","text":"Zelfs al had ik mij werkelijk misdragen, Dan raakt het wangedrag mij alleen;"},{"book":"Job","chapter":"19","verse":"5","text":"Gij mist het recht, een grote mond tegen mij op te zetten, Mijn schande mij te verwijten!"},{"book":"Job","chapter":"19","verse":"6","text":"Erkent toch eindelijk, dat God mij kastijdt, En mij in zijn net heeft verstrikt!"},{"book":"Job","chapter":"19","verse":"7","text":"Zie, ik roep: “Geweld!” maar vind geen verhoring, Ik roep om hulp: mij geschiedt geen recht!"},{"book":"Job","chapter":"19","verse":"8","text":"Hij heeft mijn weg versperd: ik kan niet voorbij, En duisternis op mijn paden gelegd;"},{"book":"Job","chapter":"19","verse":"9","text":"Mijn eer heeft Hij mij ontroofd, De kroon mij van het hoofd gerukt."},{"book":"Job","chapter":"19","verse":"10","text":"Hij heeft mij van alle kant ondermijnd: en daar ga ik heen; Mijn hoop ontworteld als een boom,"},{"book":"Job","chapter":"19","verse":"11","text":"Zijn gramschap tegen mij laten woeden, Mij als zijn vijand behandeld."},{"book":"Job","chapter":"19","verse":"12","text":"Als één man rukken zijn benden aan, En banen hun weg naar mij heen; Ze legeren zich rond mijn tent, Ze zijn zonder genade!"},{"book":"Job","chapter":"19","verse":"13","text":"Mijn broeders houden zich verre van mij, Mijn bekenden zijn vreemden voor mij;"},{"book":"Job","chapter":"19","verse":"14","text":"Mijn verwanten verdwenen, Mijn gasten zijn mij vergeten."},{"book":"Job","chapter":"19","verse":"15","text":"Mijn slavinnen zien mij aan voor een vreemde, Ik ben een onbekende voor haar;"},{"book":"Job","chapter":"19","verse":"16","text":"Ik roep mijn slaaf: hij geeft mij geen antwoord, Zelfs al smeek ik er om."},{"book":"Job","chapter":"19","verse":"17","text":"Mijn vrouw walgt van mijn adem, En ik stink voor mijn zonen;"},{"book":"Job","chapter":"19","verse":"18","text":"Zelfs de kinderen minachten mij, En brutaliseren mij, als ik optreed."},{"book":"Job","chapter":"19","verse":"19","text":"Al mijn getrouwen verafschuwen mij, Die ik liefhad, keren zich van mij af;"},{"book":"Job","chapter":"19","verse":"20","text":"Mijn vlees teert weg in mijn huid Met mijn tanden knaag ik mijn beenderen af."},{"book":"Job","chapter":"19","verse":"21","text":"Erbarming, erbarming: gij tenminste, mijn vrienden, Want de hand van God heeft mij geraakt;"},{"book":"Job","chapter":"19","verse":"22","text":"Waarom mij als een hert vervolgen, Nooit verzadigd aan mijn vlees!"},{"book":"Job","chapter":"19","verse":"23","text":"O, werden mijn woorden opgeschreven, Opgetekend in een boek,"},{"book":"Job","chapter":"19","verse":"24","text":"Met een stift van ijzer en lood Voor eeuwig op een rots gegrift:"},{"book":"Job","chapter":"19","verse":"25","text":"Ik weet, dat mijn Verlosser leeft, En ten leste op de aarde verschijnt;"},{"book":"Job","chapter":"19","verse":"26","text":"Dat ik mij zal oprichten achter mijn huid, En van mijn vlees uit, God zal aanschouwen!"},{"book":"Job","chapter":"19","verse":"27","text":"Ja, ik zal Hem aanschouwen, Mijn ogen zullen Hem zien, maar niet meer als vijand; Mijn nieren smachten in mijn schoot,"},{"book":"Job","chapter":"19","verse":"28","text":"En wanneer gij dan zegt: Hoe vervolgen we hem, Welk voorwendsel zullen we tegen hem vinden;"},{"book":"Job","chapter":"19","verse":"29","text":"Ducht dan het zwaard voor uzelf, Want dan zal de Gramschap de bozen verdelgen! Om te weten, of er gerechtigheid is!"}]}