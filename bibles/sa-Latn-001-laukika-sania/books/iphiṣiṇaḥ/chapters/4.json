{"data":[{"book":"iphiṣiṇaḥ","chapter":"4","verse":"1","text":"ato bandirahaṁ prabho rnāmnā yuṣmān vinaye yūyaṁ yenāhvānenāhūtāstadupayuktarūpeṇa"},{"book":"iphiṣiṇaḥ","chapter":"4","verse":"2","text":"sarvvathā namratāṁ mṛdutāṁ titikṣāṁ parasparaṁ pramnā sahiṣṇutāñcācarata|"},{"book":"iphiṣiṇaḥ","chapter":"4","verse":"3","text":"praṇayabandhanena cātmana eैkyaṁ rakṣituṁ yatadhvaṁ|"},{"book":"iphiṣiṇaḥ","chapter":"4","verse":"4","text":"yūyam ekaśarīrā ekātmānaśca tadvad āhvānena yūyam ekapratyāśāprāptaye samāhūtāḥ|"},{"book":"iphiṣiṇaḥ","chapter":"4","verse":"5","text":"yuṣmākam ekaḥ prabhureko viśvāsa ekaṁ majjanaṁ, sarvveṣāṁ tātaḥ"},{"book":"iphiṣiṇaḥ","chapter":"4","verse":"6","text":"sarvvoparisthaḥ sarvvavyāpī sarvveṣāṁ yuṣmākaṁ madhyavarttī caika īśvara āste|"},{"book":"iphiṣiṇaḥ","chapter":"4","verse":"7","text":"kintu khrīṣṭasya dānaparimāṇānusārād asmākam ekaikasmai viśeṣo varo'dāyi|"},{"book":"iphiṣiṇaḥ","chapter":"4","verse":"8","text":"yathā likhitam āste, \"ūrddhvam āruhya jetṛn sa vijitya bandino'karot| tataḥ sa manujebhyo'pi svīyān vyaśrāṇayad varān||\""},{"book":"iphiṣiṇaḥ","chapter":"4","verse":"9","text":"ūrddhvam āruhyetivākyasyāyamarthaḥ sa pūrvvaṁ pṛthivīrūpaṁ sarvvādhaḥsthitaṁ sthānam avatīrṇavān;"},{"book":"iphiṣiṇaḥ","chapter":"4","verse":"10","text":"yaścāvatīrṇavān sa eva svargāṇām uparyyuparyyārūḍhavān yataḥ sarvvāṇi tena pūrayitavyāni|"},{"book":"iphiṣiṇaḥ","chapter":"4","verse":"11","text":"sa eva ca kāṁścana preritān aparān bhaviṣyadvādino'parān susaṁvādapracārakān aparān pālakān upadeśakāṁśca niyuktavān|"},{"book":"iphiṣiṇaḥ","chapter":"4","verse":"12","text":"yāvad vayaṁ sarvve viśvāsasyeśvaraputraviṣayakasya tattvajñānasya caikyaṁ sampūrṇaṁ puruṣarthañcārthataḥ khrīṣṭasya sampūrṇaparimāṇasya samaṁ parimāṇaṁ na prāpnumastāvat"},{"book":"iphiṣiṇaḥ","chapter":"4","verse":"13","text":"sa paricaryyākarmmasādhanāya khrīṣṭasya śarīrasya niṣṭhāyai ca pavitralokānāṁ siddhatāyāstādṛśam upāyaṁ niścitavān|"},{"book":"iphiṣiṇaḥ","chapter":"4","verse":"14","text":"ataeva mānuṣāṇāṁ cāturīto bhramakadhūrttatāyāśchalācca jātena sarvveṇa śikṣāvāyunā vayaṁ yad bālakā iva dolāyamānā na bhrāmyāma ityasmābhi ryatitavyaṁ,"},{"book":"iphiṣiṇaḥ","chapter":"4","verse":"15","text":"premnā satyatām ācaradbhiḥ sarvvaviṣaye khrīṣṭam uddiśya varddhitavyañca, yataḥ sa mūrddhā,"},{"book":"iphiṣiṇaḥ","chapter":"4","verse":"16","text":"tasmāccaikaikasyāṅgasya svasvaparimāṇānusāreṇa sāhāyyakaraṇād upakārakaiḥ sarvvaiḥ sandhibhiḥ kṛtsnasya śarīrasya saṁyoge sammilane ca jāte premnā niṣṭhāṁ labhamānaṁ kṛtsnaṁ śarīraṁ vṛddhiṁ prāpnoti|"},{"book":"iphiṣiṇaḥ","chapter":"4","verse":"17","text":"yuṣmān ahaṁ prabhunedaṁ bravīmyādiśāmi ca, anye bhinnajātīyā iva yūyaṁ pūna rmācarata|"},{"book":"iphiṣiṇaḥ","chapter":"4","verse":"18","text":"yataste svamanomāyām ācarantyāntarikājñānāt mānasikakāṭhinyācca timirāvṛtabuddhaya īśvarīyajīvanasya bagīrbhūtāśca bhavanti,"},{"book":"iphiṣiṇaḥ","chapter":"4","verse":"19","text":"svān caitanyaśūnyān kṛtvā ca lobhena sarvvavidhāśaucācaraṇāya lampaṭatāyāṁ svān samarpitavantaḥ|"},{"book":"iphiṣiṇaḥ","chapter":"4","verse":"20","text":"kintu yūyaṁ khrīṣṭaṁ na tādṛśaṁ paricitavantaḥ,"},{"book":"iphiṣiṇaḥ","chapter":"4","verse":"21","text":"yato yūyaṁ taṁ śrutavanto yā satyā śikṣā yīśuto labhyā tadanusārāt tadīyopadeśaṁ prāptavantaśceti manye|"},{"book":"iphiṣiṇaḥ","chapter":"4","verse":"22","text":"tasmāt pūrvvakālikācārakārī yaḥ purātanapuruṣo māyābhilāṣai rnaśyati taṁ tyaktvā yuṣmābhi rmānasikabhāvo nūtanīkarttavyaḥ,"},{"book":"iphiṣiṇaḥ","chapter":"4","verse":"23","text":"yo navapuruṣa īśvarānurūpeṇa puṇyena satyatāsahitena"},{"book":"iphiṣiṇaḥ","chapter":"4","verse":"24","text":"dhārmmikatvena ca sṛṣṭaḥ sa eva paridhātavyaśca|"},{"book":"iphiṣiṇaḥ","chapter":"4","verse":"25","text":"ato yūyaṁ sarvve mithyākathanaṁ parityajya samīpavāsibhiḥ saha satyālāpaṁ kuruta yato vayaṁ parasparam aṅgapratyaṅgā bhavāmaḥ|"},{"book":"iphiṣiṇaḥ","chapter":"4","verse":"26","text":"aparaṁ krodhe jāte pāpaṁ mā kurudhvam, aśānte yuṣmākaṁ roṣesūryyo'staṁ na gacchatu|"},{"book":"iphiṣiṇaḥ","chapter":"4","verse":"27","text":"aparaṁ śayatāne sthānaṁ mā datta|"},{"book":"iphiṣiṇaḥ","chapter":"4","verse":"28","text":"coraḥ punaścairyyaṁ na karotu kintu dīnāya dāne sāmarthyaṁ yajjāyate tadarthaṁ svakarābhyāṁ sadvṛttyā pariśramaṁ karotu|"},{"book":"iphiṣiṇaḥ","chapter":"4","verse":"29","text":"aparaṁ yuṣmākaṁ vadanebhyaḥ ko'pi kadālāpo na nirgacchatu, kintu yena śroturupakāro jāyate tādṛśaḥ prayojanīyaniṣṭhāyai phaladāyaka ālāpo yuṣmākaṁ bhavatu|"},{"book":"iphiṣiṇaḥ","chapter":"4","verse":"30","text":"aparañca yūyaṁ muktidinaparyyantam īśvarasya yena pavitreṇātmanā mudrayāṅkitā abhavata taṁ śokānvitaṁ mā kuruta|"},{"book":"iphiṣiṇaḥ","chapter":"4","verse":"31","text":"aparaṁ kaṭuvākyaṁ roṣaḥ koṣaḥ kalaho nindā sarvvavidhadveṣaścaitāni yuṣmākaṁ madhyād dūrībhavantu|"},{"book":"iphiṣiṇaḥ","chapter":"4","verse":"32","text":"yūyaṁ parasparaṁ hitaiṣiṇaḥ komalāntaḥkaraṇāśca bhavata| aparam īśvaraḥ khrīṣṭena yadvad yuṣmākaṁ doṣān kṣamitavān tadvad yūyamapi parasparaṁ kṣamadhvaṁ|"}]}