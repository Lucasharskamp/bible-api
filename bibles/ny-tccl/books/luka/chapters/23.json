{"data":[{"book":"Luka","chapter":"23","verse":"1","text":"Kenaka gulu lonse la anthuwo linayimirira ndi kumutengera kwa Pilato."},{"book":"Luka","chapter":"23","verse":"2","text":"Ndipo iwo anayamba kumuneneza nati, “Ife tinapeza munthu uyu akusokoneza anthu a mtundu wathu ndipo amatsutsa zopereka msonkho kwa Kaisara komanso amati ndi Khristu, Mfumu.”"},{"book":"Luka","chapter":"23","verse":"3","text":"Pamenepo Pilato anamufunsa Yesu kuti, “Kodi Iwe ndiwe Mfumu ya Ayuda?”"},{"book":"Luka","chapter":"23","verse":"4","text":"Kenaka Pilato anawawuza akulu a ansembe ndi gulu la anthu, “Ine sindikumupeza cholakwa munthuyu.”"},{"book":"Luka","chapter":"23","verse":"5","text":"Koma iwo analimbikirabe kuti, “Iyeyu amasokoneza anthu ku Yudeya konse ndi chiphunzitso chake, Iyeyu anayambira ku Galileya ndipo wayenda mtunda wonse mpaka kuno.”"},{"book":"Luka","chapter":"23","verse":"6","text":"Pakumva zimenezi, Pilato anafunsa ngati munthuyo ndi Mgalileya."},{"book":"Luka","chapter":"23","verse":"7","text":"Iye atamva kuti Yesu anali pansi pa ulamuliro wa Herode, anamutumiza kwa Herodeyo, amene pa nthawi imeneyo analinso mu Yerusalemu."},{"book":"Luka","chapter":"23","verse":"8","text":"Herode ataona Yesu, anakondwa kwambiri, chifukwa kwa nthawi yayitali, ankafunitsitsa atamuona. Kuchokera pa zimene anamva za Iye, anayembekezera kuti achita zodabwitsa."},{"book":"Luka","chapter":"23","verse":"9","text":"Iye anamufunsa mafunso ambiri, koma Yesu sanayankhe."},{"book":"Luka","chapter":"23","verse":"10","text":"Akulu a ansembe ndi aphunzitsi amalamulo, anayimirira pamenepo ndi kumuneneza kwambiri."},{"book":"Luka","chapter":"23","verse":"11","text":"Pamenepo Herode ndi asilikali ake anamuseka ndi kumunyoza Iye. Atamuveka mkanjo wonyezimira, anamutumizanso kwa Pilato."},{"book":"Luka","chapter":"23","verse":"12","text":"Tsiku limenelo, Herode ndi Pilato anakhala abwenzi. Zisanachitike izi anali adani."},{"book":"Luka","chapter":"23","verse":"13","text":"Pilato anasonkhanitsa akulu a ansembe, oweruza ndi anthu,"},{"book":"Luka","chapter":"23","verse":"14","text":"ndipo anawawuza kuti, “Munabweretsa munthuyu kwa ine ngati ndiye amawuza anthu kuti awukire. Ine ndamufunsa pamaso panu ndipo sindinapeze chomuyimbira mlandu."},{"book":"Luka","chapter":"23","verse":"15","text":"Herodenso sanapeze chifukwa pakuti wamutumizanso kwa ife monga mmene mukuoneramu. Iyeyu sanachite chinthu chakuti aphedwe."},{"book":"Luka","chapter":"23","verse":"16","text":"Nʼchifukwa chake, ine ndingomulanga, nʼkumumasula.”"},{"book":"Luka","chapter":"23","verse":"17","text":"(Pa nthawi yachikondwerero cha Paska iye ankayenera kumasula munthu mmodzi)."},{"book":"Luka","chapter":"23","verse":"18","text":"Onse pamodzi anafuwula kuti, “Muchotseni munthuyu! Timasulireni Baraba!”"},{"book":"Luka","chapter":"23","verse":"19","text":"(Baraba anaponyedwa mʼndende chifukwa choyambitsa chipolowe mu mzinda ndi kupha)."},{"book":"Luka","chapter":"23","verse":"20","text":"Pofuna kumumasula Yesu, Pilato anawadandaulira iwo."},{"book":"Luka","chapter":"23","verse":"21","text":"Koma iwo anapitirirabe kufuwula kuti, “Mpachikeni! Mpachikeni!”"},{"book":"Luka","chapter":"23","verse":"22","text":"Kachitatu anawafunsanso iwo kuti, “Chifukwa chiyani? Kodi munthu uyu wachita choyipa chanji? Ine sindinapeze cholakwa mwa Iye chakuti aphedwe choncho ndingomukwapula ndi kumumasula.”"},{"book":"Luka","chapter":"23","verse":"23","text":"Koma ndi mawu ofuwulitsa, analimbikirabe kuti Iye apachikidwe, ndipo kufuwulako kunapitirira."},{"book":"Luka","chapter":"23","verse":"24","text":"Choncho Pilato anatsimikiza kuchita zofuna zawozo."},{"book":"Luka","chapter":"23","verse":"25","text":"Iye anawamasulira munthu amene anaponyedwa mʼndende chifukwa choyambitsa chipolowe ndi kupha, amene ankamufunayo, ndipo anawapatsa Yesu mwakufuna kwawo."},{"book":"Luka","chapter":"23","verse":"26","text":"Ndipo pamene ankapita naye, anagwira Simoni wa ku Kurene, amene ankachokera ku munda, namusenzetsa mtanda namuyendetsa pambuyo pa Yesu."},{"book":"Luka","chapter":"23","verse":"27","text":"Gulu lalikulu la anthu linamutsata Iye, kuphatikiza amayi amene ankabuma ndi kumulirira."},{"book":"Luka","chapter":"23","verse":"28","text":"Yesu anatembenuka nati kwa iwo, “Ana aakazi a Yerusalemu, musandilirire Ine; dzililireni nokha ndi ana anu."},{"book":"Luka","chapter":"23","verse":"29","text":"Pakuti nthawi idzabwera imene inu mudzati, ‘Ndi odala amayi osabereka, mimba zimene sizinabereke ndi mawere amene sanayamwitse!’"},{"book":"Luka","chapter":"23","verse":"30","text":"Kenaka,"},{"book":"Luka","chapter":"23","verse":"31","text":"Chifukwa ngati anthu akuchita izi pa mtengo wauwisi, chidzachitike nʼchiyani ndi wowuma?”"},{"book":"Luka","chapter":"23","verse":"32","text":"Amuna ena awiri, onsewo achifwamba, anatengedwanso pamodzi ndi Yesu kukaphedwa."},{"book":"Luka","chapter":"23","verse":"33","text":"Pamene anafika pamalo otchedwa Bade, anamupachika Iye pamodzi ndi achifwambawo, mmodzi kudzanja lake lamanja ndi winayo la ku lamazere."},{"book":"Luka","chapter":"23","verse":"34","text":"Yesu anati, “Atate, akhululukireni, pakuti sakudziwa chimene akuchita.” Ndipo anagawana malaya ake mochita maere."},{"book":"Luka","chapter":"23","verse":"35","text":"Anthu anayimirira nʼkumaonerera, ngakhalenso akuluakulu ankamulalatira Iye. Iwo anati, “Iye anapulumutsa ena; adzipulumutse yekha ngati ndi Khristu wa Mulungu, Wosankhidwayo.”"},{"book":"Luka","chapter":"23","verse":"36","text":"Asilikalinso anabwera ndi kumunyoza Iye. Iwo anamupatsa vinyo wosasa,"},{"book":"Luka","chapter":"23","verse":"37","text":"ndipo anati, “Ngati ndiwe Mfumu ya Ayuda, dzipulumutse wekha.”"},{"book":"Luka","chapter":"23","verse":"38","text":"Ndipo panalembedwa chikwangwani pamwamba pake chimene chinati: uyu ndi mfumu ya ayuda."},{"book":"Luka","chapter":"23","verse":"39","text":"Mmodzi wa achifwambawo, amene anapachikidwa, anamunenera Iye zamwano nati, “Kodi sindiwe Khristu? Dzipulumutse wekha ndi ifenso!”"},{"book":"Luka","chapter":"23","verse":"40","text":"Koma wachifwamba winayo anamudzudzula iye nati, “Suopa Mulungu, iwenso ukulandira chilango chomwechi?"},{"book":"Luka","chapter":"23","verse":"41","text":"Ife tikulangidwa mwachilungamo, pakuti ife tikulandira monga mwa ntchito zathu. Koma munthu uyu sanachimwe kanthu.”"},{"book":"Luka","chapter":"23","verse":"42","text":"Kenaka anati, “Yesu, mundikumbukire ine pamene mulowa mu ufumu wanu.”"},{"book":"Luka","chapter":"23","verse":"43","text":"Yesu anayankha kuti, “Zoonadi, ndikukuwuza kuti lero lino udzakhala ndi Ine mʼparadaiso.”"},{"book":"Luka","chapter":"23","verse":"44","text":"Linali tsopano pafupi ora lachisanu ndi chimodzi, ndipo mdima unagwa pa dziko lonse mpaka ora lachisanu ndi chinayi,"},{"book":"Luka","chapter":"23","verse":"45","text":"pakuti dzuwa linaleka kuwala. Ndipo chinsalu cha mʼNyumba ya Mulungu chinangʼambika pakati."},{"book":"Luka","chapter":"23","verse":"46","text":"Yesu anafuwula ndi mawu okweza kuti, “Atate, ndikupereka mzimu wanga mʼmanja mwanu.” Atanena zimenezi, anamwalira."},{"book":"Luka","chapter":"23","verse":"47","text":"Kenturiyo, ataona zimene zinachitikazi, analemekeza Mulungu ndipo anati, “Zoonadi, uyu anali munthu wolungama.”"},{"book":"Luka","chapter":"23","verse":"48","text":"Anthu onse amene anasonkhana kudzaonerera izi, ataona zinachitikazo, anadziguguda pachifuwa ndipo anachoka."},{"book":"Luka","chapter":"23","verse":"49","text":"Koma onse amene anamudziwa Iye, kuphatikiza amayi amene anamutsatira kuchokera ku Galileya, anayimirira akuona zinthu izi."},{"book":"Luka","chapter":"23","verse":"50","text":"Ndipo taonani panali munthu wina wotchedwa Yosefe, mmodzi wa gulu loweruza, munthu wabwino ndi wolungama."},{"book":"Luka","chapter":"23","verse":"51","text":"Iye sanavomereze zimene anzake abwalo anagwirizana ndi kuchita. Iye ankachokera ku mudzi wa Arimateyu wa ku Yudeya ndipo ankayembekezera ufumu wa Mulungu."},{"book":"Luka","chapter":"23","verse":"52","text":"Atapita kwa Pilato, iye anakapempha mtembo wa Yesu."},{"book":"Luka","chapter":"23","verse":"53","text":"Ndipo anawutsitsa, nawukulunga nsalu yabafuta nawuyika mʼmanda wosemedwa mʼmwala, amene panalibe wina amene anayikidwamo."},{"book":"Luka","chapter":"23","verse":"54","text":"Linali tsiku lokonzekera ndipo Sabata linatsala pangʼono kuyamba."},{"book":"Luka","chapter":"23","verse":"55","text":"Amayi amene anabwera ndi Yesu kuchokera ku Galileya, anatsata Yosefe ndipo anaona manda ndi momwe mtembo wake anawuyikira."},{"book":"Luka","chapter":"23","verse":"56","text":"Kenaka anapita ku mudzi ndi kukakonza mafuta onunkhira. Koma anapuma pa tsiku la Sabata pomvera malamulo."}]}