{"data":[{"book":"Mulʼata","chapter":"19","verse":"1","text":"Kana booddee waan akka huursaa sagalee tuuta namootaa guddaa tokko samii irraa nan dhagaʼe; innis akkana jedha:"},{"book":"Mulʼata","chapter":"19","verse":"2","text":"murtiin isaa dhugaa fi qajeelaadhaatii."},{"book":"Mulʼata","chapter":"19","verse":"3","text":"Ammas,"},{"book":"Mulʼata","chapter":"19","verse":"4","text":"Maanguddoonni digdamii afranii fi uumamawwan lubbuu qabeeyyiin afran kufanii Waaqa teessoo irra taaʼee jiru sanaaf sagadan; sagalee guddaadhaanis,"},{"book":"Mulʼata","chapter":"19","verse":"5","text":"Ergasiis sagaleen,"},{"book":"Mulʼata","chapter":"19","verse":"6","text":"Anis utuu sagaleen akka sagalee tuuta nama baayʼee, akka sagalee bishaan baayʼeetii fi akka sagalee kakawwee guddaan tokko akkana jedhuu nan dhagaʼe:"},{"book":"Mulʼata","chapter":"19","verse":"7","text":"Kottaa ni gammannaa; ni ililchinas;"},{"book":"Mulʼata","chapter":"19","verse":"8","text":"Akka uffattuufis uffanni haphiin quncee talbaa irraa hojjetame,"},{"book":"Mulʼata","chapter":"19","verse":"9","text":"Ergamaan Waaqaa sunis, “ ‘Warri gara irbaata cidha fuudha Hoolichaatti affeeraman eebbifamoo dha!’ jedhii barreessi” naan jedhe; innis, “Dubbiin kun dubbii Waaqaa isa dhugaa dha” naan jedhe."},{"book":"Mulʼata","chapter":"19","verse":"10","text":"Anis isaaf sagaduuf jedhee miilla isaa irrattin kufe. Inni garuu akkana naan jedhe; “Naaf hin sagadin! Anis garbicha siʼii fi obboloota kee warra Yesuusiif dhugaa baʼan wajjin tajaajiluu dha. Waaqaaf sagadi! Dhuga baʼumsi Yesuus hafuura raajiitii.”"},{"book":"Mulʼata","chapter":"19","verse":"11","text":"Anis samii baname nan arge; kunoo, farda adii tokkotu ture; inni farda sana yaabbatus Amanamaa fi Dhugaa jedhama. Innis qajeelummaadhaan murteessa; waraana kaasas."},{"book":"Mulʼata","chapter":"19","verse":"12","text":"Iji isaa akka arraba ibiddaa ti; mataa isaa irras gonfoo baayʼeetu jira. Innis maqaa isa irratti barreeffame kan isa malee namni tokko iyyuu hin beekne tokko qaba."},{"book":"Mulʼata","chapter":"19","verse":"13","text":"Innis uffata dhiiga keessa cuuphame tokko uffata; maqaan isaas Dubbii Waaqaa jedhama."},{"book":"Mulʼata","chapter":"19","verse":"14","text":"Loltoonni samii irraas uffata haphii quncee talbaa irraa hojjetame adaadii fi qulqulluu uffatanii, fardeen adaadii yaabbatanii isa duukaa buʼan."},{"book":"Mulʼata","chapter":"19","verse":"15","text":"Afaan isaa keessaas goraadee qaramaa inni ittiin saboota dhaʼu tokkotu baʼa; “Innis bokkuu sibiilaatiin isaan bulcha.”19:15 Far 2:9 Iddoo cuunfaa wayinii dheekkamsa sodaachisaa Waaqa Waan Hunda Dandaʼu sanaas ni dhidhiita."},{"book":"Mulʼata","chapter":"19","verse":"16","text":"Innis uffata isaatii fi gudeeda isaa irratti maqaa barreeffame tokko qaba; maqaan sunis akkana jedha:"},{"book":"Mulʼata","chapter":"19","verse":"17","text":"Ergamaa tokkos utuu inni aduu irra dhaabatuu nan arge; innis sagalee guddaadhaan simbirroota samii walakkaa barrisanitti akkana jedhee iyye; “Kottaa, irbaata Waaqaa isa guddaaf walitti qabamaa;"},{"book":"Mulʼata","chapter":"19","verse":"18","text":"kunis akka isin foon moototaa, foon ajajjoota waraanaa, foon namoota jajjaboo, foon fardeeniitii fi foon warra farda yaabbatanii akkasumas foon nama hundaa jechuunis foon nama birmaduu taʼeetii fi garbaa, foon xinnaatii fi guddaa nyaattaniif.”"},{"book":"Mulʼata","chapter":"19","verse":"19","text":"Yeroo sanas bineensichi, mootonni lafaatii fi loltoonni isaanii namicha farda yaabbatu sanaa fi loltoota isaatti waraana kaasuuf jedhanii utuu walitti qabamanuu nan arge."},{"book":"Mulʼata","chapter":"19","verse":"20","text":"Bineensichi garuu ni qabame; raajichi sobaa kan fuula bineensichaa duratti hojiiwwan dinqii hojjechaa ture sunis isa wajjin qabame. Innis hojiiwwan dinqii kanneeniin warra mallattoo bineensichaa fudhatanii fi warra fakkii isaatiif sagadan ni gowwoomse. Isaan lachuu utuma lubbuun jiranuu haroo ibiddaa kan dinyiidhaan bobaʼu keessatti gad darbataman."},{"book":"Mulʼata","chapter":"19","verse":"21","text":"Warri hafan immoo goraadee afaan isa farda yaabbatu sanaa keessaa baʼeen ajjeefaman; allaattiin hundinuus foon isaanii nyaatanii quufan."}]}