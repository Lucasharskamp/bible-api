{"data":[{"book":"2 ЦІМАФЕЯ","chapter":"4","verse":"1","text":"Дык, заклінаю цябе перад Богам і Госпадам (нашым) Ісусам Хрыстом, Які будзе судзіць жывых і мёртвых у прышэсьце Ягонае і Царстве Ягоным:"},{"book":"2 ЦІМАФЕЯ","chapter":"4","verse":"2","text":"прапаведуй слова, настаўляй у час і ня ў час, выкрывай, забараняй, умаўляй доўга з поўнай цярплівасьцю і настаўленьнем."},{"book":"2 ЦІМАФЕЯ","chapter":"4","verse":"3","text":"Бо будзе час, калі здаровага вучэньня прымаць ня будуць, а паводле сваіх прыхамацяў будуць выбіраць сабе настаўнікаў, лісьлівых слыху;"},{"book":"2 ЦІМАФЕЯ","chapter":"4","verse":"4","text":"і ад ісьціны адвернуць вушы і прыгорнуцца да баек."},{"book":"2 ЦІМАФЕЯ","chapter":"4","verse":"5","text":"Але ты будзь пільны ва ўсім, цярпі скрушнасьць, выконвай справу дабравесьніка, выконвай служэньне тваё."},{"book":"2 ЦІМАФЕЯ","chapter":"4","verse":"6","text":"Бо я ўжо раблюся ахвяраю, і час майго ўшэсьця настаў."},{"book":"2 ЦІМАФЕЯ","chapter":"4","verse":"7","text":"Подзьвігам добрым я змагаўся, шлях закончыў, веру захаваў;"},{"book":"2 ЦІМАФЕЯ","chapter":"4","verse":"8","text":"а цяпер рыхтуецца мне вянок праўды, які дасьць мне Гасподзь, справядлівы Судзьдзя, у дзень той; і ня толькі мне, але і ўсім, што палюбілі прышэсьце Яго."},{"book":"2 ЦІМАФЕЯ","chapter":"4","verse":"9","text":"Пастарайся прыйсьці да мяне неўзабаве."},{"book":"2 ЦІМАФЕЯ","chapter":"4","verse":"10","text":"Бо Дымас пакінуў мяне, палюбіўшы цяперашняе жыцьцё, і пайшоў у Фесалоніку, Крыскент у Галятыю, Ціт у Далмацыю; адзін Лукаш са мною."},{"book":"2 ЦІМАФЕЯ","chapter":"4","verse":"11","text":"Марка вазьмі і прывядзі з сабою, бо ён мне патрэбен на служэньне."},{"book":"2 ЦІМАФЕЯ","chapter":"4","verse":"12","text":"Тыхіка я паслаў у Эфэс."},{"book":"2 ЦІМАФЕЯ","chapter":"4","verse":"13","text":"Як пойдзеш, прынясі плашч, які я пакінуў у Траадзе ў Карпа, і кнігі, асабліва пергамэнтныя."},{"book":"2 ЦІМАФЕЯ","chapter":"4","verse":"14","text":"Аляксандр-меднік шмат учыніў мне ліха. Няхай яму Бог аддасьць паводле ўчынкаў ягоных!"},{"book":"2 ЦІМАФЕЯ","chapter":"4","verse":"15","text":"Асьцерагайся яго і ты, бо ён надта ж супрацівіўся нашым словам."},{"book":"2 ЦІМАФЕЯ","chapter":"4","verse":"16","text":"Пры першай маёй абароне нікога ня было са мною, а ўсе мяне пакінулі. Хай не залічыцца ім!"},{"book":"2 ЦІМАФЕЯ","chapter":"4","verse":"17","text":"А Гасподзь зьявіўся мне і ўмацаваў мяне, каб празь мяне сьцьвердзілася Дабравесьце, і пачулі ўсе язычнікі; і я пазьбег ільвінай пашчы."},{"book":"2 ЦІМАФЕЯ","chapter":"4","verse":"18","text":"І выратуе мяне Гасподзь ад усякіх ліхіх дзеяў і захавае для Свайго Нябеснага Царства. Яму слава на векі вякоў. Амін."},{"book":"2 ЦІМАФЕЯ","chapter":"4","verse":"19","text":"Вітай Прыскілу і Акілу і дом Анісіфораў."},{"book":"2 ЦІМАФЕЯ","chapter":"4","verse":"20","text":"Эраст застаўся ў Карынфе; а Трахіма я пакінуў хворага ў Міліце."},{"book":"2 ЦІМАФЕЯ","chapter":"4","verse":"21","text":"Пастарайся прыйсьці да зімы. Вітаюць цябе Эвул і Пуд, і Лін і Клаўдзія, і ўсе браты."},{"book":"2 ЦІМАФЕЯ","chapter":"4","verse":"22","text":"Гасподзь Ісус Хрыстос з духам тваім. Мілата з вамі. Амін."}]}