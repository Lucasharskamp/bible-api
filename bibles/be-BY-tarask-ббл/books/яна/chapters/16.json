{"data":[{"book":"ЯНА","chapter":"16","verse":"1","text":"Гэта сказаў Я вам, каб вы не запаняверыліся:"},{"book":"ЯНА","chapter":"16","verse":"2","text":"прагоняць вас зь сынагогаў; нават прыходзіць час, калі кожны, хто забівацьме вас, будзе думаць, што ён тым служыць Богу."},{"book":"ЯНА","chapter":"16","verse":"3","text":"Так будуць рабіць, бо ня зьведалі ні Айца, ні Мяне."},{"book":"ЯНА","chapter":"16","verse":"4","text":"Але Я сказаў вам гэта, каб вы, калі прыйдзе той час, успомнілі, што Я казаў вам пра тое; не казаў жа гэтага вам раней, таму што быў з вамі."},{"book":"ЯНА","chapter":"16","verse":"5","text":"А цяпер іду да Таго, Хто паслаў Мяне, і ніхто з вас ня пытаецца ў Мяне: куды ідзеш?"},{"book":"ЯНА","chapter":"16","verse":"6","text":"Але таму, што Я сказаў вам гэта, жальбай напоўнілася сэрца ваша."},{"book":"ЯНА","chapter":"16","verse":"7","text":"Але Я праўду кажу вам: лепей вам, каб Я пайшоў; бо, калі Я не пайду, Суцешнік ня прыйдзе да вас; а калі пайду, дык пашлю Яго да вас,"},{"book":"ЯНА","chapter":"16","verse":"8","text":"і Ён, прыйшоўшы, выкрые сьвет у грэху і ў праўдзе і ў судзе."},{"book":"ЯНА","chapter":"16","verse":"9","text":"У грэху, - што ня вераць у Мяне;"},{"book":"ЯНА","chapter":"16","verse":"10","text":"у праўдзе, - што Я іду да Айца Майго, і ўжо не пабачыце Мяне;"},{"book":"ЯНА","chapter":"16","verse":"11","text":"а ў судзе, - што князь сьвету гэтага асуджаны."},{"book":"ЯНА","chapter":"16","verse":"12","text":"Яшчэ многае маю сказаць вам, але вы цяпер ня можаце спасьцігнуць."},{"book":"ЯНА","chapter":"16","verse":"13","text":"Калі ж прыйдзе Ён, Дух праўды, дык наставіць вас на ўсякую праўду: бо не ад Сябе будзе гаварыць, а будзе гаварыць, што пачуе, і будучыню агалосіць вам;"},{"book":"ЯНА","chapter":"16","verse":"14","text":"Ён праславіць Мяне, бо ад Майго возьме і абвесьціць вам."},{"book":"ЯНА","chapter":"16","verse":"15","text":"Усё, што мае Айцец, ёсьць Маё; бо Я сказаў, што ад Майго возьме і абвесьціць вам."},{"book":"ЯНА","chapter":"16","verse":"16","text":"Неўзабаве вы ня ўбачыце Мяне, і зноў неўзабаве ўбачыце Мяне; бо я іду да Айца."},{"book":"ЯНА","chapter":"16","verse":"17","text":"Тут некаторыя вучні Ягоныя сказалі адзін аднаму: што гэта Ён кажа нам: «неўзабаве ня ўбачыце Мяне», і зноў «неўзабаве ўбачыце Мяне», і: «Я іду да Айца»?"},{"book":"ЯНА","chapter":"16","verse":"18","text":"І вось яны гаварылі: што гэта кажа Ён: «неўзабаве»? ня ведаем, што кажа."},{"book":"ЯНА","chapter":"16","verse":"19","text":"Ісус, зразумеўшы, што хочуць спытацца ў Яго, сказаў ім: ці пра тое распытваецеся вы, што Я сказаў: «неўзабаве ня ўбачыце Мяне»?"},{"book":"ЯНА","chapter":"16","verse":"20","text":"Праўду, праўду кажу вам: вы заплачаце і загалосіце, а сьвет узрадуецца; вы засмучаныя будзеце, але смутак ваш радасьцю абернецца."},{"book":"ЯНА","chapter":"16","verse":"21","text":"Жанчына, калі раджае, трывае цярпеньні, бо прыйшоў час яе; а як толькі народзіць дзіцятка, ужо не памятае цярпеньняў ад радасьці, бо нарадзіўся чалавек на сьвет."},{"book":"ЯНА","chapter":"16","verse":"22","text":"Так і вы цяпер маеце смутак; але Я вас угледжу зноў, і ўзрадуецца сэрца ваша, і радасьці вашай ніхто не адбярэ ў вас."},{"book":"ЯНА","chapter":"16","verse":"23","text":"І ў той дзень вы не папытаецеся ў Мяне ні пра што. Праўду, праўду кажу вам: чаго ні папросіце ў Айца ў імя Маё, дасьць вам."},{"book":"ЯНА","chapter":"16","verse":"24","text":"Дагэтуль вы нічога не прасілі ў імя Маё; прасеце і атрымаеце, каб радасьць ваша была поўная."},{"book":"ЯНА","chapter":"16","verse":"25","text":"Дагэтуль Я гаварыў вам прытчамі; але настае часіна, калі ня буду гаварыць вам прытчамі, а проста абвяшчу вам пра Айца."},{"book":"ЯНА","chapter":"16","verse":"26","text":"У той дзень будзеце прасіць у імя Маё, і не кажу вам, што Я буду прасіць Айца за вас;"},{"book":"ЯНА","chapter":"16","verse":"27","text":"бо Сам Айцец любіць вас, бо вы палюбілі Мяне і ўверавалі, што Я зыйшоў ад Бога."},{"book":"ЯНА","chapter":"16","verse":"28","text":"Я зыйшоў ад Айца і прыйшоў у сьвет; і зноў пакідаю сьвет і іду да Айца."},{"book":"ЯНА","chapter":"16","verse":"29","text":"Вучні Ягоныя сказалі Яму: вось цяпер Ты проста гаворыш і прытчы ня кажаш ніякай;"},{"book":"ЯНА","chapter":"16","verse":"30","text":"цяпер бачым, што Ты ведаеш усё і ня маеш патрэбы, каб нехта пытаўся ў Цябе; таму веруем, што Ты ад Бога зыйшоў."},{"book":"ЯНА","chapter":"16","verse":"31","text":"Ісус адказваў ім: цяпер веруеце?"},{"book":"ЯНА","chapter":"16","verse":"32","text":"вось, настае гадзіна, і настала ўжо, што вы расьсеецеся кожны ў свой бок і Мяне пакінеце аднаго; але Я не адзін, бо Айцец Мой са Мною."},{"book":"ЯНА","chapter":"16","verse":"33","text":"Гэта сказаў Я вам, каб вы мелі ад Мяне мір. У сьвеце зазнаеце скруху; але суцешцеся: Я перамог сьвет."}]}