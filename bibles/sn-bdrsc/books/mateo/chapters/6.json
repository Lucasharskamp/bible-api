{"data":[{"book":"Mateo","chapter":"6","verse":"1","text":"“Chenjerai kuti murege kuita ‘mabasa enyu okururama’ pamberi pavanhu kuti muonekwe navo. Kana mukaita saizvozvo, hamuzovi nomubayiro kuna Baba venyu vari kudenga."},{"book":"Mateo","chapter":"6","verse":"2","text":"“Saka kana mopa kuna vanoshaya, musaridza hwamanda sezvinoitwa navanyengeri mumasinagoge nomumigwagwa kuti vakudzwe navanhu. Ndinokuudzai chokwadi kuti vatowana mubayiro wavo wakazara."},{"book":"Mateo","chapter":"6","verse":"3","text":"Asi kana wopa kuna vanoshaya ruoko rwako rworuboshwe ngarurege kuziva zviri kuitwa noruoko rwako rworudyi,"},{"book":"Mateo","chapter":"6","verse":"4","text":"kuitira kuti kupa kwako kuve pakavanda. Ipapo Baba vako, vanoona zvinoitwa pakavanda, vachakupa mubayiro."},{"book":"Mateo","chapter":"6","verse":"5","text":"“Uye pamunonyengetera, musava savanyengeri nokuti vanofarira kunyengetera vamire mumasinagoge napamharadzano dzenzira kuti vaonekwe navanhu. Ndinokuudzai chokwadi kuti vatowana mubayiro wavo wakazara."},{"book":"Mateo","chapter":"6","verse":"6","text":"Asi paunonyengetera, pinda mumba mako, ugopfiga musiwo uye ugonyengetera kuna Baba vako avo vasingaonekwi. Ipapo Baba vako avo vanoona zvinoitwa pakavanda, vachakupa mubayiro."},{"book":"Mateo","chapter":"6","verse":"7","text":"Uye pamunonyengetera, musangoramba muchidzokorora zvimwe chetezvo sezvinoitwa navasingatendi nokuti vanofunga kuti vachanzwikwa nokuda kwamashoko avo mazhinji."},{"book":"Mateo","chapter":"6","verse":"8","text":"Musafanana navo nokuti Baba venyu vanoziva zvamunoshayiwa musati mavakumbira."},{"book":"Mateo","chapter":"6","verse":"9","text":"“Zvino aya ndiwo manyengeterero amunofanira kuita:"},{"book":"Mateo","chapter":"6","verse":"10","text":"umambo hwenyu ngahuuye,"},{"book":"Mateo","chapter":"6","verse":"11","text":"Tipei nhasi chingwa chedu chamazuva namazuva."},{"book":"Mateo","chapter":"6","verse":"12","text":"Tiregererei zvatinokutadzirai,"},{"book":"Mateo","chapter":"6","verse":"13","text":"Musatitungamirira mukuedzwa,"},{"book":"Mateo","chapter":"6","verse":"14","text":"Nokuti kana mukaregerera vanokutadzirai, Baba venyu vari kudenga vachakuregereraiwo."},{"book":"Mateo","chapter":"6","verse":"15","text":"Asi kana musingaregereri vamwe zvitadzo zvavo, Baba venyu havazokuregererai zvitadzo zvenyu."},{"book":"Mateo","chapter":"6","verse":"16","text":"“Pamunotsanya, musaunyanisa zviso sezvinoita vanyengeri nokuti vanounyanisa zviso zvavo kuti vaonekwe navanhu kuti vari kutsanya. Ndinokuudzai chokwadi kuti vatowana mubayiro wavo wakazara."},{"book":"Mateo","chapter":"6","verse":"17","text":"Asi pamunotsanya, zorai mafuta mumisoro yenyu uye mugogeza kumeso kwenyu,"},{"book":"Mateo","chapter":"6","verse":"18","text":"kuitira kuti zvirege kuonekwa navanhu kuti muri kutsanya, asi zvizivikanwe chete naBaba venyu avo vasingaonekwi. Uye Baba venyu vanoona pakavandika, vachakupai mubayiro."},{"book":"Mateo","chapter":"6","verse":"19","text":"“Musazviunganidzira pfuma panyika, pane zvipfukuto nengura zvinoparadza, uye pane mbavha dzinopaza dzichiba."},{"book":"Mateo","chapter":"6","verse":"20","text":"Asi zviunganidzirei pfuma kudenga uko kusina zvipfukuto nengura zvinoparadza, uye kusina mbavha dzinopaza dzichiba."},{"book":"Mateo","chapter":"6","verse":"21","text":"Nokuti apo pane pfuma yako ndipo pane mwoyo wakowo."},{"book":"Mateo","chapter":"6","verse":"22","text":"“Ziso ndiwo mwenje womuviri. Kana maziso ako akanaka, muviri wako wose uchava nechiedza."},{"book":"Mateo","chapter":"6","verse":"23","text":"Asi kana maziso ako akaipa muviri wako wose uchange uzere nerima. Zvino kana chiedza chiri mauri riri rima, richange riri rima rakakura zvakadii!"},{"book":"Mateo","chapter":"6","verse":"24","text":"“Hapana angakwanise kushandira vatenzi vaviri. Achavenga mumwe uye agoda mumwe, kana kuti achazvipira kushandira mumwe uye agozvidza mumwe. Haungashandire zvose Mwari neMari."},{"book":"Mateo","chapter":"6","verse":"25","text":"“Naizvozvo ndinokutaurirai kuti, musafunganya nezvoupenyu hwenyu, kuti muchadyei kana kuti muchanwei, kana nezvemiviri kuti muchapfekei. Ko, upenyu hahusi hwakakosha here kudarika zvokudya, nomuviri kudarika nguo?"},{"book":"Mateo","chapter":"6","verse":"26","text":"Tarirai shiri dzinobhururuka, hadzidyari kana kukohwa kana kuisa zvokudya mumatura, asi Baba venyu vari kudenga vanodzipa zvokudya. Imi hamuna kukosha kudzipfuura nokure kwazvo here?"},{"book":"Mateo","chapter":"6","verse":"27","text":"Ndiani pakati penyu angawedzera awa imwe chete paupenyu hwake nokuda kwokufunganya?"},{"book":"Mateo","chapter":"6","verse":"28","text":"“Ko, munofunganyirei pamusoro pezvokupfeka? Tarirai kuti maruva esango anokura sei? Haashandi kana kuruka."},{"book":"Mateo","chapter":"6","verse":"29","text":"Asi ndinokuudzai kuti kunyange naSoromoni mukubwinya kwake kwose, haana kumboshonga serimwe ramaruva aya."},{"book":"Mateo","chapter":"6","verse":"30","text":"Zvino kana Mwari achishongedza saizvozvo uswa hwesango huripo nhasi uye mangwana huchizokandwa mumoto, haangakushongedzei kupfuura izvi here, imi vokutenda kuduku?"},{"book":"Mateo","chapter":"6","verse":"31","text":"Naizvozvo musafunganya muchiti, ‘Tichadyei?’ kana kuti, ‘Tichanwei?’ kana ‘Tichapfekei?’"},{"book":"Mateo","chapter":"6","verse":"32","text":"Izvi ndizvo zvinoitwa nevedzimwe ndudzi, nokuti Baba venyu vari kudenga vanoziva kuti munoda zvinhu izvi."},{"book":"Mateo","chapter":"6","verse":"33","text":"Asi tangai kutsvaka umambo hwake nokururama kwake, uye zvinhu zvose izvi zvichapiwawo kwamuri."},{"book":"Mateo","chapter":"6","verse":"34","text":"Naizvozvo musafunganya nezvamangwana nokuti mangwana achazvifunganyira zvawo. Zuva rimwe nerimwe rine nhamo dzaro dzakarikwanira."}]}