{"data":[{"book":"Vatongi","chapter":"8","verse":"1","text":"Zvino vaEfuremu vakabvunza Gidheoni vakati, “Makatibatireiko zvakadai? Makaregerei kutidana pamakaenda kundorwa navaMidhiani?” Uye vakamutsoropodza zvikuru."},{"book":"Vatongi","chapter":"8","verse":"2","text":"Asi akavapindura akati, “Ko, chii chandaita kuti ndizvienzanise nemi? Handiti zvakanongwa zvamazambiringa aEfuremu zviri nani kupfuura mukohwo uzere wamazambiringa aAbhiezeri?"},{"book":"Vatongi","chapter":"8","verse":"3","text":"Mwari akaisa Orebhi naZeebhi, vatungamiri vavaMidhiani mumaoko enyu. Ko, ini ndaizokwanisa kuitei kuti ndienzaniswe nemi?” Ipapo, kutsamwa kwavo pamusoro pake kwakaserera."},{"book":"Vatongi","chapter":"8","verse":"4","text":"Gidheoni navanhu vake mazana matatu, vakaramba vachingotevera, vakasvika kurwizi Jorodhani uye vakaruyambuka havo, asi vakanga vaneta kwazvo."},{"book":"Vatongi","chapter":"8","verse":"5","text":"Akati kuvarume veSukoti, “Ipai henyu mauto angu chingwa; vaneta, uye ndichiri kutevera Zebha naZarumuna, madzimambo eMidhiani.”"},{"book":"Vatongi","chapter":"8","verse":"6","text":"Asi machinda eSukoti akati, “Matova namaoko aZebha naZarumuna mumaoko enyu here? Ko, tingapirei chingwa kumauto enyu?”"},{"book":"Vatongi","chapter":"8","verse":"7","text":"Ipapo Gidheoni akapindura akati, “Nokuda kwaizvozvo, Jehovha paanongoisa Zebha naZarumuna muruoko rwangu, ini ndichabvambura nyama yenyu neminzwa yomurenje uye norukato.”"},{"book":"Vatongi","chapter":"8","verse":"8","text":"Kubva ipapo akaenda kuPenieri vakaita chikumbiro chimwe chetecho, asi naivowo vakapindura sezvakaita varume veSukoti."},{"book":"Vatongi","chapter":"8","verse":"9","text":"Saka iye akati kuvarume vePenieri, “Pandinodzoka ndakunda, ndichakoromora shongwe iyi.”"},{"book":"Vatongi","chapter":"8","verse":"10","text":"Zvino Zebha naZarumuna vakanga vari muKarikori vaine hondo yavarume zviuru gumi nezvishanu, vose vakanga vasara pahondo yavanhu vokumabvazuva; varume vomunondo zviuru makumi maviri vakanga vafa."},{"book":"Vatongi","chapter":"8","verse":"11","text":"Gidheoni akakwidza nenzira yavaigara mumatende kumabvazuva kweNobha neJogibheha vakandokunda hondo yakanga isina chayakatarisira."},{"book":"Vatongi","chapter":"8","verse":"12","text":"Zebha naZarumuna, madzimambo maviri eMidhiani, vakatiza, asi akavatevera akavabata, akakunda hondo yavo yose."},{"book":"Vatongi","chapter":"8","verse":"13","text":"Gidheoni mwanakomana waJoashi akadzoka kubva kuhondo napaMupata weHeresi."},{"book":"Vatongi","chapter":"8","verse":"14","text":"Akabata jaya rokuSukoti uye akaribvunza, uye jaya rikanyora pasi mazita amachinda makumi manomwe navanomwe vokuSukoti, vakuru veguta."},{"book":"Vatongi","chapter":"8","verse":"15","text":"Ipapo Gidheoni akasvika akati kuvarume veSukoti, “Havano vanaZebha naZarumuna, vaya vamakandiseka muchiti, ‘Ko, watova namaoko aZebha naZarumuna kare here? Tinopireiko chingwa kuvanhu vako vaneta ava?’ ”"},{"book":"Vatongi","chapter":"8","verse":"16","text":"Akatora vakuru veguta akadzidzisa varume veSukoti chidzidzo nenzira yokuvaranga neminzwa yomurenje uye norukato."},{"book":"Vatongi","chapter":"8","verse":"17","text":"Akakoromorawo shongwe yePenieri uye akauraya varume vomuguta."},{"book":"Vatongi","chapter":"8","verse":"18","text":"Ipapo akabvunza Zebha naZarumuna akati, “Varume vamakauraya paTabhori vakanga vakadiniko?”"},{"book":"Vatongi","chapter":"8","verse":"19","text":"Gidheoni akati, “Ivavo vakanga vari vanunʼuna vangu vanakomana vamai vangu chaivo. Zvirokwazvo naJehovha mupenyu, dai makanga mavaponesa, ini handaizokuurayai.”"},{"book":"Vatongi","chapter":"8","verse":"20","text":"Akatendeukira kuna Jeta mwanakomana wake mukuru, akati, “Vauraye!” Asi Jeta haana kuvhomora munondo wake, nokuti akanga achiri mukomana uye aitya."},{"book":"Vatongi","chapter":"8","verse":"21","text":"Zebha naZarumuna vakati, “Uyai muzviite imi. ‘Munhu sezvaari ndizvo zvakaita simba rake.’ ” Saka Gidheoni akaswedera akavauraya, uye akatora zvishongo kubva mumitsipa yengamera dzavo."},{"book":"Vatongi","chapter":"8","verse":"22","text":"VaIsraeri vakati kuna Gidheoni, “Titonge iwe, mwanakomana wako nomuzukuru wako nokuti wakatiponesa kubva muruoko rwavaMidhiani.”"},{"book":"Vatongi","chapter":"8","verse":"23","text":"Asi Gidheoni akati kwavari, “Ini handingakutongei, uye mwanakomana wangu haangakutongei. Jehovha ndiye achakutongai.”"},{"book":"Vatongi","chapter":"8","verse":"24","text":"Uye akati, “Ndine chikumbiro chimwe chete, chokuti mumwe nomumwe wenyu andipe mhete yomunzeve kubva pamugove wezvamakapamba.” (Yakanga iri tsika yavaIshumaeri yokushonga mhete dzegoridhe dzomunzeve.)"},{"book":"Vatongi","chapter":"8","verse":"25","text":"Vakapindura vakati, “Tichafara kudzipa kwamuri.” Saka vakawaridza nguo pasi, uye murume mumwe nomumwe akakanda mhete yezvaakapamba pamusoro payo."},{"book":"Vatongi","chapter":"8","verse":"26","text":"Uremu hwemhete dzegoridhe dzaakakumbira hwakasvika mashekeri chiuru chimwe namazana manomwe8:26 makirogiramu angaita 19.5, pasingaverengwi zvishongo, uketani, nguo dzepepuru dzaipfekwa namadzimambo eMidhiani kana uketani hwakanga huri pamitsipa yengamera dzavo."},{"book":"Vatongi","chapter":"8","verse":"27","text":"Gidheoni akaita nazvo efodhi yegoridhe iyo yaakaisa muOfira, guta rake. VaIsraeri vose vakaita ufeve nokuinamata ipapo, uye yakava musungo kuna Gidheoni nokumhuri yake."},{"book":"Vatongi","chapter":"8","verse":"28","text":"Naizvozvo vaMidhiani vakakundwa pamberi pavaIsraeri uye havana kuzosimudzazve musoro wavo. Pamazuva okurarama kwaGidheoni, nyika yakava norugare kwamakore makumi mana."},{"book":"Vatongi","chapter":"8","verse":"29","text":"Jerubhi-Bhaari mwanakomana waJoashi akadzokerazve kundogara kumusha kwake."},{"book":"Vatongi","chapter":"8","verse":"30","text":"Akanga ana vanakomana vake chaivo makumi manomwe, nokuti akanga ana vakadzi vazhinji."},{"book":"Vatongi","chapter":"8","verse":"31","text":"Murongo wake, aigara muShekemu, akamuberekerawo mwanakomana, akamutumidza kuti Abhimereki."},{"book":"Vatongi","chapter":"8","verse":"32","text":"Gidheoni mwanakomana waJoashi akafa akwegura zvikuru uye akavigwa muguva rababa vake Joashi muOfira ravaAbhiezeri."},{"book":"Vatongi","chapter":"8","verse":"33","text":"Gidheoni akati achangofa, vaIsraeri vakafevazve vakatevera vaBhaari. Vakamisa Bhaari Bheriti samwari wavo uye"},{"book":"Vatongi","chapter":"8","verse":"34","text":"havana kurangarira Jehovha Mwari wavo, akanga avanunura kubva mumaoko avavengi vavo kumativi ose."},{"book":"Vatongi","chapter":"8","verse":"35","text":"Vakatadza kuitira mhuri yaJerubhi-Bhaari (iye Gidheoni) zvakanaka pazvinhu zvose zvakanaka zvaakanga avaitira."}]}