{"data":[{"book":"Namatayo","chapter":"12","verse":"1","text":"Yeyo ikatema iyo, Yesu aari aviraka variyari imata cho ingaano Nihuku no Wiittuwa. Owiittucha awe aari anawolhiye ithalha, nkayontha machashi o ingaano ni ukhuura imbeyu chaya."},{"book":"Namatayo","chapter":"12","verse":"2","text":"Amafarisayo yooneke chiicho, nkayaamwirelha Yesu, “Mwooneke, owiittucha inyu anopanga ittu ichiichihiye ni Malhehero wiira ihipangiye Nihuku no Wiittuwa!”"},{"book":"Namatayo","chapter":"12","verse":"3","text":"Yesu nkaakhulha, “Chani mwaatti khannashoma chaapannge aya Adaudi vamoka ni ashikhunanaya vaawolhiye aya ithalha?"},{"book":"Namatayo","chapter":"12","verse":"4","text":"Ahokelha Inupa ya Nlhuku, anene vamoka ni ashikhunanaya nkayaalhia mikatte chaakumihiye isadaka wa Nlhuku, inakhalhaka yaari ahittwaraka Malhehero a ashinna Musa wo ulhia chechiyo mikatte chiyo. Ukhalhawaya opochera ishaani vekha aya phi ahaachiichihiya ulhia."},{"book":"Namatayo","chapter":"12","verse":"5","text":"Ama chani, khanashoma nhina Malhehero wiira kila Nihuku no Wiittuwa attu opochera ishaani wi Inupa ya Nlhuku ari ahivaraka malhehero o Nihuku no Wiittuwa, nansho ahiirelhiyaka wiira ahotteka?"},{"book":"Namatayo","chapter":"12","verse":"6","text":"Paahi, kinouhimeriani vano wiira hawo vaa ntu ri mulhupalhe upwaha Inupa ya Nlhuku."},{"book":"Namatayo","chapter":"12","verse":"7","text":"Malhove Matakatifu aneera, ‘Ikiriri phi nothanana aka ni mena kihiwe isadaka ya ashinama.’ Mwachuwelhaka maana aya, khannaahukumulha attu ahittekilhe,"},{"book":"Namatayo","chapter":"12","verse":"8","text":"ukhalhawaya Mwaana a Ntu phi Mwanene Nihuku no Wiittuwa.”"},{"book":"Namatayo","chapter":"12","verse":"9","text":"Yesu ahothama vavawo nkaakelha mu inupa yo unlhapelha Nlhuku,"},{"book":"Namatayo","chapter":"12","verse":"10","text":"mwaari awe ntu mmoka o moono wo uririyacha. Attu yaathanana umwootheria Yesu wiira hotteka, nkayankoha, “Chani, vahorera unlhamiha ntu Nihuku no Wiittuwa?”"},{"book":"Namatayo","chapter":"12","verse":"11","text":"Yesu nkaakhulha, “Mpani munlhokoni mwinyu ikhondoro awe yawulhuwelhaka munlhikitini Nihuku no Wiittuwa, hinorwaa ni ukumiha munlhikitini mmo?"},{"book":"Namatayo","chapter":"12","verse":"12","text":"Ntu phi ri o waalhakelhelhiya chinene upwaha ikhondoro! Paahi etu, khanichiichihiye umoopolha ntu Nihuku no Wiittuwa.”"},{"book":"Namatayo","chapter":"12","verse":"13","text":"Amalheke nkaamwirelha ntu o moono wo uririyacha ulhe, “Wookolheke moono awo.”"},{"book":"Namatayo","chapter":"12","verse":"14","text":"Paahi etu Amafarisayo nkayaakhumacha vathe, nkayeewanana iphiro yo umwiiva Yesu."},{"book":"Namatayo","chapter":"12","verse":"15","text":"Nansho Yesu vaachuwenlhe awe nenno nlhove nno, nkaathama vavawo vakitu vawo, ni attu enchi nkayanttwara. Nkaalhamiha areta onkhaye"},{"book":"Namatayo","chapter":"12","verse":"16","text":"nkaalhehera wiira ahaahimerie attu akina yayo malhove ayo."},{"book":"Namatayo","chapter":"12","verse":"17","text":"Enre chiicho wiira malhove aahimiye ni Nlhuku wo iphiro ya anamilhohi ashinna Isaya atimire,"},{"book":"Namatayo","chapter":"12","verse":"18","text":"“Ulha phi namitheko aka kinthanlhe aka,"},{"book":"Namatayo","chapter":"12","verse":"19","text":"Khanokhalha ni nikhanyerero mena khannyakulha,"},{"book":"Namatayo","chapter":"12","verse":"20","text":"Khanontha nthalhe unyakathelhe,"},{"book":"Namatayo","chapter":"12","verse":"21","text":"Wo yoyo, makosho onkhaye anoowa aakhulhuvelha nchina nawe.”"},{"book":"Namatayo","chapter":"12","verse":"22","text":"Vavawo attu nkayanrwehelha Yesu ntu mmoka o hoona ni uhulhumacha aattukiye ni nshoka no unanara. Yesu nkanlhamiha, nkoolhumacha ni woona."},{"book":"Namatayo","chapter":"12","verse":"23","text":"Nlhoko wa attu nkawoomiya uwanoni nkayeera, “Chani, nowooria ulha ukhalha mwaana a Adaudi?”"},{"book":"Namatayo","chapter":"12","verse":"24","text":"Amafarisayo yeeweke ulha mwaha ulha, nkayeera, “Ulha ntu ulha noomolha mashoka wo ikuru yo Belzebuli, nholhelhi o mashoka o unanara.”"},{"book":"Namatayo","chapter":"12","verse":"25","text":"Yesu nkaachuwelha choopuwelha aya munrimani, nkeerelha, “Imwene iriyoothe imianelhe milhoko miilhi chihineewanana, yeyo khinolhokelha. Ni iwani iriyoothe ama nikosho niriyoothe nimianne milhoko milhoko chihineewanana inowulhuwa."},{"book":"Namatayo","chapter":"12","verse":"26","text":"Yakhalhaka umwene mmoka unaatakana ni umwene nkina wo machiri a Nakare, yoyo uhomalha umwalhaana unowulhuwa!"},{"book":"Namatayo","chapter":"12","verse":"27","text":"Mwaattiva nneera eti kinoomolha mashoka wo ikuru yo Belzebuli. Chani, owiittucha inyu etu anoomolha wo ikuru ya apani? Wo yoyo nlhatu uyo yayo phi nohalha uhukumulhani wiira nhotteka!"},{"book":"Namatayo","chapter":"12","verse":"28","text":"Mena kahiwe Nakare, nansho Iphumu ya Nlhuku, phi nokivaha ikuru yo woomolha mashoka, uhimiechesha wiira, Umwene wa Nlhuku uhooweelhani mwaattiva."},{"book":"Namatayo","chapter":"12","verse":"29","text":"“Wo ikekhiaye, khaawo ntu nooria ukelha inupa ya ntu o machiri ni umwaakha nhakhu awe, mpaka anttukeke thoko ntu o machiri uyo, vavawo pinohalha awe wooria umwaakha nhakhu awe."},{"book":"Namatayo","chapter":"12","verse":"30","text":"“Ntu riyothe hirii vamoka ni mii yoyo nookivinga, ntu hinokikaviha ukhungura yoyo noomwarusha."},{"book":"Namatayo","chapter":"12","verse":"31","text":"Ni mii kinouhimeriani wiira attu anoohiyereriya uwonya ni ulhava waya wonkhaye, nansho khanowa aahiyereriya nlhatu wo unruwana Iphumu ya Nlhuku."},{"book":"Namatayo","chapter":"12","verse":"32","text":"Ntu riyoothe noolhumacha nlhove no unlhava Mwaana a Ntu nohiyereriya, nansho ntu noolhumacha nlhove no unlhava Iphumu ya Nlhuku, khanohiyeriya, mwiilhaponi mu, mena ilhapo inowa."},{"book":"Namatayo","chapter":"12","verse":"33","text":"“Wiira mpatte maphepu oombone nnothananiya waalha mwiri wookonda, mwiri waahikondeke, maphepu aya khanolhoka. Mwiri unochuwaniaa chineera aya wo wimma."},{"book":"Namatayo","chapter":"12","verse":"34","text":"Mwaati iyari yo inwaa vaa nnohalha wooria chani uhimia malhove oombone uno nnari o uhilhoka? Ukhalhawaya malhaku a ntu anohimia chittu chiri munrimani."},{"book":"Namatayo","chapter":"12","verse":"35","text":"Ntu o nrima woombone noyara chittu choombone munhakhuni mwo chittu chawe choombone, ni ntu o uhilhoka noyara chittu cho uhilhoka munhakhuni mwawe mwo uhilhoka mmo."},{"book":"Namatayo","chapter":"12","verse":"36","text":"“Paahi, kinouhimeriani nchuwelhe wiira, Nihuku no Uhukumulhiya attu, kila ntu nowa aakhulha vachulhu wo kila nlhove no uhikhalha marumbo noolhumanche awe."},{"book":"Namatayo","chapter":"12","verse":"37","text":"Malhove inyu phi nohalha uhukumulhani wiira nhotteka ama nhopanga moombone.”"},{"book":"Namatayo","chapter":"12","verse":"38","text":"Yamalheke, owiittuchiha Malhehero akina ni Amafarisayo nkayanlhelha Yesu, “Owiittuchiha, ninothanana woona mpangaka ithikineha.”"},{"book":"Namatayo","chapter":"12","verse":"39","text":"Yesu nkaakhulha, “Mwinre chani attu o uhilhoka o ulhuva va! Nnovekelha woona cho ushangiha? Mena! Ithikineha inohalha inyu woonihiya iri ya anamilhohi Nayona vekha aya."},{"book":"Namatayo","chapter":"12","verse":"40","text":"Iphiro yaakhanlhe aya Nayona mahuku mararu uthana ni uhiyu mmirimani mwo nankumi, phi chiicho Mwaana a Ntu chinohalha awe ulhokelha unaminepa wuuthi ilhapo mahuku mararu uthana ni uhiyu."},{"book":"Namatayo","chapter":"12","verse":"41","text":"Nihuku no Uhukumulhiya attu, attu o Uninavi anowa weemelha ni uhimia milhatu chinyu, ukhalhawaya ahomalha ukhoroma ni uhiya uwonya veewilhe aya nttenga u Nayona, ni mii vano kinouhimeriani wiira hawo mulhupalhe vaa naapwaha Nayona!"},{"book":"Namatayo","chapter":"12","verse":"42","text":"Nihuku no Uhukumulhiya attu nno, Ahano o Usheeba anowa weemelha ni uhimiacha milhatu chinyu, ukhalhawaya yayo aheeta ukhuma utayi, nkaawa wiiwelhelha malhove o irusho a Naselemani. Nansho kinouhimeriani wiira vaa hawo ri mulhupalhe waapwaha Naselemani!"},{"book":"Namatayo","chapter":"12","verse":"43","text":"“Nshoka no unanara vanoomolhiya aya mwiiruttuni mwa ntu, ninoovira naarukureriacha muuthakoni naaviaka vakittu vo wiittuwa. Naahooneke,"},{"book":"Namatayo","chapter":"12","verse":"44","text":"vavawo phi neera aya, ‘Kinohokolhiaa unupani waka.’ Kuhokolhiaka ni uphwanya inupa mwaari, inakwechiye ni urerihiya."},{"book":"Namatayo","chapter":"12","verse":"45","text":"Phi norwaa aya ni waakusha mashoka makina saba o uhilhoka upwaha uyo, nkayaawacha ni ukhalha mwiiruttuni mwa ntu uyo. Vanomalha aya, ukumi wa ntu uyo vano unokhalha wo unanara upwaha khalhayi. Phi chiicho chinohalha aya ukhalha wa attu o uhilhoka a alha mahuku alha.”"},{"book":"Namatayo","chapter":"12","verse":"46","text":"Yesu aari olhumachaka ni nlhoko wa attu ikatema anumwane ni ashilhoko awe vaawilhe aya. Nkayeemelhacha vathe, athananaka umulhumana."},{"book":"Namatayo","chapter":"12","verse":"47","text":"Paahi ntu mmoka nkaamwirelha, “Nkoonani, anumwaninyu ni ashihima inyu arii vathe vawo, anothanana uwoonani.”"},{"book":"Namatayo","chapter":"12","verse":"48","text":"Nansho Yesu nkaakhulha, “Anumwanaka phi apani? Ashilhoko aka phi apani?”"},{"book":"Namatayo","chapter":"12","verse":"49","text":"Amalheke nkaathonya owiittucha awe, nkeera, “Mwooneke alha va! Alha phi manyaanumwanaka ni ashilhoko aka!"},{"book":"Namatayo","chapter":"12","verse":"50","text":"Ukhalhawaya ntu riyoothe nopanga chinothanana aya Athithi ari wiirimu, yoyo phi nhima aka ni mwanrokoraka ni phi anumwanaka.”"}]}