{"data":[{"book":"Misala ya Bantoma","chapter":"27","verse":"1","text":"Tango bazwaki mokano ya kozwa masuwa mpo na kokende na Itali, bapesaki Polo elongo na ndambo ya bakangami na maboko ya Juliusi oyo azalaki mokonzi ya basoda nkama moko ya Rome, kati na mampinga ya mokonzi monene."},{"book":"Misala ya Bantoma","chapter":"27","verse":"2","text":"Tomataki na masuwa oyo ewutaki na engumba Adramite mpo na kokende na mabongo ya pembeni-pembeni ya mokili ya Azia, mpe tokendeki ; Arisitarke, moto ya Masedwane ya Tesalonika, azalaki na biso elongo."},{"book":"Misala ya Bantoma","chapter":"27","verse":"3","text":"Mokolo oyo elandaki, tosemaki na engumba Sidoni. Lokola Juliusi atalisaki bolingo monene epai ya Polo, apesaki ye nzela ya kokende kotala balingami na ye mpo ete akoka kozwa masungi epai na bango."},{"book":"Misala ya Bantoma","chapter":"27","verse":"4","text":"Sima na biso kolongwa wana, tozongelaki mobembo na biso mpe tozalaki konana pembeni-pembeni ya esanga ya Shipre, mpo na kokima mipepe oyo ezalaki kobeta biso makasi mpe kopekisa biso kokende liboso."},{"book":"Misala ya Bantoma","chapter":"27","verse":"5","text":"Sima na biso kokatisa ebale monene oyo eleka pembeni-pembeni ya Silisi mpe ya Pafili, tosemaki na Mira, kati na mokili ya Lisi."},{"book":"Misala ya Bantoma","chapter":"27","verse":"6","text":"Kuna, mokonzi ya basoda nkama moko amonaki masuwa moko ya engumba Alekizandri, oyo ezalaki kokende na Itali, mpe akotisaki biso kati na yango."},{"book":"Misala ya Bantoma","chapter":"27","verse":"7","text":"Masuwa yango ezalaki kotambola malembe penza ; boye tosalaki mikolo mwa mingi ya mobembo, mpe tokomaki na Sinide na pasi penza. Lokola mpe mopepe ezalaki kopekisa biso kokende liboso, tolekaki Salimoni mpe tokendeki na ngambo ya sude ya esanga ya Kreti."},{"book":"Misala ya Bantoma","chapter":"27","verse":"8","text":"Tozalaki konana pembeni-pembeni ya esanga yango na pasi penza kino tokomaki na esika oyo babengaka « Mabongo kitoko, » pene ya engumba Laseya."},{"book":"Misala ya Bantoma","chapter":"27","verse":"9","text":"Lokola tolekisaki bongo tango mingi mpe masuwa ekomaki kotambola na matata, pamba te ezalaki sima na eleko ya kokila bilei, Polo akebisaki bango :"},{"book":"Misala ya Bantoma","chapter":"27","verse":"10","text":"— Baninga, nazali komona lokola likama moko ya monene kosalema na mobembo na biso, mpe ekobebisa makasi masuwa elongo na biloko, kasi biso mpe tokoki kokufa."},{"book":"Misala ya Bantoma","chapter":"27","verse":"11","text":"Kasi mokonzi ya basoda nkama moko alandaki toli ya kapitene ya masuwa mpe ya nkolo masuwa, na esika ete ayoka maloba ya Polo."},{"book":"Misala ya Bantoma","chapter":"27","verse":"12","text":"Lokola mpe libongo ezalaki esika ya malamu te mpo na kolekisa tango ya malili makasi, mingi kati na bato bazwaki mokano ete tolongwa wana mpe toluka kokoma na Fenikisi oyo ezali libongo ya Kreti, oyo etala na ngambo ya sude-weste mpe ya nor-weste, mpo na kolekisa kuna tango yango ya malili makasi."},{"book":"Misala ya Bantoma","chapter":"27","verse":"13","text":"Wana mwa mopepe moko ya sude ekomaki kopepa, bakanisaki ete posa na bango ezali kokokisama ; boye batombolaki longo, mpe masuwa ekomaki kotambola pembeni-pembeni ya esanga ya Kreti."},{"book":"Misala ya Bantoma","chapter":"27","verse":"14","text":"Kasi sima na mwa tango, mopepe moko ya makasi penza, mopepe oyo babengaka « erakiloni27.14 Erakiloni ezali mopepe moko ya makasi penza oyo ewutaka na ngambo ya nor-este., » ekomaki kopepa wuta na esanga ;"},{"book":"Misala ya Bantoma","chapter":"27","verse":"15","text":"ememaki masuwa, mpe masuwa elongaki te nguya ya mopepe. Boye tomitikaki bongo na mopepe, mpe ememaki biso."},{"book":"Misala ya Bantoma","chapter":"27","verse":"16","text":"Lokola tolekaki na lombangu, na pembeni-pembeni ya esanga moke oyo babengaka Koda, tolongaki na pasi kokanga mwa bwato oyo ebikisaka bato na tango ya likama."},{"book":"Misala ya Bantoma","chapter":"27","verse":"17","text":"Sima na komatisa yango na masuwa, bazwaki basinga mpe bakangisaki yango. Lokola bazalaki kobanga kotutana na zelo ya ngambo ya Silite, babwakaki longo ya libaya likolo ya mayi, mpe mopepe ekobaki komema masuwa."},{"book":"Misala ya Bantoma","chapter":"27","verse":"18","text":"Mokolo oyo elandaki, lokola mopepe ezalaki kaka koningisa masuwa makasi, babwakaki na ebale, biloko oyo ezalaki kati na masuwa."},{"book":"Misala ya Bantoma","chapter":"27","verse":"19","text":"Na mokolo ya misato, na maboko na bango moko, babwakaki na ebale, biloko oyo etambolisaka masuwa."},{"book":"Misala ya Bantoma","chapter":"27","verse":"20","text":"Lokola tosalaki mikolo ebele na kozanga komona lisusu moyi mpe minzoto te, mpe mopepe ezalaki kaka kobeta makasi, tobungisaki elikya ya kobika."},{"book":"Misala ya Bantoma","chapter":"27","verse":"21","text":"Sima na bato kosala mikolo ebele oyo baliaki lisusu te, Polo atelemaki liboso na bango mpe alobaki :"},{"book":"Misala ya Bantoma","chapter":"27","verse":"22","text":"Kasi sik’oyo, nazali kolendisa bino ete boyika mpiko, pamba te moko te kati na bino akokufa, kaka masuwa nde ekobeba."},{"book":"Misala ya Bantoma","chapter":"27","verse":"23","text":"Na butu ya lelo, Anjelu na Nzambe na ngai, oyo nasalelaka, ayaki epai na ngai"},{"book":"Misala ya Bantoma","chapter":"27","verse":"24","text":"mpe alobaki : « Polo, kobanga te. Osengeli kosamba liboso ya Sezare. Mpo na yo, Nzambe abateli na bomoi bato nyonso oyo ozali kosala elongo na bango mobembo kati na masuwa. »"},{"book":"Misala ya Bantoma","chapter":"27","verse":"25","text":"Baninga na ngai, boyika mpiko, pamba te nazali na kondima kati na Nzambe ete akosala ndenge kaka ayebisaki ngai."},{"book":"Misala ya Bantoma","chapter":"27","verse":"26","text":"Kasi atako bongo, tosengeli kokangama kaka na esanga moko."},{"book":"Misala ya Bantoma","chapter":"27","verse":"27","text":"Na butu ya zomi na minei, masuwa ezalaki kaka komemama epai na epai kati na ebale monene Adriatiki. Na kati-kati ya butu, basali ya masuwa bakanisaki ete tokomi pene ya mokili ;"},{"book":"Misala ya Bantoma","chapter":"27","verse":"28","text":"babwakaki singa mpo na komeka mozindo ya mayi mpe bamonaki ete mozindo ya mayi ezali na bametele pene tuku misato na sambo. Wana bapusanaki mwa liboso, bamekaki lisusu mpe bamonaki ete mozindo ya mayi ezali na bametele pene tuku mibale na mwambe."},{"book":"Misala ya Bantoma","chapter":"27","verse":"29","text":"Lokola bazalaki kobanga ete masuwa etutana na mabanga, babwakaki balongo minei na mayi wuta na sima ya masuwa, na posa makasi ya komona tongo kotana."},{"book":"Misala ya Bantoma","chapter":"27","verse":"30","text":"Kasi, lokola basali ya masuwa balingaki kokima, babandaki kokitisa kati na ebale monene mwa bwato oyo ebikisaka bato na tango ya likama, mpe basalaki lokola nde balingi kokende kokangisa balongo na liboso ya masuwa."},{"book":"Misala ya Bantoma","chapter":"27","verse":"31","text":"Polo alobaki na mokonzi ya basoda nkama moko mpe na basoda :"},{"book":"Misala ya Bantoma","chapter":"27","verse":"32","text":"Boye, basoda bakataki basinga oyo esimbaki mwa bwato yango mpe batikaki yango kokweya na mayi."},{"book":"Misala ya Bantoma","chapter":"27","verse":"33","text":"Wana bazalaki kozela tongo kotana, Polo alendisaki bato nyonso ete balia ; alobaki :"},{"book":"Misala ya Bantoma","chapter":"27","verse":"34","text":"Nasengi na bino ete bolia sik’oyo. Bosengeli na yango mpo ete bozala na bomoi. Moko te kati na bino akobungisa ata suki moko ya moto na ye."},{"book":"Misala ya Bantoma","chapter":"27","verse":"35","text":"Sima na ye koloba bongo, akamataki lipa mpe azongisaki matondi epai na Nzambe liboso na bango nyonso ; bongo akataki yango mpe abandaki kolia."},{"book":"Misala ya Bantoma","chapter":"27","verse":"36","text":"Bango nyonso balendisamaki mpe bakomaki kolia."},{"book":"Misala ya Bantoma","chapter":"27","verse":"37","text":"Kati na masuwa, tozalaki bato nkama mibale na tuku sambo na motoba."},{"book":"Misala ya Bantoma","chapter":"27","verse":"38","text":"Sima na bango kolia mpe kotonda mingi, babwakaki ble na ebale mpo na kokitisa kilo ya masuwa."},{"book":"Misala ya Bantoma","chapter":"27","verse":"39","text":"Tango tongo etanaki, bamonaki mokili te, kasi bamonaki kaka libongo moko ya zelo na suka, epai ebale ekota. Boye bazwaki mokano, soki bakolonga, ya kosemisa masuwa kuna."},{"book":"Misala ya Bantoma","chapter":"27","verse":"40","text":"Babwakaki balongo na ebale ; mpe kaka na tango yango, bafungolaki basinga ya yenda, batombolaki bakapo mpo ete mopepe emema masuwa na ngambo ya libongo ya zelo."},{"book":"Misala ya Bantoma","chapter":"27","verse":"41","text":"Kasi masuwa ekendeki kotutana na zelo ya ebale mpe ekangamaki. Wana eteni ya liboso ya masuwa ekangamaki na zelo mpe ezalaki lisusu koningana te, eteni ya sima ya masuwa epanzanaki na nguya ya bambonge."},{"book":"Misala ya Bantoma","chapter":"27","verse":"42","text":"Basoda bazwaki likanisi ya koboma bakangami mpo bazalaki kobanga ete bakatisa mayi mpe bakima."},{"book":"Misala ya Bantoma","chapter":"27","verse":"43","text":"Kasi lokola mokonzi ya basoda nkama moko azalaki na posa ya kobikisa Polo, apekisaki bango kokokisa likanisi na bango. Boye, atindaki bato oyo bayebaki kokata mayi ete bazala bato ya liboso ya kokweya na mayi mpe bakende na mokili."},{"book":"Misala ya Bantoma","chapter":"27","verse":"44","text":"Bamosusu basengeli kolanda bango na kodiembela na mabaya to na biteni ya masuwa. Ezali ndenge wana nde bato nyonso bakomaki malamu na mokili."}]}