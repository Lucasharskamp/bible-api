{"data":[{"book":"АБАКУМА","chapter":"3","verse":"1","text":"Малітва Абакума прарока, на сьпеў."},{"book":"АБАКУМА","chapter":"3","verse":"2","text":"Госпадзе, пачуў я слых Твой і спалохаўся. Госпадзе! учыні дзею Тваю сярод гадоў, сярод гадоў яві яе; у гневе ўспомні пра літасьць."},{"book":"АБАКУМА","chapter":"3","verse":"3","text":"Бог ад Тэмана ідзе і Сьвяты - ад гары Фаран. Пакрыла нябёсы веліч Яго, і славаю Яго напоўнілася зямля."},{"book":"АБАКУМА","chapter":"3","verse":"4","text":"Бляск яе - як сонечнае сьвятло; ад рукі Ягонай прамяні, і тут тайнік Яго сілы!"},{"book":"АБАКУМА","chapter":"3","verse":"5","text":"Перад абліччам Яго ідзе пошасьць, а па ступаках Яго - палючы вецер."},{"book":"АБАКУМА","chapter":"3","verse":"6","text":"Ён стаў - і пахіснуў зямлю; паглядзеў - і ў трымценьне ўвёў народы; векавечныя горы распаліся, першабытныя пагоркі апалі; шляхі Яго - вечныя."},{"book":"АБАКУМА","chapter":"3","verse":"7","text":"Смутнымі бачыў я намёты Эфіопскія; патрэсьліся палаткі зямлі Мадыямскай."},{"book":"АБАКУМА","chapter":"3","verse":"8","text":"Хіба ж на рэкі запалаў, Госпадзе, гнеў Твой? хіба на рэкі - абурэньне Тваё, альбо на мора - лютасьць Твая, што Ты ўзышоў на коней Тваіх, на калясьніцы Твае выратавальныя?"},{"book":"АБАКУМА","chapter":"3","verse":"9","text":"Ты агаліў лук Твой паводле прысяжнага абяцаньня, дадзенага каленам. Ты патокамі расьсек зямлю."},{"book":"АБАКУМА","chapter":"3","verse":"10","text":"Убачыўшы Цябе, затрымцелі горы, лінулі воды; бездань дала голас свой, высока ўзьняла рукі свае;"},{"book":"АБАКУМА","chapter":"3","verse":"11","text":"сонца і месяц спыніліся на месцы сваім перад сьвятлом лятучых стрэлаў Тваіх, перад зьзяньнем бліскучых дзідаў Тваіх."},{"book":"АБАКУМА","chapter":"3","verse":"12","text":"У гневе крочыш Ты па зямлі і ў абурэньні топчаш народы."},{"book":"АБАКУМА","chapter":"3","verse":"13","text":"Ты выступаеш дзеля ўратаваньня народу Твайго, дзеля ўратаваньня памазанца Твайго. Ты зьнішчаеш галаву бязбожнага дома, агаляючы яго ад асновы да верху."},{"book":"АБАКУМА","chapter":"3","verse":"14","text":"Ты пранізваеш дзідамі яго галаву правадыроў яго, калі яны як віхура кінуліся разьбіраць мяне, у радасьці, нібы думаючы праглынуць гаротнага ўпотай."},{"book":"АБАКУМА","chapter":"3","verse":"15","text":"Ты з конямі Тваімі праклаў дарогу па моры, праз багну вялікіх водаў."},{"book":"АБАКУМА","chapter":"3","verse":"16","text":"Я пачуў - і затрапятала нутроба мая; пры вестцы пра гэта задрыжалі губы мае, боль пранік у косьці мае, і хістаецца месца пад мною; а я павінен быць спакойны ў дзень бедства, калі прыйдзе на народ мой рабаўнік яго."},{"book":"АБАКУМА","chapter":"3","verse":"17","text":"Хоць бы не расьцьвіла смакоўніца і ня было плоду на вінаградных лозах, і масьліна здрадзіла і ніва не дала ежы, хоць бы ня стала авечак у кашары і рагатага быдла ў стойлах,"},{"book":"АБАКУМА","chapter":"3","verse":"18","text":"але і тады я буду радавацца ў Госпадзе і весяліцца ў Богу збавеньня майго."},{"book":"АБАКУМА","chapter":"3","verse":"19","text":"Гасподзь Бог - сіла мая: Ён зробіць ногі мае як у аленя і на вышыні мае ўзьвядзе мяне! (Начальніку хору)."}]}