{"data":[{"book":"1 Wakolinto","chapter":"14","verse":"1","text":"Muubame unoghelo, na mbame pfigholelo pfingi pfa Ghumuhe Mwenzeluka, kubita pfose mpate chigholelo cha kuwapetela iwanu usenga we Imulungu."},{"book":"1 Wakolinto","chapter":"14","verse":"2","text":"Kwapfila imunu wowose iyolonga kwa lugha ing'atsimanyika, ayo ng'olonga bae ne iwanu, ila kolonga ne Imulungu, kwaapfila kuduhu imunu iyohulika. Kolonga pfinu ipfipfisike kwa ngupfu ye Ghumuhe."},{"book":"1 Wakolinto","chapter":"14","verse":"3","text":"Lekeni awala iwopeta usenga we Imulungu wolonga ne iwanu na kuwapfila, kuwaghuma ghumoyo na kuwakanza."},{"book":"1 Wakolinto","chapter":"14","verse":"4","text":"Ayula iyolonga kwa lugha ing'atsimanyika, ketsenga mwenyegho, ila ayula iyopeta usenga we Imulungu kowatsenga iwanu we Imulungu."},{"book":"1 Wakolinto","chapter":"14","verse":"5","text":"Nene nobama mwemwe mwose mlonge kwa lugha ing'atsimanyika, lekeni kubita alyo nobama mwemwe mlonge usenga we Imulungu. Kwaapfila ayula iyolonga usenga we Imulungu kotenda ghanoghile kubita ayula iyolonga lugha ing'atsimanyika, ila ka kabaho imunu yungi iyodaha kuwafasilila iwanu choni chayalongile, ili iwanu wose we Imulungu wadahe kwapfilighwa."},{"book":"1 Wakolinto","chapter":"14","verse":"6","text":"Lelo ndughu tsangu, ning'atsa kuna mwemwe na kulonga kwa lugha ing'atsimanyika, angu mwemwe mtsobweda choni? Ng'amtsobweda bae! Ila ka nolonga namwe kwa nzila ya ughubulo, au ukumanya, au imbuli ye Imulungu au malangulitsi."},{"book":"1 Wakolinto","chapter":"14","verse":"7","text":"Hata ipfinu ipfilihela ughima ipfilapfa litsi kaapfila ichimbeta au chilimba, ka ng'apfilapfa bae litsi tofwautitofauti, imunu yatsomanyatse wila wachi iutowighwa?"},{"book":"1 Wakolinto","chapter":"14","verse":"8","text":"Ka malati ng'ailapfa bae litsi pfinoghile, yuhi yatseyandaa kughenda kwing'onde?"},{"book":"1 Wakolinto","chapter":"14","verse":"9","text":"Na mwemwe pfipfila, ka ghamlonga ng'aghomanyika bae, yuhi iyodaha kumanya mlonga choni? Apfo mwakuwa ka iwanu iwolonga na libeho."},{"book":"1 Wakolinto","chapter":"14","verse":"10","text":"Muisi mna lugha nyingi, lekeni tsose tsomanyika."},{"book":"1 Wakolinto","chapter":"14","verse":"11","text":"Ka simanya bae ichilongighwa ne imunu yungi, nene nakuwa mgheni kwa imunu ayo iyolonga na nene, naye kakuwa mgheni kuna nene."},{"book":"1 Wakolinto","chapter":"14","verse":"12","text":"Pfipfila na mwemwe wose, kwaapfila mwobama ghendo kubokela pfigholelo pfe Ghumuhe, mtende pfomdaha kongesa pfigholelo ipfiwatenda iwanu we Imulungu wabwede."},{"book":"1 Wakolinto","chapter":"14","verse":"13","text":"Apfo ayula iyolonga kwa lugha ing'atsimanyika, yalombe yadahe kuwafasilila iwanu achila chalongile."},{"book":"1 Wakolinto","chapter":"14","verse":"14","text":"Mana ning'alomba kwa lugha ing'atsimanyika, muhe wangu nawo wolomba, lekeni mbutsi tsangu ng'atsitenda chinu bae."},{"book":"1 Wakolinto","chapter":"14","verse":"15","text":"Lelo nitendetse? Nitsolomba kwa ghumuhe wangu, pfipfila nitsolomba kwa mbutsi tsangu, nitsakwimba kwa ghumuhe wangu, pfipfila nitsakwimba kwa mbutsi tsangu."},{"book":"1 Wakolinto","chapter":"14","verse":"16","text":"Ung'amtunya Imulungu wako kwa ghumuhe wako uliheka, ka kuna imunu ing'ayomanya chaulonga, yodahatse kwidika “Ona” haulonga mighede kwe Imulungu ka ng'omanya bae chaulonga?"},{"book":"1 Wakolinto","chapter":"14","verse":"17","text":"Kwodaha kulonga mighede kwe Imulungu pfinoghile, lekeni ng'aitsomwapfila bae imunu yungi."},{"book":"1 Wakolinto","chapter":"14","verse":"18","text":"Nolonga mighede kwe Imulungu kwaapfila nene nolonga lugha ing'atsimanyika kubita mwemwe wose."},{"book":"1 Wakolinto","chapter":"14","verse":"19","text":"Lekeni mne likanisa nonoghelighwa kulonga malonga matano ighomanyika, ili nidahe kuwalangulitsa iwanu wengi kubita kulonga malonga mengi kwa lugha ing'atsimanyika."},{"book":"1 Wakolinto","chapter":"14","verse":"20","text":"Ndughu tsangu mleke kutonga ka iwana wadowado, lekeni muwe iwana wadowado mna aghala ghehile, hamtonga muwe ka iwanu wabala."},{"book":"1 Wakolinto","chapter":"14","verse":"21","text":"Yandikighwa mne ghamalaghitso,"},{"book":"1 Wakolinto","chapter":"14","verse":"22","text":"Apfo ukulonga kwa lugha ing'atsimanyika, acho chitango kwa awala ing'awotoghola bae, lekeni si kwa awala iwotoghola, lekeni ukupeta usenga we Imulungu, acho chitango kwa awala iwotoghola na si kwa awala ing'awotoghola bae."},{"book":"1 Wakolinto","chapter":"14","verse":"23","text":"Lelo ka iwanu wose we Imulungu wetingana hamwe na chila imunu kolonga lugha ing'atsimanyika, na awala ing'awomanya na ing'awotoghola wang'engila, angu ng'awatsolonga bae ka mna lukwale?"},{"book":"1 Wakolinto","chapter":"14","verse":"24","text":"Lekeni wose wang'alonga usenga iweng'ighwe ne Imulungu, iwanu ing'awomanya au ing'awotoghola wang'engila, watsoghahulika ghose ghamlonga, nagho ghatsowahigha."},{"book":"1 Wakolinto","chapter":"14","verse":"25","text":"Na aghala ighapfisike mmoyo mwawo ghatsoghubulighwa, nawo watsopfughama na kumtamanila Imulungu, aku wolonga; “Imulungu ka mghati mwenu ghendo!”"},{"book":"1 Wakolinto","chapter":"14","verse":"26","text":"Ndughu tsangu, lelo tulonge choni? Hamtingana hamwe kumtamanila Imulungu, yumwe yembe wila, yungi yalangulitse, na yungi yawe na ughubulo iulawa kwe Imulungu, ayu yalonge kwa lugha ing'atsimanyika, yungi yawafasilile iwanu achila ichilongighwe. Ghose ghatendeke kwa kuwapfila iwanu we Imulungu."},{"book":"1 Wakolinto","chapter":"14","verse":"27","text":"Imunu wowose ang'alonga kwa lugha ing'atsimanyika, iwanu weli au wadatu walonge, lekeni walonge yumweyumwe aku kukale na imunu yungi iyowafasilila achila ichilongighwa."},{"book":"1 Wakolinto","chapter":"14","verse":"28","text":"Lekeni ka kuduhu imunu iyowafasilila iwanu achila ichilongighwa, imunu iyolonga kwa lugha ing'atsimanyika yanyamale, na yelongele mwenyegho ne Imulungu."},{"book":"1 Wakolinto","chapter":"14","verse":"29","text":"Iwanu weli au wadatu iweng'ighwe usenga we Imulungu walonge aku iwanu wangi walamule achila ichilongighwe."},{"book":"1 Wakolinto","chapter":"14","verse":"30","text":"Lekeni ka imunu yali mne mtingano kabokela usenga we Imulungu, ayula iyolonga yanyamale."},{"book":"1 Wakolinto","chapter":"14","verse":"31","text":"Kwaapfila mwose mwodaha kulonga yumweyumwe usenga wamwing'ighwe ne Imulungu, ili chila imunu yelangulitse na yaghumighwe ghumoyo."},{"book":"1 Wakolinto","chapter":"14","verse":"32","text":"Muhe tse manabii tsowategheletsa manabii."},{"book":"1 Wakolinto","chapter":"14","verse":"33","text":"Kwaapfila Imulungu si Imulungu wa kutenda pfinu chakachaka bae, ila yeye ka Imulungu wa tindiwalo."},{"book":"1 Wakolinto","chapter":"14","verse":"34","text":"iwapinga wanyamale mne makingilli ghe iwanu we Imulungu, ng'awobamighwa bae kulonga, wala kulongotsa ka Ghamalaghitso gha Wayahudi pfagholonga."},{"book":"1 Wakolinto","chapter":"14","verse":"35","text":"Wang'abama kumanya mbuli yoyose ila, wawaghuse wamale wawo ukaye yawo, mana chinu cha chinyala kwe ipinga kulonga mbuli yoyose mne kingili lye iwanu we Imulungu."},{"book":"1 Wakolinto","chapter":"14","verse":"36","text":"Pfii mwopfikitsa imbuli ye Imulungu ilawa kuna mwemwe au iwapfikila mwemwe mliheka?"},{"book":"1 Wakolinto","chapter":"14","verse":"37","text":"Imunu wowose iyebona keng'ighwa usenga we Imulungu au kana gholelo lya Ghumuhe, yatange ghendo ka chanikwandika, nakwandika laghitso lye Imtwatsa."},{"book":"1 Wakolinto","chapter":"14","verse":"38","text":"Imunu ang'aghabetsa ghano, naye yabetsighwe."},{"book":"1 Wakolinto","chapter":"14","verse":"39","text":"Apfo ndughu tsangu, msulukile kuwalongela iwanu imbuli ye Imulungu, kuya mleke kuwaghoma iwanu kulonga lugha ing'atsimanyika."},{"book":"1 Wakolinto","chapter":"14","verse":"40","text":"Ghose ghatendeke ghoya na pfinoghile."}]}