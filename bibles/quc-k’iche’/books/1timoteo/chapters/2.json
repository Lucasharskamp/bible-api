{"data":[{"book":"1 Timoteo","chapter":"2","verse":"1","text":"Xaq jeriꞌ kinchilibꞌej chi nabꞌe na cho ronojel, chibꞌana chꞌawem, tzijonem rukꞌ ri Dios, toj toqꞌobꞌ, xuqujeꞌ tyoxinik, pa kiwiꞌ konojel ri winaq,"},{"book":"1 Timoteo","chapter":"2","verse":"2","text":"kenabꞌejisax ri ketaqan pa ri tinimit, xuqujeꞌ ri qꞌatal taq tzij, rech kꞌo jaꞌmaril xuqujeꞌ jororem, xuqujeꞌ rech kaqakꞌaslebꞌej jun utz laj kꞌaslemal nim uqꞌij."},{"book":"1 Timoteo","chapter":"2","verse":"3","text":"Rumal cher sibꞌalaj utz waꞌ we riꞌ, xuqujeꞌ kaqaj cho ri Dios qakolonel."},{"book":"1 Timoteo","chapter":"2","verse":"4","text":"Ri Dios karaj chi konojel kekolotajik, xuqujeꞌ koꞌpan chi retaꞌmaxik ri qas tzij."},{"book":"1 Timoteo","chapter":"2","verse":"5","text":"Rumal cher xa jun ri Dios xuqujeꞌ xa jun riꞌ chꞌawenel cho ri Dios pa kiwiꞌ ri winaq, areꞌ ri Jesucristo ri achi,"},{"book":"1 Timoteo","chapter":"2","verse":"6","text":"ri xuya ri ukꞌaslemal chi kikolik konojel ri winaq. Are waꞌ ri qꞌalajisanik ri xuya ri Dios pa ri kꞌyaqal qꞌotaj."},{"book":"1 Timoteo","chapter":"2","verse":"7","text":"Xubꞌan kꞌu taqoꞌn xuqujeꞌ qꞌalajisal rech ri utzij chwe. Qas tzij ri kinbꞌij, man bꞌanoj tzij taq: Ri Dios xubꞌan chwe kinux ajtij ke ri winaq ri man aꞌj Israel taj, rech kinkꞌut ri qas tzij rech ri kojobꞌal chkiwach."},{"book":"1 Timoteo","chapter":"2","verse":"8","text":"Kawaj kꞌut chi pa ronojel kꞌolibꞌal konojel ri winaq kakibꞌan chꞌawem kakiyak ri kiqꞌabꞌ chikaj, man rukꞌ ta oyawal xuqujeꞌ man pa chꞌoꞌj taj, xane rukꞌ chꞌajchꞌojalaj animaꞌ.2:8 Naqꞌatal chike ri kojonelabꞌ kakiyak ri kiqꞌabꞌ are kakibꞌan chꞌawem."},{"book":"1 Timoteo","chapter":"2","verse":"9","text":"Kawaj chi ri ixoqibꞌ utz kakibꞌan che ukojik ri katzꞌyaq jas ri qas taqalik, man kakibꞌananej taj nimal, man kakibꞌan ta xiyoj wi re pispiꞌtal rech kiꞌlitaj chi kumal nikꞌaj winaq, man kakiwiqiqej ta kibꞌ rukꞌ qꞌana pwaq, o rukꞌ taq chachal ri paqal rajil, o rukꞌ ne atzꞌyaq ri sibꞌalaj paqal rajil."},{"book":"1 Timoteo","chapter":"2","verse":"10","text":"Are kꞌu sibꞌalaj utz kekaꞌyik are kakibꞌan ri utz laj taq chak, jacha ri ixoqibꞌ ri kakiqꞌijilaꞌj ri Dios."},{"book":"1 Timoteo","chapter":"2","verse":"11","text":"Rajawaxik ri ixoq karetaꞌmaj kanimanik rukꞌ jororem."},{"book":"1 Timoteo","chapter":"2","verse":"12","text":"Man kinya ta bꞌe che ri ixoq kuya kꞌutuꞌn che ri achi xuqujeꞌ kataqan puꞌwiꞌ xane chutatabꞌej ri kabꞌixik."},{"book":"1 Timoteo","chapter":"2","verse":"13","text":"Rumal cher are nabꞌe xbꞌan ri Adán, kꞌa te riꞌ ri Eva."},{"book":"1 Timoteo","chapter":"2","verse":"14","text":"Xuqujeꞌ man are ta ri Adán ri xtaqchiꞌx pa ri mak, xane are ri ixoq ri xtaqchiꞌtaj pa mak, xtzaq kꞌu pa ri mak."},{"book":"1 Timoteo","chapter":"2","verse":"15","text":"Ri ixoq kꞌut kakolotaj na rumal chi are nan, xuqujeꞌ we kukꞌaslebꞌej ri ukꞌaslemal rukꞌ etaꞌmabꞌal pa ri kojonik, pa loqꞌanik xuqujeꞌ kukꞌaslebꞌej ri tyoxalaj kꞌaslemal."}]}