{"data":[{"book":"Matayo","chapter":"18","verse":"1","text":"Kingobu chenie akinapunji ngabannyendelela Yesu, ngabankonya, “Bene ababi akolongwa kukingwana cha kumbengu?”"},{"book":"Matayo","chapter":"18","verse":"2","text":"Yesu ngankema mwana jumwe, ngannyemeka nnongi jabe,"},{"book":"Matayo","chapter":"18","verse":"3","text":"penia ngalenga, “Nannenge kweli, anda nu kugalambukaje nukube andi ingota, nnyingije Mukingwana cha kumbengu."},{"book":"Matayo","chapter":"18","verse":"4","text":"Jwajoa ojwakibeka nuu mwene nukube andi mwana ojo, nga nkolongwa mukingwana chu kumbengu."},{"book":"Matayo","chapter":"18","verse":"5","text":"Jwajoa ojwampokela mwana jumwe andi ojo ku liina lyango, amboke nenga."},{"book":"Matayo","chapter":"18","verse":"6","text":"“Jwajoa ojwapa kukunnyambuki jumwe jwa akachoko kujileka imani, ikabi mbaya bantabalile liganga lya kuyagila muntandala nu kuntumbukia mubaali."},{"book":"Matayo","chapter":"18","verse":"7","text":"Kabe nnyo mabandu bapadunia kabeke ipengu bandu abajeketile na bange buleke mojo! Ipengu mpaka ipitile nambu kulaga kwa mundu jwenio ojwapakijambuki ipitile!"},{"book":"Matayo","chapter":"18","verse":"8","text":"“Anda luboko andaje lukongono lwinu lupakummeka ipengu, muluekete nu kululeke kutaali! Mbaya kwinu kujingila mubwomi manga luboko au lukongono telaje nu kulekeligwa pamwoto gwa ngaimika machoba goa pangapela, kongo mmi na maboko na makongono goa mabele."},{"book":"Matayo","chapter":"18","verse":"9","text":"Na lio linu anda lipa kumpeleya, muliboye nulekela kutaali na mwe. Mbaya mwe kujingi mubwomi mmi na chongo, telaje nu kulekeligwa pamwoto gwangaimika machoba goa kongo mmi na mio goa mabele."},{"book":"Matayo","chapter":"18","verse":"10","text":"“Ntama maha! Makammembulaje jumwe kati ja angwetwa achoko. Nannenge, Akapakachi babe ba kumbingu babilangite kila kingobu nnongi ja Awawa ababi Kumbengu."},{"book":"Matayo","chapter":"18","verse":"11","text":"Gambu Mwana jwa mundu aika kakombolanga abaobite."},{"book":"Matayo","chapter":"18","verse":"12","text":"“Nnolanga bo? Mundu anda akweti mambelele mia jimwe, anda liobite limwe, atenda bo? Kugaleka gaga makomi tisa na tisa kukitombi, kujenda kulipala lyale eliobite."},{"book":"Matayo","chapter":"18","verse":"13","text":"Anda alipatite, nannenge kweli, apakuala mwojo muno kupeta tisini na tisa gangaoba na tisa."},{"book":"Matayo","chapter":"18","verse":"14","text":"Uyo, Awawa binu ba Kumbengu kupalaje kuoba najumweje panakati angwetwa akachoko."},{"book":"Matayo","chapter":"18","verse":"15","text":"“Mundu anda annemwite, munyendelele muka nkelebuye kiti mmilangite makangweto jika. Anda anyoine mumpatite nnyinu."},{"book":"Matayo","chapter":"18","verse":"16","text":"Anda anyoineje, muntola mundu jumwe au abena pamwe na mwe kupala kwa malobe ga akachaili abena andaje atatu kila kilebe kiba tela."},{"book":"Matayo","chapter":"18","verse":"17","text":"Anda kunyowangaje mangweto, mikilengala kikuta cha bandu abunhwamini Kilisto. Na aba kwinu andi mundu jwanga mmanya Nnoongo na akatocha kodi."},{"book":"Matayo","chapter":"18","verse":"18","text":"“Nannenge kweli, champakutaba padunia nu kumbengu uyo kitabigwe, na champakulugula padunia nu kumbengu uyo kibakuluguka."},{"book":"Matayo","chapter":"18","verse":"19","text":"“Kabe nannenge, makabena anda nnyeketaline padunia pano kukilebe chachoa champakujopa kilebechenie Awawa bango ba kumbengu mabatenda kilebe chenie."},{"book":"Matayo","chapter":"18","verse":"20","text":"Mana papoa pala pabakongana abena au atatu kwa liina lyango, nne mbi upo panakati jinu.”"},{"book":"Matayo","chapter":"18","verse":"21","text":"Kuboka penia Petulo ngannyendelela Yesu, ngankonya, “Angwana, bo nnunugwango anda anemwite nannekekeya palenga? Pasaba?”"},{"book":"Matayo","chapter":"18","verse":"22","text":"Yesu ngannyanga, “Nnenga pasaba tuje,” nambu pasaba mala pasabini."},{"book":"Matayo","chapter":"18","verse":"23","text":"Nga magambu Kingwana chu kumbengu kilandine na Nngwana jumwe ojwakagula ichabu ya akapakachi bakwe."},{"book":"Matayo","chapter":"18","verse":"24","text":"Patumbula kagula, ngabannetela mundu jumwe juna ligambo lya talanta elufu komi."},{"book":"Matayo","chapter":"18","verse":"25","text":"Mundu jwenio akwetije chukulepa, penie Angwana ngabaamulicha auchigwe, jwenio na aanamundu, ingota ni ilebe yoa eyakweti, kupala ligambo lilepigwe."},{"book":"Matayo","chapter":"18","verse":"26","text":"Penia, mpakachi jwenio ngakilikatila nnongi jabe ngalenga, “ ‘Nhwimbalile, ne manannepa ligambo lyango lyoa.’ ”"},{"book":"Matayo","chapter":"18","verse":"27","text":"Angwana benia ngabankole kia, ngabannekekeya ligambo lyoa, ngabanneka ajabule kachake."},{"book":"Matayo","chapter":"18","verse":"28","text":"“Nambu mpakachi jwenio ngaboka, ngankolela mpakachi nnyakwe ojwakiba ni ligambo nakwe dinali mya jimwe. Ngankamula pantandala ngalenga, ‘Nnepe ligambo linu!’"},{"book":"Matayo","chapter":"18","verse":"29","text":"Mpakachi nnyakwe jwenio ngakilikatila ngannyopa, ‘Nhwimbalile nanji manannepage.’"},{"book":"Matayo","chapter":"18","verse":"30","text":"Nambu jwenio ajeketileje ngabantaba mikipungo mpaka papakulepa ligambo."},{"book":"Matayo","chapter":"18","verse":"31","text":"Akapakachi ajabe pabagabona ngabakokaleka muno, ngabajenda kalenge Angwanamundu nhwalo gwenio."},{"book":"Matayo","chapter":"18","verse":"32","text":"Penia Angwana ba ngabankema mpakachi jola, ngaba nnenge, ‘Mwenga mapakachi mabaja muno!’ Ngunyopa, nane ngununekekeya ligambo linu lyoa."},{"book":"Matayo","chapter":"18","verse":"33","text":"‘Bo, ipaligweje namwe kummone kia mpakachi nnyinu andi ne panankolila kia.’"},{"book":"Matayo","chapter":"18","verse":"34","text":"Penia Angwana benia ngabachimwa muno, ngabantaba mukipungo mpaka papakulepa ligambo lyoa.”"},{"book":"Matayo","chapter":"18","verse":"35","text":"Yesu ngajomole kulenga, “Yene uyo Awawa bango bukumbengu pabapa kuntenda kila mundu anda kalekekea akajinu kumwojo gwinu gwoa.”"}]}