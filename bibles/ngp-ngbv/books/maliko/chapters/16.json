{"data":[{"book":"Maliko","chapter":"16","verse":"1","text":"Dizuwa dya Kuhumula dize dyomboke, Maliamu Magedalena na Maliamu nine dya Yakobo hamwenga na Salome niyo wagula mavuta yedi uleke wakahake mavuta umwili wa Yesu."},{"book":"Maliko","chapter":"16","verse":"2","text":"Mazilizili mwe dizuwa dya nk'hongo, idyo nidyo Jumapili na waita kwe kikuta."},{"book":"Maliko","chapter":"16","verse":"3","text":"Umwo wandile mwe sila, nawakeuza woho wenye, “Ni ani akuunga akakitongolosele diiwe diya mo mnango we kikuta?”"},{"book":"Maliko","chapter":"16","verse":"4","text":"Mna weze wakaule, niyo waona diiwe diya dikulu dyandile hadya ho mnango wa kikuta ditongoloswa kale."},{"book":"Maliko","chapter":"16","verse":"5","text":"Niyo wengila mwe kikuta no kumbwiila ndugu ywetu availe zisuke zing'alise."},{"book":"Maliko","chapter":"16","verse":"6","text":"Niyo awagamba, “Msekwehelwa, himanya mwamzungula Yesu Mnazaleti andile kawambigwa. Hahali aha, kauyuka! Kauleni hant'hu wamwikile."},{"book":"Maliko","chapter":"16","verse":"7","text":"Haluse iteni mkawagambile wanamp'hina wakwe hamwenga na Petulo kugamba, ‘Yesu kawalongoela kwiita Galilaya, kudya nomkamuwone enga viya awagambilagani.’ ”"},{"book":"Maliko","chapter":"16","verse":"8","text":"Niyo wafosa kuse ye kikuta, niyo waguluka uku wakazingiza na kwehelwa. Hawamgambilga mnt'hu yeyose mbuli idya kwaviya nawakogoha."},{"book":"Maliko","chapter":"16","verse":"9","text":"Yesu eze auyuke kulawa mwe file, mtootondo mwe dizuwa dya pili, niyo amlaila Maliamu Magedalena, yudya amlavaga mp'hepo mfungate."},{"book":"Maliko","chapter":"16","verse":"10","text":"Yudya mvele nae niyo aita na kuwagambila weyawe, wadya andile wakagendeela kuila na kuhongeza."},{"book":"Maliko","chapter":"16","verse":"11","text":"Weze weve viya akulonga Yesu kauyuka naho kamlaila, hawahuwile."},{"book":"Maliko","chapter":"16","verse":"12","text":"Niho elo Yesu awalaila wanamp'hina wakwe waidi mwe futa nt'huhu viya wandile mwe sila wakaita kwe kaya."},{"book":"Maliko","chapter":"16","verse":"13","text":"Niyo wauya na kuwagambila wadya watuhu wamtimile Yesu, mna woho hawahuwile."},{"book":"Maliko","chapter":"16","verse":"14","text":"Niho elo Yesu awalaila wanamp'hina mlongo na yumwenga Umwo wandile wakadya. Niyo awativila kwaviya waswesile mhuwi, naho nawanda wadala kuwahuwilai wadya wamuwone."},{"book":"Maliko","chapter":"16","verse":"15","text":"Niyo awagamba, “Iteni mwe isi yose mkabilikize Mbuli Yedi kwa want'hu wose."},{"book":"Maliko","chapter":"16","verse":"16","text":"Mnt'hu yeyose naahuwile na kubatizwa, naayokolwe, mna mnt'hu yeyose heekuhuwila naasengelwe."},{"book":"Maliko","chapter":"16","verse":"17","text":"Wadya wakuhuwila naweenk'higwe udahi wo kudamanya vilagiso, kwa zina dyangu, nawalave mp'hepo, na nawalonge kwa milosi mihya."},{"book":"Maliko","chapter":"16","verse":"18","text":"Wanatoza nyoka hamwenga na kunywa kint'hu chochose cha kukoma, hawakudaha kubanangwa. Nawageleke mikono mwa wanyonge, na wanyonge nao nawahone.”"},{"book":"Maliko","chapter":"16","verse":"19","text":"Ivo Zumbe Yesu eze ajink'he kulonga na woho, niyo enulwa kulanga kwe mbingu no kwikala kulume kwa Mnungu."},{"book":"Maliko","chapter":"16","verse":"20","text":"Wana mp'hina niyo waita na kubilikiza Mbuli Yedi kila hant'hu. Naho Zumbe nakadamanya ndima na wa woho, na kalagisa kugamba e hamwenga na woho kwe vilagiso nevitimilane ne milosi yawe."}]}