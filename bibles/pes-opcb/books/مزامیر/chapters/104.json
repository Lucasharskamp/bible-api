{"data":[{"book":"مزامیر","chapter":"104","verse":"1","text":"ای جان من، خداوند را ستایش کن!"},{"book":"مزامیر","chapter":"104","verse":"2","text":"تو خود را با عزت و جلال آراسته و خویشتن را با نور پوشانیده‌ای. آسمان را مثل خیمه گسترانیده‌ای"},{"book":"مزامیر","chapter":"104","verse":"3","text":"و خانهٔ خود را بر آبهای آن بنا کرده‌ای. ابرها را ارابه خود نموده‌ای و بر بالهای باد می‌رانی."},{"book":"مزامیر","chapter":"104","verse":"4","text":"بادها فرستادگان تو هستند و شعله‌های آتش خدمتگزاران تو."},{"book":"مزامیر","chapter":"104","verse":"5","text":"ای خداوند، تو زمین را بر اساسش استوار کردی تا هرگز از مسیرش منحرف نشود."},{"book":"مزامیر","chapter":"104","verse":"6","text":"دریاها همچون ردایی آن را در برگرفت و آب دریاها کوهها را پوشاند."},{"book":"مزامیر","chapter":"104","verse":"7","text":"اما آبها از هیبت صدای تو گریختند و پراکنده شدند."},{"book":"مزامیر","chapter":"104","verse":"8","text":"به فراز کوهها برآمدند و به دشتها سرازیر شده، به مکانی که برای آنها ساخته بودی، جاری شدند."},{"book":"مزامیر","chapter":"104","verse":"9","text":"برای دریاها حدی تعیین نموده‌ای تا از آنها نگذرند و زمین را دوباره نپوشانند."},{"book":"مزامیر","chapter":"104","verse":"10","text":"در دره‌ها، چشمه‌ها به وجود آورده‌ای تا آب آنها در کوهپایه‌ها جاری شود."},{"book":"مزامیر","chapter":"104","verse":"11","text":"تمام حیوانات صحرا از این چشمه‌ها آب می‌نوشند و گورخرها تشنگی خود را برطرف می‌سازند."},{"book":"مزامیر","chapter":"104","verse":"12","text":"پرندگان بر شاخه‌های درختان لانه می‌سازند و آواز می‌خوانند."},{"book":"مزامیر","chapter":"104","verse":"13","text":"از آسمان بر کوهها باران می‌بارانی و زمین از نعمتهای گوناگون تو پر می‌شود."},{"book":"مزامیر","chapter":"104","verse":"14","text":"تو علف را برای خوراک چارپایان، و گیاهان را برای استفاده انسان، از زمین می‌رویانی."},{"book":"مزامیر","chapter":"104","verse":"15","text":"تا دل انسان از شراب شاد گردد، روغن روی او را شاداب سازد و نان به جان او نیرو بخشد."},{"book":"مزامیر","chapter":"104","verse":"16","text":"درختان سرو لبنان که تو ای خداوند، آنها را کاشته‌ای سبز و خرمند."},{"book":"مزامیر","chapter":"104","verse":"17","text":"مرغان هوا در درختان سرو لانه می‌سازند و لک‌لک‌ها بر شاخه‌های درختان صنوبر."},{"book":"مزامیر","chapter":"104","verse":"18","text":"کوههای بلند، چراگاه بزهای کوهی است و صخره‌ها، پناهگاه خرگوشان."},{"book":"مزامیر","chapter":"104","verse":"19","text":"ماه را برای تعیین ماههای سال آفریدی و آفتاب را برای تعیین روزها."},{"book":"مزامیر","chapter":"104","verse":"20","text":"به فرمان تو شب می‌شود. در تاریکی شب همهٔ حیوانات وحشی از لانه‌های خود بیرون می‌آیند."},{"book":"مزامیر","chapter":"104","verse":"21","text":"شیربچگان برای شکار غرش می‌کنند و روزی خود را از خدا می‌خواهند."},{"book":"مزامیر","chapter":"104","verse":"22","text":"هنگامی که آفتاب طلوع می‌کند، آنها به لانه‌های خود برمی‌گردند و می‌خوابند."},{"book":"مزامیر","chapter":"104","verse":"23","text":"آنگاه انسانها برای کسب معاش، از خانه بیرون می‌روند و تا شامگاه کار می‌کنند."},{"book":"مزامیر","chapter":"104","verse":"24","text":"خداوندا، کارهای دست تو چه بسیارند. همه آنها را از روی حکمت انجام داده‌ای. زمین از مخلوقات تو پر است."},{"book":"مزامیر","chapter":"104","verse":"25","text":"در دریاهای بزرگی که آفریده‌ای جانوران بزرگ و کوچک به فراوانی یافت می‌شوند."},{"book":"مزامیر","chapter":"104","verse":"26","text":"کشتیها بر روی آب می‌روند، و لِویاتان104‏:26 حیوانی عظیم‌الجثۀ دریایی که مشخصات دقیقش روشن نیست.، که تو برای بازی در دریا ساختی، در آن بازی می‌کند."},{"book":"مزامیر","chapter":"104","verse":"27","text":"تمام مخلوقات تو منتظرند تا تو روزی‌شان را به آنها بدهی."},{"book":"مزامیر","chapter":"104","verse":"28","text":"تو دست خود را باز می‌کنی، به آنها روزی می‌دهی و آنها را با چیزهای نیکو سیر می‌کنی."},{"book":"مزامیر","chapter":"104","verse":"29","text":"هنگامی که روی خود را از آنها برمی‌گردانی مضطرب می‌شوند؛ و وقتی جان آنها را می‌گیری، می‌میرند و به خاکی که از آن ساخته شده‌اند، برمی‌گردند."},{"book":"مزامیر","chapter":"104","verse":"30","text":"اما زمانی که به مخلوقات جان می‌بخشی، زنده می‌شوند و به زمین طراوت می‌بخشند."},{"book":"مزامیر","chapter":"104","verse":"31","text":"شکوه و عظمت خداوند جاودانی است و او از آنچه آفریده است خشنود می‌باشد."},{"book":"مزامیر","chapter":"104","verse":"32","text":"خداوند به زمین نگاه می‌کند و زمین می‌لرزد؛ کوهها را لمس می‌نماید و دود از آنها بلند می‌شود."},{"book":"مزامیر","chapter":"104","verse":"33","text":"تا زنده‌ام، خداوند را با سرود، پرستش خواهم کرد و تا وجود دارم او را ستایش خواهم نمود."},{"book":"مزامیر","chapter":"104","verse":"34","text":"باشد که او از تفکرات من خشنود شود، زیرا او سرچشمه همهٔ خوشیهای من است."},{"book":"مزامیر","chapter":"104","verse":"35","text":"باشد که همهٔ گناهکاران نابود شوند و بدکاران دیگر وجود نداشته باشند."}]}