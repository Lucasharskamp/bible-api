{"data":[{"book":"ГАБРЭЯЎ","chapter":"13","verse":"1","text":"Браталюбства, між вамі няхай будзе."},{"book":"ГАБРЭЯЎ","chapter":"13","verse":"2","text":"Гасьціннасьці да вандроўнікаў не забывайце; бо празь яе некаторыя, ня ведаючы, гасьцінна прынялі анёлаў."},{"book":"ГАБРЭЯЎ","chapter":"13","verse":"3","text":"Памятайце вязьняў, як бы і вы зь імі былі ў кайданах, і пакутнікаў, бо і самі вы ў целе."},{"book":"ГАБРЭЯЎ","chapter":"13","verse":"4","text":"Шлюб ва ўсіх няхай будзе пачэсны і ложак беззаганны; а распусьнікаў і пералюбцаў судзіць Бог."},{"book":"ГАБРЭЯЎ","chapter":"13","verse":"5","text":"Майце нораў несрэбралюбны, задавольвайцеся тым, што ёсьць. Бо Сам сказаў: «не пакіну цябе і не адступлюся ад цябе»,"},{"book":"ГАБРЭЯЎ","chapter":"13","verse":"6","text":"так што мы кажам адважна: «Гасподзь мне памочнік, і не збаюся: што зробіць мне чалавек?»"},{"book":"ГАБРЭЯЎ","chapter":"13","verse":"7","text":"Спамінайце настаўнікаў вашых, якія дабравесьцілі вам слова Божае, і, гледзячы на канец іхняга жыцьця, пераймайце іхнюю веру."},{"book":"ГАБРЭЯЎ","chapter":"13","verse":"8","text":"Ісус Хрыстос учора і сёньня і навекі Той самы."},{"book":"ГАБРЭЯЎ","chapter":"13","verse":"9","text":"Вучэньнямі рознымі і чужымі не захапляйцеся; бо добра мілатою мацаваць сэрцы, а ня прысмакамі, ад якіх не атрымалі карысьці тыя, што іх спажывалі."},{"book":"ГАБРЭЯЎ","chapter":"13","verse":"10","text":"Мы маем ахвярнік, зь якога ня маюць права карміцца слугі скініі."},{"book":"ГАБРЭЯЎ","chapter":"13","verse":"11","text":"Бо целы жывёлін, кроў зь якіх, на ачышчэньне грэху, уносіцца першасьвятаром у сьвяцілішча, спальваюцца за табарам, -"},{"book":"ГАБРЭЯЎ","chapter":"13","verse":"12","text":"дык і Ісус, каб асьвяціць людзей Крывёю Сваёю, пацярпеў па-за брамаю."},{"book":"ГАБРЭЯЎ","chapter":"13","verse":"13","text":"Дык выйдзем жа да Яго за табар, нясучы Яго паганьбеньне;"},{"book":"ГАБРЭЯЎ","chapter":"13","verse":"14","text":"бо ня маем тут сталага горада, а шукаем будучага."},{"book":"ГАБРЭЯЎ","chapter":"13","verse":"15","text":"Дык будзем жа празь Яго няспынна прыносіць Богу ахвяру хвалы, гэта значыцца, плод вуснаў, якія славяць імя Ягонае."},{"book":"ГАБРЭЯЎ","chapter":"13","verse":"16","text":"Не забывайце таксама дабрачыннасьці і шчырай супольнасьці, бо такія ахвяры падабаюцца Богу."},{"book":"ГАБРЭЯЎ","chapter":"13","verse":"17","text":"Слухайцеся настаўнікаў вашых і будзьце пакорлівыя, бо яны нядрэмна рупяцца за вашыя душы, як абавязаныя даць адказ; каб яны рабілі гэта з радасьцю, а ня ўздыхаючы, бо гэта вам не карысна."},{"book":"ГАБРЭЯЎ","chapter":"13","verse":"18","text":"Малецеся за нас; бо мы ўпэўненыя, што маем добрае сумленьне, бо ва ўсім хочам паводзіцца сумленна."},{"book":"ГАБРЭЯЎ","chapter":"13","verse":"19","text":"Асабліва ж прашу рабіць гэта, каб я хутчэй вернуты быў вам."},{"book":"ГАБРЭЯЎ","chapter":"13","verse":"20","text":"А Бог згоды, Які ўзьнёс зь мёртвых Пастыра авечак вялікага Крывёю запавета вечнага, Госпада нашага Ісуса (Хрыста),"},{"book":"ГАБРЭЯЎ","chapter":"13","verse":"21","text":"хай удасканаліць вас у кожнай добрай дзеі, на выкананьне волі Ягонай, творачы ў вас заўгоднае Яму, празь Ісуса Хрыста. Яму слава на векі вечныя! Амін."},{"book":"ГАБРЭЯЎ","chapter":"13","verse":"22","text":"Прашу вас, браты, прымеце гэтае слова ўмаўленьня; я ж няшмат і напісаў вам."},{"book":"ГАБРЭЯЎ","chapter":"13","verse":"23","text":"Ведайце, што брат наш Цімафей вызвалены, і я разам зь ім, калі ён неўзабаве прыйдзе, пабачу вас."},{"book":"ГАБРЭЯЎ","chapter":"13","verse":"24","text":"Вітайце ўсіх настаўнікаў вашых і ўсіх сьвятых. Вітаюць вас Італійскія."},{"book":"ГАБРЭЯЎ","chapter":"13","verse":"25","text":"Мілата з усімі вамі. Амін."}]}