{"data":[{"book":"mathiḥ","chapter":"23","verse":"1","text":"anantaraṁ yīśu rjananivahaṁ śiṣyāṁścāvadat,"},{"book":"mathiḥ","chapter":"23","verse":"2","text":"adhyāpakāḥ phirūśinaśca mūsāsane upaviśanti,"},{"book":"mathiḥ","chapter":"23","verse":"3","text":"ataste yuṣmān yadyat mantum ājñāpayanti, tat manyadhvaṁ pālayadhvañca, kintu teṣāṁ karmmānurūpaṁ karmma na kurudhvaṁ; yatasteṣāṁ vākyamātraṁ sāraṁ kāryye kimapi nāsti|"},{"book":"mathiḥ","chapter":"23","verse":"4","text":"te durvvahān gurutarān bhārān badvvā manuṣyāṇāṁ skandhepari samarpayanti, kintu svayamaṅgulyaikayāpi na cālayanti|"},{"book":"mathiḥ","chapter":"23","verse":"5","text":"kevalaṁ lokadarśanāya sarvvakarmmāṇi kurvvanti; phalataḥ paṭṭabandhān prasāryya dhārayanti, svavastreṣu ca dīrghagranthīn dhārayanti;"},{"book":"mathiḥ","chapter":"23","verse":"6","text":"bhojanabhavana uccasthānaṁ, bhajanabhavane pradhānamāsanaṁ,"},{"book":"mathiḥ","chapter":"23","verse":"7","text":"haṭṭhe namaskāraṁ gururiti sambodhanañcaitāni sarvvāṇi vāñchanti|"},{"book":"mathiḥ","chapter":"23","verse":"8","text":"kintu yūyaṁ gurava iti sambodhanīyā mā bhavata, yato yuṣmākam ekaḥ khrīṣṭaeva guru"},{"book":"mathiḥ","chapter":"23","verse":"9","text":"ryūyaṁ sarvve mitho bhrātaraśca| punaḥ pṛthivyāṁ kamapi piteti mā sambudhyadhvaṁ, yato yuṣmākamekaḥ svargasthaeva pitā|"},{"book":"mathiḥ","chapter":"23","verse":"10","text":"yūyaṁ nāyaketi sambhāṣitā mā bhavata, yato yuṣmākamekaḥ khrīṣṭaeva nāyakaḥ|"},{"book":"mathiḥ","chapter":"23","verse":"11","text":"aparaṁ yuṣmākaṁ madhye yaḥ pumān śreṣṭhaḥ sa yuṣmān seviṣyate|"},{"book":"mathiḥ","chapter":"23","verse":"12","text":"yato yaḥ svamunnamati, sa nataḥ kariṣyate; kintu yaḥ kaścit svamavanataṁ karoti, sa unnataḥ kariṣyate|"},{"book":"mathiḥ","chapter":"23","verse":"13","text":"hanta kapaṭina upādhyāyāḥ phirūśinaśca, yūyaṁ manujānāṁ samakṣaṁ svargadvāraṁ rundha, yūyaṁ svayaṁ tena na praviśatha, pravivikṣūnapi vārayatha| vata kapaṭina upādhyāyāḥ phirūśinaśca yūyaṁ chalād dīrghaṁ prārthya vidhavānāṁ sarvvasvaṁ grasatha, yuṣmākaṁ ghorataradaṇḍo bhaviṣyati|"},{"book":"mathiḥ","chapter":"23","verse":"14","text":"hanta kapaṭina upādhyāyāḥ phirūśinaśca, yūyamekaṁ svadharmmāvalambinaṁ karttuṁ sāgaraṁ bhūmaṇḍalañca pradakṣiṇīkurutha,"},{"book":"mathiḥ","chapter":"23","verse":"15","text":"kañcana prāpya svato dviguṇanarakabhājanaṁ taṁ kurutha|"},{"book":"mathiḥ","chapter":"23","verse":"16","text":"vata andhapathadarśakāḥ sarvve, yūyaṁ vadatha, mandirasya śapathakaraṇāt kimapi na deyaṁ; kintu mandirasthasuvarṇasya śapathakaraṇād deyaṁ|"},{"book":"mathiḥ","chapter":"23","verse":"17","text":"he mūḍhā he andhāḥ suvarṇaṁ tatsuvarṇapāvakamandiram etayorubhayo rmadhye kiṁ śreyaḥ?"},{"book":"mathiḥ","chapter":"23","verse":"18","text":"anyacca vadatha, yajñavedyāḥ śapathakaraṇāt kimapi na deyaṁ, kintu taduparisthitasya naivedyasya śapathakaraṇād deyaṁ|"},{"book":"mathiḥ","chapter":"23","verse":"19","text":"he mūḍhā he andhāḥ, naivedyaṁ tannaivedyapāvakavediretayorubhayo rmadhye kiṁ śreyaḥ?"},{"book":"mathiḥ","chapter":"23","verse":"20","text":"ataḥ kenacid yajñavedyāḥ śapathe kṛte taduparisthasya sarvvasya śapathaḥ kriyate|"},{"book":"mathiḥ","chapter":"23","verse":"21","text":"kenacit mandirasya śapathe kṛte mandiratannivāsinoḥ śapathaḥ kriyate|"},{"book":"mathiḥ","chapter":"23","verse":"22","text":"kenacit svargasya śapathe kṛte īśvarīyasiṁhāsanataduparyyupaviṣṭayoḥ śapathaḥ kriyate|"},{"book":"mathiḥ","chapter":"23","verse":"23","text":"hanta kapaṭina upādhyāyāḥ phirūśinaśca, yūyaṁ podināyāḥ sitacchatrāyā jīrakasya ca daśamāṁśān dattha, kintu vyavasthāyā gurutarān nyāyadayāviśvāsān parityajatha; ime yuṣmābhirācaraṇīyā amī ca na laṁghanīyāḥ|"},{"book":"mathiḥ","chapter":"23","verse":"24","text":"he andhapathadarśakā yūyaṁ maśakān apasārayatha, kintu mahāṅgān grasatha|"},{"book":"mathiḥ","chapter":"23","verse":"25","text":"hanta kapaṭina upādhyāyāḥ phirūśinaśca, yūyaṁ pānapātrāṇāṁ bhojanapātrāṇāñca bahiḥ pariṣkurutha; kintu tadabhyantaraṁ durātmatayā kaluṣeṇa ca paripūrṇamāste|"},{"book":"mathiḥ","chapter":"23","verse":"26","text":"he andhāḥ phirūśilokā ādau pānapātrāṇāṁ bhojanapātrāṇāñcābhyantaraṁ pariṣkuruta, tena teṣāṁ bahirapi pariṣkāriṣyate|"},{"book":"mathiḥ","chapter":"23","verse":"27","text":"hanta kapaṭina upādhyāyāḥ phirūśinaśca, yūyaṁ śuklīkṛtaśmaśānasvarūpā bhavatha, yathā śmaśānabhavanasya bahiścāru, kintvabhyantaraṁ mṛtalokānāṁ kīkaśaiḥ sarvvaprakāramalena ca paripūrṇam;"},{"book":"mathiḥ","chapter":"23","verse":"28","text":"tathaiva yūyamapi lokānāṁ samakṣaṁ bahirdhārmmikāḥ kintvantaḥkaraṇeṣu kevalakāpaṭyādharmmābhyāṁ paripūrṇāḥ|"},{"book":"mathiḥ","chapter":"23","verse":"29","text":"hā hā kapaṭina upādhyāyāḥ phirūśinaśca, yūyaṁ bhaviṣyadvādināṁ śmaśānagehaṁ nirmmātha, sādhūnāṁ śmaśānaniketanaṁ śobhayatha"},{"book":"mathiḥ","chapter":"23","verse":"30","text":"vadatha ca yadi vayaṁ sveṣāṁ pūrvvapuruṣāṇāṁ kāla asthāsyāma, tarhi bhaviṣyadvādināṁ śoṇitapātane teṣāṁ sahabhāgino nābhaviṣyāma|"},{"book":"mathiḥ","chapter":"23","verse":"31","text":"ato yūyaṁ bhaviṣyadvādighātakānāṁ santānā iti svayameva sveṣāṁ sākṣyaṁ dattha|"},{"book":"mathiḥ","chapter":"23","verse":"32","text":"ato yūyaṁ nijapūrvvapuruṣāṇāṁ parimāṇapātraṁ paripūrayata|"},{"book":"mathiḥ","chapter":"23","verse":"33","text":"re bhujagāḥ kṛṣṇabhujagavaṁśāḥ, yūyaṁ kathaṁ narakadaṇḍād rakṣiṣyadhve|"},{"book":"mathiḥ","chapter":"23","verse":"34","text":"paśyata, yuṣmākamantikam ahaṁ bhaviṣyadvādino buddhimata upādhyāyāṁśca preṣayiṣyāmi, kintu teṣāṁ katipayā yuṣmābhi rghāniṣyante, kruśe ca ghāniṣyante, kecid bhajanabhavane kaṣābhirāghāniṣyante, nagare nagare tāḍiṣyante ca;"},{"book":"mathiḥ","chapter":"23","verse":"35","text":"tena satpuruṣasya hābilo raktapātamārabhya berikhiyaḥ putraṁ yaṁ sikhariyaṁ yūyaṁ mandirayajñavedyo rmadhye hatavantaḥ, tadīyaśoṇitapātaṁ yāvad asmin deśe yāvatāṁ sādhupuruṣāṇāṁ śoṇitapāto 'bhavat tat sarvveṣāmāgasāṁ daṇḍā yuṣmāsu varttiṣyante|"},{"book":"mathiḥ","chapter":"23","verse":"36","text":"ahaṁ yuṣmānta tathyaṁ vadāmi, vidyamāne'smin puruṣe sarvve varttiṣyante|"},{"book":"mathiḥ","chapter":"23","verse":"37","text":"he yirūśālam he yirūśālam nagari tvaṁ bhaviṣyadvādino hatavatī, tava samīpaṁ preritāṁśca pāṣāṇairāhatavatī, yathā kukkuṭī śāvakān pakṣādhaḥ saṁgṛhlāti, tathā tava santānān saṁgrahītuṁ ahaṁ bahuvāram aicchaṁ; kintu tvaṁ na samamanyathāḥ|"},{"book":"mathiḥ","chapter":"23","verse":"38","text":"paśyata yaṣmākaṁ vāsasthānam ucchinnaṁ tyakṣyate|"},{"book":"mathiḥ","chapter":"23","verse":"39","text":"ahaṁ yuṣmān tathyaṁ vadāmi, yaḥ parameśvarasya nāmnāgacchati, sa dhanya iti vāṇīṁ yāvanna vadiṣyatha, tāvat māṁ puna rna drakṣyatha|"}]}