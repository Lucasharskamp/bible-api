{"data":[{"book":"اعداد","chapter":"35","verse":"1","text":"زمانی که قوم اسرائیل در دشت موآب، کنار رود اردن و در مقابل اریحا اردو زده بودند، خداوند به موسی فرمود:"},{"book":"اعداد","chapter":"35","verse":"2","text":"«به قوم اسرائیل دستور بده که از ملک خود، شهرهایی با چراگاههای اطرافشان به لاویان بدهند."},{"book":"اعداد","chapter":"35","verse":"3","text":"شهرها برای سکونت خودشان است و چراگاههای اطراف آنها برای گله‌های گوسفند و گاو و سایر حیوانات ایشان."},{"book":"اعداد","chapter":"35","verse":"4","text":"چراگاههای اطراف هر شهر، از دیوار شهر تا فاصله پانصد متر به هر طرف امتداد داشته باشد."},{"book":"اعداد","chapter":"35","verse":"5","text":"بدین ترتیب محوطه‌ای مربع شکل به وجود می‌آید که هر ضلع آن هزار متر خواهد بود و شهر در وسط آن قرار خواهد گرفت."},{"book":"اعداد","chapter":"35","verse":"6-7","text":"«چهل و هشت شهر با چراگاههای اطرافشان به لاویان داده شود. از این چهل و هشت شهر، شش شهر به عنوان پناهگاه باشد تا اگر کسی مرتکب قتل شود بتواند به آنجا فرار کند و در امان باشد."},{"book":"اعداد","chapter":"35","verse":"8","text":"قبیله‌های بزرگتر که شهرهای بیشتری دارند، شهرهای بیشتری به لاویان بدهند و قبیله‌های کوچکتر شهرهای کمتر.»"},{"book":"اعداد","chapter":"35","verse":"9","text":"خداوند به موسی فرمود:"},{"book":"اعداد","chapter":"35","verse":"10","text":"«به قوم اسرائیل بگو، هنگامی که از رود اردن عبور کرده به سرزمین موعود می‌رسند،"},{"book":"اعداد","chapter":"35","verse":"11","text":"شهرهای پناهگاه تعیین کنند تا هر کس که ناخواسته شخصی را کشته باشد بتواند به آنجا فرار کند."},{"book":"اعداد","chapter":"35","verse":"12","text":"این شهرها مکانی خواهند بود که قاتل در برابر انتقام جویی بستگان مقتول در آنها ایمن خواهد بود، زیرا قاتل تا زمانی که جرمش در یک دادرسی عادلانه ثابت نگردد، نباید کشته شود."},{"book":"اعداد","chapter":"35","verse":"13-14","text":"سه شهر از این شش شهر پناهگاه، باید در سرزمین کنعان باشد و سه شهر دیگر در سمت شرقی رود اردن."},{"book":"اعداد","chapter":"35","verse":"15","text":"این شهرها نه فقط برای قوم اسرائیل، بلکه برای غریبان و مسافران نیز پناهگاه خواهند بود."},{"book":"اعداد","chapter":"35","verse":"16-18","text":"«اگر کسی با استفاده از یک تکه آهن یا سنگ یا چوب، شخصی را بکشد، قاتل است و باید کشته شود."},{"book":"اعداد","chapter":"35","verse":"19","text":"مدعی خون مقتول وقتی قاتل را ببیند خودش او را بکشد."},{"book":"اعداد","chapter":"35","verse":"20","text":"اگر شخصی از روی کینه با پرتاب چیزی به طرف کسی یا با هل دادن او، وی را بکشد،"},{"book":"اعداد","chapter":"35","verse":"21","text":"یا از روی دشمنی مشتی به او بزند که او بمیرد، آن شخص قاتل است و قاتل باید کشته شود. مدعی خون مقتول وقتی قاتل را ببیند خودش او را بکشد."},{"book":"اعداد","chapter":"35","verse":"22-23","text":"«ولی اگر قتل تصادفی باشد، برای مثال، شخصی چیزی را به طور غیرعمد پرتاب کند یا کسی را هل دهد و باعث مرگ او شود و یا قطعه سنگی را بدون قصد پرتاب کند و آن سنگ به کسی اصابت کند و او را بکشد در حالی که پرتاب کننده، دشمنی با وی نداشته است،"},{"book":"اعداد","chapter":"35","verse":"24","text":"در اینجا قوم باید در مورد اینکه آیا قتل تصادفی بوده یا نه، و اینکه قاتل را باید به دست مدعی خون مقتول بسپارند یا نه، قضاوت کنند."},{"book":"اعداد","chapter":"35","verse":"25","text":"اگر به این نتیجه برسند که قتل تصادفی بوده، آنگاه قوم اسرائیل متهم را از دست مدعی برهانند و به او اجازه بدهند که در شهر پناهگاه، ساکن شود. او باید تا هنگام مرگ کاهن اعظم، در آن شهر بماند."},{"book":"اعداد","chapter":"35","verse":"26","text":"«اگر متهم، شهرِ پناهگاه را ترک کند،"},{"book":"اعداد","chapter":"35","verse":"27","text":"و مدعی خون مقتول، وی را خارج از شهر پیدا کرده، او را بکشد، عمل او قتل محسوب نمی‌شود،"},{"book":"اعداد","chapter":"35","verse":"28","text":"چون آن شخص می‌بایستی تا هنگام مرگ کاهن اعظم در شهر پناهگاه می‌ماند و بعد از آن به ملک و خانهٔ خود بازمی‌گشت."},{"book":"اعداد","chapter":"35","verse":"29","text":"اینها برای تمامی قوم اسرائیل نسل اندر نسل قوانینی دائمی می‌باشند."},{"book":"اعداد","chapter":"35","verse":"30","text":"«هر کس شخصی را بکشد، به موجب شهادت چند شاهد، قاتل شناخته می‌شود و باید کشته شود. هیچ‌کس تنها به شهادت یک نفر نباید کشته شود."},{"book":"اعداد","chapter":"35","verse":"31","text":"هر وقت کسی قاتل شناخته شد باید کشته شود و نباید خونبهایی برای رهایی او پذیرفته شود."},{"book":"اعداد","chapter":"35","verse":"32","text":"از پناهنده‌ای که در شهر پناهگاه سکونت دارد پولی برای اینکه به او اجازه داده شود قبل از مرگ کاهن اعظم به ملک و خانهٔ خویش بازگردد گرفته نشود."},{"book":"اعداد","chapter":"35","verse":"33","text":"اگر این قوانین را مراعات کنید سرزمین شما آلوده نخواهد شد، زیرا قتل موجب آلودگی زمین می‌شود. هیچ کفاره‌ای برای قتل به‌جز کشتن قاتل پذیرفته نمی‌شود."},{"book":"اعداد","chapter":"35","verse":"34","text":"سرزمینی را که در آن ساکن خواهید شد نجس نسازید، زیرا من که یهوه هستم در آنجا ساکن می‌باشم.»"}]}