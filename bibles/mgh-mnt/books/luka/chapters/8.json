{"data":[{"book":"Luka","chapter":"8","verse":"1","text":"Athameke vavawo, Yesu ahorwaa nkwaha wo mmawani ni ittoko ahimiachaka Malhove Orera o Imwene ya Nlhuku. Akarumiya awe khumi ni elhi yaari anttukanaka."},{"book":"Luka","chapter":"8","verse":"2","text":"Tho, akina yaari manyopani oomolhelhiye mashoka o unanara ni Yesu ni ulhamihiya mareta aya. Yayo phi anganya Amariamu eehaniya Magidalena, omolhelhiye mashoka saba,"},{"book":"Luka","chapter":"8","verse":"3","text":"Nayoana mahanu a Nakuuza attu aapanga ntheko upuwani u Naherode, Asusaana ni manyopani enchi akina aakumiha nhakhu waya unkavihera Yesu ni owiittucha awe."},{"book":"Luka","chapter":"8","verse":"4","text":"Milhoko cha attu nkachaarwa wa Yesu chikhumaka iwani imoka baada ye ikina. Vaari aya anachanre, Yesu nkaahimeria nna nlhikaaniho nna,"},{"book":"Luka","chapter":"8","verse":"5","text":"“Ahokhalha ntu mmoka aarweelhe uwaalhani imbeyu cho meelhe. Vaalha awe aari amichaka, nkachaakhalha chaamonre vaphironi, nkachaanyikalhachiya na attu, ni ashinuni o wiirimu nkayaalhiacha."},{"book":"Luka","chapter":"8","verse":"6","text":"Chikina chaamorenlhe vamwalhani, vaamenlhe aya nkachaanyalha, ukhalhawaya ittaya khayaari ni maashi."},{"book":"Luka","chapter":"8","verse":"7","text":"Imbeyu chikhwawe chaamorenlhe vaari ittaya yoombone, chahomelha ni utiyelhelhiya ni miiwa."},{"book":"Luka","chapter":"8","verse":"8","text":"Chikina chaamorenlhe vachaayirani chinene, minyepu nkachonnuwa ni uyara meelhe, kila nchashi imbeyu imia imoka.”"},{"book":"Luka","chapter":"8","verse":"9","text":"Owiittucha awe nkayankoha Yesu maana o yayo malhikaaniho ayo,"},{"book":"Luka","chapter":"8","verse":"10","text":"ni uyo nkaakhulha, “Irusho cho uchuwelha chittu cho Imwene ya Nlhuku nvahiye mwaattiva, nansho attu akina yayo anohalha uchuwelha wo malhikaaniho, vano anooweha nansho khanoona, anowiiwa nansho khanowa aachuwelha."},{"book":"Luka","chapter":"8","verse":"11","text":"“Maana o nlhikaaniho nno phi wiira, imbeyu phi nlhove na Nlhuku."},{"book":"Luka","chapter":"8","verse":"12","text":"Imbeyu chaamonre vaphironi chinooniha attu aneewa, nansho Nakare noowa ni ukusha nttenga uyo mmamirimani mwaya wo waachiichiha wiira ahirumelhelhe ni woopolhiya."},{"book":"Luka","chapter":"8","verse":"13","text":"Imbeyu chaamonre vamwalhani chinooniha attu aneewa nttenga ni upochera ateelhiyaka munrimani. Nansho khachinkhalha ni mithithaari nhina mwaya, anorumelhelha wo ikatema ikani, ni ulhikachiya wawaakaru anowulhuwa."},{"book":"Luka","chapter":"8","verse":"14","text":"Imbeyu chaamonre vamiiwani chinokhalha phi attu onkhaye aneewa, nansho nipampa ni nikakata ninowaakelha ni waatiyelhelha wiira ahiyare."},{"book":"Luka","chapter":"8","verse":"15","text":"Imbeyu chaamorenlhe vachaayirani chinooniha attu aneewa nttenga ni upochera wo nrima worera, ni ayo khuvilhelhaka mpaka vanoyara aya maphepu oombone."},{"book":"Luka","chapter":"8","verse":"16","text":"“Attu khanoparihelha ikhandiri ni ukhuneelha ittutu ama weesha nkhwikwichiri. Nansho anothomia vachulhu ikiango, wiira attu yoone nthuko aya uyo amwalheelhiye."},{"book":"Luka","chapter":"8","verse":"17","text":"“Ittu iriyoothe ivithiye inowa yaawiihiya voonene, ni ittu iriyoothe ikhuneelhiye inowa yaapatakulhiya ni uwiihiya voonene."},{"book":"Luka","chapter":"8","verse":"18","text":"“Nhiittialhe, mmweheke rata chittu chineewa inyu chiyo, ukhalhawaya attu ari ni ittu anowunchereriya, nansho attu ahirina ittu, ata ikani anaanyihera aya wiira ahanaa iyo inookushiya.”"},{"book":"Luka","chapter":"8","verse":"19","text":"Vavawo anumwanawe Yesu vamoka ni ashihima awe nkayaawa, nansho ahoochelha umwaatameria wo nlhatu no uchara attu."},{"book":"Luka","chapter":"8","verse":"20","text":"Ntu mmoka nkaamwirelha Yesu, “Anumwaninyu ni ashihima inyu arii vathe vawo anothanana uwoonani.”"},{"book":"Luka","chapter":"8","verse":"21","text":"Yesu nkeera, “Anumwanaka ni ashilhoko aka ari phi attu onkhaye aneewelhelha malhove a Nlhuku ni uvarechesha.”"},{"book":"Luka","chapter":"8","verse":"22","text":"Nihuku nimoka Yesu ahowelha nkalhavani owiittucha awe nkayanttwara, nkeerelha, “Nngwee nilhapuwe nttiya nirwee ukhopelhelhe.” Paahi etu nkwaha nkawaachokholha."},{"book":"Luka","chapter":"8","verse":"23","text":"Mphironi, Yesu ahowolhiya ikhove nkaarupa. Vahipinche, iphioo yo machiri nkayaawuka munttiyani, ikalhava nkayaachokholha uchara maashi, ni attu onkhaye yaari ntatakoni."},{"book":"Luka","chapter":"8","verse":"24","text":"Owiittucha nkayanrwelha ummushani, yeeraka, “Owiittuchiha, Owiittuchiha! Niri ntatakoni!”"},{"book":"Luka","chapter":"8","verse":"25","text":"Nkaakoha owiittucha, “Uri vayi nrima inyu?”"},{"book":"Luka","chapter":"8","verse":"26","text":"Yesu ni owiittucha awe nkayaaphiya iwani yo Ugerasi, inowehana ni nttiya no Ugalilaya."},{"book":"Luka","chapter":"8","verse":"27","text":"Vaakhuruwa awe umbwaani, nkankumaana ntu mmoka o mashoka o unanara. Wo iyaakha chinchi, yoyo ntu uyo aari eetaka wo uhiwara ikuwo hikhalhaka uwani, alhokelhaka umahiyeni."},{"book":"Luka","chapter":"8","verse":"28","text":"Vaamwonne awe Yesu, nkaakhuwelha, eewulhushaka vamietoni vawe, ni ukhuwelhacha, “Yesu, Mwaana a Nlhuku Mulhupalhe Chinene! Unothanani uwannyaka? Kinoulhepelha wiira, uhikoomolhe!”"},{"book":"Luka","chapter":"8","verse":"29","text":"olhumacha chiicho ukhalhawaya Yesu ahoolhumacha nlhove no ulhehera uthama nshoka nno. Ni nenno nshoka nno naari nimmaraka ikatema chinchi, ata vaattukiya awe mittondoro wiira heetakache aari akwatulhachaka, attawihiyaka ni nshoka no unanara nno wiithuphini."},{"book":"Luka","chapter":"8","verse":"30","text":"Yesu nkankoha, “Nchina ninyu apani?”"},{"book":"Luka","chapter":"8","verse":"31","text":"Mashoka nkayanlhepelha Yesu wiira, hilhehere wiira oomolhelhiye unaminepa unohalha aya utwarushiya."},{"book":"Luka","chapter":"8","verse":"32","text":"Vavawo vakittu vawo vaari vahuwiyaka ikulhuwe, chilhiachaka umwakoni. Paahi mashoka nkayanlhepelha Yesu wiira aahiye akelhe nkulhuweni, ni uyo nkaahiyerera."},{"book":"Luka","chapter":"8","verse":"33","text":"Mashoka nkayankhuma ntu ulhe ni ukhelha nkulhuweni. Mphingo wonkhaye wo ikulhuwe nkawaattawelha vathi uhito ni ukelha chititimiraka mmaashini."},{"book":"Luka","chapter":"8","verse":"34","text":"Attu yaahuwacha ikulhuwe ayo nkayaattawacha, vonne aya ittu ikhumelhenlhe, ni urwaa uwanelhihani mwaha uyo mmawani ni mmamatani mwonkhaye."},{"book":"Luka","chapter":"8","verse":"35","text":"Attu nkayaawa yoone chikhumelhenlhe. Vaaphilhe aya wa Yesu, nkayamphwanya ntu aakumihiye mashoka nakhanlhe vamietoni va Yesu, nawanre ikuwo ni irusho chinankhanlhe rata mmuruni, attu onkhaye nkayoovacha."},{"book":"Luka","chapter":"8","verse":"36","text":"Alhe yonne, nkayaahimiachera akhunanaya chinre awe wo ulhamihiya mashoka wa ntu ulhe."},{"book":"Luka","chapter":"8","verse":"37","text":"Attu o iwani yo Ugerasi ayo nkayoovacha chinene. Nkayanlhepelha Yesu wiira athame. Paahi etu nkaawelha ikalhava nkaathama."},{"book":"Luka","chapter":"8","verse":"38","text":"Ntu aalhamihiye mashoka ulhe ahonlhepelha Yesu wiira, “Ni mii nkittukane.”"},{"book":"Luka","chapter":"8","verse":"39","text":"“Nhokolhieke uwani mwahimieke chipangelhiye inyu ni Nlhuku.”"},{"book":"Luka","chapter":"8","verse":"40","text":"Yesu vaahokolhelhe awe ukhopelhelhe nttiya, attu yahompochera, ukhalhawaya yaari ammwehereraka."},{"book":"Luka","chapter":"8","verse":"41","text":"Paahi ntu eehaniya Yairo nkaawa, aari nholhelhi neemelhelha inupa yo unlhapelha Nlhuku. Nkeewulhusha makukhu ammekelhaka Yesu wiira arwee uwannyawe,"},{"book":"Luka","chapter":"8","verse":"42","text":"ukhalhawaya mwaamwanaya o vekhawe, mwamwalhi o malhipa o iyaakha khumi ni pilhi aari nnookhwani."},{"book":"Luka","chapter":"8","verse":"43","text":"Mmoka aya aari opani amoka aawereiya ireta yo ukhuma iphome, nchorochoro wo iyaakha khumi ni pilhi, amalhihaka nhakhu aya uvira mmireteni, nansho ahilhamaka."},{"book":"Luka","chapter":"8","verse":"44","text":"Nkayanttwara Yesu utulhi, nkayaavara ikuwo awe, iphome nkayaamaalha vavawo vavawo."},{"book":"Luka","chapter":"8","verse":"45","text":"Yesu nkaakoha, “Apani akivanre?”"},{"book":"Luka","chapter":"8","verse":"46","text":"Nansho Yesu nkeera, “Hawo ntu kivanre, kihochuwelha ukhalhawaya machiri ahokikhuma.”"},{"book":"Luka","chapter":"8","verse":"47","text":"Opani alhe vonne aya wiira khanooria wiivitha, nkayeewiha uno athukhumelhaka ni wiiwulhusha vamietoni va Yesu. Nkayeehimiacha vaattuni vawo, ahimiachaka nlhatu waani wo uvara mwiinjiro ni chinre aya wo ulhama ikwerere aya."},{"book":"Luka","chapter":"8","verse":"48","text":"Yesu nkeera, “Mwaamwanaka, nrima ao uhoolhamiha. Urweeke wo mpuha.”"},{"book":"Luka","chapter":"8","verse":"49","text":"Yesu voolhumacha awe chiicho, karumiya aya o weemelhelha inupa yo unlhapelha Nlhuku nkaawa, nkeerelha, “Mwamwalhi inyu hokhwa, nhaahuvihe tho Owiittuchiha ayo.”"},{"book":"Luka","chapter":"8","verse":"50","text":"Nansho Yesu nkeewa, nkeerelha Nayairo, “Nhoove, mpisheke nrima, noolhama.”"},{"book":"Luka","chapter":"8","verse":"51","text":"Vaaphilhe aya vanupani, nkaachiichiha ntu unkelhana mpaani ahikhalhe Napeturo ni Nayohana ni Nayakhobo ni manyanaangoro o mwalhi uyo."},{"book":"Luka","chapter":"8","verse":"52","text":"Kila ntu vavawo aari onlhaka umunlhelha mwalhi uyo. Yesu nkeera, “Umaalhiye uhuunlhiye. Mwalhi ulha kanakhwa, howiraka urupa!”"},{"book":"Luka","chapter":"8","verse":"53","text":"Attu onkhaye nkayanthiacha, ukhalhawaya yaari achuwelhaka wiira hokhwa."},{"book":"Luka","chapter":"8","verse":"54","text":"Nansho Yesu nkammara moono nkeera, “Mwalhi, wunkweke!”"},{"book":"Luka","chapter":"8","verse":"55","text":"Nrima awe nkawanhokolhelha, nkonkwa, Yesu nkaalhehera wiira avahiye yolhia."},{"book":"Luka","chapter":"8","verse":"56","text":"Manyanaangoro awe yaari anashannge, nansho Yesu nkaalhehera wiira ahinhimerie ntu riyoothe mwaha ukhumelhenlhe."}]}