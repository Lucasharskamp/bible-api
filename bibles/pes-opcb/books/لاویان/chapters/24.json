{"data":[{"book":"لاویان","chapter":"24","verse":"1","text":"خداوند به موسی فرمود:"},{"book":"لاویان","chapter":"24","verse":"2","text":"«به بنی‌اسرائیل دستور بده روغن خالص از زیتون فشرده برای ریختن در چراغدان بیاورند تا چراغها همیشه روشن باشند."},{"book":"لاویان","chapter":"24","verse":"3","text":"هارون چراغدان را بیرونِ پرده صندوق عهد در خیمۀ ملاقات، از غروب تا صبح همیشه در حضور خدا روشن نگاه دارند. این یک قانون جاودانی برای نسلهای شماست."},{"book":"لاویان","chapter":"24","verse":"4","text":"او باید چراغهای چراغدان طلای خالص را همیشه در حضور خداوند روشن نگاه دارد."},{"book":"لاویان","chapter":"24","verse":"5","text":"«آرد مرغوب بردار و از آن دوازده قرص نان بپز؛ برای هر قرص، یک کیلو آرد مصرف کن."},{"book":"لاویان","chapter":"24","verse":"6","text":"آنها را در دو ردیف شش تایی روی میزی که از طلای خالص است و در حضور خداوند قرار دارد بگذار."},{"book":"لاویان","chapter":"24","verse":"7","text":"روی هر ردیف نان، کندر خالص بگذار، تا همراه نان، به عنوان یادگاری و هدیۀ مخصوص به خداوند تقدیم شود."},{"book":"لاویان","chapter":"24","verse":"8","text":"هر روز شبّات، این نان باید در حضور خداوند چیده شود. این نان به عنوان عهدی ابدی باید از بنی‌اسرائیل دریافت شود."},{"book":"لاویان","chapter":"24","verse":"9","text":"نانها به هارون و پسرانش و نسلهای او تعلق دارد و ایشان باید آنها را در جای مقدّسی که برای این منظور در نظر گرفته شده است بخورند، زیرا این هدیه از مقدّسترین هدایایی است که بر آتش به درگاه خداوند تقدیم می‌شود.»"},{"book":"لاویان","chapter":"24","verse":"10","text":"روزی در اردوگاه، مرد جوانی که مادرش اسرائیلی و پدرش مصری بود با یکی از مردان اسرائیلی به نزاع پرداخت."},{"book":"لاویان","chapter":"24","verse":"11","text":"هنگام نزاع مردی که پدرش مصری بود به خداوند24‏:11 عبری: «نام». کفر گفت. پس او را نزد موسی آوردند. (مادر آن مرد، دختر دبری از قبیلهٔ دان بود و شلومیت نام داشت.)"},{"book":"لاویان","chapter":"24","verse":"12","text":"او را به زندان انداختند تا هنگامی که معلوم شود خواست خداوند برای او چیست."},{"book":"لاویان","chapter":"24","verse":"13","text":"آنگاه خداوند به موسی فرمود:"},{"book":"لاویان","chapter":"24","verse":"14","text":"«کسی را که کفر گفته بیرون اردوگاه ببر و به تمام کسانی که کفر او را شنیدند، بگو که دستهای خود را بر سر او بگذارند. بعد تمام جماعت او را سنگسار کنند."},{"book":"لاویان","chapter":"24","verse":"15","text":"به بنی‌اسرائیل بگو: هر که به خدای خود کفر و ناسزا بگوید باید سزایش را ببیند."},{"book":"لاویان","chapter":"24","verse":"16","text":"هر که نام خداوند را کفر بگوید باید کشته شود؛ تمام جماعت باید او را سنگسار کنند. هر اسرائیلی یا غیراسرائیلی میان شما که به خداوند کفر بگوید، باید کشته شود."},{"book":"لاویان","chapter":"24","verse":"17","text":"«هر که انسانی را بکشد، باید کشته شود."},{"book":"لاویان","chapter":"24","verse":"18","text":"هر کس حیوانی را که مال خودش نیست بکشد، باید عوض دهد: جان در عوض جان."},{"book":"لاویان","chapter":"24","verse":"19","text":"هر که صدمه‌ای به کسی وارد کند، باید به خود او نیز همان صدمه وارد شود:"},{"book":"لاویان","chapter":"24","verse":"20","text":"شکستگی به عوض شکستگی، چشم به عوض چشم و دندان به عوض دندان."},{"book":"لاویان","chapter":"24","verse":"21","text":"پس، هر کس حیوانی را بکشد، باید برای آن عوض دهد، اما اگر انسانی را بکشد، باید کشته شود."},{"book":"لاویان","chapter":"24","verse":"22","text":"این قانون هم برای غریبه‌ها و هم برای اسرائیلی‌هاست. من یهوه، خدای شما هستم.»"},{"book":"لاویان","chapter":"24","verse":"23","text":"پس آن جوان را که کفر و ناسزا گفته بود بیرون اردوگاه برده، همان‌طور که خداوند به موسی امر فرموده بود، سنگسار کردند."}]}