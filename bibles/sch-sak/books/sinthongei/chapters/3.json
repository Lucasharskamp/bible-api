{"data":[{"book":"Sinthongei","chapter":"3","verse":"1","text":"Sûnkhat chu Peter le John hah chonûk dâr thumin chubaitho rangin Biekina an sea."},{"book":"Sinthongei","chapter":"3","verse":"2","text":"Pasal inkhat a suok renga kholra rojônin Biekina se ngei kôm kutdo rangin mokot, “Enhoi” an ti kôla han anîngtin an dar ngâia."},{"book":"Sinthongei","chapter":"3","verse":"3","text":"Ama han Peter le John Biekina an lût rang hah a mua, a kut a lei doa,"},{"book":"Sinthongei","chapter":"3","verse":"4","text":"Peter le John han an en ngita, Peter'n, “Keini mi hong en ta!” a tia."},{"book":"Sinthongei","chapter":"3","verse":"5","text":"Masikin, ama han anni renga imakhat man rang sabeiin a en ngeia."},{"book":"Sinthongei","chapter":"3","verse":"6","text":"Hannirese Peter'n, “Sum le rângkachak dôn mu ung, aniatachu ko dôn nang ke pêk thei chu Nazareth Jisua Khrista rimingin inthoi inla ne ke le lôn roh!” a tia."},{"book":"Sinthongei","chapter":"3","verse":"7","text":"A kut changtieng a sûra, a kaithoia, voikhat rengin a kengei le a ke ârtui rungei ahong rât kelena."},{"book":"Sinthongei","chapter":"3","verse":"8","text":"Ânchômma a ke leh ândinga a lôn phut zoia, Pathien manpâk pumin Biekina han an lût kelen zoia."},{"book":"Sinthongei","chapter":"3","verse":"9","text":"Kea a lôn le Pathien a minpâk hah mingeiin an mua,"},{"book":"Sinthongei","chapter":"3","verse":"10","text":"Biekin mokot, “Mokot Enhoi” bula kutdoa lei insung ngâi hah ani ti an rieta, a chunga neinun tung hah kamâmruoi ok an tia, a mindonna chang riet mak ngei."},{"book":"Sinthongei","chapter":"3","verse":"11","text":"A dampu han Peter le John hah a la kol tita, hanchu mi murdi'n kamâmruoi tatakin an rieta, Solomon Bokrop an tia han mi tamtak an hong intûpkhôma."},{"book":"Sinthongei","chapter":"3","verse":"12","text":"Mipui intûp ngei lâia han Peter'n, Nangni Israel mingei, ithomo hi hih kamâmruoi nin ti? Pathien kin iem mindik sika kin sinthotheinân hi mi hih kin minlôn anga ithomo ni nan en ngit?"},{"book":"Sinthongei","chapter":"3","verse":"13","text":"3:13: Jôk 3:15Abraham, Isaac le Jakob Pathien, ei richibulngei Pathien han a Tîrlâm inthieng le roiinpuitak, Jisua hah rachamneipungei kuta nin banga, male nin min sûra, Pilat'n mojôk rang a masat suonûk khomin a makunga nin lei heng ani."},{"book":"Sinthongei","chapter":"3","verse":"14","text":"3:14: Mat 27:15-23; Mk 15:6-14; Luk 23:13-23; Joh 19:12-15Mi inthiengtak le diktak hah nin henga, mi thatpa hah mojôk rangin Pilat kôm nin ngêna."},{"book":"Sinthongei","chapter":"3","verse":"15","text":"Ringna pêkpu hah nin thata, hannirese Pathien'n ama hah mithingei lâi renga a kaithoi zoia, keini hih a rietpuipungei kin ni."},{"book":"Sinthongei","chapter":"3","verse":"16","text":"A riming sinthotheina han hih kholrapa hih râtna a pêk ani. Nin mu le nin riet hih a riming taksônna sika sin ani; nin rêngin nin mu angin Jisua taksônna sika hong om hin amindamriem zoi ani."},{"book":"Sinthongei","chapter":"3","verse":"17","text":"Male, “Atûn hin ka champuingei, nangni le nin ruoipungei khomin Jisua chunga nin sintho hah nin riet loi tatak ani ti ki riet zoi ani."},{"book":"Sinthongei","chapter":"3","verse":"18","text":"Pathien'n dêipungei murdi manga Khrista han a tuong rang ani tia a lei ril hah a juongtung ani zoi."},{"book":"Sinthongei","chapter":"3","verse":"19","text":"Masikin nin sietnangei nangni ngâidam theina rangin insîr ungla, Pathien tieng hong kîrnôk ta roi, hanchu nin sietnangei ngâidamin om nin ta."},{"book":"Sinthongei","chapter":"3","verse":"20","text":"Male Pumapa kôm renga rathatienga râtna zora juong tung a ta, nin ranga Messiah a lei thang Jisua hah, juongtîr a tih."},{"book":"Sinthongei","chapter":"3","verse":"21","text":"Pathien'n tienlâia a dêipu inthiengngei bâia a lei phuong sai anghan neinunngei murdi sin minthar zora atung mâka chu invâna la om rang ani."},{"book":"Sinthongei","chapter":"3","verse":"22","text":"3:22: Bal 18:15,18 (LXX)Moses khom han, ‘Pumapa nin Pathien'n keima ni tîr anga nin sûngsuokngei lâia mi dêipu inkhat nangni minding pe a ta; nin kôma a ril murdi chu nin jôm rang ani."},{"book":"Sinthongei","chapter":"3","verse":"23","text":"3:23: Bal 18:19 Tukhom ha dêipu chongjôm loi murdi chu, Pathien mingei renga sensâiin that minmang pai nîng a tih,’ a ti ani."},{"book":"Sinthongei","chapter":"3","verse":"24","text":"Male Samuel le a nûka dêipungei murdi chu atûnlâi thurchi hih an lei misîr ngâi ani."},{"book":"Sinthongei","chapter":"3","verse":"25","text":"3:25: Aph 22:18Pathien'n a dêipungei manga chong a lei khâm hah nangni ngei rang ania, nin richibulngei kôma chongkhâm a lei pêk hah khom nin mansa zoia, Pathien'n Abraham kôm, ‘Ni richisuonpârngei sikin pilchunga mi murdi satvur ki tih, a lei ti anghan.’"},{"book":"Sinthongei","chapter":"3","verse":"26","text":"Masikin Pathien'n a Tîrlâm hah a thanga, nin puoloina lampuingei nûksong zit rang le mi murdi sat nangni vur rangin nin kôm a juongtîr masa ani hi,” a tia."}]}