{"data":[{"book":"Ọrụ Ndị Ozi","chapter":"13","verse":"1","text":"Ndị amụma na ndị nkuzi ụfọdụ nọkwa na nzukọ dị nʼAntiọk. Ụfọdụ nʼime ha bụ Banabas na Simiọn onye a na-akpọ nwoke ojii, na Lusiọs onye Sirini, na Manaen (onye azụlitekọrọ ya na eze Herọd), na Sọl."},{"book":"Ọrụ Ndị Ozi","chapter":"13","verse":"2","text":"Mgbe ha nọ na-efe Onyenwe anyị ofufe na-ebukwa ọnụ, Mmụọ Nsọ sịrị, “Kewapụtaranụ m Banabas na Sọl, nʼihi ọrụ ahụ nke m kpọrọ ha.”"},{"book":"Ọrụ Ndị Ozi","chapter":"13","verse":"3","text":"Ya mere, mgbe ha busiri ọnụ kpekwa ekpere, ha bikwasịrị ha aka nʼisi zipụ ha."},{"book":"Ọrụ Ndị Ozi","chapter":"13","verse":"4","text":"Ebe Mmụọ Nsọ zipụrụ ha, ha gbadara Selusia, sitekwa ebe ahụ gbadaa Saiprọs."},{"book":"Ọrụ Ndị Ozi","chapter":"13","verse":"5","text":"Mgbe ha bịaruru Salamis, ha banyere nʼụlọ nzukọ ndị Juu kwusaa okwu Chineke. Jọn sokwa ha dịka onye na-ejere ha ozi."},{"book":"Ọrụ Ndị Ozi","chapter":"13","verse":"6","text":"Mgbe ha gazuchara obodo niile ndị ahụ mmiri gbara gburugburu ruo Pafọs, ha zutere otu onye mgbaasị, onye Juu bụ onye amụma ụgha a na-akpọ Ba-Jisọs."},{"book":"Ọrụ Ndị Ozi","chapter":"13","verse":"7","text":"Ya na otu onye ọchịchị obodo, aha ya bụ Sajiọs Pọlọs nọ. Ọ bụ nwoke nwere ọgụgụisi nʼebe ọ dị ukwuu, ọ kpọrọ Banabas na Sọl ka ha gwa ya okwu nke Chineke."},{"book":"Ọrụ Ndị Ozi","chapter":"13","verse":"8","text":"Ma onye mgbaasị ahụ, onye aha ya bụkwa Elimas (nʼihi nke a bụ aha ya ma asụgharịa ya) malitere igbochi ha site nʼimegharị onyeisi ahụ anya ka ọ ghara ịnabata okwukwe ahụ."},{"book":"Ọrụ Ndị Ozi","chapter":"13","verse":"9","text":"Ma Sọl, onye aha ya bụkwa Pọl, onye jupụtara na Mmụọ Nsọ, legidere ya anya"},{"book":"Ọrụ Ndị Ozi","chapter":"13","verse":"10","text":"sị, “Gị nwa ekwensu, jupụtara nʼaghụghọ na nʼihe ọjọọ dị iche iche. Gị onye iro nke ezi omume niile. Ọ bụ na i gaghị akwụsị imerụ ụzọ niile ziri ezi nke Onyenwe anyị?"},{"book":"Ọrụ Ndị Ozi","chapter":"13","verse":"11","text":"Nʼihi ya lee, iwe nke Onyenwe anyị ga-adakwasị gị. Ị ga-ekpụ ìsì nwa oge, ị gaghị enwe ike hụ ìhè nke anyanwụ.”"},{"book":"Ọrụ Ndị Ozi","chapter":"13","verse":"12","text":"Mgbe onyeisi ahụ hụrụ ihe mere, o kweere, nʼihi na o juru ya anya bụ ozizi nke okwu Onyenwe anyị."},{"book":"Ọrụ Ndị Ozi","chapter":"13","verse":"13","text":"Pọl na ndị otu ya ji ụgbọ mmiri site na Pafọs garuo Pega nke dị nʼala Pamfilia. Nʼebe a ka Jọn hapụrụ ha laghachi Jerusalem."},{"book":"Ọrụ Ndị Ozi","chapter":"13","verse":"14","text":"Site na Pega ha gara ruo Antiọk obodo nke dị na Pisidia. Nʼụbọchị izuike, ha banyere nʼụlọ nzukọ ndị Juu nọdụ ala."},{"book":"Ọrụ Ndị Ozi","chapter":"13","verse":"15","text":"Mgbe a gụpụtasịrị site nʼakwụkwọ iwu na nke ndị amụma, ndịisi ụlọ ekpere ahụ zigara ya ozi, sị, “Ụmụnna anyị, ọ bụrụ na unu nwere okwu ịgbaume nye anyị, biko kwuonụ ya.”"},{"book":"Ọrụ Ndị Ozi","chapter":"13","verse":"16","text":"Pọl guzoro ọtọ nʼetiti ha feere ha aka ya, sị, “Unu ndị Izrel na unu ụmụnna m ndị mba ọzọ na-atụ egwu Chineke. Geenụ m ntị."},{"book":"Ọrụ Ndị Ozi","chapter":"13","verse":"17","text":"Chineke nke Izrel họpụtara nna nna anyị ha mee ha mba dị ukwu nʼoge ha nọ nʼobodo Ijipt. O ji ike aka ya dupụta ha site nʼala ahụ."},{"book":"Ọrụ Ndị Ozi","chapter":"13","verse":"18","text":"Ọ nagidere ha iri afọ anọ nʼime ọzara."},{"book":"Ọrụ Ndị Ozi","chapter":"13","verse":"19","text":"O bibiri mba asaa dị ukwuu nʼime ala Kenan nʼihi ha, nyekwa ndị ya obodo a ka ọ bụrụ nke ha."},{"book":"Ọrụ Ndị Ozi","chapter":"13","verse":"20","text":"Nke a bụ ihe dị ka narị afọ anọ na iri afọ ise."},{"book":"Ọrụ Ndị Ozi","chapter":"13","verse":"21","text":"Mgbe ahụ ha rịọrọ ka enye ha eze, Chineke nyekwara ha Sọl, nwa Kish, onye si nʼagbụrụ Benjamin pụta, onye chịrị iri afọ anọ."},{"book":"Ọrụ Ndị Ozi","chapter":"13","verse":"22","text":"Mgbe o wepụsịrị ya, o mere Devid ka ọ bụrụ eze ha. Ọ gbara ama banyere ya sị, ‘Achọtala m Devid nwa Jesi, nwoke nke dị ka ọchịchọ obi m nke si dị. Ọ bụkwa onye ga-eme ihe niile m chọrọ ka o mee.’"},{"book":"Ọrụ Ndị Ozi","chapter":"13","verse":"23","text":"“Jisọs onye si nʼezinaụlọ Devid pụta ka Chineke wetaara Izrel Onye nzọpụta ahụ bụ Jisọs, dịka o kwere nkwa izite."},{"book":"Ọrụ Ndị Ozi","chapter":"13","verse":"24","text":"Ma tupu ọbịbịa ya, Jọn ekwusala nye ndị Izrel banyere baptizim nke nchegharị."},{"book":"Ọrụ Ndị Ozi","chapter":"13","verse":"25","text":"Nʼoge Jọn na-arụsị ọrụ ya, ọ na-asị, ‘Onye ka unu chere na m bụ? Abụkwaghị m onye ahụ. Mba! Abụghị m ya. Ma otu onye ahụ na-abịa nʼazụ m, onye m na-erughị ịtọpụ eriri akpụkpọụkwụ ya.’"},{"book":"Ọrụ Ndị Ozi","chapter":"13","verse":"26","text":"“Ya mere, ụmụnna m, ndị si nʼagbụrụ Ebraham na ndị niile na-atụ egwu Chineke, ozi nke nzọpụta a dịrị anyị niile."},{"book":"Ọrụ Ndị Ozi","chapter":"13","verse":"27","text":"Ndị bi na Jerusalem na ndị na-achị ha amataghị ya, nke ha ji aghọta okwu ndị amụma nke a na-agụpụtara ha kwa izu, bụ nʼụbọchị izuike. Ma ha mere ka okwu ahụ mezuo, mgbe ha mara ya ikpe ọnwụ."},{"book":"Ọrụ Ndị Ozi","chapter":"13","verse":"28","text":"Ọ bụ ezie na ha achọtaghị ihe kwesiri ọnwụ nʼaka ya. Ma ha rịọrọ Pailet ka o nye ike ka e gbuo ya."},{"book":"Ọrụ Ndị Ozi","chapter":"13","verse":"29","text":"Mgbe ha mezuru ihe niile e dere banyere ya, ha budatara ya site nʼelu obe, lie ya."},{"book":"Ọrụ Ndị Ozi","chapter":"13","verse":"30","text":"Ma Chineke mere ka o si nʼọnwụ bilie."},{"book":"Ọrụ Ndị Ozi","chapter":"13","verse":"31","text":"Ndị niile soro ya jegharịa site na Galili ruo Jerusalem hụkwara ya anya ọtụtụ ụbọchị. Ndị a bụkwa ndị na-agba ama nʼihu ndị mmadụ banyere ya."},{"book":"Ọrụ Ndị Ozi","chapter":"13","verse":"32","text":"“Anyị na-ezikwa unu oziọma a, nke nkwa ahụ Chineke kwere ndị nna nna anyị ha."},{"book":"Ọrụ Ndị Ozi","chapter":"13","verse":"33","text":"O mezuola ha nye anyị bụ ụmụ ha, site na-ime ka Jisọs site nʼọnwụ bilie, dịka e dere ya nʼakwụkwọ Abụ ọma,"},{"book":"Ọrụ Ndị Ozi","chapter":"13","verse":"34","text":"Ma banyere ime ka o site nʼọnwụ bilie, ka ọ ghara ịlaghachi nʼire ure ọzọ. Nke a bụ ihe o kwuru,"},{"book":"Ọrụ Ndị Ozi","chapter":"13","verse":"35","text":"E dekwara ya nʼebe ọzọ nʼabụ ọma,"},{"book":"Ọrụ Ndị Ozi","chapter":"13","verse":"36","text":"“Mgbe Devid rụzuru ọrụ Chineke chọrọ ka ọ rụọ nʼọgbọ ha, ọ nwụrụ, e likọọ ya na ndị nna nna ya ha o rekwara ure."},{"book":"Ọrụ Ndị Ozi","chapter":"13","verse":"37","text":"Ma onye ahụ Chineke mere ka o site nʼọnwụ bilite erekwaghị ure."},{"book":"Ọrụ Ndị Ozi","chapter":"13","verse":"38","text":"“Ya mere, ụmụnna m, achọrọ m ka o doo unu anya na mgbaghara mmehie dịkwa nʼime nwoke a, bụ Jisọs, anyị na-ekwusa nye unu."},{"book":"Ọrụ Ndị Ozi","chapter":"13","verse":"39","text":"A na-esite na ya gụọ onye ọbụla kwere nʼonye ezi omume ọ bụladị site nʼihe ndị ahụ niile nke iwu Mosis na-apụghị ịgụ unu dị ka ndị ezi omume."},{"book":"Ọrụ Ndị Ozi","chapter":"13","verse":"40","text":"Lezienụ anya ka ihe niile ndị amụma kwuru ghara ịdakwasị unu."},{"book":"Ọrụ Ndị Ozi","chapter":"13","verse":"41","text":"“ ‘Lee, unu ndị na-akwa emo,"},{"book":"Ọrụ Ndị Ozi","chapter":"13","verse":"42","text":"Mgbe Pọl na Banabas na-apụ, ndị mmadụ rịọrọ ha ka ha bịakwa nʼizu ụka ọzọ gwa ha okwu gbasara ihe ndị a."},{"book":"Ọrụ Ndị Ozi","chapter":"13","verse":"43","text":"Mgbe a gbasara nzukọ ahụ, ọtụtụ ndị Juu na ndị mba ọzọ na-atụ egwu Chineke sooro Pọl na Banabas, ndị gwara ha okwu, rịọsiekwa ha ike ka ha nọgide nʼamara Chineke."},{"book":"Ọrụ Ndị Ozi","chapter":"13","verse":"44","text":"Nʼụbọchị izuike ọzọ ahụ, ọtụtụ ndị bi nʼobodo ahụ pụtara ịnụrụ okwu Onyenwe anyị."},{"book":"Ọrụ Ndị Ozi","chapter":"13","verse":"45","text":"Mgbe ndị Juu hụrụ igwe mmadụ ndị a, obi ha jupụtara nʼekworo, ha bidokwara ikwu okwu ọjọọ megide okwu niile Pọl na-ekwu."},{"book":"Ọrụ Ndị Ozi","chapter":"13","verse":"46","text":"Ma Pọl na Banabas kwuru okwu na-asọghị anya sị, “Ọ dị mkpa na anyị buuru ụzọ gwa unu okwu nke Chineke, ma ebe ọ bụ na unu jụrụ ịnabata ya, na-echekwa na unu ekwesighị inweta ndụ ebighị ebi, lee, anyị ga-agakwuru ndị mba ọzọ."},{"book":"Ọrụ Ndị Ozi","chapter":"13","verse":"47","text":"Nʼihi na nke a bụ ihe Onyenwe anyị nyere anyị nʼiwu,"},{"book":"Ọrụ Ndị Ozi","chapter":"13","verse":"48","text":"Mgbe ndị mba ọzọ nụrụ ihe ndị a, obi tọrọ ha ụtọ, ha sọpụkwara okwu nke Onyenwe anyị. Ya mere ndị niile a họpụtara inweta ndụ ebighị ebi bụ ndị kwenyerenụ."},{"book":"Ọrụ Ndị Ozi","chapter":"13","verse":"49","text":"Ya mere okwu Onyenwe anyị gbasara ruo ebe niile nʼobodo ahụ."},{"book":"Ọrụ Ndị Ozi","chapter":"13","verse":"50","text":"Mgbe ahụ, ndị Juu kpaliri obi ọtụtụ ụmụ nwanyị na-atụ egwu Chineke ndị ọnọdụ ha dị elu, na ndị ikom ndị nke ndu obodo ahụ. Ha kpasuru mkpagbu megide Pọl na Banabas si otu a, chụpụ ha site nʼobodo ahụ."},{"book":"Ọrụ Ndị Ozi","chapter":"13","verse":"51","text":"Ha tichapụrụ aja dị nʼụkwụ ha ka ọ bụrụ ihe ịdọ aka na ntị mmegide ha. Ha hapụrụ obodo ahụ gaa Aikoniọm."},{"book":"Ọrụ Ndị Ozi","chapter":"13","verse":"52","text":"Ma ndị na-eso ụzọ ya jupụtakwara nʼọṅụ na nʼike nke Mmụọ Nsọ."}]}