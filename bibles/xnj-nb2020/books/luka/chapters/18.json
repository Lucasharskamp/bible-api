{"data":[{"book":"Luka","chapter":"18","verse":"1","text":"Kangi Yesu akavajovela, luhumu yikuvagana kuyupa magono goha changali kukotoka."},{"book":"Luka","chapter":"18","verse":"2","text":"Akajova, “Kwavili na mhamula mihalu kumuji wenuwo iyupa lepi kwa Chapanga wala nakuvahengela vandu bwina."},{"book":"Luka","chapter":"18","verse":"3","text":"Mumuji wenuwo, pavi na lipwela mmonga, mweamhambila mhamula mihalu ligono kwa ligono, amkengelela kwa kuhamula bwina apatayi vindu vyaki kuhuma kwa likoko waki."},{"book":"Luka","chapter":"18","verse":"4","text":"Kwa magono gamahele Mhamula mihalu yula akabela kumkengelela, nambu pamwishu akahololela mumtima waki, ‘Pamonga na nene niyupa lepi kwa Chapanga wala kuvahengela vandu bwina,"},{"book":"Luka","chapter":"18","verse":"5","text":"Nambu ndava ya lipwela uyu akuning'aha yati nikumkengelela kuhamula bwina, ngati lepi, yati iyendelela kunibwelela, na pamwishu yati akunitotokeha!’ ”"},{"book":"Luka","chapter":"18","verse":"6","text":"Bambu akajova, “Myuwanila cheijova muhamula mihalu mhakau."},{"book":"Luka","chapter":"18","verse":"7","text":"Kujova Chapanga yati akuvakengelela lepi vandu veavahagwili, vevakumvembela muhi na kilu? Wu, yati ikavila kuvayuwanila?"},{"book":"Luka","chapter":"18","verse":"8","text":"Nikuvajovela, yati akuvakengelela kanyata. Pamonga na genago, Wu, yati kwivya na sadika pamulima lukumbi peibwela Mwana wa Mundu?”"},{"book":"Luka","chapter":"18","verse":"9","text":"Kangi Yesu akavajovela luhumu wa vandu vala vevakujilola vabwina na kuvavesa vangi."},{"book":"Luka","chapter":"18","verse":"10","text":"“Vandu vavili vahambili ku Nyumba ya Chapanga kumuyupa. Mmonga Mfalisayu na yungi mtola kodi.”"},{"book":"Luka","chapter":"18","verse":"11","text":"Mfalisayu yula akayima, kuyupa kwa Chapanga chakumtima akajova, Veve Chapanga, nikusengusa ndava muni nene nivii lepi ngati vandu vangi, vanyagaji na vivikita gahakau na vevikita ugoni. Nikusengusa ndava muni nene nivii lepi ngati mtola kodi uyu."},{"book":"Luka","chapter":"18","verse":"12","text":"Nikujiinisa chakulya ndava ya Chapanga mala zivili kwa lijuma, niwusa lilundu limonga pagati ya kumi muvindu vyangu."},{"book":"Luka","chapter":"18","verse":"13","text":"Nambu mtola kodi yula, ayimili cha kutali, changali hati kulolokesa mihu kunani kwa Chapanga ndi ajitovili nganga cha ngolongondi, akajova. Chapanga veve, unihengala lipyana nene mwenikubudili!"},{"book":"Luka","chapter":"18","verse":"14","text":"Yesu akavajovela, mtola kodi yula awuyili kunyumba kuni ayidakiliwi na Chapanga. Nambu Mfalisayu yula lepi, ndava muni kila mundu mweakujikwiha yati iheleswa na kila mundu mweakujihelesa yati ikwihiwa."},{"book":"Luka","chapter":"18","verse":"15","text":"Vandu vangi vamletili Yesu vana vadebe muni avavikila mawoko na kuvamotisa. Vawuliwa vaki pevavawene vakavaywangila."},{"book":"Luka","chapter":"18","verse":"16","text":"Nambu Yesu akavakemela na kujova, “Muvaleka vana vedebe vabwela kwangu, wala mkoto kuvabesa, muni unkosi wa Chapanga ndava ya vandu ngati venava."},{"book":"Luka","chapter":"18","verse":"17","text":"Chakaka nikuvajovela, mundu yoyoha mwanga upokela Unkosi wa Chapanga ngati mwana mdebe, yati iyingila lepi muunkosi wenuwo.”"},{"book":"Luka","chapter":"18","verse":"18","text":"Mkolo vindu vyamahele mmonga Myawudi, amkotili Yesu, “Muwula mbwina, nikita wuli muni nipokela wumi wa magono goha?”"},{"book":"Luka","chapter":"18","verse":"19","text":"Yesu akamjovela, “Ndava kyani ukunikemela mbwina? Kawaka mweavimbwina nga Chapanga mwene."},{"book":"Luka","chapter":"18","verse":"20","text":"Uyimanya mihilu ya Chapanga, ukoto kukita ugoni na ukoto kukoma na ukoto kuyiva na ukoto kujova ga udese vakitila gabwina dadi na nyina waku.”"},{"book":"Luka","chapter":"18","verse":"21","text":"Mwene akajova, “Genago goha nigakamwili kutumbula uwana wangu.”"},{"book":"Luka","chapter":"18","verse":"22","text":"Yesu peayuwini, akamjovela, “Yikugana wakona kukita chindu chimonga, gulisa kila chindu cheuvi nachu, vapela vangangu mashonga ago, ndi veve yati ukujivikila vindu vyaku kunani kwa Chapanga, kangi bwela unilandayi.”"},{"book":"Luka","chapter":"18","verse":"23","text":"Nambu mundu mwenuyo peayuwini genago, akavya ngolongondi neju ndava avi na vindu vyamahele."},{"book":"Luka","chapter":"18","verse":"24","text":"Yesu peamuwene mundu mwenuyu avi ngolongondi akajova, “Yinonopa neju kwa vakolo vindu vyamahele kuyingila mu Unkosi wa Chapanga!"},{"book":"Luka","chapter":"18","verse":"25","text":"Muni yiyuyuka kwa hinyama yeyikemiwa ngamiya kuholota palibowo la sindanu, kuliku mweavi na vindu vyamahele kuyingila Muunkosi wa Chapanga.”"},{"book":"Luka","chapter":"18","verse":"26","text":"Vandu vevayuwini ago, vakakota, “Yani hinu, mweisanguliwa?”"},{"book":"Luka","chapter":"18","verse":"27","text":"Yesu akayangula, “Gangahotoleka kwa vandu, kwa Chapanga gihotoleka.”"},{"book":"Luka","chapter":"18","verse":"28","text":"Kangi Petili akamkota, “Na tete wuli? Tuvilekili vindu vyoha na kukulanda.”"},{"book":"Luka","chapter":"18","verse":"29","text":"Yesu akavajovela, “Chakaka nikuvajovela, mundu yoyoha mwaileki nyumba amala mdala waki amala mlongo amala dadi na nyina waki amala vana vaki ndava ya unkosi wa Chapanga,"},{"book":"Luka","chapter":"18","verse":"30","text":"Yati ipokela gamahele neju mulukumbi ulu lwa hinu, na wumi wa magono goha palusenje lwelubwela.”"},{"book":"Luka","chapter":"18","verse":"31","text":"Yesu akavakemela kuchiyepela vawuliwa vaki kumi na vavili, na kuvajovela, “Myuwanila! Tihamba ku Yelusalemu na kila chindu chechiyandikiwi na vamlota va Chapanga ndava ya Mwana wa Mundu yati chihengeka."},{"book":"Luka","chapter":"18","verse":"32","text":"Muni alagotolewa kwa vandu vangali kuvya Vayawudi vene yati vakumvevesa na kumliga na kumuhunyila mata."},{"book":"Luka","chapter":"18","verse":"33","text":"Vene yati Vakumtova na michapilu na kumkoma, nambu paligono la datu yati iyuka.”"},{"book":"Luka","chapter":"18","verse":"34","text":"Nambu vene vagamanyi lepi malovi genago hati padebe, lijambu lenilo lafiyiki kwa vene, ndi vagamanyili lepi geavajovili."},{"book":"Luka","chapter":"18","verse":"35","text":"Lukumbi Yesu peahegalili ku Yeliko, kwavi na mundu mmonga ngalola atamili pamuhana ya njila ayupayi."},{"book":"Luka","chapter":"18","verse":"36","text":"Peayuwini msambi wa vandu wipita akakota, “Chivii kyani?”"},{"book":"Luka","chapter":"18","verse":"37","text":"Vakamjovela, “Yesu wa Nazaleti ipita.”"},{"book":"Luka","chapter":"18","verse":"38","text":"Akajova kwa lwami luvaha, “Yesu, wa chiveleku cha Daudi unihengela lipyana!”"},{"book":"Luka","chapter":"18","verse":"39","text":"Vandu vevalongolili vala vakamywangila aguna, nambu mwene akayonjokesa kujova kwa lwami luvaha, “Yesu wa chiveleku cha Daudi, unihengela lipyana!”"},{"book":"Luka","chapter":"18","verse":"40","text":"Yesu akayima, akalagiza vandu vamleta palongolo yaki. Ngalola yula peahikili papipi, Yesu akamkota,"},{"book":"Luka","chapter":"18","verse":"41","text":"“Wigana nikukitila kyani?”"},{"book":"Luka","chapter":"18","verse":"42","text":"Yesu akamjovela, “Lola! Kusadika kwaku kukulamisi.”"},{"book":"Luka","chapter":"18","verse":"43","text":"Bahapo ngalola yula akalola, akamlanda Yesu kuni akumulumba Chapanga. Vandu voha pavagawene genago, vakamulumba Chapanga."}]}