{"data":[{"book":"Ephesians","chapter":"3","verse":"1","text":"Etu nimite moi, Paul, apuni Porjati khan nimite, Khrista Jisu laga bondhi ase."},{"book":"Ephesians","chapter":"3","verse":"2","text":"Jodi apuni Isor laga kripa kotha hunise juntu Isor pora moike dise apnikhan nimite,"},{"book":"Ephesians","chapter":"3","verse":"3","text":"juntu moike prokahit kori dise, utu lukai kene rakha kotha juntu moi age te olop likhi loise."},{"book":"Ephesians","chapter":"3","verse":"4","text":"Jitia apuni etu kotha porhibo, apuni Khrista laga asurit aru bhitor kotha to bujhi bole paribo,"},{"book":"Ephesians","chapter":"3","verse":"5","text":"poila te etu kotha to dusra jamana khan ke janai diya nai, hoile bhi ekta sob kotha he Atma pora tai laga pobitro apostle aru bhabobadi khan pora janai dise--"},{"book":"Ephesians","chapter":"3","verse":"6","text":"aru Porjati khan bhi Jisu Khrista laga waris ase aru Tai laga gaw laga bhag ase aru susamachar laga kosom dwara taikhan bhi Isor diya kosom te bhag loise,"},{"book":"Ephesians","chapter":"3","verse":"7","text":"etu nimite he moi Tai laga sewa korise, Isor laga anugrah pora kaam kori thaka aru asirbad morom moike dise."},{"book":"Ephesians","chapter":"3","verse":"8","text":"Moi pobitro manu bhitor te sobse chutu ase, Khrista laga bisarikena khotom kori bole napara dhun kotha Porjati khan ke prochar koribo nimite etu anugrah moike dise,"},{"book":"Ephesians","chapter":"3","verse":"9","text":"aru sobke juntu tai laga asol maksad to ki ase etu dikhai dibo, ekta hosa kotha juntu Isor pora sob jinis bona homoi te lukai kene rakhidise-"},{"book":"Ephesians","chapter":"3","verse":"10","text":"etu hoile girja dwara he sob cholawta aru adhikari khan, jun sorgo jagate ase, taikhan Isor laga bisi kisim gyaan thaka to janibole pabo,"},{"book":"Ephesians","chapter":"3","verse":"11","text":"kitia bhi khotom nohobole bhabona juntu Isor pora amikhan laga Probhu Khrista Jisu logote korise,"},{"book":"Ephesians","chapter":"3","verse":"12","text":"amikhan Khrista logote biswas pora mon dangor kori kene tai usorte jabo."},{"book":"Ephesians","chapter":"3","verse":"13","text":"Etu nimite moi anurodh kori ase apuni khan ke, mon chutu na koribi kelemane moi dukh pa to apnikhan laga labh hobole nimite ase."},{"book":"Ephesians","chapter":"3","verse":"14","text":"Etu nimite moi Baba Isor usorte athukari kene ase,"},{"book":"Ephesians","chapter":"3","verse":"15","text":"jun pora sob dol laga ghor manu khan ke sorgo aru prithibi te naam dise,"},{"book":"Ephesians","chapter":"3","verse":"16","text":"titia Isor laga dhun aru morom laga asis pora apuni ke dibo aru apuni laga bhitor te thaka manu ke Atma pora takot koribo,"},{"book":"Ephesians","chapter":"3","verse":"17","text":"etu hoile Khrista apuni laga mon bhitor te biswas dwara thakibo paribo, aru morom te thaki bole paribo,"},{"book":"Ephesians","chapter":"3","verse":"18","text":"titia apuni sob pobitro manu khan logote milikena bujhi bole paribo, kiman lamba aru kiman bhitor, aru kiman untcha ase,"},{"book":"Ephesians","chapter":"3","verse":"19","text":"aru Khrista laga morom bujhi bo paribo, etu morom to gyaan pora bhi bisi dangor ase, etu sob to Isor laga bhal kaam pora amikhan uporte bhorta hoi jabo."},{"book":"Ephesians","chapter":"3","verse":"20","text":"Isor usorte amikhan ki mangile bhi aru bhabona korile bhi sob to kori diye, aru juntu takot amikhan ke chulai ase etu laga itcha te he sob to pura hoi jabo,"},{"book":"Ephesians","chapter":"3","verse":"21","text":"Isor ke mohima hobi girja te aru Khrista Jisu dwara ahibole yug sob te, etiya pora hodai nimite. Amen."}]}