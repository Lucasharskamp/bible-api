{"data":[{"book":"ПІЛІПЯНАЎ","chapter":"3","verse":"1","text":"У астатнім, браты мае, радуйцеся ў Госпадзе. Пісаць вам пра гэта самае мне ня цяжка, а вам карысна."},{"book":"ПІЛІПЯНАЎ","chapter":"3","verse":"2","text":"Пільнуйцеся ад сабак, пільнуйцеся ад ліхіх дзеячаў, пільнуйцеся ад абразаньня;"},{"book":"ПІЛІПЯНАЎ","chapter":"3","verse":"3","text":"бо абразаньне - мы, калі служым Богу духам і хвалімся Хрыстом Ісусам, і не на плоць спадзяёмся;"},{"book":"ПІЛІПЯНАЎ","chapter":"3","verse":"4","text":"хоць я магу спадзявацца і на плоць. Калі хто іншы думае пакласьціся на плоць, дык тым болей я,"},{"book":"ПІЛІПЯНАЎ","chapter":"3","verse":"5","text":"абрэзаны на восьмы дзень, з роду Ізраілевага, калена Веньямінавага, Габрэй ад Габрэяў, паводле закона - фарысэй,"},{"book":"ПІЛІПЯНАЎ","chapter":"3","verse":"6","text":"а ў руплівасьці - ганіцель царквы Божай, па праўдзе закона - беззаганны."},{"book":"ПІЛІПЯНАЎ","chapter":"3","verse":"7","text":"Але што мне было перавагаю, тое дзеля Хрыста я палічыў марнасьцю."},{"book":"ПІЛІПЯНАЎ","chapter":"3","verse":"8","text":"Ды і ўсё лічу марнасьцю дзеля перавагі пазнаньня Хрыста Ісуса, Госпада майго: дзеля Яго я ад усяго адмовіўся, і ўсё лічу сьмецьцем, каб здабыць Хрыста,"},{"book":"ПІЛІПЯНАЎ","chapter":"3","verse":"9","text":"і знайсьці сябе ў Ім не з маёю праведнасьцю, якая ад закона, а з тою, якая празь веру ў Хрыста, з праведнасьцю ад Бога па веры;"},{"book":"ПІЛІПЯНАЎ","chapter":"3","verse":"10","text":"каб спазнаць Яго, і сілу ўваскрэсеньня Ягонага, і мець удзел у пакутах Ягоных, прыпадобніцца да Яго ў сьмерці,"},{"book":"ПІЛІПЯНАЎ","chapter":"3","verse":"11","text":"каб дасягнуць уваскрэсеньня зь мёртвых."},{"book":"ПІЛІПЯНАЎ","chapter":"3","verse":"12","text":"Ня тое, каб я ўжо дасягнуў мэты, альбо ўдасканаліўся; але прагну, а ці не дасягну і я, як дасягнуў мяне Хрыстос Ісус."},{"book":"ПІЛІПЯНАЎ","chapter":"3","verse":"13","text":"Браты, я ня лічу, што я ўжо дасягнуў; а толькі, забываючы тое, што ўжо за мною, і сягаючы наперад,"},{"book":"ПІЛІПЯНАЎ","chapter":"3","verse":"14","text":"імкнуся да мэты, да гонару вышэйшага пакліканьня Божага ў Хрысьце Ісусе."},{"book":"ПІЛІПЯНАЎ","chapter":"3","verse":"15","text":"І вось, хто з нас дасканалы, так і мусіць думаць; калі ж вы пра што іначай думаеце, дык і гэта Бог вам прасьветліць."},{"book":"ПІЛІПЯНАЎ","chapter":"3","verse":"16","text":"Тым часам, чаго б мы ні дасягнулі, так і павінны мысьліць і паводле таго правіла жыць."},{"book":"ПІЛІПЯНАЎ","chapter":"3","verse":"17","text":"Пераймайце, браты, мяне і дзівецеся на тых, якія робяць згодна з прыкладам, які маеце ў нас."},{"book":"ПІЛІПЯНАЎ","chapter":"3","verse":"18","text":"Бо многія, пра каго я часта казаў вам, а цяпер нават са сьлязьмі кажу, робяць, як ворагі крыжа Хрыстовага;"},{"book":"ПІЛІПЯНАЎ","chapter":"3","verse":"19","text":"іхні канец - пагібель, іхні бог - чэрава, і слава іхняя - у ганьбе: яны думаюць пра зямное."},{"book":"ПІЛІПЯНАЎ","chapter":"3","verse":"20","text":"А нашае жыцьцё - на нябёсах, адкуль мы чакаем і Збаўцу, Госпада нашага Ісуса Хрыста,"},{"book":"ПІЛІПЯНАЎ","chapter":"3","verse":"21","text":"Які нашае паганьбёнае цела пераўтворыць так, што яно прыпадобніцца праслаўленаму Целу Ягонаму, станецца сілаю, якою Ён дзейнічае і ўпакорвае Сабе ўсё."}]}