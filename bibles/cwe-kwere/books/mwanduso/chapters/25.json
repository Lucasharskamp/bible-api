{"data":[{"book":"Mwanduso","chapter":"25","verse":"1","text":"Bulahimu kasola muke imwenga, zina jake Ketula."},{"book":"Mwanduso","chapter":"25","verse":"2","text":"Muke iyo kamwelekela Bulahimu Zimulani na Yakishani na Medani na Midiani na Ishibaki na Shuwa."},{"book":"Mwanduso","chapter":"25","verse":"3","text":"Yakishani kamweleka Sheba na Dedani, wana wa Dedani ni Waashulu na Waletusi na Waleumi."},{"book":"Mwanduso","chapter":"25","verse":"4","text":"Wana wa Midiani wakala Efa na Efeli na Henoki na Abida na Elidawa. Wose wawo wakala welesi wa Ketula."},{"book":"Mwanduso","chapter":"25","verse":"5","text":"Bulahimu kamwing'ha Isaka vinhu vake vose,"},{"book":"Mwanduso","chapter":"25","verse":"6","text":"mbali wana wa watumwa wake wakalile fana wanaake zake wowamwelekele wana kawagolela ndolendole viyakalile yang'hali hanadanganika, kawagala kuna iisi ya ulawilo wa zuwa, kutali na mwanage Isaka."},{"book":"Mwanduso","chapter":"25","verse":"7","text":"Bulahimu viyadanganike kakala na miyaka gana na malongo saba na tano."},{"book":"Mwanduso","chapter":"25","verse":"8","text":"Bulahimu kadanganika mulala ng'hani na kakala na deng'ho, kahita kuilumba na wasaho zake."},{"book":"Mwanduso","chapter":"25","verse":"9","text":"Wanage, Isaka na Ishumaili wamuwanda umo muna dituka da Makipela ulawilo wa zuwa wa Mamule mumgunda woukale wa Efiloni, mwana wa Sohali Muhiti."},{"book":"Mwanduso","chapter":"25","verse":"10","text":"Bulahimu na Sala muke wake wawandigwa kuna umgunda uja Bulahimu uyagulile kwa Wahiti."},{"book":"Mwanduso","chapter":"25","verse":"11","text":"Viifosile ifa ya Bulahimu, Mulungu kamtemela mate Isaka mwana wa Bulahimu, yoyokalile kakala habehi na disima da Beeli laha iloi."},{"book":"Mwanduso","chapter":"25","verse":"12","text":"Uno uwo ludongo lwa welesi wa Ishumaili mwana wa Bulahimu yoyelekigwe na Hajili Mmisili, yoyakalile msang'hani wa chike wa Sala."},{"book":"Mwanduso","chapter":"25","verse":"13","text":"Yano yayo yamazina ya wana wa Ishumaili kwa kusondelela kwelekigwa kwawo, chaudele wa Ishumaili ni Nebayoti na wamwenga ni Kedali na Abideli na Mibisamu"},{"book":"Mwanduso","chapter":"25","verse":"14","text":"na Mishima na Duma na Masa"},{"book":"Mwanduso","chapter":"25","verse":"15","text":"na Hadadi na Tema na Yetuli na Nafishi na Kedema."},{"book":"Mwanduso","chapter":"25","verse":"16","text":"Wano ni wana wa Ishumaili, wowakalile walangulizi wa makabila longo na waidi. Ukazi na vibululu vawo vimanyika kwa mazina yawo."},{"book":"Mwanduso","chapter":"25","verse":"17","text":"Ishumaili viyadanganike kakala na miyaka gana na malongo matatu na saba, kahita kuiting'hana na wasaho zake."},{"book":"Mwanduso","chapter":"25","verse":"18","text":"Welesi wa Ishumaili wakala hagati ya Havila na Shuli, habehi na Misili mwiinzila ya kuhita Ashulu. Wakala kwa kuigola na welesi umwenga za Bulahimu."},{"book":"Mwanduso","chapter":"25","verse":"19","text":"Uno ulo ludongo lwa welesi wa Isaka mwana wa Bulahimu. Bulahimu kamweleka Isaka"},{"book":"Mwanduso","chapter":"25","verse":"20","text":"Isaka kakala na miyaka malongo mane viyamsolile Lebeka mwana wa Besueli, Mwalamu wa Padani Alamu. Lebeka kakala lumbu wa Labani."},{"book":"Mwanduso","chapter":"25","verse":"21","text":"Lebeka kakala halela, ivo Isaka kampula Mndewa Mulungu, nayo Mndewa Mulungu kamwidika chiyapulile, ivo Lebeka kapata wimo."},{"book":"Mwanduso","chapter":"25","verse":"22","text":"Wimo uwo ukala na mambasa, wana wawo waihuma muinda ya Lebeka. Nayo kalonga, “Chino choni chochinilawilila?” Ivo kahita kumuuza Mndewa Mulungu."},{"book":"Mwanduso","chapter":"25","verse":"23","text":"Mndewa Mulungu kamulongela Lebeka,"},{"book":"Mwanduso","chapter":"25","verse":"24","text":"Lusita lwake lwa kuvumbula vilufikile, kavumbula mambasa."},{"book":"Mwanduso","chapter":"25","verse":"25","text":"Chaudele kelekigwa na mbende ndung'hu na lukuli lwake lose lukala fana walo dili na mazoya, ivo zina jake kamtanga Esau."},{"book":"Mwanduso","chapter":"25","verse":"26","text":"Wekaidi kavumbuka kuno kamhilila chisiginho cha Esau, ivo zina jake katangigwa Yakobo. Esau na Yakobo viwavumbuke Isaka kakala na miyaka malongo sita."},{"book":"Mwanduso","chapter":"25","verse":"27","text":"Wana wawo wakula. Esau kakala mkala, yoyolonda kukala muna ivyuwala, na Yakobo kakala yaholile yolonda kukala hakaye."},{"book":"Mwanduso","chapter":"25","verse":"28","text":"Mbali Isaka kamulonda Esau, kwaviya kanogelwa kuja wanyama woyawakomile Esau, mbali Lebeka kamulonda Yakobo."},{"book":"Mwanduso","chapter":"25","verse":"29","text":"Siku dimwe Yakobo kakala yokwambika ndiya, Esau keza kulawa kuukala kuno kana nzala,"},{"book":"Mwanduso","chapter":"25","verse":"30","text":"ivo kamulongela Yakobo, “Nina nzala ng'hani, nokulamba uning'he ndiya iyo indung'hu.” Lekamana Esau katangigwa Edomu fambulo jake ndung'hu."},{"book":"Mwanduso","chapter":"25","verse":"31","text":"Yakobo kamwidika, “Nizakwing'ha one uhanichuuzila haki ya uchaudele wako.”"},{"book":"Mwanduso","chapter":"25","verse":"32","text":"Esau kamulongela, “Vinoga! Nahabehi kudanganika. Haki yonifaya choni?”"},{"book":"Mwanduso","chapter":"25","verse":"33","text":"Yakobo kamwidika, “Teng'hu ilahile kuwa kwizanichuluzila haki yako.”"},{"book":"Mwanduso","chapter":"25","verse":"34","text":"Maabaho Yakobo kamwing'ha gate na nzugu. Kaja na kang'wa na maabaho kenuka na kasegela. Ivo niivo Esau viyaizehile haki yake ya uchaudele."}]}