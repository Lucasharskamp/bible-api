{"data":[{"book":"2 Timoseo","chapter":"2","verse":"1","text":"Bahi mwanangu Timoseo, hwinga namene kwa indila ya inema ipatikâna kupitila kulundanywa na Yesu Kilisto."},{"book":"2 Timoseo","chapter":"2","verse":"2","text":"Wako ùnilapilikana mahundo languhundìlè muyo mwa mashahidi vohe. Vino na wako ulahunde kwa vanu vakulupîka vambehulûla kuvahunda na vanu vanji."},{"book":"2 Timoseo","chapter":"2","verse":"3","text":"Kumila ibaniki pamo na nangu malinga litiyala akulupîka wanga Yesu Kilisto."},{"book":"2 Timoseo","chapter":"2","verse":"4","text":"Litiyala pávà muing'ondo, akálembelewa alikambyekambye na mambo lanji la kawaida, uchinga ankatapalile nkulu wa likuwa lyake."},{"book":"2 Timoseo","chapter":"2","verse":"5","text":"Uchocho, munu woheyo akàva mmasindano, akànasindane kwa kupapata sheliya ya nnyambo, akambepata inudyo ya ushindi."},{"book":"2 Timoseo","chapter":"2","verse":"6","text":"Nkúlima atumbâma kukola madengo njo alembelêwa kuva ntandi kupata litunji lya mafuno."},{"book":"2 Timoseo","chapter":"2","verse":"7","text":"Lahimukile saana anelo langutangola, na Nang'olo achiakuhululihe kumala mana la anelo lammalele."},{"book":"2 Timoseo","chapter":"2","verse":"8","text":"Nnyimukilange Yesu Kilisto ánavele wa nnukolo lwa Nfalume Daudi, na ánafufwike malinga chilahaula Malove Lambone languhubili."},{"book":"2 Timoseo","chapter":"2","verse":"9","text":"Nangu nabanihwa na kuhungwa malinga munu atênda lahakalenge, ing'anya ya kuhubili Malove alano Lambone. Henga lilove lya Nnungu likáhungwa."},{"book":"2 Timoseo","chapter":"2","verse":"10","text":"Bahi nangu napililila mambo lammalele kwajili ya vanu válitandoledîle mwene Nnungu, uchinga navanang'o vapate upohi na ukulu ukee na ntululilo upatikâna kupitila Yesu Kilisto."},{"book":"2 Timoseo","chapter":"2","verse":"11","text":"Itangodi aino nni ya kukulupika kuva,"},{"book":"2 Timoseo","chapter":"2","verse":"12","text":"Tukàhweneha kupililila,"},{"book":"2 Timoseo","chapter":"2","verse":"13","text":"Na ikàva hwetu nanga patukulupika,"},{"book":"2 Timoseo","chapter":"2","verse":"14","text":"Uvakumbuse vanu malove anelo lammalele na kuvaduma muyo mwanga Nnungu uchinga valeke kutahukana kuyamba mana la malove. Kwa kuva, matahukano lakávele na faida, ila làvaondonganga chihi avala valapilikâna."},{"book":"2 Timoseo","chapter":"2","verse":"15","text":"Bahi tumbama uchinga Nnungu akuvalangile muyo mwake kuva umunu unkatapalîla, akuno uvèlè ntumishi akáona dihoni kuyamba madengo lake, uhûnda kwa uhiu ujumbe uhiu wa Nnungu."},{"book":"2 Timoseo","chapter":"2","verse":"16","text":"Linyemye na myaha ikee ya chinnungu na ikee na mana, kwa kuva, avala vailandôla vàhalija chihi namene kutenda lahakalenge."},{"book":"2 Timoseo","chapter":"2","verse":"17","text":"Myaha yavo ìnaambukisa muchi kansa chiiyanjala mummili wammalele. Na muanevo vanu mùvele Imenayo nawi Fileto."},{"book":"2 Timoseo","chapter":"2","verse":"18","text":"Vanu anevo vàyahikidile kulehu na uhiu, na vàhochejije ding'ulupa dya vanu vohe, akuno uvahaula kuva, ufufulo wa vanu vahwîle tayali ùnikamola."},{"book":"2 Timoseo","chapter":"2","verse":"19","text":"Henga nsingi udengwîjwe na Nnungu wimidile kwa kuhwinga. Na malove alano lànilembwa munsingi anewo, “Nang'olo ànivamala vanu vake,” na “Kila munu ahaûla kuva nang'e nni wa Nang'olo, àlembelewa alinyemye na lahakalenge.”2:19 Munsitali auno Paolo àlembile “alitambulânga lina lya Nang'olo.” Mmahiku anelo, aneyo yavele chihi itangodi ya kawaida kwa Vakilisto, inavele na mana kuva, munu alitambulânga lina lya Nang'olo nni munu wa Nang'olo."},{"book":"2 Timoseo","chapter":"2","verse":"20","text":"Bahi muing'ande ya chitajili mukávele chihi vyombo vikatapajîjwe kwa zahabu na madini la dihela bahi, henga mùvele na vyombo vikatapajîjwe kwa milandi na ulongo. Vyombo vinji muanevyo nni kwajili ya matumisi la eshima na vinji nni kwajili ya matumisi chihi la kawaida."},{"book":"2 Timoseo","chapter":"2","verse":"21","text":"Bahi ikàva munu àmbelihahula kwa kulinyemya na anelo lahakalenge lammalele, àmbekuva muchi chombo cha matumisi la eshima, yani àjuhijwe kuva wa Nnungu na ànanfala Nang'olo wake, na àvikwije tayali kwa kila madengo lambone."},{"book":"2 Timoseo","chapter":"2","verse":"22","text":"Ditukute ditama dya ujana, na tumbama namene kutenda lalalembela Nnungu na kuva na ing'ulupa na itamwi na amani. Tènda uchocho chalumo na vanu vammalele vamwabûdu Nang'olo kwa ntima uhahwîke."},{"book":"2 Timoseo","chapter":"2","verse":"23","text":"Linyemye na matahukano la chivelu na lakee mana, kwa kuva, wako umwene ùnimala kuva matahukano làtandiliha mapwatano."},{"book":"2 Timoseo","chapter":"2","verse":"24","text":"Bahi ntumishi wanga Nang'olo akálembelewa ààve munu nkúpwatana. Àlembelewa ààve mpole kwa vanu vammalele, amaîte kuhunda na ààve munu wa kupililila."},{"book":"2 Timoseo","chapter":"2","verse":"25","text":"Àlembelewa avadume kwa upole vanu avala vautahûka uhiu, panjika Nnungu achiavajalile kulaleka masambi lavo na kuumala uhiu."},{"book":"2 Timoseo","chapter":"2","verse":"26","text":"Anepo njo ding'ano dyavo padimbevauyila kavila na kupalanyoka n'dinambo dya Ibilisi, avatwête litwala uchinga vapate kulatenda lalalembela nang'e."}]}