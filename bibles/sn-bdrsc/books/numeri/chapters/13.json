{"data":[{"book":"Numeri","chapter":"13","verse":"1","text":"Jehovha akati kuna Mozisi,"},{"book":"Numeri","chapter":"13","verse":"2","text":"“Tuma vamwe varume kuti vandosora nyika yeKenani, yandiri kupa kuvaIsraeri. Tuma mutungamiri mumwe kubva kurudzi rumwe norumwe rwamadzitateguru avo.”"},{"book":"Numeri","chapter":"13","verse":"3","text":"Saka, sokurayira kwaJehovha, Mozisi akavatuma vachibva nokurenje reParani. Vose vakanga vari vatungamiri vavaIsraeri."},{"book":"Numeri","chapter":"13","verse":"4","text":"Haano mazita avo:"},{"book":"Numeri","chapter":"13","verse":"5","text":"kubva kurudzi rwaSimeoni, Shafati mwanakomana waHori;"},{"book":"Numeri","chapter":"13","verse":"6","text":"kubva kurudzi rwaJudha, Karebhu mwanakomana waJefune;"},{"book":"Numeri","chapter":"13","verse":"7","text":"kubva kurudzi rwaIsakari, Igari mwanakomana waJosefa;"},{"book":"Numeri","chapter":"13","verse":"8","text":"kubva kurudzi rwaEfuremu, Hoshea mwanakomana waNuni;"},{"book":"Numeri","chapter":"13","verse":"9","text":"kubva kurudzi rwaBhenjamini, Pareti mwanakomana waRafu;"},{"book":"Numeri","chapter":"13","verse":"10","text":"kubva kurudzi rwaZebhuruni, Gadhieri mwanakomana waSodhi;"},{"book":"Numeri","chapter":"13","verse":"11","text":"kubva kurudzi rwaManase (rudzi rwaJosefa), Gadhi mwanakomana waSusi;"},{"book":"Numeri","chapter":"13","verse":"12","text":"kubva kurudzi rwaDhani, Amieri mwanakomana waGemari;"},{"book":"Numeri","chapter":"13","verse":"13","text":"kubva kurudzi rwaAsheri, Seturi mwanakomana waMikaeri;"},{"book":"Numeri","chapter":"13","verse":"14","text":"kubva kurudzi rwaNafutari, Nabhi mwanakomana waVhofisi;"},{"book":"Numeri","chapter":"13","verse":"15","text":"kubva kurudzi rwaGadhi, Generi mwanakomana waMaki."},{"book":"Numeri","chapter":"13","verse":"16","text":"Aya ndiwo mazita avarume vakatumwa naMozisi kundosora nyika. (Mozisi akatumidza Hoshea mwanakomana waNuni zita rokuti Joshua)."},{"book":"Numeri","chapter":"13","verse":"17","text":"Mozisi akati avatuma kundosora nyika yeKenani, akati kwavari, “Kwidzai mupinde nechokuNegevhi uye nomunyika yamakomo."},{"book":"Numeri","chapter":"13","verse":"18","text":"Mundoona kuti nyika yakadini uye kuti vanhu vanogarako vakasimba here kana kuti havana, vashoma here kana kuti vazhinji."},{"book":"Numeri","chapter":"13","verse":"19","text":"Nyika yavanogara yakadini? Yakanaka here kana kuti yakaipa? Maguta avagere maari akadiniko? Haana masvingo here kana kuti akakomberedzwa?"},{"book":"Numeri","chapter":"13","verse":"20","text":"Ko, ivhu racho rakadini? Rakaorera here kana kuti kwete? Mune miti here kana kuti hamuna? Muedze kwazvo kuti muuye nezvimwe zvezvibereko zvenyika iyo.” (Yakanga iri nguva yokutanga kuibva kwamazambiringa)."},{"book":"Numeri","chapter":"13","verse":"21","text":"Naizvozvo vakakwidza vakandosora nyika kubva kurenje reZini kusvikira kuRehobhi, kwakanangana neRebho Hamati."},{"book":"Numeri","chapter":"13","verse":"22","text":"Vakakwidza vachipinda nechokuNegevhi vakasvika kuHebhuroni paigara Ahimeni, Sheshai naTarimai, zvizvarwa zvaAnaki. (Hebhuroni rakanga ravakwa makore manomwe Zoani risati ravakwa muIjipiti)."},{"book":"Numeri","chapter":"13","verse":"23","text":"Vakati vasvika paMupata weEshikori, vakatema davi rimwe raiva nesumbu ramazambiringa. Vaviri vavo vakaritakura nedanda pakati pavo pamwe chete namatamba uye namaonde."},{"book":"Numeri","chapter":"13","verse":"24","text":"Nzvimbo iyo yakanzi Mupata weEshikori nokuda kwesumbu ramazambiringa rakatemwa ipapo navaIsraeri."},{"book":"Numeri","chapter":"13","verse":"25","text":"Mazuva makumi mana akati apera, vakadzoka kubva kundosora nyika."},{"book":"Numeri","chapter":"13","verse":"26","text":"Vakadzokera kuna Mozisi naAroni nokuungano yose yavaIsraeri paKadheshi murenje reParani. Ipapo vakazivisa kwavari nokuungano yose uye vakavaratidza zvibereko zvenyika."},{"book":"Numeri","chapter":"13","verse":"27","text":"Vakapa nhoroondo iyi kuna Mozisi: “Takaenda kunyika yamakatituma, uye inoerera mukaka nouchi! Hezvi zvibereko zvayo."},{"book":"Numeri","chapter":"13","verse":"28","text":"Asi vanhu vanogarako vane simba kwazvo, uye maguta akakomberedzwa uye makuru kwazvo. Takaona kunyange zvizvarwa zvaAnaki ikoko."},{"book":"Numeri","chapter":"13","verse":"29","text":"VaAmareki vanogara nechokuNegevhi; vaHiti, vaJebhusi navaAmori vanogara munyika yamakomo; uye vaKenani vanogara pedyo negungwa uye nomunzvimbo inotevedza Jorodhani.”"},{"book":"Numeri","chapter":"13","verse":"30","text":"Ipapo Karebhu akanyaradza vanhu pamberi paMozisi akati, “Tinofanira kukwidza tindotora nyika nokuti zvirokwazvo tinogona kuitora.”"},{"book":"Numeri","chapter":"13","verse":"31","text":"Asi varume vakanga vaenda naye vakati, “Hatigoni kurwisa vanhu ava; vakasimba kutipfuura isu.”"},{"book":"Numeri","chapter":"13","verse":"32","text":"Saka vakaparadzira mashoko akaipa pakati pavaIsraeri pamusoro penyika yavakanga vandosora. Vakati, “Nyika yatakandosora inodya vaya vanogaramo. Vanhu vose vatakaona ikoko vakakura kwazvo."},{"book":"Numeri","chapter":"13","verse":"33","text":"Takaona vaNefirimi (izvo zvizvarwa zvavaAnaki vanobva kuvaNefirimi) ikoko. Isu tainge mhashu pakuona kwedu, uye tainge takadarowo pakuona kwavo.”"}]}