{"data":[{"book":"ΠΡΟΣ ΕΦΕΣΙΟΥΣ","chapter":"5","verse":"1","text":"Γίνεσθε οὖν μιμηταὶ τοῦ Θεοῦ, ὡς τέκνα ἀγαπητά·"},{"book":"ΠΡΟΣ ΕΦΕΣΙΟΥΣ","chapter":"5","verse":"2","text":"καὶ περιπατεῖτε ἐν ἀγάπῃ, καθὼς καὶ ὁ Χριστὸς ἠγάπησεν ἡμᾶς, καὶ παρέδωκεν ἑαυτὸν ὑπὲρ ἡμῶν προσφορὰν καὶ θυσίαν τῷ Θεῷ εἰς ὀσμὴν εὐωδίας."},{"book":"ΠΡΟΣ ΕΦΕΣΙΟΥΣ","chapter":"5","verse":"3","text":"Πορνεία δὲ καὶ πᾶσα ἀκαθαρσία ἢ πλεονεξία μηδὲ ὀνομαζέσθω ἐν ὑμῖν, καθὼς πρέπει ἁγίοις·"},{"book":"ΠΡΟΣ ΕΦΕΣΙΟΥΣ","chapter":"5","verse":"4","text":"καὶ αἰσχρότης, καὶ μωρολογία, ἢ εὐτραπελία, τὰ οὐκ ἀνήκοντα· ἀλλὰ μᾶλλον εὐχαριστία."},{"book":"ΠΡΟΣ ΕΦΕΣΙΟΥΣ","chapter":"5","verse":"5","text":"Τοῦτο γάρ ἐστε γινώσκοντες, ὅτι πᾶς πόρνος, ἢ ἀκάθαρτος, ἢ πλεονέκτης, ὅς ἐστιν εἰδωλολάτρης, οὐκ ἔχει κληρονομίαν ἐν τῇ βασιλείᾳ τοῦ Χριστοῦ καὶ Θεοῦ."},{"book":"ΠΡΟΣ ΕΦΕΣΙΟΥΣ","chapter":"5","verse":"6","text":"Μηδεὶς ὑμᾶς ἀπατάτω κενοῖς λόγοις· διὰ ταῦτα γὰρ ἔρχεται ἡ ὀργὴ τοῦ Θεοῦ ἐπὶ τοὺς υἱοὺς τῆς ἀπειθείας."},{"book":"ΠΡΟΣ ΕΦΕΣΙΟΥΣ","chapter":"5","verse":"7","text":"Μὴ οὖν γίνεσθε συμμέτοχοι αὐτῶν·"},{"book":"ΠΡΟΣ ΕΦΕΣΙΟΥΣ","chapter":"5","verse":"8","text":"ἦτε γάρ ποτε σκότος, νῦν δὲ φῶς ἐν Κυρίῳ· ὡς τέκνα φωτὸς περιπατεῖτε —"},{"book":"ΠΡΟΣ ΕΦΕΣΙΟΥΣ","chapter":"5","verse":"9","text":"ὁ γὰρ καρπὸς τοῦ πνεύματος ἐν πάσῃ ἀγαθωσύνῃ καὶ δικαιοσύνῃ καὶ ἀληθείᾳ —"},{"book":"ΠΡΟΣ ΕΦΕΣΙΟΥΣ","chapter":"5","verse":"10","text":"δοκιμάζοντες τί ἐστιν εὐάρεστον τῷ Κυρίῳ·"},{"book":"ΠΡΟΣ ΕΦΕΣΙΟΥΣ","chapter":"5","verse":"11","text":"καὶ μὴ συγκοινωνεῖτε τοῖς ἔργοις τοῖς ἀκάρποις τοῦ σκότους, μᾶλλον δὲ καὶ ἐλέγχετε·"},{"book":"ΠΡΟΣ ΕΦΕΣΙΟΥΣ","chapter":"5","verse":"12","text":"τὰ γὰρ κρυφῇ γινόμενα ὑπ᾿ αὐτῶν αἰσχρόν ἐστι καὶ λέγειν."},{"book":"ΠΡΟΣ ΕΦΕΣΙΟΥΣ","chapter":"5","verse":"13","text":"Τὰ δὲ πάντα ἐλεγχόμενα ὑπὸ τοῦ φωτὸς φανεροῦται· πᾶν γὰρ τὸ φανερούμενον φῶς ἐστί."},{"book":"ΠΡΟΣ ΕΦΕΣΙΟΥΣ","chapter":"5","verse":"14","text":"Διὸ λέγει,"},{"book":"ΠΡΟΣ ΕΦΕΣΙΟΥΣ","chapter":"5","verse":"15","text":"Βλέπετε οὖν πῶς ἀκριβῶς περιπατεῖτε, μὴ ὡς ἄσοφοι, ἀλλ᾿ ὡς σοφοί,"},{"book":"ΠΡΟΣ ΕΦΕΣΙΟΥΣ","chapter":"5","verse":"16","text":"ἐξαγοραζόμενοι τὸν καιρόν, ὅτι αἱ ἡμέραι πονηραί εἰσι."},{"book":"ΠΡΟΣ ΕΦΕΣΙΟΥΣ","chapter":"5","verse":"17","text":"Διὰ τοῦτο μὴ γίνεσθε ἄφρονες, ἀλλὰ συνιέντες τί τὸ θέλημα τοῦ Κυρίου."},{"book":"ΠΡΟΣ ΕΦΕΣΙΟΥΣ","chapter":"5","verse":"18","text":"Καὶ μὴ μεθύσκεσθε οἴνῳ, ἐν ᾧ ἐστὶν ἀσωτία, ἀλλὰ πληροῦσθε ἐν πνεύματι,"},{"book":"ΠΡΟΣ ΕΦΕΣΙΟΥΣ","chapter":"5","verse":"19","text":"λαλοῦντες ἑαυτοῖς ψαλμοῖς καὶ ὕμνοις καὶ ᾠδαῖς πνευματικαῖς, ᾄδοντες καὶ ψάλλοντες ἐν τῇ καρδίᾳ ὑμῶν τῷ Κυρίῳ,"},{"book":"ΠΡΟΣ ΕΦΕΣΙΟΥΣ","chapter":"5","verse":"20","text":"εὐχαριστοῦντες πάντοτε ὑπὲρ πάντων ἐν ὀνόματι τοῦ Κυρίου ἡμῶν Ἰησοῦ Χριστοῦ τῷ Θεῷ καὶ πατρί,"},{"book":"ΠΡΟΣ ΕΦΕΣΙΟΥΣ","chapter":"5","verse":"21","text":"ὑποτασσόμενοι ἀλλήλοις ἐν φόβῳ Θεοῦ."},{"book":"ΠΡΟΣ ΕΦΕΣΙΟΥΣ","chapter":"5","verse":"22","text":"Αἱ γυναῖκες, τοῖς ἰδίοις ἀνδράσιν ὑποτάσσεσθε, ὡς τῷ Κυρίῳ."},{"book":"ΠΡΟΣ ΕΦΕΣΙΟΥΣ","chapter":"5","verse":"23","text":"Ὅτι ὁ ἀνήρ ἐστι κεφαλὴ τῆς γυναικός, ὡς καὶ ὁ Χριστὸς κεφαλὴ τῆς ἐκκλησίας, καὶ αὐτός ἐστι σωτὴρ τοῦ σώματος."},{"book":"ΠΡΟΣ ΕΦΕΣΙΟΥΣ","chapter":"5","verse":"24","text":"Ἀλλ᾿ ὥσπερ ἡ ἐκκλησία ὑποτάσσεται τῷ Χριστῷ, οὕτω καὶ αἱ γυναῖκες τοῖς ἰδίοις ἀνδράσιν ἐν παντί."},{"book":"ΠΡΟΣ ΕΦΕΣΙΟΥΣ","chapter":"5","verse":"25","text":"Οἱ ἄνδρες, ἀγαπᾶτε τὰς γυναῖκας ἑαυτῶν, καθὼς καὶ ὁ Χριστὸς ἠγάπησε τὴν ἐκκλησίαν, καὶ ἑαυτὸν παρέδωκεν ὑπὲρ αὐτῆς·"},{"book":"ΠΡΟΣ ΕΦΕΣΙΟΥΣ","chapter":"5","verse":"26","text":"ἵνα αὐτὴν ἁγιάσῃ, καθαρίσας τῷ λουτρῷ τοῦ ὕδατος ἐν ῥήματι,"},{"book":"ΠΡΟΣ ΕΦΕΣΙΟΥΣ","chapter":"5","verse":"27","text":"ἵνα παραστήσῃ αὐτὴν ἑαυτῷ ἔνδοξον τὴν ἐκκλησίαν, μὴ ἔχουσαν σπῖλον ἢ ῥυτίδα ἤ τι τῶν τοιούτων, ἀλλ᾿ ἵνα ᾖ ἁγία καὶ ἄμωμος."},{"book":"ΠΡΟΣ ΕΦΕΣΙΟΥΣ","chapter":"5","verse":"28","text":"Οὕτως ὀφείλουσιν οἱ ἄνδρες ἀγαπᾷν τὰς ἑαυτῶν γυναῖκας ὡς τὰ ἑαυτῶν σώματα. Ὁ ἀγαπῶν τὴν ἑαυτοῦ γυναῖκα, ἑαυτὸν ἀγαπᾷ·"},{"book":"ΠΡΟΣ ΕΦΕΣΙΟΥΣ","chapter":"5","verse":"29","text":"οὐδεὶς γάρ ποτε τὴν ἑαυτοῦ σάρκα ἐμίσησεν, ἀλλ᾿ ἐκτρέφει καὶ θάλπει αὐτήν, καθὼς καὶ ὁ Κύριος τὴν ἐκκλησίαν·"},{"book":"ΠΡΟΣ ΕΦΕΣΙΟΥΣ","chapter":"5","verse":"30","text":"ὅτι μέλη ἐσμὲν τοῦ σώματος αὐτοῦ, ἐκ τῆς σαρκὸς αὐτοῦ καὶ ἐκ τῶν ὀστέων αὐτοῦ."},{"book":"ΠΡΟΣ ΕΦΕΣΙΟΥΣ","chapter":"5","verse":"31","text":"Ἀντὶ τούτου καταλείψει ἄνθρωπος 5.31 τὸν ¦−Bez.τὸν πατέρα αὐτοῦ καὶ τὴν μητέρα, καὶ προσκολληθήσεται πρὸς τὴν γυναῖκα αὐτοῦ, καὶ ἔσονται οἱ δύο εἰς σάρκα μίαν."},{"book":"ΠΡΟΣ ΕΦΕΣΙΟΥΣ","chapter":"5","verse":"32","text":"Τὸ μυστήριον τοῦτο μέγα ἐστίν· ἐγὼ δὲ λέγω εἰς Χριστὸν καὶ εἰς τὴν ἐκκλησίαν."},{"book":"ΠΡΟΣ ΕΦΕΣΙΟΥΣ","chapter":"5","verse":"33","text":"Πλὴν καὶ ὑμεῖς οἱ καθ᾿ ἕνα, ἕκαστος τὴν ἑαυτοῦ γυναῖκα οὕτως ἀγαπάτω ὡς ἑαυτόν· ἡ δὲ γυνὴ ἵνα φοβῆται τὸν ἄνδρα."}]}