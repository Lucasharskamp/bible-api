{"data":[{"book":"Johannes","chapter":"9","verse":"1","text":"När Jesus gick vidare [ut från tempelområdet i Jerusalem] såg han en man som var född blind."},{"book":"Johannes","chapter":"9","verse":"2","text":"Då frågade hans lärjungar honom: ”Rabbi (Mästare), vem har syndat eftersom han föddes blind? Är det han själv eller hans föräldrar?”"},{"book":"Johannes","chapter":"9","verse":"3","text":"Jesus svarade: ”Det är varken hans synd eller hans föräldrars synd som gjorde honom blind. Det skedde för att Guds gärningar skulle bli manifesterade (förklarade, åskådliggjorda) i honom."},{"book":"Johannes","chapter":"9","verse":"4","text":"Så länge det är dag (ljus) måste vi vara upptagna (är det helt nödvändigt att vi är sysselsatta) med att utföra hans gärningar som har sänt mig. Det kommer en natt då ingen kan arbeta."},{"book":"Johannes","chapter":"9","verse":"5","text":"Så länge (medan) jag är i världen är jag världens ljus.” [Joh 8:12]"},{"book":"Johannes","chapter":"9","verse":"6","text":"När han sagt detta, spottade han på marken, gjorde lera av saliven [den fuktiga jorden] och strök (smorde) den på den blindes ögon,"},{"book":"Johannes","chapter":"9","verse":"7","text":"och sade till honom: ”Gå och tvätta dig i Siloamdammen.” Ordet ”Siloam” betyder ”utsänd”."},{"book":"Johannes","chapter":"9","verse":"8","text":"Hans grannar och de som förut hade sett (noga granskat) honom tigga sade: ”Är det inte han som brukade sitta och tigga?” [Han hade sin bestämda plats, antagligen sedan lång tid vid någon av portarna in till templet och var allmänt känd.]"},{"book":"Johannes","chapter":"9","verse":"9","text":"Några sade: ”Det är han.”"},{"book":"Johannes","chapter":"9","verse":"10","text":"Då frågade de: ”Hur öppnades dina ögon?”"},{"book":"Johannes","chapter":"9","verse":"11","text":"Han svarade: ”En man som kallas Jesus gjorde lera och smorde den på mina ögon och sade till mig att gå till Siloamdammen och tvätta mig. Jag gick dit och tvättade mig, sedan kunde jag se.”"},{"book":"Johannes","chapter":"9","verse":"12","text":"De frågade honom: ”Var är han?”"},{"book":"Johannes","chapter":"9","verse":"13","text":"De [grannar och bekanta] förde (tvingade) mannen som förut varit blind till fariséerna."},{"book":"Johannes","chapter":"9","verse":"14","text":"Det var sabbat den dag då Jesus hade gjort lera och öppnat hans ögon."},{"book":"Johannes","chapter":"9","verse":"15","text":"Nu frågade också fariséerna honom hur han hade fått sin syn. Han svarade: ”Han lade lera på mina ögon och jag tvättade mig, och nu kan jag se!”"},{"book":"Johannes","chapter":"9","verse":"16","text":"Då sade några av fariséerna: ”Den mannen [Jesus] är inte från Gud, eftersom han inte håller sabbaten.”"},{"book":"Johannes","chapter":"9","verse":"17","text":"Därför frågade de den [tidigare] blinde mannen: ”Vad säger du själv om honom, eftersom det var dina ögon han öppnade?”"},{"book":"Johannes","chapter":"9","verse":"18","text":"Men judarna trodde inte att han hade [verkligen] varit blind och fått sin syn förrän de hade skickat efter (kallat in) hans föräldrar."},{"book":"Johannes","chapter":"9","verse":"19","text":"De frågade dem: ”Är detta er son som ni själva säger var född blind? Hur kan han nu se?”"},{"book":"Johannes","chapter":"9","verse":"20","text":"Hans föräldrar svarade: ”Vi vet med säkerhet att han är vår son och att han föddes blind."},{"book":"Johannes","chapter":"9","verse":"21","text":"Men hur han nu kan se det vet vi inte, eller vem som har öppnat hans ögon, det vet vi inte heller. Fråga honom, han är gammal nog och kan tala för sig själv.”"},{"book":"Johannes","chapter":"9","verse":"22","text":"Detta sade hans föräldrar för att de ständigt fruktade judarna [de judiska ledarna], för de hade redan kommit överens om att den som bekände att Jesus var den Smorde (Messias) skulle bli utkastad från synagogan."},{"book":"Johannes","chapter":"9","verse":"23","text":"Det var därför hans föräldrar svarade: ”Han är gammal nog, fråga honom själv.”"},{"book":"Johannes","chapter":"9","verse":"24","text":"Då kallade de för andra gången in mannen som varit blind och sade till honom: ”Svär inför Gud att säga sanningen (ge Gud ära). Vi vet (är utan tvivel, har en klar förståelse av) att den där mannen [Jesus] är en syndare.”"},{"book":"Johannes","chapter":"9","verse":"25","text":"Han svarade: ”Om han är en syndare eller inte det vet jag inte, men en sak vet jag: Jag var förut blind, men nu kan jag se!”"},{"book":"Johannes","chapter":"9","verse":"26","text":"Då frågade de honom igen: ”Vad gjorde han med dig, hur öppnade han dina ögon?”"},{"book":"Johannes","chapter":"9","verse":"27","text":"Han svarade: ”Jag har redan berättat men ni lyssnar inte på mig. Varför vill ni höra det igen, är det för att ni också vill bli hans lärjungar?”"},{"book":"Johannes","chapter":"9","verse":"28","text":"Då öste de skällsord (glåpord, grova smädelser) över honom och sade: ”Du är lärjunge till den där, men vi är Mose lärjungar."},{"book":"Johannes","chapter":"9","verse":"29","text":"Vi vet med säkerhet att Gud har talat med Mose, men den där [Jesus], vet vi inte varifrån han kommer.”"},{"book":"Johannes","chapter":"9","verse":"30","text":"Mannen svarade: ”Det är konstigt (det märkliga), här är en som har öppnat mina ögon, och ni vet inte varifrån han kommer!"},{"book":"Johannes","chapter":"9","verse":"31","text":"Vi vet att Gud inte lyssnar på syndare, men om någon väljer att frukta Gud (i vördnadsfull tillbedjan) och väljer att göra hans vilja, då hör Gud honom."},{"book":"Johannes","chapter":"9","verse":"32","text":"Aldrig tidigare (från tidsålderns början) har man hört att någon har öppnat ögonen på en som var född blind. [Det finns inget exempel i GT på en blind som blivit helad.]"},{"book":"Johannes","chapter":"9","verse":"33","text":"Om denne man inte var nära (ständigt vid sidan av, från) Gud skulle han inte kunna göra någonting [som detta].”"},{"book":"Johannes","chapter":"9","verse":"34","text":"De svarade: ”Du var född helt i synd (från huvud till fot), och du ska undervisa oss?” De kastade ut honom [från platsen där de samlats, och senare också från synagogan, se 9:22]."},{"book":"Johannes","chapter":"9","verse":"35","text":"Jesus hörde att de hade kastat ut honom, och när han hade hittat honom sade han: ”Tror du på Människosonen?” [Människosonen är ett messianskt begrepp som identifierar Jesus med Gud själv, se Dan 7:13. I Jesu samtid var Människosonen en titel på Gud själv.]"},{"book":"Johannes","chapter":"9","verse":"36","text":"Han svarade: ”Vem är han Herre, så att jag kan tro på honom?”"},{"book":"Johannes","chapter":"9","verse":"37","text":"Jesus sade till honom: ”Du har sett honom och det är han som talar med dig just nu.”"},{"book":"Johannes","chapter":"9","verse":"38","text":"Då bekände (ropade, sade) han: ”Jag tror, Herre.” Och han tillbad honom (böjde sig i ödmjukhet, föll på knä, kysste bildligt i vördnad Jesu hand)."},{"book":"Johannes","chapter":"9","verse":"39","text":"Jesus sade: ”Till en dom [för att predika Guds sanning, vara som en skiljedomare mellan dem som tror på mig och dem som inte tror] har jag kommit i världen, för att de som inte ser ska se och för att de som ser ska bli blinda.”"},{"book":"Johannes","chapter":"9","verse":"40","text":"Några av fariséerna som var med honom hörde detta och sade: ”Vi är inte blinda, eller hur?”"},{"book":"Johannes","chapter":"9","verse":"41","text":"Jesus svarade dem: ”Om ni var blinda skulle ni inte ha någon synd, men eftersom ni säger att ni ser, finns er synd kvar.”"}]}