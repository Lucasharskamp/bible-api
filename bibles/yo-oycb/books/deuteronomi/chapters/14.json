{"data":[{"book":"Deuteronomi","chapter":"14","verse":"1","text":"Ọmọ Olúwa Ọlọ́run yín ni ẹ̀yin jẹ́: nítorí náà, ẹ má ṣe ya ara yín ní abẹ. Ẹ má ṣe gé irun iwájú orí yín nítorí òkú."},{"book":"Deuteronomi","chapter":"14","verse":"2","text":"Nítorí pé ènìyàn mímọ́ ní ẹ jẹ́ fún Olúwa Ọlọ́run yín, nínú gbogbo ènìyàn tí ó wà lórí ilẹ̀ ayé, Ọlọ́run ti yàn yín láti jẹ́ ìṣúra iyebíye rẹ̀."},{"book":"Deuteronomi","chapter":"14","verse":"3","text":"Ẹ má ṣe jẹ ohun ìríra kankan."},{"book":"Deuteronomi","chapter":"14","verse":"4","text":"Àwọn wọ̀nyí ni ẹranko tí ẹ lè máa jẹ: màlúù, àgùntàn àti ewúrẹ́,"},{"book":"Deuteronomi","chapter":"14","verse":"5","text":"àgbọ̀nrín, èsúró, etu, àgóró, ẹfọ̀n, ìgalà àti àgùntàn igbó."},{"book":"Deuteronomi","chapter":"14","verse":"6","text":"Ẹ lè jẹ gbogbo ẹranko tí pátákò ẹsẹ̀ rẹ̀ kì í ṣe méjì tí ó sì tún jẹ àpọ̀jẹ."},{"book":"Deuteronomi","chapter":"14","verse":"7","text":"Síbẹ̀síbẹ̀ nínú gbogbo ẹran tí ń jẹ àpọ̀jẹ tí ó sì tún ya pátákò ẹsẹ̀ tí ẹ kò gbọdọ̀ jẹ ni: ìbákasẹ, ehoro, àti ẹranko tí ó dàbí ehoro tí ń gbé inú àpáta. Bí ó tilẹ̀ jẹ́ pé wọ́n jẹ àpọ̀jẹ, ṣùgbọ́n wọn kò la pátákò ẹsẹ̀, a kà wọ́n sí àìmọ́ fún yín."},{"book":"Deuteronomi","chapter":"14","verse":"8","text":"Ẹlẹ́dẹ̀ jẹ́ àìmọ́; bí ó tilẹ̀ jẹ́ pé ó ya pátákò ẹsẹ̀, kì í jẹ àpọ̀jẹ, ẹ kò gbọdọ̀ jẹ ẹran rẹ̀, ẹ kò sì gbọdọ̀ fọwọ́ kan òkú rẹ̀."},{"book":"Deuteronomi","chapter":"14","verse":"9","text":"Nínú gbogbo ẹ̀dá alààyè tí ń gbé inú omi, ẹ lè jẹ èyíkéyìí tí ó ní lẹbẹ àti ìpẹ́."},{"book":"Deuteronomi","chapter":"14","verse":"10","text":"Ṣùgbọ́n èyíkéyìí tí kò bá ní lẹbẹ àti ìpẹ́, ẹ má ṣe jẹ ẹ́, nítorí pé àìmọ́ ni wọ́n jẹ́ fún yín."},{"book":"Deuteronomi","chapter":"14","verse":"11","text":"Ẹ lè jẹ ẹyẹ tí ó bá mọ́."},{"book":"Deuteronomi","chapter":"14","verse":"12","text":"Ṣùgbọ́n ìwọ̀nyí ní ẹ kò gbọdọ̀ jẹ: idì, igún, àkàlà,"},{"book":"Deuteronomi","chapter":"14","verse":"13","text":"onírúurú àṣá àti àṣá alátagbà,"},{"book":"Deuteronomi","chapter":"14","verse":"14","text":"onírúurú ẹyẹ ìwò,"},{"book":"Deuteronomi","chapter":"14","verse":"15","text":"ògòǹgò, òwìwí, pẹ́pẹ́yẹdò àti onírúurú àwòdì,"},{"book":"Deuteronomi","chapter":"14","verse":"16","text":"onírúurú òwìwí,"},{"book":"Deuteronomi","chapter":"14","verse":"17","text":"òwìwí ọ̀dàn, àkàlà, ìgò,"},{"book":"Deuteronomi","chapter":"14","verse":"18","text":"àkọ̀, òòdẹ̀, onírúurú ẹyẹ odò mìíràn, atọ́ka àti àdán."},{"book":"Deuteronomi","chapter":"14","verse":"19","text":"Àti gbogbo kòkòrò tí ń fò tí wọ́n ń kọ́wọ̀ọ́ rìn jẹ́ aláìmọ́ fun un yín, ẹ má ṣe jẹ wọ́n."},{"book":"Deuteronomi","chapter":"14","verse":"20","text":"Ṣùgbọ́n ẹ lè jẹ èyíkéyìí ẹ̀dá abìyẹ́ tí ó bá mọ́."},{"book":"Deuteronomi","chapter":"14","verse":"21","text":"Ẹ má ṣe jẹ ohun tí ó ti kú sílẹ̀. Ẹ lè fún àwọn àjèjì tí ń gbé ní èyíkéyìí nínú ìlú yín. Òun lè jẹ ẹ́ tàbí kí ẹ tà á fún àwọn àjèjì. Ṣùgbọ́n ènìyàn mímọ́ fún Olúwa Ọlọ́run yín ni ẹ̀yin jẹ́."},{"book":"Deuteronomi","chapter":"14","verse":"22","text":"Ẹ rí i dájú pé ẹ̀ ń fi ìdákan nínú mẹ́wàá nínú ìre oko yín lọ́dọọdún pamọ́ sí apá kan."},{"book":"Deuteronomi","chapter":"14","verse":"23","text":"Ẹ jẹ ìdámẹ́wàá oúnjẹ yín, wáìnì tuntun, òróró, àti àkọ́bí àwọn màlúù yín àti ewúrẹ́ ẹ yín, níwájú Olúwa Ọlọ́run yín, ní ibi tí yóò yàn bí ibùgbé orúkọ rẹ̀. Kí ẹ lè kọ́ bí a ṣé ń bu ọlá fún Olúwa Ọlọ́run yín nígbà gbogbo."},{"book":"Deuteronomi","chapter":"14","verse":"24","text":"Bí ibẹ̀ bá jì tí Olúwa Ọlọ́run rẹ sì ti bùkún fún ọ, tí o kò sì le ru àwọn ìdámẹ́wàá rẹ (nítorí pé ibi tí Olúwa yóò yàn láti fi orúkọ rẹ̀ sí jìnnà jù)."},{"book":"Deuteronomi","chapter":"14","verse":"25","text":"Ẹ pààrọ̀ àwọn ìdámẹ́wàá yín sí owó, ẹ mú owó náà lọ sí ibi tí Olúwa yóò yàn."},{"book":"Deuteronomi","chapter":"14","verse":"26","text":"Fi owó náà ra ohunkóhun tí o bá fẹ́, màlúù, àgùntàn, wáìnì, tàbí ọtí líle, tàbí ohunkóhun tí o bá fẹ́. Kí ìwọ àti ìdílé rẹ sì jẹ ẹ́ níwájú Olúwa níbẹ̀ kí ẹ sì máa yọ̀."},{"book":"Deuteronomi","chapter":"14","verse":"27","text":"Ẹ má ṣe gbàgbé àwọn Lefi tí ó ń gbé nì ìlú yín, nítorí pé wọn kò ní ìpín kan tàbí ogún kan tí í ṣe tiwọn."},{"book":"Deuteronomi","chapter":"14","verse":"28","text":"Ní òpin ọdún mẹ́ta mẹ́ta, ẹ̀yin yóò mú gbogbo ìdámẹ́wàá ìre oko àwọn ọdún náà, kí ẹ kó wọn jọ ní ìlú yín."},{"book":"Deuteronomi","chapter":"14","verse":"29","text":"Kí àwọn Lefi (tí kò ní ìpín tàbí ogún tiwọn) àti àwọn àjèjì, àwọn aláìní baba, àti àwọn opó tí ń gbé ìlú yín lè wá, kí wọn sì jẹ kí wọn sì yó, kí Olúwa Ọlọ́run rẹ le è bùkún fún ọ, nínú gbogbo iṣẹ́ ọwọ́ rẹ."}]}