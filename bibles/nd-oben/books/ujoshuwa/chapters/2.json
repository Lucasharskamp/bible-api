{"data":[{"book":"UJoshuwa","chapter":"2","verse":"1","text":"UJoshuwa indodana kaNuni wasethumela inhloli ezimbili ngasese zisuka eShithima. Wathi kuzo, “Hambani liyehlola ilizwe lakhona, ikakhulu iJerikho.” Ngakho zahamba zayangena endlini yesifebe esithiwa nguRahabi, zahlala khona."},{"book":"UJoshuwa","chapter":"2","verse":"2","text":"Inkosi yaseJerikho yatshelwa ukuthi “Khangela! Abanye abantu bako-Israyeli bafike lapha ebusuku ukuzohlola ilizwe lethu.”"},{"book":"UJoshuwa","chapter":"2","verse":"3","text":"Ngakho inkosi yaseJerikho yathumela ilizwi kuRahabi yathi, “Khupha amadoda angene endlini yakho, ngoba alande ukuzohlola ilizwe lonke.”"},{"book":"UJoshuwa","chapter":"2","verse":"4","text":"Kodwa owesifazane wayethethe amadoda womabili wawafihla. Wasesithi, “Liqiniso amadoda afikile kimi, kodwa bengingazi ukuthi abevela ngaphi."},{"book":"UJoshuwa","chapter":"2","verse":"5","text":"Kusihlwa, sesifikile isikhathi sokuvala isango ledolobho, amadoda asuke azihambela. Kangikwazi ukuthi aqonde ngaphi. Axhumeni masinyane. Engxenye lingawafica.”"},{"book":"UJoshuwa","chapter":"2","verse":"6","text":"(Kodwa wayebakhweze phezu kophahla wabafihla ngaphansi kwezinqwaba zesikusha ayesichaye ophahleni)."},{"book":"UJoshuwa","chapter":"2","verse":"7","text":"Ngakho amadoda aphuma ijumo elandela inhloli emgwaqweni oya ezibukweni leJodani, njalo athi esanda kuphuma isango lavalwa."},{"book":"UJoshuwa","chapter":"2","verse":"8","text":"Inhloli zathi zingakalali ngalobobusuku, wakhwela phezu kophahla"},{"book":"UJoshuwa","chapter":"2","verse":"9","text":"wasesithi kuzo, “Ngiyazi ukuthi uThixo uselinike lelilizwe lokuthi sonke sesehlelwe yikwesaba okukhulu ngenxa yenu, okwenza ukuthi bonke abahlala kulelilizwe babelomhedehede wokulesaba."},{"book":"UJoshuwa","chapter":"2","verse":"10","text":"Sesizwile ukuthi uThixo walenzela amanzi oLwandle Olubomvu atsha ngesikhathi liphuma eGibhithe, lalokho elakwenza kuSihoni lo-Ogi amakhosi amabili ama-Amori empumalanga yeJodani elawatshaya lawaqothula."},{"book":"UJoshuwa","chapter":"2","verse":"11","text":"Sathi sikuzwa lokho inhliziyo zethu zahle zaphela amandla njalo wonke umuntu kazabe esaba lesibindi ngenxa yenu ngoba uThixo uNkulunkulu wenu unguNkulunkulu ophezulu ezulwini laphansi emhlabeni."},{"book":"UJoshuwa","chapter":"2","verse":"12","text":"Ngakho-ke ngicela ukuthi lifunge kimi ngoThixo ukuthi lizakuba lomusa emulini yami ngoba lami ngitshengise umusa kini."},{"book":"UJoshuwa","chapter":"2","verse":"13","text":"Nginikani isiqiniseko sokuthi lizaphephisa impilo kababa lomama, abanewethu labodadewethu labo bonke abangababo, njalo lizasisindisa ekufeni.”"},{"book":"UJoshuwa","chapter":"2","verse":"14","text":"Amadoda amthembisa athi, “Ukuphila kwethu yikuphila kwenu! Ungayekela ukuveza lokho esikwenzayo sizakwenzela umusa lokwethembeka lapho uThixo esesipha ilizwe.”"},{"book":"UJoshuwa","chapter":"2","verse":"15","text":"Ngakho-ke wabehlisela phansi ngentambo baphuma ngefasitela kalokho indlu ayehlala kuyo yayingumduli munye lalowo owawugombolozele idolobho."},{"book":"UJoshuwa","chapter":"2","verse":"16","text":"Wayethe kubo, “Qondani emaqaqeni ukwenzela ukuthi abaxhuma umzila wenu bangaze balifica. Licatshe khonale okwensuku ezintathu baze baphenduke beseliqhubeka ngendlela yenu.”"},{"book":"UJoshuwa","chapter":"2","verse":"17","text":"Amadoda athi kuye, “Isifungo osifungise sona sizakuba yize"},{"book":"UJoshuwa","chapter":"2","verse":"18","text":"ngaphandle kokuthi nxa sesingena kulelilizwe sifice ubophele leliqhele elibomvu ewindini osikhuphe ngalo, njalo usulethe uyihlo lonyoko, abafowenu lemuli yakho yonke endlini yakho."},{"book":"UJoshuwa","chapter":"2","verse":"19","text":"Nxa umuntu angaphuma phandle kwendlu yakho abesesiya esitaladeni, igazi lakhe lizakuba sekhanda lakhe: kawusoze ube ngumlandu wethu. Kuye wonke oyabe ephakathi kwendlu kanye lawe, igazi lakhe lizakuba sekhanda lethu nxa angavele athintwe."},{"book":"UJoshuwa","chapter":"2","verse":"20","text":"Kodwa ungavele uveze lokhu esikwenzayo, sizabe sesikhululiwe esifungweni osifungise sona.”"},{"book":"UJoshuwa","chapter":"2","verse":"21","text":"Waphendula wathi, “Ngiyavuma, kakube njengokutsho kwenu.”"},{"book":"UJoshuwa","chapter":"2","verse":"22","text":"Bathi besuka lapho baqonda emaqaqeni lapho abahlala khona okwensuku ezintathu ababebaxhuma baze badela ukubadinga emgwaqweni wonke, basebebuyela bengababonanga."},{"book":"UJoshuwa","chapter":"2","verse":"23","text":"Ngakho-ke amadoda womabili aphindela emuva. Ehla emaqaqeni, achapha umfula, afika kuJoshuwa indodana kaNuni amtshela konke okwakwenzakele kuwo."},{"book":"UJoshuwa","chapter":"2","verse":"24","text":"Athi kuJoshuwa, “UThixo ngeqiniso uphe ilizwe lonke ezandleni zethu; bonke abantu bayathuthumela ngokwesaba, ngenxa yethu.”"}]}