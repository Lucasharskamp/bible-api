{"data":[{"book":"Akaefeso","chapter":"4","verse":"1","text":"Ne nambi napungwa kwa kabegelela Angwana, nannyopanga ntamange tela andi pankemigwe na Nnoongo ntame."},{"book":"Akaefeso","chapter":"4","verse":"2","text":"Mmaganga mabandu ba kunyenyepa, nuu na kuimbalila. Kuimbililana mmene makangweto kwa mapalano."},{"book":"Akaefeso","chapter":"4","verse":"3","text":"Nkachanange kugoya kulondana kwinu okuletigwa nu Uhuke jwa Nnoongo kundela ja tengela ejijimmeka mme pamwe."},{"book":"Akaefeso","chapter":"4","verse":"4","text":"Kubi na mmele gumwe gwa Kilisto nu Uhuke jwa Chwapi, jumwe, anda yene libi lihyobalelo limwe lyankemi Nnoongo."},{"book":"Akaefeso","chapter":"4","verse":"5","text":"Kubi na Angwana bamwe, imani jimwe nu ubaticho gumwe,"},{"book":"Akaefeso","chapter":"4","verse":"6","text":"kubi na Nnoongo jumwe benia nga Awawa ba boa abunhwamini Kilisto, benia bakamwa maengo ku bandu boa, na babi umyojo ja bandu boa."},{"book":"Akaefeso","chapter":"4","verse":"7","text":"Kila mundu kati jito apatite hupo kuboka Nnoongo tela ni kipemo chatupi Kilisto."},{"book":"Akaefeso","chapter":"4","verse":"8","text":"Anda pagalenga Majandiko,"},{"book":"Akaefeso","chapter":"4","verse":"9","text":"Apilengigwa, “Ngajenda kunani,” ibi na mana nike? Mana gakwe yene, pukutumbula ngaika mpaka pae ja nnema."},{"book":"Akaefeso","chapter":"4","verse":"10","text":"Jwenio ojwauluka pannema pano nga ojwajenda kunani ku mbengu yoa kupala autwelea nnema."},{"book":"Akaefeso","chapter":"4","verse":"11","text":"Nga ojwabapa bandu hupo, bange ngababeka babe achandundame, bange akalondoli, bange babe akatangacha Nhwalo Gwambone, bange akachungi na akaboli ba bandu abunhwamini Kilisto."},{"book":"Akaefeso","chapter":"4","verse":"12","text":"Atenda yene kupala bapanganiki bandu ba Nnoongo gambu ga liengo likummele Kilisto kupala kuchenga mmele gwa Kilisto,"},{"book":"Akaefeso","chapter":"4","verse":"13","text":"kuyene tuboa tuba pamwe kile chimwe ku imani nu kummanya Mwana jwa Nnoongo penia tuba tukomile nu kuika kulenganila andi pabi Kilisto mwene."},{"book":"Akaefeso","chapter":"4","verse":"14","text":"Tubeje kabe andi ingota, nu kutoligwa na mawimbi nu kugoloigwa na kila aina ju upepo gwa maboulo agaletigwa na bandu buwangi kupala baoyange bange kukalamuka."},{"book":"Akaefeso","chapter":"4","verse":"15","text":"Anda tulengaline ukweli ku mwojo gwa mapalano matujendekea komala mukila kilebe kunhwiki Kilisto ojwabi mutwe."},{"book":"Akaefeso","chapter":"4","verse":"16","text":"Mu ulongoi gwakwe, ipagwa yoa ya mmele ikamulana pamwe, na mmele gwoa uhyobele ipagwa yakwe. Penia kila kipagwa kikamwa liengo lyakwe telatela, mmele gwoa kola nu kukichenga mumapalano."},{"book":"Akaefeso","chapter":"4","verse":"17","text":"Kwa liina lya Angwana, nankelebuya, makatamangaje kabele andi bandu bangummanya Nnoongo, ababi na mawacho gukutokamala,"},{"book":"Akaefeso","chapter":"4","verse":"18","text":"bandu benia malango gabe gabi mulubendu. Babi kutaali na bwomi gwapanga Nnoongo magambu bummanyije Nnoongo magabu gukutokamala kwabe kukubi nkati jabe ni mitau jabe."},{"book":"Akaefeso","chapter":"4","verse":"19","text":"Bakwetije oni, ngibikibeka mungongola mbaja, angweto kutenda kila ile ya oni panga kotoka."},{"book":"Akaefeso","chapter":"4","verse":"20","text":"Nambu mangwetumwe mikibolangitije yene kunhwalo gwa Kilisto."},{"book":"Akaefeso","chapter":"4","verse":"21","text":"Ngi kipola kutenda ngannyoanga chwapi jakwe, makiba akinapunji bakwe ngammoligwa kweli ejibi mu Yesu."},{"book":"Akaefeso","chapter":"4","verse":"22","text":"Mmoligwe kuula majendo ginu mabaja ga kalakala andi mundu paula ngobo, kuula umundu gwinu gwa lolo ogualabigwe na tama yakwe yuwangi."},{"book":"Akaefeso","chapter":"4","verse":"23","text":"Mwojo gwinu na malango ginu gagalambuke kube mayono."},{"book":"Akaefeso","chapter":"4","verse":"24","text":"Nkwindange umundu nhyono ogupanganigwe ogubi andi Nnoongo, ogukilaya mukitamo cha kweli, nu kutenda gapala Nnoongo na chwapi."},{"book":"Akaefeso","chapter":"4","verse":"25","text":"Ku yene, muleke uwangi. Kila mundu apaligwa kunnenge nnyakwe kweli, magambu kila mundu kati jito ngi kipagwa cha mmele gwa Kilisto."},{"book":"Akaefeso","chapter":"4","verse":"26","text":"Anda nchimwangite, makajeketeje lilaka linu lyannyambuki kutenda malemwa, wala makatamaje ni lilaka lyoele tipi."},{"book":"Akaefeso","chapter":"4","verse":"27","text":"Makampeje Mmaja lilanga."},{"book":"Akaefeso","chapter":"4","verse":"28","text":"Ojwakiba akajiba, akajibaje kabele, nambu akamu maengo gambone kwa maboko gakwe, abe ni kilebe chu kumpe mundu nhwocho."},{"book":"Akaefeso","chapter":"4","verse":"29","text":"Malobe gangambone gakajoanikaje ngu katijinu, machoba goa malobe ginu gabe gambone nu gukujangata kabeka bange chwapi, kupala baalalange mwojo abannyoanga."},{"book":"Akaefeso","chapter":"4","verse":"30","text":"Mukunhwechuyaje Uhuke jwa Chwapi jwa Nnoongo, gambu jwenio ngi kiingi cha Nnoongo ilaya kutenda lichoba lya Nnoogo elyaika kombola bandu bakwe mankomboligwa."},{"book":"Akaefeso","chapter":"4","verse":"31","text":"Kubinia mwojo nu kuchimwa ni lilaka na manjega na matukano. Nnekange kila ubaja!"},{"book":"Akaefeso","chapter":"4","verse":"32","text":"Mmegange na mwojo gwa mbone na bina ukolelana kia, kila mundu annekekee nnyakwe andi Nnoongo apannekiinge mangweto kwa ndela ja Kilisto."}]}