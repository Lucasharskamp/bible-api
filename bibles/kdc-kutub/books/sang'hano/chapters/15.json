{"data":[{"book":"Sang'hano","chapter":"15","verse":"1","text":"Wanhu wayagwe walawa Yudea weza Antiokia na wasonga kuwafundiza wanhu wamtogole Yesu, walonga, “Honda mukomboligwe mbaka mwingile kumbi kamba Malagizo ga Musa vigalonda.”"},{"book":"Sang'hano","chapter":"15","verse":"2","text":"Paulo na Balinaba waibamilila ng'hani na hewo kwa mbuli ino, avo waitogolela Paulo na Balinaba na wanhu wayagwe wa Antiokia wachole Yelusalemu kulonga na watumigwa na wavele wa kibumbila cha wanhu wamtogole Yesu kwa sama ya mbuli ayo."},{"book":"Sang'hano","chapter":"15","verse":"3","text":"Wanhu wamtogole Yesu ako wawatuma na viwakalile ochola kubitila Foinike na Samalia, wawalongela wanhu vija wanhu haweli Wayahudi viwamtogole Imulungu, mbuli ino itenda wanhu wamtogole Yesu wadeng'helele."},{"book":"Sang'hano","chapter":"15","verse":"4","text":"Viwavikile Yelusalemu wabokeligwa na wanhu wamtogole Yesu na watumigwa na wavele, wawasimulila gose gayatendile Imulungu kubitila hewo."},{"book":"Sang'hano","chapter":"15","verse":"5","text":"Lakini wanhu wayagwe wamtogole Yesu wa kibumbila cha Mafalisayo wema walonga, “Wanhu haweli Wayahudi olondigwa wengile kumbi na kulongeligwa wagagoge Malagizo ga Musa.”"},{"book":"Sang'hano","chapter":"15","verse":"6","text":"Watumigwa na wavele waiting'hana hamoja ili kulonga mbuli iyo."},{"book":"Sang'hano","chapter":"15","verse":"7","text":"Viwagendelele ng'hani kulonga Petulo kema kalonga, “Ndugu zangu toka mwaka mujuwa Imulungu kanisagula kumwenu niwapetele Mbuli Inogile wanhu haweli Wayahudi, ili wahulike na kutogola."},{"book":"Sang'hano","chapter":"15","verse":"8","text":"Imulungu yajuwile goyogesa kila munhu, kalagusa viyawatogole wanhu haweli Wayahudi kwa kuwagwaa Loho Yang'alile kamba viyatendile kumwetu."},{"book":"Sang'hano","chapter":"15","verse":"9","text":"Imulungu hatubagule bule siye na wao, kaisunha mizoyo yao kwavija wamtogola Yesu."},{"book":"Sang'hano","chapter":"15","verse":"10","text":"Vino habali molonda kumgeza Imulungu? Vino habali molonda kuwadikwa wanahina wa Yesu mizigo mikulu? Wahenga zetu hebu siye hatudahile kuipapa."},{"book":"Sang'hano","chapter":"15","verse":"11","text":"Totogola na kukomboligwa kwa ng'hekewa ya Mndewa Yesu, kamba viili kumwao.”"},{"book":"Sang'hano","chapter":"15","verse":"12","text":"Bumbila jose da wanhu dikala tuulu viwawahulike Balinaba na Paulo osimulila mbuli zose za unzonza na vilaguso ziyatendile Imulungu kubitila wao kwa wanhu haweli Wayahudi."},{"book":"Sang'hano","chapter":"15","verse":"13","text":"Viwamambukize kusimulila, Yakobo kasonga kulonga, “Ndugu zangu, nhegelezeni!"},{"book":"Sang'hano","chapter":"15","verse":"14","text":"Simoni kasimulila vija Imulungu ichanduso viyawanogele wanhu haweli Wayahudi kwa kuwasagula wanhu kulawa kumwao wawe wake."},{"book":"Sang'hano","chapter":"15","verse":"15","text":"Mbuli zino ziigala na mbuli za watula ndagu wa Imulungu. Kamba Maandiko Gang'alile vigalonga,"},{"book":"Sang'hano","chapter":"15","verse":"16","text":"Mndewa kolonga, ‘Abaho nobwela"},{"book":"Sang'hano","chapter":"15","verse":"17","text":"Baho wanhu wayagwe wose wa mwiisi okwiza kumwangu,"},{"book":"Sang'hano","chapter":"15","verse":"18","text":"Avo viyolonga Mndewa, yatendile mbuli ino ijuwike toka mwaka.’”"},{"book":"Sang'hano","chapter":"15","verse":"19","text":"Yakobo kagendelela kulonga, “Vinikona niye, tuleke kuwagaza wanhu haweli Wayahudi ombwelela Imulungu."},{"book":"Sang'hano","chapter":"15","verse":"20","text":"Lakini tuwandikile baluwa kuwalongela waleke kuja ndiya haifaya ilavigwe nhosa kwa vinyago va imilungu, ili kuwagomesa sikuwatende ugoni, waleke kuja mnyama yabotigwe hebu kung'wa damu."},{"book":"Sang'hano","chapter":"15","verse":"21","text":"Kwavija Malagizo ga Musa gasomigwa toka mwaka mna zing'anda za kumpula Imulungu kila siku ya Kubwihila, mbuli zake zipetigwa mmabuga.”"},{"book":"Sang'hano","chapter":"15","verse":"22","text":"Abaho watumigwa na wavele na wanhu wose wamtogole Yesu ako Yelusalemu, waitogolela kusagula wanhu kulawa mdibumbila na kuwagala Antiokia hamoja na Balinaba na Paulo. Wawasagula wanhu wabili wakalile otegelezigwa ng'hani na wanhu wamtogole Yesu, wanhu wao wakala Yuda yakemigwe Balisaba na Sila."},{"book":"Sang'hano","chapter":"15","verse":"23","text":"Wawagwaa baluwa yandikigwe vino,"},{"book":"Sang'hano","chapter":"15","verse":"24","text":"Tuhulika kuna wanhu walawa kumwetu wawading'hula na kuwaleka moyo yungwayungwa kwa mbuli ziwawalongele, lakini siye hatuwatumile bule."},{"book":"Sang'hano","chapter":"15","verse":"25","text":"Avo tuiting'hana hamoja na wose tuitogolela kuwasagula wasenga na kuwatuma kumwenu. Okuwa hamoja na mbwiga zetu Balinaba na Paulo,"},{"book":"Sang'hano","chapter":"15","verse":"26","text":"wao waulava ugima wao mbuli ya sang'hano ya Mndewa Yesu Kilisito."},{"book":"Sang'hano","chapter":"15","verse":"27","text":"Avo towatuma kumwenu Yuda na Sila, onda wawalongele kwa mulomo mbuli zituwandikila."},{"book":"Sang'hano","chapter":"15","verse":"28","text":"Avo Loho Yang'alile na siye tuitogolela sikutuwadikwe mizigo iyagwe kubanza malagizo gano."},{"book":"Sang'hano","chapter":"15","verse":"29","text":"Sikumuje ndiya ilavigwe nhosa kwa vinyago va imilungu, sikumung'we damu, sikumuje nyama ya mnyama yabotigwe, muiteganye na ugoni. Motenda goya kamba mwahaleka kusang'hana mbuli zose zino. Mkale goya.”"},{"book":"Sang'hano","chapter":"15","verse":"30","text":"Viwamambukize kuwalaga, wanhu awo watumigwe wachola Antiokia, ako wawakema hamoja wanhu wamtogole Yesu, wawagwaa baluwa."},{"book":"Sang'hano","chapter":"15","verse":"31","text":"Wanhu awo viwaisomile baluwa iyo, wadeng'helela ng'hani mbuli ya usenga wa kuwagangamiza."},{"book":"Sang'hano","chapter":"15","verse":"32","text":"Yuda na Sila, wakalile watula ndagu wa Imulungu walonga nao ng'hani, wawagangamiza na kuwagela moyo."},{"book":"Sang'hano","chapter":"15","verse":"33","text":"Viwakalile kipindi kidodo, walagigwa kwa tindiwalo na wanhu wamtogole Yesu, wabwela kwa waja wawatumile."},{"book":"Sang'hano","chapter":"15","verse":"34","text":"Lakini Sila kasigala ako."},{"book":"Sang'hano","chapter":"15","verse":"35","text":"Paulo na Balinaba wakala ako Antiokia kwa kipindi kidodo, wawafundiza wanhu na kuwapetela mbuli ya Mndewa."},{"book":"Sang'hano","chapter":"15","verse":"36","text":"Hazibitile siku nyingi Paulo kamulongela Balinaba, “Tubwele tukawakagule waetu wamtogole Yesu mna gamabuga gatupetile mbuli ya Mndewa, tukawalole viwogendelela.”"},{"book":"Sang'hano","chapter":"15","verse":"37","text":"Balinaba kalonda kumsola Yohana Maluko wachole wose,"},{"book":"Sang'hano","chapter":"15","verse":"38","text":"lakini Paulo halondile wachole nayo, kwavija hakalile nao mbaka kuuhelelo wa sang'hano yao. Kwavija kabwela na kuwaleka wao ako Pamfulia."},{"book":"Sang'hano","chapter":"15","verse":"39","text":"Avo waibamilila, abaho waigola Balinaba kamsola Yohana Maluko wakwela meli wachola Kupulo."},{"book":"Sang'hano","chapter":"15","verse":"40","text":"Lakini Paulo kamsagula Sila, wanhu wa ako wamtogole Yesu wampulila ng'hekewa ya Mndewa, abaho kasegela."},{"book":"Sang'hano","chapter":"15","verse":"41","text":"Kachola Siliya na Kilikia na kuwagangamiza wanhu wamtogole Yesu mziisi azo."}]}