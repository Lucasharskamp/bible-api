{"data":[{"book":"لوقا","chapter":"24","verse":"1","text":"روز یکشنبه، صبح خیلی زود، زنها دارو و عطریاتی را که تهیه کرده بودند، با خود برداشته، به سوی مقبره رفتند."},{"book":"لوقا","chapter":"24","verse":"2","text":"وقتی به آنجا رسیدند، دیدند سنگ از جلوی مقبره به کناری غلتانیده شده است."},{"book":"لوقا","chapter":"24","verse":"3","text":"پس وارد مقبره شدند. اما پیکر عیسای خداوند را نیافتند!"},{"book":"لوقا","chapter":"24","verse":"4","text":"ایشان مات و مبهوت ایستاده، در این فکر بودند که بر سر جسد چه آمده است. ناگاه دو مرد با جامه‌هایی درخشان و خیره‌کننده، در مقابل ایشان ظاهر شدند."},{"book":"لوقا","chapter":"24","verse":"5","text":"زنان بسیار ترسیدند و آنان را تعظیم کردند."},{"book":"لوقا","chapter":"24","verse":"6","text":"او اینجا نیست! او برخاسته است! به یاد آورید سخنانی را که در جلیل به شما گفت که"},{"book":"لوقا","chapter":"24","verse":"7","text":"”پسر انسان، یعنی عیسی، می‌بایست به دست مردم گناهکار تسلیم شده، مصلوب شود و در روز سوم برخیزد!“»"},{"book":"لوقا","chapter":"24","verse":"8","text":"آنگاه زنان گفته‌های عیسی را به یاد آوردند."},{"book":"لوقا","chapter":"24","verse":"9","text":"پس با عجله از مقبره بازگشتند تا آن یازده شاگرد و سایرین را از این وقایع آگاه سازند."},{"book":"لوقا","chapter":"24","verse":"10","text":"زنانی که به سر قبر رفته بودند، عبارت بودند از مریم مجدلیه، یونا، مریم مادر یعقوب و چند زن دیگر."},{"book":"لوقا","chapter":"24","verse":"11","text":"ولی شاگردان گفته‌های زنان را هذیان پنداشتند و سخنانشان را باور نکردند."},{"book":"لوقا","chapter":"24","verse":"12","text":"اما پطرس به سوی مقبره دوید تا ببیند چه اتفاقی افتاده است. وقتی به آنجا رسید، خم شد و با دقت به داخل مقبره نگاه کرد. تنها چیزی که دید، نوارهای کفن کتانی بود که دُورِ پیکر عیسی پیچیده بودند، اما اکنون خالی بودند! او حیران و متعجب به خانه بازگشت."},{"book":"لوقا","chapter":"24","verse":"13","text":"در همان روز یکشنبه، دو نفر از پیروان عیسی به دهکدهٔ عموآس می‌رفتند که با اورشلیم حدود ده کیلومتر فاصله داشت."},{"book":"لوقا","chapter":"24","verse":"14","text":"در راه درباره وقایع چند روز گذشته گفتگو می‌کردند،"},{"book":"لوقا","chapter":"24","verse":"15","text":"که ناگهان خود عیسی از راه رسید و با آنان همراه شد."},{"book":"لوقا","chapter":"24","verse":"16","text":"اما چشمانشان بسته نگاه داشته شد تا او را نشناسند."},{"book":"لوقا","chapter":"24","verse":"17","text":"عیسی پرسید: «گویا سخت مشغول بحث هستید! موضوع گفتگویتان چیست؟»"},{"book":"لوقا","chapter":"24","verse":"18","text":"یکی از آن دو که «کلئوپاس» نام داشت، جواب داد: «تو در این شهر باید تنها کسی باشی که از وقایع چند روز اخیر بی‌خبر مانده‌ای!»"},{"book":"لوقا","chapter":"24","verse":"19","text":"عیسی پرسید: «کدام وقایع؟»"},{"book":"لوقا","chapter":"24","verse":"20","text":"اما کاهنان اعظم و سران مذهبی ما او را گرفتند و تحویل دادند تا به مرگ محکوم شده، مصلوب گردد."},{"book":"لوقا","chapter":"24","verse":"21","text":"ولی ما با امیدی فراوان، تصور می‌کردیم که او همان مسیح موعود است که ظهور کرده تا قوم اسرائیل را نجات دهد. علاوه بر اینها، حالا که سومین روز بعد از این ماجراها است،"},{"book":"لوقا","chapter":"24","verse":"22","text":"چند زن از جمع ما، با سخنان خود ما را به حیرت انداختند، زیرا آنان امروز صبح زود به مقبره رفتند،"},{"book":"لوقا","chapter":"24","verse":"23","text":"اما پیکر او را نیافتند. ایشان آمدند و به ما گفتند که فرشتگانی را دیده‌اند که به آنها گفته‌اند که او زنده است!"},{"book":"لوقا","chapter":"24","verse":"24","text":"پس چند نفر از مردان ما به سر قبر رفتند و دیدند که هر چه زنان گفته بودند، عین واقعیت بوده است، اما عیسی را ندیدند.»"},{"book":"لوقا","chapter":"24","verse":"25","text":"آنگاه عیسی به ایشان فرمود: «چقدر شما نادان هستید! چرا اینقدر برایتان دشوار است که به سخنان انبیا ایمان بیاورید؟"},{"book":"لوقا","chapter":"24","verse":"26","text":"آیا ایشان به روشنی پیشگویی نکرده‌اند که مسیح پیش از آنکه به عزت و جلال خود برسد، می‌بایست تمام این زحمات را ببیند؟»"},{"book":"لوقا","chapter":"24","verse":"27","text":"سپس تمام پیشگویی‌هایی را که درباره خودش در تورات موسی و کتابهای سایر انبیا آمده بود، برای آنان شرح داد."},{"book":"لوقا","chapter":"24","verse":"28","text":"در این هنگام به دهکده عموآس و پایان سفرشان رسیدند و عیسی خواست که به راه خود ادامه دهد."},{"book":"لوقا","chapter":"24","verse":"29","text":"اما چون هوا کم‌کم تاریک می‌شد، آن دو مرد با اصرار خواهش کردند که شب را نزد ایشان بماند. پس عیسی به خانه ایشان رفت."},{"book":"لوقا","chapter":"24","verse":"30","text":"وقتی بر سر سفره نشستند، عیسی نان را برداشت و شکرگزاری نموده، به هر یک تکه‌ای داد."},{"book":"لوقا","chapter":"24","verse":"31","text":"ناگهان چشمانشان باز شد و او را شناختند! همان لحظه عیسی ناپدید شد."},{"book":"لوقا","chapter":"24","verse":"32","text":"آن دو به یکدیگر گفتند: «دیدی وقتی در راه، مطالب کتاب آسمانی را برای ما شرح می‌داد، چگونه دلمان به تپش افتاده بود و به هیجان آمده بودیم؟»"},{"book":"لوقا","chapter":"24","verse":"33","text":"پس بی‌درنگ به اورشلیم بازگشتند و نزد آن یازده شاگرد عیسی رفتند که با سایر پیروان او گرد آمده بودند،"},{"book":"لوقا","chapter":"24","verse":"34","text":"و می‌گفتند: «خداوند حقیقتاً زنده شده است! پطرس نیز او را دیده است!»"},{"book":"لوقا","chapter":"24","verse":"35","text":"آنگاه آن دو نفر نیز ماجرای خود را تعریف کردند و گفتند که چگونه عیسی در بین راه به ایشان ظاهر شد و به چه ترتیب سر سفره، هنگام پاره کردن نان، او را شناختند."},{"book":"لوقا","chapter":"24","verse":"36","text":"در همان حال که گرم گفتگو بودند، ناگهان عیسی در میانشان ایستاد و سلام کرد."},{"book":"لوقا","chapter":"24","verse":"37","text":"اما همه وحشت کردند، چون تصور کردند که روح می‌بینند!"},{"book":"لوقا","chapter":"24","verse":"38","text":"عیسی فرمود: «چرا وحشت کرده‌اید؟ چرا شک دارید و نمی‌خواهید باور کنید که خودم هستم!"},{"book":"لوقا","chapter":"24","verse":"39","text":"به جای میخها در دستها و پایهایم نگاه کنید! می‌بینید که واقعاً خودم هستم. به من دست بزنید تا خاطرجمع شوید که من روح نیستم، چون روح گوشت و استخوان ندارد، اما همین‌طور که می‌بینید، من دارم.»"},{"book":"لوقا","chapter":"24","verse":"40","text":"در همان حال که سخن می‌گفت، دستها و پاهای خود را به ایشان نشان داد."},{"book":"لوقا","chapter":"24","verse":"41","text":"آنان شاد و حیرت‌زده بودند و نمی‌توانستند آنچه را که می‌دیدند، باور کنند."},{"book":"لوقا","chapter":"24","verse":"42","text":"آنها مقداری ماهی پخته به او دادند."},{"book":"لوقا","chapter":"24","verse":"43","text":"او نیز در برابر چشمان شگفت‌زده ایشان، آن را خورد."},{"book":"لوقا","chapter":"24","verse":"44","text":"آنگاه به ایشان فرمود: «آیا به یاد دارید که پیش از مرگم، وقتی با شما بودم، می‌گفتم که هر چه در تورات موسی و کتابهای انبیا و زبور داوود، درباره من نوشته شده است، همه باید عملی شود؟ حال، با آنچه که برای من اتفاق افتاد، همه آنها عملی شد!»"},{"book":"لوقا","chapter":"24","verse":"45","text":"آنگاه ذهنشان را باز کرد تا همهٔ پیشگویی‌های کتاب آسمانی را درک کنند."},{"book":"لوقا","chapter":"24","verse":"46","text":"سپس فرمود: «بله، از زمانهای دور، در کتابهای انبیا نوشته شده بود که مسیح موعود باید رنج و زحمت ببیند، جانش را فدا کند و روز سوم زنده شود؛"},{"book":"لوقا","chapter":"24","verse":"47","text":"و این است پیام نجاتبخشی که باید از اورشلیم به همهٔ قومها برسد: ”همه کسانی که از گناهانشان توبه کنند و به سوی من بازگردند، آمرزیده خواهند شد.“"},{"book":"لوقا","chapter":"24","verse":"48","text":"شما دیده‌اید و شاهد هستید که همه این پیشگویی‌ها واقع شده است."},{"book":"لوقا","chapter":"24","verse":"49","text":"«اینک من روح‌القُدُس را که پدرم به شما وعده داده است، بر شما خواهم فرستاد. از این رو پیش از آنکه این پیام نجاتبخش را به دیگران اعلام کنید، در اورشلیم بمانید تا روح‌القدس بیاید و شما را با قدرت الهی از عالم بالا، مجهز کند.»"},{"book":"لوقا","chapter":"24","verse":"50","text":"آنگاه عیسی ایشان را با خود تا نزدیکی «بیت‌عنیا» برد. در آنجا دستهای خود را به سوی آسمان بلند کرد و ایشان را برکت داد،"},{"book":"لوقا","chapter":"24","verse":"51","text":"و در همان حال، ایشان را ترک کرد و به آسمان بالا برده شد."},{"book":"لوقا","chapter":"24","verse":"52","text":"شاگردان او را پرستش کردند و با شادی بسیار به اورشلیم بازگشتند،"},{"book":"لوقا","chapter":"24","verse":"53","text":"و به معبد رفتند. آنان همواره در آنجا مانده، خدا را شکر و ستایش می‌کردند."}]}