{"data":[{"book":"۲-توارِیخ","chapter":"11","verse":"1","text":"جب رحبعام یروشلم پہنچا تو اُس نے یہوداہ اور بن یمین کے قبیلوں کے چیدہ چیدہ فوجیوں کو اسرائیل سے جنگ کرنے کے لئے بُلایا۔ 1,80,000 مرد جمع ہوئے تاکہ رحبعام کے لئے اسرائیل پر دوبارہ قابو پائیں۔"},{"book":"۲-توارِیخ","chapter":"11","verse":"2","text":"لیکن عین اُس وقت مردِ خدا سمعیاہ کو رب کی طرف سے پیغام ملا،"},{"book":"۲-توارِیخ","chapter":"11","verse":"3","text":"”یہوداہ کے بادشاہ رحبعام بن سلیمان اور یہوداہ اور بن یمین کے تمام افراد کو اطلاع دے،"},{"book":"۲-توارِیخ","chapter":"11","verse":"4","text":"’رب فرماتا ہے کہ اپنے بھائیوں سے جنگ مت کرنا۔ ہر ایک اپنے اپنے گھر واپس چلا جائے، کیونکہ جو کچھ ہوا ہے وہ میرے حکم پر ہوا ہے‘۔“"},{"book":"۲-توارِیخ","chapter":"11","verse":"5","text":"رحبعام کا دار الحکومت یروشلم رہا۔ یہوداہ میں اُس نے ذیل کے شہروں کی قلعہ بندی کی:"},{"book":"۲-توارِیخ","chapter":"11","verse":"6","text":"بیت لحم، عیطام، تقوع،"},{"book":"۲-توارِیخ","chapter":"11","verse":"7","text":"بیت صور، سوکہ، عدُلام،"},{"book":"۲-توارِیخ","chapter":"11","verse":"8","text":"جات، مریسہ، زیف،"},{"book":"۲-توارِیخ","chapter":"11","verse":"9","text":"ادورائیم، لکیس، عزیقہ،"},{"book":"۲-توارِیخ","chapter":"11","verse":"10","text":"صُرعہ، ایالون اور حبرون۔ یہوداہ اور بن یمین کے اِن قلعہ بند شہروں کو"},{"book":"۲-توارِیخ","chapter":"11","verse":"11","text":"مضبوط کر کے رحبعام نے ہر شہر پر افسر مقرر کئے۔ اُن میں اُس نے خوراک، زیتون کے تیل اور مَے کا ذخیرہ کر لیا"},{"book":"۲-توارِیخ","chapter":"11","verse":"12","text":"اور ساتھ ساتھ اُن میں ڈھالیں اور نیزے بھی رکھے۔ اِس طرح اُس نے اُنہیں بہت مضبوط بنا کر یہوداہ اور بن یمین پر اپنی حکومت محفوظ کر لی۔"},{"book":"۲-توارِیخ","chapter":"11","verse":"13","text":"گو امام اور لاوی تمام اسرائیل میں بکھرے رہتے تھے توبھی اُنہوں نے رحبعام کا ساتھ دیا۔"},{"book":"۲-توارِیخ","chapter":"11","verse":"14","text":"اپنی چراگاہوں اور ملکیت کو چھوڑ کر وہ یہوداہ اور یروشلم میں آباد ہوئے، کیونکہ یرُبعام اور اُس کے بیٹوں نے اُنہیں امام کی حیثیت سے رب کی خدمت کرنے سے روک دیا تھا۔"},{"book":"۲-توارِیخ","chapter":"11","verse":"15","text":"اُن کی جگہ اُس نے اپنے ذاتی امام مقرر کئے جو اونچی جگہوں پر کے مندروں کو سنبھالتے ہوئے بکرے کے دیوتاؤں اور بچھڑے کے بُتوں کی خدمت کرتے تھے۔"},{"book":"۲-توارِیخ","chapter":"11","verse":"16","text":"لاویوں کی طرح تمام قبیلوں کے بہت سے ایسے لوگ یہوداہ میں منتقل ہوئے جو پورے دل سے رب اسرائیل کے خدا کے طالب رہے تھے۔ وہ یروشلم آئے تاکہ رب اپنے باپ دادا کے خدا کو قربانیاں پیش کر سکیں۔"},{"book":"۲-توارِیخ","chapter":"11","verse":"17","text":"یہوداہ کی سلطنت نے ایسے لوگوں سے تقویت پائی۔ وہ رحبعام بن سلیمان کے لئے تین سال تک مضبوطی کا سبب تھے، کیونکہ تین سال تک یہوداہ داؤد اور سلیمان کے اچھے نمونے پر چلتا رہا۔"},{"book":"۲-توارِیخ","chapter":"11","verse":"18","text":"رحبعام کی شادی محلت سے ہوئی جو یریموت اور ابی خیل کی بیٹی تھی۔ یریموت داؤد کا بیٹا اور ابی خیل اِلیاب بن یسّی کی بیٹی تھی۔"},{"book":"۲-توارِیخ","chapter":"11","verse":"19","text":"محلت کے تین بیٹے یعوس، سمریاہ اور زہم پیدا ہوئے۔"},{"book":"۲-توارِیخ","chapter":"11","verse":"20","text":"بعد میں رحبعام کی معکہ بنت ابی سلوم سے شادی ہوئی۔ اِس رشتے سے چار بیٹے ابیاہ، عتّی، زیزا اور سلومیت پیدا ہوئے۔"},{"book":"۲-توارِیخ","chapter":"11","verse":"21","text":"رحبعام کی 18 بیویاں اور 60 داشتائیں تھیں۔ اِن کے کُل 28 بیٹے اور 60 بیٹیاں پیدا ہوئیں۔ لیکن معکہ بنت ابی سلوم رحبعام کو سب سے زیادہ پیاری تھی۔"},{"book":"۲-توارِیخ","chapter":"11","verse":"22","text":"اُس نے معکہ کے پہلوٹھے ابیاہ کو اُس کے بھائیوں کا سربراہ بنا دیا اور مقرر کیا کہ یہ بیٹا میرے بعد بادشاہ بنے گا۔"},{"book":"۲-توارِیخ","chapter":"11","verse":"23","text":"رحبعام نے اپنے بیٹوں سے بڑی سمجھ داری کے ساتھ سلوک کیا، کیونکہ اُس نے اُنہیں الگ الگ کر کے یہوداہ اور بن یمین کے پورے قبائلی علاقے اور تمام قلعہ بند شہروں میں بسا دیا۔ ساتھ ساتھ وہ اُنہیں کثرت کی خوراک اور بیویاں مہیا کرتا رہا۔"}]}