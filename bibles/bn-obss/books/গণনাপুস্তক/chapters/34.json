{"data":[{"book":"গণনা পুস্তক","chapter":"34","verse":"1","text":"সদাপ্রভু মোশিকে বললেন,"},{"book":"গণনা পুস্তক","chapter":"34","verse":"2","text":"“ইস্রায়েলীদের আদেশ দাও, তাদের বলো, ‘যখন তোমরা কনানে প্রবেশ করবে, যে দেশ তোমাদের স্বত্বাধিকাররূপে বণ্টন করা হবে, তার সীমানা হবে এইরকম:"},{"book":"গণনা পুস্তক","chapter":"34","verse":"3","text":"“ ‘তোমাদের দক্ষিণপ্রান্তের সীমানা হবে, ইদোমের সীমানা বরাবর, সীন মরুভূমির কিছুটা অংশ। পূর্বপ্রান্তে, তোমাদের দক্ষিণ দিকের সীমানা শুরু হবে মরুসাগরের প্রান্তভাগ থেকে।"},{"book":"গণনা পুস্তক","chapter":"34","verse":"4","text":"বৃশ্চিক গিরিপথের দক্ষিণভাগ অতিক্রম করে, সীন পর্যন্ত গিয়ে তা কাদেশ-বর্ণেয়ের দক্ষিণ দিক পর্যন্ত বিস্তৃত হবে। তারপরে তা হৎসর-অদর পর্যন্ত গিয়ে অস্‌মোন পর্যন্ত যাবে।"},{"book":"গণনা পুস্তক","chapter":"34","verse":"5","text":"সেখানে বেঁকে গিয়ে মিশরের ওয়াদি ও ভূমধ্যসাগরের প্রান্তে গিয়ে সংযুক্ত হবে।"},{"book":"গণনা পুস্তক","chapter":"34","verse":"6","text":"তোমাদের পশ্চিম প্রান্তের সীমানা হবে ভূমধ্যসাগরের উপকুলভাগ। এই হবে তোমাদের পশ্চিম সীমানা।"},{"book":"গণনা পুস্তক","chapter":"34","verse":"7","text":"তোমাদের উত্তরপ্রান্তের সীমানার জন্য, ভূমধ্যসাগর থেকে হোর পর্বত"},{"book":"গণনা পুস্তক","chapter":"34","verse":"8","text":"এবং হোর পর্বত থেকে লেবো-হমাৎ পর্যন্ত সরলরেখা বরাবর হবে। তারপর সীমানা সদাদ পর্যন্ত গিয়ে,"},{"book":"গণনা পুস্তক","chapter":"34","verse":"9","text":"সিফ্রোণ হয়ে হৎসর-ঐনন পর্যন্ত বিস্তৃত হবে। এই হবে তোমাদের উত্তর সীমানা।"},{"book":"গণনা পুস্তক","chapter":"34","verse":"10","text":"তোমাদের পূর্ব প্রান্তের সীমানার জন্য হৎসর-ঐনন থেকে শফাম পর্যন্ত সরলরেখা বরাবর হবে।"},{"book":"গণনা পুস্তক","chapter":"34","verse":"11","text":"সীমানা শফাম থেকে নিচে ঐনের পূর্বপ্রান্তে রিব্লা পর্যন্ত যাবে; সেখান থেকে গালীল সাগরের পূর্ব প্রান্তের ঢাল বরাবর বিস্তৃত হবে।"},{"book":"গণনা পুস্তক","chapter":"34","verse":"12","text":"তারপর সীমানা জর্ডন বরাবর নেমে গিয়ে মরুসাগরে শেষ হবে।"},{"book":"গণনা পুস্তক","chapter":"34","verse":"13","text":"মোশি ইস্রায়েলীদের নির্দেশ দিলেন, “এই দেশের স্বত্বাধিকার গুটিকাপাতের মাধ্যমে বণ্টন করে অধিকার করবে। সদাপ্রভু আদেশ দিয়েছেন যে সাড়ে নয় গোষ্ঠীকে এই ভূমি দান করা হবে,"},{"book":"গণনা পুস্তক","chapter":"34","verse":"14","text":"কারণ রূবেণ গোষ্ঠী, গাদ গোষ্ঠী ও মনঃশির অর্ধ গোষ্ঠীর বংশসমূহ তাদের স্বত্বাধিকার প্রাপ্ত হয়েছে।"},{"book":"গণনা পুস্তক","chapter":"34","verse":"15","text":"এই আড়াই গোষ্ঠী, সূর্যোদয় অভিমুখে, যিরীহোর সন্নিহিত জর্ডনের পূর্বপ্রান্তে তাদের, স্বত্বাধিকার লাভ করেছে।”"},{"book":"গণনা পুস্তক","chapter":"34","verse":"16","text":"সদাপ্রভু মোশিকে বললেন,"},{"book":"গণনা পুস্তক","chapter":"34","verse":"17","text":"“যে ব্যক্তিরা তোমাদের মধ্যে স্বত্বাধিকার ভাগ করবে, তাদের নাম এরকম: যাজক ইলিয়াসর ও নূনের ছেলে যিহোশূয়।"},{"book":"গণনা পুস্তক","chapter":"34","verse":"18","text":"আবার প্রত্যেক গোষ্ঠী থেকে ভূমি বিভাগের জন্য এক একজন নেতাকে সাহায্যকারী নিয়োগ করো।"},{"book":"গণনা পুস্তক","chapter":"34","verse":"19","text":"“তাদের নামগুলি হবে:"},{"book":"গণনা পুস্তক","chapter":"34","verse":"20","text":"শিমিয়োন গোষ্ঠী থেকে অম্মীহূদের ছেলে শমূয়েল।"},{"book":"গণনা পুস্তক","chapter":"34","verse":"21","text":"বিন্যামীন গোষ্ঠী থেকে কিশ্‌লোনের ছেলে ইলীদদ।"},{"book":"গণনা পুস্তক","chapter":"34","verse":"22","text":"দান গোষ্ঠীর নেতা, যগ্‌লির ছেলে বুক্কি।"},{"book":"গণনা পুস্তক","chapter":"34","verse":"23","text":"যোষেফের ছেলে মনঃশি গোষ্ঠীর নেতা, এফোদের ছেলে হন্নীয়েল।"},{"book":"গণনা পুস্তক","chapter":"34","verse":"24","text":"যোষেফের ছেলে ইফ্রয়িম গোষ্ঠীর নেতা, শিপ্তনের ছেলে কমূয়েল"},{"book":"গণনা পুস্তক","chapter":"34","verse":"25","text":"সবূলূন গোষ্ঠীর নেতা, পর্ণকের ছেলে ইলীষাফণ।"},{"book":"গণনা পুস্তক","chapter":"34","verse":"26","text":"ইষাখর গোষ্ঠীর নেতা, অস্‌সনের ছেলে পল্‌টিয়েল।"},{"book":"গণনা পুস্তক","chapter":"34","verse":"27","text":"আশের গোষ্ঠীর নেতা, শলোমির ছেলে অহীহূদ।"},{"book":"গণনা পুস্তক","chapter":"34","verse":"28","text":"নপ্তালি গোষ্ঠীর নেতা, অম্মীহূদের ছেলে পদহেল।”"},{"book":"গণনা পুস্তক","chapter":"34","verse":"29","text":"কনান দেশে ইস্রায়েলীদের মধ্যে অধিকার বিভাগ করে দিতে সদাপ্রভু এই লোকদের আদেশ দিয়েছিলেন।"}]}