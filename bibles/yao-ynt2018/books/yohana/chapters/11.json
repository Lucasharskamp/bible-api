{"data":[{"book":"Yohana","chapter":"11","verse":"1","text":"Mundu jumo jwakuŵilanjikwa che Lasalo juŵatamaga nsinda wa ku Besania ŵaliji jwakulwala. Che Maliamu ni nlumbugwe che Masa ŵatamaga nsinda ulaula."},{"book":"Yohana","chapter":"11","verse":"2","text":"Che Maliamu ju ni jwejula juŵampakesye mauta ga kununjila Ambuje Che Yesu mmakongolo ni kwasyula ni umbo syakwe. Che Lasalo mpwakwe che Maliamu ni juŵalwalaga."},{"book":"Yohana","chapter":"11","verse":"3","text":"Nipele achalumbugwe ŵalajisye utenga ku Che Yesu achitiji, “Ambuje, mbusanga gwenu junkunnonyela akulwala!”"},{"book":"Yohana","chapter":"11","verse":"4","text":"Che Yesu paŵapilikene yeleyo ŵatite, “Ulwele wo ngaummulaga che Lasalo, nambo ulwele wo ukopochele kwaligongo lya ukulu wa Akunnungu, kuti Mwana jwa Akunnungu apochele ukulu kwa litala lya ulwele wo.”"},{"book":"Yohana","chapter":"11","verse":"5","text":"Che Yesu ŵaanonyele che Masa ni che Maliamu pamo ni che Lasalo."},{"book":"Yohana","chapter":"11","verse":"6","text":"Che Yesu paŵapilikene kuti che Lasalo akulwala, ŵajonjechesye moŵa gane gaŵili ga kutama paŵaliji pala."},{"book":"Yohana","chapter":"11","verse":"7","text":"Nipele ŵaasalile ŵakulijiganya ŵao, “Tuujile sooni ku Yudea!”"},{"book":"Yohana","chapter":"11","verse":"8","text":"Ŵakulijiganya ŵao ŵaasalile, “Jwakwiganya, nganagapite moŵa gamajinji Ŵayahudi ŵasachile kummulaga ni maganga, kwachichi nkusaka tuujile sooni kweleko?”"},{"book":"Yohana","chapter":"11","verse":"9","text":"Che Yesu ŵajanjile, “Ana ngati gapali masaa likumi ni gaŵili ga muusi? Mundu ajendaga muusi ngaakombola kulikuŵala pakuŵa akuliwona lilanguka lya pachilambo chi."},{"book":"Yohana","chapter":"11","verse":"10","text":"Nambo mundu ajendaga chilo chalikuŵale pakuŵa lilanguka nganilipagwa.”"},{"book":"Yohana","chapter":"11","verse":"11","text":"Che Yesu paŵamasile kuŵecheta yeleyo ŵaasalile, “Mbusanga jwetu che Lasalo agonile, nambo uneji chinyaule kukunjimusya.”"},{"book":"Yohana","chapter":"11","verse":"12","text":"Ŵakulijiganya ŵao ŵansalile, “Ambuje iŵaga agonile chalame.”"},{"book":"Yohana","chapter":"11","verse":"13","text":"Che Yesu ŵaŵechetaga nkati chiwa chi che Lasalo, nambo ŵakulijiganya ŵao ŵaganisyaga kuti che Lasalo agonile."},{"book":"Yohana","chapter":"11","verse":"14","text":"Nipele Che Yesu ŵaasalile pangasisa kuti, “Che Lasalo ajasiche,"},{"book":"Yohana","chapter":"11","verse":"15","text":"nambo kwa ligongo lyenu ngusengwa, pakuŵa nganima kweleko, kuti ŵanyamwe nkulupilile. Sambano tujaule kwa jwelejo.”"},{"book":"Yohana","chapter":"11","verse":"16","text":"Che Tomasi jwakuŵilanjikwa Maŵila, ŵaasalile achinjakwe, “Ni uweji tujaule pamo ni Jwakwiganya kuti tukawe pamo nawo!”"},{"book":"Yohana","chapter":"11","verse":"17","text":"Nipele, Che Yesu paŵaiche kweleko, ŵachisimene chiilu chi che Lasalo chili mwilembe kwa moŵa ncheche."},{"book":"Yohana","chapter":"11","verse":"18","text":"Nsinda wa ku Besania waŵandichile ku Yelusalemu mpela maili siŵili."},{"book":"Yohana","chapter":"11","verse":"19","text":"Ŵayahudi ŵajinji ŵaiche kukwatusya ntima che Masa ni che Maliamu kwa ligongo lya chiwa cha mpwao."},{"book":"Yohana","chapter":"11","verse":"20","text":"Nipele che Masa paŵapilikene kuti Che Yesu akwika, ŵajawile kukwachingamila, nambo che Maliamu ŵasigele pamusi."},{"book":"Yohana","chapter":"11","verse":"21","text":"Che Masa ŵaasalile Che Yesu, “Ambuje, nkaliji papapa pepa mpwangu ngakajasiche."},{"book":"Yohana","chapter":"11","verse":"22","text":"Nambo, namuno sambano ngumanyilila kuti chachili chose chichimwaŵende Akunnungu champe.”"},{"book":"Yohana","chapter":"11","verse":"23","text":"Che Yesu ŵansalile, “Mpwenu chasyuche.”"},{"book":"Yohana","chapter":"11","verse":"24","text":"Che Masa ŵajanjile, “Ngumanyilila kuti chachisyuka pa lyuŵa lya mbesi Akunnungu pachiŵasyusye ŵandu.”"},{"book":"Yohana","chapter":"11","verse":"25","text":"Che Yesu ŵansalile, “Uneji ndili usyusyo ni jungwapa ŵandu umi. Mundu jwakungulupilila uneji atamuno ajasikaga, chakole umi,"},{"book":"Yohana","chapter":"11","verse":"26","text":"ni mundu jwalijose jwakutama ni kungulupilila une ngajasika sooni. Uli nkugakulupilila gelego?”"},{"book":"Yohana","chapter":"11","verse":"27","text":"Che Masa ŵansalile Che Yesu, “Elo Ambuje! Ngukulupilila kuti ŵalakwe ni Kilisito, Mwana jwa Akunnungu, ŵakwika pa chilambo pano.”"},{"book":"Yohana","chapter":"11","verse":"28","text":"Che Masa paŵaŵechete yeleyo ŵajinjile nkati ni kwaŵilanga che Maliamu mlumbugwe ni kwasalila chipasipasi, “Jwakwiganya aiche ni sooni akumbilanga.”"},{"book":"Yohana","chapter":"11","verse":"29","text":"Nombe che Maliamu paŵapilikene yeleyo ŵajimwiche kwakwanguya ni kwajaulila Che Yesu."},{"book":"Yohana","chapter":"11","verse":"30","text":"Che Yesu ŵaliji nganajinjile mu nsinda, nambo ŵaliji kulakula kuŵachingamilwe ni che Masa."},{"book":"Yohana","chapter":"11","verse":"31","text":"Nipele, Ŵayahudi ŵaŵaliji nkati ali nkwatulasya ntima che Maliamu, paŵambweni che Maliamu ajimwiche ni pangakaŵa akopweche paasa, ŵaakuiye. Ŵaganisisye kuti akwaula kumalembe kukulila."},{"book":"Yohana","chapter":"11","verse":"32","text":"Nipele, che Maliamu paŵaiche paŵaliji Che Yesu pala ni paŵambweni Che Yesu, ŵatindiŵele ni kwasalila, “Ambuje, nkaliji papapa pepa mpwangu ngakajasiche!”"},{"book":"Yohana","chapter":"11","verse":"33","text":"Che Yesu paŵambweni che Maliamu ali nkulila, ni Ŵayahudi ŵaŵalongene ni che Maliamu nombe akulila, Che Yesu ŵasupwiche nnope ni kupwa ntima."},{"book":"Yohana","chapter":"11","verse":"34","text":"Nipele ŵausisye, “Ana mummisile kwapi?” Ni ŵansalile, “Ambuje, njise kunnole.”"},{"book":"Yohana","chapter":"11","verse":"35","text":"Che Yesu ŵalisile."},{"book":"Yohana","chapter":"11","verse":"36","text":"Nipele Ŵayahudi ŵatite, “Nnole yatite pakunnonyela!”"},{"book":"Yohana","chapter":"11","verse":"37","text":"Nambo ŵandu ŵane ŵatite, “Iŵaga ŵagalamisye meeso ga jwangalola jula, kwachichi nganakombola kuntenda che Lasalo anajasiche?”"},{"book":"Yohana","chapter":"11","verse":"38","text":"Nipele Che Yesu akuno ali nkusupuka sooni mu ntima mwao, ŵaiche pa lilembe. Lilembe lyene lyaliji mbugu lyaliunichikwe ni liganga."},{"book":"Yohana","chapter":"11","verse":"39","text":"Che Yesu ŵasalile, “Ngalambule liganga lyo!” Che Masa alumbugwe jwajasiche jo, ŵaasalile, “Ambuje, atandite kununga, pakuŵa atemi mwilembe moŵa ncheche!”"},{"book":"Yohana","chapter":"11","verse":"40","text":"Che Yesu ŵansalile che Masa, “Ana nganinansalila kuti mwakulupililaga chimuuwone ukulu wa Akunnungu?”"},{"book":"Yohana","chapter":"11","verse":"41","text":"Nipele ŵagalambwile liganga lila. Che Yesu ŵalolite kwinani ni ŵatite, “Atati nguntogolela pakuŵa mmwejo nkuumbilikanila."},{"book":"Yohana","chapter":"11","verse":"42","text":"None ngumanyilila kuti nkuumbilikanila moŵa gose. Nambo ŵechete yelei ligongo lyao ŵandu ŵasongangene pelepa ŵa kuti akulupilile kuti mmwejo mundumile une!”"},{"book":"Yohana","chapter":"11","verse":"43","text":"Paŵamasile kuŵecheta yeleyo, ŵaŵilasile kwaliloŵe lyekulungwa, “Che Lasalo! Nkopoche paasa!”"},{"book":"Yohana","chapter":"11","verse":"44","text":"Juŵajasiche jo ŵakopweche paasa akuno ali ataŵikwe saanda mmakongolo ni makono ni ku meeso. Che Yesu ŵaasalile ŵandu, “Mummugule, munneche ajaule.”"},{"book":"Yohana","chapter":"11","verse":"45","text":"Nipele Ŵayahudi ŵajinji ŵaŵaiche ku che Maliamu paŵaiweni yaitesile Che Yesu yo, ŵakulupilile."},{"book":"Yohana","chapter":"11","verse":"46","text":"Nambo ŵandu ŵane mwa ŵelewo ŵajawile kwa Mafalisayo ni kwasalila aila yaitesile Che Yesu."},{"book":"Yohana","chapter":"11","verse":"47","text":"Achakulu ŵambopesi ni Mafalisayo ŵausimanisye Nkungulu wekulu wa Ŵayahudi, ŵaliusisye, “Tutende chichi? Pakuŵa mundu ju akupanganya imanyisyo yejinji.Jwambopesi jwa Chiyahudi"},{"book":"Yohana","chapter":"11","verse":"48","text":"Twannekaga ajendelechele, ŵandu wose chankulupilile, ni achakulu ŵa Chiloma chaiche kukujijonanga Nyuumba jetu ja Akunnungu ni ŵandu ŵetu ni chilambo chetu.”"},{"book":"Yohana","chapter":"11","verse":"49","text":"Pelepo jumo jwao jwakuŵilanjikwa che Kayafa, chele chaka cho ŵaliji Jwambopesi Jwankulu, ŵaasalile, “Ŵanyamwe ngankumanyilila kose!"},{"book":"Yohana","chapter":"11","verse":"50","text":"Ana ngankuganisya kuti ikuŵajilwa mundu jumo ŵawile ŵandu wose, kupunda chijonanjikwe chilambo chose?”"},{"book":"Yohana","chapter":"11","verse":"51","text":"Ŵelewo nganaŵecheta yeleyo kwa kusaka kwakwe nsyene, nambo ligongo ŵaliji Jwambopesi Jwankulu chele chaka cho, ŵalondwele kuti Che Yesu chawe kwa ligongo lya ŵandu ŵa chilambo cha Ŵayahudi,"},{"book":"Yohana","chapter":"11","verse":"52","text":"sooni ngaŵa kwa Ŵayahudi pe nambo kuti ŵasonganganye pamo ŵandu ŵa Akunnungu ŵaŵapwilingene mwinemwine kuti aŵe chindu chimo."},{"book":"Yohana","chapter":"11","verse":"53","text":"Nipele kutandilila lyuŵa lyo achakulu ŵa Ŵayahudi ŵajilene kwaulaga Che Yesu."},{"book":"Yohana","chapter":"11","verse":"54","text":"Kwa yele, Che Yesu nganajendajendaga sooni kwa kulilosya pasikati ja Ŵayahudi, nambo ŵatyosile pelepo, ŵajawile kwiuto kwakuŵandikene ni lipululu, musi waukuŵilanjikwa Eflaimu. Ŵatemi kweleko pamo ni ŵakulijiganya ŵao."},{"book":"Yohana","chapter":"11","verse":"55","text":"Lyuŵa lyekulungwa lya Pasaka ja Ŵayahudi lyaŵandichile, ni ŵandu ŵajinji ŵakwesile kwaula ku Yelusalemu kuti aliswejesye kwaligongo lya kwapopelela Akunnungu, likanaŵe lyuŵa lyekulungwa lya Pasaka."},{"book":"Yohana","chapter":"11","verse":"56","text":"Nipele ŵaliji nkwasosa Che Yesu. Nombewo paŵasongangene pamo pa Nyuumba ja Akunnungu, ŵausyene, “Ana nkuganisya uli? Nkuti ngaaika ku chindimba chi?”"},{"book":"Yohana","chapter":"11","verse":"57","text":"Achakulu ŵambopesi ni Mafalisayo ŵalajisye kuti iŵaga kwana mundu jwakumanyi kwali Che Yesu, asale kuti ŵaakamule."}]}