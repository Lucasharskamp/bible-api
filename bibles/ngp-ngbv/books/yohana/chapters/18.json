{"data":[{"book":"Yohana","chapter":"18","verse":"1","text":"Yesu eze alonge ayo, niyo aita ng'ambu yo mto Keduloni, hamwenga na wanamp'hina wakwe. Hant'hu aho handaga na bustani, Yesu niyo engila Umwo hamwenga na wanap'hina wakwe."},{"book":"Yohana","chapter":"18","verse":"2","text":"Yuda, Yudya amsezenge Yesu, nakahamanya hant'hu aho kwaviya nk'hanana nyingi Yesu naakadugana na wanamp'hina wakwe uko."},{"book":"Yohana","chapter":"18","verse":"3","text":"Niyo, Yuda aguha kafyo ka watowani na wamizi kulawa kwa wakulu wa walava nt'hambiko na Mafalisayo, nokwizanao kwe ibustani. Nawanda na vimuli na magala hamwenga na vitoanilo."},{"book":"Yohana","chapter":"18","verse":"4","text":"Yesu, Kwaviya nakamanya yadya yose yakuunga yamlaile niyo awezila na kuwauza, “Mwamzungula ani?”"},{"book":"Yohana","chapter":"18","verse":"5","text":"Woho nao niyo wamhitula, “Yesu Mnazaleti!” Yesu niyo awagamba, “Ni miye.” Yuda yudya akumsezenga na kanda kakimala haguhi na woho."},{"book":"Yohana","chapter":"18","verse":"6","text":"Umwo Yesu eze awagambe, “Ni miye.” Niyo wauya kunyuma, na kugwa hasi."},{"book":"Yohana","chapter":"18","verse":"7","text":"Yesu awauza naho, “Mwamzungula ani?” Niyo wamhitula, “Yesu Mnazaleti!”"},{"book":"Yohana","chapter":"18","verse":"8","text":"Yesu niyo awagamba, “Hiwagambilani kale kugamba ni miye, haluse uneva mwanizungula miye walekeni wano watuhu wakeitile.”"},{"book":"Yohana","chapter":"18","verse":"9","text":"Nakalonga ivo vileke yadya alongaga yakelavilize, “Tate hezile hata yumwenga mwe wadya unink'hile.”"},{"book":"Yohana","chapter":"18","verse":"10","text":"Simoni Petulo andaga na bamba, niyo adisomola no kumsenga digutwi dya kulume mtumwa wa mlava nt'hambiko mkulu. Mndima uyo naaketangwa Maliko."},{"book":"Yohana","chapter":"18","verse":"11","text":"Yesu niyo amgamba Petulo, “Vuza idibamba dyako mwe yala. Togola, nise kunywela ikikombe che masulumizo anink'hile Tate?”"},{"book":"Yohana","chapter":"18","verse":"12","text":"Wadya wank'hondo wawayahudi, niyo wamgwila Yesu na kumkakiliza luzigi,"},{"book":"Yohana","chapter":"18","verse":"13","text":"naho niyo wanda kumwigala kwa Anasi. Anasi na kanda ise vyala dya Kayafa yehe andile mlava nt'hambiko mkulu mwe mwaka uwo."},{"book":"Yohana","chapter":"18","verse":"14","text":"Naho Kayafa nuyo awagambile Wayahudi kugamba, yaungigwa mnt'hu yumwenga abanike hant'hu ha want'hu wengi."},{"book":"Yohana","chapter":"18","verse":"15","text":"Simoni Petulo hamwenga na mwanamp'hina niyo wamtimila Yesu. Yudya mwanamp'hina mtuhu na kanda kamanyika kwa mlava nt'hambiko mkulu, niyo engila hamwenga na Yesu kundani hant'hu hakuduganikila ha mlava nt'hambiko mkulu."},{"book":"Yohana","chapter":"18","verse":"16","text":"Mna Petulo andaga kakimala kuse hagihi no umnango, Mna yudya mwanamp'hina mtuhu andile akamanyika na Mlava nt'hambiko mkulu niyo afosa kuse na kulonga na mvele yumwenga andile ho mnango amlekela Petulo engile kundani."},{"book":"Yohana","chapter":"18","verse":"17","text":"Yudya mvele ho mnango niyo amgamba Petulo, “Weye wi yumwenga mwa wanamp'hina wa uyu mnt'hu?”"},{"book":"Yohana","chapter":"18","verse":"18","text":"Wandima hamwenga na wamizi nawakweleza moto niyo wanda wotela Kwaviya na kunda na mp'heho. Petulo naye na kanda hamwenga na woho akotela moto."},{"book":"Yohana","chapter":"18","verse":"19","text":"Niyo mlava nt'hambiko mkulu amuuza Yesu, mwe mbuli ya wanamp'hina wakwe hamwenga na mahinizo yakwe."},{"book":"Yohana","chapter":"18","verse":"20","text":"Yesu niyo amhitula, “Nehilonga na kila mnt'hu haheina kukefisa, Lupisi wose nahihiniza mwe zinyumba nk'hulu za Mnungu hamwenga na mwe nyumba za Mnungu mdya wakuduganikila wayahudi wose naho hina idyo nilongile kwa kukefisa."},{"book":"Yohana","chapter":"18","verse":"21","text":"Ni mbwai kuniuza miye? Wauze wadya wanivile. Wauzeni yadya niwagambile, wayamanya yadya niwagambile.”"},{"book":"Yohana","chapter":"18","verse":"22","text":"Eze alonge ayo mwamizi yumwenga andile kakimala aho niyo amtowa Yesu, no kumgamba, “Togola, nivo ukumhitula mlava nt'hambiko mkulu?”"},{"book":"Yohana","chapter":"18","verse":"23","text":"Yesu amhitula, “Uneva hilonga vihiye, lagisa uwo wiihi. Mna uneva hilonga vedi, wanitoelai?”"},{"book":"Yohana","chapter":"18","verse":"24","text":"Niyo Anasi amwigala Yesu ivo akakilizwe, kwo mlava nt'hambiko mkulu uyo Kayafa."},{"book":"Yohana","chapter":"18","verse":"25","text":"Simoni naye Petulo andaga akei aaho akotela moto. Basi, niyo wamuza, “Togola, weye nawe wiyumwo mwa wanamp'hina wakwe?”"},{"book":"Yohana","chapter":"18","verse":"26","text":"Yumwenga mwa wandima wa mlava nt'hambiko mkulu yudya akantigwe idigutwi ni Petulo, amuzaga, “Togola, miye hikuwone weye kwe bustani hamwenga na uyu?”"},{"book":"Yohana","chapter":"18","verse":"27","text":"Petulo alemelaga naaho, aaho zogolo niyo dyaila,"},{"book":"Yohana","chapter":"18","verse":"28","text":"Basi, niyo wamguha Yesu kulawa kwa Kayafa, no kumwigala kwe nyumba ye kiseuta. Yandaga kilokilo, vileke wadahe kudya pasaka, hawengile mwe nyumba yo uzumbe wanase kugeligwa usavu."},{"book":"Yohana","chapter":"18","verse":"29","text":"Kwa ivo, Pilato awabasaga uko kuse no agamba, “Mna mlahowani no mnt'hu uyu?”"},{"book":"Yohana","chapter":"18","verse":"30","text":"Niyo wamhitula, “Uneva uyu hiyo Mwavu hegu hakimletile kwako.”"},{"book":"Yohana","chapter":"18","verse":"31","text":"Pilato niyo awagaba, “Hayani, mguheni nyuwe wenye, mkamsengele vikuligana ne miko yenyu.”"},{"book":"Yohana","chapter":"18","verse":"32","text":"Nevinda ivo vileke ukelavilize ulosi udya Yesu alongaga kugamba, naafe file yani."},{"book":"Yohana","chapter":"18","verse":"33","text":"Pilato niyo engila vituhu kwenyumba ikwitangwa ikulu, amwitanga Yesu na kumuza, “Hambwe weye niwe Zumbe ywa Wayahudi?”"},{"book":"Yohana","chapter":"18","verse":"34","text":"Yesu niyo amhitula, “Togola, izi ni mbuli zako hegu want'hu wakugambilaga zimbuli zangu?”"},{"book":"Yohana","chapter":"18","verse":"35","text":"Pilato niyo amhitula, “Togola, Miye ni Myahudi? Kabila dyako naho wakulu wa walava nt'hambiko wakuleta kwangu. Kubanangai?”"},{"book":"Yohana","chapter":"18","verse":"36","text":"Yesu niyo amhitula, “Useuta wangu hiyo we isi ino, Uneva Useuta wangu wandile we isi ino, wandima wangu na wanigombela nisekugeligwa mwe mikono ya Wayahudi. Mna haluse Useuta wangu hiyo wa aha.”"},{"book":"Yohana","chapter":"18","verse":"37","text":"Aho Pilato niyo amgamba, “Haluse weye wi Zumbe.”"},{"book":"Yohana","chapter":"18","verse":"38","text":"Pilato niyo amgamba, “Ikindedi ni kint'hu chani?”"},{"book":"Yohana","chapter":"18","verse":"39","text":"Mna yaungigwa miye niwakomoele mvugailwa yumwenga mwe pasaka. Haluse mwaunga niwakomoele Zumbe ywa Wayahudi?”"},{"book":"Yohana","chapter":"18","verse":"40","text":"Aho niyo wata kubongeela, “Bule! Hiyo uyo, kikomoele Balaba!” Uyo Balaba andaga mhoki wa vint'hu want'hu."}]}