{"data":[{"book":"Genesis","chapter":"10","verse":"1","text":"Тӑми Ной пŏхәт тыхәԓ тэԓәт: Сим, Хам пӑ Иафет. Ун йик йўпийән ԓыв ԋаврэмәт сэма пайәтсәт."},{"book":"Genesis","chapter":"10","verse":"2","text":"Иафет пŏхәт: Гомер, Магог, Мадай, Иаван, Фувал, Мешех пӑ Фирас."},{"book":"Genesis","chapter":"10","verse":"3","text":"Гомер пŏхәт: Аскеназ, Рифат пӑ Фогарма."},{"book":"Genesis","chapter":"10","verse":"4","text":"Иаван пŏхәт: Елиса, Фарсис, Киттим пӑ Доданим."},{"book":"Genesis","chapter":"10","verse":"5","text":"Ԓыв эԓтыԓаԓ щарәс ԉэпәӈ пӑ пухрәӈ рутәт ԓыв мўвԓаԓән уԓты питсәт, кашәӈ рут утща йасӈәӈа йис, кашәӈ мир ԓыв рутԓаԓ щирән уԓты питсәт."},{"book":"Genesis","chapter":"10","verse":"6","text":"Хам пŏхәт: Хуш, Мицраим, Фут пӑ Ханаан."},{"book":"Genesis","chapter":"10","verse":"7","text":"Хуш пŏхәт: Сева, Хавила, Савта, Раама пӑ Савтеха. Раама пŏхәт: Шева пӑ Дедан."},{"book":"Genesis","chapter":"10","verse":"8","text":"Хуш хŏԓна Нимрод пŏх тӑйәс, ԓўв мет оԓәӈ вŏԓаӈ кущайа йис."},{"book":"Genesis","chapter":"10","verse":"9","text":"Турәм Куща йэԓпийән ԓўв йурәӈ веԓпәсԓәты хуйа ус, щишән, щи йастәԓа: «Нимрод хŏрпи йурәӈ веԓпәсԓәты ху Турәм Куща йэԓпийән»."},{"book":"Genesis","chapter":"10","verse":"10","text":"Ԓўв мўвәԓән оԓәӈ вошәт усәт: Вавилон, Эрех, Аккад пӑ Халне Сеннаар мўвән."},{"book":"Genesis","chapter":"10","verse":"11","text":"Щи мўв эԓты этәс пӑ Ассур мўва мӑнәс пӑ Ниневия, Реховоф-ир пӑ Калах вош опсәс,"},{"book":"Genesis","chapter":"10","verse":"12","text":"пӑ Ресен, Ниневия пӑ Калах кўтән, опсәс, щит вŏԓаӈ вош."},{"book":"Genesis","chapter":"10","verse":"13","text":"Мицраим эԓты луд йох, анам йох, легав йох, нафтух йох,"},{"book":"Genesis","chapter":"10","verse":"14","text":"патрус йох, кафтор йох пӑ каслух йох мӑтсәт, каслух йох эԓты филистимәт йэԓԓы мӑтсәт."},{"book":"Genesis","chapter":"10","verse":"15","text":"Ханаан эԓты сэма питсәт: оԓәӈ пŏхәԓ Сидон, щӑԓта Хет,"},{"book":"Genesis","chapter":"10","verse":"16","text":"иевус йох, амор йох, гергес йох,"},{"book":"Genesis","chapter":"10","verse":"17","text":"ев йох, арк йох, син йох,"},{"book":"Genesis","chapter":"10","verse":"18","text":"арвад йох, цемар йох пӑ химаф йох. Йухәт Ханаан рутәт лакки мӑтсәт."},{"book":"Genesis","chapter":"10","verse":"19","text":"Сидон вош эԓты Герар вош пеԓа Газа вош унты Ханаан мўв кимԓәт усәт, щиԓта йэԓԓы Содом, Гоморра, Адма пӑ Цевоим вошәт пеԓа Лаша унты."},{"book":"Genesis","chapter":"10","verse":"20","text":"Щит Хам пŏхәт, рутԓаԓ щирән, йасәӈԓаԓ щирән, ԓыв уԓты мўвԓаԓән, ԓыв мирԓаԓ щирән."},{"book":"Genesis","chapter":"10","verse":"21","text":"Сим, Иафет ун йайәԓ, ԋаврэмәт ищи тӑйәс. Сим – ԓўв Евер хŏԓ пŏхәт опращ."},{"book":"Genesis","chapter":"10","verse":"22","text":"Сим пŏхәт: Елам, Ассур, Арфаксад, Луд пӑ Арам."},{"book":"Genesis","chapter":"10","verse":"23","text":"Арам пŏхәт: Уц, Хул, Гефер пӑ Маш."},{"book":"Genesis","chapter":"10","verse":"24","text":"Арфаксад Сала тӑйәс, Сала Евер тӑйәс."},{"book":"Genesis","chapter":"10","verse":"25","text":"Евер кӑт пŏх тӑйәс; итәԓ Фалек, ԓўв уԓмаԓ ишән мўв ара ортәм урәӈән щи нэмән пŏтса; кимет пŏхәԓ нэм Иоктан."},{"book":"Genesis","chapter":"10","verse":"26","text":"Иоктан тӑйәс: Алмодад, Шалеф, Хацармавеф, Иерах,"},{"book":"Genesis","chapter":"10","verse":"27","text":"Гадорам, Узал, Диклу,"},{"book":"Genesis","chapter":"10","verse":"28","text":"Овал, Авимаил, Шева,"},{"book":"Genesis","chapter":"10","verse":"29","text":"Офир, Хавила пӑ Иовав. Щит иса Иоктан пŏхәт."},{"book":"Genesis","chapter":"10","verse":"30","text":"Уԓәм лотԓаԓ Меша эԓты Сефар унты, хӑԓэвәт пеләк ун Кев унты, усәт."},{"book":"Genesis","chapter":"10","verse":"31","text":"Щит Сим эԓты мӑнәм пŏхәт рут йохԓаԓ щирән, ԓыв йасәӈԓаԓ, ԓыв мўвԓаԓ, ԓыв мирԓаԓ пиԓән."},{"book":"Genesis","chapter":"10","verse":"32","text":"Тӑми иса Ной пŏхәт эԓты мӑнәм рутәт, ԓыв рутԓаԓ пӑ мирԓаԓ щирән. Ԓыв эԓтыԓаԓ ун йик йўпийән мўв ԓŏватән мирәт лакки мӑтсәт."}]}