{"data":[{"book":"התגלות","chapter":"18","verse":"1","text":"אחרי כן ראיתי מלאך אחר יורד מן השמים. מלאך זה היה בעל סמכות גדולה וכוח רב, וזוהר כבודו האיר על כל הארץ."},{"book":"התגלות","chapter":"18","verse":"2","text":"”בבל הגדולה נפלה!“ קרא המלאך בקול אדיר. ”בבל הפכה למשכן שדים, ומחסה לרוחות טמאות ולעופות טמאים ושנואים."},{"book":"התגלות","chapter":"18","verse":"3","text":"כי כל העמים שתו מיין זנותה; מלכי הארץ זנו ונאפו איתה, וסוחרי הארץ התעשרו מחיי התענוגות, המותרות והבזבוז שניהלה.“"},{"book":"התגלות","chapter":"18","verse":"4","text":"ואז שמעתי קול אחר מן השמים: ”צאו ממנה, עמי! אל תשתתפו בחטאיה, פן תיענשו כמוה!"},{"book":"התגלות","chapter":"18","verse":"5","text":"כי חטאותיה הגיעו עד השמים, ואלוהים מוכן לשפטה על פשעיה!"},{"book":"התגלות","chapter":"18","verse":"6","text":"שלמו לה כגמולה; השיבו לה כפליים מהמעשים הרעים שעשתה לאחרים. היא מזגה כוס תמרורים לאנשים רבים – מיזגו לה אתם שתי כוסות!"},{"book":"התגלות","chapter":"18","verse":"7-8","text":"השיבו לה צער וייסורים כמידת גאוותה ותענוגותיה! כי בלבה היא מתייהרת ואומרת: ’אני מלכה שלטת – אינני אלמנה חסרת־אונים ולא אסבול צער וכאב!‘ משום כך ביום אחד היא תוכה בצער, מוות, אבל, רעב ותישרף באש, כי האלוהים השופט אותה הוא אל גיבור!“"},{"book":"התגלות","chapter":"18","verse":"9","text":"כשיביטו מלכי הארץ שזנו איתה בעשן העולה משריפתה, הם יבכו ויספדו."},{"book":"התגלות","chapter":"18","verse":"10","text":"הם יעמדו מרחוק, כי יפחדו מעינוייה, ויקראו: ”אוי לך, בבל העיר הגדולה והחזקה! ברגע אחד בא משפטך ונחרץ דינך!“"},{"book":"התגלות","chapter":"18","verse":"11","text":"סוחרי הארץ יבכו ויתאבלו עליה, כי איש לא יקנה יותר את הסחורה שייבאו באוניות."},{"book":"התגלות","chapter":"18","verse":"12","text":"היא הייתה הלקוחה הגדולה ביותר שלהם לקניית זהב, כסף, אבנים־יקרות, פנינים, בדים יקרים, ארגמן, משי, שני, עצי בושם למיניהם, כלי שנהב, כלי עץ יקרים, כלי נחושת, ברזל ושיש;"},{"book":"התגלות","chapter":"18","verse":"13","text":"קינמון, בשמים יקרים, יינות, שמן, סולת, קמח, בקר וצאן, סוסים, מרכבות, עבדים ואפילו נפשות אדם."},{"book":"התגלות","chapter":"18","verse":"14","text":"”כל הדברים היקרים שחמדת ואהבת כל־כך נלקחו ממך!“ יקראו הסוחרים. ”כל הפאר, ההדר והפינוקים אשר אהבת אבדו לך לעולמים!“"},{"book":"התגלות","chapter":"18","verse":"15","text":"הסוחרים אשר התעשרו ממנה יעמדו מרחוק, מתוך פחד ויראה מייסוריה, יתאבלו ויבכו:"},{"book":"התגלות","chapter":"18","verse":"16","text":"”אוי, העיר הגדולה והיפה, העיר שדומה לאישה עטופה באריג משובח, אדום וארגמן, ומקושטת בזהב, באבנים יקרות ובפנינים,"},{"book":"התגלות","chapter":"18","verse":"17","text":"ברגע אחד ירד כל העושר הזה לטמיון!“"},{"book":"התגלות","chapter":"18","verse":"18","text":"ובהביטם על עשנה עולה שמימה יקראו: ”היש עוד עיר גדולה כעיר הזאת?“"},{"book":"התגלות","chapter":"18","verse":"19","text":"הם יזרקו עפר על ראשם, יבכו, יספדו ויצעקו: ”אוי ואבוי לעיר הגדולה! היא העשירה את כולנו – את הסוחרים ואת יורדי־הים – ועתה, בשעה אחת הוחרבה…“"},{"book":"התגלות","chapter":"18","verse":"20","text":"גילו, השמים, שמחו על סופה! בני־אלוהים, השליחים והנביאים שמחו גם אתם, כי סוף־סוף שפט אותה אלוהים בשמכם!"},{"book":"התגלות","chapter":"18","verse":"21","text":"מלאך גיבור הרים אבן גדולה שנראתה כאבן־רחיים, השליכה בעוצמה אל תוך הים ואמר: ”כך תושלך בבל הגדולה ותיעלם לנצח!"},{"book":"התגלות","chapter":"18","verse":"22","text":"לא יישמע בקרבך קול זימרה, נגינת כינורות, חלילים וחצוצרות. לא יישמע אצלך קול מסגר בעבודתו או קול בעל־מלאכה אחר, ולא יישמע קול טחינת החיטה."},{"book":"התגלות","chapter":"18","verse":"23","text":"לעולם לא יאיר בקרבך אור מנורה; לא ייערכו אצלך יותר חגיגות־חתונה, ולא תישמענה צהלות שמחה של חתן וכלה."},{"book":"התגלות","chapter":"18","verse":"24","text":"”את אחראית לדם הנביאים, בני־האלוהים וכל אלה שנרצחו בארץ, כי דמם נמצא בך!“"}]}