{"data":[{"book":"Kumbukumbu","chapter":"20","verse":"1","text":"“Vondamuhite kuna ing'hondo kuitowa na wehi wenu, muhawona vihongwe na mituka na wanhu wengi kufosa mweye, sekemudumbe, kwaviya Mndewa Mulungu, Mulungu wenu, yoyamulavileni muna iisi ya Misili, kahabehi na mweye."},{"book":"Kumbukumbu","chapter":"20","verse":"2","text":"Mung'hali hamunakwandusa kuitowa, mkulu wa nhambiko kezakwiza kulonga na bumbila da wakalizi."},{"book":"Kumbukumbu","chapter":"20","verse":"3","text":"Na kezalonga, ‘Tegelezeni mweye Waisilaili, diyelo mohita kuna ing'hondo kwiitowa na wehi wenu. Sekemufe moyo hebu sekemudumbe hebu sekemugudemeke kwa ichimu cha wehi wenu."},{"book":"Kumbukumbu","chapter":"20","verse":"4","text":"Kwaviya Mndewa Mulungu, Mulungu wenu, kezahita hamwe na mweye kuitowa na wehi wenu kwa ichimu chenu na kumtendani muhume.’"},{"book":"Kumbukumbu","chapter":"20","verse":"5","text":"“Maabaho walangulizi wezawalongela wanhu, ‘Kuna munhu yoyose yazengile kaye na hanailimbula? Yabwele ukaye muladi sekeyadanganike kuna ing'hondo na munhu imwenga yailimbule."},{"book":"Kumbukumbu","chapter":"20","verse":"6","text":"Kuna munhu yoyose yahandile mizabibu mbali halimbule matunda yake? Yabwele ukaye muladi sekeyadanganike kuna ing'hondo na munhu imwenga yasang'hanile kaye yake."},{"book":"Kumbukumbu","chapter":"20","verse":"7","text":"Kuna mulume yoyose yafungile zengele na kahabehi kusola? Yabwele ukaye muladi sekeyadanganike kuna ing'hondo na mulume imwenga yamsole mhambe wake.’"},{"book":"Kumbukumbu","chapter":"20","verse":"8","text":"Walangulizi wezagendelela kuwalongela wanhu, ‘Kuna munhu yoyose yafile moyo na yodumba? Yabwele ukaye muladi sekeyawatende wayage wafe moyo fana yeye.’"},{"book":"Kumbukumbu","chapter":"20","verse":"9","text":"Wakulu wahakomeleza kulonga na wanhu, wezawasagula wakalizi wawalangulize wanhu."},{"book":"Kumbukumbu","chapter":"20","verse":"10","text":"“Vondamukwenukile bululu kwiitowa nawo, teng'hu weng'heni wanhu nyafasi ya tindiwalo."},{"book":"Kumbukumbu","chapter":"20","verse":"11","text":"Wene bululu ijo wahalonda tindiwalo na kwiza kumwenu, ivo wanhu wose wa umo wezakuwa watumwa wenu na kuwasang'hanileni."},{"book":"Kumbukumbu","chapter":"20","verse":"12","text":"Mbali one wanhu wa bululu ijo hawalondile tindiwalo na wosagula kuitowa, wanhu wenu wezadizunguluka bululu jawo."},{"book":"Kumbukumbu","chapter":"20","verse":"13","text":"Mndewa Mulungu, Mulungu wenu, yahadiguma bululu ijo muna yamakono yenu, muwakome kwa zele walume wose."},{"book":"Kumbukumbu","chapter":"20","verse":"14","text":"Mbali wanaake na wana na ng'ombe na chila chinhu muna dibululu, modaha kuvisola kwa ichimu chenu wenyewo na modaha kudeng'helela vinhu vomuvihokile kwa wehi wenu, viyamwing'hileni Mndewa Mulungu, Mulungu wenu."},{"book":"Kumbukumbu","chapter":"20","verse":"15","text":"Vino niivo vondamuyatendele mabululu yose yeli kutali na hayeli ya isi ino bule."},{"book":"Kumbukumbu","chapter":"20","verse":"16","text":"“Mbali vondamupate yamabululu muna iisi iyomwing'hani Mndewa Mulungu, Mulungu wenu muihazi, sekemusigaze chinhu chili na ugima chochose."},{"book":"Kumbukumbu","chapter":"20","verse":"17","text":"Wadanganizeni wanhu wose, Wahiti na Waamoli na Wakanaani na Wapelizi na Wahivi na Wayebusi, fana viyalagilize Mndewa Mulungu, Mulungu wenu."},{"book":"Kumbukumbu","chapter":"20","verse":"18","text":"Buleivo wezamfunzani kutenda vihendo vawo va kutibusa vowavitendile kwa milungu yawo, na kuwatendani mumuhasanye Mndewa Mulungu, Mulungu wenu."},{"book":"Kumbukumbu","chapter":"20","verse":"19","text":"“Mwahadizunguluka bululu kwa siku nyingi kwa kutenda ng'hondo kumwawo, sekemukanhe mibiki ya matunda kwa nhemo. Vino mibiki iyo ili muna imigunda ni wanhu mbaka muidanganize? Modaha kuja matunda ya mibiki iyo, mbali sekemuikanhe."},{"book":"Kumbukumbu","chapter":"20","verse":"20","text":"Modaha kukanha mibiki imwenga muisang'hanile kudizinga bululu mbaka mudisole."}]}