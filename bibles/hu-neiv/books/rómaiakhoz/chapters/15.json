{"data":[{"book":"Rómaiakhoz","chapter":"15","verse":"1","text":"Mi az erősek tartozunk azzal, hogy az erőtlenek erőtlenségeit hordozzuk, és ne a magunk javát keressük."},{"book":"Rómaiakhoz","chapter":"15","verse":"2","text":"Mindegyikünk az ő felebarátjának kedvezzen, annak javára és épülésére."},{"book":"Rómaiakhoz","chapter":"15","verse":"3","text":"Mert Krisztus sem önmagának kedvezett, hanem amint meg van írva: „A te gyalázóidnak gyalázásai hullottak rám.“"},{"book":"Rómaiakhoz","chapter":"15","verse":"4","text":"Mert amelyek régen megírattak, a mi tanulságunkra írattak meg, hogy béketűrés által és az Írás vigasztalása által reménységünk legyen."},{"book":"Rómaiakhoz","chapter":"15","verse":"5","text":"A béketűrés és vigasztalás Istene pedig adja meg nektek, hogy egyetértés legyen közöttetek Jézus Krisztus akarata szerint,"},{"book":"Rómaiakhoz","chapter":"15","verse":"6","text":"hogy egy szívvel és szájjal dicsőítsétek Istent, a mi Urunk Jézus Krisztus Atyját."},{"book":"Rómaiakhoz","chapter":"15","verse":"7","text":"Azért fogadjátok be egymást, amint Krisztus is befogadott minket Isten dicsőségére."},{"book":"Rómaiakhoz","chapter":"15","verse":"8","text":"Azt mondom ugyanis, hogy Jézus Krisztus szolgája lett a körülmetélkedésnek az Isten igazságáért, hogy megerősítse az atyáknak adott ígéreteket."},{"book":"Rómaiakhoz","chapter":"15","verse":"9","text":"A pogányok pedig irgalmasságáért dicsőítik Istent, amint meg van írva:"},{"book":"Rómaiakhoz","chapter":"15","verse":"10","text":"Ezt is mondja:"},{"book":"Rómaiakhoz","chapter":"15","verse":"11","text":"És ismét:"},{"book":"Rómaiakhoz","chapter":"15","verse":"12","text":"Ézsaiás pedig így szól:"},{"book":"Rómaiakhoz","chapter":"15","verse":"13","text":"A reménység Istene pedig töltsön be titeket minden örömmel és békességgel a hitben, hogy bővölködjetek a reménységben a Szentlélek ereje által."},{"book":"Rómaiakhoz","chapter":"15","verse":"14","text":"Meg vagyok pedig győződve, atyámfiai, én magam is felőletek, hogy telve vagytok minden jósággal, telve vagytok minden ismerettel, hogy egymást is képesek vagytok inteni."},{"book":"Rómaiakhoz","chapter":"15","verse":"15","text":"Merészebben is írtam nektek, atyámfiai, részben hogy emlékeztesselek titeket arra, hogy az Istentől nekem adott kegyelem által"},{"book":"Rómaiakhoz","chapter":"15","verse":"16","text":"Jézus Krisztus szolgája lettem a pogányok között, munkálkodva Isten evangéliumának ügyében, hogy a pogányok áldozata kedves és a Szentlélek által megszentelt legyen."},{"book":"Rómaiakhoz","chapter":"15","verse":"17","text":"Van azért mivel dicsekedjem a Jézus Krisztusban, az Istenre vonatkozó dolgokban."},{"book":"Rómaiakhoz","chapter":"15","verse":"18","text":"Mert nem mernék szólni semmiről sem, amit ne Krisztus cselekedett volna általam a pogányok megtérítéséért szóval és tettel,"},{"book":"Rómaiakhoz","chapter":"15","verse":"19","text":"jelek és csodák által, az Isten Lelkének ereje által: úgyhogy én Jeruzsálemtől és környékétől Illíriáig elvégeztem a Krisztus evangéliumának szolgálatát."},{"book":"Rómaiakhoz","chapter":"15","verse":"20","text":"Így tehát az a tisztességes, hogy ne ott hirdessem az evangéliumot, ahol Krisztus neve már hirdettetett, hogy ne idegen alapra építsek."},{"book":"Rómaiakhoz","chapter":"15","verse":"21","text":"Hanem amint meg van írva:"},{"book":"Rómaiakhoz","chapter":"15","verse":"22","text":"Ezért akadályoztattam is gyakran, hogy hozzátok elmenjek."},{"book":"Rómaiakhoz","chapter":"15","verse":"23","text":"Most pedig, hogy nincs már munkaterületem ezekben a tartományokban, és sok esztendő óta vágyódom, hogy elmenjek hozzátok,"},{"book":"Rómaiakhoz","chapter":"15","verse":"24","text":"ha Hispániába utazom, elmegyek hozzátok. Mert remélem, hogy átutazóban meglátlak titeket, és ti is elkísértek oda, ha előbb egy kissé felüdültem nálatok."},{"book":"Rómaiakhoz","chapter":"15","verse":"25","text":"Most pedig megyek Jeruzsálembe a szentek szolgálatára."},{"book":"Rómaiakhoz","chapter":"15","verse":"26","text":"Mert Macedónia és Akhája jónak látta, hogy a jeruzsálemi szentek szegényei részére valamit adakozzanak."},{"book":"Rómaiakhoz","chapter":"15","verse":"27","text":"Így látták jónak, de tartoznak is ezzel. Mert ha a pogányok azoknak a lelki javaiban részesültek, ők is tartoznak ezt viszonozni anyagiakkal."},{"book":"Rómaiakhoz","chapter":"15","verse":"28","text":"Azért ha ezt majd elvégeztem, és az eredményt nekik átadtam, titeket útba ejtve, megyek Hispániába."},{"book":"Rómaiakhoz","chapter":"15","verse":"29","text":"Azt pedig tudom, hogy amikor hozzátok megyek, Krisztus evangéliuma áldásának teljességével megyek."},{"book":"Rómaiakhoz","chapter":"15","verse":"30","text":"Kérlek pedig titeket, atyámfiai, a mi Urunk Jézus Krisztusra és a Lélek szerelmére, tusakodjatok velem együtt imádságotokban, én értem, Isten előtt,"},{"book":"Rómaiakhoz","chapter":"15","verse":"31","text":"hogy megszabaduljak azoktól, akik engedetlenek Júdeában, és hogy a Jeruzsálemben való szolgálatom legyen kedves a szentek előtt,"},{"book":"Rómaiakhoz","chapter":"15","verse":"32","text":"hogy örömmel menjek hozzátok Isten akaratából, és veletek együtt megújuljak."},{"book":"Rómaiakhoz","chapter":"15","verse":"33","text":"A békesség Istene pedig legyen mindnyájatokkal! Ámen."}]}