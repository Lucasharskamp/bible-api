{"data":[{"book":"Dəkəcop","chapter":"35","verse":"1","text":"Kɔ Kanu kəloku Yakuba: «Məyɛfɛ məpɛ məkɔ məndɛ Betel, məlompəs di tetek toloŋnɛ Kanu nkɛ kənawurər əm, ntɛ mənayɛksər wɛnc əm Esayu mɔ.»"},{"book":"Dəkəcop","chapter":"35","verse":"2","text":"Kɔ Yakuba oloku afum ɔn, kɔ akɔ ŋanayi kɔ nkɔn mɔ: «Nəwurɛ nu dacɔ canu cəcikəra. Nəsɔkəsnɛ, nəsəkpər yɛbɛrnɛ."},{"book":"Dəkəcop","chapter":"35","verse":"3","text":"Kəyɛfɛ k'ander, papɛrnɛ Betel. Dəndo iŋkɔcəmbər tetek toloŋnɛ Kanu nkɛ kənalok-lokər im dɔsɔk ndɛ inayi pəcuca disrɛ, a kɔ kəsol'em tɛm ntɛ inayi dɔpɔ ickɔ decikəra mɔ.»"},{"book":"Dəkəcop","chapter":"35","verse":"4","text":"Kɔ ŋasɔŋ Yakuba canu cəcikəra ncɛ cənayi ŋa dəwaca mɔ fəp, kəbəp ya dələŋəs yaŋan. Kɔ Yakuba ɛmət yi nde kətɔk kəpɔŋ kəŋkɔ kəyi Səkɛm kəsək mɔ."},{"book":"Dəkəcop","chapter":"35","verse":"5","text":"Kɔ ŋaŋkɔ. Kɔ ayekyek ŋa Kanu ŋɛŋgbəpərnɛ aka sədare səkəsək fəp, kɔ ŋantɔtam kəcəmɛ awut a Yakuba darəŋ."},{"book":"Dəkəcop","chapter":"35","verse":"6","text":"Kɔ Yakuba ŋambɛrɛ kɔ akɔ ŋanacəmɛ kɔ darəŋ mɔ fəp, kəkɔ ka Lus, ti tɔ tatɔkɔ dare da Betel, atɔf ŋa Kanaŋ."},{"book":"Dəkəcop","chapter":"35","verse":"7","text":"K'ɛncəmbər di tetek toloŋnɛ Kanu, k'ewe tofo tatɔkɔ «El-Betel», bawo difɔ Kanu kənawurər kɔ tɛm ntɛ ɛnayɛksər wɛnc mɔ."},{"book":"Dəkəcop","chapter":"35","verse":"8","text":"Kɔ Debora, wəran nwɛ ɛnadusum Rebeka mɔ, efi. K'awup kɔ Betel tantɔf, nde aŋkiri dəntɔf nŋɛ awe tewe ta «Kətɔk ka Mɛncər» mɔ."},{"book":"Dəkəcop","chapter":"35","verse":"9","text":"Kɔ Kanu kəwurər sɔ Yakuba, ntɛ ɛmbɛrɛ Padaŋ-Aram mɔ, kɔ kəmpocɛ kɔ pətɔt."},{"book":"Dəkəcop","chapter":"35","verse":"10","text":"Kɔ Kanu kəloku kɔ: «Mən'aŋwe Yakuba, mba afɔsɔw'am tewe ta Yakuba tatɔkɔ. ‹Yisrayel› ŋ'ande pacw'am oŋ.» Kɔ Kanu kəsɔŋ kɔ oŋ tewe ta Yisrayel."},{"book":"Dəkəcop","chapter":"35","verse":"11","text":"Kɔ Kanu kəloku kɔ: «In'ɔyɔnɛ Kanu nkɛ kəntam mes fəp mɔ. Məyɔnɛ wəkombəra, məla. Afum a tɔf yɛlarəm ŋɔ məndekom, abɛ ŋandewur əm dəris."},{"book":"Dəkəcop","chapter":"35","verse":"12","text":"Atɔf nŋɛ isɔŋ Abraham kɔ Siyaka mɔ, indesɔŋ əm ŋi kɔ yuruya yam kɔ məndecepər-ɛ. Indesɔŋ ŋa atɔf ŋaŋɛ.»"},{"book":"Dəkəcop","chapter":"35","verse":"13","text":"Kɔ Kanu kəmbɔlɛ kɔ day, nde kənalok-lokər kɔ mɔ."},{"book":"Dəkəcop","chapter":"35","verse":"14","text":"Kɔ Yakuba ɛncəmbər tasar da kəfo kaŋkɔ Kanu kənalok-lokər kɔ mɔ. K'oloŋər pi member kɔ moro mɔbɔy teta kəpusɛ ka pi Kanu."},{"book":"Dəkəcop","chapter":"35","verse":"15","text":"Kɔ Yakuba ɔsɔŋ tofo tatɔkɔ tewe ta Betel35.15  Betel  CəHebəre = «Kəlɔ ka Kanu», nde Kanu kənalok-lokər kɔ mɔ."},{"book":"Dəkəcop","chapter":"35","verse":"16","text":"Yakuba ɛyɛfɛ Betel kɔ afum ɔn. Ŋanawak kəbɔlɛ sɔ kəbɛrɛ ka Efrata, kɔ Rasɛl oŋkom, kəkom kəcuy."},{"book":"Dəkəcop","chapter":"35","verse":"17","text":"Eyi pəcuy pa kəkom kaŋkɔ, kɔ wəbaŋ kɔn wan oloku: «Ta mənesɛ, bawo məsɔtɔ sɔ wan wərkun!»"},{"book":"Dəkəcop","chapter":"35","verse":"18","text":"Ntɛ Rasɛl encfi mɔ, k'ewe wan wəkakɔ Bɛn-Oni35.18  Bɛn-Oni CəHebəre = «wan wəka pucuy» . Mba kɔ kas ewe kɔ Beŋyamin35.18  Beŋyamin CəHebəre = «Wan wəka kəca kətɔt» ."},{"book":"Dəkəcop","chapter":"35","verse":"19","text":"Kɔ Rasɛl efi. K'awup kɔ nde dɔpɔ da Efrata, nde Betlɛhɛm."},{"book":"Dəkəcop","chapter":"35","verse":"20","text":"Kɔ Yakuba ɛncəmbər tasar nde kufu ka Rasɛl, tasar papɔkɔ ɛnacəmbər kufu ka Rasɛl mɔ, pɔsɔrɔyi di haŋ mɔkɔ."},{"book":"Dəkəcop","chapter":"35","verse":"21","text":"Kɔ Yakuba ɔŋkɔ, pəcəmbər abal nde Mikədal-Edɛr takəroŋ."},{"book":"Dəkəcop","chapter":"35","verse":"22","text":"Ntɛ Yakuba eyi atɔf ŋaŋɔkɔ mɔ, kɔ Ruben ɔŋkɔ pəfəntərər Bilha wəlakɔ ka papa kɔn, kɔ Yakuba ɛncərɛ ti."},{"book":"Dəkəcop","chapter":"35","verse":"23","text":"Awut a Leya: Ruben coco ca Yakuba, Simeyɔŋ, Lewy, Yuda, Isakar, kɔ Sabulon."},{"book":"Dəkəcop","chapter":"35","verse":"24","text":"Awut a Rasɛl: Isifu kɔ Beŋyamin."},{"book":"Dəkəcop","chapter":"35","verse":"25","text":"Awut a Bilha, wəmarəs ka Rasɛl: Dan kɔ Naftali."},{"book":"Dəkəcop","chapter":"35","verse":"26","text":"Awut a Silpa, wəmarəs ka Leya: Kadu kɔ Asɛr. Awut a Yakuba ŋanayi akakɔ, aŋɛ ɛnakom Padaŋ-Aram mɔ."},{"book":"Dəkəcop","chapter":"35","verse":"27","text":"Kɔ Yakuba ender kas Siyaka kəsək, nde Mamre, nde Kiriyat Harba, nde pəyɔnɛ Hɛbərɔŋ mɔ, a kɔ Abraham kɔ Siyaka ŋanayi decikəra mɔ."},{"book":"Dəkəcop","chapter":"35","verse":"28","text":"Kəwon ka Siyaka doru kənasɔtɔ meren tasar tin kɔ wəco camət maas (180)."},{"book":"Dəkəcop","chapter":"35","verse":"29","text":"K'eŋgbiŋ kifir. K'efi, k'ɔnɔŋkəl atem ɔn akɔ ŋanafi mɔ, Siyaka ɛnasikər, doru dɛtəŋnɛ kɔ. K'awut ɔn Esayu kɔ Yakuba ŋawup kɔ."}]}