{"data":[{"book":"lūkaḥ","chapter":"6","verse":"1","text":"acarañca parvvaṇo dvitīyadināt paraṁ prathamaviśrāmavāre śasyakṣetreṇa yīśorgamanakāle tasya śiṣyāḥ kaṇiśaṁ chittvā kareṣu marddayitvā khāditumārebhire|"},{"book":"lūkaḥ","chapter":"6","verse":"2","text":"tasmāt kiyantaḥ phirūśinastānavadan viśrāmavāre yat karmma na karttavyaṁ tat kutaḥ kurutha?"},{"book":"lūkaḥ","chapter":"6","verse":"3","text":"yīśuḥ pratyuvāca dāyūd tasya saṅginaśca kṣudhārttāḥ kiṁ cakruḥ sa katham īśvarasya mandiraṁ praviśya"},{"book":"lūkaḥ","chapter":"6","verse":"4","text":"ye darśanīyāḥ pūpā yājakān vinānyasya kasyāpyabhojanīyāstānānīya svayaṁ bubhaje saṅgibhyopi dadau tat kiṁ yuṣmābhiḥ kadāpi nāpāṭhi?"},{"book":"lūkaḥ","chapter":"6","verse":"5","text":"paścāt sa tānavadat manujasuto viśrāmavārasyāpi prabhu rbhavati|"},{"book":"lūkaḥ","chapter":"6","verse":"6","text":"anantaram anyaviśrāmavāre sa bhajanagehaṁ praviśya samupadiśati| tadā tatsthāne śuṣkadakṣiṇakara ekaḥ pumān upatasthivān|"},{"book":"lūkaḥ","chapter":"6","verse":"7","text":"tasmād adhyāpakāḥ phirūśinaśca tasmin doṣamāropayituṁ sa viśrāmavāre tasya svāsthyaṁ karoti naveti pratīkṣitumārebhire|"},{"book":"lūkaḥ","chapter":"6","verse":"8","text":"tadā yīśusteṣāṁ cintāṁ viditvā taṁ śuṣkakaraṁ pumāṁsaṁ provāca, tvamutthāya madhyasthāne tiṣṭha|"},{"book":"lūkaḥ","chapter":"6","verse":"9","text":"tasmāt tasmin utthitavati yīśustān vyājahāra, yuṣmān imāṁ kathāṁ pṛcchāmi, viśrāmavāre hitam ahitaṁ vā, prāṇarakṣaṇaṁ prāṇanāśanaṁ vā, eteṣāṁ kiṁ karmmakaraṇīyam?"},{"book":"lūkaḥ","chapter":"6","verse":"10","text":"paścāt caturdikṣu sarvvān vilokya taṁ mānavaṁ babhāṣe, nijakaraṁ prasāraya; tatastena tathā kṛta itarakaravat tasya hastaḥ svasthobhavat|"},{"book":"lūkaḥ","chapter":"6","verse":"11","text":"tasmāt te pracaṇḍakopānvitā yīśuṁ kiṁ kariṣyantīti parasparaṁ pramantritāḥ|"},{"book":"lūkaḥ","chapter":"6","verse":"12","text":"tataḥ paraṁ sa parvvatamāruhyeśvaramuddiśya prārthayamānaḥ kṛtsnāṁ rātriṁ yāpitavān|"},{"book":"lūkaḥ","chapter":"6","verse":"13","text":"atha dine sati sa sarvvān śiṣyān āhūtavān teṣāṁ madhye"},{"book":"lūkaḥ","chapter":"6","verse":"14","text":"pitaranāmnā khyātaḥ śimon tasya bhrātā āndriyaśca yākūb yohan ca philip barthalamayaśca"},{"book":"lūkaḥ","chapter":"6","verse":"15","text":"mathiḥ thomā ālphīyasya putro yākūb jvalantanāmnā khyātaḥ śimon"},{"book":"lūkaḥ","chapter":"6","verse":"16","text":"ca yākūbo bhrātā yihūdāśca taṁ yaḥ parakareṣu samarpayiṣyati sa īṣkarīyotīyayihūdāścaitān dvādaśa janān manonītān kṛtvā sa jagrāha tathā prerita iti teṣāṁ nāma cakāra|"},{"book":"lūkaḥ","chapter":"6","verse":"17","text":"tataḥ paraṁ sa taiḥ saha parvvatādavaruhya upatyakāyāṁ tasthau tatastasya śiṣyasaṅgho yihūdādeśād yirūśālamaśca soraḥ sīdonaśca jaladhe rodhaso jananihāśca etya tasya kathāśravaṇārthaṁ rogamuktyarthañca tasya samīpe tasthuḥ|"},{"book":"lūkaḥ","chapter":"6","verse":"18","text":"amedhyabhūtagrastāśca tannikaṭamāgatya svāsthyaṁ prāpuḥ|"},{"book":"lūkaḥ","chapter":"6","verse":"19","text":"sarvveṣāṁ svāsthyakaraṇaprabhāvasya prakāśitatvāt sarvve lokā etya taṁ spraṣṭuṁ yetire|"},{"book":"lūkaḥ","chapter":"6","verse":"20","text":"paścāt sa śiṣyān prati dṛṣṭiṁ kutvā jagāda, he daridrā yūyaṁ dhanyā yata īśvarīye rājye vo'dhikārosti|"},{"book":"lūkaḥ","chapter":"6","verse":"21","text":"he adhunā kṣudhitalokā yūyaṁ dhanyā yato yūyaṁ tarpsyatha; he iha rodino janā yūyaṁ dhanyā yato yūyaṁ hasiṣyatha|"},{"book":"lūkaḥ","chapter":"6","verse":"22","text":"yadā lokā manuṣyasūno rnāmaheto ryuṣmān ṛृtīyiṣyante pṛthak kṛtvā nindiṣyanti, adhamāniva yuṣmān svasamīpād dūrīkariṣyanti ca tadā yūyaṁ dhanyāḥ|"},{"book":"lūkaḥ","chapter":"6","verse":"23","text":"svarge yuṣmākaṁ yatheṣṭaṁ phalaṁ bhaviṣyati, etadarthaṁ tasmin dine prollasata ānandena nṛtyata ca, teṣāṁ pūrvvapuruṣāśca bhaviṣyadvādinaḥ prati tathaiva vyavāharan|"},{"book":"lūkaḥ","chapter":"6","verse":"24","text":"kintu hā hā dhanavanto yūyaṁ sukhaṁ prāpnuta| hanta paritṛptā yūyaṁ kṣudhitā bhaviṣyatha;"},{"book":"lūkaḥ","chapter":"6","verse":"25","text":"iha hasanto yūyaṁ vata yuṣmābhiḥ śocitavyaṁ roditavyañca|"},{"book":"lūkaḥ","chapter":"6","verse":"26","text":"sarvvailākai ryuṣmākaṁ sukhyātau kṛtāyāṁ yuṣmākaṁ durgati rbhaviṣyati yuṣmākaṁ pūrvvapuruṣā mṛṣābhaviṣyadvādinaḥ prati tadvat kṛtavantaḥ|"},{"book":"lūkaḥ","chapter":"6","verse":"27","text":"he śrotāro yuṣmabhyamahaṁ kathayāmi, yūyaṁ śatruṣu prīyadhvaṁ ye ca yuṣmān dviṣanti teṣāmapi hitaṁ kuruta|"},{"book":"lūkaḥ","chapter":"6","verse":"28","text":"ye ca yuṣmān śapanti tebhya āśiṣaṁ datta ye ca yuṣmān avamanyante teṣāṁ maṅgalaṁ prārthayadhvaṁ|"},{"book":"lūkaḥ","chapter":"6","verse":"29","text":"yadi kaścit tava kapole capeṭāghātaṁ karoti tarhi taṁ prati kapolam anyaṁ parāvarttya sammukhīkuru punaśca yadi kaścit tava gātrīyavastraṁ harati tarhi taṁ paridheyavastram api grahītuṁ mā vāraya|"},{"book":"lūkaḥ","chapter":"6","verse":"30","text":"yastvāṁ yācate tasmai dehi, yaśca tava sampattiṁ harati taṁ mā yācasva|"},{"book":"lūkaḥ","chapter":"6","verse":"31","text":"parebhyaḥ svān prati yathācaraṇam apekṣadhve parān prati yūyamapi tathācarata|"},{"book":"lūkaḥ","chapter":"6","verse":"32","text":"ye janā yuṣmāsu prīyante kevalaṁ teṣu prīyamāṇeṣu yuṣmākaṁ kiṁ phalaṁ? pāpilokā api sveṣu prīyamāṇeṣu prīyante|"},{"book":"lūkaḥ","chapter":"6","verse":"33","text":"yadi hitakāriṇa eva hitaṁ kurutha tarhi yuṣmākaṁ kiṁ phalaṁ? pāpilokā api tathā kurvvanti|"},{"book":"lūkaḥ","chapter":"6","verse":"34","text":"yebhya ṛṇapariśodhasya prāptipratyāśāste kevalaṁ teṣu ṛṇe samarpite yuṣmākaṁ kiṁ phalaṁ? punaḥ prāptyāśayā pāpīlokā api pāpijaneṣu ṛṇam arpayanti|"},{"book":"lūkaḥ","chapter":"6","verse":"35","text":"ato yūyaṁ ripuṣvapi prīyadhvaṁ, parahitaṁ kuruta ca; punaḥ prāptyāśāṁ tyaktvā ṛṇamarpayata, tathā kṛte yuṣmākaṁ mahāphalaṁ bhaviṣyati, yūyañca sarvvapradhānasya santānā iti khyātiṁ prāpsyatha, yato yuṣmākaṁ pitā kṛtaghnānāṁ durvṭattānāñca hitamācarati|"},{"book":"lūkaḥ","chapter":"6","verse":"36","text":"ata eva sa yathā dayālu ryūyamapi tādṛśā dayālavo bhavata|"},{"book":"lūkaḥ","chapter":"6","verse":"37","text":"aparañca parān doṣiṇo mā kuruta tasmād yūyaṁ doṣīkṛtā na bhaviṣyatha; adaṇḍyān mā daṇḍayata tasmād yūyamapi daṇḍaṁ na prāpsyatha; pareṣāṁ doṣān kṣamadhvaṁ tasmād yuṣmākamapi doṣāḥ kṣamiṣyante|"},{"book":"lūkaḥ","chapter":"6","verse":"38","text":"dānānidatta tasmād yūyaṁ dānāni prāpsyatha, varañca lokāḥ parimāṇapātraṁ pradalayya sañcālya proñcālya paripūryya yuṣmākaṁ kroḍeṣu samarpayiṣyanti; yūyaṁ yena parimāṇena parimātha tenaiva parimāṇena yuṣmatkṛte parimāsyate|"},{"book":"lūkaḥ","chapter":"6","verse":"39","text":"atha sa tebhyo dṛṣṭāntakathāmakathayat, andho janaḥ kimandhaṁ panthānaṁ darśayituṁ śaknoti? tasmād ubhāvapi kiṁ gartte na patiṣyataḥ?"},{"book":"lūkaḥ","chapter":"6","verse":"40","text":"guroḥ śiṣyo na śreṣṭhaḥ kintu śiṣye siddhe sati sa gurutulyo bhavituṁ śaknoti|"},{"book":"lūkaḥ","chapter":"6","verse":"41","text":"aparañca tvaṁ svacakṣuुṣi nāsām adṛṣṭvā tava bhrātuścakṣuṣi yattṛṇamasti tadeva kutaḥ paśyami?"},{"book":"lūkaḥ","chapter":"6","verse":"42","text":"svacakṣuṣi yā nāsā vidyate tām ajñātvā, bhrātastava netrāt tṛṇaṁ bahiḥ karomīti vākyaṁ bhrātaraṁ kathaṁ vaktuṁ śaknoṣi? he kapaṭin pūrvvaṁ svanayanāt nāsāṁ bahiḥ kuru tato bhrātuścakṣuṣastṛṇaṁ bahiḥ karttuṁ sudṛṣṭiṁ prāpsyasi|"},{"book":"lūkaḥ","chapter":"6","verse":"43","text":"anyañca uttamastaruḥ kadāpi phalamanuttamaṁ na phalati, anuttamataruśca phalamuttamaṁ na phalati kāraṇādataḥ phalaistaravo jñāyante|"},{"book":"lūkaḥ","chapter":"6","verse":"44","text":"kaṇṭakipādapāt kopi uḍumbaraphalāni na pātayati tathā śṛgālakolivṛkṣādapi kopi drākṣāphalaṁ na pātayati|"},{"book":"lūkaḥ","chapter":"6","verse":"45","text":"tadvat sādhuloko'ntaḥkaraṇarūpāt subhāṇḍāgārād uttamāni dravyāṇi bahiḥ karoti, duṣṭo lokaścāntaḥkaraṇarūpāt kubhāṇḍāgārāt kutsitāni dravyāṇi nirgamayati yato'ntaḥkaraṇānāṁ pūrṇabhāvānurūpāṇi vacāṁsi mukhānnirgacchanti|"},{"book":"lūkaḥ","chapter":"6","verse":"46","text":"aparañca mamājñānurūpaṁ nācaritvā kuto māṁ prabho prabho iti vadatha?"},{"book":"lūkaḥ","chapter":"6","verse":"47","text":"yaḥ kaścin mama nikaṭam āgatya mama kathā niśamya tadanurūpaṁ karmma karoti sa kasya sadṛśo bhavati tadahaṁ yuṣmān jñāाpayāmi|"},{"book":"lūkaḥ","chapter":"6","verse":"48","text":"yo jano gabhīraṁ khanitvā pāṣāṇasthale bhittiṁ nirmmāya svagṛhaṁ racayati tena saha tasyopamā bhavati; yata āplāvijalametya tasya mūle vegena vahadapi tadgehaṁ lāḍayituṁ na śaknoti yatastasya bhittiḥ pāṣāṇopari tiṣṭhati|"},{"book":"lūkaḥ","chapter":"6","verse":"49","text":"kintu yaḥ kaścin mama kathāḥ śrutvā tadanurūpaṁ nācarati sa bhittiṁ vinā mṛृdupari gṛhanirmmātrā samāno bhavati; yata āplāvijalamāgatya vegena yadā vahati tadā tadgṛhaṁ patati tasya mahat patanaṁ jāyate|"}]}