{"data":[{"book":"Matayo","chapter":"10","verse":"1","text":"Awo Yesu n’ayita abayigirizwa be ekkumi n’ababiri, ne bajja gy’ali n’abawa obuyinza okugobanga baddayimooni, n’okuwonyanga buli ndwadde n’okukozimba ebya buli ngeri."},{"book":"Matayo","chapter":"10","verse":"2","text":"Amannya g’abayigirizwa ekkumi n’ababiri ge gano:"},{"book":"Matayo","chapter":"10","verse":"3","text":"Firipo; ne Battolomaayo;"},{"book":"Matayo","chapter":"10","verse":"4","text":"ne Simooni, Omukananaayo; ne Yuda Isukalyoti, eyalya mu Yesu olukwe."},{"book":"Matayo","chapter":"10","verse":"5","text":"Abo ekkumi n’ababiri Yesu n’abatuma ng’abalagira nti: “Temugenda eri bannamawanga wadde mu kibuga ky’Abasamaliya."},{"book":"Matayo","chapter":"10","verse":"6","text":"Naye mugende eri abaana ba Isirayiri, endiga za Katonda ezaabula."},{"book":"Matayo","chapter":"10","verse":"7","text":"Mugende mubabuulire nti, ‘Obwakabaka obw’omu ggulu busembedde.’"},{"book":"Matayo","chapter":"10","verse":"8","text":"Muwonye abalwadde, muzuukize abafu, mulongoose abagenge, era mugobe ne baddayimooni. Muweereddwa buwa nammwe muwenga buwa."},{"book":"Matayo","chapter":"10","verse":"9","text":"“Temubanga na zaabu oba ffeeza wadde ekikomo mu nkoba zammwe,"},{"book":"Matayo","chapter":"10","verse":"10","text":"wadde ensawo ey’oku mugongo, wadde essaati ebbiri, wadde omugogo gw’engatto omulala, wadde omuggo. Kubanga omukozi asaanira okuweebwa eby’okumuyamba."},{"book":"Matayo","chapter":"10","verse":"11","text":"Buli kibuga oba kyalo mwe mutuukanga, munoonyengamu amaka g’omuntu asaanidde, musulenga omwo okutuusa lwe mulivaayo."},{"book":"Matayo","chapter":"10","verse":"12","text":"Bwe muyingiranga mu nnyumba mubeeyanjulire, amaka ago mugalagenga okwagala kwammwe."},{"book":"Matayo","chapter":"10","verse":"13","text":"Amaka ago bwe gabanga ag’abantu abasaanidde, emirembe gyammwe ginaabeeranga ku bo, naye bwe gatabanga bwe gatyo emirembe gyammwe ginaabaddiranga."},{"book":"Matayo","chapter":"10","verse":"14","text":"Buli atabasembezenga wadde okuwuliriza ebigambo byammwe, bwe mubanga muva mu kibuga ekyo oba mu nnyumba eyo, mukunkumulanga enfuufu10:14 Omuntu okukunkumulira omulala enfuufu y’ebigere bye, kaali kabonero akaakolebwanga Abafalisaayo nga bava mu bitundu bannamawanga gye baabeeranga, ebyalowoozebwanga okuba ebitali birongoofu. ey’oku bigere byammwe."},{"book":"Matayo","chapter":"10","verse":"15","text":"Ddala ddala mbagamba nti ensi ya Sodomu ne Ggomola ziriweebwa ekibonerezo ku lunaku olw’okusalirako omusango ekirigumiikirizika okukira ekibuga ekyo oba amaka ago."},{"book":"Matayo","chapter":"10","verse":"16","text":"“Laba mbatuma ng’endiga mu misege. Noolwekyo mubeere bagezigezi ng’emisota, era abataliiko kya kunenyezebwa ng’amayiba."},{"book":"Matayo","chapter":"10","verse":"17","text":"Mwekuume abantu! Kubanga balibawaayo eri enkiiko z’Abakadde, ne mu makuŋŋaaniro gaabwe, ne babakuba emigo."},{"book":"Matayo","chapter":"10","verse":"18","text":"Mulitwalibwa mu maaso ga bagavana ne bakabaka ku lwange, okuba abajulirwa eri bo n’abannaggwanga."},{"book":"Matayo","chapter":"10","verse":"19","text":"Bwe muweebwangayo, temweraliikiriranga kye munaawoza, kubanga kinaabaweebwanga mu kiseera ekyo."},{"book":"Matayo","chapter":"10","verse":"20","text":"Kubanga si mmwe mugenda okwogera wabula Omwoyo wa Kitammwe y’alyogerera mu mmwe!"},{"book":"Matayo","chapter":"10","verse":"21","text":"“Owooluganda aliwaayo muganda we okuttibwa era n’abazadde baliwaayo abaana baabwe okuttibwa. Abaana nabo balyefuukira bazadde baabwe ne babatta."},{"book":"Matayo","chapter":"10","verse":"22","text":"Mulikyayibwa abantu bonna olw’erinnya lyange. Naye oyo aligumiikiriza okutuuka ku nkomerero alirokolebwa."},{"book":"Matayo","chapter":"10","verse":"23","text":"Bwe babayigganyanga mu kibuga ekimu muddukirenga mu kirala! Ddala ddala mbagamba nti muliba temunnabuna bibuga bya Isirayiri, Omwana w’Omuntu n’ajja."},{"book":"Matayo","chapter":"10","verse":"24","text":"“Omuyigirizwa tasinga amusomesa, so n’omuddu tasinga mukama we."},{"book":"Matayo","chapter":"10","verse":"25","text":"Kirungi omuyigirizwa okuba ng’omusomesa we, n’omuddu okuba nga mukama we. Obanga nnannyinimu ayitibwa Beeruzebuli, tekisingawo nnyo ku b’omu nju ye."},{"book":"Matayo","chapter":"10","verse":"26","text":"“Noolwekyo temubatyanga. Teri kyakisibwa ekitalimanyibwa, era tewali kyakwekebwa ekitalizuulibwa."},{"book":"Matayo","chapter":"10","verse":"27","text":"Buli kye mbabuulira mu kizikiza mukyogereranga mu musana, na buli kye mbagamba mu kaama, nakyo mukyasanguzanga waggulu ku nnyumba."},{"book":"Matayo","chapter":"10","verse":"28","text":"Era temubatyanga abo abatta omubiri kubanga tebasobola kutta mwoyo! Naye mutyenga oyo yekka, ayinza okuzikiriza byombi omwoyo n’omubiri mu ggeyeena."},{"book":"Matayo","chapter":"10","verse":"29","text":"Enkazaluggya ebbiri tezigula sente emu? Naye tewali n’emu ku zo eyinza okuttibwa nga Kitammwe tamanyi."},{"book":"Matayo","chapter":"10","verse":"30","text":"Era buli luviiri oluli ku mitwe gyammwe lwabalibwa."},{"book":"Matayo","chapter":"10","verse":"31","text":"Kale temweraliikiriranga kubanga mmwe muli ba muwendo munene eri Kitammwe okusinga enkazaluggya ennyingi."},{"book":"Matayo","chapter":"10","verse":"32","text":"“Buli muntu alinjatulira mu maaso g’abantu, nange ndimwatulira mu maaso ga Kitange ali mu ggulu."},{"book":"Matayo","chapter":"10","verse":"33","text":"Na buli muntu alinneegaanira mu maaso g’abantu, nange ndimwegaanira mu maaso ga Kitange ali mu ggulu."},{"book":"Matayo","chapter":"10","verse":"34","text":"“Temulowooza nti najja okuleeta emirembe ku nsi! Sajja kuleeta mirembe wabula ekitala."},{"book":"Matayo","chapter":"10","verse":"35","text":"Kubanga najja okwawukanya"},{"book":"Matayo","chapter":"10","verse":"36","text":"Abalabe b’omuntu banaabanga ba mu nju ye.’"},{"book":"Matayo","chapter":"10","verse":"37","text":"“Oyo ayagala kitaawe oba nnyina okusinga Nze tansaanira, n’oyo ayagala mutabani we oba muwala we okusinga Nze naye tansaanira."},{"book":"Matayo","chapter":"10","verse":"38","text":"N’oyo ateetikkenga musaalaba gwe n’angoberera tansaanira."},{"book":"Matayo","chapter":"10","verse":"39","text":"Omuntu ayagala ennyo obulamu bwe alibufiirwa, naye alifiirwa obulamu bwe ku lwange, alibulokola."},{"book":"Matayo","chapter":"10","verse":"40","text":"“Buli abasembeza, aba asembezezza Nze, ate asembeza Nze aba asembezezza oyo eyantuma."},{"book":"Matayo","chapter":"10","verse":"41","text":"Oyo asembeza nnabbi mu linnya lya nnabbi, alifuna empeera y’emu nga nnabbi. Era buli anaasembezanga omuntu omutuukirivu mu linnya ly’omuntu omutuukirivu, alifuna empeera y’emu ng’ey’omutuukirivu."},{"book":"Matayo","chapter":"10","verse":"42","text":"Ddala ddala mbagamba nti buli aliwa omu ku baana bano abato egiraasi y’amazzi agannyogoga olw’erinnya ly’omuyigiriza talirema kuweebwa mpeera ye.”"}]}