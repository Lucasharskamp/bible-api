{"data":[{"book":"Masenyi Dɔnxɔɛ","chapter":"9","verse":"1","text":"«Isirayilakae wo wo tuli mati. To lɔxɔɛ wo na sigafe Yurudɛn nan igiride. Wo fama nɛ sie ragide naxee gbo wo bɛ, e sɛnbɛ dangi wo ra. Wo fa e xa taae tongo naxee tɛtɛ itexi han."},{"book":"Masenyi Dɔnxɔɛ","chapter":"9","verse":"2","text":"Wo fama Anaki xa die nan masɔtɔde, mixi sɛnbɛmae naxee gbangbalan, wo naxee kolon a fanyi ra. Wo bara a mɛ, e a falama, ‹Nde nɔma tide Anaki xa die ya i?›"},{"book":"Masenyi Dɔnxɔɛ","chapter":"9","verse":"3","text":"Wo nɔma a kolonde yakɔsi, a wo Marigi Alatala na a ɲɛrɛfe wo ya ra, alɔ tɛ naxan se birin kanama. A tan nan yati e halakima, a e xa fe magoro wo ya xɔri. Wo e kerima nɛ, wo e birin halakima nɛ alɔ wo Marigi Alatala a masenxi wo bɛ ki naxɛ."},{"book":"Masenyi Dɔnxɔɛ","chapter":"9","verse":"4","text":"Wo Marigi Alatala na e keri wo ya ra tɛmui naxɛ, wo naxa wo yɛtɛ matɔxɔ de han wo xa a fala, ‹Alatala na a xɛɛxi muxu yi bɔxi masɔtɔxi muxu xa tinxinyi saabui ra.› E xa fe kobi raba na a toxi Alatala e kerixi beenun wo xa be li."},{"book":"Masenyi Dɔnxɔɛ","chapter":"9","verse":"5","text":"Wo naxa a maɲɔxun de a wo be sɔtɔxi wo xa tinxinyi nun wo xa fanyi nan ma. Alatala yi sie kerima e xa yuge kobi nan ma, a man xa natɛ rakamali a naxan tongo wo babae Iburahima, Isiyaga, nun Yaxuba bɛ."},{"book":"Masenyi Dɔnxɔɛ","chapter":"9","verse":"6","text":"Wo xa a kolon wo xa tinxinyi xa mu a niyaxi wo Marigi Alatala yi bɔxi fanyi soxi wo yi ra a xa findi wo gbe ra. Ɲama xurutare nan na wo ra.»"},{"book":"Masenyi Dɔnxɔɛ","chapter":"9","verse":"7","text":"«Wo xa wo ratu a ma wo wo Marigi Alatala raxɔnɔ ki naxɛ gbengberenyi ma. Wo naxa nɛɛmu wo keli lɔxɔɛ ma Misira, han wo so lɔxɔɛ be, wo nu xurutareɲa rabama nɛ wo Marigi Alatala ra."},{"book":"Masenyi Dɔnxɔɛ","chapter":"9","verse":"8","text":"Wo Alatala raxɔnɔ nɛ Xorebe geya fari han a naxa wa wo faxafe."},{"book":"Masenyi Dɔnxɔɛ","chapter":"9","verse":"9","text":"N to te geya fari alako n xa walaxɛ gɛmɛ daaxi tongo naxan findi saatɛ ra Alatala nun won tan tagi, n naxa yanyi tongo naani nun kɔɛ tongo naani raba geya fari, n mu taami don, n mu ye fan min."},{"book":"Masenyi Dɔnxɔɛ","chapter":"9","verse":"10","text":"Alatala naxa yi walaxɛ gɛmɛ daaxi firinyie so n yi ra, a naxan sɛbɛ a xɔnyɛ ra. Alatala naxan fala wo bɛ tɛ tagi, wo nu malanxi lɔxɔɛ naxɛ geya fari, na birin sɛbɛxi walaxɛ ma.»"},{"book":"Masenyi Dɔnxɔɛ","chapter":"9","verse":"11","text":"«Yi yanyi tongo naani nun yi kɔɛ tongo naani dangi xanbi, Alatala naxa yi walaxɛ gɛmɛ daaxi firinyi so n yi ra naxan findi saatɛ ra."},{"book":"Masenyi Dɔnxɔɛ","chapter":"9","verse":"12","text":"Alatala naxa a fala n bɛ, ‹Keli, i xa goro mafuren barima i xa ɲama i naxan naminixi Misira bɔxi ra, e bara yangoe belebele raba, e bara e ba kira ma n naxan masen e bɛ, e bara kuye yailan wure raxunuxi ra.›"},{"book":"Masenyi Dɔnxɔɛ","chapter":"9","verse":"13","text":"Alatala man naxa yi masen n bɛ, ‹N bara a to yi ɲama, ɲama xurutare na a ra."},{"book":"Masenyi Dɔnxɔɛ","chapter":"9","verse":"14","text":"Keli be, n xa e halaki, n xa e xili ɲɔn duniɲa ma. N i mafindima ɲama gbegbe ra naxan sɛnbɛ gbo, e man wuya, dangi boore ɲama ra.›"},{"book":"Masenyi Dɔnxɔɛ","chapter":"9","verse":"15","text":"N naxa goro geya fari, naxan nu luxi alɔ a na tɛ nan tagi, na walaxɛ firinyie suxuxi n yi ra, Ala xa saatɛ sɛbɛxi naxee ma."},{"book":"Masenyi Dɔnxɔɛ","chapter":"9","verse":"16","text":"Na tɛmui n naxa a to wo bara yunubi fe raba wo Marigi Alatala ra. Wo ninge yailan wure raxunuxi ra. Wo wo ba kira ma Alatala naxan masen wo bɛ."},{"book":"Masenyi Dɔnxɔɛ","chapter":"9","verse":"17","text":"N naxa yi walaxɛ gɛmɛ daaxi firinyie suxu n bɛlɛxɛ firinyi ra, n fa e wɔlɛ, e naxa ibɔɔ wo ya xɔri.»"},{"book":"Masenyi Dɔnxɔɛ","chapter":"9","verse":"18","text":"«N naxa bira bɔxi Alatala ya i alɔ n naxan naba a singe. N naxa lu naa yanyi tongo naani nun kɔɛ tongo naani, n mu taami don, n mu ye fan min. N na birin naba wo xa yunubi nan ma fe ra, naxan naɲaaxuxi Alatala ma, a a raxɔnɔ."},{"book":"Masenyi Dɔnxɔɛ","chapter":"9","verse":"19","text":"N naxa gaaxu Alatala xa xɔnɛ ra a xɔnɔxi wo ma naxan ma han a wa wo halakife. Kɔnɔ Alatala man naxa n ma maxandi suxu."},{"book":"Masenyi Dɔnxɔɛ","chapter":"9","verse":"20","text":"A bɔɲɛ nu texi Haruna nan ma a gbe ra han a wa a halakife, kɔnɔ n naxa Ala maxandi Haruna fan bɛ."},{"book":"Masenyi Dɔnxɔɛ","chapter":"9","verse":"21","text":"N naxa ninge tongo wo naxan yailanxi, naxan findixi wo xa yunubi fe ra, n a woli tɛ xɔɔra, n a iwuru han a findi xube ra. N naxa na xube ibagan susui ye xɔɔra naxan kelima geya kɔn na.»"},{"book":"Masenyi Dɔnxɔɛ","chapter":"9","verse":"22","text":"«Wo man bara Alatala raxɔnɔ Tabera, Masa, nun Kibiroti Hataawa."},{"book":"Masenyi Dɔnxɔɛ","chapter":"9","verse":"23","text":"Alatala to wo xɛɛ kelife Kadesi Barineya yi xɛɛraya ra, ‹Wo siga, wo xa bɔxi tongo n naxan soxi wo yi ra,› wo naxa wo Marigi Alatala xui matandi. Wo mu la a fala xui ra, wo mu na fan suxu nɔndi ra."},{"book":"Masenyi Dɔnxɔɛ","chapter":"9","verse":"24","text":"Kabi n naxa sa wo kolon, wo xurutare fe nan tun nabafe Alatala ra.»"},{"book":"Masenyi Dɔnxɔɛ","chapter":"9","verse":"25","text":"«Alatala to wa wo faxafe, n naxa n felen bɔxi ma, n a maxandi yanyi tongo naani nun kɔɛ tongo naani bun ma."},{"book":"Masenyi Dɔnxɔɛ","chapter":"9","verse":"26","text":"N naxa Alatala maxandi, ‹Marigi Alatala, i naxa i yɛtɛ xa ɲama halaki, i ɲama naxan xa xɔrɛya soxi a yi i xa gboe saabui ra, i naxan naminixi Misira bɔxi ma i sɛnbɛ ra."},{"book":"Masenyi Dɔnxɔɛ","chapter":"9","verse":"27","text":"I ratu i xa konyie ma, Iburahima, Isiyaga, nun Yaxuba. I naxa i kobe rato yi ɲama xa xaxili xɔrɔxɔya ma, e xa ɲaaxui, nun e xa yunubi ma,"},{"book":"Masenyi Dɔnxɔɛ","chapter":"9","verse":"28","text":"alako Misirakae naxa a fala, «Alatala mu nɔma yi mixie xaninde bɔxi ma a dɛnnaxɛ laayidi tongoxi e bɛ. A e xɔnxi nɛ. A e ramini alako a xa sa e faxa gbengberenyi ma.» ›"},{"book":"Masenyi Dɔnxɔɛ","chapter":"9","verse":"29","text":"Alatala i xa ɲama nan lanxi e ma. I gbe nan na e ra, i naxee xɔrɛyaxi i sɛnbɛ nun i xa mangɛya ra.»"}]}