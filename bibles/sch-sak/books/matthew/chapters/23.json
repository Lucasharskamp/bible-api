{"data":[{"book":"Matthew","chapter":"23","verse":"1","text":"Hanchu, Jisua'n mipuingei le a ruoisingei kôm chong a rila."},{"book":"Matthew","chapter":"23","verse":"2","text":"“Balam minchupungei le Phariseengei hih Moses Balamngei rilminthârpu ngei ni ranga phal an ni."},{"book":"Matthew","chapter":"23","verse":"3","text":"Masikin itho ranga nangni an be murdi chu nin jômin nin jûi rang ani; Hannirese, an omchan chu jûi no roi, an misîr ngei hih an mang ngâi loi sikin."},{"book":"Matthew","chapter":"23","verse":"4","text":"Puok arik le apêl intak takngei an siema, mingei chunga an bâng ngâia, aniatachu, ha mingei sanna rangin an kutpârngei luo mang nuom ngâi mak ngei."},{"book":"Matthew","chapter":"23","verse":"5","text":"An sintho murdi khom miriem mu rangin kêng an sin ngâi. An machalngei le an bânngei khitna hih Pathien chong miziek ngei hih en ta u, an inrol bâk na! An kâncholiinchuol minvona ngei khom hih en ta u, asei bâk na!23:5: an kâncholiinchuol minvona ngei: Hima minvona ngei ha Pathien kôm inpêkna min-ennân an hak ngâi (Telna 15:37-41 en roh). 23:5; Mat 6:1; Tel 15:38; Bal 6:8"},{"book":"Matthew","chapter":"23","verse":"6","text":"Ruolhoi thona muna munhoi tatakna ngei le synagog ngeia sukmun asa an ngên ngâia;"},{"book":"Matthew","chapter":"23","verse":"7","text":"Bazar mun ngeia min chubai an mûk le ‘Minchupu’ tia an koingei an minlut ngâia."},{"book":"Matthew","chapter":"23","verse":"8","text":"Nangni chu ‘Minchupu’ tiin koi ni tet no tunui, urêng korong nin nia, minchupu inkhat mang nin dôn sikin."},{"book":"Matthew","chapter":"23","verse":"9","text":"Pilchung hin tute O, Pa, ti no roi, Pa inkhat mamang invâna nin dôn sikin."},{"book":"Matthew","chapter":"23","verse":"10","text":"‘Ruoipu’ ti khomin koi ni no tunui. Messiah mang hih nin ruoipu ani sikin."},{"book":"Matthew","chapter":"23","verse":"11","text":"Nin lâia a roiinpuitak chu nin tîrlâm ani rang ani.23:11: Mat 20:26-27; Mk 9:35; 10:43,44; Luk 22:26"},{"book":"Matthew","chapter":"23","verse":"12","text":"Tutu a omlien kai chu chîn an ta, a omchîn kai chu minlutin om an tih.”23:12: Luk 14:11; 18:14"},{"book":"Matthew","chapter":"23","verse":"13","text":"“Nangni Balam minchupungei le Pharisee asarotholngei! Nin chung arik! Invân Rêngram inkhâr hah mingei nin khâr pea; nangni laka lût uol mak cheia mi a lût rang ngei khom nin khap ngâi.23:13: miziek senkhatngei chu archang 14 an bôksa: Nangni Balam minchupungei le Pharisee asarotholngei! Nin chung arik! Meithâingei sum nin sâk pea, mi huongnân asôt zazan chubai nin tho ngâi; masikin nin dûk tuong rik uol ok atih! (Mk 12:40 en roh)."},{"book":"Matthew","chapter":"23","verse":"14","text":"Nangni Balam minchupungei le Pharisee asarotholngei! Nin chung arik! Meithâingei sum nin sâk pea, mi huongnân asôt zazan chubai nin tho ngâi; masikin nin dûk tuong rik uol ok atih!"},{"book":"Matthew","chapter":"23","verse":"15","text":"Nangni Balam minchupungei le Pharisee asarotholngei! Nin chung arik! Mi inkhat insîrna rangin tuikhanglien le ram pumpui nin sir ngâia; a hong inletin chu ha mi hah nangni nêka bâknika dûkmuna se rangin nin tho ngâi!"},{"book":"Matthew","chapter":"23","verse":"16","text":"Nangni ruoipu mitcho, Tukhom Biekin dêna khomâkinsâm chu ite nâng ngâi maka; aniatachu tukhom Biekina rângkachak dêna khomakinsâm chu anângna aom.” Ti ngâi ngei nin chung arik."},{"book":"Matthew","chapter":"23","verse":"17","text":"Mitcho inmôlngei! Imo akâm aom uol, rângkachak mo aninônchu rângkachak inthieng Biekin hah mo?"},{"book":"Matthew","chapter":"23","verse":"18","text":"Mapêna Tukhom mâichâm dêna khomakinsâm chu ite anângna omaka, ania mâichâm chunga neinunpêk dêna khomakinsâm chu anângna aom, nin ti sa ngâi."},{"book":"Matthew","chapter":"23","verse":"19","text":"Idôra mitcho nin ni! Imo akâmaom uol, neinunpêk minthieng ngâipu mâichâm ha mo, mo neinunpêk ha mo?"},{"book":"Matthew","chapter":"23","verse":"20","text":"Masikin tukhom mâichâm le a chunga neinunpêk aom murdi'n ânsâmdelsa ani."},{"book":"Matthew","chapter":"23","verse":"21","text":"Tukhom Biekin dêna khomâkinsâm kaiin chu Biekin leh a sûnga Pathien om hah dênin ân sâm ania;"},{"book":"Matthew","chapter":"23","verse":"22","text":"male tukhom invân dêna khomâkinsâm chu Pathien sukmun le a chunga insungpu dênin ân sâm ani.23:22: Isa 66:1; Mat 5:34"},{"book":"Matthew","chapter":"23","verse":"23","text":"Nangni Balam minchupungei le Pharisee asarotholngei! Nin chung arik! Sâkruo avâng ngâi chimungei, lêngmesêr le sâkbakhêr tenah khom sômakhat nin pêk ngâia, hannirese, Balama akâm aom uol, dikna ngei le mulungjûrpuina le iemomna ngei jôm rangin chu lunghâng tho ngâi mak chei. Hi ngei hih nin jôm rang ani, adangngei khom mathân uol loiin.23:23: Och 27:30"},{"book":"Matthew","chapter":"23","verse":"24","text":"Ruoipu mitcho ngei! Nin tui nêkna thoihir chu nin rithît minsâia, ania saringsei chu nin movol ngâi ani."},{"book":"Matthew","chapter":"23","verse":"25","text":"Nangni Balam minchupungei le Pharisee asarotholngei! Nin chung arik! Nin kilât le nin mâirâng pêntieng nin minsâia, a sûngtieng chu, inrûksâkna le indînloi nân ai sip ani."},{"book":"Matthew","chapter":"23","verse":"26","text":"Pharisee mitcho ngei! Kilât sûngtieng hah minsâi bak ungla, hanchu apêntieng khom sâi sâng atih!"},{"book":"Matthew","chapter":"23","verse":"27","text":"“Nangni Balam minchupungei le Pharisee asarotholngei! Thân lung, nôtminvâra apêntieng chu en ahoi zata, hannirese, asûngtieng chu ru le ruok athûa sip angha nin ni.23:27: Sin 23:3"},{"book":"Matthew","chapter":"23","verse":"28","text":"Ma anghan mitin mitmua pêntieng chu asa anghan nin inlanga, hannirese, nin sûngtieng chu asarotholna le sietnangeia sipmat nin ni."},{"book":"Matthew","chapter":"23","verse":"29","text":"“Nangni Balam minchupungei le Pharisee asarotholngei! Nin chung arik! Dêipungei thân nin sinsiama, midikngei riettit nân lungngei nin minvo ngâia;"},{"book":"Matthew","chapter":"23","verse":"30","text":"male ei richibulngei om lâia han ei lei omsai nikhom senla, dêipungei thisen an musuok han chu inchel no ih, nin ti ngâi."},{"book":"Matthew","chapter":"23","verse":"31","text":"Masikin Dêipungei lei that ngei richia mi nin ni ti nin minlang chak ani."},{"book":"Matthew","chapter":"23","verse":"32","text":"Se ungla, nin richibulngeiin an lei phut hah minzoi roi."},{"book":"Matthew","chapter":"23","verse":"33","text":"Nangni murûlngei le murûl nâingei! Dûkmuna se ranga jêkmasatna renga inmo jôk thei rangin nin insabei?23:33: Mat 3:7; 12:34; Luk 3:7"},{"book":"Matthew","chapter":"23","verse":"34","text":"Masikin nangni ki ril, nin kôm dêipungei, mivârngei, minchupungei juongtîr ka ta, an lâia senkhat chu that nin ta, senkhat chu jêmdel nin ta, senkhat chu synagog ngeia jêm nin ta, khopui ankhat renga khopui ankhata rujûlpai nin tih."},{"book":"Matthew","chapter":"23","verse":"35","text":"Masikin midiktak Abel thisen renga Biekin le mâichâm kâra Barakia nâipasal, theiloinaboi, Zakaria nin that thisen tena han, pilchunga midikngei thatna sika dûktuongna chu nin chunga la chul atih.23:35: Aph 4:8; 2 Rich 24:20-21"},{"book":"Matthew","chapter":"23","verse":"36","text":"Adiktakin nangni ki ril: ha mingei thatna sika dûktuongna ngei murdi chu atûna mingei chunga chul let atih."},{"book":"Matthew","chapter":"23","verse":"37","text":"“Jerusalem, Jerusalem! Dêipungei thata, Pathien'n no kôma thangthei a hongtîr ngei lung leh a dêng thatpu! Ârpuinu'n ate ngei a mantha nuoia ai opbûm ngâi anghan ni mingei anrêngin voizet mo ka bân nuoia opbûm rang ko bôka, hankhoma nuom mak che!"},{"book":"Matthew","chapter":"23","verse":"38","text":"Masikin nin Biekin hah mâkrakin, a korongin om atih.23:38: Jer 22:5"},{"book":"Matthew","chapter":"23","verse":"39","text":"Nangni ki ril, ‘Pumapa riminga hong chu Pathien'n satvur rese,’ nin ti mâka chu atûn renga ni mu nôk khâi no tunui a tia.”23:39: Lap 118:26"}]}