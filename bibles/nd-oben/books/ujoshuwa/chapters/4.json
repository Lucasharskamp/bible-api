{"data":[{"book":"UJoshuwa","chapter":"4","verse":"1","text":"Kwathi isizwe sonke sesimchaphile uJodani, uThixo wathi kuJoshuwa,"},{"book":"UJoshuwa","chapter":"4","verse":"2","text":"“Khetha amadoda alitshumi lambili phakathi kwabantu, yileyo imele isizwana sako-Israyeli,"},{"book":"UJoshuwa","chapter":"4","verse":"3","text":"ubusubatshela ukuthi bathathe amatshe alitshumi lambili phakathi laphakathi kweJodani kusukela lapho okwakumi khona abaphristi, beseliwathwala liwabeke endaweni elizalala kuyo lamuhla ebusuku.”"},{"book":"UJoshuwa","chapter":"4","verse":"4","text":"Ngakho-ke uJoshuwa wabiza amadoda alitshumi lambili ayewakhethe phakathi kwabako-Israyeli, eyodwa ivela esizwaneni."},{"book":"UJoshuwa","chapter":"4","verse":"5","text":"Wasesithi kuwo, “Hambani phambi komtshokotsho wesivumelwano sikaThixo uNkulunkulu wenu liye phakathi laphakathi kweJodani. Omunye lomunye wenu kumele athwale ilitshe ehlombe lakhe, kusiya ngenani lezizwana zako-Israyeli,"},{"book":"UJoshuwa","chapter":"4","verse":"6","text":"ukuze kube luphawu phakathi kwenu. Kwelizayo nxa abantwana benu belibuza besithi, ‘Kanti amatshe la atshoni?’"},{"book":"UJoshuwa","chapter":"4","verse":"7","text":"Libatshele ukuthi ukugeleza kweJodani kwamiswa phambi komtshokotsho wesivumelwano sikaThixo. Kwathi lapho umtshokotsho uchapha iJodani, amanzi omfula uJodani ehlukaniswa. Amatshe la azakuba yisukhumbuzo ebantwini bako-Israyeli nini lanini.”"},{"book":"UJoshuwa","chapter":"4","verse":"8","text":"Ngakho-ke abako-Israyeli benza njengokulaya kukaJoshuwa. Bathatha amatshe alitshumi lambili phakathi laphakathi kweJodani, kusiya ngenani lezizwana zako-Israyeli, njengokulaywa kukaJoshuwa nguThixo; basebewathwalela ezihonqweni zabo lapho abafika bawabeka khona phansi."},{"book":"UJoshuwa","chapter":"4","verse":"9","text":"UJoshuwa wamisa amatshe alitshumi lambili ayekade ephakathi laphakathi kweJodani, endaweni lapho abaphristi ababethwele umtshokotsho wesivumelwano abafika bema khona njalo lokhu ekhonapho kuze kube lamhlanje."},{"book":"UJoshuwa","chapter":"4","verse":"10","text":"Abaphristi ababethwele umtshokotsho baqhubeka bemi phakathi kweJodani abantu baze baqeda konke uThixo ayekulaye uJoshuwa, njengokuqondiswa kukaJoshuwa nguMosi. Abantu bedlula ngokuphangisa"},{"book":"UJoshuwa","chapter":"4","verse":"11","text":"njalo bathi bonke sebechaphile, umtshokotsho wesivumelwano sikaThixo labaphristi beza kwelinye icele abantu bekhangele."},{"book":"UJoshuwa","chapter":"4","verse":"12","text":"Amadoda akoRubheni, akoGadi lengxenye yesizwana sakoManase achapha ehlomile phambi kwabako-Israyeli njengokuqondisa kukaMosi."},{"book":"UJoshuwa","chapter":"4","verse":"13","text":"Abantu abaphose bafike kunkulungwane ezingamatshumi amane ababehlomele impi bachapha phambi kukaThixo besiya emagcekeni eJerikho ukuyakulwa impi."},{"book":"UJoshuwa","chapter":"4","verse":"14","text":"Ngalelolanga uThixo waphakamisa uJoshuwa emehlweni abo bonke abako-Israyeli; njalo bamhlonipha okwempilo yakhe yonke, njengoba babehloniphe uMosi."},{"book":"UJoshuwa","chapter":"4","verse":"15","text":"UThixo wathi kuJoshuwa,"},{"book":"UJoshuwa","chapter":"4","verse":"16","text":"“Laya abaphristi abathwele umtshokotsho woBufakazi bakhuphuke baphume eJodani.”"},{"book":"UJoshuwa","chapter":"4","verse":"17","text":"Ngakho uJoshuwa walaya abaphristi wathi, “Phumani phakathi kweJodani.”"},{"book":"UJoshuwa","chapter":"4","verse":"18","text":"Abaphristi baphuma emfuleni bethwele umtshokotsho wesivumelwano sikaThixo. Bonela ukunyathela umhlabathi owomileyo amanzi eJodani ahle abuyela endaweni yawo, ageleza okomfula ogcweleyo njengakuqala."},{"book":"UJoshuwa","chapter":"4","verse":"19","text":"Ngelanga letshumi enyangeni yakuqala abantu basuka eJodani bayamisa izihonqo eGiligali emngceleni ongempumalanga yeJerikho."},{"book":"UJoshuwa","chapter":"4","verse":"20","text":"UJoshuwa wamisa amatshe alitshumi ayethethwe phakathi kweJodani eGiligali."},{"book":"UJoshuwa","chapter":"4","verse":"21","text":"Wakhuluma kwabako-Israyeli wathi, “Kwelizayo nxa izizukulwane zenu zingabuza abazali bazo zisithi, ‘Amatshe la atshoni?’"},{"book":"UJoshuwa","chapter":"4","verse":"22","text":"Kumele libatshele ukuthi ‘Abako-Israyeli bachapha uJodani emhlabathini owomileyo!’"},{"book":"UJoshuwa","chapter":"4","verse":"23","text":"Ngoba uThixo uNkulunkulu wenu womisa umfula uJodani phambi kwenu laze lachapha. UThixo uNkulunkulu wenu wenza kuJodani lokho akwenza oLwandle Olubomvu aze alomise phambi kwethu saze sachapha sonke."},{"book":"UJoshuwa","chapter":"4","verse":"24","text":"Wenza lokhu ukuze abantu bonke bomhlaba bakwazi ukuthi isandla sikaThixo silamandla lokuthi lihlale limesaba uThixo uNkulunkulu wenu.”"}]}