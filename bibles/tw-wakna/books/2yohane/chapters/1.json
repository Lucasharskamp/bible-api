{"data":[{"book":"2 Yohane","chapter":"1","verse":"1","text":"Me, Asɔre Panyin,"},{"book":"2 Yohane","chapter":"1","verse":"2","text":"efisɛ nokware no te yɛn mu na ɛbɛtena yɛn mu akosi daa:"},{"book":"2 Yohane","chapter":"1","verse":"3","text":"Adom, mmɔborɔhunu ne asomdwoe mfi Agya Nyankopɔn ne Awurade Yesu Kristo, Agya no Ba no nkyɛn, mmra yɛn so nokware ne ɔdɔ mu."},{"book":"2 Yohane","chapter":"1","verse":"4","text":"Mʼani gyee sɛ mihuu sɛ mo mma no bi te nokware mu sɛnea Agya no hyɛɛ yɛn no."},{"book":"2 Yohane","chapter":"1","verse":"5","text":"Enti mereka akyerɛ wo, Awuraa se, momma yɛnnodɔ yɛn ho. Eyi nyɛ mmara foforo a merehyɛ ama wo. Ɛyɛ mmara a wɔahyɛ ama yɛn fi mfiase."},{"book":"2 Yohane","chapter":"1","verse":"6","text":"Saa ɔdɔ a mereka ho asɛm yi kyerɛ sɛ momma yɛntena ase na yɛnyɛ osetie mma Onyankopɔn. Mmara a mote fii mfiase no kyerɛ sɛ mo nyinaa, montena ase ɔdɔ mu."},{"book":"2 Yohane","chapter":"1","verse":"7","text":"Nnaadaafo a wonnye nto mu no se Yesu Kristo baa ɔhonam mu no abɔ apete wiase. Saa nnaadaafo yi yɛ atorofo ne Kristo atamfo."},{"book":"2 Yohane","chapter":"1","verse":"8","text":"Monhwɛ mo ho so yiye na moanhwere nea moayɛ ho adwuma na moanya mo akatua wɔ mu no."},{"book":"2 Yohane","chapter":"1","verse":"9","text":"Obiara a ɔntena Kristo nkyerɛkyerɛ mu no nni Onyankopɔn. Na nea ɔtena nkyerɛkyerɛ no mu no wɔ Agya no ne Ɔba no."},{"book":"2 Yohane","chapter":"1","verse":"10","text":"Sɛ obi ba mo nkyɛn na wamfa saa nkyerɛkyerɛ yi ammrɛ mo a, munnnye no wɔ mo fi na munnnye nʼani nso."},{"book":"2 Yohane","chapter":"1","verse":"11","text":"Efisɛ obiara a ogye saa nipa no ka bɔne a ɔyɛ no ho."},{"book":"2 Yohane","chapter":"1","verse":"12","text":"Mewɔ nsɛm pii kyerɛw brɛ mo, nanso mempɛ sɛ mɛfa krataa ne kyerɛwduru so aka. Mmom, mɛba abɛsra mo na me ne mo abɛkasa na ama yɛn anigye awie pɛyɛ."},{"book":"2 Yohane","chapter":"1","verse":"13","text":"Wo nuabea a Onyankopɔn apaw no no mma kyia wo."}]}