{"data":[{"book":"2 karinthinaḥ","chapter":"2","verse":"1","text":"aparañcāhaṁ punaḥ śōkāya yuṣmatsannidhiṁ na gamiṣyāmīti manasi niracaiṣaṁ|"},{"book":"2 karinthinaḥ","chapter":"2","verse":"2","text":"yasmād ahaṁ yadi yuṣmān śōkayuktān karōmi tarhi mayā yaḥ śōkayuktīkr̥tastaṁ vinā kēnāparēṇāhaṁ harṣayiṣyē?"},{"book":"2 karinthinaḥ","chapter":"2","verse":"3","text":"mama yō harṣaḥ sa yuṣmākaṁ sarvvēṣāṁ harṣa ēvēti niścitaṁ mayābōdhi; ataēva yairahaṁ harṣayitavyastai rmadupasthitisamayē yanmama śōkō na jāyēta tadarthamēva yuṣmabhyam ētādr̥śaṁ patraṁ mayā likhitaṁ|"},{"book":"2 karinthinaḥ","chapter":"2","verse":"4","text":"vastutastu bahuklēśasya manaḥpīḍāyāśca samayē'haṁ bahvaśrupātēna patramēkaṁ likhitavān yuṣmākaṁ śōkārthaṁ tannahi kintu yuṣmāsu madīyaprēmabāhulyasya jñāpanārthaṁ|"},{"book":"2 karinthinaḥ","chapter":"2","verse":"5","text":"yēnāhaṁ śōkayuktīkr̥tastēna kēvalamahaṁ śōkayuktīkr̥tastannahi kintvaṁśatō yūyaṁ sarvvē'pi yatō'hamatra kasmiṁścid dōṣamārōpayituṁ nēcchāmi|"},{"book":"2 karinthinaḥ","chapter":"2","verse":"6","text":"bahūnāṁ yat tarjjanaṁ tēna janēnālambhi tat tadarthaṁ pracuraṁ|"},{"book":"2 karinthinaḥ","chapter":"2","verse":"7","text":"ataḥ sa duḥkhasāgarē yanna nimajjati tadarthaṁ yuṣmābhiḥ sa kṣantavyaḥ sāntvayitavyaśca|"},{"book":"2 karinthinaḥ","chapter":"2","verse":"8","text":"iti hētōḥ prarthayē'haṁ yuṣmābhistasmin dayā kriyatāṁ|"},{"book":"2 karinthinaḥ","chapter":"2","verse":"9","text":"yūyaṁ sarvvakarmmaṇi mamādēśaṁ gr̥hlītha na vēti parīkṣitum ahaṁ yuṣmān prati likhitavān|"},{"book":"2 karinthinaḥ","chapter":"2","verse":"10","text":"yasya yō dōṣō yuṣmābhiḥ kṣamyatē tasya sa dōṣō mayāpi kṣamyatē yaśca dōṣō mayā kṣamyatē sa yuṣmākaṁ kr̥tē khrīṣṭasya sākṣāt kṣamyatē|"},{"book":"2 karinthinaḥ","chapter":"2","verse":"11","text":"śayatānaḥ kalpanāsmābhirajñātā nahi, atō vayaṁ yat tēna na vañcyāmahē tadartham asmābhiḥ sāvadhānai rbhavitavyaṁ|"},{"book":"2 karinthinaḥ","chapter":"2","verse":"12","text":"aparañca khrīṣṭasya susaṁvādaghōṣaṇārthaṁ mayi trōyānagaramāgatē prabhōḥ karmmaṇē ca madarthaṁ dvārē muktē"},{"book":"2 karinthinaḥ","chapter":"2","verse":"13","text":"satyapi svabhrātustītasyāvidyamānatvāt madīyātmanaḥ kāpi śānti rna babhūva, tasmād ahaṁ tān visarjjanaṁ yācitvā mākidaniyādēśaṁ gantuṁ prasthānam akaravaṁ|"},{"book":"2 karinthinaḥ","chapter":"2","verse":"14","text":"ya īśvaraḥ sarvvadā khrīṣṭēnāsmān jayinaḥ karōti sarvvatra cāsmābhistadīyajñānasya gandhaṁ prakāśayati sa dhanyaḥ|"},{"book":"2 karinthinaḥ","chapter":"2","verse":"15","text":"yasmād yē trāṇaṁ lapsyantē yē ca vināśaṁ gamiṣyanti tān prati vayam īśvarēṇa khrīṣṭasya saugandhyaṁ bhavāmaḥ|"},{"book":"2 karinthinaḥ","chapter":"2","verse":"16","text":"vayam ēkēṣāṁ mr̥tyavē mr̥tyugandhā aparēṣāñca jīvanāya jīvanagandhā bhavāmaḥ, kintvētādr̥śakarmmasādhanē kaḥ samarthō'sti?"},{"book":"2 karinthinaḥ","chapter":"2","verse":"17","text":"anyē bahavō lōkā yadvad īśvarasya vākyaṁ mr̥ṣāśikṣayā miśrayanti vayaṁ tadvat tanna miśrayantaḥ saralabhāvēnēśvarasya sākṣād īśvarasyādēśāt khrīṣṭēna kathāṁ bhāṣāmahē|"}]}