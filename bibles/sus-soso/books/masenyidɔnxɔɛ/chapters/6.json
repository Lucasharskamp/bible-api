{"data":[{"book":"Masenyi Dɔnxɔɛ","chapter":"6","verse":"1","text":"«Sɛriyɛ, yaamari, nun masenyi nan yi ki, wo Marigi Alatala naxan soxi n yi ra alako n xa a xaran wo ra, wo xa nɔ a rabade bɔxi ma a fafe naxan fide wo ma."},{"book":"Masenyi Dɔnxɔɛ","chapter":"6","verse":"2","text":"Wo xa gaaxu won Marigi Alatala ya ra. Wo xa simaya kui, wo tan, wo xa die, a nun wo xa mamadie, wo xa yi sɛriyɛ nun yi yaamari birin naba n naxan soxi wo yi ra, alako wo xa simaya xɔnkuye sɔtɔ."},{"book":"Masenyi Dɔnxɔɛ","chapter":"6","verse":"3","text":"Isirayilakae, wo wo ɲɛngi sa yi birin xɔn ma, wo man xa fɛntɛn a raba ki ma. Wo fama nɛ hɛɛri sɔtɔde, wo fama nɛ findide ɲama gbegbe ra yi bɔxi ma xiɲɛ nun kumi gbegbe na dɛnnaxɛ, alɔ wo benbae Marigi Alatala a falaxi wo bɛ ki naxɛ."},{"book":"Masenyi Dɔnxɔɛ","chapter":"6","verse":"4","text":"Isirayilakae, wo wo tuli mati. Won Marigi Alatala keren peti na a ra."},{"book":"Masenyi Dɔnxɔɛ","chapter":"6","verse":"5","text":"Wo lan nɛ wo xa wo Marigi Alatala xanu wo bɔɲɛ fiixɛxi ra, wo nii ra, a nun wo sɛnbɛ birin na."},{"book":"Masenyi Dɔnxɔɛ","chapter":"6","verse":"6","text":"N yi masenyi naxan xaranxi wo bɛ yi ki, a xa lu wo bɔɲɛ ma."},{"book":"Masenyi Dɔnxɔɛ","chapter":"6","verse":"7","text":"Wo fama nɛ a mabanbande wo xa die bɛ tɛmui birin, xa wo na banxi kui, xa wo na biyaasife, kɔɛ nun yanyi ra."},{"book":"Masenyi Dɔnxɔɛ","chapter":"6","verse":"8","text":"A xa xiri wo bɛlɛxɛ nun wo tigi ra tɔnxuma ra."},{"book":"Masenyi Dɔnxɔɛ","chapter":"6","verse":"9","text":"Wo xa a sɛbɛ wo xa banxi nun wo xa naadɛ ma.»"},{"book":"Masenyi Dɔnxɔɛ","chapter":"6","verse":"10","text":"«Wo Marigi Alatala na wo xanin tɛmui naxɛ bɔxi ma a na dɛnnaxɛ sofe wo yi ra, alɔ a rakali wo babae Iburahima, Isiyaga, a nun Yaxuba bɛ ki naxɛ, wo fama nɛ taa belebele tofanyie sɔtɔde wo mu naxee tixi,"},{"book":"Masenyi Dɔnxɔɛ","chapter":"6","verse":"11","text":"banxi rafexie harige mɔɔli birin na wo mu naxee fenxi, kɔlɔnyie wo mu naxee gexi, wɛni bilie nun oliwi bilie wo mu naxee sixi."},{"book":"Masenyi Dɔnxɔɛ","chapter":"6","verse":"12","text":"Wo na wo dɛge han wo naxa wasa tɛmui naxɛ, wo naxa nɛɛmu wo Marigi Alatala ma de, naxan wo raminixi konyiya kui Misira bɔxi ma."},{"book":"Masenyi Dɔnxɔɛ","chapter":"6","verse":"13","text":"Wo xa gaaxu wo Marigi Alatala ya ra. Wo xa a keren nan batu. Wo xa wo kali a xili nan na."},{"book":"Masenyi Dɔnxɔɛ","chapter":"6","verse":"14","text":"Wo naxa ala gbɛtɛe batu de, mixie naxee batuma wo rabilinyi,"},{"book":"Masenyi Dɔnxɔɛ","chapter":"6","verse":"15","text":"barima wo Marigi Alatala mu wama a firin nde xɔn. Xa na mu a ra a xɔnɔma nɛ wo ma, a man fa wo faxa.»"},{"book":"Masenyi Dɔnxɔɛ","chapter":"6","verse":"16","text":"«Wo naxa wo Marigi Alatala mato de, alɔ wo naxan naba Masa."},{"book":"Masenyi Dɔnxɔɛ","chapter":"6","verse":"17","text":"Wo xa wo Marigi Alatala xa sɛriyɛ, a xa masenyi, nun a xa yaamari rabatu tinxinyi kui a naxan soxi wo yi ra."},{"book":"Masenyi Dɔnxɔɛ","chapter":"6","verse":"18","text":"Wo xa wo ɲɛrɛ tinxinyi kira ra. Alatala wama fe naxan birin xɔn ma, wo lan wo xa na nan naba. Na tɛmui wo fama nɛ hɛɛri sɔtɔde, wo fa bɔxi fanyi sɔtɔ Alatala a kali naxan na wo babae bɛ."},{"book":"Masenyi Dɔnxɔɛ","chapter":"6","verse":"19","text":"Wo wo yaxuie kerima nɛ alɔ Alatala a masenxi ki naxɛ.»"},{"book":"Masenyi Dɔnxɔɛ","chapter":"6","verse":"20","text":"«Wo xa die na wo maxɔrin tɛmui naxɛ, ‹Munse na yi masenyi, yi sɛriyɛ, nun yi yaamari ra, won Marigi Alatala naxan soxi won yi ra yi ki?›"},{"book":"Masenyi Dɔnxɔɛ","chapter":"6","verse":"21","text":"Wo fama nɛ e yaabide, ‹Firawuna xa konyie nan nu muxu ra Misira bɔxi ma, Alatala fa muxu ramini naa a sɛnbɛ ra."},{"book":"Masenyi Dɔnxɔɛ","chapter":"6","verse":"22","text":"Alatala naxa tɔnxuma nun kaabanako belebele magaaxuxie raba muxu ya xɔri Misirakae ra, Firawuna nun a xa denbaya birin na."},{"book":"Masenyi Dɔnxɔɛ","chapter":"6","verse":"23","text":"A muxu ramini nɛ Misira alako a xa muxu xanin bɔxi ma, a a kali dɛnnaxɛ xa fe ra won babae bɛ sofe ra won yi ra."},{"book":"Masenyi Dɔnxɔɛ","chapter":"6","verse":"24","text":"Na tɛmui Alatala naxa muxu yaamari, a muxu xa yi sɛriyɛ birin nawali a rawali ki ma. Xa won gaaxu won Marigi Alatala ya ra, a hɛɛri nun simaya xɔnkuye fima nɛ won ma alɔ a na a rabafe ki naxɛ yakɔsi."},{"book":"Masenyi Dɔnxɔɛ","chapter":"6","verse":"25","text":"Xa won sa won Marigi Alatala xa yaamari birin nabatu alɔ a masenxi won bɛ ki naxɛ, na findima nɛ tinxinyi ra won bɛ.›»"}]}