{"data":[{"book":"Chongphuong","chapter":"16","verse":"1","text":"Hanchu Pathien biekin renga han rôl inringtakin vântîrton sari ngei kôm han: “Se ungla, Pathien taksina khuriâi sari ngei hah pilchunga juong bunpai roi!” tiin chongin ki rieta."},{"book":"Chongphuong","chapter":"16","verse":"2","text":"Vântîrton inkhatna hah a sea, a khuriâi hah pilchunga ajuong bunpai zoi. Sarâng sînthona dônpu ngei le a rimil chubaimûkpu ngei chunga han pânsie natak asuok zoia.16:2: Jôk 9:10"},{"book":"Chongphuong","chapter":"16","verse":"3","text":"Hanchu vântîrton inikna han a khuriâi hah tuikhanglien sûnga a bunpaia; tui pumpui hah mithi thisen angin ahong om zit zoi, male tuikhangliena iring parânngei murdi an thi let zoi."},{"book":"Chongphuong","chapter":"16","verse":"4","text":"Hanchu vântîrton inthumna han a khuriâi hah tuidungngei le tuinârngei han a bunpaia, thisen ahong chang zit zoi.16:4: Jôk 7:17-21; Lap 78:44"},{"book":"Chongphuong","chapter":"16","verse":"5","text":"Vântîrton tuingei enkolpu han, “O Mi Inthieng, A om tit le A om sai piel! No roijêkna chu adik ani."},{"book":"Chongphuong","chapter":"16","verse":"6","text":"Anni ngei han Pathien mingei le dêipungei thisen an mu suok sika thisen nêk rang ne pêk ngeia. An man rang rohoi piel an man ani!” a ti ki rieta."},{"book":"Chongphuong","chapter":"16","verse":"7","text":"Hanchu mâichâm renga han rôl ki rieta, “Pumapa Pathien Râtinchung! No roijêknangei chu adikin asa tatak ani!” a tia."},{"book":"Chongphuong","chapter":"16","verse":"8","text":"Hanchu vântîrton minlina han a khuriâi hah nisa chunga a bunpaia, male nisa hah miriemngei kâng minlôngzit rangin phal ani zoi."},{"book":"Chongphuong","chapter":"16","verse":"9","text":"Anni ngei hah nisa lum taka kâng minlôngin an om zoia, ha dûktongna ripuingei chunga rachamneipu Pathien riming hah khomâk an sâma. Aniatachu an sietnangei renga inheiin ânlalna minpâk uol mak ngei."},{"book":"Chongphuong","chapter":"16","verse":"10","text":"Hanchu vântîrton rangngana han a khuriâi hah sarâng rêngsukmuna han a bunpaia. A rêngram hah ijîngin abômkhap zoia, miriemngei hah ana an riet rai sikin an meleingei an peta,16:10: Jôk 10:21"},{"book":"Chongphuong","chapter":"16","verse":"11","text":"male an nangei sik le an pânngei sikin invâna Pathien khomâk an sâma. Hannirese an sintho saloi lampuingei renga hah inhei uol mak ngei."},{"book":"Chongphuong","chapter":"16","verse":"12","text":"Hanchu vântîrton urukna han a khuriâi hah Euphrates tuidung lien han a bunpaia. Nisuo tienga rêngngei a hong rang ngei ta rangin lampui sinsai ani theina rangin tuidung hah akangphar zoi.16:12: Isa 11:15"},{"book":"Chongphuong","chapter":"16","verse":"13","text":"Hanchu dragon bâi, sarâng bâi le dêipu dikloi ngei bâi renga ratha inthiengloi ngei inthum uichokngei angati ku mua."},{"book":"Chongphuong","chapter":"16","verse":"14","text":"Anni ngei hah ramkhoringei rathangei sininkhêlngei sin ngâi an ni. Pathien Râtinchung Nikhuo roiinpuia indoina taka hong koi mintûp rangin ma ratha inthum ngei ha rammuol pumpuia rêngngei murdi kôm an se zoi."},{"book":"Chongphuong","chapter":"16","verse":"15","text":"“Rangâi roh! Inru angin kêng ku juong rang! Masikin mipui kâra dierkaiboia lônin mâimôk an shak loina rangin, tukhom inningchiena om ngâipu le a puonngei insil chienna om ngâipu chu satvur ani!”16:15: Mat 24:43-44; Luk 12:39-40; Chph 3:3"},{"book":"Chongphuong","chapter":"16","verse":"16","text":"Hanchu rathangei han rêngngei hah munkhata Hebrew chongin Armageddon an ti muna han an koibûm ngei zoi.16:16: 2 Rêng 23:29; Zak 12:11"},{"book":"Chongphuong","chapter":"16","verse":"17","text":"Hanchu vântîrton sarina han a khuriâi hah phâivuo kâra a bunpaia. Biekina rêngsukmun renga rôl inringtak ahong oma, “Ânthot zoi! a tia."},{"book":"Chongphuong","chapter":"16","verse":"18","text":"Mahan kôlinleka dadaptingei, mechêk puokngei, le ningnupuingei ahong oma. Pilchunga munisingei sinphut renga ma angdôra ningnupui hah chu la om ngâi maka; maha ningnupuingei lâia a siettak ala ni!”16:18: Chph 8:5; 11:13,19"},{"book":"Chongphuong","chapter":"16","verse":"19","text":"Khopuilien roiinpui hah munthumin ânphala, male ram pumpuingeia khopuilienngei sietin an om zoi. Pathien'n Babylon roiinpui hah a riettita, male a khuri le uain a min nêka—a ningthik sabakna uain hah.16:19: Isa 51:17"},{"book":"Chongphuong","chapter":"16","verse":"20","text":"Tuihuolngei murdi ânmang rieia, muolngei murdi khom ânmangrip zoi.16:20: Chph 6:14"},{"book":"Chongphuong","chapter":"16","verse":"21","text":"Iriel lientatak ngei her sômranga dôra rik, invân renga miriemngei chunga ajuong tâka, ha iriela dûktongna ripui an tong hah ana rai sikin Pathien khomâk an sâm zoi.16:21: Jôk 9:23; Chph 11:19"}]}