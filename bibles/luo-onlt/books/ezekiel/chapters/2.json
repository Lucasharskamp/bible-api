{"data":[{"book":"Ezekiel","chapter":"2","verse":"1","text":"Nowachona niya, “Wuod dhano, aa malo ichungʼ mondo awuo kodi.”"},{"book":"Ezekiel","chapter":"2","verse":"2","text":"Ka noyudo owuoyo, Roho mar Nyasaye nobiro kuoma mi ochunga gi tienda, mine awinje kowuoyo koda."},{"book":"Ezekiel","chapter":"2","verse":"3","text":"Nowacho niya; “Wuod dhano, aori ir jo-Israel. Aori ir oganda ma jongʼanyo. Gin kaachiel gi kweregi gisebedo ka gingʼanyona nyaka kawuono."},{"book":"Ezekiel","chapter":"2","verse":"4","text":"Joma aori irgi gin joma wigi tek ma ok winj wach. Wachnegi kama: ‘Ma e gima Jehova Nyasaye Manyalo Gik Moko Duto wacho.’"},{"book":"Ezekiel","chapter":"2","verse":"5","text":"Kata giyie winji kata gidagi, nikech gin anywola ma jongʼanyo, to gibiro ngʼeyo ni janabi moro osebet e diergi."},{"book":"Ezekiel","chapter":"2","verse":"6","text":"To in wuod dhano, kik iluorgi, kendo kata wechegi kik iluor. Kik iluor, kata obedo ni pedo gi kuthe oluori koni gi koni, kendo idak kanyachiel gi thomoni; kik iluor gik ma giwacho kendo kata bwok kik gibwogi, kata obedo ni gin anywola mohero ngʼanyo."},{"book":"Ezekiel","chapter":"2","verse":"7","text":"Nyaka iwachnegi wechena, kata giyie winjo kata gidagi, nikech gihero ngʼanyo."},{"book":"Ezekiel","chapter":"2","verse":"8","text":"To in, wuod dhano winj gima anyisi. Kik ingʼany kaka jogo mohero ngʼanyo; yaw dhogi mondo icham gima amiyi.”"},{"book":"Ezekiel","chapter":"2","verse":"9","text":"Eka ne angʼicho, kendo ne aneno lwedo morie kochoma. Lwedono notingʼo ndiko modol,"},{"book":"Ezekiel","chapter":"2","verse":"10","text":"mane oyaro e nyima. E bathe koni gi koni ne ondikie weche mag ywagruok gi kuyo kod achiedh-nade."}]}