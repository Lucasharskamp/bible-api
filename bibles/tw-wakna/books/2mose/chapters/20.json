{"data":[{"book":"2 Mose","chapter":"20","verse":"1","text":"Na Onyankopɔn kaa nsɛm yi yi nyinaa:"},{"book":"2 Mose","chapter":"20","verse":"2","text":"“Mene Awurade, mo Nyankopɔn, a miyii mo fii nkoasom mu wɔ Misraim no."},{"book":"2 Mose","chapter":"20","verse":"3","text":"“Monnsom onyame foforo biara nka me ho."},{"book":"2 Mose","chapter":"20","verse":"4","text":"Monnyɛ ohoni anaa biribiara a ɛsɛ ade a ɛwɔ wim, anaa nea ɛwɔ asase so, anaa nea ɛwɔ nsu mu, anaa nea ɛwɔ asase ase."},{"book":"2 Mose","chapter":"20","verse":"5","text":"Monnkotow ohoni biara nsom no wɔ ɔkwan biara so, na me, Awurade, mo Nyankopɔn, meyɛ ninkufo a metwe mma a wɔtan me no aso wɔ awofonom bɔne a wɔyɛ no ho kɔ awo ntoatoaso abiɛsa ne anan mu,"},{"book":"2 Mose","chapter":"20","verse":"6","text":"nanso meda ɔdɔ adi kyerɛ awo ntoatoaso mpem a wɔdɔ me na wodi mʼahyɛde so no."},{"book":"2 Mose","chapter":"20","verse":"7","text":"Mommmɔ Awurade, mo Nyankopɔn no, din basabasa. Sɛ moyɛ saa a, obebu mo fɔ."},{"book":"2 Mose","chapter":"20","verse":"8","text":"Monkae homeda na munni no sɛ da kronkron."},{"book":"2 Mose","chapter":"20","verse":"9","text":"Nnansia na momfa nyɛ mo nnwuma nyinaa,"},{"book":"2 Mose","chapter":"20","verse":"10","text":"na da a ɛto so ason no yɛ homeda ma Awurade, mo Nyankopɔn. Saa da no, ɛnsɛ sɛ moyɛ adwuma biara; ɛnsɛ sɛ mo mmabarima, mo mmabea anaa mo asomfo anaa mo anantwi anaa mo ahɔho yɛ adwuma biara."},{"book":"2 Mose","chapter":"20","verse":"11","text":"Efisɛ Awurade de nnansia na ɛbɔɔ ɔsoro, asase ne po ne biribiara a ɛwɔ ne nyinaa mu, na ɔhomee ne nnanson so; enti ohyiraa homeda no so sɛ wɔmfa nhome."},{"book":"2 Mose","chapter":"20","verse":"12","text":"Di wʼagya ne wo na ni na wo nna aware wɔ asase a Awurade, wo Nyankopɔn, de rema wo no so."},{"book":"2 Mose","chapter":"20","verse":"13","text":"Nni awu."},{"book":"2 Mose","chapter":"20","verse":"14","text":"Nsɛe aware."},{"book":"2 Mose","chapter":"20","verse":"15","text":"Mmɔ korɔn."},{"book":"2 Mose","chapter":"20","verse":"16","text":"Nni adansekurum."},{"book":"2 Mose","chapter":"20","verse":"17","text":"Mma wʼani mmere wo yɔnko fi anaa ne yere anaa nʼasomfo anaa nʼanantwi anaa ne mfurum anaa biribiara a ɛyɛ ne de.”"},{"book":"2 Mose","chapter":"20","verse":"18","text":"Nnipa no nyinaa huu anyinam ne wusiw kumɔnn wɔ bepɔw no so. Wɔtee aprannaa ne torobɛnto nne a ɛyɛ hu a ɛrebɔ denneennen. Enti wɔtew gyinae a ehu ama wɔn ho rewosow."},{"book":"2 Mose","chapter":"20","verse":"19","text":"Wɔka kyerɛɛ Mose se, “Ka asɛm biara a Onyankopɔn aka akyerɛ wo sɛ ka kyerɛ yɛn, na yebetie. Na mma Onyankopɔn ankasa nkasa nkyerɛ yɛn na yɛanwuwu.”"},{"book":"2 Mose","chapter":"20","verse":"20","text":"Mose nso ka kyerɛɛ wɔn se, “Munnsuro na Onyankopɔn pɛ sɛ ɔda ne tumi adi kyerɛ mo sɛnea ɛbɛyɛ a, efi nnɛ rekɔ no, mubesuro sɛ mobɛyɛ bɔne atia no.”"},{"book":"2 Mose","chapter":"20","verse":"21","text":"Nanso, nnipa no tew wɔn ho gyinaa akyirikyiri baabi. Mose de, owuraa sum kabii no mu kɔɔ faako a Onyankopɔn wɔ hɔ no."},{"book":"2 Mose","chapter":"20","verse":"22","text":"Awurade ka kyerɛɛ Mose se, “Ka saa asɛm yi kyerɛ Israelfo no. ‘Mudi ho adanse sɛ, mifi ɔsoro ada me pɛ adi akyerɛ mo."},{"book":"2 Mose","chapter":"20","verse":"23","text":"Monkae sɛ ɛnsɛ sɛ moyɛ anaa mosom ahoni a wɔde sika anaa dwetɛ anaa biribi foforo ayɛ."},{"book":"2 Mose","chapter":"20","verse":"24","text":"“ ‘Dɔte afɔremuka na monyɛ mma me. Ɛso na mommɔ mo afɔre mma me. Mo ɔhyew afɔre ne asomdwoe afɔre a mode nguan ne anantwi bɔ no nyinaa mommɔ mma me. Faako a mɛkyerɛ mo sɛ munsi afɔremuka no na munsi na mɛba hɔ abehyira mo."},{"book":"2 Mose","chapter":"20","verse":"25","text":"Mutumi de abo nso si afɔremuka, nanso abo a wontwae na momfa nsi. Sɛ mode afiri bi twa abo no di no adwinni a, enye sɛ wɔde si, efisɛ moagu ho fi."},{"book":"2 Mose","chapter":"20","verse":"26","text":"Monnyɛ atrapoe mma afɔremuka no anyɛ saa a, obi bɛhwɛ mo ntade ase ahu mo adagyaw mu.’"}]}