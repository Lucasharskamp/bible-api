{"data":[{"book":"Matteus","chapter":"16","verse":"1","text":"Nu kwamen de farizeën en sadduceën Hem op de proef stellen, en verlangden, dat Hij hun een teken van de hemel zou tonen."},{"book":"Matteus","chapter":"16","verse":"2","text":"Maar Hij antwoordde hun: ‘s Avonds zegt gij: Mooi weer, want de hemel ziet rood;"},{"book":"Matteus","chapter":"16","verse":"3","text":"en ‘s morgens: Vandaag lelijk weer, want de hemel is somber. Het uitzicht van de hemel weet gij te beoordelen, maar kunt gij het dan de tekenen der tijden niet?"},{"book":"Matteus","chapter":"16","verse":"4","text":"Een boos en overspelig geslacht vraagt een teken; en geen teken zal het gegeven worden, dan het teken van Jonas den profeet. Hij liet hen staan en ging heen."},{"book":"Matteus","chapter":"16","verse":"5","text":"Bij de overvaart vergaten zijn leerlingen, brood mee te nemen."},{"book":"Matteus","chapter":"16","verse":"6","text":"Jesus sprak tot hen: Let op, en wacht u voor het zuurdeeg der farizeën en sadduceën."},{"book":"Matteus","chapter":"16","verse":"7","text":"Ze bespraken dat met elkander, en zeiden: Dat is, omdat we geen brood hebben meegenomen."},{"book":"Matteus","chapter":"16","verse":"8","text":"Jesus bemerkte het, en sprak: Wat bespreekt gij toch met elkander, kleingelovigen? Dat gij geen brood hebt?"},{"book":"Matteus","chapter":"16","verse":"9","text":"Begrijpt gij dan nog niet, en herinnert gij u niet de vijf broden voor vijf duizend mensen, en hoeveel korven gij verzameld hebt?"},{"book":"Matteus","chapter":"16","verse":"10","text":"En de zeven broden voor vier duizend mensen, en hoeveel manden gij verzameld hebt?"},{"book":"Matteus","chapter":"16","verse":"11","text":"Waarom begrijpt gij niet, dat Ik niet sprak over brood, toen ik zei: Wacht u voor het zuurdeeg der farizeën en sadduceën?"},{"book":"Matteus","chapter":"16","verse":"12","text":"Nu begrepen ze, dat Hij hun niet gezegd had, zich te wachten voor het zuurdeeg van brood, maar voor de leer van farizeën en sadduceën."},{"book":"Matteus","chapter":"16","verse":"13","text":"Toen Jesus in de streek van Cesarea Filippi was gekomen, ondervroeg Hij zijn leerlingen: Wie zeggen de mensen, dat de Mensenzoon is?"},{"book":"Matteus","chapter":"16","verse":"14","text":"Ze zeiden: Sommigen zeggen: Johannes de Doper; anderen: Elias; weer anderen: Jeremias of een van de profeten."},{"book":"Matteus","chapter":"16","verse":"15","text":"Hij zeide hun: Maar gij, wie zegt gij, dat Ik ben?"},{"book":"Matteus","chapter":"16","verse":"16","text":"Simon Petrus antwoordde: Gij zijt de Christus, de Zoon van den levenden God!"},{"book":"Matteus","chapter":"16","verse":"17","text":"Jesus antwoordde: Zalig zijt gij, Simon, zoon van Jona; want niet vlees en bloed hebben u dit geopenbaard, maar mijn Vader, die in de hemel is."},{"book":"Matteus","chapter":"16","verse":"18","text":"En Ik, Ik zeg u: gij zijt Petrus; en op deze steenrots zal Ik mijn Kerk bouwen, en de poorten der hel zullen haar niet overweldigen."},{"book":"Matteus","chapter":"16","verse":"19","text":"En u zal Ik de sleutels geven van het rijk der hemelen. En al wat ge op aarde zult binden, zal ook in de hemel gebonden zijn; en al wat ge op aarde zult ontbinden, zal ook in de hemel ontbonden zijn."},{"book":"Matteus","chapter":"16","verse":"20","text":"Toen gebood Hij zijn leerlingen, aan niemand te zeggen, dat Hij de Christus was."},{"book":"Matteus","chapter":"16","verse":"21","text":"Van toen af begon Jesus zijn leerlingen er op te wijzen, dat Hij naar Jerusalem moest gaan, dat Hij veel moest lijden van oudsten, opperpriesters en schriftgeleerden, en dat Hij gedood zou worden, en op de derde dag verrijzen."},{"book":"Matteus","chapter":"16","verse":"22","text":"Petrus trok Hem ter zijde, en begon Hem tegen te spreken: Dat nooit, Heer; zo iets zal U niet overkomen."},{"book":"Matteus","chapter":"16","verse":"23","text":"Maar Hij keerde zich om, en zei tot Petrus: Ga weg van Mij, satan; ge zijt Mij een ergernis. Want ge zijt niet bedacht op wat God wil, maar slechts op wat de mensen willen."},{"book":"Matteus","chapter":"16","verse":"24","text":"Toen sprak Jesus tot zijn leerlingen: Zo iemand mijn volgeling wil zijn, dan moet hij zichzelf verloochenen, zijn kruis opnemen en Mij volgen."},{"book":"Matteus","chapter":"16","verse":"25","text":"Want wie zijn leven wil redden, zal het verliezen; maar wie om Mij het leven verliest, zal het vinden."},{"book":"Matteus","chapter":"16","verse":"26","text":"Wat baat het den mens, zo hij de hele wereld wint, maar schade lijdt aan zijn ziel? Of wat zal de mens in ruil geven voor zijn ziel?"},{"book":"Matteus","chapter":"16","verse":"27","text":"Want de Mensenzoon zal met zijn engelen komen in de heerlijkheid van zijn Vader, en dan zal Hij iedereen volgens zijn werken vergelden."},{"book":"Matteus","chapter":"16","verse":"28","text":"Voorwaar, Ik zeg u: daar zijn er onder de hier aanwezigen, die de dood niet zullen smaken, voordat ze den Mensenzoon zien komen in zijn koninkrijk."}]}