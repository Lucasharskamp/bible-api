{"data":[{"book":"2 తిమోతి పత్రిక","chapter":"4","verse":"1","text":"దేవుని సమక్షంలో, తన ప్రత్యక్షత, తన రాజ్యం వచ్చేటప్పుడు బతికి ఉన్నవారికీ, చనిపోయినవారికీ తీర్పు తీర్చబోయే క్రీస్తు యేసు సమక్షంలో, నేను నిన్ను ఆదేశిస్తున్నాను."},{"book":"2 తిమోతి పత్రిక","chapter":"4","verse":"2","text":"వాక్యాన్ని బోధించు, అనుకూలమైనా, కాకపోయినా సిద్ధంగా ఉండు. ఖండించినా, గద్దించినా, బుద్ధి చెప్పినా సంపూర్ణమైన సహనంతో ఉపదేశించు."},{"book":"2 తిమోతి పత్రిక","chapter":"4","verse":"3","text":"ఎందుకంటే మనుషులు మంచి బోధను సహించలేని సమయం రాబోతోంది. దురద చెవులతో తమ స్వంత దురాశలకు అనుగుణంగా బోధించే వారిని పోగుచేసుకుని,"},{"book":"2 తిమోతి పత్రిక","chapter":"4","verse":"4","text":"సత్యం నుండి తొలిగిపోయి కట్టు కథల వైపు మళ్ళుతారు."},{"book":"2 తిమోతి పత్రిక","chapter":"4","verse":"5","text":"నీవు మాత్రం అన్ని విషయాల్లో సంయమనంతో ఉండి, కష్టాలు భరించు. సువార్త ప్రచారకుని పనిచెయ్యి, నీ పరిచర్యను సంపూర్తి చెయ్యి."},{"book":"2 తిమోతి పత్రిక","chapter":"4","verse":"6","text":"ఒక పానార్పణగా నేను బలి అవుతూ ఉన్నాను. నా మరణం సమీపించింది."},{"book":"2 తిమోతి పత్రిక","chapter":"4","verse":"7","text":"మంచి పోరాటం సాగించాను, నా పరుగు ముగించాను. నా విశ్వాసాన్ని కాపాడుకున్నాను."},{"book":"2 తిమోతి పత్రిక","chapter":"4","verse":"8","text":"ఇప్పుడు నా కోసం నీతికిరీటం సిద్ధంగా ఉంది. నీతిగల న్యాయాధిపతి అయిన ప్రభువు దాన్ని ఆ రోజున నాకు అనుగ్రహిస్తాడు. నాకు మాత్రమే కాదు, ఆయన ప్రత్యక్షానికై ప్రేమతో ఎదురుచూసే వారందరికీ అనుగ్రహిస్తాడు."},{"book":"2 తిమోతి పత్రిక","chapter":"4","verse":"9","text":"నా దగ్గరికి త్వరగా రావడానికి ప్రయత్నించు."},{"book":"2 తిమోతి పత్రిక","chapter":"4","verse":"10","text":"దేమా ఇహలోకాన్ని ప్రేమించి నన్ను విడిచిపెట్టి తెస్సలోనిక వెళ్ళిపోయాడు. క్రేస్కే గలతీయకీ, తీతు దల్మతియకీ వెళ్ళారు."},{"book":"2 తిమోతి పత్రిక","chapter":"4","verse":"11","text":"లూకా మాత్రమే నా దగ్గర ఉన్నాడు. మార్కును తీసుకురా. అతడు పరిచారం కోసం నాకు ఉపయోగంగా ఉంటాడు."},{"book":"2 తిమోతి పత్రిక","chapter":"4","verse":"12","text":"తుకికును ఎఫెసుకు పంపాను."},{"book":"2 తిమోతి పత్రిక","chapter":"4","verse":"13","text":"నువ్వు వచ్చేటప్పుడు నేను త్రోయలో కర్పు దగ్గర ఉంచి వచ్చిన అంగీనీ, పుస్తకాలనూ, ముఖ్యంగా చర్మపు కాగితాలను తీసుకు రా."},{"book":"2 తిమోతి పత్రిక","chapter":"4","verse":"14","text":"అలెగ్జాండర్ అనే కంసాలి నాకు చాలా కీడు చేశాడు. అతని క్రియలకు తగిన ప్రతిఫలం ప్రభువే ఇస్తాడు."},{"book":"2 తిమోతి పత్రిక","chapter":"4","verse":"15","text":"అతని విషయంలో నువ్వు కూడా జాగ్రత్తగా ఉండు. ఎందుకంటే అతడు మా బోధను తీవ్రంగా ఎదిరించాడు."},{"book":"2 తిమోతి పత్రిక","chapter":"4","verse":"16","text":"నేను మొదట న్యాయస్థానం ఎదుట వాదించుకున్నపుడు నా పక్షంగా ఎవరూ నిలబడలేదు, అందరూ నన్ను విడిచిపోయారు. ఇది వారికి నేరం కాకుండా ఉండు గాక."},{"book":"2 తిమోతి పత్రిక","chapter":"4","verse":"17","text":"అయితే నేను సువార్త సంపూర్ణంగా ప్రకటించేందుకూ యూదులు కాని వారంతా దాన్ని వినేందుకూ ప్రభువు నా పక్షాన ఉండి నన్ను బలపరిచాడు కాబట్టి సింహం నోటి నుండి ప్రభువు నన్ను తప్పించాడు."},{"book":"2 తిమోతి పత్రిక","chapter":"4","verse":"18","text":"ప్రభువు అన్ని చెడుపనుల నుండీ నన్ను తప్పించి సురక్షితంగా తన పరలోక రాజ్యం చేరుస్తాడు. యుగయుగాలకు ఆయనకు మహిమ కలుగు గాక, ఆమేన్‌."},{"book":"2 తిమోతి పత్రిక","chapter":"4","verse":"19","text":"ప్రిస్కకూ అకులకూ ఒనేసిఫోరు కుటుంబానికీ నా అభివందనాలు."},{"book":"2 తిమోతి పత్రిక","chapter":"4","verse":"20","text":"ఎరస్తు కొరింథులో ఆగిపోయాడు. త్రోఫిముకు జబ్బు చేసింది. అందుకే అతణ్ణి మిలేతులో విడిచి వచ్చాను."},{"book":"2 తిమోతి పత్రిక","chapter":"4","verse":"21","text":"నీవు చలికాలం రాకముందే రావడానికి ప్రయత్నం చెయ్యి. యుబూలు, పుదే, లీను, క్లౌదియ, ఇతర సోదరులంతా నీకు వందనాలు చెబుతున్నారు."},{"book":"2 తిమోతి పత్రిక","chapter":"4","verse":"22","text":"ప్రభువు నీ ఆత్మకు తోడై ఉండు గాక. కృప మీకు తోడై ఉండు గాక."}]}