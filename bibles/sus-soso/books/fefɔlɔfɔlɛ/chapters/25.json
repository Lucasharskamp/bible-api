{"data":[{"book":"Fe Fɔlɔ Fɔlɛ","chapter":"25","verse":"1","text":"Iburahima man naxa ginɛ gbɛtɛ dɔxɔ naxan xili Ketura."},{"book":"Fe Fɔlɔ Fɔlɛ","chapter":"25","verse":"2","text":"Na ginɛ naxa die bari a bɛ. Na die nu xili: Simiran, Yokosan, Medan, Madiyan, Yisebaki, nun Suwa."},{"book":"Fe Fɔlɔ Fɔlɛ","chapter":"25","verse":"3","text":"Yokosan naxa Seeba nun Dedan bari. Dedan bɔnsɔɛ findi Asurikae, Letusikae, nun Leyumikae nan na."},{"book":"Fe Fɔlɔ Fɔlɛ","chapter":"25","verse":"4","text":"Madiyan xa die lanxi Efa, Efere, Hanoki, Abida, nun Elidaa nan ma. Ketura xa die nan lanxi e ma."},{"book":"Fe Fɔlɔ Fɔlɛ","chapter":"25","verse":"5","text":"Iburahima naxa a harige birin fi Isiyaga ma."},{"book":"Fe Fɔlɔ Fɔlɛ","chapter":"25","verse":"6","text":"A naxa se gbegbe fan fi a xa ginɛ booree xa die ma, a fa e makuya a xa di Isiyaga ra, a e rasiga bɔxi nde ma naxan na sogetede mabiri."},{"book":"Fe Fɔlɔ Fɔlɛ","chapter":"25","verse":"7","text":"Iburahima xa simaya naxa siga han ɲɛ kɛmɛ ɲɛ tongo solofere nun suuli."},{"book":"Fe Fɔlɔ Fɔlɛ","chapter":"25","verse":"8","text":"Na xanbi, a naxa faxa hɛɛri kui, a a benbae li aligiyama."},{"book":"Fe Fɔlɔ Fɔlɛ","chapter":"25","verse":"9","text":"A xa die Isiyaga nun Sumayila naxa a ragata Makipela fɔnmɛ kui, Soxara Xitika xa di Eferon xa bɔxi ma Mamire fɛ ma."},{"book":"Fe Fɔlɔ Fɔlɛ","chapter":"25","verse":"10","text":"Iburahima na bɔxi sara Xitikae bɔnsɔɛ nan ma. E nun a xa ginɛ Sara, e birin nagataxi mɛnni nɛ."},{"book":"Fe Fɔlɔ Fɔlɛ","chapter":"25","verse":"11","text":"Iburahima faxa xanbi, Ala naxa barakɛ sa a xa di Isiyaga ma. A nu sabatixi kɔlɔnyi fɛ ma, naxan xili «Ala ɲiɲɛ naxan n toxi.»"},{"book":"Fe Fɔlɔ Fɔlɛ","chapter":"25","verse":"12","text":"Xilie nan ya naxee findi Sumayila bɔnsɔɛ ra. Sara nu bara a xa konyi ginɛ Misiraka Hagara fi Iburahima ma. Hagara naxa Sumayila sɔtɔ di ra."},{"book":"Fe Fɔlɔ Fɔlɛ","chapter":"25","verse":"13","text":"Sumayila xa die nan ya, e barixi ki naxɛ e boore fɔxɔ ra: Nebayoti, Sumayila xa di singe, Kedari, Adabeeli, Mibisami,"},{"book":"Fe Fɔlɔ Fɔlɛ","chapter":"25","verse":"14","text":"Misima, Duma, Masa,"},{"book":"Fe Fɔlɔ Fɔlɛ","chapter":"25","verse":"15","text":"Hadada, Tema, Yeturi, Nafisi, nun Kedema. Na di fu nun firinyi findi Sumayila xa die nan na."},{"book":"Fe Fɔlɔ Fɔlɛ","chapter":"25","verse":"16","text":"Na mixi keren keren ma findi bɔxi mangɛe nan na. E naxa e xilie sa e xa taae xun ma a nun e xa mixie."},{"book":"Fe Fɔlɔ Fɔlɛ","chapter":"25","verse":"17","text":"Sumayila xa simaya dan ɲɛ kɛmɛ ɲɛ tongo saxan nun solofere nɛ. A naxa laaxira, a sa a benbae li aligiyama."},{"book":"Fe Fɔlɔ Fɔlɛ","chapter":"25","verse":"18","text":"Sumayila bɔnsɔɛ nu sabatixi bɔxi nan ma, dɛnnaxɛ nu na Hawila nun Suru tagi. Suru ya rafindixi Misira nan ma Asuri kira ra. E nu sabatixi e ngaxakerenyie nan sɛɛti ma."},{"book":"Fe Fɔlɔ Fɔlɛ","chapter":"25","verse":"19","text":"Isiyaga xa taruxui nan ya: Isiyaga findi Iburahima xa di nan na."},{"book":"Fe Fɔlɔ Fɔlɛ","chapter":"25","verse":"20","text":"A to bara ɲɛ tongo naani sɔtɔ simaya ra, a naxa Rebeka dɔxɔ, Laban xunya ginɛma, Betuweli xa di ginɛ. Aramikae nan na e ra, kelife Padan Arami."},{"book":"Fe Fɔlɔ Fɔlɛ","chapter":"25","verse":"21","text":"Kɔnɔ Rebeka mu nu nɔma di baride Isiyaga bɛ. Isiyaga naxa Alatala maxandi a xa ginɛ xa fe ra a xa nɔ di baride. Alatala naxa a xa duba suxu, Rebeka naxa tɛɛgɛ."},{"book":"Fe Fɔlɔ Fɔlɛ","chapter":"25","verse":"22","text":"Na die nu fa gere e nga tɛɛgɛ. A naxa a yɛtɛ maxɔrin, «Munfe rabafe n bɛ yi ki?» Na kui a naxa siga Alatala maxɔrinde."},{"book":"Fe Fɔlɔ Fɔlɛ","chapter":"25","verse":"23","text":"Alatala naxa a masen a bɛ,"},{"book":"Fe Fɔlɔ Fɔlɛ","chapter":"25","verse":"24","text":"A di bari tɛmui to a li, Rebeka naxa gulie bari."},{"book":"Fe Fɔlɔ Fɔlɛ","chapter":"25","verse":"25","text":"A xa di singe findixi mixi gbeeli nan na. Fate maxabe gbegbe kanyi nan nu a ra. E naxa a xili sa Esayu."},{"book":"Fe Fɔlɔ Fɔlɛ","chapter":"25","verse":"26","text":"Na xanbi a xunya fan naxa bari. A bɛlɛxɛ raxutuxi a taara tingilinyi ma. E naxa a fan xili sa Yaxuba. Isiyaga na die barima tɛmui naxɛ, a nu na ɲɛ tongo senni nɛ."},{"book":"Fe Fɔlɔ Fɔlɛ","chapter":"25","verse":"27","text":"Na di xɛmɛ firinyi naxa mɔ. Esayu naxa findi koyinma fanyi ra naxan nu wula i sama. Naxan findi Yaxuba tan na, mixi maxinbelixi nan nu a ra, a tan nu dɔxɔma kiri banxi nan bun ma."},{"book":"Fe Fɔlɔ Fɔlɛ","chapter":"25","verse":"28","text":"Esayu nan nu rafan Isiyaga ma, barima a nu fama sube ra a bɛ. Yaxuba tan nu rafan Rebeka nan ma."},{"book":"Fe Fɔlɔ Fɔlɛ","chapter":"25","verse":"29","text":"Lɔxɔɛ nde Yaxuba nu bara supi yailan. Esayu naxa so, a taganxi kelife koyinde."},{"book":"Fe Fɔlɔ Fɔlɛ","chapter":"25","verse":"30","text":"A naxa a fala a bɛ, «N mu nɔma fefe ra yi ki. A lu n xa yi supi gbeeli nde min.» Na nan toxi a Edon xili naxa sa a xun ma, na nan na ki «a gbeeli.»"},{"book":"Fe Fɔlɔ Fɔlɛ","chapter":"25","verse":"31","text":"Yaxuba naxa a yaabi, «I xa foriɲa tide fi n ma sinden.»"},{"book":"Fe Fɔlɔ Fɔlɛ","chapter":"25","verse":"32","text":"Esayu naxa a masen, «N na faxafe, kaamɛ nan na n ma yi ki. Na foriɲa tide munse fanma n ma?»"},{"book":"Fe Fɔlɔ Fɔlɛ","chapter":"25","verse":"33","text":"Yaxuba man naxa a fala, «Fo i xa i kali.» Esayu naxa a kali a a bara a xa foriɲa tide fi a ma."},{"book":"Fe Fɔlɔ Fɔlɛ","chapter":"25","verse":"34","text":"Yaxuba naxa taami nun na toge supi nde so a yi ra. Esayu to gɛ a dɛgede, a a min, a naxa siga. Esayu mu tide yo toxi a xa foriɲa ma."}]}