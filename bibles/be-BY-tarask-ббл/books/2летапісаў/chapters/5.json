{"data":[{"book":"2 ЛЕТАПІСАЎ","chapter":"5","verse":"1","text":"І закончылася ўся праца, якую вёў Саламон для дома Гасподняга. І прынёс Саламон пасьвечанае Давідам, бацькам ягоным, і срэбра і золата і ўсе рэчы аддаў у скарбніцы дома Божага."},{"book":"2 ЛЕТАПІСАЎ","chapter":"5","verse":"2","text":"Тады сабраў Саламон старэйшынаў Ізраілевых і ўсіх узначальцаў плямёнаў, начальнікаў пакаленьняў сыноў Ізраілевых, у Ерусалім, дзеля перанясеньня каўчэга запавета Гасподняга з горада Давіда, зь Сіёна."},{"book":"2 ЛЕТАПІСАЎ","chapter":"5","verse":"3","text":"І сабраліся да цара ўсе Ізраільцяне на сьвята, на сёмым месяцы."},{"book":"2 ЛЕТАПІСАЎ","chapter":"5","verse":"4","text":"І прыйшлі ўсе старэйшыны Ізраілевыя. Лявіты ўзялі каўчэг"},{"book":"2 ЛЕТАПІСАЎ","chapter":"5","verse":"5","text":"і панесьлі каўчэг і скінію сходу і ўсе рэчы сьвяшчэнныя, якія ў скініі, - панесьлі іх сьвятары і лявіты."},{"book":"2 ЛЕТАПІСАЎ","chapter":"5","verse":"6","text":"А цар Саламон і ўсё супольства Ізраілевае, якое сабралася да яго перад каўчэгам, прыносілі ахвяры з авечак і валоў, якіх немагчыма палічыць і вызначыць з прычыны мноства."},{"book":"2 ЛЕТАПІСАЎ","chapter":"5","verse":"7","text":"І прынесьлі сьвятары каўчэг запавета Гасподняга на месца яго, у давір храма - у Сьвятое Сьвятых пад крылы херувімаў."},{"book":"2 ЛЕТАПІСАЎ","chapter":"5","verse":"8","text":"І херувімы распасьціралі крылы над месцам каўчэга, і пакрывалі херувімы каўчэг і жэрдзі яго зьверху."},{"book":"2 ЛЕТАПІСАЎ","chapter":"5","verse":"9","text":"І высунуліся жэрдзі, так што галоўкі жэрдак каўчэга відны былі перад давірам, але ня выходзілі вонкі, і яны там да гэтага дня."},{"book":"2 ЛЕТАПІСАЎ","chapter":"5","verse":"10","text":"Ня было ў каўчэзе нічога, апрача двух скрыжаляў, якія паклаў Майсей на Харыве. Калі Гасподзь заключыў запавет з сынамі Ізраілевымі, пасьля выхаду іх зь Егіпта."},{"book":"2 ЛЕТАПІСАЎ","chapter":"5","verse":"11","text":"Калі сьвятары выйшлі са сьвятыні, бо ўсе асьвяціліся без адрозьненьня аддзелаў;"},{"book":"2 ЛЕТАПІСАЎ","chapter":"5","verse":"12","text":"і лявіты сьпевакі, - усе яны, Асаф, Эман, Ідытун і сыны іхнія і браты іхнія, - апранутыя ў вісон, з кімваламі і псалтырамі і цытрамі стаялі на ўсходнім баку ахвярніка, і зь імі сто дваццаць сьвятароў, якія трубілі трубамі,"},{"book":"2 ЛЕТАПІСАЎ","chapter":"5","verse":"13","text":"і былі як адзін трубачы і сьпевакі, якія ў адзін голас хвалілі і славасловілі Госпада, - і калі загрымеў гук трубаў і кімвалаў і музычных інструментаў, і хвалілі Госпада, бо вечная міласьць Яго; тады дом, дом Гасподні, напоўніла воблака,"},{"book":"2 ЛЕТАПІСАЎ","chapter":"5","verse":"14","text":"і не маглі сьвятары стаяць на служэньні з прычыны воблака, бо слава Гасподняя напоўніла дом Божы."}]}