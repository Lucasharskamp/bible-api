{"data":[{"book":"ВЫСЛОЎІ","chapter":"7","verse":"1","text":"Сыне мой! памятай словы мае і запаведзі мае захавай у сабе."},{"book":"ВЫСЛОЎІ","chapter":"7","verse":"2","text":"Захоўвай запаведзі мае, і жыві, і навуку маю, як зрэнкі вачэй тваіх."},{"book":"ВЫСЛОЎІ","chapter":"7","verse":"3","text":"Навяжы іх на пальцы твае, напішы іх на скрыжалі сэрца твайго."},{"book":"ВЫСЛОЎІ","chapter":"7","verse":"4","text":"Скажы мудрасьці: «ты сястра мая!» і розум назаві родным тваім,"},{"book":"ВЫСЛОЎІ","chapter":"7","verse":"5","text":"каб яны ахоўвалі цябе ад жонкі другога, ад чужой, што гладка гаворыць словы свае."},{"book":"ВЫСЛОЎІ","chapter":"7","verse":"6","text":"Вось, аднойчы глядзеў я ў акно майго дома, праз рашотку маю,"},{"book":"ВЫСЛОЎІ","chapter":"7","verse":"7","text":"і ўбачыў сярод нявопытных, угледзеў сярод маладых людзей неразумнага юнака,"},{"book":"ВЫСЛОЎІ","chapter":"7","verse":"8","text":"які пераходзіў плошчу паблізу вугла яе і ішоў па дарозе да дома яе,"},{"book":"ВЫСЛОЎІ","chapter":"7","verse":"9","text":"у сутоньні, а позьняй гадзіне, у начной цемры і ў змроку."},{"book":"ВЫСЛОЎІ","chapter":"7","verse":"10","text":"І вось - насустрач яму жанчына ў строях распусьніцы, з хітрым сэрцам,"},{"book":"ВЫСЛОЎІ","chapter":"7","verse":"11","text":"узбуджаная і неапанаваная; ногі яе ня ступаюць у доме яе;"},{"book":"ВЫСЛОЎІ","chapter":"7","verse":"12","text":"то на вуліцы, то на плошчах і на кожным вугле яна ладзіць ловы."},{"book":"ВЫСЛОЎІ","chapter":"7","verse":"13","text":"Яна схапіла яго, цалавала яго і бяз сораму ў твары сказала яму:"},{"book":"ВЫСЛОЎІ","chapter":"7","verse":"14","text":"«Мірная ахвяра ў мяне: сёньня я выканала абяцаньні мае;"},{"book":"ВЫСЛОЎІ","chapter":"7","verse":"15","text":"таму і выйшла насустрач табе, каб знайсьці цябе, і - знайшла цябе."},{"book":"ВЫСЛОЎІ","chapter":"7","verse":"16","text":"Кілімамі ўслала я пасьцель маю, палатном каляровым Егіпецкім;"},{"book":"ВЫСЛОЎІ","chapter":"7","verse":"17","text":"спальню маю ўпахошчыла сьмірнаю, альясам і карынкаю."},{"book":"ВЫСЛОЎІ","chapter":"7","verse":"18","text":"Зайдзі, будзем упівацца пяшчотамі да раніцы, каханьнем нацешымся;"},{"book":"ВЫСЛОЎІ","chapter":"7","verse":"19","text":"бо мужа дома няма; ён выправіўся ў далёкую дарогу;"},{"book":"ВЫСЛОЎІ","chapter":"7","verse":"20","text":"кашалёк срэбра ўзяў з сабою; дамоў вернецца да дня поўні месяца»."},{"book":"ВЫСЛОЎІ","chapter":"7","verse":"21","text":"Мноствам ласкавых слоў яна яго звабіла, мяккасьцю вуснаў сваіх авалодала ім."},{"book":"ВЫСЛОЎІ","chapter":"7","verse":"22","text":"Ён адразу пайшоў за ёю, як вол ідзе ў разьніцу, як алень на стралу,"},{"book":"ВЫСЛОЎІ","chapter":"7","verse":"23","text":"пакуль страла не праніжа вантробы ягонай; як птушка кідаецца ў сіло, і ня ведае, што яно - пагібель яе."},{"book":"ВЫСЛОЎІ","chapter":"7","verse":"24","text":"Дык вось, дзеці, паслухайце мяне і зразумейце словы вуснаў маіх."},{"book":"ВЫСЛОЎІ","chapter":"7","verse":"25","text":"Хай ня збочвае сэрца тваё на шляхі яе, ня блукай сьцежкамі яе;"},{"book":"ВЫСЛОЎІ","chapter":"7","verse":"26","text":"бо многіх яна параніла, і шмат дужых забіла яна:"},{"book":"ВЫСЛОЎІ","chapter":"7","verse":"27","text":"дом яе - дарога ў апраметную, якая вядзе ў сярэдзіну жытлішча сьмерці."}]}