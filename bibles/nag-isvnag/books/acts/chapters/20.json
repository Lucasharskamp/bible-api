{"data":[{"book":"Acts","chapter":"20","verse":"1","text":"Jitia gondugol to khotom hoise, Paul chela khan ke mati anise aru taikhan ke samjai dise, aru taikhan ke bhidai kori kene tai Macedonia te jai jaise."},{"book":"Acts","chapter":"20","verse":"2","text":"Titia tai utu desh khan paar kori kene khotom huwa pichete, tai Greece te ahi jaise."},{"book":"Acts","chapter":"20","verse":"3","text":"Aru tai ta te tin mohina thakise aru ta te pora Syria te jabole thakise, kintu Yehudi khan taike morai dibole thaka jani kene, Macedonia phale pora he wapas jabole bhabi loise."},{"book":"Acts","chapter":"20","verse":"4","text":"Aru Berea manu Sopater laga chokra, aru Thessalonica pora Aristarchus aru Secundus aru Derbe pora Gaius aru Timothy aru Asia pora Tychicus aru Trophimus taikhan tai logote jaise."},{"book":"Acts","chapter":"20","verse":"5","text":"Kintu eitu khan amikhan age te jai kene Troas te rukhi thakise."},{"book":"Acts","chapter":"20","verse":"6","text":"Aru khomir nahala roti laga utsov din pichete amikhan Philippi pora naw te uthi kene pans din pichete Troas te taikhan logot ponchise, aru saat din tak ta te thakise."},{"book":"Acts","chapter":"20","verse":"7","text":"Titia hapta laga prothom din jitia biswasi chela khan eke loge mili kene roti bhangai sele. Paul dusra dinte jabole thakise, etu karone tai taikhan logot adha rati tak kotha kori thakise."},{"book":"Acts","chapter":"20","verse":"8","text":"Upor kamra kot te amikhan joma thakisele ta te bisi saaki khan jolai rakhise."},{"book":"Acts","chapter":"20","verse":"9","text":"Aru Eutychus koi kene jawan ekjon khirki te bohi thakise, aru Paul bisi deri kotha koi thaka pora, tai ghumai kene tin tola upor pora nichete girikena morise."},{"book":"Acts","chapter":"20","verse":"10","text":"Kintu Paul niche jai kene tai usorte tai laga gaw ke lamba korise, aru taike dhurise. Aru tai koise, “Bhoi nokoribi, kelemane tai laga jibon etiya bhi tai logot he ase.”"},{"book":"Acts","chapter":"20","verse":"11","text":"Titia tai aru upor jai kene roti bhangai khaise aru phojur tak kotha kori thakise, aru etu pichete jai jaise."},{"book":"Acts","chapter":"20","verse":"12","text":"Aru taikhan utu chokra jinda pa karone ekdom shanti paise."},{"book":"Acts","chapter":"20","verse":"13","text":"Titia amikhan naw pora Assos te jaise, aru ta te pora naw te Paul ke uthabole thakise, kelemane tai nije pora he tai berai kene jabo koise, aru tai he eneka kori bole amikhan ke koise."},{"book":"Acts","chapter":"20","verse":"14","text":"Aru tai Assos te ahi amikhan ke lok paise, aru amikhan taike uthaikene Mitylene te ahi jaise."},{"book":"Acts","chapter":"20","verse":"15","text":"Aru ta te pora naw te uthi kene dusra din Chios usorte ahi jaise, utu din amikhan Samos ponchise, aru Tragyllium te thaki kene dusra din Miletus te ahi Jaise."},{"book":"Acts","chapter":"20","verse":"16","text":"Kelemane Paul Asia te homoi phelabo mon kora nai, tai naw pora Ephesus paar kori bole mon korise, kelemane parile Pentecost din tai Jerusalem te thakibo mon kori kene tara-tari kori thakisele."},{"book":"Acts","chapter":"20","verse":"17","text":"Tai Miletus pora khobor pathai kene Ephesus girja laga bura khan ke matise."},{"book":"Acts","chapter":"20","verse":"18","text":"Aru jitia taikhan tai logot ahise, tai koise,"},{"book":"Acts","chapter":"20","verse":"19","text":"Moi nomrota korise aru suku pani girikena aru Yehudi khan pora chalak kori kene moike dukh di thakile bhi moi Probhu laga sewa kori thakise."},{"book":"Acts","chapter":"20","verse":"20","text":"Aru moi apnikhan ke sikha khan te, manu usorte nohoile ghor te hoilebi tumi bhal nimite kaam nakori kene chari diya nai."},{"book":"Acts","chapter":"20","verse":"21","text":"Yehudi aru Yehudi hobi, moi taikhan ke mon ghurai kene Isor phale ahibole aru Jisu ke biswas kori bole sikhai ahise."},{"book":"Acts","chapter":"20","verse":"22","text":"Aru sabi, etiya moi Atma laga kotha mani kene Jerusalem te jai ase hoilebi ta te moi logote ki hobo moi najane."},{"book":"Acts","chapter":"20","verse":"23","text":"Juntu sheher te jaile bhi Pobitro Atma pora ami laga gawah koridi thakise, aru khali bandha aru dukh he moike rukhi ase koi kene."},{"book":"Acts","chapter":"20","verse":"24","text":"Kintu moi nijor jibon karone eku chinta nathaki, kintu Probhu Jisu pora ji kaam moike kori bole dise, utu Isor anugrah laga susamachar ke khushi pora manu ke jonai dibole aru etu pura kori bole he bhabi thake."},{"book":"Acts","chapter":"20","verse":"25","text":"Aru sabi, moi jani ase, moi Isor rajyo kotha loi kene sob jagate prochar koribo, aru apnikhan etiya pora ami laga chehera aru nadikhibo."},{"book":"Acts","chapter":"20","verse":"26","text":"Etu moi aji apnikhan ke sakhi di ase, moi ekjon golti nathaka manu laga khun phale hoile golti nai."},{"book":"Acts","chapter":"20","verse":"27","text":"Kelemane Isor laga itcha phale sob kotha moi apuni khan ke koi diya hoise."},{"book":"Acts","chapter":"20","verse":"28","text":"Etu karone apnikhan nije bhi hoshiar thakibi aru Pobitro Atma pora apnikhan ke sabole mer khan dise. Hoshiar pora Isor laga girja ke roikhya koribi, jintu Isor Tai Nijor laga bacha khun pora kinise."},{"book":"Acts","chapter":"20","verse":"29","text":"Kelemane moi jani ase moi juwa pichete rong kutta khan tumi laga majote ahibo, aru tumikhan ke nacharibo jun khan etiya bisi ase."},{"book":"Acts","chapter":"20","verse":"30","text":"Aru moi jani ase tumikhan nijor bhitor pora bhi misa kowa ulabo aru biswasi khan ke taikhan phale kori loi lobo."},{"book":"Acts","chapter":"20","verse":"31","text":"Karone hoshiar koi kene thakibi, aru bhabona koribi, moi tin saal tak rati din suku pani girai kene sob manu ke sikhaise."},{"book":"Acts","chapter":"20","verse":"32","text":"Aru bhai khan moi etiya apnikhan ke di ase, Isor aru tai anugrah laga kotha juntu pora tumikhan ke uthidibo pare aru sapha kori diya khan logote milaikena tai laga miras pabo thaka khan ase."},{"book":"Acts","chapter":"20","verse":"33","text":"Moi kun laga suna, chandi, kapra khan lalos kora nohoi."},{"book":"Acts","chapter":"20","verse":"34","text":"Apnikhan jani ase, moi nijor hath pora sewa kori kene nijor aru jun moi logot thakise, taikhan ke ki lage sob kori ahise."},{"book":"Acts","chapter":"20","verse":"35","text":"Moi apnikhan ke sob rasta sikhai dise, kineka sewa kori kene dukhia khan ke modot koribo lage, aru Probhu Jisu kotha monte bhabona kori bole, juntu Tai nijor pora koise: “Lu-a pora to diya jon he bisi asishit ase.”"},{"book":"Acts","chapter":"20","verse":"36","text":"Aru jitia tai etu kotha koi diya hoise, tai athukari kene taikhan logote prathana kori loise."},{"book":"Acts","chapter":"20","verse":"37","text":"Titia taikhan sob bisi kandise, aru Paul ke dhori kene taike chuma dise."},{"book":"Acts","chapter":"20","verse":"38","text":"Taikhan bisi mon dukh huwa to Paul laga kotha karone hoise, aru kitia bhi tai laga chehera nadikhibo kowa karone, aru taikhan taike loijai kene jahaaj tak punchai dise."}]}