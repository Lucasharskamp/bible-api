{"data":[{"book":"LINJIILA MARKUUSA","chapter":"16","verse":"1","text":"Ɓay *ɲalaande fowteteende nden feƴƴii, ɗun ko aseweere nden, Mariyama jeyaaɗo Magaduuna e Mariyama yumma Yaaquuba, e Saliimatu soodi tiiri fii ko ɓe fulla e furee Iisaa on."},{"book":"LINJIILA MARKUUSA","chapter":"16","verse":"2","text":"E alat, ɗun ko ɲallal aranal e nder yontere nden, ɓen rewɓe dawi bimbi subaka ka yenaande, ɗun ko ka puɗal naange."},{"book":"LINJIILA MARKUUSA","chapter":"16","verse":"3","text":"Tawi hiɓe wi'indira: «Taw ko hombo tallanta en hayre wonde nden ka dambugal yenaande nden?»"},{"book":"LINJIILA MARKUUSA","chapter":"16","verse":"4","text":"Tun ɓe ɓanti gite, ɓe haynii, ɓe tawi nden hayre njannde tallaama."},{"book":"LINJIILA MARKUUSA","chapter":"16","verse":"5","text":"Ɓe naati ka nder yenaande, ɓe yi'i suka gorko, no ɓornii daneeji, no jooɗori ka sengo ɲaamo. Ɓe ŋalɗi, ɓe huli."},{"book":"LINJIILA MARKUUSA","chapter":"16","verse":"6","text":"On wi'i ɓe: «Wota on hulu! Iisaa oo jeyaaɗo Naasirata, fempaaɗo on, mo wonɗon ɗaɓɓitude on, immitike, o alaa ɗoo. E hino nokkuure ka o belnanoo ɗon."},{"book":"LINJIILA MARKUUSA","chapter":"16","verse":"7","text":"Awa yahee andinoyon taalibaaɓe makko ɓen e Petruusu, o adoyto on Jaliilu. Ko ton yi'oyton mo, wano o wiirunoo on non.»"},{"book":"LINJIILA MARKUUSA","chapter":"16","verse":"8","text":"Onsay ɓe dogi ɓe yalti ka yenaande ko fii hari diwnol e kaawee heɓii ɓe. Kono laatii ɓe wowlanaali hay gooto huunde, ko fii hari hiɓe huli."},{"book":"LINJIILA MARKUUSA","chapter":"16","verse":"9","text":"Ɓay Iisaa immitike e ɲalaande aranere nden e nder yontere nden bimbi, ko o adii hollitaade ko Mariyama jeyaaɗo Magaduuna, on mo o yaltinnoo jinnaaji jeeɗiɗi e mun."},{"book":"LINJIILA MARKUUSA","chapter":"16","verse":"10","text":"On yahi, o ɓanginanoyi ɗun ɓe Iisaa wondunoo ɓen, tawi ɓen no yoomi, no wulla."},{"book":"LINJIILA MARKUUSA","chapter":"16","verse":"11","text":"Ɓay ɓe nanii wonde himo wuuri, awa kadi kanko debbo on o yi'ii mo, laatii ɓe hoolaaki mo."},{"book":"LINJIILA MARKUUSA","chapter":"16","verse":"12","text":"Ɓawto ɗun, tawi ɗiɗo e maɓɓe no e hoore laawol, no yahaynoo e fulawaa, kanko Iisaa o feeɲirani ɓe noone goo."},{"book":"LINJIILA MARKUUSA","chapter":"16","verse":"13","text":"Ɓen kadi arti, holliti ɗun ɓeya, laatii ɓe hoolaaki ɓen kadi."},{"book":"LINJIILA MARKUUSA","chapter":"16","verse":"14","text":"Ka sakkitorun o feeɲani sappoo e go'ooɓe ɓen, wa fewndo ko ɓe jooɗii fii ɲaamugol, o feli ɓe sabu angal gomɗinal maɓɓe ngal e cattal ɓerɗe maɓɓe ɗen, fii ko ɓe hoolaaki yi'unooɓe mo ɓen kon ɓawto o immintineede."},{"book":"LINJIILA MARKUUSA","chapter":"16","verse":"15","text":"E hoore ɗun o wi'i ɓe: «Yahee e aduna on fow, feɲɲinanon tageefo ngon fow Kibaaru Moƴƴo on."},{"book":"LINJIILA MARKUUSA","chapter":"16","verse":"16","text":"Kala on gomɗinɗo, *lootaa maande kisiyee, dandoyte, kono kala on mo gomɗinaali, happante."},{"book":"LINJIILA MARKUUSA","chapter":"16","verse":"17","text":"E hino maandeeji wondayɗi e ɓen gomɗinɓe: e innde an ɓe raɗoyto jinnaaji ɗin, ɓe wowla kadi e *haalaaji goo,"},{"book":"LINJIILA MARKUUSA","chapter":"16","verse":"18","text":"ɓe nanga bolle, si ɓe yaru kadi njaram waroojan, ɗun masinbintaa ɓe. Si ɓe *fawoyii kadi juuɗe maɓɓe ɗen e hoore nawnuɓe ɓen, ɓen ndikkay.»"},{"book":"LINJIILA MARKUUSA","chapter":"16","verse":"19","text":"Ɓay Iisaa Joomi on gaynii ɓe yewtude, o ƴentinaa ka kammu, o jooɗori ka sengo ɲaamo Alla."},{"book":"LINJIILA MARKUUSA","chapter":"16","verse":"20","text":"Kamɓe kadi ɓe yahi, ɓe waajoyii hen fow, tawi Joomiraaɗo on no gollidude e maɓɓe, o haqinqiniri daalol ngol maandeeji ɗi ngol wondunoo ɗin."}]}