{"data":[{"book":"1 Phixxirosa","chapter":"2","verse":"1","text":"Hessa gishshi iittateth wursi, baletho wursi, qoodhepe qommon hano, qaanateteth ayko qoommo zigiris intefe digite."},{"book":"1 Phixxirosa","chapter":"2","verse":"2","text":"Ha7i yelettida guutha nayti maath amotizayssa mala inteka attanas izan dicci dicci baanas geeshi gidida ayana timirtte laamotite."},{"book":"1 Phixxirosa","chapter":"2","verse":"3","text":"Inte laamotanas bessizay Goday kiya gididayssa shaki erikokko."},{"book":"1 Phixxirosa","chapter":"2","verse":"4","text":"Hessa gishshi gede deyo shuchu gidida Yesusako shiiqite. He shuchay asay leqqi aggidayssa shin Xoossa achchan qass doorettidayssane boncho waagay dizaddekko."},{"book":"1 Phixxirosa","chapter":"2","verse":"5","text":"Inte gede Goda Yesusako shiiqanayka deyo shucha mala Xiillo ayana duussaso gidana mala oothetista. Hessaththoka inte Yesus Kiristoosa baggara ufayssiza ayana yarsho Xoossas shiishanas geesha qeeseta gidandista."},{"book":"1 Phixxirosa","chapter":"2","verse":"6","text":"Geesha maxaafan “Heko dooretida boncho gidida keethas kuriqunthan uttiza shuchu tani Xiyonen woththana. Izan ammanizadey yeelatena” giza qaalay xaafeti uttides."},{"book":"1 Phixxirosa","chapter":"2","verse":"7","text":"Hessa gishshi intes ammanizaytas he shuchay boncho shuchukko shin hinko izan ammanontaytas qass “Shuchan keexxiza keeththa hiillati leqqi wora yegidayss izi keeththa kurqunthas hu7e gidides”"},{"book":"1 Phixxirosa","chapter":"2","verse":"8","text":"Qasseka “Heko ase dhupiza shuchay hayssich! asa dhuphi kundisiza zaala shuchay hayssakko” gess. Istti qaala ammanontta ixxida gishshi dhuphetettes. kaseka istti hessas dizaytakko."},{"book":"1 Phixxirosa","chapter":"2","verse":"9","text":"Inte qass dhumape gede daro malalsiza iza po7oko xeeygida Xoossa malalsiza oothoza awajanas dooretida yeleteth, Kawo qeeseta Xoossi intena bees histida inte dumma derekko."},{"book":"1 Phixxirosa","chapter":"2","verse":"10","text":"Inte kase Xoossa dere gidekista shin ha7i gidikko inte Xoossa derekko. Inte kase intes Xooss qadhetontta derekko shin ha7i gidikko qadhetides."},{"book":"1 Phixxirosa","chapter":"2","verse":"11","text":"Ta siiqoto! inte hayssa alameza bolla imathene bete asi gidida gishshi shempora olettiza asho amotethatape haakana mala ta intena hadara gayss."},{"book":"1 Phixxirosa","chapter":"2","verse":"12","text":"Oone erizay “Intena istti iittaa oothetes” giidi asay intena zigirikoka Xoossi nuna beyanas yiza gallas hanko dere asay inte oothoy lo7o gididayssa beyidi Xoossu galatana mala inte isttara diza wode inte amaley lo7o gido."},{"book":"1 Phixxirosa","chapter":"2","verse":"13","text":"Inte Goda Yesusa gishshi giidi dere ayssizaytas azazetite. Kawoy qass wursofe bollara diza gishshi Kawosika azazetite."},{"book":"1 Phixxirosa","chapter":"2","verse":"14","text":"Dere ayssizaytas azazetite. Istti iitta oothizayta qaxxayanassine lo7o oothizadayta galatanas Kawope kiitettizaytakko."},{"book":"1 Phixxirosa","chapter":"2","verse":"15","text":"Inte lo7o oothon hanko eray bayinda eyatethan hasa7izayta co7u histana mala hessika Xoossa shenekko."},{"book":"1 Phixxirosa","chapter":"2","verse":"16","text":"Inte Xoossas oothiza asata mala gididi hirgay bayinda deyte attin inte inte shene mala diza duussa iittatetha kammiza miishe histopite."},{"book":"1 Phixxirosa","chapter":"2","verse":"17","text":"Ase wursika bonchite. Ammanizayta siiqite. Xoossas babbite. Kawo bonchite."},{"book":"1 Phixxirosa","chapter":"2","verse":"18","text":"Inteno Asas oothi aqqizayto! intena oothisiza godatas bonchon azazetite. Inte azazistanay lo7otasine ashikistas xalala gidontta hanko iittatassarakko."},{"book":"1 Phixxirosa","chapter":"2","verse":"19","text":"Asi galatettizay coo mela qohetishe hessika Xoossa gishshi giidi danda7ikokko."},{"book":"1 Phixxirosa","chapter":"2","verse":"20","text":"Inte iitta oothida gishshi qaxayettishe danda7iko intes aaza galatay deyanee? Inte lo7o oothidi waaye ekkishe danda7iko inte Xoossafe galata ekkandista."},{"book":"1 Phixxirosa","chapter":"2","verse":"21","text":"Inte xeeygettidayka hessaskko. Inte iza lemuso kaallana mala Kiristoosay inte gishshi waaye ekkidi intes lemuso gidides."},{"book":"1 Phixxirosa","chapter":"2","verse":"22","text":"Izi aykko nagarakka oothibeyna. Iza duunan geney beettibeyna."},{"book":"1 Phixxirosa","chapter":"2","verse":"23","text":"Asay iza cayshin izi zaari cayibeyna. Waayetishe bena tumu piridiza Godas hadara aathi immides attin halo kessana manddibeyna."},{"book":"1 Phixxirosa","chapter":"2","verse":"24","text":"Nuni nagarape shaakettidi xiillotethan daana mala izi berka ba ashon nu nagara masiqqale bolla tookides. Inte iza madunthan paxidista."},{"book":"1 Phixxirosa","chapter":"2","verse":"25","text":"Inte dhayida dorisata mala coo mela tuuyru gidistako shin ha7i qass inte shempo heemmizayssakone naagizayssako simmidista."}]}