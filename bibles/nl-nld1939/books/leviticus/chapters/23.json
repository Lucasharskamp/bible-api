{"data":[{"book":"Leviticus","chapter":"23","verse":"1","text":"Jahweh sprak tot Moses:"},{"book":"Leviticus","chapter":"23","verse":"2","text":"Beveel de Israëlieten, en zeg hun: De feestdagen van Jahweh, waarop gij een godsdienstige bijeenkomst moet houden, zijn mijn volgende feesten."},{"book":"Leviticus","chapter":"23","verse":"3","text":"Zes dagen moogt ge arbeiden, maar de zevende dag is een grote rustdag met een godsdienstige bijeenkomst, waarop ge geen enkele arbeid moogt verrichten; overal waar ge woont, moet het een rustdag zijn ter ere van Jahweh."},{"book":"Leviticus","chapter":"23","verse":"4","text":"Dit zijn de feestdagen van Jahweh met de godsdienstige bijeenkomsten, die gij op hun vastgestelde tijden moet vieren."},{"book":"Leviticus","chapter":"23","verse":"5","text":"Op de veertiende dag van de eerste maand tegen het vallen van de avond is het Pasen ter ere van Jahweh."},{"book":"Leviticus","chapter":"23","verse":"6","text":"En op de vijftiende dag van dezelfde maand het feest van de ongedesemde broden ter ere van Jahweh; gedurende zeven dagen moet ge dan ongedesemde broden eten."},{"book":"Leviticus","chapter":"23","verse":"7","text":"Op de eerste dag moet gij bovendien een godsdienstige bijeenkomst houden, en moogt ge geen enkel slafelijk werk verrichten."},{"book":"Leviticus","chapter":"23","verse":"8","text":"Zeven dagen lang moet ge vuuroffers aan Jahweh opdragen, en op de zevende dag weer een godsdienstige bijeenkomst houden, en moogt ge geen enkel slafelijk werk verrichten."},{"book":"Leviticus","chapter":"23","verse":"9","text":"Jahweh sprak tot Moses:"},{"book":"Leviticus","chapter":"23","verse":"10","text":"Beveel de Israëlieten, en zeg hun: Wanneer ge in het land zijt gekomen, dat Ik u geven zal, en ge zijn oogst afmaait, dan moet ge de eerste schoof van uw oogst den priester brengen."},{"book":"Leviticus","chapter":"23","verse":"11","text":"Hij moet die schoof voor het aanschijn van Jahweh als strekoffer aanbieden, opdat het u ten goede kome; daags na de sabbat moet de priester ze aanbieden."},{"book":"Leviticus","chapter":"23","verse":"12","text":"Op de dag, dat ge de schoof als strekoffer aanbiedt, moet ge een gaaf eenjarig lam als brandoffer aan Jahweh opdragen,"},{"book":"Leviticus","chapter":"23","verse":"13","text":"met het daarbij horend spijsoffer, namelijk twee issaron meelbloem met olie gemengd, als een heerlijk geurend vuuroffer voor Jahweh; bovendien het vierde van een hin wijn als plengoffer."},{"book":"Leviticus","chapter":"23","verse":"14","text":"Tot deze dag moogt ge geen brood, geen geroosterd of ongeroosterd graan van de nieuwe oogst eten, eer gij uw gave aan uw God hebt gebracht. Dit is een eeuwig geldende wet voor al uw geslachten, waar ge ook woont."},{"book":"Leviticus","chapter":"23","verse":"15","text":"Van de dag na de sabbat, waarop ge de schoof als strekoffer hebt aangeboden, moet ge zeven volle weken tellen; zeven volle weken moeten het zijn,"},{"book":"Leviticus","chapter":"23","verse":"16","text":"tot aan de dag na de zevende sabbat; dus vijftig dagen moet ge tellen. Dan moet ge een nieuw spijsoffer aan Jahweh opdragen."},{"book":"Leviticus","chapter":"23","verse":"17","text":"Uit uw woonsteden moet ge als eerstelingen voor Jahweh twee broden voor een strekoffer brengen; ze moeten uit twee issaron meelbloem zijn bereid, en gedesemd worden gebakken."},{"book":"Leviticus","chapter":"23","verse":"18","text":"Bij het brood moet ge zeven gave eenjarige lammeren offeren, een jongen stier en twee rammen; zij zullen met het daarbij behorend spijs(-) en plengoffer als een brandoffer voor Jahweh dienen, een heerlijk geurend vuuroffer voor Jahweh."},{"book":"Leviticus","chapter":"23","verse":"19","text":"Als zondeoffer moet ge een geitebok offeren, en als vredeoffer twee eenjarige lammeren;"},{"book":"Leviticus","chapter":"23","verse":"20","text":"de priester moet ze voor het aanschijn van Jahweh als een strekoffer aanbieden, tegelijk met het eerstelingenbrood en de twee lammeren. Zij zullen een heilige gave voor Jahweh zijn, en den priester ten deel vallen."},{"book":"Leviticus","chapter":"23","verse":"21","text":"Op die dag moet ge een godsdienstige bijeenkomst houden en moogt ge geen slafelijk werk verrichten. Dit is een eeuwig geldende wet voor al uw geslachten, waar ge ook woont."},{"book":"Leviticus","chapter":"23","verse":"22","text":"Ook moogt ge, wanneer ge de oogst van uw land maait, uw veld niet tot de uiterste rand afmaaien en geen nalezing van uw oogst houden; ge moet die voor den arme en den vreemdeling overlaten. Ik ben Jahweh, uw God!"},{"book":"Leviticus","chapter":"23","verse":"23","text":"Jahweh sprak tot Moses:"},{"book":"Leviticus","chapter":"23","verse":"24","text":"Zeg aan de Israëlieten: De eerste dag van de zevende maand moet een rustdag voor u zijn, een dag ter gedachtenis met bazuingeschal en een godsdienstige bijeenkomst."},{"book":"Leviticus","chapter":"23","verse":"25","text":"Dan moogt ge geen slafelijk werk verrichten, en moet ge een vuuroffer aan Jahweh opdragen."},{"book":"Leviticus","chapter":"23","verse":"26","text":"Jahweh sprak tot Moses:"},{"book":"Leviticus","chapter":"23","verse":"27","text":"Bovendien valt op de tiende dag van de zevende maand de verzoendag. Dan moet ge een godsdienstige bijeenkomst houden, boete doen, en een vuuroffer aan Jahweh brengen."},{"book":"Leviticus","chapter":"23","verse":"28","text":"Op die dag moogt ge geen enkele arbeid verrichten; want het is een verzoendag, om verzoening voor u te verkrijgen voor het aanschijn van Jahweh, uw God."},{"book":"Leviticus","chapter":"23","verse":"29","text":"Iedereen, die op die dag geen boete doet, zal van zijn volk worden afgesneden."},{"book":"Leviticus","chapter":"23","verse":"30","text":"Iedereen, die op die dag enige arbeid verricht, zal Ik uit zijn volk verdelgen;"},{"book":"Leviticus","chapter":"23","verse":"31","text":"ge moet u van alle arbeid onthouden. Dit is een eeuwig geldende wet voor al uw geslachten, waar ge ook woont."},{"book":"Leviticus","chapter":"23","verse":"32","text":"Het moet een grote sabbat voor u zijn, waarop ge boete moet doen; van de avond van de negende dag der maand tot de volgende avond moet ge uw rustdag vieren."},{"book":"Leviticus","chapter":"23","verse":"33","text":"Jahweh sprak tot Moses."},{"book":"Leviticus","chapter":"23","verse":"34","text":"Zeg aan de Israëlieten: Op de vijftiende dag van de zevende maand begint het loofhuttenfeest, zeven dagen lang, ter ere van Jahweh."},{"book":"Leviticus","chapter":"23","verse":"35","text":"Op de eerste dag moet een godsdienstige bijeenkomst worden gehouden, en moogt ge geen slafelijk werk verrichten."},{"book":"Leviticus","chapter":"23","verse":"36","text":"Zeven dagen lang moet ge Jahweh een vuuroffer opdragen. Op de achtste dag moet ge een godsdienstige bijeenkomst houden, en een vuuroffer opdragen ter ere van Jahweh. Het is een hoogtij, waarop ge geen slafelijk werk moogt verrichten."},{"book":"Leviticus","chapter":"23","verse":"37","text":"Dit zijn de feesten van Jahweh, waarop gij godsdienstige bijeenkomsten moet houden, en aan Jahweh vuuroffers opdragen: brand(-) en spijsoffers, slacht(-) en plengoffers, zoals het voor iedere dag is bepaald;"},{"book":"Leviticus","chapter":"23","verse":"38","text":"onverminderd de sabbatdagen van Jahweh, en behalve uw gaven en al uw gelofte(-) en vrijwillige offers, die ge aan Jahweh wilt schenken."},{"book":"Leviticus","chapter":"23","verse":"39","text":"Op de vijftiende dag van de zevende maand, wanneer ge het ooft van het land binnenhaalt, moet ge bovendien zeven dagen lang het feest van Jahweh vieren. De eerste dag moet een rustdag zijn, en de achtste dag eveneens."},{"book":"Leviticus","chapter":"23","verse":"40","text":"Op de eerste dag moet ge kostelijke boomvruchten nemen met palmtakken, twijgen van loofrijke bomen en laurieren, en u zeven dagen lang voor het aanschijn van Jahweh, uw God, verheugen."},{"book":"Leviticus","chapter":"23","verse":"41","text":"Ieder jaar moet ge het zeven dagen lang als een feest ter ere van Jahweh vieren; dit is een eeuwig geldende wet voor al uw geslachten. In de zevende maand moet ge het vieren,"},{"book":"Leviticus","chapter":"23","verse":"42","text":"en dan zeven dagen lang in tenten wonen; allen die in Israël zijn geboren moeten dan in tenten wonen;"},{"book":"Leviticus","chapter":"23","verse":"43","text":"opdat uw nageslacht moge weten, dat Ik de Israëlieten in tenten deed wonen, toen Ik hen uit Egypte heb geleid. Ik ben Jahweh, uw God!"},{"book":"Leviticus","chapter":"23","verse":"44","text":"Zo maakte Moses de feesten van Jahweh aan de kinderen Israëls bekend."}]}