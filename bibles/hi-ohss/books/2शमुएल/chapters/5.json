{"data":[{"book":"2 शमुएल","chapter":"5","verse":"1","text":"इसके बाद इस्राएल के सारे गोत्र हेब्रोन में दावीद से भेंटकरने आए और उनके समक्ष यह प्रस्ताव रखा, “विचार कीजिए, हम आप ही की अस्थि और मांस हैं."},{"book":"2 शमुएल","chapter":"5","verse":"2","text":"पिछले सालों में जब राजा तो शाऊल थे किंतु ये आप ही थे, जो हमारा मार्गदर्शन और इस्राएली सेना को चलाते रहे. याहवेह ने आपसे कहा था, ‘तुम मेरी प्रजा इस्राएल के चरवाहे होगे, तुम मेरी प्रजा इस्राएल के शासक होगे.’ ”"},{"book":"2 शमुएल","chapter":"5","verse":"3","text":"अत: इस्राएल के सारे प्राचीन हेब्रोन नगर में राजा के सामने इकट्ठा हुए. दावीद ने याहवेह के सामने उनसे वाचा बांधी. तत्पश्चात उन्होंने इस्राएल के लिए दावीद का राजाभिषेक किया."},{"book":"2 शमुएल","chapter":"5","verse":"4","text":"शासन प्रारंभ करते समय दावीद की आयु तीस वर्ष की थी, और उन्होंने चालीस वर्ष शासन किया."},{"book":"2 शमुएल","chapter":"5","verse":"5","text":"उन्होंने हेब्रोन में रहते हुए यहूदिया पर सात वर्ष छः माह शासन किया और येरूशलेम में उन्होंने संपूर्ण इस्राएल और यहूदिया पर तैंतीस वर्ष शासन किया."},{"book":"2 शमुएल","chapter":"5","verse":"6","text":"राजा ने अपनी सेना के साथ येरूशलेम जाकर उस देश के निवासी यबूसियों पर आक्रमण किया. यबूसियों ने दावीद को संदेश भेजा, “तुम तो यहां प्रवेश भी न कर सकोगे; तुम्हें तो हमारे अंधे और लंगड़े ही पछाड़ देंगे!” उनका विचार था, “दावीद के लिए यहां प्रवेश करना संभव नहीं है.”"},{"book":"2 शमुएल","chapter":"5","verse":"7","text":"फिर भी, दावीद ने ज़ियोन गढ़ पर अधिकार कर लिया. अब यह दावीद के नगर के नाम से प्रख्यात हो गया है."},{"book":"2 शमुएल","chapter":"5","verse":"8","text":"उस अवसर पर दावीद ने अपने लोगों से कहा, “यदि तुम लोग यबूसियों को हराना चाहते हो तो जल सुरंग से जाओ, और उन ‘अंधों तथा विकलांगों’ पर हमला करो.” यही कारण है कि लोग कहते हैं “अंधों और विकलांग को (राज) निवास में प्रवेश निषेध है.”"},{"book":"2 शमुएल","chapter":"5","verse":"9","text":"दावीद ने गढ़ पर अधिकार कर लिया और उसे दावीद-नगर नाम दिया. दावीद ने मिल्लो से प्रारंभ कर इसके चारों ओर भीतर की ओर नगर का निर्माण किया."},{"book":"2 शमुएल","chapter":"5","verse":"10","text":"दावीद पर सर्वशक्तिमान याहवेह परमेश्वर की कृपादृष्टि थी, इसलिए दावीद धीरे धीरे मजबूत होते चले गए."},{"book":"2 शमुएल","chapter":"5","verse":"11","text":"इसके बाद सोर के राजा हीराम ने दावीद के पास अपने दूत भेजे, जो दावीद के घर को बनाने के लिए अपने साथ देवदार की लकड़ी, बढ़ई और राजमिस्त्री भी ले आए."},{"book":"2 शमुएल","chapter":"5","verse":"12","text":"इससे दावीद को यह अहसास हो गया कि याहवेह ने उन्हें इस्राएल के राजा के रूप में प्रतिष्ठित कर दिया है, और यह भी कि याहवेह ने अपनी प्रजा इस्राएल के हित में अपने राज्य को उन्‍नत किया है."},{"book":"2 शमुएल","chapter":"5","verse":"13","text":"हेब्रोन से येरूशलेम आकर बसने पर दावीद और भी उपपत्नियां और पत्नियां ले आए. उनको और भी संतान पैदा हुई."},{"book":"2 शमुएल","chapter":"5","verse":"14","text":"येरूशलेम में पैदा उनकी संतान के नाम ये हैं: शम्मुआ, शोबाब, नाथान, शलोमोन,"},{"book":"2 शमुएल","chapter":"5","verse":"15","text":"इबहार, एलिशुआ, नेफ़ेग, याफिया,"},{"book":"2 शमुएल","chapter":"5","verse":"16","text":"एलीशामा, एलियादा और एलिफेलेत."},{"book":"2 शमुएल","chapter":"5","verse":"17","text":"जब फिलिस्तीनियों को यह मालूम हुआ कि दावीद का राजाभिषेक इस्राएल के राजा के रूप में किया गया है, सभी फिलिस्तीनी दावीद की खोज में निकल पड़े; मगर जैसे ही दावीद ने इसके विषय में सुना, वह गढ़ में चले गए."},{"book":"2 शमुएल","chapter":"5","verse":"18","text":"इस समय फिलिस्तीनी आकर रेफाइम घाटी में फैल गए."},{"book":"2 शमुएल","chapter":"5","verse":"19","text":"इस पर दावीद ने याहवेह से पूछा, “क्या मैं फिलिस्तीनियों पर आक्रमण करूं? क्या आप उन्हें मेरे अधीन कर देंगे?”"},{"book":"2 शमुएल","chapter":"5","verse":"20","text":"दावीद बाल-पेराज़िम नामक स्थान पर पहुंचे और वहां फिलिस्तीनियों को हरा दिया. वहां दावीद ने यह घोषित किया, “याहवेह मेरे पहले ही वहां पहुंचकर मेरे शत्रुओं पर कुछ ऐसे टूट पड़े, जैसे बहुत से जल का बहाव.” इस पर उस स्थान का नाम पड़ गया, बाल-पेराज़िम5:20 बाल-पेराज़िम अर्थ तोड़ देनेवाला प्रभु."},{"book":"2 शमुएल","chapter":"5","verse":"21","text":"फिलिस्तीनी अपनी मूर्तियां वही छोड़कर भागे, जिन्हें दावीद और उनके साथी उठाकर ले गए."},{"book":"2 शमुएल","chapter":"5","verse":"22","text":"एक बार फिर फिलिस्तीनी आए और रेफाइम घाटी में फैल गए."},{"book":"2 शमुएल","chapter":"5","verse":"23","text":"जब दावीद ने याहवेह से इस विषय में पूछा, याहवेह ने उन्हें उत्तर दिया, “तुम सीधे जाकर उन पर हमला न करना, बल्कि तुम घूमकर उनके पीछे जाकर मोखा वृक्षों की ओर से हमला करना."},{"book":"2 शमुएल","chapter":"5","verse":"24","text":"हमला उस समय सही होगा, जब तुम्हें मोखा के पेड़ों के ऊपर से सेना की चहल-कदमी सुनाई देने लगें. तब तुम युद्ध शुरू कर देना, क्योंकि उस समय याहवेह तुम्हारे आगे-आगे फिलिस्तीनी सेना को मारते हुए बढ़ रहे होंगे.”"},{"book":"2 शमुएल","chapter":"5","verse":"25","text":"दावीद ने वैसा ही किया, जैसा याहवेह ने आदेश दिया था. उन्होंने गिबयोन5:25 गिबयोन यानी गेबा से लेकर गेज़ेर तक फिलिस्तीनियों को मार गिराया."}]}