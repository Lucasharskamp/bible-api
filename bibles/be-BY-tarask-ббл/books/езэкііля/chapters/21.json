{"data":[{"book":"ЕЗЭКІІЛЯ","chapter":"21","verse":"1","text":"І было мне слова Гасподняе:"},{"book":"ЕЗЭКІІЛЯ","chapter":"21","verse":"2","text":"сыне чалавечы! зьвярні аблічча тваё да Ерусаліма і вымаві слова на сьвятыні і мові прароцтва на зямлю Ізраілевую"},{"book":"ЕЗЭКІІЛЯ","chapter":"21","verse":"3","text":"і скажы зямлі Ерусалімавай: так кажа Гасподзь Бог: вось, Я на цябе, і дастану меч Мой з похваў яго і зьнішчу ў цябе праведнага і бязбожнага."},{"book":"ЕЗЭКІІЛЯ","chapter":"21","verse":"4","text":"А каб зьнішчыць у цябе праведнага і бязбожнага, меч мой з похваў сваіх пойдзе на ўсякую плоць ад поўдня да поўначы."},{"book":"ЕЗЭКІІЛЯ","chapter":"21","verse":"5","text":"І ўведае ўсякая плоць, што Я, Гасподзь, дастаў меч Мой з похваў яго, і ён ужо ня вернецца."},{"book":"ЕЗЭКІІЛЯ","chapter":"21","verse":"6","text":"А ты, сыне чалавечы, стагні, ламаючы сьцёгны твае, і ў гароце стагні на вачах у іх."},{"book":"ЕЗЭКІІЛЯ","chapter":"21","verse":"7","text":"І калі скажуць табе: «чаго ты стогнеш?», скажы: «ад чуткі, што ідзе», - і растане любое сэрца, і ўсе рукі апусьцяцца, і ўсякі дух зьняможацца, і ўсе калені задрыжаць, як вада. Вось гэта прыйдзе і збудзецца, кажа Гасподзь Бог."},{"book":"ЕЗЭКІІЛЯ","chapter":"21","verse":"8","text":"І было мне слова Гасподняе:"},{"book":"ЕЗЭКІІЛЯ","chapter":"21","verse":"9","text":"сыне чалавечы! мові прароцтва і скажы: так кажа Гасподзь Бог: скажы: меч, меч навостраны і вычышчаны;"},{"book":"ЕЗЭКІІЛЯ","chapter":"21","verse":"10","text":"навостраны, каб болей калоць; вычышчаны, каб зьзяў, як маланка. Ці радавацца нам, што жазло сына Майго пагарджае ўсякім дрэвам?"},{"book":"ЕЗЭКІІЛЯ","chapter":"21","verse":"11","text":"Я даў яго вычысьціць, каб узяць у руку; ужо навостраны гэты меч і вычышчаны, каб аддаць яго ў рукі забойцу."},{"book":"ЕЗЭКІІЛЯ","chapter":"21","verse":"12","text":"Стагні і галасі, сыне чалавечы, бо ён - на народ Мой, на ўсіх князёў Ізраіля: яны аддадзены будуць пад меч з народам Маім; таму бі сябе па сьцёгнах."},{"book":"ЕЗЭКІІЛЯ","chapter":"21","verse":"13","text":"Бо ён ужо выпрабаваны. І што, калі ён пагарджае і жазло гэта ня выстаіць, кажа Гасподзь Бог."},{"book":"ЕЗЭКІІЛЯ","chapter":"21","verse":"14","text":"А ты, сыне чалавечы, прароч і пляскай у ладкі, - і падвоіцца меч і патроіцца: меч на забіваных, меч на забіваньне вялікага, які пранікае ўсярэдзіну жытла іхняга."},{"book":"ЕЗЭКІІЛЯ","chapter":"21","verse":"15","text":"Каб расталі сэрцы і каб забітых было болей, Я каля ўсіх варотаў іхніх пастаўлю грозны меч, ах! бліскучы, як маланка, навостраны на закол."},{"book":"ЕЗЭКІІЛЯ","chapter":"21","verse":"16","text":"Зьбярыся і ідзі направа альбо ідзі налева, куды б ні павярнулася аблічча тваё."},{"book":"ЕЗЭКІІЛЯ","chapter":"21","verse":"17","text":"І Я буду пляскаць у далоні і спатолю гнеў Мой; Я, Гасподзь, сказаў."},{"book":"ЕЗЭКІІЛЯ","chapter":"21","verse":"18","text":"І было мне слова Гасподняе:"},{"book":"ЕЗЭКІІЛЯ","chapter":"21","verse":"19","text":"і ты, сыне чалавечы, уяві сабе дзьве дарогі, па якіх мае ісьці меч цара Вавілонскага, - абедзьве яны павінны выходзіць з адной зямлі, - і накрэсьлі руку, накрэсьлі на пачатку дарог у гарады."},{"book":"ЕЗЭКІІЛЯ","chapter":"21","verse":"20","text":"Уяві сабе дарогу, па якой меч ішоў бы ў Раву сыноў Амонавых і ў Юдэю, ва ўмацаваны Ерусалім,"},{"book":"ЕЗЭКІІЛЯ","chapter":"21","verse":"21","text":"бо цар Вавілонскі спыніўся на ростані, на пачатку дзьвюх дарог, для варажбы: трасе стрэлы, пытаецца ў тэрафімаў, разглядвае печань."},{"book":"ЕЗЭКІІЛЯ","chapter":"21","verse":"22","text":"У правай руцэ ў яго варажба: «у Ерусалім», дзе трэба паставіць тараны, разамкнуць на пабоішча вусны, узьнесьці голас на ваенны крык, падвесьці тараны пад брамы, насыпаць вал, пабудаваць абложныя вежы."},{"book":"ЕЗЭКІІЛЯ","chapter":"21","verse":"23","text":"Гэтая варажба здалася іхнім вачам ілжывай; але як што яны прысягалі прысягаю, дык ён, згадаўшы такое іхняе вераломства, пастанавіў узяць яго."},{"book":"ЕЗЭКІІЛЯ","chapter":"21","verse":"24","text":"Таму так кажа Гасподзь Бог: як што вы самі ўзгадваеце беззаконьне вашае, робячы яўнымі злачынствы вашыя, выстаўляючы напаказ грахі вашыя ва ўсіх учынках вашых, і самі ўзгадваеце гэта, дык вы будзеце ўзяты рукамі."},{"book":"ЕЗЭКІІЛЯ","chapter":"21","verse":"25","text":"І ты, нягодны, злачынны правадыр Ізраіля, дзень якога настаў цяпер, калі грахоўнасьці ягонай будзе пакладзены канец!"},{"book":"ЕЗЭКІІЛЯ","chapter":"21","verse":"26","text":"так кажа Гасподзь Бог: здымі зь сябе дыядэму і складзі вянок: гэтага ўжо ня будзе: прыніжанае ўзвысіцца і высокае прынізіцца."},{"book":"ЕЗЭКІІЛЯ","chapter":"21","verse":"27","text":"Скіну, скіну, скіну, - і яго ня будзе, пакуль ня прыйдзе Той, Каму належыць ён, і Я дам Яму."},{"book":"ЕЗЭКІІЛЯ","chapter":"21","verse":"28","text":"І ты, сыне чалавечы, вымаві прароцтва і скажы: так кажа Гасподзь Бог пра сыноў Амонавых і пра паглумленьне іхняе, і скажы: меч, меч аголены на закол, вычышчаны на зьнішчэньне, каб зьзяў, як маланка,"},{"book":"ЕЗЭКІІЛЯ","chapter":"21","verse":"29","text":"каб тады, калі паказваюць табе пустыя ўявы і ілжыва варожаць табе, і цябе прыклаў да абезгалоўленых бязбожнікам, дзень якіх настаў, калі бязбожнасьці іхняй будзе пакладзены канец."},{"book":"ЕЗЭКІІЛЯ","chapter":"21","verse":"30","text":"Ці верне яго ў похвы ягоныя? На месцы, дзе ты створаны, на зямлі паходжаньня твайго судзіцьму цябе:"},{"book":"ЕЗЭКІІЛЯ","chapter":"21","verse":"31","text":"і вылью на цябе абурэньне Маё, дыхну на цябе агнём лютасьці Маёй і аддам цябе ў рукі людзей разьюшаных, спрактыкаваных у забойстве."},{"book":"ЕЗЭКІІЛЯ","chapter":"21","verse":"32","text":"Ты будзеш ежаю агню, кроў твая застанецца на зямлі; ня будуць і згадваць пра цябе; бо Я, Гасподзь, сказаў гэта."}]}