{"data":[{"book":"3 ЦАРСТВАЎ","chapter":"22","verse":"1","text":"Пражылі тры гады, і ня было вайны паміж Сірыяй і Ізраілем."},{"book":"3 ЦАРСТВАЎ","chapter":"22","verse":"2","text":"На трэці год Ёсафат, цар Юдэйскі, пайшоў да цара Ізраільскага."},{"book":"3 ЦАРСТВАЎ","chapter":"22","verse":"3","text":"І сказаў цар Ізраільскі слугам сваім: ці ведаеце вы, што Рамот Галаадскі наш? а мы так доўга маўчым, і не бяром яго з рук цара Сірыйскага."},{"book":"3 ЦАРСТВАЎ","chapter":"22","verse":"4","text":"І сказаў ён Ёсафату: ці пойдзеш ты са мною на вайну супроць Рамота Галаадскага? І сказаў Ёсафат цару Ізраільскаму: як ты, так і я; як твой народ, так і мой народ; як твае коні, так і мае коні."},{"book":"3 ЦАРСТВАЎ","chapter":"22","verse":"5","text":"І сказаў Ёсафат цару Ізраільскаму: спытайся сёньня, што скажа Гасподзь."},{"book":"3 ЦАРСТВАЎ","chapter":"22","verse":"6","text":"І сабраў цар Ізраільскі прарокаў каля чатырохсот чалавек і сказаў ім: ці ісьці мне вайною на Рамот Галаадскі, ці не? Яны сказалі: ідзі, Гасподзь аддасьць яго ў рукі цара."},{"book":"3 ЦАРСТВАЎ","chapter":"22","verse":"7","text":"І сказаў Ёсафат: ці няма тут яшчэ прарока Гасподняга, каб нам папытацца празь яго ў Госпада?"},{"book":"3 ЦАРСТВАЎ","chapter":"22","verse":"8","text":"І сказаў цар Ізраільскі Ёсафату: ёсьць яшчэ адзін чалавек, празь якога можна папытацца ў Госпада, але я ня люблю яго, бо ён не прарочыць пра мяне добрага, а толькі благое; гэта Міхей, сын Емвлая. І сказаў Ёсафат: не кажы, цар, так."},{"book":"3 ЦАРСТВАЎ","chapter":"22","verse":"9","text":"І паклікаў цар Ізраільскі аднаго еўнуха і сказаў: схадзі хутчэй па Міхея, сына Емвлая."},{"book":"3 ЦАРСТВАЎ","chapter":"22","verse":"10","text":"Цар Ізраільскі і Ёсафат, цар Юдэйскі, сядзелі кожны на сядзеньні сваім, апранутыя ў царскае ўбраньне, на плошчы каля брамы Самарыі, і ўсе прарокі прарочылі перад імі."},{"book":"3 ЦАРСТВАЎ","chapter":"22","verse":"11","text":"І зрабіў сабе Сэдэкія, сын Ханааны, жалезныя рогі і сказаў: так кажа Гасподзь: гэтымі збораш Сірыйцаў да вынішчэньня іх."},{"book":"3 ЦАРСТВАЎ","chapter":"22","verse":"12","text":"І ўсе прарокі прарочылі тое самае, кажучы: ідзі на Рамот Галаадскі, будзе посьпех, Гасподзь перадасьць яго ў руку цара."},{"book":"3 ЦАРСТВАЎ","chapter":"22","verse":"13","text":"Пасланы, які пайшоў паклікаць Міхея, казаў яму: вось, словы прарокаў адзінагалосна прадказваюць цару добрае; хай бы і тваё слова было сугалоснае са словам кожнага зь іх; скажы і ты добрае."},{"book":"3 ЦАРСТВАЎ","chapter":"22","verse":"14","text":"І сказаў Міхей: жывы Гасподзь! я скажу тое, што скажа мне Гасподзь."},{"book":"3 ЦАРСТВАЎ","chapter":"22","verse":"15","text":"І прыйшоў ён да цара. Цар сказаў яму: Міхей! ці ісьці нам вайною на Рамот Галаадскі, ці не? І сказаў яму той: ідзі, будзе посьпех, Гасподзь аддасьць яго ў руку цара."},{"book":"3 ЦАРСТВАЎ","chapter":"22","verse":"16","text":"І сказаў яму цар: яшчэ і яшчэ заклінаю цябе, каб ты не казаў мне нічога, апрача праўды ў імя Госпада."},{"book":"3 ЦАРСТВАЎ","chapter":"22","verse":"17","text":"І сказаў ён: я бачу ўсіх Ізраільцянаў, расьсеяных па гарах, як авечак, у якіх няма пастуха. І сказаў Гасподзь: няма ў іх начальніка, няхай вяртаюцца зь мірам кожны ў дом свой."},{"book":"3 ЦАРСТВАЎ","chapter":"22","verse":"18","text":"І сказаў цар Ізраільскі Ёсафату: ці не казаў я табе, што ён не прарочыць пра мяне добрага, а толькі благое?"},{"book":"3 ЦАРСТВАЎ","chapter":"22","verse":"19","text":"І сказаў Міхей: выслухай слова Гасподняе: я бачыў Госпада на троне Яго, і ўсё войска нябеснае стаяла пры Ім, праваруч і леваруч ад Яго;"},{"book":"3 ЦАРСТВАЎ","chapter":"22","verse":"20","text":"і сказаў Гасподзь: хто схіліў бы Ахава, каб ён пайшоў і загінуў у Рамоце Галаадскім? І адзін казаў так, другі казаў інакш;"},{"book":"3 ЦАРСТВАЎ","chapter":"22","verse":"21","text":"і выступіў адзін дух, стаў перад абліччам Госпада і сказаў: я схілю яго. І сказаў яму Гасподзь: чым?"},{"book":"3 ЦАРСТВАЎ","chapter":"22","verse":"22","text":"Ён сказаў: я выйду і зраблюся духам ілжывым у вуснах усіх прарокаў ягоных. Гасподзь сказаў: ты схіліш яго і выканаеш гэта; ідзі і зрабі так."},{"book":"3 ЦАРСТВАЎ","chapter":"22","verse":"23","text":"І вось цяпер дапусьціў Гасподзь духа ілжывага ў вусны ўсіх прарокаў тваіх; але Гасподзь сказаў пра цябе нядобрае."},{"book":"3 ЦАРСТВАЎ","chapter":"22","verse":"24","text":"І падышоў Сэдэкія, сын Хэнааны і, ударыўшы Міхея па шчацэ, сказаў: як, няўжо ад мяне адышоў Дух Гасподні, каб гаварыць у табе?"},{"book":"3 ЦАРСТВАЎ","chapter":"22","verse":"25","text":"І сказаў Міхей: вось, ты ўбачыш гэта ў той дзень, калі будзеш бегаць з аднаго пакоя ў другі, каб схавацца."},{"book":"3 ЦАРСТВАЎ","chapter":"22","verse":"26","text":"І сказаў цар Ізраільскі: вазьмеце Міхея і зьвядзеце яго да Амона, начальніка горада, і да Ёаса, сына царовага,"},{"book":"3 ЦАРСТВАЎ","chapter":"22","verse":"27","text":"і скажэце: так кажа цар: пасадзеце яго ў цямніцу і кармеце яго надгаладзь хлебам і надгаладзь вадою, пакуль я не вярнуся ў міры."},{"book":"3 ЦАРСТВАЎ","chapter":"22","verse":"28","text":"І сказаў Міхей: калі вернешся ў міры, дык не Гасподзь гаварыў празь мяне. І сказаў: слухай, увесь народ!"},{"book":"3 ЦАРСТВАЎ","chapter":"22","verse":"29","text":"І пайшоў цар Ізраільскі і Ёсафат, цар Юдэйскі, да Рамота Галаадскага."},{"book":"3 ЦАРСТВАЎ","chapter":"22","verse":"30","text":"І сказаў цар Ізраільскі Ёсафату: я пераапрануся і ўступлю ў бітву, а ты надзень тваё царскае ўбраньне. І пераапрануўся цар Ізраільскі і ўступіў у бітву."},{"book":"3 ЦАРСТВАЎ","chapter":"22","verse":"31","text":"Сірыйскі цар загадаў начальнікам калясьніц, якіх у яго было трыццаць два, сказаўшы: ня бецеся ні з малым, ні зь вялікім, а толькі з адным царом Ізраільскім."},{"book":"3 ЦАРСТВАЎ","chapter":"22","verse":"32","text":"Начальнікі калясьніц, убачыўшы Ёсафата, падумалі: мусіць, гэта цар Ізраільскі, і павярнулі на яго, каб біцца зь ім. І закрычаў Ёсафат."},{"book":"3 ЦАРСТВАЎ","chapter":"22","verse":"33","text":"Начальнікі калясьніц, бачачы, што гэта ня Ізраільскі цар, павярнулі ад яго."},{"book":"3 ЦАРСТВАЎ","chapter":"22","verse":"34","text":"А адзін чалавек выпадкова напяў лук і параніў цара Ізраільскага праз швы латаў. І сказаў ён свайму калясьнічаму: павярні назад і вывезі мяне з войска, бо я паранены."},{"book":"3 ЦАРСТВАЎ","chapter":"22","verse":"35","text":"Але бітва ў той дзень узмацнілася, і цар стаяў на калясьніцы насупраць Сірыйцаў, і ўвечары памёр, і кроў з раны лілася на калясьніцу."},{"book":"3 ЦАРСТВАЎ","chapter":"22","verse":"36","text":"І абвешчана было па ўсім табары пры захадзе сонца: кожны ідзі ў свой горад, кожны ў сваю зямлю!"},{"book":"3 ЦАРСТВАЎ","chapter":"22","verse":"37","text":"І памёр цар і прывезены быў у Самарыю, і пахавалі цара ў Самарыі."},{"book":"3 ЦАРСТВАЎ","chapter":"22","verse":"38","text":"І абмылі калясьніцу ў сажалцы Самарыйскай, і сабакі лізалі кроў ягоную, і абмывалі блудніцы, па слове Госпада, якое Ён сказаў."},{"book":"3 ЦАРСТВАЎ","chapter":"22","verse":"39","text":"Астатнія дзеі Ахава, усё, што ён рабіў, і дом са слановай касьці, які ён пабудаваў, і ўсе гарады, якія ён будаваў, апісаны ў летапісе цароў Ізраільскіх."},{"book":"3 ЦАРСТВАЎ","chapter":"22","verse":"40","text":"І спачыў Ахаў з бацькамі сваімі, і зацараваў Ахозія, сын ягоны, замест яго."},{"book":"3 ЦАРСТВАЎ","chapter":"22","verse":"41","text":"Ёсафат, сын Асы, зацараваў над Юдэяй ў чатырнаццаты год Ахава, цара Ізраільскага."},{"book":"3 ЦАРСТВАЎ","chapter":"22","verse":"42","text":"Трыццаць пяць гадоў было Ёсафату, калі зацараваў, і дваццаць пяць гадоў цараваў у Ерусаліме. Імя маці ягонай Азува, дачка Салаіля."},{"book":"3 ЦАРСТВАЎ","chapter":"22","verse":"43","text":"Ён хадзіў ва ўсім шляхам бацькі свайго Асы, ня сыходзіў зь яго, робячы справядлівае перад вачыма Гасподнімі. Толькі вышыні ня былі адменены; народ яшчэ ўчыняў ахвяры і дымленьні на вышынях."},{"book":"3 ЦАРСТВАЎ","chapter":"22","verse":"44","text":"Ёсафат заключыў мір з царом Ізраільскім."},{"book":"3 ЦАРСТВАЎ","chapter":"22","verse":"45","text":"Астатнія дзеі Ёсафата і подзьвігі ягоныя, якія ён зьдзейсьніў, і як ён ваяваў, апісаны ў летапісе цароў Юдэйскіх."},{"book":"3 ЦАРСТВАЎ","chapter":"22","verse":"46","text":"І рэшту блуднікаў, якія засталіся ў дні бацькі ягонага Асы, ён вынішчыў зь зямлі."},{"book":"3 ЦАРСТВАЎ","chapter":"22","verse":"47","text":"У Ідумэі тады ня было цара; быў намесьнік царскі."},{"book":"3 ЦАРСТВАЎ","chapter":"22","verse":"48","text":"Ёсафат зрабіў караблі на моры, каб хадзіць у Афір па золата; але яны не дайшлі, бо разьбіліся ў Эцыён-Гавэры."},{"book":"3 ЦАРСТВАЎ","chapter":"22","verse":"49","text":"Тады сказаў Ахозія, сын Ахаваў, Ёсафату: хай мае слугі пойдуць з тваімі слугамі на караблях. Але Ёсафат не згадзіўся."},{"book":"3 ЦАРСТВАЎ","chapter":"22","verse":"50","text":"І спачыў Ёсафат з бацькамі сваімі ў горадзе Давіда, бацькі свайго. І зацараваў Ёрам, сын ягоны, замест яго."},{"book":"3 ЦАРСТВАЎ","chapter":"22","verse":"51","text":"Ахозія, сын Ахава, зацараваў над Ізраілем у Самарыі, у - сямнаццаты год Ёсафата, цара Юдэйскага, і цараваў над Ізраілем два гады"},{"book":"3 ЦАРСТВАЎ","chapter":"22","verse":"52","text":"і рабіў ліхое перад вачыма Госпада, і хадзіў шляхам бацькі свайго і шляхам маці сваёй і шляхам Ераваама, сына Наватавага, які ўвёў Ізраіля ў грэх:"},{"book":"3 ЦАРСТВАЎ","chapter":"22","verse":"53","text":"ён служыў Ваалу і пакланяўся яму і ўгневаў Госпада Бога Ізраілевага ўсім тым, што рабіў бацька ягоны."}]}