{"data":[{"book":"1 Korintiyawa","chapter":"6","verse":"1","text":"In wani a cikinku yana da damuwa da wani, don me zai kai ƙara a gaban marasa bi, maimakon yă kai ƙara a gaban tsarkaka?"},{"book":"1 Korintiyawa","chapter":"6","verse":"2","text":"Ba ku san cewa tsarkaka ne za su yi wa duniya shari’a ba? In kuwa za ku yi wa duniya shari’a, ai, kun isa ku yi shari’a a kan ƙananan damuwoyi ke nan."},{"book":"1 Korintiyawa","chapter":"6","verse":"3","text":"Ba ku san cewa za mu yi wa mala’iku shari’a ba? Balle al’amuran da suka shafi duniyan nan!"},{"book":"1 Korintiyawa","chapter":"6","verse":"4","text":"Saboda haka, in kuna da damuwa game da irin waɗannan al’amura, sai ku naɗa alƙalai ko cikin waɗanda ba kome ba ne a ikkilisiya!"},{"book":"1 Korintiyawa","chapter":"6","verse":"5","text":"Na faɗi haka ne don ku ji kunya. Ashe, ba za a iya samun wani a cikinku mai hikima wanda zai iya sasanta tsakanin masu bi ba?"},{"book":"1 Korintiyawa","chapter":"6","verse":"6","text":"Me zai sa ɗan’uwa yă kai ƙarar ɗan’uwa, a gaban marasa bi?"},{"book":"1 Korintiyawa","chapter":"6","verse":"7","text":"Ƙarar junanku ma da kuke yi, ai, kāsawa ce a gare ku. Ba gara ku haƙura a cuce ku ba? Ku kuma haƙura ko an zambace ku?"},{"book":"1 Korintiyawa","chapter":"6","verse":"8","text":"Amma ga shi ku da kanku kuna cuta, kuna kuma zamba, har ma ga ’yan’uwanku ne kuke yi wannan."},{"book":"1 Korintiyawa","chapter":"6","verse":"9","text":"Ba ku sani ba cewa mugaye ba za su gāji mulkin Allah ba? Kada fa a ruɗe ku. Ba masu fasikanci ko masu bautar gumaka ko masu zina ko karuwan maza, ko ’yan daudu,"},{"book":"1 Korintiyawa","chapter":"6","verse":"10","text":"ko ɓarayi ko masu kwaɗayi ko mashaya ko masu ɓata suna ko masu zamba da za su gāji mulkin Allah."},{"book":"1 Korintiyawa","chapter":"6","verse":"11","text":"Haka waɗansu a cikinku ma suke a dā. Amma an wanke ku, an tsarkake ku, aka kuma sa kuka zama marasa laifi cikin sunan Ubangijinmu Yesu Kiristi da kuma ta wurin Ruhun Allahnmu."},{"book":"1 Korintiyawa","chapter":"6","verse":"12","text":"“Ina da dama in yi kome,” sai dai ba kome ba ne yake da amfani. “Ina da dama in yi kome” sai dai ba abin da zai mallake ni."},{"book":"1 Korintiyawa","chapter":"6","verse":"13","text":"“An yi abinci domin ciki ne, ciki kuma domin abinci.” Amma Allah zai hallaka su duka. Ba a yi jiki saboda fasikanci ba, sai dai domin Ubangiji, Ubangiji kuma domin jiki."},{"book":"1 Korintiyawa","chapter":"6","verse":"14","text":"Ta wurin ikonsa, Allah ya tashe Ubangiji daga matattu, haka zai tashe mu mu ma."},{"book":"1 Korintiyawa","chapter":"6","verse":"15","text":"Ba ku sani ba cewa jikunanku gaɓoɓin Kiristi ne kansa? Zai kyautu in ɗauki gaɓoɓin Kiristi in haɗa da jikin karuwa? Sam!"},{"book":"1 Korintiyawa","chapter":"6","verse":"16","text":"Ba ku san cewa shi wanda ya haɗa jikinsa da karuwa sun zama ɗaya a cikin jiki ke nan ba? Gama an ce, “Biyun za su zama jiki ɗaya.”6.16 Far 2.24"},{"book":"1 Korintiyawa","chapter":"6","verse":"17","text":"Wanda kuwa ya haɗa jikinsa da Ubangiji ya zama ɗaya da shi ke nan a ruhu."},{"book":"1 Korintiyawa","chapter":"6","verse":"18","text":"Ku guji fasikanci. Duk sauran zunubai da mutum yakan aikata suna waje da jikinsa, amma mai yin fasikanci, yana ɗaukar alhalin jikinsa ne."},{"book":"1 Korintiyawa","chapter":"6","verse":"19","text":"Ba ku san cewa jikin nan naku haikalin Ruhu Mai Tsarki ba ne wanda yake cikinku yake kuma daga Allah? Ku ba na kanku ba ne;"},{"book":"1 Korintiyawa","chapter":"6","verse":"20","text":"saye ku fa aka yi da tsada, saboda haka, sai ku girmama Allah da jikinku."}]}