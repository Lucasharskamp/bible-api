{"data":[{"book":"ПСАЛТЫР","chapter":"83","verse":"1","text":"Кіроўцу хору. На Гэцкім інструмэньце. Сыноў Карэевых. Псальма."},{"book":"ПСАЛТЫР","chapter":"83","verse":"2","text":"Якія жаданыя селішчы Твае, Госпадзе сіл!"},{"book":"ПСАЛТЫР","chapter":"83","verse":"3","text":"Душа мая стужылася, прагнучы ў двары Гасподнія; сэрца маё і цела маё імкнуцца да Бога жывога."},{"book":"ПСАЛТЫР","chapter":"83","verse":"4","text":"І птушка знаходзіць сабе жытло, і ластаўка гняздо сабе, дзе пакласьці птушанятак сваіх, каля алтароў Тваіх, Госпадзе сіл, Цару мой і Божа мой!"},{"book":"ПСАЛТЫР","chapter":"83","verse":"5","text":"Дабрашчасныя тыя, што жывуць у доме Тваім; яны няспынна будуць славіць Цябе."},{"book":"ПСАЛТЫР","chapter":"83","verse":"6","text":"Дабрашчасны чалавек, сіла Якога ў Табе, і ў якога ў сэрцы сьцежкі вядуць да Цябе."},{"book":"ПСАЛТЫР","chapter":"83","verse":"7","text":"Ідучы далінаю плачу, яны адчыняюць у ёй крыніцы, і дождж пакрывае яе дабраславеньнем;"},{"book":"ПСАЛТЫР","chapter":"83","verse":"8","text":"прыходзяць ад сілы ў сілу, паўстаюць прад Богам на Сіёне"},{"book":"ПСАЛТЫР","chapter":"83","verse":"9","text":"Госпадзе, Божа сіл! Пачуй малітву маю, уважы, Божа Якаваў!"},{"book":"ПСАЛТЫР","chapter":"83","verse":"10","text":"Божа, абаронца наш! Прынікні і дагледзь аблічча памазанца Твайго."},{"book":"ПСАЛТЫР","chapter":"83","verse":"11","text":"Бо адзін дзень у дварах Тваіх лепшы за тысячу. Хачу лепей быць каля парога ў доме Божым, чым жыць у намётах няславы."},{"book":"ПСАЛТЫР","chapter":"83","verse":"12","text":"Бо Гасподзь Бог ёсьць сонца і шчыт, Гасподзь дае мілату і славу; дабра не адмаўляе тым, хто ў беззаганнасьці ходзіць."},{"book":"ПСАЛТЫР","chapter":"83","verse":"13","text":"Госпадзе сіл! Дабрашчасны той чалавек, які на Цябе спадзяецца!"}]}