{"data":[{"book":"Marko","chapter":"1","verse":"1","text":"Chiyambi cha Uthenga Wabwino wa Yesu Khristu, Mwana wa Mulungu,"},{"book":"Marko","chapter":"1","verse":"2","text":"monga zalembedwera mʼbuku la mneneri Yesaya:"},{"book":"Marko","chapter":"1","verse":"3","text":"“Mawu a wofuwula mʼchipululu,"},{"book":"Marko","chapter":"1","verse":"4","text":"Ndipo Yohane anabwera mʼmadera a mʼchipululu nabatiza, ndi kulalikira za ubatizo wa kutembenuka mtima ndi wa chikhululukiro cha machimo."},{"book":"Marko","chapter":"1","verse":"5","text":"Madera onse a ku Yudeya ndi anthu onse a ku Yerusalemu anatuluka napita kwa iye. Akavomereza machimo awo, amawabatiza mu mtsinje wa Yorodani."},{"book":"Marko","chapter":"1","verse":"6","text":"Yohane amavala zovala zopangidwa ndi ubweya wangamira, ndi lamba wachikopa mʼchiwuno mwake, ndipo amadya dzombe ndi uchi wamthengo."},{"book":"Marko","chapter":"1","verse":"7","text":"Ndipo uthenga wake unali uwu: “Pambuyo panga pakubwera wina wondiposa ine mphamvu. Ine si woyenera kuwerama ndi kumasula zingwe za nsapato zake."},{"book":"Marko","chapter":"1","verse":"8","text":"Ine ndikubatizani ndi madzi, koma Iye adzakubatizani ndi Mzimu Woyera.”"},{"book":"Marko","chapter":"1","verse":"9","text":"Pa nthawi imeneyo Yesu anabwera kuchokera ku Nazareti wa ku Galileya ndipo anabatizidwa ndi Yohane mu mtsinje wa Yorodani."},{"book":"Marko","chapter":"1","verse":"10","text":"Pamene Yesu ankatuluka mʼmadzi, anaona kumwamba kukutsekuka ndipo Mzimu Woyera akutsikira pa Iye ngati nkhunda."},{"book":"Marko","chapter":"1","verse":"11","text":"Ndipo Mawu anamveka kuchokera kumwamba: “Iwe ndiwe Mwana wanga wokondedwa; ndipo ndikondwera nawe.”"},{"book":"Marko","chapter":"1","verse":"12","text":"Nthawi yomweyo Mzimu Woyera anamutumiza Iye ku chipululu,"},{"book":"Marko","chapter":"1","verse":"13","text":"ndipo anali mʼchipululumo masiku makumi anayi, akuyesedwa ndi Satana. Anali pakati pa nyama zakuthengo; ndipo angelo anamutumikira."},{"book":"Marko","chapter":"1","verse":"14","text":"Yohane atamutsekera mʼndende, Yesu anapita ku Galileya nalalikira Uthenga Wabwino wa Mulungu nati,"},{"book":"Marko","chapter":"1","verse":"15","text":"“Nthawi yafika, ufumu wa Mulungu wayandikira. Tembenukani mtima ndi kukhulupirira Uthenga Wabwino!”"},{"book":"Marko","chapter":"1","verse":"16","text":"Pamene Yesu ankayenda mʼmbali mwa nyanja ya Galileya, anaona Simoni ndi mʼbale wake Andreya akuponya khoka mʼnyanja, popeza anali asodzi."},{"book":"Marko","chapter":"1","verse":"17","text":"Yesu anati, “Bwerani, tsateni Ine, ndipo ndidzakusandutsani asodzi a anthu.”"},{"book":"Marko","chapter":"1","verse":"18","text":"Nthawi yomweyo anasiya makoka awo namutsata Iye."},{"book":"Marko","chapter":"1","verse":"19","text":"Atapita patsogolo pangʼono, anaona Yakobo ndi mʼbale wake Yohane ana a Zebedayo, ali mʼbwato akukonza makoka awo."},{"book":"Marko","chapter":"1","verse":"20","text":"Mosataya nthawi anawayitana, ndipo anasiya abambo awo Zebedayo ndi anyamata aganyu ali mʼbwatomo, namutsata Iye."},{"book":"Marko","chapter":"1","verse":"21","text":"Iwo anapita ku Kaperenawo, ndipo tsiku la Sabata litafika, Yesu analowa mʼsunagoge nayamba kuphunzitsa."},{"book":"Marko","chapter":"1","verse":"22","text":"Anthu anadabwa ndi chiphunzitso chake, chifukwa anawaphunzitsa ngati munthu amene anali ndi ulamuliro, osati ngati aphunzitsi amalamulo."},{"book":"Marko","chapter":"1","verse":"23","text":"Pomwepo munthu wina mʼsunagogemo amene anali wogwidwa ndi mzimu woyipa anafuwula kuti,"},{"book":"Marko","chapter":"1","verse":"24","text":"“Mukufuna chiyani kwa ife, Yesu wa ku Nazareti? Kodi mwabwera kudzatiwononga? Ndikudziwa kuti ndinu ndani, ndinu Woyerayo wa Mulungu!”"},{"book":"Marko","chapter":"1","verse":"25","text":"Yesu anadzudzula chiwandacho mwamphamvu nati, “Khala chete! Tuluka mwa iye!”"},{"book":"Marko","chapter":"1","verse":"26","text":"Mzimu woyipawo unamugwedeza mwamphamvu ndipo unatuluka mwa iye ukufuwula."},{"book":"Marko","chapter":"1","verse":"27","text":"Anthu anadabwa kwambiri kotero kuti anafunsana wina ndi mnzake kuti, “Ichi nʼchiyani? Chiphunzitso chatsopano ndi ulamuliro! Iye akulamula, ngakhale mizimu yoyipa ikumumvera.”"},{"book":"Marko","chapter":"1","verse":"28","text":"Mbiri yake inafalikira kudera lonse la Galileya mofulumira."},{"book":"Marko","chapter":"1","verse":"29","text":"Atangochoka mu sunagoge, Yesu pamodzi ndi Yakobo ndi Yohane anakalowa mʼnyumba ya Simoni ndi Andreya."},{"book":"Marko","chapter":"1","verse":"30","text":"Mpongozi wa Simoni anali chigonere akudwala malungo, ndipo anamuwuza Yesu za iye."},{"book":"Marko","chapter":"1","verse":"31","text":"Ndipo Yesu anapita kwa iye, namugwira dzanja namuthandiza kudzuka. Malungo anachoka ndipo anayamba kuwatumikira."},{"book":"Marko","chapter":"1","verse":"32","text":"Madzulo omwewo dzuwa litalowa anthu anabweretsa kwa Yesu anthu onse odwala ndi ogwidwa ndi ziwanda."},{"book":"Marko","chapter":"1","verse":"33","text":"Anthu onse a mʼmudzimo anasonkhana pa khomo,"},{"book":"Marko","chapter":"1","verse":"34","text":"Yesu anachiritsa ambiri amene anali ndi matenda osiyanasiyana, komanso anatulutsa ziwanda zambiri, ndipo sanalole kuti ziwandazo ziyankhule chifukwa zinkamudziwa Iye."},{"book":"Marko","chapter":"1","verse":"35","text":"Mmamawa, kukanali kamdima, Yesu anadzuka, nachoka pa nyumbapo kupita kumalo kwa yekha, kumene anakapemphera."},{"book":"Marko","chapter":"1","verse":"36","text":"Simoni ndi anzake anapita kokamufunafuna Iye,"},{"book":"Marko","chapter":"1","verse":"37","text":"ndipo atamupeza, anamuwuza kuti, “Aliyense akukufunani!”"},{"book":"Marko","chapter":"1","verse":"38","text":"Yesu anayakha kuti, “Tiyeni tipite kwina ku midzi ya pafupi kuti ndikalalikirenso kumeneko. Ichi ndi chifukwa chimene ndinabwerera.”"},{"book":"Marko","chapter":"1","verse":"39","text":"Potero anayendayenda mu Galileya, kulalikira mʼmasunagoge awo ndi kutulutsa ziwanda."},{"book":"Marko","chapter":"1","verse":"40","text":"Munthu wakhate anabwera kwa Iye, nagwada, namupempha kuti, “Ngati mukufuna, mukhoza kundiyeretsa.”"},{"book":"Marko","chapter":"1","verse":"41","text":"Yesu pomva naye chifundo, anatambasula dzanja lake namukhudza munthuyo nati, “Ndikufuna, yeretsedwa!”"},{"book":"Marko","chapter":"1","verse":"42","text":"Nthawi yomweyo khate linachoka ndipo anachiritsidwa."},{"book":"Marko","chapter":"1","verse":"43","text":"Nthawi yomweyo Yesu anamuwuza kuti apite koma anamuchenjeza kuti,"},{"book":"Marko","chapter":"1","verse":"44","text":"“Wonetsetsa kuti usawuze aliyense za zimenezi. Koma pita, kadzionetse wekha kwa wansembe ndi kukapereka nsembe zimene Mose analamulira zotsimikizira kuyeretsedwa kwanu, ngati umboni kwa iwo.”"},{"book":"Marko","chapter":"1","verse":"45","text":"Mʼmalo mwake anapita nayamba kuyankhula momasuka, nafalitsa mbiriyo. Zotsatira zake, Yesu sanathe kulowa mʼmudzi moonekera, koma anakhala kunja kumalo kopanda anthu. Komabe anthu amabwera kwa Iye kuchokera kulikonse."}]}