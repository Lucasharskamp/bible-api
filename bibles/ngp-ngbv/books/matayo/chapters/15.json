{"data":[{"book":"Matayo","chapter":"15","verse":"1","text":"Naho mafalisayo wamwenga na wahinizi we zisigiizi wezaga kulawa Yelusalemu wakamuuza Yesu kugamba,"},{"book":"Matayo","chapter":"15","verse":"2","text":"“Nii wanamp'hina wako hawakutimila mahinizo ya wakale wetu? Hawa kuhaka mazi mwe mikono enga viya vikuungwa wakaunga wadye!”"},{"book":"Matayo","chapter":"15","verse":"3","text":"Yesu niyo awahitula, “Nii nanywe hakutimila miko ya Mnungu mna mwatimila mahinizo yenyu nyuwe wenye?"},{"book":"Matayo","chapter":"15","verse":"4","text":"Kwaviya Mnungu agambaga, ‘Wogoheni watati zenyu na wamami zenyu,’ naho ‘Akuunga amhomole nine hegu ise naakomigwe.’"},{"book":"Matayo","chapter":"15","verse":"5","text":"Mna nyuwe mwahiniziza kugamba uneva mnt'hu ananacho cha kumwambiza ise hegu nine mna agamba, ‘Iki kint'hu ni cha Mnungu,’"},{"book":"Matayo","chapter":"15","verse":"6","text":"havikuungwa amogohe ise. Kwa ivi hamtimila miko ya Mnungu, vileke mtimile mahinizo yenyu enye."},{"book":"Matayo","chapter":"15","verse":"7","text":"Watondwe nyuwe! Isaya awalotelaga vedi aho akagamba,"},{"book":"Matayo","chapter":"15","verse":"8","text":"‘Want'hu awa wanivika kimnomo,"},{"book":"Matayo","chapter":"15","verse":"9","text":"Wanivika bule,"},{"book":"Matayo","chapter":"15","verse":"10","text":"Yesu niyo awitanga umdugano, niyo awagamba “Tegelezani naho mkombaganye."},{"book":"Matayo","chapter":"15","verse":"11","text":"Hiyo kiya kikumwingila mnt'hu kwo mnomo kimtende ande msavu, mna kukifosa mo mnomo uwo nicho kikumtenda ande msavu.”"},{"book":"Matayo","chapter":"15","verse":"12","text":"Wanamp'hina wakwe niyo wamwizila wakamgamba, “Kuvimanya kugamba Mafalisayo wank'hondo wa kwe milosi yako?”"},{"book":"Matayo","chapter":"15","verse":"13","text":"Niyo yehe ahitula kugamba, “Ziti dyodyose hedihandigwe ni Tate e kulanga nedi ng'oligwe na maizi."},{"book":"Matayo","chapter":"15","verse":"14","text":"Msekuwogoha Kwaviya awo ni vilongozi mant'hunt'hu, uneva kilongozi mant'hunt'hu amlongoza mant'hunt'hu miyawe wose waidi nawahubugile mwedibome.”"},{"book":"Matayo","chapter":"15","verse":"15","text":"Petulo niyo amgamba, “Kigambile vedi umliganyizo uno.”"},{"book":"Matayo","chapter":"15","verse":"16","text":"Yesu niyo awauza, “Nanywe mkei kunda wabala du?"},{"book":"Matayo","chapter":"15","verse":"17","text":"Hamkukombaganya kugamba, kikwingila kwo mnomo chaita kwezinda, niyo chafosela kuse."},{"book":"Matayo","chapter":"15","verse":"18","text":"Mna kikulawa mwo mnomo chalawa ko moyo naho iki chamgela mnt'hu usavu."},{"book":"Matayo","chapter":"15","verse":"19","text":"Kwaviya kwo moyo kwalawa fanyanyi ziihile, zikwigala ukomi, uhabwasi, na mbuli nt'huhu za mwo mwili, finju, udant'hi, na kuhomola."},{"book":"Matayo","chapter":"15","verse":"20","text":"Yano yose nayo yakumgela mnt'hu usavu, mna hiyo kudya haheina kuhaka mikono kukumtenda mnt'hu ande msavu.”"},{"book":"Matayo","chapter":"15","verse":"21","text":"Yesu ahalawaga hadya niyo aita kwe isi hagihi ne mizi ya Tilo na Sidoni."},{"book":"Matayo","chapter":"15","verse":"22","text":"Mvele yumwenga wa Kanani amwizilaga akamgamba, “Yesu mwana Daudi! Niyonele mbazi Zumbe! Mwanangu wa kike ana mp'hepo, naho yamgela kiyangayanga yanga.”"},{"book":"Matayo","chapter":"15","verse":"23","text":"Mna Yesu hamhitulaga dyodyose. Wanamp'hina wakwe wamwizilaga, niyo wamgamba, “Mgambe ahalawe kwaviya akitimilatimila naho akiyegezela.”"},{"book":"Matayo","chapter":"15","verse":"24","text":"Yesu niyo ahitula kugamba, “Hitumigwa kwezingoto zagigile za want'hu wa Izilaeli aawo du.”"},{"book":"Matayo","chapter":"15","verse":"25","text":"Aaho yudya mvele niyo amfikila madi akamgamba, “Zumbe nambize.”"},{"book":"Matayo","chapter":"15","verse":"26","text":"Yesu niyo ahitula, “Hivo vedi kuguha nk'hande ya awana na kwink'ha makuli.”"},{"book":"Matayo","chapter":"15","verse":"27","text":"Yudya mvele niyo agamba, “Ni kindedi Zumbe, mna hata makuli nayo yalogotaga visiga vikutomoka mwe meza ya zumbe ywawe.”"},{"book":"Matayo","chapter":"15","verse":"28","text":"Yesu niyo amhitula kugamba, “Mnala, mhuwi wako ni mkulu, nevinde viya ukuunga.” Aaho yudya mwana kike niyo ahona."},{"book":"Matayo","chapter":"15","verse":"29","text":"Yesu ahalawaga no kuita mnk'handa mwe diziwa dya Galilaya, akwela ko mnima niyo ahumula."},{"book":"Matayo","chapter":"15","verse":"30","text":"Mdugano mkulu wa mwiizilaga wakamwigaila want'hu waholomp'hale, want'hunt'hu, viwete, vimumu na want'hu wabindile ingi, niyo wawatambalika heviga vakwe niyo awahonya."},{"book":"Matayo","chapter":"15","verse":"31","text":"Want'hu wehelagwa weze waone vimumu valonga, viwete vagenda, waholomp'hale wahona mant'hunt'hu nawo wasinya, niyo wamtogolesa Mnungu wa Izilaeli."},{"book":"Matayo","chapter":"15","verse":"32","text":"Yesu niyo awetanga wanamp'hina wakwe, niyo awagamba, “Naona mbazi nawo mdugano uno mkulu Kwaviya nekindanya mwa mazuwa amatatu yose, mna waswesa chokudya, name hikuzumila kuwalaga haheina kuwenk'ha chokudya, Kwaviya na wagwe mteho mwe sila wakauya kwe kaya.”"},{"book":"Matayo","chapter":"15","verse":"33","text":"Wanamp'hina wakwe niyo wamgamba, “Chapatahi nk'hande kikint'he mdugano uno wose?”"},{"book":"Matayo","chapter":"15","verse":"34","text":"Yesu niyo auza, “Mnanayo mikate mingahi?”"},{"book":"Matayo","chapter":"15","verse":"35","text":"Ivo Yesu niyo awagamba want'hu wekale hasi ho ulwazo."},{"book":"Matayo","chapter":"15","verse":"36","text":"Niyo aguha idya migate mfungate na visamaki, niyo amtogola Mnungu, niyo abendula no kuwenk'ha wanamp'hina, wanamp'hina nao niyo wawapasila awant'hu."},{"book":"Matayo","chapter":"15","verse":"37","text":"Wose wadyaga, niyo weguta. Niyo wanamp'hina waduganya nt'hangulu mfungate zimemile vibesu ve visigale ve mikate."},{"book":"Matayo","chapter":"15","verse":"38","text":"Want'hu waidyaga wabulaga alufu kane, wagosi aawo du, haheina kuwawaza wana hamwenga na wavele."},{"book":"Matayo","chapter":"15","verse":"39","text":"Naho niyo Yesu awalaga want'hu, no kwingila mwe ngalawa niyo aita kwe isi ya Magadani."}]}