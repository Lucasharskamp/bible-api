{"data":[{"book":"Ọnụọgụgụ","chapter":"26","verse":"1","text":"Mgbe ihe otiti ahụ niile gasịrị, Onyenwe anyị gwara Mosis na Elieza nwa Erọn, onye nchụaja okwu sị ha,"},{"book":"Ọnụọgụgụ","chapter":"26","verse":"2","text":"“Gaanụ gụọ, chọpụta ọnụọgụgụ nzukọ niile nke ụmụ Izrel dịka ezinaụlọ ha si dị; ndị niile gbara iri afọ abụọ gafee. Chọpụta ọnụọgụgụ ndị nwere ike ije agha.”"},{"book":"Ọnụọgụgụ","chapter":"26","verse":"3","text":"Ya mere, na mbara ala Moab, nʼakụkụ osimiri Jọdan, na ncherita ihu Jeriko, ka Mosis na Elieza onye nchụaja nọ gwa ha okwu sị ha,"},{"book":"Ọnụọgụgụ","chapter":"26","verse":"4","text":"“Gụọnụ ndị ikom gbara iri afọ abụọ gafee ọnụ, dịka Onyenwe anyị nyere Mosis nʼiwu.”"},{"book":"Ọnụọgụgụ","chapter":"26","verse":"5","text":"Ụmụ ụmụ Ruben, ọkpara Izrel, bụ ndị a:"},{"book":"Ọnụọgụgụ","chapter":"26","verse":"6","text":"site na Hezrọn, ikwu Hezrọn"},{"book":"Ọnụọgụgụ","chapter":"26","verse":"7","text":"Ndị a bụ agbụrụ Ruben. Ọnụọgụgụ ha dị iri puku anọ, puku atọ na narị asaa na iri atọ (43,730)."},{"book":"Ọnụọgụgụ","chapter":"26","verse":"8","text":"Nwa Palu bụ Eliab,"},{"book":"Ọnụọgụgụ","chapter":"26","verse":"9","text":"ụmụ Eliab bụ Nemuel, Datan na Abiram. Datan na Abiram bụ ndị ndu ọgbakọ ahụ nupuru isi megide Mosis na Erọn. Ha sonyere ndị ahụ so Kora mgbe ha nupuru isi megide Onyenwe anyị."},{"book":"Ọnụọgụgụ","chapter":"26","verse":"10","text":"Ala meghere ọnụ ya, loo ha na Kora, ma ọkụ rechapụrụ narị mmadụ abụọ na iri ise ndị ọzọ ahụ sonyere ha. Ọnwụ ha ghọrọ ihe ịdọ aka na ntị."},{"book":"Ọnụọgụgụ","chapter":"26","verse":"11","text":"Otu ọ dị, ndị niile si nʼezinaụlọ Kora anwụchaghị."},{"book":"Ọnụọgụgụ","chapter":"26","verse":"12","text":"Ụmụ ụmụ Simiọn dịka ikwu ha si dị bụ,"},{"book":"Ọnụọgụgụ","chapter":"26","verse":"13","text":"Site na Zera, ikwu Zera,"},{"book":"Ọnụọgụgụ","chapter":"26","verse":"14","text":"Ndị a bụ ndị agbụrụ Simiọn. Ọnụọgụgụ ndị ikom ha dị iri puku abụọ, puku abụọ na narị abụọ (22,200)."},{"book":"Ọnụọgụgụ","chapter":"26","verse":"15","text":"Ụmụ ụmụ Gad dịka ikwu ha si dị bụ ndị a:"},{"book":"Ọnụọgụgụ","chapter":"26","verse":"16","text":"ikwu Ozni, site na Ozni,"},{"book":"Ọnụọgụgụ","chapter":"26","verse":"17","text":"ikwu Arodi, site na Arodi,"},{"book":"Ọnụọgụgụ","chapter":"26","verse":"18","text":"Ndị a bụ agbụrụ Gad. Ndị a gụrụ ọnụ dị iri puku anọ na narị ise (40,500)."},{"book":"Ọnụọgụgụ","chapter":"26","verse":"19","text":"Ụmụ ndị ikom Juda abụọ, Ịa na Onan, nwụrụ nʼala Kenan."},{"book":"Ọnụọgụgụ","chapter":"26","verse":"20","text":"Ma ụmụ ụmụ Juda ndị ọzọ, dịka ikwu ha dị iche iche si dị bụ ndị a:"},{"book":"Ọnụọgụgụ","chapter":"26","verse":"21","text":"Ikwu abụọ ọzọ si nʼagbụrụ Perez bụ ndị a:"},{"book":"Ọnụọgụgụ","chapter":"26","verse":"22","text":"Ndị a bụ agbụrụ Juda. Ndị a gụrụ ọnụ dị iri puku asaa, puku isii na narị ise (76,500)."},{"book":"Ọnụọgụgụ","chapter":"26","verse":"23","text":"Ụmụ ụmụ Isaka dịka ikwu ha si dị bụ ndị a:"},{"book":"Ọnụọgụgụ","chapter":"26","verse":"24","text":"ikwu Jashub, site na Jashub,"},{"book":"Ọnụọgụgụ","chapter":"26","verse":"25","text":"Ndị a bụ agbụrụ Isaka. Ndị a gụrụ ọnụ dị iri puku isii, puku anọ na narị atọ (64,300)."},{"book":"Ọnụọgụgụ","chapter":"26","verse":"26","text":"Ụmụ ụmụ Zebụlọn dịka ikwu ha si dị bụ ndị a:"},{"book":"Ọnụọgụgụ","chapter":"26","verse":"27","text":"Ndị a bụ agbụrụ Zebụlọn. Ndị a gụrụ ọnụ dị iri puku isii na narị ise (60,500)."},{"book":"Ọnụọgụgụ","chapter":"26","verse":"28","text":"Ụmụ ụmụ Josef dịka ha si dị nʼagbụrụ Manase na Ifrem bụ ndị a:"},{"book":"Ọnụọgụgụ","chapter":"26","verse":"29","text":"Ụmụ ụmụ Manase bụ ndị a:"},{"book":"Ọnụọgụgụ","chapter":"26","verse":"30","text":"Ndị a bụ ụmụ ụmụ Gilead:"},{"book":"Ọnụọgụgụ","chapter":"26","verse":"31","text":"Ikwu Asriel, site na Asriel."},{"book":"Ọnụọgụgụ","chapter":"26","verse":"32","text":"Ikwu Shemida, site na Shemida,"},{"book":"Ọnụọgụgụ","chapter":"26","verse":"33","text":"(Hefa mụtara nwoke a na-akpọ Zelofehad. Ma Zelofehad amụtaghị nwoke ọbụla kama ndị inyom ndị a ka ọ mụtara, Mahla, na Noa, na Hogla, na Milka, na Tịaza.)"},{"book":"Ọnụọgụgụ","chapter":"26","verse":"34","text":"Ndị a bụ agbụrụ Manase. Ndị a gụrụ ọnụ dị iri puku ise, puku abụọ na narị asaa (52,700)."},{"book":"Ọnụọgụgụ","chapter":"26","verse":"35","text":"Ndị a bụ ụmụ ụmụ Ifrem dịka ikwu ha si dị:"},{"book":"Ọnụọgụgụ","chapter":"26","verse":"36","text":"Ndị a bụ ụmụ ụmụ Shutela:"},{"book":"Ọnụọgụgụ","chapter":"26","verse":"37","text":"Ndị a bụ agbụrụ Ifrem. Ndị a gụrụ ọnụ dị iri puku atọ, puku abụọ na narị ise (32,500)."},{"book":"Ọnụọgụgụ","chapter":"26","verse":"38","text":"Ndị a bụ ụmụ ụmụ Benjamin dịka ikwu ha si dị:"},{"book":"Ọnụọgụgụ","chapter":"26","verse":"39","text":"Ikwu Shufam site na Shufam,"},{"book":"Ọnụọgụgụ","chapter":"26","verse":"40","text":"Ụmụ ụmụ Bela site na Aad, na Naaman bụ,"},{"book":"Ọnụọgụgụ","chapter":"26","verse":"41","text":"Ndị a bụ agbụrụ Benjamin. Ndị a gụrụ ọnụ dị iri puku anọ, puku ise na narị isii (45,600)."},{"book":"Ọnụọgụgụ","chapter":"26","verse":"42","text":"Ụmụ ụmụ Dan dịka ikwu ha si dị bụ ndị a:"},{"book":"Ọnụọgụgụ","chapter":"26","verse":"43","text":"Ha niile si nʼagbụrụ Shuham. Ndị a gụrụ ọnụ dị iri puku isii, puku anọ na narị anọ (64,400)."},{"book":"Ọnụọgụgụ","chapter":"26","verse":"44","text":"Ụmụ ụmụ Asha dịka ikwu ha si dị bụ ndị a:"},{"book":"Ọnụọgụgụ","chapter":"26","verse":"45","text":"Ikwu e nwere site nʼụmụ ụmụ Beriya bụ ndị a:"},{"book":"Ọnụọgụgụ","chapter":"26","verse":"46","text":"Asha mụtakwara otu nwa nwanyị aha ya bụ Sera."},{"book":"Ọnụọgụgụ","chapter":"26","verse":"47","text":"Ndị a bụ agbụrụ Asha. Ndị a gụrụ ọnụ dị iri puku ise, puku atọ na narị anọ (53,400)."},{"book":"Ọnụọgụgụ","chapter":"26","verse":"48","text":"Ụmụ ụmụ Naftalị dịka ikwu ha si dị bụ ndị a:"},{"book":"Ọnụọgụgụ","chapter":"26","verse":"49","text":"ikwu Jeza, site na Jeza,"},{"book":"Ọnụọgụgụ","chapter":"26","verse":"50","text":"Ndị a si nʼagbụrụ Naftalị. Ndị a gụrụ ọnụ dị iri puku anọ, puku ise na narị anọ (45,400)."},{"book":"Ọnụọgụgụ","chapter":"26","verse":"51","text":"Ya mere, ọnụọgụgụ ndị ikom niile tozuru ije agha nʼIzrel dị narị puku isii, otu puku na narị asaa, na iri atọ (601,730)."},{"book":"Ọnụọgụgụ","chapter":"26","verse":"52","text":"Mgbe ahụ, Onyenwe anyị gwara Mosis okwu sị ya,"},{"book":"Ọnụọgụgụ","chapter":"26","verse":"53","text":"“Ị ga-ekenye ha ala ahụ ka ọ bụrụ ihe nketa ha dịka ọnụọgụgụ aha ha si dị."},{"book":"Ọnụọgụgụ","chapter":"26","verse":"54","text":"Ndị dị ukwuu nʼọnụọgụgụ ga-eketa ala dị ukwuu, ma ndị dị nta ga-eketa ala dị nta. Ihe nketa nke onye ọbụla ga-enweta ga-adị ka ọnụọgụgụ ahụ e dere."},{"book":"Ọnụọgụgụ","chapter":"26","verse":"55","text":"Lezie anya hụ na e kesara ala ahụ site nʼife nza. Ala ndị ọbụla ga-eketa ga-abụ dịka aha nna ochie ebo ha si dị."},{"book":"Ọnụọgụgụ","chapter":"26","verse":"56","text":"A ga-esite nʼife nza kenye ndị ọbụla ihe nketa nke ha dịka ịdị ukwuu maọbụ ịdị nta ha si dị.”"},{"book":"Ọnụọgụgụ","chapter":"26","verse":"57","text":"Ndị a bụ ndị Livayị a gụrụ ọnụ dịka ikwu ha si dị,"},{"book":"Ọnụọgụgụ","chapter":"26","verse":"58","text":"Ndị a sikwa nʼagbụrụ Livayị:"},{"book":"Ọnụọgụgụ","chapter":"26","verse":"59","text":"Aha nwunye Amram bụ Jekobed, nwa nwa Livayị, onye a mụrụ nʼagbụrụ ndị Livayị nʼIjipt. Ọ mụtaara Amram ụmụ ndị a: Erọn na Mosis, na Miriam, nwanne ha nwanyị."},{"book":"Ọnụọgụgụ","chapter":"26","verse":"60","text":"Erọn mụtara Nadab, na Abihu, na Elieza, na Itama."},{"book":"Ọnụọgụgụ","chapter":"26","verse":"61","text":"Ma Nadab na Abihu nwụrụ mgbe ha chere ọkụ na-adịghị nsọ nʼihu Onyenwe anyị.)"},{"book":"Ọnụọgụgụ","chapter":"26","verse":"62","text":"Ọnụọgụgụ ụmụ ndị ikom Livayị niile dị otu ọnwa gaa nʼihu dị iri puku abụọ na puku atọ (23,000). Ma a gụnyekọghị ọnụọgụgụ agbụrụ Livayị nʼọnụọgụgụ ndị Izrel, nʼihi na agbụrụ Livayị enweghị oke ọbụla mgbe e kenyere agbụrụ Izrel niile ihe nketa ha."},{"book":"Ọnụọgụgụ","chapter":"26","verse":"63","text":"Ya mere, ndị a bụ nchọpụta ọnụọgụgụ ụmụ Izrel, dịka Mosis na Elieza onye nchụaja kwadobere gụọ na mbara ala Moab, nʼakụkụ osimiri Jọdan, na ncherita ihu obodo Jeriko."},{"book":"Ọnụọgụgụ","chapter":"26","verse":"64","text":"Ma nʼetiti ndị a, o nweghị otu onye ọbụla Mosis na Erọn onye nchụaja gụrụ nʼọnụọgụgụ mgbe ha gụrụ ndị Izrel ọnụ nʼọzara Saịnaị."},{"book":"Ọnụọgụgụ","chapter":"26","verse":"65","text":"Nʼihi na Onyenwe anyị gwara ndị Izrel ahụ na ha ga-anwụ nʼime ọzara ahụ. Naanị ndị a hapụrụ ndụ bụ Kaleb, nwa Jefune, na Joshua nwa Nun."}]}