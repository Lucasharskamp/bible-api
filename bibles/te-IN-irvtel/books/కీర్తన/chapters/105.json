{"data":[{"book":"కీర్తన","chapter":"105","verse":"1","text":"యెహోవాకు కృతజ్ఞతాస్తుతులు చెల్లించండి. ఆయన నామాన్ని ప్రకటన చేయండి. జాతుల్లో ఆయన కార్యాలను తెలియచేయండి."},{"book":"కీర్తన","chapter":"105","verse":"2","text":"ఆయనను గూర్చి పాడండి. ఆయనను కీర్తించండి. ఆయన ఆశ్చర్య కార్యాలన్నిటిని గూర్చి సంభాషణ చేయండి."},{"book":"కీర్తన","chapter":"105","verse":"3","text":"ఆయన పరిశుద్ధ నామాన్నిబట్టి అతిశయించండి. యెహోవాను వెతికేవారు హృదయంలో సంతోషించుదురు గాక."},{"book":"కీర్తన","chapter":"105","verse":"4","text":"యెహోవాను వెదకండి. ఆయన బలాన్ని వెదకండి. ఆయన సన్నిధిని నిత్యం అన్వేషించండి."},{"book":"కీర్తన","chapter":"105","verse":"5","text":"ఆయన సేవకుడైన అబ్రాహాము వంశస్థులారా, ఆయన ఏర్పరచుకున్న యాకోబు సంతతివారలారా, ఆయన చేసిన ఆశ్చర్య కార్యాలను జ్ఞాపకం చేసుకోండి."},{"book":"కీర్తన","chapter":"105","verse":"6","text":"ఆయన చేసిన సూచక క్రియలను, ఆయన నోటి తీర్పులను జ్ఞాపకం చేసుకోండి."},{"book":"కీర్తన","chapter":"105","verse":"7","text":"ఆయన మన దేవుడైన యెహోవా. ఆయన తీర్పులు భూమి అంతటా అమలు అవుతున్నాయి."},{"book":"కీర్తన","chapter":"105","verse":"8","text":"తాను సెలవిచ్చిన మాటను వెయ్యి తరాల వరకూ ఆయన గుర్తుంచుకుంటాడు. అబ్రాహాముతో తాను చేసిన నిబంధనను,"},{"book":"కీర్తన","chapter":"105","verse":"9","text":"ఇస్సాకుతో తాను చేసిన ప్రమాణాన్ని, నిత్యం ఆయన జ్ఞాపకం చేసుకుంటాడు."},{"book":"కీర్తన","chapter":"105","verse":"10","text":"వారి సంఖ్య కొద్దిగా ఉన్నప్పుడు, ఆ కొద్ది మంది ఆ దేశంలో పరదేశులుగా ఉన్నప్పుడు,"},{"book":"కీర్తన","chapter":"105","verse":"11","text":"కొలిచిన వారసత్వంగా కనాను దేశం మీకిస్తానని ఆయన చెప్పాడు."},{"book":"కీర్తన","chapter":"105","verse":"12","text":"ఆ మాట యాకోబుకు శాసనంగాను ఇశ్రాయేలుకు నిత్య నిబంధనగాను స్థిరపరచాడు."},{"book":"కీర్తన","chapter":"105","verse":"13","text":"వారు జనం నుండి జనానికి, రాజ్యం నుండి రాజ్యానికి తిరుగులాడుతుండగా"},{"book":"కీర్తన","chapter":"105","verse":"14","text":"వారిని హింసించడానికి ఆయన ఎవరినీ అనుమతించలేదు. ఆయన వారి కోసం రాజులను శిక్షించాడు."},{"book":"కీర్తన","chapter":"105","verse":"15","text":"నేను అభిషేకించిన వారిని తాకవద్దు, నా ప్రవక్తలకు హాని చేయవద్దు అని ఆయన చెప్పాడు."},{"book":"కీర్తన","chapter":"105","verse":"16","text":"దేశం మీదికి ఆయన కరువు రప్పించాడు. జీవనాధారమైన ధాన్యమంతా ధ్వంసం చేశాడు."},{"book":"కీర్తన","chapter":"105","verse":"17","text":"వారికంటే ముందుగా ఆయన ఒకణ్ణి పంపించాడు. వారు యోసేపును బానిసగా అమ్మేశారు."},{"book":"కీర్తన","chapter":"105","verse":"18","text":"వారు సంకెళ్లతో అతని కాళ్లు నొప్పించారు. ఇనుము అతని ప్రాణాన్ని బాధించింది."},{"book":"కీర్తన","chapter":"105","verse":"19","text":"అతడు చెప్పిన సంగతి నెరవేరేదాకా యెహోవా వాక్కు అతణ్ణి పరీక్షించాడు."},{"book":"కీర్తన","chapter":"105","verse":"20","text":"రాజు వర్తమానం పంపి అతణ్ణి విడిపించాడు. ప్రజల పాలకుడు అతణ్ణి విడుదల చేశాడు."},{"book":"కీర్తన","chapter":"105","verse":"21","text":"ఇష్టప్రకారం అతడు తన అధిపతులపై పెత్తనం చెయ్యడానికి, తన పెద్దలకు బుద్ధి చెప్పడానికి,"},{"book":"కీర్తన","chapter":"105","verse":"22","text":"తన ఇంటికి యజమానిగా, తన ఆస్తి అంతటిపై అధికారిగా అతణ్ణి నియమించాడు."},{"book":"కీర్తన","chapter":"105","verse":"23","text":"ఇశ్రాయేలు ఈజిప్టులోకి వచ్చాడు. యాకోబు హాము దేశంలో పరదేశిగా ఉన్నాడు."},{"book":"కీర్తన","chapter":"105","verse":"24","text":"ఆయన తన ప్రజల సంతానాన్ని వృద్ధి చేశాడు. వారి విరోధులకంటే వారికి అధికబలం దయచేశాడు."},{"book":"కీర్తన","chapter":"105","verse":"25","text":"తన ప్రజలపై పగబట్టేలా తన సేవకుల పట్ల కుయుక్తిగా నడుచుకునేలా ఆయన వారి హృదయాలను మళ్ళించాడు."},{"book":"కీర్తన","chapter":"105","verse":"26","text":"ఆయన తన సేవకుడైన మోషేను, తాను ఏర్పరచుకున్న అహరోనును పంపించాడు."},{"book":"కీర్తన","chapter":"105","verse":"27","text":"వారు ఐగుప్తీయుల మధ్య ఆయన సూచక క్రియలను, హాము దేశంలో మహత్కార్యాలను జరిగించారు."},{"book":"కీర్తన","chapter":"105","verse":"28","text":"ఆయన అంధకారం పంపించి చీకటి కమ్మేలా చేశాడు. వారు ఆయన మాటను ఎదిరించలేదు."},{"book":"కీర్తన","chapter":"105","verse":"29","text":"ఆయన వారి జలాలను రక్తంగా మార్చాడు. వారి చేపలను చంపాడు."},{"book":"కీర్తన","chapter":"105","verse":"30","text":"వారి దేశంలో కప్పలు నిండిపోయాయి. అవి వారి రాజుల గదుల్లోకి వచ్చాయి."},{"book":"కీర్తన","chapter":"105","verse":"31","text":"ఆయన ఆజ్ఞ ఇయ్యగా జోరీగలు పుట్టాయి. వారి ప్రాంతాలన్నిటిలోకీ దోమలు వచ్చాయి."},{"book":"కీర్తన","chapter":"105","verse":"32","text":"ఆయన వారిమీద వడగండ్ల వాన కురిపించాడు. వారి దేశంలో అగ్నిజ్వాలలు పుట్టించాడు."},{"book":"కీర్తన","chapter":"105","verse":"33","text":"వారి ద్రాక్షతీగెలను, వారి అంజూరు చెట్లను పడగొట్టాడు. వారి ప్రాంతాల్లో వృక్షాలను విరగగొట్టాడు."},{"book":"కీర్తన","chapter":"105","verse":"34","text":"ఆయన ఆజ్ఞ ఇయ్యగా పెద్ద మిడతలు, లెక్కలేనన్ని చీడపురుగులు వచ్చాయి,"},{"book":"కీర్తన","chapter":"105","verse":"35","text":"అవి వారి దేశంలోని కూరగాయల చెట్లన్నిటిని, వారి భూమి పంటలను తినివేశాయి."},{"book":"కీర్తన","chapter":"105","verse":"36","text":"వారి దేశంలోని జ్యేష్ఠులను, వారి ప్రథమ సంతానాన్ని ఆయన హతం చేశాడు."},{"book":"కీర్తన","chapter":"105","verse":"37","text":"అక్కడనుండి తన ప్రజలను వెండి బంగారాలతో ఆయన రప్పించాడు. వారి గోత్రాల్లో నిస్సత్తువ చేత తొట్రిల్లేవాడొక్కడైనా లేడు."},{"book":"కీర్తన","chapter":"105","verse":"38","text":"వారివలన ఐగుప్తీయులకు భయం వేసింది. వారు వెళ్లిపోయినప్పుడు ఐగుప్తీయులు సంతోషించారు."},{"book":"కీర్తన","chapter":"105","verse":"39","text":"వారికి నీడగా ఆయన మేఘాన్ని కల్పించాడు. రాత్రి వెలుగివ్వడానికి అగ్నిని కలగజేశాడు."},{"book":"కీర్తన","chapter":"105","verse":"40","text":"వారు మనవి చేయగా ఆయన పూరేళ్లను రప్పించాడు. ఆకాశంలోనుండి ఆహారాన్నిచ్చి వారిని తృప్తి పరిచాడు."},{"book":"కీర్తన","chapter":"105","verse":"41","text":"శిలను చీల్చగా నీళ్లు ఉబికి వచ్చాయి. ఎడారుల్లో అవి ఏరులై ప్రవహించాయి."},{"book":"కీర్తన","chapter":"105","verse":"42","text":"ఎందుకంటే ఆయన తన పరిశుద్ధ వాగ్దానాన్ని, తన సేవకుడైన అబ్రాహామును జ్ఞాపకం చేసుకుని,"},{"book":"కీర్తన","chapter":"105","verse":"43","text":"తన ప్రజలను సంతోషంతోను, తాను ఏర్పరచుకున్న వారిని ఉత్సాహధ్వనితోను బయటికి రప్పించాడు."},{"book":"కీర్తన","chapter":"105","verse":"44","text":"అన్యజనుల భూములను ఆయన వారికప్పగించాడు. ఇతర జాతుల సౌభాగ్యాన్ని వారు స్వాధీనపరచుకున్నారు."},{"book":"కీర్తన","chapter":"105","verse":"45","text":"వారు తన కట్టడలను గైకొనేలా, తన ధర్మశాస్త్రవిధులను ఆచరించేలా చేయడానికి ఆయనిలా చేశాడు. యెహోవాను స్తుతించండి."}]}