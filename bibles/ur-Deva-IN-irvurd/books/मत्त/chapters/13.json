{"data":[{"book":"मत्त","chapter":"13","verse":"1","text":"उसी रोज़ ईसा घर से निकलकर झील के किनारे जा बैठा।"},{"book":"मत्त","chapter":"13","verse":"2","text":"उस के पास एसी बड़ी भीड़ जमा हो गई, कि वो नाव पर चढ़ बैठा, और सारी भीड़ किनारे पर खड़ी रही।"},{"book":"मत्त","chapter":"13","verse":"3","text":"और उसने उनसे बहुत सी बातें मिसालों में कहीं “देखो एक बोने वाला बीज बोने निकला।"},{"book":"मत्त","chapter":"13","verse":"4","text":"और बोते वक़्त कुछ दाने राह के किनारे गिरे और परिन्दों ने आकर उन्हें चुग लिया।"},{"book":"मत्त","chapter":"13","verse":"5","text":"और कुछ पथरीली ज़मीन पर गिरे जहाँ उनको बहुत मिट्टी न मिली और गहरी मिट्टी न मिलने की वजह से जल्द उग आए।"},{"book":"मत्त","chapter":"13","verse":"6","text":"और जब सूरज निकला तो जल गए और जड़ न होने की वजह से सूख गए।"},{"book":"मत्त","chapter":"13","verse":"7","text":"और कुछ झाड़ियों में गिरे और झाड़ियों ने बढ़ कर उनको दबा लिया।"},{"book":"मत्त","chapter":"13","verse":"8","text":"और कुछ अच्छी ज़मीन पर गिरे और फल लाए; कुछ सौ गुना कुछ साठ गुना कुछ तीस गुना।"},{"book":"मत्त","chapter":"13","verse":"9","text":"जो सुनना चाहता है वो सुन ले!”"},{"book":"मत्त","chapter":"13","verse":"10","text":"शागिर्दों ने पास आ कर उससे पूछा “तू उनसे मिसालों में क्या बातें करता है?”"},{"book":"मत्त","chapter":"13","verse":"11","text":"उस ने जवाब में उनसे कहा “इसलिए कि तुम को आस्मान की बादशाही के राज़ की समझ दी गई है, मगर उनको नहीं दी गई।"},{"book":"मत्त","chapter":"13","verse":"12","text":"क्यूँकि जिस के पास है उसे दिया जाएगा और उसके पास ज़्यादा हो जाएगा; और जिसके पास नहीं है उस से वो भी ले लिया जाएगा; जो उसके पास है।"},{"book":"मत्त","chapter":"13","verse":"13","text":"मैं उनसे मिसालों में इसलिए बातें कहता हूँ; कि वो देखते हुए नहीं देखते और सुनते हुए नहीं सुनते और नहीं समझते।"},{"book":"मत्त","chapter":"13","verse":"14","text":"उनके हक़ में यसायाह की ये नबुव्वत पूरी होती है कि तुम कानों से सुनोगे पर हरगिज़ न समझोगे, और आँखों से देखोगे और हरगिज़ मा'लूम न करोगे।”"},{"book":"मत्त","chapter":"13","verse":"15","text":"“क्यूँकि इस उम्मत के दिल पर चर्बी छा गई है,"},{"book":"मत्त","chapter":"13","verse":"16","text":"“लेकिन मुबारिक़ हैं तुम्हारी आँखें क्यूँकि वो देखती हैं और तुम्हारे कान इसलिए कि वो सुनते हैं।"},{"book":"मत्त","chapter":"13","verse":"17","text":"क्यूँकि मैं तुम से सच कहता हूँ कि बहुत से नबियों और रास्तबाज़ों की आरज़ू थी कि जो कुछ तुम देखते हो देखें मगर न देखा और जो बातें तुम सुनते हो सुनें मगर न सुनीं।”"},{"book":"मत्त","chapter":"13","verse":"18","text":"“पस बोनेवाले की मिसाल सुनो।"},{"book":"मत्त","chapter":"13","verse":"19","text":"जब कोई बादशाही का कलाम सुनता है और समझता नहीं तो जो उसके दिल में बोया गया था उसे वो शैतान छीन ले जाता है ये वो है जो राह के किनारे बोया गया था।"},{"book":"मत्त","chapter":"13","verse":"20","text":"और वो पथरीली ज़मीन में बोया गया; ये वो है जो कलाम को सुनता है, और उसे फ़ौरन ख़ुशी से क़ुबूल कर लेता है।"},{"book":"मत्त","chapter":"13","verse":"21","text":"लेकिन अपने अन्दर जड़ नहीं रखता बल्कि चन्द रोज़ा है, और जब कलाम के वजह से मुसीबत या ज़ुल्म बर्पा होता है तो फ़ौरन ठोकर खाता है।"},{"book":"मत्त","chapter":"13","verse":"22","text":"और जो झाड़ियों में बोया गया, ये वो है जो कलाम को सुनता है और दुनिया की फ़िक्र और दौलत का फ़रेब उस कलाम को दबा देता है; और वो बे फल रह जाता है।"},{"book":"मत्त","chapter":"13","verse":"23","text":"और जो अच्छी ज़मीन में बोया गया, ये वो है जो कलाम को सुनता और समझता है और फल भी लाता है; कोई सौ गुना फलता है, कोई साठ गुना, और कोई तीस गुना।”"},{"book":"मत्त","chapter":"13","verse":"24","text":"उसने एक और मिसाल उनके सामने पेश करके कहा, “आसमान की बादशाही उस आदमी की तरह है; जिसने अपने खेत में अच्छा बीज बोया।"},{"book":"मत्त","chapter":"13","verse":"25","text":"मगर लोगों के सोते में उसका दुश्मन आया और गेहूँ में कड़वे दाने भी बो गया।"},{"book":"मत्त","chapter":"13","verse":"26","text":"पस जब पत्तियाँ निकलीं और बालें आईं तो वो कड़वे दाने भी दिखाई दिए।"},{"book":"मत्त","chapter":"13","verse":"27","text":"नौकरों ने आकर घर के मालिक से कहा, ‘ऐ ख़ुदावन्द क्या तू ने अपने खेत में अच्छा बीज न बोया था? उस में कड़वे दाने कहाँ से आ गए?’"},{"book":"मत्त","chapter":"13","verse":"28","text":"उस ने उनसे कहा, ये किसी दुश्मन का काम है, नौकरों ने उससे कहा, ‘तो क्या तू चाहता है कि हम जाकर उनको जमा करें।’"},{"book":"मत्त","chapter":"13","verse":"29","text":"उस ने कहा, नहीं, ऐसा न हो कि कड़वे दाने जमा करने में तुम उनके साथ गेहूँ भी उखाड़ लो।"},{"book":"मत्त","chapter":"13","verse":"30","text":"कटाई तक दोनों को इकट्ठा बढ़ने दो, और कटाई के वक़्त में काटने वालों से कह दूँगा कि पहले कड़वे दाने जमा कर लो और जलाने के लिए उनके गठ्ठे बाँध लो और गेहूँ मेरे खित्ते में जमा कर दो।”"},{"book":"मत्त","chapter":"13","verse":"31","text":"उसने एक और मिसाल उनके सामने पेश करके कहा, “आसमान की बादशाही उस राई के दाने13:31 राई के दाने फ़िलिस्तीन में राई एक पेड़ की तरह होता है जिसमें परिन्दे घोंसला लगा सकते है और बैठ सकते हैं  की तरह है जिसे किसी आदमी ने लेकर अपने खेत में बो दिया।"},{"book":"मत्त","chapter":"13","verse":"32","text":"वो सब बीजों से छोटा तो है मगर जब बढ़ता है तो सब तरकारियों से बड़ा और ऐसा दरख़्त हो जाता है, कि हवा के परिन्दे आकर उसकी डालियों पर बसेरा करते हैं।”"},{"book":"मत्त","chapter":"13","verse":"33","text":"उस ने एक और मिसाल उनको सुनाई। “आस्मान की बादशाही उस ख़मीर की तरह है जिसे किसी 'औरत ने ले कर तीन पैमाने आटे में मिला दिया और वो होते — होते सब ख़मीर हो गया।”"},{"book":"मत्त","chapter":"13","verse":"34","text":"ये सब बातें ईसा ने भीड़ से मिसालों में कहीं और बग़ैर मिसालों के वो उनसे कुछ न कहता था।"},{"book":"मत्त","chapter":"13","verse":"35","text":"ताकि जो नबी के ज़रिए कहा गया था वो पूरा हो “मैं मिसालों में अपना मुँह खोलूँगा; में उन बातों को ज़ाहिर करूँगा जो बिना — ए — आलम से छिपी रही हैं।”"},{"book":"मत्त","chapter":"13","verse":"36","text":"उस वक़्त वो भीड़ को छोड़ कर घर में गया और उस के शागिर्दों ने उस के पास आकर कहा, “खेत के कड़वे दाने की मिसाल हमें समझा दे।”"},{"book":"मत्त","chapter":"13","verse":"37","text":"उस ने जवाब में उन से कहा, “अच्छे बीज का बोने वाला इबने आदम है।"},{"book":"मत्त","chapter":"13","verse":"38","text":"और खेत दुनिया है और अच्छा बीज बादशाही के फ़र्ज़न्द और कड़वे दाने उस शैतान के फ़र्ज़न्द हैं।"},{"book":"मत्त","chapter":"13","verse":"39","text":"जिस दुश्मन ने उन को बोया वो इब्लीस है। और कटाई दुनिया का आख़िर है और काटने वाले फ़रिश्ते हैं।"},{"book":"मत्त","chapter":"13","verse":"40","text":"पस जैसे कड़वे दाने जमा किए जाते और आग में जलाए जाते हैं।"},{"book":"मत्त","chapter":"13","verse":"41","text":"इब्न — ए — आदम अपने फ़रिश्तों को भेजेगा; और वो सब ठोकर खिलाने वाली चीज़ें और बदकारों को उस की बादशाही में से जमा करेंगे।"},{"book":"मत्त","chapter":"13","verse":"42","text":"और उनको आग की भट्टी में डाल देंगे वहाँ रोना और दाँत पीसना होगा।"},{"book":"मत्त","chapter":"13","verse":"43","text":"उस वक़्त रास्तबाज़ अपने बाप की बादशाही में सूरज की तरह चमकेंगे; जिसके कान हों वो सुन ले!”"},{"book":"मत्त","chapter":"13","verse":"44","text":"“आसमान की बादशाही खेत में छिपे ख़ज़ाने की तरह है जिसे किसी आदमी ने पाकर छिपा दिया और ख़ुशी के मारे जाकर जो कुछ उसका था; बेच डाला और उस खेत को ख़रीद लिया।”"},{"book":"मत्त","chapter":"13","verse":"45","text":"“फिर आसमान की बादशाही उस सौदागर की तरह है, जो उम्दा मोतियों की तलाश में था।"},{"book":"मत्त","chapter":"13","verse":"46","text":"जब उसे एक बेशक़ीमती मोती मिला तो उस ने जाकर जो कुछ उस का था बेच डाला और उसे ख़रीद लिया।”"},{"book":"मत्त","chapter":"13","verse":"47","text":"“फिर आसमान की बादशाही उस बड़े जाल की तरह है; जो दरिया में डाला गया और उस ने हर क़िस्म की मछलियाँ समेट लीं।"},{"book":"मत्त","chapter":"13","verse":"48","text":"और जब भर गया तो उसे किनारे पर खींच लाए; और बैठ कर अच्छी — अच्छी तो बरतनों में जमा कर लीं और जो ख़राब थी फेंक दीं।"},{"book":"मत्त","chapter":"13","verse":"49","text":"दुनिया के आख़िर में ऐसा ही होगा; फ़रिश्ते निकलेंगे और शरीरों को रास्तबाज़ों से जुदा करेंगे; और उनको आग की भट्टी में डाल देंगे।"},{"book":"मत्त","chapter":"13","verse":"50","text":"वहाँ रोना और दाँत पीसना होगा।”"},{"book":"मत्त","chapter":"13","verse":"51","text":"“क्या तुम ये सब बातें समझ गए?” उन्होंने उससे कहा, हाँ।"},{"book":"मत्त","chapter":"13","verse":"52","text":"उसने उससे कहा, “इसलिए हर आलिम जो आसमान की बादशाही का शागिर्द बना है उस घर के मालिक की तरह है जो अपने ख़ज़ाने में से नई और पुरानी चीज़ें निकालता है।”"},{"book":"मत्त","chapter":"13","verse":"53","text":"जब ईसा ये मिसाल ख़त्म कर चुका तो ऐसा हुआ कि वहाँ से रवाना हो गया।"},{"book":"मत्त","chapter":"13","verse":"54","text":"और अपने वतन में आकर उनके इबादतख़ाने में उनको ऐसी ता'लीम देने लगा; कि वो हैरान होकर कहने लगे, इस में ये हिक्मत और मोजिज़े कहाँ से आए?"},{"book":"मत्त","chapter":"13","verse":"55","text":"क्या ये बढ़ई का बेटा नहीं? और इस की माँ का नाम मरियम और इस के भाई या'क़ूब और यूसुफ़ और शमौन और यहूदा नहीं?"},{"book":"मत्त","chapter":"13","verse":"56","text":"और क्या इस की सब बहनें हमारे यहाँ नहीं? फिर ये सब कुछ इस में कहाँ से आया?"},{"book":"मत्त","chapter":"13","verse":"57","text":"और उन्होंने उसकी वजह से ठोकर खाई मगर ईसा ने उन से कहा “नबी अपने वतन और अपने घर के सिवा कहीं बेइज़्ज़त नहीं होता।”"},{"book":"मत्त","chapter":"13","verse":"58","text":"और उसने उनकी बेऐ'तिक़ादी की वजह से वहाँ बहुत से मोजिज़े न दिखाए।"}]}