{"data":[{"book":"2 Mojžíšova","chapter":"8","verse":"1","text":"I mluvil Hospodin k Mojžíšovi: Vejdi k Faraonovi a rci jemu: Takto praví Hospodin: Propusť lid můj, ať mi slouží."},{"book":"2 Mojžíšova","chapter":"8","verse":"2","text":"Pakli nebudeš chtíti propustiti, aj, já raním všecky krajiny tvé žabami."},{"book":"2 Mojžíšova","chapter":"8","verse":"3","text":"A vydá řeka množství žab, kteréž vystoupí a polezou do domu tvého a do pokoje, v němž líháš, a na ložce tvé, a do domů služebníků tvých i lidu tvého, a do pecí tvých a do těsta tvého."},{"book":"2 Mojžíšova","chapter":"8","verse":"4","text":"I na tebe a na lid tvůj, i na všecky služebníky tvé polezou žáby."},{"book":"2 Mojžíšova","chapter":"8","verse":"5","text":"I řekl Hospodin Mojžíšovi: Rci Aronovi: Vztáhni ruku svou s holí svou na řeky, na potoky a na jezera, a vyveď žáby na zemi Egyptskou."},{"book":"2 Mojžíšova","chapter":"8","verse":"6","text":"I vztáhl Aron ruku svou na vody Egyptské; a vystoupily žáby a přikryly zemi Egyptskou."},{"book":"2 Mojžíšova","chapter":"8","verse":"7","text":"A učinili tolikéž čarodějníci skrze své čáry; a udělali, že vyšly žáby na zemi Egyptskou."},{"book":"2 Mojžíšova","chapter":"8","verse":"8","text":"Tedy Farao povolav Mojžíše a Arona, řekl: Modlte se Hospodinu, ať odejme žáby ode mne a od lidu mého; a propustím ten lid, aby obětovali Hospodinu."},{"book":"2 Mojžíšova","chapter":"8","verse":"9","text":"I řekl Mojžíš Faraonovi: Poctím tě tím, a pověz, kdy bych se měl modliti za tě a za služebníky tvé, a za lid tvůj, aby vypléněny byly žáby od tebe, i z domů tvých; toliko v řece zůstanou."},{"book":"2 Mojžíšova","chapter":"8","verse":"10","text":"Kterýžto odpověděl: Zítra. A Mojžíš řekl: Podlé slova tvého nechť jest, abys věděl, že žádného takového není, jako Hospodin Bůh náš."},{"book":"2 Mojžíšova","chapter":"8","verse":"11","text":"I odejdou žáby od tebe a od domů tvých, i od služebníků tvých a od lidu tvého; toliko v řece zůstanou."},{"book":"2 Mojžíšova","chapter":"8","verse":"12","text":"Tedy vyšel Mojžíš s Aronem od Faraona. I volal Mojžíš k Hospodinu, aby odjaty byly žáby, kteréž byl dopustil na Faraona."},{"book":"2 Mojžíšova","chapter":"8","verse":"13","text":"I učinil Hospodin podlé slova Mojžíšova; a vymřely žáby z domů, ze vsí i z polí."},{"book":"2 Mojžíšova","chapter":"8","verse":"14","text":"I shrnuli je na hromady; a nasmradila se země."},{"book":"2 Mojžíšova","chapter":"8","verse":"15","text":"Vida pak Farao, že by dáno bylo oddechnutí, více zatvrdil se v srdci svém, a neuposlechl jich, jakož byl mluvil Hospodin."},{"book":"2 Mojžíšova","chapter":"8","verse":"16","text":"I řekl Hospodin Mojžíšovi: Rci k Aronovi: Vztáhni hůl svou, a udeř v prach země, aby obrátil se v stěnice na vší zemi Egyptské."},{"book":"2 Mojžíšova","chapter":"8","verse":"17","text":"Kteříž učinili tak. Nebo vztáhl Aron ruku svou s holí svou, a udeřil prach země. I byly stěnice na lidech i hovadech; všecken prach země obrátil se v stěnice ve vší zemi Egyptské."},{"book":"2 Mojžíšova","chapter":"8","verse":"18","text":"Dělali také tak čarodějníci skrze čáry své, aby vyvedli stěnice, ale nemohli. A byly stěnice na lidech i hovadech."},{"book":"2 Mojžíšova","chapter":"8","verse":"19","text":"Tedy řekli čarodějníci Faraonovi: Prst Boží toto jest. A posililo se srdce Faraonovo, aniž poslechl jich, jakož mluvil Hospodin."},{"book":"2 Mojžíšova","chapter":"8","verse":"20","text":"Řekl pak Hospodin Mojžíšovi: Vstaň ráno a stůj před Faraonem. Hle vyjde k vodě, a díš k němu: Takto praví Hospodin: Propusť lid můj, ať mi slouží."},{"book":"2 Mojžíšova","chapter":"8","verse":"21","text":"Pakli nepropustíš lidu mého, hle, já pošli na tě a na služebníky tvé, a na lid tvůj, a na domy tvé směsici všelikých škodlivých žížal; a naplněni budou domové Egyptští těmi žížalami, nad to i země ta, na níž oni jsou."},{"book":"2 Mojžíšova","chapter":"8","verse":"22","text":"A oddělím v ten den zemi Gesen, v níž lid můj zůstává, aby tam nebylo směsice té; abys věděl, že jsem já Hospodin u prostřed země."},{"book":"2 Mojžíšova","chapter":"8","verse":"23","text":"A vysvobozením rozdíl učiním mezi lidem svým a lidem tvým. Zítra bude znamení toto."},{"book":"2 Mojžíšova","chapter":"8","verse":"24","text":"I učinil Hospodin tak. Nebo přišla těžká směsice škodlivých žížal na dům Faraonův, a do domů služebníků jeho i na všecku zemi Egyptskou; a nakazila se země od té směsice."},{"book":"2 Mojžíšova","chapter":"8","verse":"25","text":"Povolal pak Farao Mojžíše a Arona, a řekl: Jděte, obětujte Bohu svému tu v zemi."},{"book":"2 Mojžíšova","chapter":"8","verse":"26","text":"I řekl Mojžíš: Nenáleží nám tak činiti; nebo ohavnost Egyptských obětovali bychom Hospodinu Bohu našemu. A jestliže bychom obětovali to, což jest ohavnost před očima Egyptských, zdaž by nás neukamenovali?"},{"book":"2 Mojžíšova","chapter":"8","verse":"27","text":"Cestou tří dnů půjdeme na poušť, a obětovati budeme Hospodinu Bohu našemu, jakž nám rozkázal."},{"book":"2 Mojžíšova","chapter":"8","verse":"28","text":"I řekl Farao: Já propustím vás, abyste obětovali Hospodinu Bohu svému na poušti, však dále abyste nikoli neodcházeli. Modltež se za mne."},{"book":"2 Mojžíšova","chapter":"8","verse":"29","text":"Odpověděl Mojžíš: Aj, já vycházím od tebe, a modliti se budu Hospodinu, aby odešla ta směsice od tebe, od služebníků tvých i od lidu tvého zítra; avšak ať Farao více nezklamává, nepropouštěje lidu, aby obětovali Hospodinu."},{"book":"2 Mojžíšova","chapter":"8","verse":"30","text":"A vyšed Mojžíš od Faraona, modlil se Hospodinu."},{"book":"2 Mojžíšova","chapter":"8","verse":"31","text":"I učinil Hospodin podlé slova Mojžíšova, a odjal tu směsici od Faraona, od služebníků jeho i od lidu jeho, tak že ani jedné žížaly nezůstalo."},{"book":"2 Mojžíšova","chapter":"8","verse":"32","text":"Ale Farao ztížil srdce své také i tehdáž, a nepropustil lidu."}]}