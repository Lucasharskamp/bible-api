{"data":[{"book":"مرقس","chapter":"1","verse":"1","text":"یہ اللہ کے فرزند عیسیٰ مسیح کے بارے میں خوش خبری ہے،"},{"book":"مرقس","chapter":"1","verse":"2","text":"جو یسعیاہ نبی کی پیش گوئی کے مطابق یوں شروع ہوئی:"},{"book":"مرقس","chapter":"1","verse":"3","text":"ریگستان میں ایک آواز پکار رہی ہے،"},{"book":"مرقس","chapter":"1","verse":"4","text":"یہ پیغمبر یحییٰ بپتسمہ دینے والا تھا۔ ریگستان میں رہ کر اُس نے اعلان کیا کہ لوگ توبہ کر کے بپتسمہ لیں تاکہ اُنہیں اپنے گناہوں کی معافی مل جائے۔"},{"book":"مرقس","chapter":"1","verse":"5","text":"یہودیہ کے پورے علاقے کے لوگ یروشلم کے تمام باشندوں سمیت نکل کر اُس کے پاس آئے۔ اور اپنے گناہوں کو تسلیم کر کے اُنہوں نے دریائے یردن میں یحییٰ سے بپتسمہ لیا۔"},{"book":"مرقس","chapter":"1","verse":"6","text":"یحییٰ اونٹوں کے بالوں کا لباس پہنے اور کمر پر چمڑے کا پٹکا باندھے رہتا تھا۔ خوراک کے طور پر وہ ٹڈیاں اور جنگلی شہد کھاتا تھا۔"},{"book":"مرقس","chapter":"1","verse":"7","text":"اُس نے اعلان کیا، ”میرے بعد ایک آنے والا ہے جو مجھ سے بڑا ہے۔ مَیں جھک کر اُس کے جوتوں کے تسمے کھولنے کے بھی لائق نہیں۔"},{"book":"مرقس","chapter":"1","verse":"8","text":"مَیں تم کو پانی سے بپتسمہ دیتا ہوں، لیکن وہ تمہیں روح القدس سے بپتسمہ دے گا۔“"},{"book":"مرقس","chapter":"1","verse":"9","text":"اُن دنوں میں عیسیٰ ناصرت سے آیا اور یحییٰ نے اُسے دریائے یردن میں بپتسمہ دیا۔"},{"book":"مرقس","chapter":"1","verse":"10","text":"پانی سے نکلتے ہی عیسیٰ نے دیکھا کہ آسمان پھٹ رہا ہے اور روح القدس کبوتر کی طرح مجھ پر اُتر رہا ہے۔"},{"book":"مرقس","chapter":"1","verse":"11","text":"ساتھ ساتھ آسمان سے ایک آواز سنائی دی، ”تُو میرا پیارا فرزند ہے، تجھ سے مَیں خوش ہوں۔“"},{"book":"مرقس","chapter":"1","verse":"12","text":"اِس کے فوراً بعد روح القدس نے اُسے ریگستان میں بھیج دیا۔"},{"book":"مرقس","chapter":"1","verse":"13","text":"وہاں وہ چالیس دن رہا جس کے دوران ابلیس اُس کی آزمائش کرتا رہا۔ وہ جنگلی جانوروں کے درمیان رہتا اور فرشتے اُس کی خدمت کرتے تھے۔"},{"book":"مرقس","chapter":"1","verse":"14","text":"جب یحییٰ کو جیل میں ڈال دیا گیا تو عیسیٰ گلیل کے علاقے میں آیا اور اللہ کی خوش خبری کا اعلان کرنے لگا۔"},{"book":"مرقس","chapter":"1","verse":"15","text":"وہ بولا، ”مقررہ وقت آ گیا ہے، اللہ کی بادشاہی قریب آ گئی ہے۔ توبہ کرو اور اللہ کی خوش خبری پر ایمان لاؤ۔“"},{"book":"مرقس","chapter":"1","verse":"16","text":"ایک دن جب عیسیٰ گلیل کی جھیل کے کنارے کنارے چل رہا تھا تو اُس نے شمعون اور اُس کے بھائی اندریاس کو دیکھا۔ وہ جھیل میں جال ڈال رہے تھے کیونکہ وہ ماہی گیر تھے۔"},{"book":"مرقس","chapter":"1","verse":"17","text":"اُس نے کہا، ”آؤ، میرے پیچھے ہو لو، مَیں تم کو آدم گیر بناؤں گا۔“"},{"book":"مرقس","chapter":"1","verse":"18","text":"یہ سنتے ہی وہ اپنے جالوں کو چھوڑ کر اُس کے پیچھے ہو لئے۔"},{"book":"مرقس","chapter":"1","verse":"19","text":"تھوڑا سا آگے جا کر عیسیٰ نے زبدی کے بیٹوں یعقوب اور یوحنا کو دیکھا۔ وہ کشتی میں بیٹھے اپنے جالوں کی مرمت کر رہے تھے۔"},{"book":"مرقس","chapter":"1","verse":"20","text":"اُس نے اُنہیں فوراً بُلایا تو وہ اپنے باپ کو مزدوروں سمیت کشتی میں چھوڑ کر اُس کے پیچھے ہو لئے۔"},{"book":"مرقس","chapter":"1","verse":"21","text":"وہ کفرنحوم شہر میں داخل ہوئے۔ اور سبت کے دن عیسیٰ عبادت خانے میں جا کر لوگوں کو سکھانے لگا۔"},{"book":"مرقس","chapter":"1","verse":"22","text":"وہ اُس کی تعلیم سن کر ہکا بکا رہ گئے کیونکہ وہ اُنہیں شریعت کے عالِموں کی طرح نہیں بلکہ اختیار کے ساتھ سکھاتا تھا۔"},{"book":"مرقس","chapter":"1","verse":"23","text":"اُن کے عبادت خانے میں ایک آدمی تھا جو کسی ناپاک روح کے قبضے میں تھا۔ عیسیٰ کو دیکھتے ہی وہ چیخ چیخ کر بولنے لگا،"},{"book":"مرقس","chapter":"1","verse":"24","text":"”اے ناصرت کے عیسیٰ، ہمارا آپ کے ساتھ کیا واسطہ ہے؟ کیا آپ ہمیں ہلاک کرنے آئے ہیں؟ مَیں تو جانتا ہوں کہ آپ کون ہیں، آپ اللہ کے قدوس ہیں۔“"},{"book":"مرقس","chapter":"1","verse":"25","text":"عیسیٰ نے اُسے ڈانٹ کر کہا، ”خاموش! آدمی سے نکل جا!“"},{"book":"مرقس","chapter":"1","verse":"26","text":"اِس پر بدروح آدمی کو جھنجھوڑ کر اور چیخیں مار مار کر اُس میں سے نکل گئی۔"},{"book":"مرقس","chapter":"1","verse":"27","text":"تمام لوگ گھبرا گئے اور ایک دوسرے سے کہنے لگے، ”یہ کیا ہے؟ ایک نئی تعلیم جو اختیار کے ساتھ دی جا رہی ہے۔ اور وہ بدروحوں کو حکم دیتا ہے تو وہ اُس کی مانتی ہیں۔“"},{"book":"مرقس","chapter":"1","verse":"28","text":"اور عیسیٰ کے بارے میں چرچا جلدی سے گلیل کے پورے علاقے میں پھیل گیا۔"},{"book":"مرقس","chapter":"1","verse":"29","text":"عبادت خانے سے نکلنے کے عین بعد وہ یعقوب اور یوحنا کے ساتھ شمعون اور اندریاس کے گھر گئے۔"},{"book":"مرقس","chapter":"1","verse":"30","text":"وہاں شمعون کی ساس بستر پر پڑی تھی، کیونکہ اُسے بخار تھا۔ اُنہوں نے عیسیٰ کو بتا دیا"},{"book":"مرقس","chapter":"1","verse":"31","text":"تو وہ اُس کے نزدیک گیا۔ اُس کا ہاتھ پکڑ کر اُس نے اُٹھنے میں اُس کی مدد کی۔ اِس پر بخار اُتر گیا اور وہ اُن کی خدمت کرنے لگی۔"},{"book":"مرقس","chapter":"1","verse":"32","text":"جب شام ہوئی اور سورج غروب ہوا تو لوگ تمام مریضوں اور بدروح گرفتہ اشخاص کو عیسیٰ کے پاس لائے۔"},{"book":"مرقس","chapter":"1","verse":"33","text":"پورا شہر دروازے پر جمع ہو گیا"},{"book":"مرقس","chapter":"1","verse":"34","text":"اور عیسیٰ نے بہت سے مریضوں کو مختلف قسم کی بیماریوں سے شفا دی۔ اُس نے بہت سی بدروحیں بھی نکال دیں، لیکن اُس نے اُنہیں بولنے نہ دیا، کیونکہ وہ جانتی تھیں کہ وہ کون ہے۔"},{"book":"مرقس","chapter":"1","verse":"35","text":"اگلے دن صبح سویرے جب ابھی اندھیرا ہی تھا تو عیسیٰ اُٹھ کر دعا کرنے کے لئے کسی ویران جگہ چلا گیا۔"},{"book":"مرقس","chapter":"1","verse":"36","text":"بعد میں شمعون اور اُس کے ساتھی اُسے ڈھونڈنے نکلے۔"},{"book":"مرقس","chapter":"1","verse":"37","text":"جب معلوم ہوا کہ وہ کہاں ہے تو اُنہوں نے اُس سے کہا، ”تمام لوگ آپ کو تلاش کر رہے ہیں!“"},{"book":"مرقس","chapter":"1","verse":"38","text":"لیکن عیسیٰ نے جواب دیا، ”آؤ، ہم ساتھ والی آبادیوں میں جائیں تاکہ مَیں وہاں بھی منادی کروں۔ کیونکہ مَیں اِسی مقصد سے نکل آیا ہوں۔“"},{"book":"مرقس","chapter":"1","verse":"39","text":"چنانچہ وہ پورے گلیل میں سے گزرتا ہوا عبادت خانوں میں منادی کرتا اور بدروحوں کو نکالتا رہا۔"},{"book":"مرقس","chapter":"1","verse":"40","text":"ایک آدمی عیسیٰ کے پاس آیا جو کوڑھ کا مریض تھا۔ گھٹنوں کے بل جھک کر اُس نے منت کی، ”اگر آپ چاہیں تو مجھے پاک صاف کر سکتے ہیں۔“"},{"book":"مرقس","chapter":"1","verse":"41","text":"عیسیٰ کو ترس آیا۔ اُس نے اپنا ہاتھ بڑھا کر اُسے چھوا اور کہا، ”مَیں چاہتا ہوں، پاک صاف ہو جا۔“"},{"book":"مرقس","chapter":"1","verse":"42","text":"اِس پر بیماری فوراً دُور ہو گئی اور وہ پاک صاف ہو گیا۔"},{"book":"مرقس","chapter":"1","verse":"43","text":"عیسیٰ نے اُسے فوراً رُخصت کر کے سختی سے سمجھایا،"},{"book":"مرقس","chapter":"1","verse":"44","text":"”خبردار! یہ بات کسی کو نہ بتانا بلکہ بیت المُقدّس میں امام کے پاس جا تاکہ وہ تیرا معائنہ کرے۔ اپنے ساتھ وہ قربانی لے جا جس کا تقاضا موسیٰ کی شریعت اُن سے کرتی ہے جنہیں کوڑھ سے شفا ملی ہو۔ یوں علانیہ تصدیق ہو جائے گی کہ تُو واقعی پاک صاف ہو گیا ہے۔“"},{"book":"مرقس","chapter":"1","verse":"45","text":"آدمی چلا گیا، لیکن وہ ہر جگہ اپنی کہانی سنانے لگا۔ اُس نے یہ خبر اِتنی پھیلائی کہ عیسیٰ کھلے طور پر کسی بھی شہر میں داخل نہ ہو سکا بلکہ اُسے ویران جگہوں میں رہنا پڑا۔ لیکن وہاں بھی لوگ ہر جگہ سے اُس کے پاس پہنچ گئے۔"}]}