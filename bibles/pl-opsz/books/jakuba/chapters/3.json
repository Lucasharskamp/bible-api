{"data":[{"book":"Jakuba","chapter":"3","verse":"1","text":"Moi przyjaciele, niech niewielu z was dąży do tego, aby nauczać innych. Pamiętajcie, że my, nauczający, będziemy sądzeni surowiej niż inni."},{"book":"Jakuba","chapter":"3","verse":"2","text":"Wszyscy dopuszczamy się wielu grzechów. Jeśli jednak ktoś nie grzeszy w mowie, znaczy to, że stał się człowiekiem w pełni dojrzałym—potrafiącym panować także nad całym sobą."},{"book":"Jakuba","chapter":"3","verse":"3","text":"Wkładając koniowi do pyska małe wędzidło, sprawiamy, że jest nam posłuszny i możemy kierować całym jego ciałem."},{"book":"Jakuba","chapter":"3","verse":"4","text":"Również ogromne statki, żeglujące dzięki silnym wiatrom, zmieniają kurs zgodnie z wolą sternika, który posługuje się małym sterem."},{"book":"Jakuba","chapter":"3","verse":"5","text":"Podobnie język, choć jest małą częścią ciała, potrafi wiele zdziałać. Wielki pożar lasu rozpoczyna się od małego płomienia,"},{"book":"Jakuba","chapter":"3","verse":"6","text":"a język jest właśnie jak płomień ognia—jest pełen zła i niszczy całe ciało. On rozpala w nas szalejący żywioł, prowadzący do zniszczenia i klęski, a źródłem tego ognia jest samo piekło."},{"book":"Jakuba","chapter":"3","verse":"7","text":"Ludzie są w stanie ujarzmić wszelkie gatunki dzikich zwierząt, ptaków, gadów i morskich stworzeń,"},{"book":"Jakuba","chapter":"3","verse":"8","text":"ale nikt nie potrafi ujarzmić języka—pełnego niepohamowanego zła i śmiercionośnej trucizny."},{"book":"Jakuba","chapter":"3","verse":"9","text":"Naszym językiem wielbimy Pana i Ojca, a jednocześnie przeklinamy ludzi, stworzonych na obraz Boga."},{"book":"Jakuba","chapter":"3","verse":"10","text":"Te same usta życzą innym szczęścia i przeklinają ich. Tak, moi przyjaciele, być nie może!"},{"book":"Jakuba","chapter":"3","verse":"11","text":"Czy z jakiegokolwiek źródła wypływa jednocześnie woda słodka i gorzka?"},{"book":"Jakuba","chapter":"3","verse":"12","text":"Czy drzewo figowe może zaowocować oliwkami, a winorośl figami? Czy ze słonego źródła może wypływać słodka woda?"},{"book":"Jakuba","chapter":"3","verse":"13","text":"Czy jest wśród was ktoś, kto uważa się za mądrego i rozsądnego? Jeśli tak, niech udowodni to dobrymi czynami, pełnymi łagodności i mądrości."},{"book":"Jakuba","chapter":"3","verse":"14","text":"A skoro macie w sercach gorzką zazdrość i wrogość, to przynajmniej nie zasłaniajcie się kłamstwem lub przechwałkami."},{"book":"Jakuba","chapter":"3","verse":"15","text":"Taka „mądrość” nie pochodzi z nieba, ale z ziemi, od ludzi i od demonów."},{"book":"Jakuba","chapter":"3","verse":"16","text":"Tam zaś, gdzie jest zazdrość i wzajemna wrogość, tam panuje chaos i wszelkie zło."},{"book":"Jakuba","chapter":"3","verse":"17","text":"Mądrość, która pochodzi z nieba, jest przede wszystkim czysta i dąży do pokoju. Jest łagodna i otwarta, pełna miłości i dobrych czynów, bezstronna i szczera."},{"book":"Jakuba","chapter":"3","verse":"18","text":"Ci zaś, którzy sieją pokój, jako plon będą zbierać prawość."}]}