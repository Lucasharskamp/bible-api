{"data":[{"book":"Soromoni' mago' ara hunte'nea zgamere","chapter":"8","verse":"1","text":"Nenrera amima nenka ra hunka nagri nensarogama mani'nantesina, knare hisine. Na'ankure vahe'mo'za nenagazage'na korora osu, amne kagira antako nehuge'za mago kea osazasine."},{"book":"Soromoni' mago' ara hunte'nea zgamere","chapter":"8","verse":"2","text":"Nagra kavre'na rempima hunami'nea a' nenrera nompinka vusine. Haganentake mnazanteti eri havia hu'nea waini tina kamugenka nenanke'na, haganentake pomigreneti tinena kamugenka nasine."},{"book":"Soromoni' mago' ara hunte'nea zgamere","chapter":"8","verse":"3","text":"Hoga kazanu naseni fitara ante harage hunenka, tamaga kazanu nanuki fanki hasine."},{"book":"Soromoni' mago' ara hunte'nea zgamere","chapter":"8","verse":"4","text":"Jerusalemi kumate a'nemota veamo'ma aravema hu antahintahia tazeri o'otinenunkeno kna fatgo'are egahie huta huvempa hiho."},{"book":"Soromoni' mago' ara hunte'nea zgamere","chapter":"8","verse":"5","text":"Ina mofamo ka'ma kokana atreno ne-eno, avesima nentea ne'mofo asumpina maserino ne-e?"},{"book":"Soromoni' mago' ara hunte'nea zgamere","chapter":"8","verse":"6","text":"Taferomofo avaza'a erigiankna hunka, tumoka'amofo agofetu navrenentenka asama nehiaza hunka kazampasanafina nagrike navrento. Na'ankure navesizamofo hankanavemo'a frizamofo hankavemo'ma hiaza huno tusi hankanaveti'ne. Navesizamo'a tusi hankanavetino matipima vahe'ma asenenteankna hu'ne. Navesizamo'a teve anefamo'ma hagana hagana'ma hiaza huno hagana hagana huno marenerie."},{"book":"Soromoni' mago' ara hunte'nea zgamere","chapter":"8","verse":"7","text":"Avesizamofo tevea rama'a timo'a resura osuge, tima hageno esia timo'a avesizana erino vugara osu'ne. Hagi mago ne'mo'ma avesizama mika zago fenonteti'ma tesi'zama hanige'za, vahe'mo'za tusi kiza zokago ke huntegahaze."},{"book":"Soromoni' mago' ara hunte'nea zgamere","chapter":"8","verse":"8","text":"Nerasaro'a osi mofa mani'negeno, amima'amo'a oharage'ne. Hagi mago'a vahe'mo'zama a' erintegahune hu'zama hanageta, tagra nerasarona na'a huntegahune?"},{"book":"Soromoni' mago' ara hunte'nea zgamere","chapter":"8","verse":"9","text":"Hagi nersaro'ma kuma keginagna'ma huno maniresina, ana kegina agofetura silvareti zaza nona kita manineta kegava huntosine. Hagi agrama kafama maniresina, tagra sida zafagna huneta, kahantera ahekanirentosine."},{"book":"Soromoni' mago' ara hunte'nea zgamere","chapter":"8","verse":"10","text":"Nagra kuma keginagna hu'nogeno, amini'amo'a za'za nonkna hu'ne. Hagi navesimanentoa ne'mo'a agrama nenageno'a tusiza huno ananke nakrura nehuno avesinante'ne."},{"book":"Soromoni' mago' ara hunte'nea zgamere","chapter":"8","verse":"11","text":"Solomoni'a Ba'al-hamoni kumatera waini hoza ante'neanagi, ana waini hoza vahe'mo'za kegava hu'naze. Hagi ana hozama kegavama hu'neza zagoma troma nehaza vahe'mo'za hozama ante'za zafa rgama tagiza nona'a 1tauseni'a silva zago eme amitere hu'naze."},{"book":"Soromoni' mago' ara hunte'nea zgamere","chapter":"8","verse":"12","text":"Hianagi nagri waini hoza nagri su'ankina amigahuankino, Solomoni'a 1tausenia silva zagoa miza osegahie. Hianagi 200'a sekeli zagoreti hozama kegavama nehaza vahera mizana zamigahue."},{"book":"Soromoni' mago' ara hunte'nea zgamere","chapter":"8","verse":"13","text":"Hozafima mani'namoka, nagrane nemaniza vahe'mo'za kagri kagerukura zamagesa ante'za nentahize. Hagi natrege'na kagerura antahi'neno."},{"book":"Soromoni' mago' ara hunte'nea zgamere","chapter":"8","verse":"14","text":"Navesima negantomoka gezeriema nehaza afi ve dia afumo'ma nehiaza nehunka, kasefa afi ve dia afumo'ma mananentake zama me'nea agonaramimpima vanoma nehiaza hunka ame hunka nagritega eno."}]}