{"data":[{"book":"Filp'siyos","chapter":"4","verse":"1","text":"It tshuniirwotsnat tmiraac'iruwotso tgene'eúwonat tfiini mangi akliliwotsi wotts tieshuwotso! doonzo ats kup'de'er beewere."},{"book":"Filp'siyos","chapter":"4","verse":"2","text":"Ewodiyanat Sent'ikin boatsatsewo doonzoton ik wotde'er bobetwok'o boon k'onirwe."},{"book":"Filp'siyos","chapter":"4","verse":"3","text":"Neewere manoke fa'o amanets taanton finiruwo ttohono, máátsanotsi n tep'etwok'o neen k'onirwe, máátsanots taanton K'elemnt'osnat bo shútso kashi mas'aafats guut'ets k'osh k'osh bo fini tohuwotsnton wotat doo shishiyo jamok betsosh kaarerne."},{"book":"Filp'siyos","chapter":"4","verse":"4","text":"Jam aawo doonzon gene'owere, ando aani «Gene'owere!» etirwe."},{"book":"Filp'siyos","chapter":"4","verse":"5","text":"Sheeng ash it woto ash jamoke daneek wotowe, doonzo karnee,"},{"book":"Filp'siyos","chapter":"4","verse":"6","text":"mansh jam keewo Ik' k'onon, k'oonat udon Ik'osh t'intsuwere bako egoshoru kic'k'ayere."},{"book":"Filp'siyos","chapter":"4","verse":"7","text":"Asho gaw b́ falitwoniyere bog wotts Ik' jeeno it nibonat it asaabiyon Iyesus Krstosn koteetuwe."},{"book":"Filp'siyos","chapter":"4","verse":"8","text":"S'uwaatsnowere t eshuwotso! arikon, mango, kááwo, s'ayino, geneushituwonat udituu wotts keewu jamwotsi gawwere. It asaabiyo jamanotsiyere bogtsonat udiyit keewwotsn s'eenk wotowe."},{"book":"Filp'siyos","chapter":"4","verse":"9","text":"Tiyokere it dantsonat it dek'tso, it shishtsonat it bek'ts jamo k'aluwere, jeenik wottso Izar Izewer itnton wotituwe."},{"book":"Filp'siyos","chapter":"4","verse":"10","text":"It ja'iyak ando aani tkic'osh shiyano dek'at it tuutsotse doonzon ayidek'atniye t gene'úwi, han tietirwere itmaac' gawiruwo finats jiitsosh wotit gowo datsrafa'ate eta bako tkic'o gawo k'azrte etishaliye."},{"book":"Filp'siyos","chapter":"4","verse":"11","text":"Aaninuwere hantietir t beyosh wotit keewo tt'ut'tsoshaliye, taahe «Tdetstso taash bodfe» eto dandek're."},{"book":"Filp'siyos","chapter":"4","verse":"12","text":"Mansh daatsonowere wotowa t'ut'ono danfee, konoki beyokna wotowa jam gizeyon woronat k'ak'on, daatsonat t'ut'on aashts keewo dandek're."},{"book":"Filp'siyos","chapter":"4","verse":"13","text":"Ang taash imetuwo Krstosn jam keewo k'alo falituwe."},{"book":"Filp'siyos","chapter":"4","verse":"14","text":"Wotowa eree it t kic'o kayitsuwotsi wotat it daatsetsotse sheenge it k'ali."},{"book":"Filp'siyos","chapter":"4","verse":"15","text":"4:15-16 2 K'or. 11:9  Haniyere okoon dooshishiyo nabosh dek' tuuts gizewon Mek'odoniyon t woor it Filp'syusn fa'a amantsuwotsiyere okoon imon wotowa dek'on taanton ik wottso k'osh Ik' moo bí altsok'o it it tookon danfte."},{"book":"Filp'siyos","chapter":"4","verse":"16","text":"4:16 Wosh. 17:1  Tesolok'en k'ic'o tiyats b́ bodtsok'o dandek'at aani taash geyituwo it deyiyi."},{"book":"Filp'siyos","chapter":"4","verse":"17","text":"Hanowere ti eton it imo daatsosh k'awutatni b́ woterawo it imi shuwo itsh b́ ayituwok'o tewunatniye."},{"book":"Filp'siyos","chapter":"4","verse":"18","text":"Taash b́ geyitsok'onat taash b́ geyitsoniyere bogshdek'at taash it deyits imo Ep'afroditus kishatse dek're, it imanuwere sheeng shaak'o detsts woshok'o Ik'o b́ dek'etuwonat bín b́ geneúwitwoniye."},{"book":"Filp'siyos","chapter":"4","verse":"19","text":"Mansh tiko Izar Izewer b́ mangi gaalon Krstos Iyesus weeron itsh geyts jamo ime."},{"book":"Filp'siyos","chapter":"4","verse":"20","text":"No nihinat noko Izar Izewersh dúre dúrosh mango wotowe, Amen."},{"book":"Filp'siyos","chapter":"4","verse":"21","text":"Amants jamwotssh Krstos Iyesusn jamo t'intsuwere, taanton beyiru eshuwotswere jamo itsh deyirne."},{"book":"Filp'siyos","chapter":"4","verse":"22","text":"K'osh amants jamwots bitsnowere Rom naashi naasho miyitsi ash wottsuwots jamo itsh t'intsune."},{"book":"Filp'siyos","chapter":"4","verse":"23","text":"Doonzo Iyesus Krstos s'aato it shayironton wotowe."}]}