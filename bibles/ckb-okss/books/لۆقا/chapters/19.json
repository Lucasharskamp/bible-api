{"data":[{"book":"لۆقا","chapter":"19","verse":"1","text":"ئینجا عیسا چووە ناو ئەریحا و پێیدا تێدەپەڕی."},{"book":"لۆقا","chapter":"19","verse":"2","text":"لەوێ کابرایەکی لێبوو بە ناوی زەکا، دەوڵەمەند و گەورەی باجگران بوو."},{"book":"لۆقا","chapter":"19","verse":"3","text":"دەیویست ببینێت عیسا کێیە، بەڵام لەبەر خەڵکەکە نەیدەتوانی، چونکە کورتەباڵا بوو."},{"book":"لۆقا","chapter":"19","verse":"4","text":"ڕایکرد و سەرکەوتە سەر دار هەنجیرێک تاکو بیبینێت، چونکە عیسا بەوێدا تێدەپەڕی."},{"book":"لۆقا","chapter":"19","verse":"5","text":"کە عیسا گەیشتە شوێنەکە، چاوی هەڵبڕی و پێی فەرموو: «زەکا، خێرا وەرە خوارەوە، چونکە دەبێت ئەمڕۆ لە ماڵی تۆ بمێنمەوە.»"},{"book":"لۆقا","chapter":"19","verse":"6","text":"جا خێرا هاتە خوارەوە و بە خۆشییەوە پێشوازی لێکرد."},{"book":"لۆقا","chapter":"19","verse":"7","text":"هەموو بینییان و دەستیان کرد بە بۆڵەبۆڵکردن و گوتیان: «چووە بووەتە میوانی گوناهبارێک.»"},{"book":"لۆقا","chapter":"19","verse":"8","text":"بەڵام زەکا ڕاوەستا و بە مەسیحی خاوەن شکۆی گوت: «گەورەم، ئەوەتا نیوەی سامانەکەم دەدەمە هەژاران و ئەگەر بە هەر شێوەیەک فێڵم لە کەسێک کردبێت، چوارقاتی دەدەمەوە.»"},{"book":"لۆقا","chapter":"19","verse":"9","text":"عیساش پێی فەرموو: «ئەمڕۆ ڕزگاری بۆ ئەم ماڵە هات، لەبەر ئەوەی ئەویش کوڕی ئیبراهیمە،"},{"book":"لۆقا","chapter":"19","verse":"10","text":"چونکە کوڕی مرۆڤ هاتووە بەدوای لەناوچواندا19‏:10 ئەو کەسانەی شایستەی دۆزەخن.‏ بگەڕێت و ڕزگاریان بکات.»"},{"book":"لۆقا","chapter":"19","verse":"11","text":"کاتێک خەڵکەکە گوێیان لەمانە دەگرت، درێژەی پێدا و نموونەیەکی هێنایەوە، چونکە لە ئۆرشەلیم نزیک بوو و وایان دەزانی کە پاشایەتی خودا خەریکە دەردەکەوێت."},{"book":"لۆقا","chapter":"19","verse":"12","text":"ئینجا فەرمووی: «پیاوماقوڵێک بۆ وڵاتێکی دوور ڕۆیشت، تاوەکو شانشینێک بۆ خۆی وەربگرێت و بێتەوە."},{"book":"لۆقا","chapter":"19","verse":"13","text":"دە لە کۆیلەکانی خۆی بانگکرد و دە کیسە زیوی19‏:13 یۆنانی: مەنا. عیبری: مانێ. بڕوانە نەحەمیا 7‏:71. یەک مەنا دەکاتە نزیکەی کرێی سێ مانگی کرێکارێک.‏ پێدان و پێی گوتن، هەتا دێمەوە بازرگانی بکەن."},{"book":"لۆقا","chapter":"19","verse":"14","text":"«بەڵام دانیشتووانی ناوچەکە ڕقیان لێی بوو، شاندێکیان بەدوایدا نارد و گوتیان: ”نامانەوێت ئەمە پاشایەتیمان بکات.“"},{"book":"لۆقا","chapter":"19","verse":"15","text":"«ئەوە بوو کە گەڕایەوە پاشایەتییەکەی وەرگرتبوو، فەرمانی دا ئەو کۆیلانەی زیوەکەی پێدابوون بانگ بکرێنە لای، تاکو بزانێت چییان لە بازرگانی قازانج کردووە."},{"book":"لۆقا","chapter":"19","verse":"16","text":"«یەکەمیان هات و گوتی: ”گەورەم، کیسە زیوەکەت دە کیسە زیوی قازانج کردووە.“"},{"book":"لۆقا","chapter":"19","verse":"17","text":"«ئەویش پێی گوت: ”ئافەرین کۆیلەی چاک، چونکە لە کەمترین شت دەستپاک بوویت، ببە بە فەرمانڕەوای دە شار.“"},{"book":"لۆقا","chapter":"19","verse":"18","text":"«دووەمیان هات و گوتی: ”گەورەم، کیسە زیوەکەت پێنج کیسە زیوی قازانج کردووە.“"},{"book":"لۆقا","chapter":"19","verse":"19","text":"«بەمەشیانی گوت: ”تۆش ببە بە فەرمانڕەوای پێنج شار.“"},{"book":"لۆقا","chapter":"19","verse":"20","text":"«ئەوی دیکە هات و گوتی: ”گەورەم ئەوەتا کیسە زیوەکەت، لە دەستەسڕێک پێچابوومەوە و هەڵمگرتبوو."},{"book":"لۆقا","chapter":"19","verse":"21","text":"لە ڕاستیدا لێت ترسام، لەبەر ئەوەی پیاوێکی دڵڕەقیت، ئەوەی داتنەناوە دەیبەیت و ئەوەی نەتچاندووە دروێنەی دەکەیت.“"},{"book":"لۆقا","chapter":"19","verse":"22","text":"«ئەویش پێی گوت: ”ئەی کۆیلەی بەدکار، بە زارت تاوانبارت دەکەم، کە دەتزانی پیاوێکی دڵڕەقم، ئەوەی دامنەناوە دەیبەم و ئەوەی نەمچاندووە دروێنەی دەکەم،"},{"book":"لۆقا","chapter":"19","verse":"23","text":"ئیتر بۆچی زیوەکەمت لە بانک دانەنا، کاتێک دەهاتمەوە لەگەڵ سوودەکەی وەرمدەگرتەوە؟“"},{"book":"لۆقا","chapter":"19","verse":"24","text":"«بەوانەی گوت کە لەوێ ڕاوەستابوون: ”کیسە زیوەکەی لێ بسەننەوە و بیدەنە ئەوەی دە کیسە زیوەکەی پێیە.“"},{"book":"لۆقا","chapter":"19","verse":"25","text":"«ئەوانیش پێیان گوت: ”گەورەم، دە کیسە زیوی هەیە!“"},{"book":"لۆقا","chapter":"19","verse":"26","text":"«وەڵامی دایەوە: ”پێتان دەڵێم: ئەوەی هەیەتی پێی دەدرێت، بەڵام ئەوەی نییەتی، تەنانەت ئەوەی هەشیەتی لێی دەسەنرێتەوە."},{"book":"لۆقا","chapter":"19","verse":"27","text":"دوژمنانیشم، ئەوانەی نەیاندەویست پاشایەتییان بکەم، بیانهێننە ئێرە و لەبەردەمم بیانکوژن.“»"},{"book":"لۆقا","chapter":"19","verse":"28","text":"دوای ئەوەی عیسا ئەمەی فەرموو، لە پێشەوە ڕۆیشت و بەرەو ئۆرشەلیم سەرکەوت."},{"book":"لۆقا","chapter":"19","verse":"29","text":"کاتێک لە گوندی بێت‌فاجی و بێت‌عەنیا نزیک بووەوە، کە لەلای ئەو کێوەی کە کێوی زەیتوونی پێ دەگوترێت، دووان لە قوتابییەکانی نارد و"},{"book":"لۆقا","chapter":"19","verse":"30","text":"فەرمووی: «بڕۆنە ئەو گوندەی بەرامبەرتان، کە دەچنە ناوی، دەبینن جاشکێک بەستراوەتەوە هەتا ئێستا کەس سواری نەبووە، بیکەنەوە و بیهێنن."},{"book":"لۆقا","chapter":"19","verse":"31","text":"ئەگەر یەکێک پرسیاری لێکردن: ”بۆچی دەیکەنەوە؟“ لە وەڵامدا بڵێن: ”گەورەمان پێویستی پێیەتی.“»"},{"book":"لۆقا","chapter":"19","verse":"32","text":"دوو قوتابییەکە چوون و چی پێ گوتبوون بینییان."},{"book":"لۆقا","chapter":"19","verse":"33","text":"کاتێک جاشکەکەیان دەکردەوە، خاوەنەکانی لێیان پرسین: «بۆچی جاشکەکە دەکەنەوە؟»"},{"book":"لۆقا","chapter":"19","verse":"34","text":"گوتیان: «گەورەمان پێویستی پێیەتی.»"},{"book":"لۆقا","chapter":"19","verse":"35","text":"ئینجا بۆ عیسایان هێنا و کەواکانیان خستە سەر جاشکەکە و عیسایان سواری کرد."},{"book":"لۆقا","chapter":"19","verse":"36","text":"کاتێک بەڕێوە بوو، خەڵک کەواکانیان لەسەر ڕێگا ڕادەخست."},{"book":"لۆقا","chapter":"19","verse":"37","text":"لە لێژاییەکەی کێوی زەیتوون نزیک بووەوە، سەرجەم قوتابییەکان بە شادی و بە دەنگی بەرز دەستیان بە ستایشکردنی خودا کرد، بۆ هەموو ئەو پەرجووانەی بینییان، دەیانگوت:"},{"book":"لۆقا","chapter":"19","verse":"38","text":"«﴿پیرۆزە ئەو پاشایەی بە ناوی یەزدانەوە دێت!﴾19‏:38 زەبوورەکان 118‏:26‏‏»"},{"book":"لۆقا","chapter":"19","verse":"39","text":"هەندێک فەریسی نێو خەڵکەکە، بە عیسایان گوت: «مامۆستا، قوتابییەکانت سەرزەنشت بکە.»"},{"book":"لۆقا","chapter":"19","verse":"40","text":"وەڵامی دایەوە: «پێتان دەڵێم: ئەگەر ئەوانە بێدەنگ بن، بەردەکان هاوار دەکەن.»"},{"book":"لۆقا","chapter":"19","verse":"41","text":"کاتێک لە ئۆرشەلیم نزیک بووەوە و شارەکەی بینی، بۆی گریا،"},{"book":"لۆقا","chapter":"19","verse":"42","text":"فەرمووی: «خۆزگە بتزانیایە، تەنانەت تۆش، لەم ڕۆژەدا چ شتێک بۆت مایەی ئاشتییە! بەڵام ئێستا لەبەرچاوت شاراوەیە."},{"book":"لۆقا","chapter":"19","verse":"43","text":"ڕۆژانێکت بەسەردێت، کە دوژمنانت سەنگەرت لێ دەگرن، ئابڵوقەت دەدەن و لە هەموو لایەکەوە دەورت دەگرن."},{"book":"لۆقا","chapter":"19","verse":"44","text":"خۆت و منداڵەکانت لەناو شووراکانت لەگەڵ زەوی تەخت دەکرێن. بەردت بەسەر بەردەوە ناهێڵن، چونکە کاتی هاتنی پەروەردگارت19‏:44 مەبەستی هاتنی مەسیحە بۆ ڕزگارکردنیان.‏ نەزانی.»"},{"book":"لۆقا","chapter":"19","verse":"45","text":"کاتێک عیسا چووە ناو حەوشەکانی پەرستگا، دەستی بە دەرکردنی فرۆشیاران کرد."},{"book":"لۆقا","chapter":"19","verse":"46","text":"پێی فەرموون: «نووسراوە: ﴿ماڵەکەم ماڵی نوێژە،﴾19‏:46 ئیشایا 56‏:7‏‏ کەچی ئێوە کردووتانە بە ﴿ئەشکەوتی دزان!﴾19‏:46 یەرمیا 7‏:11‏‏»"},{"book":"لۆقا","chapter":"19","verse":"47","text":"ڕۆژانە لە پەرستگا خەڵکی فێردەکرد، کاهینانی باڵا و مامۆستایانی تەورات و ڕابەرانی گەل هەوڵیان دەدا لەناوی ببەن."},{"book":"لۆقا","chapter":"19","verse":"48","text":"بەڵام هیچیان بۆ ئەنجامدانی نەدەدۆزییەوە، چونکە هەموو گەل بە پەرۆشەوە گوێیان لێ دەگرت."}]}