{"data":[{"book":"Johannes","chapter":"8","verse":"1","text":"Men Jesus gick till Olivberget [som låg tre kilometer öster om Jerusalem där han övernattade, se Luk 21:37]."},{"book":"Johannes","chapter":"8","verse":"2","text":"Tidigt på morgonen (vid gryningen) kom han tillbaka till templet. Allt folket kom till honom, och sedan han satt sig ner började han undervisa dem."},{"book":"Johannes","chapter":"8","verse":"3","text":"Då förde de skriftlärda [översteprästerna] och fariséerna fram en kvinna till honom som [just] blivit gripen för äktenskapsbrott, och när de ställt henne i mitten,"},{"book":"Johannes","chapter":"8","verse":"4","text":"säger de till honom: ”Lärare (Mästare), denna kvinna blev gripen just då hon begick äktenskapsbrott."},{"book":"Johannes","chapter":"8","verse":"5","text":"I lagen [5 Mos 22:22] befaller Mose att en sådan kvinna ska stenas. [Där står även att mannen ska straffas, vilket de skriftlärda verkar ha glömt.] Vad säger du?”"},{"book":"Johannes","chapter":"8","verse":"6","text":"Detta sade de för att pröva (snärja) honom för att kunna få något att anklaga honom för. Men Jesus som böjt sig ner, började skriva (rita) på marken med sitt finger."},{"book":"Johannes","chapter":"8","verse":"7","text":"Men när de envisades med sin fråga och han nu ställt sig upp (rätat på sig) sade han till dem: ”Låt den av er som är syndfri (utan skuld) kasta första stenen på henne.”"},{"book":"Johannes","chapter":"8","verse":"8","text":"Sedan böjde han sig ner igen och fortsatte att skriva på marken."},{"book":"Johannes","chapter":"8","verse":"9","text":"När de hörde detta lämnade de platsen en efter en [vissa manuskript har här tillägget: överbevisade av samvetet], de äldste (äldsta) först [vissa handskrifter lägger till: först de äldste – ända till den siste] och Jesus blev lämnad ensam kvar med kvinnan som [fortfarande] stod kvar framför [honom]."},{"book":"Johannes","chapter":"8","verse":"10","text":"När Jesus ställt sig upp sade han till henne: ”Kvinna, var är de [de som är dina anklagare]? Har ingen dömt dig?”"},{"book":"Johannes","chapter":"8","verse":"11","text":"Hon svarade: ”Nej, Herre.”"},{"book":"Johannes","chapter":"8","verse":"12","text":"Då (därför) talade Jesus till dem igen och sade: ”Jag är världens ljus. Den som följer mig [den som alltid är med mig på vägen] ska aldrig (skulle inte heller) [behöva] vandra (leva) i mörkret, utan ska (kommer att) ha livets ljus.” [1 Joh 1:5]"},{"book":"Johannes","chapter":"8","verse":"13","text":"Då sade fariséerna till honom: ”Du vittnar om dig själv, ditt vittnesbörd är ogiltigt.”"},{"book":"Johannes","chapter":"8","verse":"14","text":"Jesus svarade dem: ”Även om jag vittnar om mig själv så är mitt vittnesbörd sant, för jag vet varifrån jag har kommit och vart jag är på väg, men ni vet inte varifrån jag kommer eller vart jag är på väg."},{"book":"Johannes","chapter":"8","verse":"15","text":"Ni dömer efter det yttre (efter köttet, mänskligt), jag dömer ingen [på det sättet]."},{"book":"Johannes","chapter":"8","verse":"16","text":"Även om jag skulle döma är min dom sann, för jag är inte ensam, utan med mig är Fadern som har sänt mig."},{"book":"Johannes","chapter":"8","verse":"17","text":"I er lag står det att vittnesbörden från två personer är sant [5 Mos 17:6]."},{"book":"Johannes","chapter":"8","verse":"18","text":"Jag är en som vittnar om mig, och min Fader som har sänt mig vittnar också om mig.”"},{"book":"Johannes","chapter":"8","verse":"19","text":"Då började de fråga honom: ”Var är din fader?”"},{"book":"Johannes","chapter":"8","verse":"20","text":"Dessa ord talade Jesus vid tempelkistan [på det tempelområde där även kvinnorna vistades och där frivilliga offer togs upp], när han undervisade på tempelplatsen. Men ingen grep (lade sin hand på) honom, eftersom hans stund inte var inne."},{"book":"Johannes","chapter":"8","verse":"21","text":"Igen sade han till dem: ”Jag går bort och ni kommer att söka efter mig, men ni kommer att dö i er synd. [Synd i singular, primärt deras otro, se vers 24.] Dit jag går är det omöjligt för er att komma.”"},{"book":"Johannes","chapter":"8","verse":"22","text":"Då började de judiska ledarna säga: Han tänker väl inte begå självmord? ”Är det därför han säger: Dit jag går är det omöjligt för er att komma?”"},{"book":"Johannes","chapter":"8","verse":"23","text":"Men han svarade: ”Ni är nerifrån, jag är från ovan. Ni är från denna världen (av denna världens ordnade samhällssystem med föränderlig etik och moral), jag tillhör inte den här världen."},{"book":"Johannes","chapter":"8","verse":"24","text":"Därför sade jag till er att ni kommer att dö i era synder. Ja, ni ska dö i era synder eftersom ni inte tror att Jag Är.” [Uttrycket ”Jag Är” anspelar på hur Gud väljer att presentera sig, se 2 Mos 3:14. Uttrycket återkommer även i vers 28 och 58.]"},{"book":"Johannes","chapter":"8","verse":"25","text":"Då frågade de honom: ”Vem är du?”"},{"book":"Johannes","chapter":"8","verse":"26","text":"Det finns mycket jag kunde säga till er och döma er för, men han som sänt mig är sann. Jag talar [bara] det jag hört från (intill, bredvid) honom till världen.”"},{"book":"Johannes","chapter":"8","verse":"27","text":"De förstod inte (hade ingen kunskap baserad på personlig erfarenhet) att han talade om Fadern."},{"book":"Johannes","chapter":"8","verse":"28","text":"Då sade Jesus: ”När ni har valt att lyfta upp Människosonen [på ett kors] kommer ni att förstå att det är jag (Jag Är), och att jag inte gör något av mig själv, utan jag talar [bara] det min Fader lärt mig."},{"book":"Johannes","chapter":"8","verse":"29","text":"Han som har sänt mig är alltid med mig. Han har inte lämnat mig ensam, för jag gör alltid det som behagar honom.”"},{"book":"Johannes","chapter":"8","verse":"30","text":"Under tiden han talade dessa ord kom många till tro på honom."},{"book":"Johannes","chapter":"8","verse":"31","text":"Då sade Jesus till de judar [invånare i Judéen] som hade kommit till tro på honom [se vers 30]: ”Om ni förblir i mitt ord (gr. logos) [om ni skulle stanna kvar i ordet, mitt ord, genom att aktivt leva efter det] är ni verkligen (sannerligen) mina lärjungar."},{"book":"Johannes","chapter":"8","verse":"32","text":"Då ska ni förstå [personligen lära känna] sanningen, och sanningen ska göra er fria (befria er).” [Jesus är vägen, sanningen och livet, se Joh 14:6.]"},{"book":"Johannes","chapter":"8","verse":"33","text":"De svarade honom: ”Vi är Abrahams barn (säd, ättlingar) och har aldrig varit slavar under någon. Vad menar du med att säga: ’ni ska bli fria’?”"},{"book":"Johannes","chapter":"8","verse":"34","text":"Jesus svarade dem: ”Med all säkerhet (amen, amen) säger jag er: Alla som vanemässigt praktiserar att göra synd (bryter mot Guds bud, missar målet) är syndens slavar."},{"book":"Johannes","chapter":"8","verse":"35","text":"Slaven blir inte kvar i familjen [ordagrant huset, som inkluderar barn, barnbarn, tjänare och slavar] för evigt (alltid), men sonen är kvar i evighet (alltid)."},{"book":"Johannes","chapter":"8","verse":"36","text":"Om nu Sonen gör er fria, då är ni verkligen fria."},{"book":"Johannes","chapter":"8","verse":"37","text":"Jag vet att ni är Abrahams barn (säd, ättlingar), men ändå planerar ni att döda mig, eftersom mitt ord (min undervisning) inte har någon ingång (har ingen plats) i er."},{"book":"Johannes","chapter":"8","verse":"38","text":"Jag talar de saker jag sett (lärt mig) vid min Faders sida, och ni gör [era handlingar reflekterar] vad ni har sett (lärt er) av er fader.”"},{"book":"Johannes","chapter":"8","verse":"39","text":"De svarade honom: ”Vår fader är Abraham.”"},{"book":"Johannes","chapter":"8","verse":"40","text":"Men nu försöker ni döda mig, en man som har sagt er sanningen som jag har hört från Gud. Så gjorde inte Abraham."},{"book":"Johannes","chapter":"8","verse":"41","text":"Ni gör er faders gärningar.”"},{"book":"Johannes","chapter":"8","verse":"42","text":"Jesus svarade dem: ”Om Gud verkligen är er far skulle ni älska (med glädje välkomna, respektera) mig, för jag har utgått från Gud. Jag har inte kommit hit själv (på eget initiativ), utan han har sänt mig."},{"book":"Johannes","chapter":"8","verse":"43","text":"Varför förstår ni inte vad jag säger (mitt språk, min dialekt)? [Speciellt ord för uttal och dialekt, används om Petrus tal i Matt 26:73.] Jo, därför att ni inte kan lyssna till (ni står inte ut med, kan inte ta emot) mitt ord (min undervisning)."},{"book":"Johannes","chapter":"8","verse":"44","text":"Ni är från er fader, djävulen, och ni vill utföra er faders onda önskningar (begär, det som tillfredsställer honom). Han har varit en mördare (en som utstuderat utsläcker mänskligt liv) från början (från tidernas begynnelse, den som gjorde det för första gången) [1 Mos 3; Rom 5:12]. Han står inte fast i sanningen, för det finns ingen sanning i honom. När han talar en lögn, då talar han det som kommer naturligt för honom [hans modersmål, se vers 42], för han är en lögnare, och lögnens fader (upphovsmannen för falskhet)."},{"book":"Johannes","chapter":"8","verse":"45","text":"Men eftersom jag säger sanningen så tror (litar) ni inte på mig."},{"book":"Johannes","chapter":"8","verse":"46","text":"Vem av er kan visa på någon synd (överträdelse) hos mig? Om jag talar sanning, varför tror (litar) ni inte på mig?"},{"book":"Johannes","chapter":"8","verse":"47","text":"Den som tillhör (är av) Gud lyssnar på Guds ord [gr. rhema, plural – riktade och levandegjorda ord – förkunnade i den helige Ande]. Anledningen att ni inte lyssnar [på dessa ord och på mig] är att ni inte tillhör (är av) Gud.”"},{"book":"Johannes","chapter":"8","verse":"48","text":"Judarna svarade honom: ”Uttrycker vi inte det rätt när vi säger att du är en samaritan (gr. samarites) och har (är under inflytande av) en ond ande?” [Hänvisningen kan vara till en samarier (från Samarien), men troligtvis även att han var en utövare av den illa ansedda samaritiska trosriktningen, se Joh 4:9.]"},{"book":"Johannes","chapter":"8","verse":"49","text":"Jesus svarade: ”Jag har inte en ond ande, jag ärar min Fader och ändå föraktar (vanärar, hånar) ni mig."},{"book":"Johannes","chapter":"8","verse":"50","text":"Jag söker inte min egen ära (upphöjelse), men det finns en som söker (kräver) den, och han är den som dömer."},{"book":"Johannes","chapter":"8","verse":"51","text":"Med all säkerhet (amen, amen) säger jag er: Den som väljer att hålla (skydda, bevara, leva efter, följa) mitt ord (min undervisning), han ska aldrig i evighet se döden.”"},{"book":"Johannes","chapter":"8","verse":"52","text":"Judarna sade till honom: ”Nu förstår vi (har vi en kunskap baserad på personlig erfarenhet) att du har en ond ande. Både Abraham och profeterna har dött, ändå säger du att vem som helst som väljer att hålla ditt ord, han ska aldrig i evighet se döden."},{"book":"Johannes","chapter":"8","verse":"53","text":"Vår fader Abraham dog, du är väl inte större än honom, är du? Profeterna har också dött. Vem tror du att du är (utgör du dig för)?”"},{"book":"Johannes","chapter":"8","verse":"54","text":"Jesus svarade: ”Om jag ärar (upphöjer, förhärligar) mig själv, så är min ära ingenting värd. Det är min Fader som ärar (upphöjer, förhärligar) mig, han som ni säger är er Gud."},{"book":"Johannes","chapter":"8","verse":"55","text":"Ni har inte känt honom (haft en personlig erfarenhet av Gud), men jag känner (har en klar förståelse av) honom. Om jag sade att jag inte känner (förstår) honom skulle jag vara en lögnare som ni. Men jag känner honom och håller (skyddar, bevarar, lever efter, följer) hans ord (undervisning)."},{"book":"Johannes","chapter":"8","verse":"56","text":"Er fader (förfader) Abraham jublade över att få se min dag. Han såg (med sina hjärtans ögon, hade en klar förståelse av) den och gladde sig.”"},{"book":"Johannes","chapter":"8","verse":"57","text":"Då sade judarna till honom: ”Du är inte ens femtio år, och du har sett (stått framför, mött) Abraham?”"},{"book":"Johannes","chapter":"8","verse":"58","text":"Jesus svarade dem: ”Jag säger er sanningen (amen, amen): Jag Är – redan innan Abraham ens fanns till (var född).”"},{"book":"Johannes","chapter":"8","verse":"59","text":"Då tog de upp stenar för att kasta på honom [att kalla sig själv vid Guds namn ansåg de vara hädelse], men Jesus gömde sig (försvann, var gömd för dem) och gick ut från tempelområdet."}]}