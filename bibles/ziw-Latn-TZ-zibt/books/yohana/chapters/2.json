{"data":[{"book":"Yohana","chapter":"2","verse":"1","text":"Zuwa dya katatu nakuna nyinka mo mzi wa Kana uko Galilaya. Mamiyakwe Yesu endaga aho,"},{"book":"Yohana","chapter":"2","verse":"2","text":"Yesu hamwenga na wanampina wakwe nawo wagonekagwa mwe inyinka iyo."},{"book":"Yohana","chapter":"2","verse":"3","text":"Divai eze isile, nine Yesu amgamba, “Divai iwasila!”"},{"book":"Yohana","chapter":"2","verse":"4","text":"Yesu ahitula, “Mnala, usekunigambila dya kudamanya, chipindi changu hachinati.”"},{"book":"Yohana","chapter":"2","verse":"5","text":"Aho mamiyakwe awagambila wandima, “Damanyani dyodyose nawagambileni.”"},{"book":"Yohana","chapter":"2","verse":"6","text":"Aho na hana mabiga mtandatu yadamanywe kwa mayuwe, chila dimwe nadikaguha madebe mashano vino, mazwela yakutimilwa ni Wayahudi mwe kwelengusa."},{"book":"Yohana","chapter":"2","verse":"7","text":"Yesu awagamba wandima, “Memezani mazi amabiga yano.” Wayamemeza,"},{"book":"Yohana","chapter":"2","verse":"8","text":"niyo awagamba, “Tekani mazi mmwigaile mkulu ywe ngasu”. Wamwigaila mazi,"},{"book":"Yohana","chapter":"2","verse":"9","text":"mkulu ywe ngasu eze ayalume yahitukila kutenda divai. Havimanyaga mazi yano uko yalaile, kwaviya wandima watekile amazi nawavimanya, ivyo niyo amwitanga umwali,"},{"book":"Yohana","chapter":"2","verse":"10","text":"amgamba, “Chila mntu alavya divai yedi nkongo, hadya wagonekwe wakatenda wanywelesa, alavya idya isokele. Mna weye kuika idivai iyedi kubula vino haluse!”"},{"book":"Yohana","chapter":"2","verse":"11","text":"Yesu kadamanya chilagiso icho cha nkongo uko Kana, mzi wa Galilaya, uko kalagisa ukuka wakwe, wanampina wakwe niyo wamzumila."},{"book":"Yohana","chapter":"2","verse":"12","text":"Vize viheze, Yesu na mamiyakwe, walukolo wakwe na wanampina wakwe wasela kwita Kapelinaumu nakwikala uko kwa mazuwa majeche."},{"book":"Yohana","chapter":"2","verse":"13","text":"Pasaka ya Wayahudi neihaguhi, ivyo Yesu niyo aita Yelusalemu."},{"book":"Yohana","chapter":"2","verse":"14","text":"Umo mwe Nyumba nkulu ya Chohile awabwila wantu watamayombe wakulu wakataga ng'ombe, ngoto na wasuwa manga, wavunja hela wekala mwe izimeza zawo."},{"book":"Yohana","chapter":"2","verse":"15","text":"Elo niyo apilika luzigi saviya msipi na kugulusa ng'ombe hamwenga na ngoto zawo kumlawa mwe Nyumba nkulu ya Chohile, akaheza ahitula meza za wadya wata yombe dya hela na kwitila matundu yawo hasi."},{"book":"Yohana","chapter":"2","verse":"16","text":"Niyo awagamba nawakataga suwamanga, “Usani vintu vino hano! Mleke kuitenda Nyumba ya Chohile Tate gwilo!”"},{"book":"Yohana","chapter":"2","verse":"17","text":"Wanampina wakwe wakumbuka kugamba Mawandiko Yakukile yagamba, “Chohile, kuyungisa kwangu Nyumba ya Chohile kwanoka saviya moto.”"},{"book":"Yohana","chapter":"2","verse":"18","text":"Vilongozi wa Wayahudi wahitula, “Wadaha kudamanya mpituko yani kulagisa kugamba una uwagila wa kudamanya vino?”"},{"book":"Yohana","chapter":"2","verse":"19","text":"Yesu ahitula “Vunani Nyumba nkulu ya Chohile, nami naniizenge naho kwa mazuwa matatu.”"},{"book":"Yohana","chapter":"2","verse":"20","text":"Aho wayahudi wamuza, “Waunga wiizenge kwa mazuwa matatu? Iguha mihilimo milongo mine na mtandatu kuzenga Nyumba nkulu ya Chohile!”"},{"book":"Yohana","chapter":"2","verse":"21","text":"Mna Nyumba nkulu ya Chohile naikalongwa ni Yesu nuumwili wakwe."},{"book":"Yohana","chapter":"2","verse":"22","text":"Ivyo umo eze auyuke, wanampina wakwe wakumbuka kugamba alongaga ayo, niyo wazumila Mawandiko Yakukile viya alongaga Yesu."},{"book":"Yohana","chapter":"2","verse":"23","text":"Yesu umo endaga Yelusalemu kwe zuwa Pasaka wantu walozize wamzumila weze wawone vilagiso adamanyaga."},{"book":"Yohana","chapter":"2","verse":"24","text":"Mna Yesu nendile hana uzumizi nawo, kwaviya nakawamanya wose."},{"book":"Yohana","chapter":"2","verse":"25","text":"Havyungigwe yoyose amukuile mbuli zawo, kwaviya uyo mwenye nakavimanya vimwe myoyo yawo."}]}