{"data":[{"book":"Matiu","chapter":"10","verse":"1","text":"Jisọs kpọrọ ndị na-eso ụzọ ya iri na abụọ nye ha ikike ịchụpụ mmụọ na-adịghị ọcha, na ịgwọ nrịa nrịa na ọrịa niile dị iche iche."},{"book":"Matiu","chapter":"10","verse":"2","text":"Nke a bụ aha ndị ozi iri na abụọ ahụ:"},{"book":"Matiu","chapter":"10","verse":"3","text":"Filip na Batalomi;"},{"book":"Matiu","chapter":"10","verse":"4","text":"Saimọn onye a na-akpọ Zilọt10:4 Onye so nʼotu ndị Juu chọrọ iji ike kwatuo ọchịchị ndị Rom. na Judas Iskarịọt, onye raara ya nye nʼaka ndị gburu ya."},{"book":"Matiu","chapter":"10","verse":"5","text":"Ndị ikom iri na abụọ ndị a ka Jisọs nyere ikike zipụ. Maara ha ọkwa sị ha: “Unu agala nʼebe ndị mba ọzọ, maọbụ nʼebe ndị Sameria nọ."},{"book":"Matiu","chapter":"10","verse":"6","text":"Kama jekwurunụ ụmụ Izrel, ndị bụ atụrụ furu efu."},{"book":"Matiu","chapter":"10","verse":"7","text":"Mgbe unu na-aga, na-ekwusaaranụ ha sị, ‘alaeze eluigwe a dịla nso.’"},{"book":"Matiu","chapter":"10","verse":"8","text":"Gwọọnụ ndị ọrịa, kpọteenụ ndị nwụrụ anwụ, meenụ ka ahụ ndị ekpenta dị ọcha,10:8 Nʼakwụkwọ nsọ, ekpenta bụ aha gụnyere ọtụtụ ọrịa na-emetụta anụ ahụ. chụpụkwanụ mmụọ ọjọọ. Nʼefu ka unu natara. Ya mere, nyenụ nʼefu."},{"book":"Matiu","chapter":"10","verse":"9","text":"“Mgbe unu na-aga, unu anatala ọlaọcha maọbụ ọlaedo, maọbụ ọla ọbụla tinye nʼime belịt unu."},{"book":"Matiu","chapter":"10","verse":"10","text":"Unu ejikwala akpa maka njem unu, maọbụ uwe abụọ, maọbụ akpụkpọụkwụ, maọbụ mkpanaka. Nʼihi na onye ọrụ kwesiri ihe e ji azụ ya."},{"book":"Matiu","chapter":"10","verse":"11","text":"Ma obodo ọbụla maọbụ ogbe ọbụla unu bara nʼime ya, chọọnụ ụfọdụ ndị kwesiri nsọpụrụ bi nʼobodo ahụ. Nọgidekwanụ nʼụlọ ha ruo mgbe unu ga-ahapụ obodo ahụ."},{"book":"Matiu","chapter":"10","verse":"12","text":"Mgbe unu na-abanye nʼụlọ ahụ, keleenụ ndị bi na ya sị, udo dịrị unu."},{"book":"Matiu","chapter":"10","verse":"13","text":"Ọ bụrụ na ndị nọ nʼụlọ ahụ anabata unu, meenụ ka udo unu bịakwasị nʼụlọ ahụ. Ọ bụrụkwanụ na ha anabataghị unu, ka udo unu lọghachikwute unu."},{"book":"Matiu","chapter":"10","verse":"14","text":"Ọ bụrụ na onye ọbụla anabataghị unu, maọbụ jụ ịnụrụ okwu unu, mgbe unu na-ahapụ ụlọ ahụ maọbụ obodo ahụ kụchapụnụ aja dị nʼụkwụ unu."},{"book":"Matiu","chapter":"10","verse":"15","text":"Nʼeziokwu, ọ ga-adịrị obodo ahụ njọ nʼụbọchị ikpe karịa obodo Sọdọm na Gọmọra."},{"book":"Matiu","chapter":"10","verse":"16","text":"“Ana m ezipu unu dị ka atụrụ nʼetiti agụ. Ya mere, nweenụ uche dịka agwọ. Burunu ndị a na-apụghị ịta ụta dịka nduru."},{"book":"Matiu","chapter":"10","verse":"17","text":"Kpachapụnụ anya. Nʼihi na a ga-enyefe unu nʼaka nzukọ ndị ụlọ ikpe, pịaakwa unu ihe nʼụlọ ekpere ha."},{"book":"Matiu","chapter":"10","verse":"18","text":"A ga-ekpe unu ikpe nʼihu ndị na-achị achị na nʼihu ndị eze nʼihi m. Ma nke a ga-enye unu ohere ịgwa ha ihe banyere m. E, nke a ga-enye unu ohere ịgba ama banyere m nye ndị mba ọzọ."},{"book":"Matiu","chapter":"10","verse":"19","text":"Mgbe ha jidere unu na-ekpe unu ikpe, unu echegbula onwe unu banyere ihe unu ga-ekwu, maọbụ otu unu ga-esi kwuo ya. Nʼihi na a ga-eme ka unu mata ihe unu ga-ekwu nʼoge ahụ."},{"book":"Matiu","chapter":"10","verse":"20","text":"Nʼihi na ọ bụghị unu ga-ekwu nʼonwe unu. Kama Mmụọ nke Nna unu bi nʼeluigwe ga-esite nʼọnụ unu kwuo okwu."},{"book":"Matiu","chapter":"10","verse":"21","text":"“Nwanne ga-arara nwanne ya nye ka e gbuo ya, nna ga-ararakwa nwa ya nye. Ụmụ ga-ebili megide ndị mụrụ ha mee ka e gbuo ha."},{"book":"Matiu","chapter":"10","verse":"22","text":"Mmadụ niile ga-akpọ unu asị nʼihi m. Ma onye ga-eguzosi ike ruo ọgwụgwụ ka a ga-azọpụta."},{"book":"Matiu","chapter":"10","verse":"23","text":"Mgbe ọbụla ndị mmadụ sogburu unu nʼotu obodo gbalaganụ nʼobodo ọzọ. Nʼezie, asị m unu, unu agaghị agazucha obodo niile nke Izrel tupu Nwa nke Mmadụ alọghachi."},{"book":"Matiu","chapter":"10","verse":"24","text":"“Nwata akwụkwọ adịghị akarị onye nkuzi ya. Ohu adịghị akarịkwa nna ya ukwu."},{"book":"Matiu","chapter":"10","verse":"25","text":"O zuorela onye na-eso ụzọ onye nkuzi ka ọ dị ka onye nkuzi ya, na ohu ahụ ka ọ dị ka onyenwe ya. Ọ bụrụ na a kpọrọ nna nwe ụlọ Belzebub, a ga-esi aṅaa ghara ịkpọ ndị ezinaụlọ ya ihe karịrị nke a?"},{"book":"Matiu","chapter":"10","verse":"26","text":"“Ya mere unu atụla ha egwu. O nweghị ihe ọbụla e kpuchiri ekpuchi nke a na-agaghị ekpughe, maọbụ ihe e zoro ezo nke a na-agaghị eme ka ọ pụta ìhè."},{"book":"Matiu","chapter":"10","verse":"27","text":"Ihe m na-agwa unu ugbu a na nzuzo, kọsaanụ ya mgbe chi bọrọ. Ihe m ji nwayọọ mee ka ọ baa unu na ntị, nọdụnụ nʼelu ụlọ kwusaa ya."},{"book":"Matiu","chapter":"10","verse":"28","text":"Unu atụla egwu ndị pụrụ igbu naanị anụ ahụ unu, ma ha enweghị ike ịmetụ mkpụrụobi unu aka. Kama onye unu ga-atụ egwu bụ Onye ahụ nwere ike imebi anụ ahụ unu na mkpụrụobi, tụbakwa ha nʼọkụ ala mmụọ."},{"book":"Matiu","chapter":"10","verse":"29","text":"Ọ bụghị otu kobo ka a na-ere ụmụ nza abụọ? Ma otu nʼime ha agaghị ada nʼala ma ọ bụrụ na Nna unu bi nʼeluigwe amaghị."},{"book":"Matiu","chapter":"10","verse":"30","text":"Ọ bụladị agịrị isi dị nʼisi unu ka a maara ọnụọgụgụ ha."},{"book":"Matiu","chapter":"10","verse":"31","text":"Ya mere, unu atụla egwu. Unu dị oke ọnụ karịa ọtụtụ ụmụ nza."},{"book":"Matiu","chapter":"10","verse":"32","text":"“Ya mere, onye ọbụla kwupụtara m nʼihu ụmụ mmadụ, ka mụ onwe m ga-ekwupụta nʼihu Nna m bi nʼeluigwe."},{"book":"Matiu","chapter":"10","verse":"33","text":"Ma onye ọbụla na-agọnarị m nʼihu ndị mmadụ, mụ onwe m ga-agọnarịkwa ya nʼihu Nna m bi nʼeluigwe."},{"book":"Matiu","chapter":"10","verse":"34","text":"“Unu echekwala na m bịara iweta udo nʼụwa. Abịaghị m iweta udo, kama ọ bụ iwebata mma agha."},{"book":"Matiu","chapter":"10","verse":"35","text":"Abịara m ime,"},{"book":"Matiu","chapter":"10","verse":"36","text":"Mai 7:6"},{"book":"Matiu","chapter":"10","verse":"37","text":"“Ọ bụrụ na ị hụrụ nne gị maọbụ nna gị nʼanya karịa m, i kwesighị ịbụ onye nke m. Ọ bụrụ na ị hụrụ nwa gị nwoke, maọbụ nwa gị nwanyị nʼanya karịa m, i kwesighị ịbụ onye nke m."},{"book":"Matiu","chapter":"10","verse":"38","text":"Onye ọbụla na-eburughị obe ya soro m, ekwesighị ị bụ onye nke m."},{"book":"Matiu","chapter":"10","verse":"39","text":"Onye ọbụla chọtara ndụ ya ga-etufu ya, ma onye ọbụla tufuru ndụ ya maka m, ga-achọtakwa ya."},{"book":"Matiu","chapter":"10","verse":"40","text":"“Ndị niile nabatara unu na-anabata m. Mgbe ha nabatara m, ọ bụkwa Onye ahụ zitere m ka ha na-anabata."},{"book":"Matiu","chapter":"10","verse":"41","text":"Ọ bụrụ na unu anabata onye amụma nʼihi na ọ bụ onye amụma, unu na onye amụma ahụ ga-enwekọ otu ụgwọ ọrụ. Ọ bụrụkwa na unu anabata onye ezi omume nʼihi ezi omume ya, unu ga-esorokwa ya nata ụgwọ ọrụ nke onye ezi omume."},{"book":"Matiu","chapter":"10","verse":"42","text":"Ọ bụrụ na onye ọbụla ekunye otu nʼime ndị a na-eso ụzọ m mmiri oyi ka ọ ṅụọ, nʼihi na ọ bụ onye na-eso ụzọ m, nʼezie, asị m unu, ọ ghaghị ịnata ụgwọ ọrụ ya.”"}]}