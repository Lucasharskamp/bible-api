{"data":[{"book":"2 Watesalonike","chapter":"3","verse":"1","text":"Kuya ndughu tsetu, mtulombele ili usenga we Imtwatsa wenele himahima na ubokelighwe pfinoghile, ka pfaiwile mghati mwenu."},{"book":"2 Watesalonike","chapter":"3","verse":"2","text":"Mtulombele ili Imulungu atukombole kulawa kune iwanu wehile, kwaapfila si wose bae iwotoghola imbuli ino."},{"book":"2 Watesalonike","chapter":"3","verse":"3","text":"Lekeni Imtwatsa ka mwenyepfale, naye katsomwing'ani ingupfu na kumlolesani na yula Yehile."},{"book":"2 Watesalonike","chapter":"3","verse":"4","text":"Na twetwe tuna lolelo kwe Imtwatsa ka mwotenda na mtsoghendelela kutenda aghala ghatuwalongeleni."},{"book":"2 Watesalonike","chapter":"3","verse":"5","text":"Imtwatsa yailongotse imimoyo yenu mne unoghelo we Imulungu na kududumila kwatwing'ighwe na Kiristu."},{"book":"2 Watesalonike","chapter":"3","verse":"6","text":"Kwa taghwa lya Imtwatsa Yesu Kiristu, two mlaghitsani wandughu mkale kutali na chila indughu mdebwe na iyolema kughawinza malaghitso ghatuweng'ile."},{"book":"2 Watesalonike","chapter":"3","verse":"7","text":"Kwaapfila mwemwe iwenyegho mwomanya pfambamighwa kuwinza ghatutendile. Ng'atukalile wadebwe bae hatung'ali na mwemwe,"},{"book":"2 Watesalonike","chapter":"3","verse":"8","text":"ng'atujile bae hela ichijo che imunu. Lekeni tsatusang'ana ghendo ichilo ne imisi kwa ukughaya, ili tuleke kuwa mtsigho kwe imunu wowose wa kwenu."},{"book":"2 Watesalonike","chapter":"3","verse":"9","text":"Tsatutenda apfo si kwaapfila ng'atubamighwa bae ukwapfilighwa na mwemwe, ila kwaapfila tsatubama kuwalangusa pfambamighwa kutenda."},{"book":"2 Watesalonike","chapter":"3","verse":"10","text":"Hatung'ali hamwe na mwemwe tsatuwalongela, “Imunu iyolema kusang'ana, na aleke ukuja.”"},{"book":"2 Watesalonike","chapter":"3","verse":"11","text":"Twohulika mghati mwenu kuna iwanu wadebwe ing'awosang'ana chinu chochose, ila weingitsa mne ipfinu pfe iwanu wangi."},{"book":"2 Watesalonike","chapter":"3","verse":"12","text":"Kwa taghwa lye Imtwatsa wetu Yesu Kiristu twowalaghitsa na kuwakanya iwanu awo wawe wahole na wasang'ane ili waje ichijo chawo iwenyegho."},{"book":"2 Watesalonike","chapter":"3","verse":"13","text":"Lekeni mwemwe wandughu mleke ukwipfa kutenda ghanoghile."},{"book":"2 Watesalonike","chapter":"3","verse":"14","text":"Ka kuna imunu ng'ahulikitsa usenga wetu mne ibaluwa ino, mwikeni hatselu imunu ayo na mleke kukala naye, ili yone chinyala."},{"book":"2 Watesalonike","chapter":"3","verse":"15","text":"Lekeni mleke kumtendela ka mwomwihila, ila mumkanye ka miyenu."},{"book":"2 Watesalonike","chapter":"3","verse":"16","text":"Imtwatsa imwenyegho iyolapfa tindiwalo yamwing'eni tindiwalo ghamatsuwa ghose na kwa nzila tsose. Imtwatsa yakale namwe wose."},{"book":"2 Watesalonike","chapter":"3","verse":"17","text":"Nene Pauli, nomlamsani kwa kuwandikila kwa ghumoko ghwangu imwenyegho. Achi chicho chitango mna chila ibaluwa, apfi pfipfo pfanikwandika."},{"book":"2 Watesalonike","chapter":"3","verse":"18","text":"Uluso we Imtwatsa wetu Yesu Kiristu ukale namwe mwose."}]}