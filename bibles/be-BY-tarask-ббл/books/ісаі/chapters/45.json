{"data":[{"book":"ІСАІ","chapter":"45","verse":"1","text":"Так кажа Гасподзь памазанцу Свайму Кіру: Я трымаю цябе за правую руку, каб упакорыць табе народы, і здыму паясы з пасьніц цароў, каб адчыніліся табе дзьверы і брама не зачынялася:"},{"book":"ІСАІ","chapter":"45","verse":"2","text":"Я пайду перад табою і горы зраўняю, медныя дзьверы патрушчу і завалы жалезныя паламаю;"},{"book":"ІСАІ","chapter":"45","verse":"3","text":"і аддам табе хаваныя ў цемры скарбы і схаваныя багацьці, каб ты ўведаў, што Я Гасподзь, Які называе цябе імем, - Бог Ізраілеў."},{"book":"ІСАІ","chapter":"45","verse":"4","text":"Дзеля Якава, раба Майго, і Ізраіля, выбранага Майго, я назваў цябе імем, ушанаваў цябе, хоць ты ня ведаў Мяне."},{"book":"ІСАІ","chapter":"45","verse":"5","text":"Я - Гасподзь, і няма іншага; няма Бога, апрача Мяне; Я аперазаў цябе, хоць ты і ня ведаў Мяне,"},{"book":"ІСАІ","chapter":"45","verse":"6","text":"каб спазналі ад усходу сонца і ад захаду, што няма апрача Мяне; Я - Гасподзь, і няма іншага."},{"book":"ІСАІ","chapter":"45","verse":"7","text":"Я ўтвараю сьвятло і ствараю цемру, раблю мір і чыню беды; Я, Гасподзь, раблю ўсё гэта."},{"book":"ІСАІ","chapter":"45","verse":"8","text":"Крапеце, нябёсы, згары, і воблакі хай праліваюць праўду; хай разамкнецца зямля і прыносіць выратаваньне, і хай расьце разам праўда. Я, Гасподзь, твару гэта."},{"book":"ІСАІ","chapter":"45","verse":"9","text":"Гора таму, хто спрачаецца з Творцам сваім, чарапок з чарапкоў зямных! Ці скажа гліна ганчару: «што ты робіш?» і твая дзея ці скажа пра цябе: «у яго няма рук»?"},{"book":"ІСАІ","chapter":"45","verse":"10","text":"Гора таму, хто кажа бацьку: навошта ты спарадзіў мяне на сьвет, а маці: навошта ты нарадзіла мяне?"},{"book":"ІСАІ","chapter":"45","verse":"11","text":"Так кажа Гасподзь, Сьвяты Ізраіля і Творца яго: вы пытаецеся ў Мяне пра будучыню сыноў Маіх і хочаце Мне ўказваць у дзеях рук Маіх?"},{"book":"ІСАІ","chapter":"45","verse":"12","text":"Я зрабіў зямлю і стварыў на ёй чалавека; Я - Мае рукі і распасьцёрлі нябёсы, і ўсяму воінству іхняму даў закон Я."},{"book":"ІСАІ","chapter":"45","verse":"13","text":"Я ўзьвёў яго ў праўдзе і спрастую ўсе дарогія яго. Ён збудуе горад Мой і адпусьціць палонных Маіх, не за выкуп і не за дары, кажа Гасподзь Саваоф."},{"book":"ІСАІ","chapter":"45","verse":"14","text":"Так кажа Гасподзь: працы Егіпцян і гандаль Эфіоплянаў, і Савэйцы, людзі рослыя, да цябе пяройдуць і будуць твае; яны пойдуць сьледам за табою, у ланцугах прыйдуць і ўпадуць перад табою, і будуць маліць цябе, кажучы: у цябе толькі Бог, і няма іншага Бога."},{"book":"ІСАІ","chapter":"45","verse":"15","text":"Сапраўды, Ты - Бог таямнічы, Бог Ізраілеў, Збаўца."},{"book":"ІСАІ","chapter":"45","verse":"16","text":"Усе яны будуць паганьбаваныя і пасаромленыя; разам зь імі ў сораме пойдуць і ўсе, хто робіць ідалаў."},{"book":"ІСАІ","chapter":"45","verse":"17","text":"А Ізраіль будзе выратаваны ратункам вечным у Госпадзе; вы ня будзеце паганьбаваныя вавекі вякоў."},{"book":"ІСАІ","chapter":"45","verse":"18","text":"Бо так кажа Гасподзь, Які стварыў нябёсы, Ён - Бог, даў вобраз зямлі і зрабіў яе; Ён уцьвердзіў; не дарма стварыў яе, Ён зладзіў яе на жыхарства; Я - Гасподзь, і няма іншага."},{"book":"ІСАІ","chapter":"45","verse":"19","text":"Не таемнае Я гаварыў, ня ў цёмным месцы зямлі; не казаў Я племю Якава: дарма шукаеце Мяне. Я - Гасподзь, Які прамаўляе праўду, адкрывае ісьціну."},{"book":"ІСАІ","chapter":"45","verse":"20","text":"Зьбярэцеся і прыйдзеце, наблізьцеся ўсе, хто ацалеў з народаў. Невукі тыя, якія носяць драўлянага свайго ідала і моляцца богу, які не ратуе."},{"book":"ІСАІ","chapter":"45","verse":"21","text":"Абвясьцеце і скажэце, параіўшыся паміж сабою: хто абвясьціў гэта са старадаўніх часоў, наперад сказаў гэта? Ці ня Я, Гасподзь? і няма іншага Бога акрамя Мяне, - Бога праведнага і ратавальнага няма, акрамя Мяне."},{"book":"ІСАІ","chapter":"45","verse":"22","text":"Да Мяне зьвярнецеся і будзеце выратаваныя, усе канцы зямлі; бо Я - Бог, і няма іншага."},{"book":"ІСАІ","chapter":"45","verse":"23","text":"Мною прысягаю: з вуснаў Маіх сыходзіць праўда, слова нязьменнае, што перад Мною схіліцца кожнае племя, Мною будзе прысягаць кожны род."},{"book":"ІСАІ","chapter":"45","verse":"24","text":"Толькі ў Госпада, будуць казаць пра Мяне, праўда і сіла; да Яго прыйдуць і пасаромяцца ўсе, што варагавалі супроць Яго."},{"book":"ІСАІ","chapter":"45","verse":"25","text":"Госпадам будзе апраўдана і праслаўлена ўсё племя Ізраілева."}]}