{"data":[{"book":"Daniele","chapter":"4","verse":"1","text":"Ngai, Nabukodonozori, nazalaki na kimia mpe nazalaki kosepela na bomengo kati na ndako na ngai."},{"book":"Daniele","chapter":"4","verse":"2","text":"Mokolo moko, tango nazalaki ya kolala na mbeto na ngai, nalotaki ndoto moko oyo ebangisaki ngai makasi ; bililingi mpe bimoniseli moko eyaki na makanisi na ngai mpe etungisaki molimo na ngai."},{"book":"Daniele","chapter":"4","verse":"3","text":"Boye, napesaki mitindo epai ya bato ya bwanya nyonso ya Babiloni ete baya liboso na ngai mpo na kolimbolela ngai ndoto yango."},{"book":"Daniele","chapter":"4","verse":"4","text":"Bato oyo balobaka makambo oyo ekoya, banganga-kisi, bato ya soloka, oyo basalelaka minzoto mpe bato ya mayele ya mabe bayaki epai na ngai, mpe nayebisaki bango ndoto yango ; kasi bakokaki te kopesa ngai ndimbola na yango."},{"book":"Daniele","chapter":"4","verse":"5","text":"Sima, Daniele ayaki liboso na ngai, mpe nayebisaki ye ndoto yango. Bazalaki kobenga ye Belitsatsari, kombo ya nzambe na ngai. Molimo ya banzambe ya bule ezalaki kati na ye."},{"book":"Daniele","chapter":"4","verse":"6","text":"Nalobaki :"},{"book":"Daniele","chapter":"4","verse":"7","text":"Tala bimoniseli oyo namonaki tango nazalaki ya kolala na mbeto na ngai :"},{"book":"Daniele","chapter":"4","verse":"8","text":"Nzete yango ekolaki, ekomaki monene mpe makasi ;"},{"book":"Daniele","chapter":"4","verse":"9","text":"ezalaki na makasa kitoko mpe na bambuma ebele,"},{"book":"Daniele","chapter":"4","verse":"10","text":"Na emoniseli oyo nazwaki tango nazalaki ya kolala na mbeto na ngai, namonaki anjelu moko, ye mosantu, kokita wuta na Lola."},{"book":"Daniele","chapter":"4","verse":"11","text":"Agangaki na mongongo makasi :"},{"book":"Daniele","chapter":"4","verse":"12","text":"Kasi tika ete mobimbi mpe misisa na yango etikala elala na mabele ;"},{"book":"Daniele","chapter":"4","verse":"13","text":"Tika ete motema na ye ya bomoto elongwa"},{"book":"Daniele","chapter":"4","verse":"14","text":"Ba-anjelu nde bazwi mokano wana ; basantu nde bakati yango mpo ete bato ya bomoi bayeba ete Ye-Oyo-Aleki-Likolo azali Nkolo ya mokili ya bato, apesaka bokonzi na yango na moto nyonso oyo Ye alingi mpe azali na makoki ya kotombola kati na yango moto ya suka kati na bato. ›"},{"book":"Daniele","chapter":"4","verse":"15","text":"Yango nde ndoto oyo ngai, mokonzi Nabukodonozori, nalotaki. Sik’oyo yo, Belitsatsari, yebisa ngai ndimbola na yango, pamba te moto moko te kati na bato ya bwanya ya mokili na ngai azalaki na makoki ya kolimbolela ngai yango. Nzokande yo, okokoka mpo ete ozali na molimo ya banzambe ya bule kati na yo. »"},{"book":"Daniele","chapter":"4","verse":"16","text":"Bongo Daniele oyo bazalaki kobenga Belitsatsari atungisamaki makasi na mwa tango, mpe makanisi na ye ekomaki kobangisa ye. Mokonzi alobaki na ye :"},{"book":"Daniele","chapter":"4","verse":"17","text":"Belitsatsari azongisaki :"},{"book":"Daniele","chapter":"4","verse":"18","text":"Nzete oyo omonaki, oyo ezalaki na makasa ya kitoko mpe bambuma ebele, oyo ezalaki kopesa bato nyonso bilei, oyo ezalaki kopesa pio na banyama ya zamba, oyo ezalaki kotikela bandeke ya likolo esika ya kotonga bazala na yango ;"},{"book":"Daniele","chapter":"4","verse":"19","text":"nzete yango ezali yo, mokonzi ! Okomi penza monene mpe makasi kino otuti mapata ; mpe bokonzi na yo ekeyi kino na suka ya mabele."},{"book":"Daniele","chapter":"4","verse":"20","text":"Mokonzi, omonaki anjelu moko, ye mosantu, kokita wuta na Lola mpe koloba : « Kweyisa nzete wana mpe boma yango, kasi tika mobimbi na yango mpe kanga yango minyololo ya bibende mpe ya bronze kati na matiti ya zamba, mpe tika ete misisa na yango etikala na se ya mabele ! Tika ete mamwe epolisa yango mpe ebika lokola banyama ya zamba, kino mibu sambo ekoleka mpo na ye. »"},{"book":"Daniele","chapter":"4","verse":"21","text":"Oh mokonzi, tala ndimbola na yango ; mpe ezali mokano ya Ye-Oyo-Aleki-Likolo, oyo atombokeli nkolo na ngai :"},{"book":"Daniele","chapter":"4","verse":"22","text":"« Bakobengana yo na molongo ya bato mpe okokende kovanda esika moko na banyama ya zamba ; okobanda kolia matiti ya zamba lokola ngombe, mpe mamwe ekopolisa nzoto na yo. Mibu sambo ekoleka mpo na yo kino tango okondima ete Ye-Oyo-Aleki-Likolo azali na bokonzi ya kosala makambo oyo Ye alingi kati na bikolo ya bato mpo na kopesa yango na moto oyo Ye alingi."},{"book":"Daniele","chapter":"4","verse":"23","text":"Etinda ya kotika mobimbi ya nzete mpe misisa na yango elingi koloba ete bokonzi na yo ekozongela yo lisusu tango okondima ete Nzambe ya likolo azali Mokonzi ya bakonzi."},{"book":"Daniele","chapter":"4","verse":"24","text":"Yango wana, oh mokonzi, yamba na esengo toli oyo nakopesa yo : ‹ Tika masumu na yo mpe sala makambo oyo ezali sembo ! Tika motema mabe mpe yokela babola mawa ! Na bongo nde kimia mpe bomengo na yo ekowumela. › »"},{"book":"Daniele","chapter":"4","verse":"25","text":"Makambo wana nyonso ekokokisama mpo na mokonzi Nabukodonozori."},{"book":"Daniele","chapter":"4","verse":"26","text":"Sima na basanza zomi na mibale, wana mokonzi azalaki kotambola na veranda ya ndako ya bokonzi, na Babiloni,"},{"book":"Daniele","chapter":"4","verse":"27","text":"amilobelaki : « Boni ! Oyo ezali te Babiloni monene oyo natongaki lokola ndako ya mokonzi, na makasi na ngai, na nguya na ngai mpe mpo na lokumu ya bokonzi na ngai ? »"},{"book":"Daniele","chapter":"4","verse":"28","text":"Wana azalaki nanu komilobela, mongongo moko ewutaki na likolo, elobaki :"},{"book":"Daniele","chapter":"4","verse":"29","text":"Bakobengana yo na molongo ya bato mpe okokende kovanda esika moko na banyama ya zamba ; okokoma kolia matiti lokola ngombe. Mibu sambo ekoleka mpo na yo kino tango okondima ete Ye-Oyo-Aleki-Likolo azali na bokonzi ya kosala oyo Ye alingi, na bikolo ya bato mpo na kopesa yango na moto oyo Ye alingi. »"},{"book":"Daniele","chapter":"4","verse":"30","text":"Mbala moko, makambo nyonso oyo elobamaki na tina na Nabukodonozori ekokisamaki. Babenganaki ye na molongo ya bato mpe akomaki kolia matiti lokola ngombe ; mamwe ekomaki kopolisa nzoto na ye kino suki na ye ekomaki milayi lokola masala ya mpongo ya mobange, mpe manzaka na ye lokola manzaka ya ndeke."},{"book":"Daniele","chapter":"4","verse":"31","text":"Na suka ya tango oyo esakolamaki, ngai Nabukodonozori, natombolaki miso na ngai na likolo, mpe mayele na ngai ezongelaki ngai. Nasanzolaki Ye-Oyo-Aleki-Likolo, napesaki lokumu mpe nkembo epai na Ye oyo azali na bomoi tango nyonso :"},{"book":"Daniele","chapter":"4","verse":"32","text":"Bato nyonso ya mokili bazali pamba na miso na Ye ;"},{"book":"Daniele","chapter":"4","verse":"33","text":"Kaka tango mayele na ngai ezongelaki ngai, lokumu mpe nkembo na ngai ezongelaki ngai mpo na nkembo ya bokonzi na ngai ; bapesi toli na ngai mpe bato na ngai ya lokumu bakomaki koluka ngai mpe bazongiselaki ngai kiti na ngai ya bokonzi. Nakomaki lisusu na lokumu makasi koleka oyo nazalaki na yango liboso."},{"book":"Daniele","chapter":"4","verse":"34","text":"Sik’oyo ngai Nabukodonozori, nakumisi, nanetoli mpe nasanzoli Mokonzi ya Lola, oyo misala na Ye nyonso ezali sembo, banzela na Ye ezali alima, mpe azali na makoki ya kosambwisa bato oyo bamitombolaka na lolendo."}]}