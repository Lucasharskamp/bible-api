{"data":[{"book":"Lewwota","chapter":"18","verse":"1","text":"Waaqayyo Museedhaan akkana jedhe;"},{"book":"Lewwota","chapter":"18","verse":"2","text":"“Akkana jedhii Israaʼelootatti himi; ‘Ani Waaqayyo Waaqa keessan."},{"book":"Lewwota","chapter":"18","verse":"3","text":"Isin waan isaan biyya Gibxi, biyya isin keessa jiraachaa turtan sana keessatti hojjetan hin hojjetinaa; waan biyya Kanaʼaan, biyya ani itti isin galchuuf jiru keessatti hojjetamus hin hojjetinaa. Seera isaanii duukaa hin buʼinaa."},{"book":"Lewwota","chapter":"18","verse":"4","text":"Isin seera kootiif ajajamaa; ajaja koos sirriitti eegaa; ani Waaqayyo Waaqa keessanii dha."},{"book":"Lewwota","chapter":"18","verse":"5","text":"Ajaja koo fi seera koo eegaa; namni isaaniif ajajamu isaaniin jiraataatii; ani Waaqayyo."},{"book":"Lewwota","chapter":"18","verse":"6","text":"“ ‘Namni kam iyyuu fira dhiigaa kam iyyuu wajjin wal bira gaʼuuf itti hin dhiʼaatin; ani Waaqayyo."},{"book":"Lewwota","chapter":"18","verse":"7","text":"“ ‘Haadha kee wajjin wal bira gaʼuudhaan abbaa kee hin salphisin; isheen haadha kee ti; ishee wajjin wal bira hin gaʼin."},{"book":"Lewwota","chapter":"18","verse":"8","text":"“ ‘Niitii abbaa keetii wajjin wal bira hin gaʼin; wanni kun abbaa kee salphisa."},{"book":"Lewwota","chapter":"18","verse":"9","text":"“ ‘Isheen manuma keettis taʼu yookaan alatti dhalattu illee obboleettii kee, intala abbaa keetii yookaan haadha keetii wajjin wal bira hin gaʼin."},{"book":"Lewwota","chapter":"18","verse":"10","text":"“ ‘Intala ilma keetii yookaan intala intala keetii wajjin wal bira hin gaʼin; wanni kun si salphisa."},{"book":"Lewwota","chapter":"18","verse":"11","text":"“ ‘Intala niitii abbaa keetii kan abbaa keetiif dhalatte wajjin wal bira hin gaʼin; isheen obboleettii kee ti."},{"book":"Lewwota","chapter":"18","verse":"12","text":"“ ‘Obboleettii abbaa keetii wajjin wal bira hin gaʼin; isheen abbaa keetiif fira dhiigaa ti."},{"book":"Lewwota","chapter":"18","verse":"13","text":"“ ‘Obboleettii haadha keetii wajjin wal bira hin gaʼin; isheen haadha keetiif fira dhiigaa ti."},{"book":"Lewwota","chapter":"18","verse":"14","text":"“ ‘Wal bira gaʼuuf jettee niitii obboleessa abbaa keetiitti dhiʼaattee isa hin salphisin; isheen niitii obboleessa abbaa keetii ti."},{"book":"Lewwota","chapter":"18","verse":"15","text":"“ ‘Niitii ilma keetii wajjin wal bira hin gaʼin. Isheen niitii ilma keetii ti; ishee wajjin wal bira hin gaʼin."},{"book":"Lewwota","chapter":"18","verse":"16","text":"“ ‘Niitii obboleessa keetii wajjin wal bira hin gaʼin; wanni sun obboleessa kee salphisa."},{"book":"Lewwota","chapter":"18","verse":"17","text":"“ ‘Dubartii tokkoo fi intala ishee wajjin wal bira hin gaʼin. Intala ilma dubartii sanaa yookaan intala intala ishee wajjin wal bira hin gaʼin; isaan isheedhaaf fira dhiigaa ti; wanni kun jalʼina."},{"book":"Lewwota","chapter":"18","verse":"18","text":"“ ‘Utuu niitiin kee lubbuudhaan jirtuu obboleettii ishee masaanuu ishee gootee hin fuudhin; ishee wajjinis wal bira hin gaʼin."},{"book":"Lewwota","chapter":"18","verse":"19","text":"“ ‘Yeroo dubartiin tokko xuraaʼummaa xurii jiʼaa of irraa qabdutti, bira gaʼuudhaaf jettee isheetti hin dhiʼaatin."},{"book":"Lewwota","chapter":"18","verse":"20","text":"“ ‘Niitii namaa wajjin wal bira geessee isheedhaan of hin xureessin."},{"book":"Lewwota","chapter":"18","verse":"21","text":"“ ‘Ijoollee kee keessaa tokko illee akka Moolekiif aarsaa taʼaniif hin kennin; ati maqaa Waaqa keetii hin xureessin. Ani Waaqayyo."},{"book":"Lewwota","chapter":"18","verse":"22","text":"“ ‘Akka namni dubartii wajjin ciisu ati dhiira wajjin hin ciisin; wanni kun hojii jibbisiisaa dha."},{"book":"Lewwota","chapter":"18","verse":"23","text":"“ ‘Horii kam iyyuu wajjin wal bira geessee of hin xureessin; dubartiin horii wajjin wal bira gaʼuuf ofii ishee itti hin kennin; kun waan karaa irraa goree dha."},{"book":"Lewwota","chapter":"18","verse":"24","text":"“ ‘Sababii namoonni ani ariʼee isin duraa baasuuf jiru kunneen haala kanaan xuraaʼaniif isin karaa kanneen keessaa kamiin iyyuu of hin xureessinaa."},{"book":"Lewwota","chapter":"18","verse":"25","text":"Lafti iyyuu xuroofteerti; kanaafuu ani sababii cubbuu isheetiifan ishee adabe; laftis jiraattota ishee ni tufti."},{"book":"Lewwota","chapter":"18","verse":"26","text":"Isin garuu ajaja koo fi seera koo eegaa. Dhalataan biyyaatii fi alagoonni isin gidduu jiraatanis waan jibbisiisaa kana keessaa kam iyyuu hin hojjetin."},{"book":"Lewwota","chapter":"18","verse":"27","text":"Namoonni isiniin dura biyya sana keessa jiraatanis waan kana hunda hojjetanii akkasiin biyyattiin xuroofte."},{"book":"Lewwota","chapter":"18","verse":"28","text":"Isinis lafa kana yoo xureessitan, lafti akkuma saboota isin dura turan tufte sana isiniin illee ni tufti."},{"book":"Lewwota","chapter":"18","verse":"29","text":"“ ‘Namni wantoota jibbisiisoo kanneen keessaa tokko illee hojjetu kam iyyuu saba isaa keessaa haa balleeffamu."},{"book":"Lewwota","chapter":"18","verse":"30","text":"Ajaja koo eegaa; barteewwan jibbisiisoo isin dura hojjetamaa turan sana keessaa tokko illee duukaa buutanii ittiin of hin xureessinaa; ani Waaqayyo Waaqa keessan.’ ”"}]}