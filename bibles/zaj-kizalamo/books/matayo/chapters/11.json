{"data":[{"book":"MATAYO","chapter":"11","verse":"1","text":"Yesu viyamambukize kuwagwelela malagizo wanahina zake longo dimwe na wabili, kahalawa haja, kachola kufundiza na kuwapetela wanhu mmiwambo ya isi ya Galilaya."},{"book":"MATAYO","chapter":"11","verse":"2","text":"Yohana M'batiza viyakalile mkifungo, kazihulika sang'hano za Kilisto, avo kawalagiza wanahina zake wachole kumwake,"},{"book":"MATAYO","chapter":"11","verse":"3","text":"wakamuuze, “Gweye iyo ija yokwiza, ama tumulolele iyagwe?”"},{"book":"MATAYO","chapter":"11","verse":"4","text":"Yesu kawedika, “Gendeni mkamulongele Yohana mbuli zimuhulika na kuzona,"},{"book":"MATAYO","chapter":"11","verse":"5","text":"vimbugumbugu wolola, mbetembete wotembela, wene dikulu wohonywa, vinziwi wohulika, wadanganhike wozuka, na wakumbulu wopeteligwa Usenga Unogile."},{"book":"MATAYO","chapter":"11","verse":"6","text":"Kamota munhu ija nie nilekile kuwa king'hwaso kumwake!”"},{"book":"MATAYO","chapter":"11","verse":"7","text":"Wanahina wa Yohana viwacholile, Yesu kasonga kudilongela didale da wanhu mbuli ya Yohana, yolonga, “Mchola kulola choni mkiwala? Ludete vulutigiswa na beho?"},{"book":"MATAYO","chapter":"11","verse":"8","text":"Mchola kulola choni? Mchola kumulola munhu yavalile vivalo vinogile? Wanhu wovala vivalo vinogile wokala mming'anda ya kindewa!"},{"book":"MATAYO","chapter":"11","verse":"9","text":"Mchola kulola choni? Muhokozi? Ona, nowalongela, yummuwene kana ukulu kubanza muhokozi."},{"book":"MATAYO","chapter":"11","verse":"10","text":"Yohana iyo munhu Nyandiko Zing'alile zimulonga, ‘Nomulagiza msenga wangu yakulongole, yondayaitande nzila yako.’"},{"book":"MATAYO","chapter":"11","verse":"11","text":"Nowalongela ikweli, mmwanza wa wanhu wose waleligwe na watwanzi, haduhu yali mkulu kubanza Yohana M'batiza. Ila munhu yali mdodo kubanza wose muna Undewa wa Kuulanga iyo mkulu kubanza heyo."},{"book":"MATAYO","chapter":"11","verse":"12","text":"Songela kipigiti cha Yohana M'batiza mbaka sambi, Undewa wa Kuulanga wokwingilwa na mhiko, na wanhu wali na mhiko wogeza kuusamha."},{"book":"MATAYO","chapter":"11","verse":"13","text":"Kwavija wahokozi wose wahokola na Malagizo ga Musa gahokola mbaka kipigiti cha Yohana."},{"book":"MATAYO","chapter":"11","verse":"14","text":"Na kamba motogola, Yohana iyo yalongigwe na wahokozi kamba iyo Eliya yondayeze."},{"book":"MATAYO","chapter":"11","verse":"15","text":"Yali na magwiti na yahulike."},{"book":"MATAYO","chapter":"11","verse":"16","text":"“Vino niwalinganyize na choni wanhu wa mazua gano? Walinga na wana wakalile hadibugano da soko na kuwakema wayagwe,"},{"book":"MATAYO","chapter":"11","verse":"17","text":"‘Tuwatoela ngoma ya lusona lwa zengele, ila mweye ham'vinile! Twimba vawembaga hauzisi, ila mweye hamulilile!’"},{"book":"MATAYO","chapter":"11","verse":"18","text":"Kwavija Yohana viyezile halulukile kuja na kung'wa na hewo walonga, ‘Kana kinyamkela!’"},{"book":"MATAYO","chapter":"11","verse":"19","text":"Mwana wa Munhu keza yoja na kung'wa, na hewo wolonga, ‘Munhu ino mmelo na mng'waji, mbwiga wa wawila kodi na wene vilozo wayagwe!’ Ila munhu kokoneka kana nzewele sama ya sang'hano zake.”"},{"book":"MATAYO","chapter":"11","verse":"20","text":"Abaho, Yesu kasonga kuwakomhokela wanhu wa miwambo ija mgati yake iyatendile mizonza yake bwando kwavija wanhu zao hawalondile kuleka vilozo vao."},{"book":"MATAYO","chapter":"11","verse":"21","text":"“Kojona Kolazini! Kojona Betisaida! Ihawa mizonza itendeke kumwenu kamba ihatendeke Tilo na Sidoni, wanhu zao wahalekile vilozo vao umwaka mkuvala magunia na kukiibakaza mitozi!"},{"book":"MATAYO","chapter":"11","verse":"22","text":"Ila nowalongela, yodahika Tilo na Sidoni koneligwa bazi mdizua da nhaguso kubanza mweye!"},{"book":"MATAYO","chapter":"11","verse":"23","text":"Na gweye Kapenaumu! Kokiinula mwenyego mbaka kuulanga? Kohumuluswa mbaka kuzimu! Ihawa mizonza itendeke kumwako kamba ihatendeke Sodoma, kiwambo hicho kihakalile baho mbaka lelo!11:23 Mbaka lelo nhegulo yake mbaka kipigiti Matayo viyandike kitabu kino."},{"book":"MATAYO","chapter":"11","verse":"24","text":"Ila nowalongela, yodahika Sodoma koneligwa bazi mdizua da nhaguso kubanza mweye!”"},{"book":"MATAYO","chapter":"11","verse":"25","text":"Kipigiti kija Yesu kalonga, “Nokugwaa hewela, Tata, Mndewa wa kuulanga na isi, kwavija kuwafisa mbuli zino wanhu wali na nzewele na wasomile, ila kuwagubulila wana wadodo."},{"book":"MATAYO","chapter":"11","verse":"26","text":"Ona, Tata, kwavija vino vivo vuulondile vitendeke."},{"book":"MATAYO","chapter":"11","verse":"27","text":"“Vinhu vose nigweleligwa na Tataangu. Haduhu munhu yomtanga Mwana ila Tata, na haduhu munhu yomtanga Tata ila Mwana na munhu yoyose Mwana yolonda kumgubulila."},{"book":"MATAYO","chapter":"11","verse":"28","text":"“Izoni kumwangu mweye mose mdonhile na mpapa mibahasha mikulu, na nie nowagwelela mhumulo."},{"book":"MATAYO","chapter":"11","verse":"29","text":"Ifungeni nila yangu, na mwiifunze kumwangu, kwavija nie nihola mmoyo na nikiihumulusa, na mweye mopata mhumulo mmioyo yenu.Nila Msingo za Ng'ombe Wabili"},{"book":"MATAYO","chapter":"11","verse":"30","text":"Kwavija nila yangu hailumiza na bahasha yangu ibuha.”"}]}