{"data":[{"book":"Numeri","chapter":"18","verse":"1","text":"Jahweh sprak tot Aäron: Gij, uw zonen en het huis van uw vader zult de verantwoording voor het heiligdom dragen; gij en uw zonen zult de verantwoording voor uw priesterschap dragen."},{"book":"Numeri","chapter":"18","verse":"2","text":"Maar ook uw broeders, de stam van Levi, de stam van uw vader, moet ge met u doen naderen tot de verbondstent, om zich bij u aan te sluiten, en u en uw zonen te dienen."},{"book":"Numeri","chapter":"18","verse":"3","text":"Zij moeten verrichten wat voor uw ambt en de hele dienst van de Tent nodig is; maar zij mogen de heilige zaken en het altaar niet aanraken; anders sterven zij en ook gijzelf."},{"book":"Numeri","chapter":"18","verse":"4","text":"Zij mogen zich dus bij u aansluiten om de dienst bij de openbaringstent uit te oefenen, bij alles wat er voor de Tent valt te doen; maar geen onbevoegde mag u naderen."},{"book":"Numeri","chapter":"18","verse":"5","text":"Gij moet de dienst van het heiligdom en de dienst van het altaar uitoefenen, opdat de Toorn niet opnieuw tegen de Israëlieten losbarst."},{"book":"Numeri","chapter":"18","verse":"6","text":"Zie, Ik heb uw broeders, de levieten, onder de Israëlieten uitgekozen, als een geschenk voor u; zij zijn ter beschikking van Jahweh gesteld, om de dienst bij de openbaringstent te verrichten."},{"book":"Numeri","chapter":"18","verse":"7","text":"Maar gij met uw zonen zult het priesterschap uitoefenen, bij alles wat aan het altaar en achter het voorhangsel moet worden verricht; als een geschenk geef Ik u het priesterschap; die onbevoegd durft naderen, moet worden gedood."},{"book":"Numeri","chapter":"18","verse":"8","text":"Jahweh sprak tot Aäron: Zie, wat van mijn offers overblijft, sta Ik u af; Ik geef het u en uw zonen als uw aandeel van alle gewijde gaven der Israëlieten, als een eeuwig recht."},{"book":"Numeri","chapter":"18","verse":"9","text":"Van de hoogheilige offers, voor zover ze niet worden verbrand, zullen al hun gaven aan spijs-, zonde- en schuldoffers, die zij Mij brengen, voor u zijn; dit hoogheilige zal voor u en uw zonen zijn."},{"book":"Numeri","chapter":"18","verse":"10","text":"Op een hoogheilige plaats moet gij het eten; alle mannelijke personen mogen ervan eten. Gij moet het als iets heiligs beschouwen."},{"book":"Numeri","chapter":"18","verse":"11","text":"Van de geschenken, die men brengt, is het volgende voor u bestemd: Alle strekoffers der Israëlieten geef Ik u en uw zonen en dochters als een eeuwig recht; iedereen van uw gezin, die rein is, mag ervan eten."},{"book":"Numeri","chapter":"18","verse":"12","text":"Ook al het beste van de olie, van de most en het koren, die zij als eerstelingen aan Jahweh brengen, geef Ik u."},{"book":"Numeri","chapter":"18","verse":"13","text":"Ook de eerste vruchten, die zij Jahweh brengen, van alles, wat op hun akkers groeit, zijn voor u; iedereen van uw gezin, die rein is, mag ze eten."},{"book":"Numeri","chapter":"18","verse":"14","text":"Ook al wat in Israël met de ban is geslagen, is voor u."},{"book":"Numeri","chapter":"18","verse":"15","text":"Eveneens al wat de moederschoot opent van mens en dier, dat men Jahweh moet offeren, is voor u. Maar het eerstgeborene van de mensen moet ge laten vrijkopen, evenals het eerstgeborene van de onreine dieren."},{"book":"Numeri","chapter":"18","verse":"16","text":"Ge moet een kind laten loskopen, als het een maand oud is, en zijn losgeld zal de vastgestelde prijs bedragen, vijf sikkels volgens het heilig gewicht, dus twintig gera."},{"book":"Numeri","chapter":"18","verse":"17","text":"Maar het eerstgeborene van runderen, schapen en geiten, moogt gij niet laten vrijkopen, want zij zijn heilig; hun bloed moet ge tegen het altaar sprenkelen, en hun vet in rook doen opgaan als een heerlijk geurend vuuroffer voor Jahweh."},{"book":"Numeri","chapter":"18","verse":"18","text":"Hun vlees is voor u, evenals de borst van het strekoffer en de rechterschenkel."},{"book":"Numeri","chapter":"18","verse":"19","text":"Al deze heilige gaven, die de Israëlieten aan Jahweh schenken, geef Ik u en uw zonen en dochters als een eeuwig recht; het is voor u en uw geslacht een eeuwig verbond door zout bekrachtigd voor het aanschijn van Jahweh."},{"book":"Numeri","chapter":"18","verse":"20","text":"Maar tot Aäron zei Jahweh: Gij zult in hun land geen erfbezit ontvangen, en geen aandeel onder hen krijgen. Ik ben uw aandeel en erfbezit te midden van Israëls kinderen."},{"book":"Numeri","chapter":"18","verse":"21","text":"Aan de levieten geef Ik alle tienden in Israël tot erfdeel als vergoeding voor hun dienst, die zij bij de openbaringstent verrichten."},{"book":"Numeri","chapter":"18","verse":"22","text":"De Israëlieten mogen dus niet langer tot de openbaringstent naderen; zij zouden daardoor een dodelijke schuld op zich laden."},{"book":"Numeri","chapter":"18","verse":"23","text":"Maar de levieten zullen de dienst bij de openbaringstent verrichten, en daarvoor verantwoordelijk zijn; dit is een eeuwige wet van geslacht tot geslacht. Zij zullen onder de Israëlieten geen erfdeel ontvangen;"},{"book":"Numeri","chapter":"18","verse":"24","text":"want de tienden der Israëlieten, die zij als cijns aan Jahweh moeten opbrengen, geef Ik aan de levieten tot erfdeel. Daarom heb Ik aangaande hen bepaald: Zij zullen geen erfdeel verkrijgen onder Israëls kinderen."},{"book":"Numeri","chapter":"18","verse":"25","text":"Jahweh sprak tot Moses:"},{"book":"Numeri","chapter":"18","verse":"26","text":"Beveel de levieten, en zeg hun: Wanneer gij van de Israëlieten de tienden ontvangt, die Ik u als uw erfdeel heb gegeven, dan moet gij daarvan een cijns aan Jahweh afdragen, de tienden namelijk van die tienden;"},{"book":"Numeri","chapter":"18","verse":"27","text":"dit zal worden beschouwd als uw cijns van het koren op de dorsvloer, en van de wijn uit de perskuip."},{"book":"Numeri","chapter":"18","verse":"28","text":"Dus ook gij moet uw cijns aan Jahweh afdragen, en wel van al uw tienden, die gij van de Israëlieten ontvangt; deze cijns aan Jahweh moet gij aan den priester Aäron afstaan."},{"book":"Numeri","chapter":"18","verse":"29","text":"Van al wat gij ontvangt moet gij de volle cijns aan Jahweh brengen, en de heilige gaven moeten het beste deel daarvan zijn."},{"book":"Numeri","chapter":"18","verse":"30","text":"Ge moet hun dus zeggen: Slechts wanneer gij het beste deel daarvan afdraagt, zal dit de levieten worden aangerekend als de opbrengst van dorsvloer en perskuip."},{"book":"Numeri","chapter":"18","verse":"31","text":"De rest moogt ge met uw gezinnen op alle plaatsen eten; want het is het loon voor uw dienst bij de openbaringstent."},{"book":"Numeri","chapter":"18","verse":"32","text":"Wanneer gij maar het beste deel afdraagt, zult ge geen schuld op u laden, de heilige gaven der Israëlieten niet ontwijden, en niet sterven."}]}