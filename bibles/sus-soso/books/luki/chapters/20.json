{"data":[{"book":"Luki","chapter":"20","verse":"1","text":"Lɔxɔ nde, Isa to nu mixie kawandife hɔrɔmɔbanxi kui, a nu Ala xa xibaaru fanyi masenfe e bɛ, sɛrɛxɛdubɛ kuntigie, sɛriyɛ karamɔxɔe, nun Yuwifie xa forie naxa fa a yire,"},{"book":"Luki","chapter":"20","verse":"2","text":"e a maxɔrin, «A fala muxu bɛ, i yi fee rabama nde xa yaamari ma? Nde yi sɛnbɛ fixi i ma?»"},{"book":"Luki","chapter":"20","verse":"3","text":"A naxa e yaabi, «N fan xa wo maxɔrin fe keren ma. Wo a fala n bɛ,"},{"book":"Luki","chapter":"20","verse":"4","text":"Yaya to nu mixie xunxama ye xɔɔra, Ala nan a xɛɛxi ba, ka adama?»"},{"book":"Luki","chapter":"20","verse":"5","text":"E fan naxa so wɔyɛnfe e bore tagi, «Xa won na a yaabi, ‹Ala,› a a falama nɛ won bɛ, ‹Munfe ra wo mu fa la a ra?›"},{"book":"Luki","chapter":"20","verse":"6","text":"Kɔnɔ xa won na a yaabi, ‹Adama,› ɲama birin won magɔnɔma nɛ e xa won faxa, barima e laxi a ra a namiɲɔnmɛ nan nu Yaya ra.»"},{"book":"Luki","chapter":"20","verse":"7","text":"Na kui, e naxa a yaabi a e mu a kolon naxan yo Yaya xɛɛxi."},{"book":"Luki","chapter":"20","verse":"8","text":"Isa naxa a masen e bɛ, «N fan mu a falama wo bɛ n yi fee rabama naxan ma yaamari ma.»"},{"book":"Luki","chapter":"20","verse":"9","text":"Na xanbi, Isa naxa so yi taali wɔyɛnyi masenfe ɲama bɛ. «Xɛmɛ nde naxa wɛni bilie si. A naxa na hɛri bɔxi rawalie ma, a fa biyaasi xɔnkuye ramini."},{"book":"Luki","chapter":"20","verse":"10","text":"Wɛni bogi ba tɛmui to a li, bɔxi kanyi naxa konyi nde xɛɛ bɔxi rawalie xɔn ma, e xa wɛni bogi nde so a yi ra. Kɔnɔ bɔxi rawalie naxa na konyi bɔnbɔ, e a ragbilen a bɛlɛxɛ igeli ra."},{"book":"Luki","chapter":"20","verse":"11","text":"Bɔxi kanyi man naxa konyi gbɛtɛ xɛɛ. E naxa na fan bɔnbɔ, e a konbi a mayaagixi ra, e a ragbilen a bɛlɛxɛ igeli ra."},{"book":"Luki","chapter":"20","verse":"12","text":"Bɔxi kanyi naxa a saxan nde man xɛɛ. E naxa na fan maxɔnɔ, e a keri.»"},{"book":"Luki","chapter":"20","verse":"13","text":"«Na kui, bɔxi kanyi naxa a fala, ‹N munse rabama fa? N xa n ma di maxanuxi nan xɛɛ. Tɛmunde, e fama na tan binyade.›"},{"book":"Luki","chapter":"20","verse":"14","text":"Kɔnɔ bɔxi rawalie to a to, e naxa a fala e bore bɛ, ‹Yi nan na kɛ tongoma ra. Won na a faxa alako kɛ xa findi won gbe ra.›"},{"book":"Luki","chapter":"20","verse":"15","text":"Bɔxi rawalie naxa a ramini bɔxi ra, e sa a faxa.»"},{"book":"Luki","chapter":"20","verse":"16","text":"A sigama nɛ naa, a na bɔxi rawalie faxa, a a xa bɔxi so mixi gbɛtɛe yi.» Ɲama to na masenyi mɛ, e naxa a fala, «Astɔfulahi!»"},{"book":"Luki","chapter":"20","verse":"17","text":"Kɔnɔ Isa naxa a ya ti e ra, a e maxɔrin, «Yi naxan sɛbɛxi Kitaabui kui, a fa fasarima di?"},{"book":"Luki","chapter":"20","verse":"18","text":"«Naxan birama na gɛmɛ ma, a igirama nɛ. Na gɛmɛ birama naxan ma, na fan butuxunma nɛ.»"},{"book":"Luki","chapter":"20","verse":"19","text":"Sɛriyɛ karamɔxɔe nun sɛrɛxɛdubɛ kuntigie naxa a kolon a Isa yi taali wɔyɛnyi masenxi e tan nan bɛ. E naxa kata e xa a suxu keren na, kɔnɔ e gaaxu ɲama nan ya ra."},{"book":"Luki","chapter":"20","verse":"20","text":"E nu wama nɛ e xa a sa gomina bɛlɛxɛ, a xa lu a tan nan xa nɔɛ bun ma. Na kui, e naxa Isa rabɛn, e mixi ndee xɛɛ a yire e xa e yɛtɛ findi tinxintɔɛe ra, e xa sa Isa masɔtɔ a xa wɔyɛnyi kui."},{"book":"Luki","chapter":"20","verse":"21","text":"Na kui, e naxa Isa maxɔrin yi masenyi ma, «Karamɔxɔ, muxu a kolon i xa masenyi tinxin. I mu mixi e rafisama e bore bɛ, i Ala xa kira masenma a nɔndi ki ma."},{"book":"Luki","chapter":"20","verse":"22","text":"A lanma ka a mu lanma muxu xa duuti fi Rɔma mangɛ ma?»"},{"book":"Luki","chapter":"20","verse":"23","text":"Kɔnɔ Isa to nu e xa kɔɔta kolon, a naxa e yaabi,"},{"book":"Luki","chapter":"20","verse":"24","text":"«Wo gbeti kɔbiri kole masen n bɛ. Nde xili nun misaali na a ma?» E naxa a yaabi, «Rɔma Mangɛ.»"},{"book":"Luki","chapter":"20","verse":"25","text":"A naxa a masen e bɛ, «Wo mangɛ gbe ragbilen mangɛ ma, wo Ala fan gbe ragbilen Ala ma.»"},{"book":"Luki","chapter":"20","verse":"26","text":"Nee fan mu nɔ a masɔtɔde a xa wɔyɛnyi kui, ɲama birin ya xɔri. Fo e to kaaba a xa yaabi ma, e sabari."},{"book":"Luki","chapter":"20","verse":"27","text":"Sadusenie, naxee a falama a faxamixie mu kelima faxɛ ma, e naxa fa yi maxɔrinyi ra Isa xɔn ma,"},{"book":"Luki","chapter":"20","verse":"28","text":"«Karamɔxɔ, Annabi Munsa yi nan sɛbɛxi muxu bɛ Kitaabui kui, ‹Xa xɛmɛ nde taara faxa, a naxa a xa ginɛ lu a mu di yo bari, a na xunya nan na ginɛ dɔxɔma, alako a xa bɔnsɔɛ fi a taara ma.›"},{"book":"Luki","chapter":"20","verse":"29","text":"Na kui, xɛmɛ nde naxa di xɛmɛ solofere sɔtɔ. A xa di singe naxa ginɛ dɔxɔ, a faxa, a mu bɔnsɔɛ yo lu."},{"book":"Luki","chapter":"20","verse":"30","text":"A xanbiratoe naxa na kaaɲɛ ginɛ tongo, kɔnɔ a fan naxa faxa."},{"book":"Luki","chapter":"20","verse":"31","text":"Na nan man naba na fan xanbiratoe ra, a nun na di solofere birin na. E birin naxa faxa, e sese mu bɔnsɔɛ lu."},{"book":"Luki","chapter":"20","verse":"32","text":"A dɔnxɔɛ ra, ginɛ fan naxa faxa."},{"book":"Luki","chapter":"20","verse":"33","text":"Na kui, marakeli lɔxɔɛ, na ginɛ to dɔxɔxi yi mixi solofere birin xɔn ma, a sa findima nde gbe ra?»"},{"book":"Luki","chapter":"20","verse":"34","text":"Isa naxa a masen e bɛ, «Yi duniɲɛigiri kui, xɛmɛ ginɛ dɔxɔma, ginɛ fan dɔxɔma xɛmɛ xɔn."},{"book":"Luki","chapter":"20","verse":"35","text":"Kɔnɔ mixi naxee binyɛ sɔtɔma e xa keli faxɛ ma, e xa sa so waxati kui naxan sa fama, e tan xɛmɛe mu ginɛe dɔxɔma, ginɛe fan mu dɔxɔma xɛmɛe xɔn."},{"book":"Luki","chapter":"20","verse":"36","text":"E mu faxama sɔnɔn, barima e luma nɛ alɔ malekɛe. E to bara keli faxɛ ma, e findima Ala xa die nan na.»"},{"book":"Luki","chapter":"20","verse":"37","text":"«Kɔnɔ a falafe tan, a faxamixie kelima faxɛ ma, Annabi Munsa yati na masen nɛ Kitaabui kui wuri bili xa fe falaxi dɛnnaxɛ, a to Marigi xili fala, ‹N tan nan na Marigi Alatala ra, Iburahima, Isiyaga, nun Yaxuba naxan batuma.›"},{"book":"Luki","chapter":"20","verse":"38","text":"Faxamixie xa mu Ala batuma, fo a mixi ɲiɲɛ. Mixi yo findi Ala batui ra, na kanyi ɲiɲɛ nan a ra.»"},{"book":"Luki","chapter":"20","verse":"39","text":"Sɛriyɛ karamɔxɔ ndee naxa a fala a bɛ, «Karamɔxɔ, i xa masenyi fan,»"},{"book":"Luki","chapter":"20","verse":"40","text":"barima Sadusenie mu suusa maxɔrinyi yo tide a ma sɔnɔn."},{"book":"Luki","chapter":"20","verse":"41","text":"Isa naxa e maxɔrin, «Munfe ra e a falama a Ala xa Mixi Sugandixi findixi Dawuda xa di nan na?"},{"book":"Luki","chapter":"20","verse":"42","text":"Dawuda yɛtɛ a masen nɛ Yabura Kitaabui kui,"},{"book":"Luki","chapter":"20","verse":"43","text":"han beemanun n xa i yaxuie findi i sanyi kilɔnse ra.”›»"},{"book":"Luki","chapter":"20","verse":"44","text":"«Xa Dawuda a xili ‹N Marigi›, Dawuda fa nɔma findide a baba ra di?»"},{"book":"Luki","chapter":"20","verse":"45","text":"Ɲama birin to nu e tuli tixi a ra, Isa naxa a masen a fɔxirabirɛe bɛ,"},{"book":"Luki","chapter":"20","verse":"46","text":"«Wo wo yɛtɛ ratanga sɛriyɛ karamɔxɔe ma. A rafan e ma e xa e maɲɛrɛ guba xungbe ragoroxi e ma, mixi xa nu e xɛɛbu taa kui binyɛ xɛɛbui ra. E wama dɔxɔfe salide safɛ singee, e man xa binyɛ sɔtɔ xulunyi."},{"book":"Luki","chapter":"20","verse":"47","text":"E kaaɲɛ ginɛe harige bama e yi. E salima a xɔnnakuye ra, alako mixie xa e to. Gbaloe naxan nagataxi e tan bɛ, a gbo ki fanyi.»"}]}