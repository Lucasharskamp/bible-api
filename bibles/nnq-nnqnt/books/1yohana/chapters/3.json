{"data":[{"book":"1 Yohana","chapter":"3","verse":"1","text":"Nnolange oti Awawa apabutupaile muno mpaka tukemigwa ingota ya Nnoongo! Na kweli nga aputubile. Nga magambu bandu badunia butumanyije, magambu bummanyije Nnoongo."},{"book":"1 Yohana","chapter":"3","verse":"2","text":"Makalongo bango manampala, ngoe twenga nga takinangota ba Nnoongo, nambu tango yanamanyikanaje kipola pipakube. Nambu tumanyi kutenda Kilisto papakubuja kabele, tuba andi jwenio gambu tupakummona pabile."},{"book":"1 Yohana","chapter":"3","verse":"3","text":"Kuyenie, kila mundu ojwakweti lihyobalelo lende ku Kilisto, kukijeguya mwene andi Kilisto pabi chwapi muno."},{"book":"1 Yohana","chapter":"3","verse":"4","text":"Kila mundu jwatenda malemwa ajikana chalia ja Nnoongo, gambu kutenda mabaja ngu kujikana chalia."},{"book":"1 Yohana","chapter":"3","verse":"5","text":"Mmanyi kutenda Yesu Kilisto aikila kugaboya mabaja gito, na nkati jakwe gabije mabaja."},{"book":"1 Yohana","chapter":"3","verse":"6","text":"Kuyenie, kila mundu ojwatama kukulondana na Kilisto kutendaje mabaja, nambu kila mundu ojwatenda mabaja tango anumanyaje Kilisto wala kummona."},{"book":"1 Yohana","chapter":"3","verse":"7","text":"Kuyenie makina ngota bango makajeketeje mundu ankoloyange. Mundu ojwatenda itendwa eipaligwa na Nnoongo jwenio anhwalali Nnoongo andi Kilisto apuanhwalali Nnoongo."},{"book":"1 Yohana","chapter":"3","verse":"8","text":"Nambu mundu jwatenda mabaja jwenio jwa Mmaja, gambu Mmaja atei mabaja kutumbwa kalakala. Nambu Mwana jwa Nnoongo ngaika padunia kualabia liengo lya Mmaja."},{"book":"1 Yohana","chapter":"3","verse":"9","text":"Kila mundu ojwabi mwana jwa Nnoongo kujendekeje kutenda mabaja, gambu bwomi nhyono kuboka ku Nnoongo utama nkati jakwe, kabe kutendaje mabaja gambu Nnoongo nga Awamundu."},{"book":"1 Yohana","chapter":"3","verse":"10","text":"Chenje nga chekilaya ingota ya Nnoongo yako ni ingota ya Mmaja yako, mundu jwajoa jwangatenda ilebe yukunhwalali Nnoongo, andaje jwangampala nnongomundu, jwenio nga mwana jwa Mmaja."},{"book":"1 Yohana","chapter":"3","verse":"11","text":"Nhwalo gumujoa kuboke pukutumbula nga gongo, tupaligwa kupalana!"},{"book":"1 Yohana","chapter":"3","verse":"12","text":"Takabeje andi Kaini kukulongoleigwa na Mmaja, ngankoma nnunamundu. Na, kwanike ankomite? Gambu itendwa yakwe ikiba ibaja, nambu itendwa ya nnunamundu nginhwalali Nnoongo!"},{"book":"1 Yohana","chapter":"3","verse":"13","text":"Kuyenie, makalongo bango, makaomwangaje anda bandu badunia banchimwanga."},{"book":"1 Yohana","chapter":"3","verse":"14","text":"Twenga tumanyi kutenda tupetite kuboka mukiu nu kujingi mubwomi magambu tubi kapala akanunabito. Mundu jwanga mapalano ajendeke kutama mumakakala ga kiu."},{"book":"1 Yohana","chapter":"3","verse":"15","text":"Kila mundu jwanchimwa nnunamundu jwenio nga nkomi, mangweto mmanyi kutenda mundu jwajoa nkomi nkati jakwe akwetije bwomi gwa machoba goa pangapela."},{"book":"1 Yohana","chapter":"3","verse":"16","text":"Twenga tumanyi kupalana nga nike, kwani Yesu Kilisto ngapanga bwomi gwakwe magambu gito twenga. Natwenga uhyo tupaligwa kupanga bwomi gwito magambu ga akalongabito."},{"book":"1 Yohana","chapter":"3","verse":"17","text":"Na anda mundu akweti ilebe ya padunia pano, anda amweni nnongomundu jwapala kilebe, nambu kunkole kiaje aotwabo kulenga ampala Nnoongo?"},{"book":"1 Yohana","chapter":"3","verse":"18","text":"Makinangota bango, mapalano gito gakabeje malobe jika, nambu kupalana kuba kwa kweli kukubonekana ku itendwa."},{"book":"1 Yohana","chapter":"3","verse":"19","text":"Yenie nga putuotwi kumanya kube twenga tubi mukweli, nu tujogopaje putupakujema nnoongi ja Nnoongo."},{"book":"1 Yohana","chapter":"3","verse":"20","text":"Ata ikabi myojo jito jituhukumula, tumanyi kutenda Nnoongo nkolongwa amanyi kila kilebe."},{"book":"1 Yohana","chapter":"3","verse":"21","text":"Makalongo bango, anda myojo jito jibi kutuhukumuje mmanya tujogopaje nnongi ja Nnoongo,"},{"book":"1 Yohana","chapter":"3","verse":"22","text":"nu kupoke kila kilebe echitujopa kuboka kwakwe, gambu tutenda kujali amuli yakwe nu kamwa agunhwalalila."},{"book":"1 Yohana","chapter":"3","verse":"23","text":"Na amuli jakwe nga jenje, kunhwamini Mwana jwakwe Yesu Kilisto nu kupalana andi patuamuliche."},{"book":"1 Yohana","chapter":"3","verse":"24","text":"Ojwaagabala amuli ya Nnoongo atama nkati ja Nnoongo na Nnoongo atama nkati ja jwenio. Kupete Uhuke jwa Chwapi ojwatupile Nnoongo, twenga tumanyi kutenda Nnoongo atama kukulondana na twenga."}]}