{"data":[{"book":"Psalmen","chapter":"83","verse":"1","text":"Een lied; een psalm van Asaf. O God, houd U niet stil, Niet rustig en werkeloos, o God!"},{"book":"Psalmen","chapter":"83","verse":"2","text":"Want zie, uw vijanden razen, En uw haters steken hun hoofden omhoog."},{"book":"Psalmen","chapter":"83","verse":"3","text":"Ze smeden listige plannen tegen uw volk, En spannen tegen uw beschermelingen samen:"},{"book":"Psalmen","chapter":"83","verse":"4","text":"“Komt, laat ons ze uitroeien uit de rij van de volken, Zodat men zelfs Israëls naam niet meer noemt!”"},{"book":"Psalmen","chapter":"83","verse":"5","text":"Ja, eensgezind hebben ze samengezworen, En een verbond gesloten tegen U:"},{"book":"Psalmen","chapter":"83","verse":"6","text":"De tenten van Edom en van de Jisjmaëlieten, Van Moab en de zonen van Hagar."},{"book":"Psalmen","chapter":"83","verse":"7","text":"En Gebal, Ammon en Amalek, Filistea met de bewoners van Tyrus,"},{"book":"Psalmen","chapter":"83","verse":"8","text":"Zelfs Assjoer sluit zich bij hen aan, En leent zijn arm aan de zonen van Lot."},{"book":"Psalmen","chapter":"83","verse":"9","text":"Doe met hen als met Midjan, Als met Sisera en Jabin bij de beek Kisjon,"},{"book":"Psalmen","chapter":"83","verse":"10","text":"Die bij En-Dor werden vernietigd, En tot mest voor het veld zijn gemaakt."},{"book":"Psalmen","chapter":"83","verse":"11","text":"Zet het hun vorsten betaald als Oreb en Zeëb, Als Zébach en Salmoenna,"},{"book":"Psalmen","chapter":"83","verse":"12","text":"Met al hun groten, die zeggen: Laat ons het land van God gaan bezetten!"},{"book":"Psalmen","chapter":"83","verse":"13","text":"Maak ze aan dwarrelende blaren gelijk, o mijn God, En aan kaf voor de wind!"},{"book":"Psalmen","chapter":"83","verse":"14","text":"En zoals het vuur de bossen verteert, De vlammen de bergen verzengen:"},{"book":"Psalmen","chapter":"83","verse":"15","text":"Zo moogt Gij hen met uw stormwind vervolgen, In verwarring brengen door uw orkaan!"},{"book":"Psalmen","chapter":"83","verse":"16","text":"Bedek met smaad hun gelaat, Opdat ze uw Naam mogen eren, o Jahweh;"},{"book":"Psalmen","chapter":"83","verse":"17","text":"Laat ze beschaamd staan en verbijsterd voor eeuwig, En in schande vergaan!"},{"book":"Psalmen","chapter":"83","verse":"18","text":"Dan zullen zij weten, dat “Jahweh” uw Naam is; Dat Gij de Allerhoogste zijt op heel de aarde, Gij alleen!"}]}