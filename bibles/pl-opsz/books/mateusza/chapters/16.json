{"data":[{"book":"Mateusza","chapter":"16","verse":"1","text":"Pewnego dnia przyszli do Jezusa faryzeusze i saduceusze. Chcąc wystawić Go na próbę, poprosili, by pokazał im jakiś nadzwyczajny znak na niebie."},{"book":"Mateusza","chapter":"16","verse":"2","text":"—Gdy zapada wieczór—odparł Jezus—mówicie: Jutro będzie pogoda, bo niebo jest czerwone."},{"book":"Mateusza","chapter":"16","verse":"3","text":"A z rana mówicie: Niebo jest czerwone i zachmurzone, będzie burza. Trafnie prognozujecie pogodę po wyglądzie nieba, ale znaków czasu nie potraficie rozpoznać!"},{"book":"Mateusza","chapter":"16","verse":"4","text":"To złe i niewierne Bogu pokolenie domaga się cudu. Ale nie zobaczy go—z wyjątkiem znaku proroka Jonasza."},{"book":"Mateusza","chapter":"16","verse":"5","text":"Płynąc na drugi brzeg, uczniowie zorientowali się, że zapomnieli dokupić chleba."},{"book":"Mateusza","chapter":"16","verse":"6","text":"—Bądźcie ostrożni i wystrzegajcie się kwasu faryzeuszy i saduceuszy—ostrzegł ich Jezus."},{"book":"Mateusza","chapter":"16","verse":"7","text":"Ale oni mówili między sobą:"},{"book":"Mateusza","chapter":"16","verse":"8","text":"—Gdzie jest wasza wiara!—odezwał się Jezus, bo wiedział, o czym rozmawiają. —Czemu martwicie się o chleb?"},{"book":"Mateusza","chapter":"16","verse":"9","text":"Niczego nie zrozumieliście? Czy nie pamiętacie tych pięciu tysięcy ludzi, których nakarmiłem pięcioma bochenkami chleba? Ile wtedy zebraliście resztek?"},{"book":"Mateusza","chapter":"16","verse":"10","text":"A gdy siedmioma bochenkami nakarmiłem cztery tysiące ludzi, to ile jeszcze pozostało?"},{"book":"Mateusza","chapter":"16","verse":"11","text":"Nie rozumiecie, że nie mówię o chlebie? Strzeżcie się kwasu faryzeuszy i saduceuszy."},{"book":"Mateusza","chapter":"16","verse":"12","text":"Wtedy dotarło do nich, że nie mówi o kwasie chlebowym, ale o nauce faryzeuszy i saduceuszy."},{"book":"Mateusza","chapter":"16","verse":"13","text":"Po przybyciu na tereny Cezarei Filipowej Jezus zadał uczniom następujące pytanie:"},{"book":"Mateusza","chapter":"16","verse":"14","text":"—Jedni sądzą, że jesteś Janem Chrzcicielem—odrzekli uczniowie—inni, że Eliaszem, jeszcze inni, że Jeremiaszem albo innym prorokiem."},{"book":"Mateusza","chapter":"16","verse":"15","text":"—A wy? Za kogo Mnie uważacie?—zapytał ich wprost."},{"book":"Mateusza","chapter":"16","verse":"16","text":"—Jesteś Mesjaszem, Synem żywego Boga—odpowiedział Szymon Piotr."},{"book":"Mateusza","chapter":"16","verse":"17","text":"—Szczęśliwy jesteś Szymonie, synu Jana—odrzekł mu Jezus—bo nie doszedłeś do tego ludzkim rozumowaniem, ale objawił ci to mój Ojciec w niebie."},{"book":"Mateusza","chapter":"16","verse":"18","text":"Dlatego mówię ci: Ty jesteś Piotr—skała—i na tej skale zbuduję mój Kościół. A bramy piekła nie powstrzymają go."},{"book":"Mateusza","chapter":"16","verse":"19","text":"I dam ci klucze do królestwa niebieskiego: Cokolwiek postanowisz na ziemi, będzie postanowione w niebie. A co rozstrzygniesz na ziemi, i będzie rozstrzygnięte w niebie!"},{"book":"Mateusza","chapter":"16","verse":"20","text":"Nakazał jednak uczniom, by nikomu nie mówili, że jest Mesjaszem."},{"book":"Mateusza","chapter":"16","verse":"21","text":"Od tego czasu Jezus zaczął wyraźnie mówić im, że musi pójść do Jerozolimy, że spotkają Go tam straszne cierpienia z rąk starszych, najwyższych kapłanów i przywódców religijnych, że zostanie zabity, ale że trzeciego dnia zmartwychwstanie."},{"book":"Mateusza","chapter":"16","verse":"22","text":"Wtedy Piotr wziął Go na bok i zaczął upominać:"},{"book":"Mateusza","chapter":"16","verse":"23","text":"—Precz, szatanie!—odrzekł Jezus, odwracając się. —Przeszkadzasz mi, bo patrzysz na to jedynie z ludzkiego punktu widzenia i nie jesteś w stanie zrozumieć Bożych planów."},{"book":"Mateusza","chapter":"16","verse":"24","text":"Potem zwrócił się do uczniów:"},{"book":"Mateusza","chapter":"16","verse":"25","text":"Jeśli ktoś chce wygrać życie, przegra je. Ale kto przegra życie ze względu na Mnie, naprawdę je wygra."},{"book":"Mateusza","chapter":"16","verse":"26","text":"Co z tego, że ktoś zdobędzie cały świat, jeśli po drodze zatraci życie? Czy dla człowieka istnieje coś cenniejszego niż on sam?"},{"book":"Mateusza","chapter":"16","verse":"27","text":"Ja, Syn Człowieczy, powrócę tu z aniołami, otoczony chwałą Ojca, i wtedy osądzę każdego na podstawie jego czynów."},{"book":"Mateusza","chapter":"16","verse":"28","text":"Zapewniam was: Niektórzy z obecnych tu, jeszcze za swego życia zobaczą Mnie, Syna Człowieczego, nadchodzącego ze swoim królestwem."}]}