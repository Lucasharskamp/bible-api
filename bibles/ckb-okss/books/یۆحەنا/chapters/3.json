{"data":[{"book":"یۆحەنا","chapter":"3","verse":"1","text":"پیاوێک لە فەریسییەکان هەبوو بە ناوی نیقۆدیمۆس، یەکێک بوو لە ڕابەرانی جولەکە."},{"book":"یۆحەنا","chapter":"3","verse":"2","text":"بە شەو هاتە لای عیسا و پێی گوت: «ڕابی، دەزانین تۆ مامۆستایەکی لەلای خوداوە هاتوویت، چونکە کەس ناتوانێت ئەو پەرجووانە بکات کە تۆ دەیکەیت، ئەگەر خودای لەگەڵ نەبێت.»"},{"book":"یۆحەنا","chapter":"3","verse":"3","text":"عیساش وەڵامی دایەوە: «ڕاستی ڕاستیت پێ دەڵێم، ئەگەر یەکێک لەدایک نەبێتەوە3‏:3 ئەم وشەیەی یۆنانی دوو واتای هەیە: (1) لە سەرەوە وەک ئایەتی 31؛ (2) دیسان، بۆ لە دایک بوونەوە بەکاردێت.‏، ناتوانێت شانشینی خودا ببینێت.»"},{"book":"یۆحەنا","chapter":"3","verse":"4","text":"نیقۆدیمۆس پێی گوت: «مرۆڤ کە پیر بێت چۆن دەتوانێت لەدایک بێت؟ خۆ دیسان ناتوانێت بچێتەوە سکی دایکی و لەدایک بێتەوە!»"},{"book":"یۆحەنا","chapter":"3","verse":"5","text":"عیسا وەڵامی دایەوە: «ڕاستی ڕاستیت پێ دەڵێم، ئەگەر یەکێک لە ئاو و لە ڕۆحی پیرۆز لەدایک نەبێت، ناتوانێت بچێتە ناو شانشینی خودا."},{"book":"یۆحەنا","chapter":"3","verse":"6","text":"ئەوەی لە جەستە لەدایک بووە جەستەیە، ئەوەش لە ڕۆحی خودا لەدایک بووە ڕۆحە."},{"book":"یۆحەنا","chapter":"3","verse":"7","text":"سەرسام مەبە کە پێم گوتی: ”دەبێ لەدایک ببنەوە.“"},{"book":"یۆحەنا","chapter":"3","verse":"8","text":"با بۆ کوێ بیەوێت هەڵدەکات و گوێت لە دەنگەکەی دەبێت، بەڵام نازانیت لەکوێوە دێت و بۆ کوێ دەچێت. هەرکەسێکیش لە ڕۆحی پیرۆز لەدایک بووە ئاوایە.»"},{"book":"یۆحەنا","chapter":"3","verse":"9","text":"نیقۆدیمۆس گوتی: «چۆن دەکرێ ئەمانە ڕووبدەن؟»"},{"book":"یۆحەنا","chapter":"3","verse":"10","text":"عیسا وەڵامی دایەوە: «تۆ مامۆستایەکی ئیسرائیلی و ئەمانەش نازانیت؟"},{"book":"یۆحەنا","chapter":"3","verse":"11","text":"ڕاستی ڕاستیت پێ دەڵێم: ئەوەی دەیزانین دەیڵێین و ئەوەی دەیبینین شایەتی بۆ دەدەین، ئێوەش شایەتیمان قبوڵ ناکەن."},{"book":"یۆحەنا","chapter":"3","verse":"12","text":"باسی شتە زەمینییەکانم بۆتان کرد و باوەڕ ناکەن، ئیتر چۆن باوەڕ دەکەن ئەگەر باسی شتە ئاسمانییەکانتان بۆ بکەم؟"},{"book":"یۆحەنا","chapter":"3","verse":"13","text":"کەس سەرنەکەوتووە بۆ ئاسمان جگە لەوەی لە ئاسمان هاتووەتە خوارەوە، کە ئەویش کوڕی مرۆڤە."},{"book":"یۆحەنا","chapter":"3","verse":"14","text":"هەروەک موسا لە چۆڵەوانی مارەکەی3‏:14 بڕوانە سەرژمێری 21‏:8‏-9.‏‏ بەرزکردەوە، ئاواش دەبێ کوڕی مرۆڤ بەرز بکرێتەوە،"},{"book":"یۆحەنا","chapter":"3","verse":"15","text":"تاکو هەرکەسێک باوەڕی پێ بهێنێت ژیانی هەتاهەتایی هەبێت.»"},{"book":"یۆحەنا","chapter":"3","verse":"16","text":"لەبەر ئەوەی خودا ئەوەندە جیهانی خۆشویست، تەنانەت کوڕە تاقانەکەی بەختکرد، تاکو هەرکەسێک باوەڕی پێ بهێنێت لەناو نەچێت، بەڵکو ژیانی هەتاهەتایی هەبێت،"},{"book":"یۆحەنا","chapter":"3","verse":"17","text":"چونکە خودا کوڕەکەی نەناردە جیهان تاکو جیهان حوکم بدات، بەڵکو تاکو جیهان بەوەوە ڕزگاری ببێت."},{"book":"یۆحەنا","chapter":"3","verse":"18","text":"ئەوەی باوەڕی پێ بهێنێت حوکم نادرێت، بەڵام ئەوەی باوەڕ ناهێنێت ئەوا حوکم دراوە، چونکە باوەڕی بە ناوی کوڕە تاقانەکەی خودا نەهێناوە."},{"book":"یۆحەنا","chapter":"3","verse":"19","text":"ئەمەش حوکمەکەیە: ڕووناکییەکە هاتە جیهان بەڵام خەڵک لە جیاتی ڕووناکییەکە تاریکییەکەیان خۆشویست، چونکە کردەوەیان خراپ بوو."},{"book":"یۆحەنا","chapter":"3","verse":"20","text":"لەبەر ئەوەی هەرکەسێک خراپە بکات ڕقی لە ڕووناکییەکەیە و نایەتە لای ڕووناکییەکە، نەوەک کردەوەکانی ئاشکرابێت."},{"book":"یۆحەنا","chapter":"3","verse":"21","text":"بەڵام ئەوەی بەگوێرەی ڕاستی دەڕوات، دێتە لای ڕووناکییەکە، تاکو دەربکەوێت کە کردەوەکانی لە خوداوەیە."},{"book":"یۆحەنا","chapter":"3","verse":"22","text":"دوای ئەمانە عیسا و قوتابییەکانی هاتنە خاکی یەهودیا، لەوێ لەگەڵیان مایەوە و خەڵکی لە ئاو هەڵکێشا."},{"book":"یۆحەنا","chapter":"3","verse":"23","text":"یەحیاش لە ئەینونی3‏:23 یۆنانی: ئەینون‏: کانی نون.‏ نزیک شاری سالیم خەڵکی لە ئاو هەڵدەکێشا، چونکە لەوێ ئاو زۆر بوو، ئیتر دەهاتن و لە ئاو هەڵدەکێشران،"},{"book":"یۆحەنا","chapter":"3","verse":"24","text":"چونکە هێشتا یەحیا نەخرابووە زیندانەوە."},{"book":"یۆحەنا","chapter":"3","verse":"25","text":"لەوێ دەربارەی پاککردنەوە گفتوگۆیەک کەوتە نێوان قوتابییەکانی یەحیا و جولەکەیەک."},{"book":"یۆحەنا","chapter":"3","verse":"26","text":"قوتابییەکانی هاتنە لای یەحیا و پێیان گوت: «ڕابی3‏:26 عیبری: مامۆستا.‏، ئەوەی لەوبەری ڕووباری ئوردون لەگەڵ تۆ بوو، ئەوەی شایەتیت بۆی دا، ئەوەتا خەڵک لە ئاو هەڵدەکێشێت و هەموو خەڵک دێنە لای.»"},{"book":"یۆحەنا","chapter":"3","verse":"27","text":"یەحیا وەڵامی دایەوە: «کەس ناتوانێت شتێک وەربگرێت ئەگەر لە ئاسمانەوە پێی نەدرابێت."},{"book":"یۆحەنا","chapter":"3","verse":"28","text":"ئێوە خۆتان شایەتیم بۆ دەدەن کە گوتم: ”من مەسیح نیم، بەڵام پێش ئەو نێردراوم.“"},{"book":"یۆحەنا","chapter":"3","verse":"29","text":"بووک بۆ زاوایە، هاوڕێی زاواش کە خزمەتی زاوا دەکات و چاوەڕێی دەنگی هاتنەکەی دەکات، کاتێک گوێی لە دەنگی زاوا دەبێ، زۆر دڵخۆش دەبێت. ئەم خۆشییە درا بە من و ئێستا هاتە دی."},{"book":"یۆحەنا","chapter":"3","verse":"30","text":"پێویستە ئەو زیاد بکات و منیش کەم.»"},{"book":"یۆحەنا","chapter":"3","verse":"31","text":"ئەوەی لە سەرەوە دێت لە سەرووی هەمووانە. بەڵام ئەوەی لە زەوییە ئەوە زەمینییە و وەکو کەسێکی زەمینی دەدوێت. ئەوەی لە ئاسمانەوە دێت لە سەرووی هەمووانە و"},{"book":"یۆحەنا","chapter":"3","verse":"32","text":"شایەتی ئەوە دەدات کە بینیویەتی و بیستوویەتی، بەڵام کەس شایەتییەکەی وەرناگرێت."},{"book":"یۆحەنا","chapter":"3","verse":"33","text":"ئەوەی شایەتییەکەی وەردەگرێت، مۆری دەکات کە خودا ڕاستە،"},{"book":"یۆحەنا","chapter":"3","verse":"34","text":"چونکە ئەوەی خودا ناردوویەتی بە پەیامی خودا دەدوێت، لەبەر ئەوەی خودا بێ سنوور ڕۆحی پیرۆز دەبەخشێت."},{"book":"یۆحەنا","chapter":"3","verse":"35","text":"باوکی ئاسمانی کوڕی خۆی خۆشدەوێت و هەموو شتێکی داوەتە دەستی."},{"book":"یۆحەنا","chapter":"3","verse":"36","text":"ئەوەی باوەڕ بە کوڕەکە بهێنێت ژیانی هەتاهەتایی هەیە. بەڵام ئەوەی گوێڕایەڵی کوڕەکە نییە ژیان نابینێت، بەڵکو تووڕەیی خودای لەسەر دەمێنێت."}]}