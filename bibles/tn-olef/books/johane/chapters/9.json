{"data":[{"book":"Johane","chapter":"9","verse":"1","text":"Mme ya re a santse a tsamaya, a bona monna yo o saleng a tsalwa a foufetse."},{"book":"Johane","chapter":"9","verse":"2","text":"Mme barutwa ba gagwe ba mmotsa ba re, “Morena, ke eng fa monna yo a tsetswe e le sefofu? A ke ka ntlha ya dibe tsa gagwe kgotsa dibe tsa batsadi ba gagwe?”"},{"book":"Johane","chapter":"9","verse":"3","text":"Mme Jesu a araba a re, “Ga se ka ntlha ya dibe dipe. Go ne go direlwa gore nonofo ya Modimo e supiwe."},{"book":"Johane","chapter":"9","verse":"4","text":"Rotlhe re tshwanetse go akofa ra dira ditiro tse re di neetsweng ke yo o nthomileng, gonne go setse nakonyana fela pele ga bosigo bo tla mme tiro yotlhe e bo e khutla."},{"book":"Johane","chapter":"9","verse":"5","text":"Mme fa ke santse ke le fano mo lefatsheng, ke naya lefatshe lesedi la me.”"},{"book":"Johane","chapter":"9","verse":"6","text":"Mme a kgwela mathe mo mmung a duba seretse ka mathe mme a se tshasa mo matlhong a monna yo o foufetseng,"},{"book":"Johane","chapter":"9","verse":"7","text":"mme a mo raya a re, “Tsamaya o ye go tlhapa mo lekadibeng la Siloame” (lefoko le le reng ‘Siloame’ le raya gore ‘Romilwe’) jalo monna a ya kwa a romilweng teng, mme a feta a tlhapa a boela kwa morago a bona!"},{"book":"Johane","chapter":"9","verse":"8","text":"Mme ba ga gabo le batho ba bangwe ba ba mo itseng e le sefofu sa mokopi ba botsanya ba re, “A yo ke ene tota, mokopi yo re mo itseng?”"},{"book":"Johane","chapter":"9","verse":"9","text":"Bangwe ba re, ee, mme ba bangwe ba re nnyaa. Jalo ba akanyetsa ba re, “Ga e ka ke ya nna ene, mme o lebega jaaka ene!” Mme mokopi a ba raya a re, “Ke nna yo lo nkitseng!”"},{"book":"Johane","chapter":"9","verse":"10","text":"Mme ba mmotsa gore go diragetse jang gore a foufologe. Tota-tota go tsamaile jang!"},{"book":"Johane","chapter":"9","verse":"11","text":"Mme a ba raya a re, “Monna yo ba mmitsang Jesu o ne a duba seretse a se tshasa mo matlhong a me mme a nthaya a re ke ye kwa lekadibeng la Siloame ke ye go tlhapa seretse. Mme ke ne ka dira jalo, jaanong ke a bona!”"},{"book":"Johane","chapter":"9","verse":"12","text":"Mme ba mmotsa ba re, “O kae jaanong?” Mme a araba a re, “Ga ke itse.”"},{"book":"Johane","chapter":"9","verse":"13","text":"Mme ba tsaya monna ba mo isa kwa Bafarasaing."},{"book":"Johane","chapter":"9","verse":"14","text":"Mme ya re mo go diragala ga bo go le letsatsi la Sabata."},{"book":"Johane","chapter":"9","verse":"15","text":"Mme Bafarasai ba mmotsa gotlhe ka ga tiragalo eo. Jalo a ba bolelela ka fa Jesu a neng a dira seretse ka teng a se tshasa mo matlhong a gagwe, mme ya re a sena go tlhapa a bona!"},{"book":"Johane","chapter":"9","verse":"16","text":"Bangwe ba bone ba re, “Motho yo Jesu ga a tswe kwa Modimong gonne o dira go le Sabata.” Ba bangwe ba re, “Mme motho fela wa modira dibe ao ka dira dikgakgamatso tse jang?” Mme ga nna kgaogano e tona ya megopolo mo go bone."},{"book":"Johane","chapter":"9","verse":"17","text":"Mme Bafarasai ba retologela kwa monneng yo a neng a foufetse ba mmotsa ba re, “Wa re monna yo o go foufolotseng ke mang?” Mme monna a re, “Ke bona gore e tshwanetse ya bo e le moporofiti a romilwe ke Modimo.”"},{"book":"Johane","chapter":"9","verse":"18","text":"Mme Baeteledipele ba Sejuta ba seka ba dumela gore o ne a foufetse, go fitlhelela ba botsa batsadi ba gagwe."},{"book":"Johane","chapter":"9","verse":"19","text":"Erile ba sena go ba bitsa ba ba botsa ba re, “A motho yo ke morwaa lona? A o-tsetswe a foufetse? Fa go ntse jalo, ke eng fa a bona?”"},{"book":"Johane","chapter":"9","verse":"20","text":"Batsadi ba gagwe ba fetola ba re, “e itse gore motho yo ke ngwana wa rona le gore o tsetswe e le sefofu,"},{"book":"Johane","chapter":"9","verse":"21","text":"mme ga re itse gore go diragetse jang gore a foufologe, kgotsa gore o foufolotswe ke mang. O setse a godile o lekanye go ikarabela. Mmotseng.”"},{"book":"Johane","chapter":"9","verse":"22-23","text":"Ba ne ba bua jaana ka ba boifa baeteledipele ba Sejuta ba ba neng ba setse ba anamisitse gore mongwe fela yo o reng Jesu ke Mesia o tlaa kgaolwa mo phuthegong."},{"book":"Johane","chapter":"9","verse":"24","text":"Mme lwa bobedi ba bitsa monna yo o foufolotsweng ba mo raya ba re, “Galaletsa Modimo e seng Jesu, gonne re itse gore Jesu ke motho yo o bosula.”"},{"book":"Johane","chapter":"9","verse":"25","text":"Mme monna a fetola a re, “Ga ke itse gore a o siame kgotsa o bosula, mme nna ke itse fela gore, ke ne ke le sefofu mme jaanong ke a bona!”"},{"book":"Johane","chapter":"9","verse":"26","text":"Ba mmotsa ba re, “O ne a dira eng? O ne a go fodisa jang”?"},{"book":"Johane","chapter":"9","verse":"27","text":"Mme monna a ba botsa a re, “Bonang! Ke lo boleletse gagwe fela, a lo ne lo sa reetsa? Ke eng fa lo mpotsa gape? A le lona lo batla go nna barutwa ba gagwe?”"},{"book":"Johane","chapter":"9","verse":"28","text":"Mme ba mo hutsa ba mo raya ba re, “Morutwa wa gagwe, mme rona re barutwa ba ga Moshe."},{"book":"Johane","chapter":"9","verse":"29","text":"Re itse gore Modimo o buile le Moshe, mme fa e le yo ene ga re itse sepe ka ga gagwe.”"},{"book":"Johane","chapter":"9","verse":"30","text":"Mme a fetola a re, “Ka ntlha yang, go a hakgamatsa!"},{"book":"Johane","chapter":"9","verse":"31","text":"O foufolola difofu, mme o na le ditsebe tse di bulegetseng ba ba o obamelang ba dirago rata ga one."},{"book":"Johane","chapter":"9","verse":"32","text":"Fa e sale lefatshe le simologa ga go ise go ke go nne le ope yo a neng a ka foufola matlho a mongwe yo o tsetsweng a le sefofu."},{"book":"Johane","chapter":"9","verse":"33","text":"Fa monna yo a ne a sa tswe kwa Modimong, o ka bo a sa kgona go foufolola difofu.”"},{"book":"Johane","chapter":"9","verse":"34","text":"Mme ba goa ba re, “Ngwana wa mpa ya dikgora ke wena! A o leka go re ruta?” Mme ba mo kgoromeletsa kwa ntle."},{"book":"Johane","chapter":"9","verse":"35","text":"Erile fa Jesu a utlwalela se se diragetseng, a bona monna yo mme a mo raya a re, “A o dumela mo go Mesis?”"},{"book":"Johane","chapter":"9","verse":"36","text":"Mme monna a araba a re, “E mang, rra, gonne ke a batla.”"},{"book":"Johane","chapter":"9","verse":"37","text":"Mme Jesu a re, “O mmonye, ebile ke ene yo o buang le wena!”"},{"book":"Johane","chapter":"9","verse":"38","text":"Monna a re, “Ee, Morena, Ke a dumela!” mme a obamela Jesu."},{"book":"Johane","chapter":"9","verse":"39","text":"Mme Jesu a mo raya a re, “E tletse mo lefatsheng go naya ba ba foufetseng mo moweng pono le go kaela ba ba ithayang ba re ba a bona gore ba foufetse.”"},{"book":"Johane","chapter":"9","verse":"40","text":"Bafarasai ba ba neng eme foo ba botsa ba re, “A wa re re foufetse?”"},{"book":"Johane","chapter":"9","verse":"41","text":"Mme Jesu a ba raya a re, “Fa lo ne lo foufetse, lo ka bo lo se molato! Mme lo molato gonne lo ipona gore lo itse se lo se dirang.”"}]}