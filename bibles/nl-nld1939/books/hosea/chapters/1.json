{"data":[{"book":"Hosea","chapter":"1","verse":"1","text":"Het woord, dat Jahweh richtte tot Osee, den zoon van Beëri, ten tijde van Ozias, Jotam, Achaz en Ezekias, koningen van Juda, en ten tijde van Jeroboam, den zoon van Joas en koning van Israël."},{"book":"Hosea","chapter":"1","verse":"2","text":"Eerste openbaring van Jahweh aan Osee. Jahweh sprak tot Osee: Ga, neem u een overspelige vrouw, en krijg bastaardkinderen van haar: Want het land heeft overspel bedreven, en zich van Jahweh afgekeerd."},{"book":"Hosea","chapter":"1","verse":"3","text":"Daarom huwde hij Gómer, de dochter van Dibláim; deze werd zwanger, en baarde hem een zoon."},{"book":"Hosea","chapter":"1","verse":"4","text":"En Jahweh sprak tot hem: Noem hem “Jizreël”; want binnenkort zal Ik op het huis van Jehu het bloedbad van Jizreël wreken, en een einde maken aan zijn koningschap over Israëls huis;"},{"book":"Hosea","chapter":"1","verse":"5","text":"op die dag zal Ik de boog van Israël breken in het dal van Jizreël!"},{"book":"Hosea","chapter":"1","verse":"6","text":"Weer werd ze zwanger, en bracht een dochter ter wereld. Nu sprak Hij tot hem: Noem haar: “Zonder ontferming”; want Ik zal Mij over het huis van Israël niet langer ontfermen, doch het heel en al doen verdwijnen!"},{"book":"Hosea","chapter":"1","verse":"7","text":"Maar Ik zal Mij over het huis van Juda ontfermen; Ik zal ze redden door Jahweh, hun God: niet door boog of zwaard, niet door krijgsmacht, paarden en ruiters!"},{"book":"Hosea","chapter":"1","verse":"8","text":"Toen ze “Zonder ontferming” had gevoed, werd ze weer zwanger, en baarde een zoon."},{"book":"Hosea","chapter":"1","verse":"9","text":"En weer sprak Hij: Noem hem: “Niet langer mijn volk”; want gij zijt niet langer mijn volk, en Ik niet uw God!"},{"book":"Hosea","chapter":"1","verse":"10","text":"Dan zullen Israëls kinderen weer talrijk zijn Als het zand aan de zee, Dat niet kan worden gemeten, niet worden geteld. En in plaats, dat men hun zal zeggen: Gij zijt “Niet langer mijn volk”, Zal men ze noemen: Kinderen van den levenden God!"},{"book":"Hosea","chapter":"1","verse":"11","text":"Dan zullen Juda’s kinderen zich met die van Israël verenigen, Zich stellen onder één hoofd, En buiten de grenzen van het land stromen! Waarachtig, groot zal de dag van Jizreël zijn:"}]}