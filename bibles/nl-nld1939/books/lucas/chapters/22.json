{"data":[{"book":"Lucas","chapter":"22","verse":"1","text":"Intussen begon het feest der ongedesemde broden te naderen, dat Pasen heet."},{"book":"Lucas","chapter":"22","verse":"2","text":"En de opperpriesters en schriftgeleerden zochten naar een middel, om Hem te doden; want ze waren bang voor het volk."},{"book":"Lucas","chapter":"22","verse":"3","text":"Toen voer de satan in Judas, Iskáriot geheten, een van het twaalftal;"},{"book":"Lucas","chapter":"22","verse":"4","text":"en hij ging met de opperpriesters en bevelhebbers overleggen, hoe hij Hem aan hen zou overleveren."},{"book":"Lucas","chapter":"22","verse":"5","text":"Ze waren verheugd, en kwamen overeen, hem geld te geven."},{"book":"Lucas","chapter":"22","verse":"6","text":"Hij stemde toe, en zocht dus naar een gelegenheid, om Hem zonder volksoploop aan hen over te leveren."},{"book":"Lucas","chapter":"22","verse":"7","text":"Toen nu de dag der ongedesemde broden was gekomen, waarop het Pascha moest worden geofferd,"},{"book":"Lucas","chapter":"22","verse":"8","text":"stuurde Hij Petrus en Johannes heen, en zeide: Gaat voor ons het paasmaal bereiden, opdat we het eten."},{"book":"Lucas","chapter":"22","verse":"9","text":"Ze zeiden Hem: Waar wilt Gij, dat we het bereiden?"},{"book":"Lucas","chapter":"22","verse":"10","text":"Hij zei hun: Zie, als gij de stad binnengaat, zult gij een man tegenkomen, die een kruik water draagt; volgt hem in het huis, waar hij ingaat,"},{"book":"Lucas","chapter":"22","verse":"11","text":"en zegt tot den heer des huizes: De Meester zegt u: Waar is de zaal, waar Ik met mijn leerlingen het paasmaal kan houden?"},{"book":"Lucas","chapter":"22","verse":"12","text":"En hij zal u een grote opperzaal aanwijzen, van alles voorzien; maakt daar alles gereed."},{"book":"Lucas","chapter":"22","verse":"13","text":"Ze gingen heen, en vonden het, zoals Hij het hun had gezegd; en ze maakten het paasmaal gereed."},{"book":"Lucas","chapter":"22","verse":"14","text":"Op de vastgestelde tijd ging Hij aanliggen aan tafel, en de twaalf apostelen met Hem."},{"book":"Lucas","chapter":"22","verse":"15","text":"En Hij sprak tot hen: Vurig heb Ik verlangd, eer Ik ga lijden, dit paasmaal met u te eten."},{"book":"Lucas","chapter":"22","verse":"16","text":"Want Ik zeg u, dat Ik het niet meer zal eten, vóór het zijn vervulling bereikt in het koninkrijk Gods."},{"book":"Lucas","chapter":"22","verse":"17","text":"Toen nam Hij een kelk, sprak het dankgebed uit, en zeide: Neemt en verdeelt hem onder elkander."},{"book":"Lucas","chapter":"22","verse":"18","text":"Want Ik zeg u: Van nu af aan zal Ik de vrucht van de wijnstok niet meer drinken, totdat het koninkrijk Gods is gekomen."},{"book":"Lucas","chapter":"22","verse":"19","text":"Toen nam Hij brood, sprak een dankgebed uit, brak het, gaf het hun, en sprak: Dit is mijn lichaam, dat voor u wordt overgeleverd; doet dit tot mijne gedachtenis."},{"book":"Lucas","chapter":"22","verse":"20","text":"Zo ook de kelk, na het avondmaal; en Hij sprak: Deze kelk is het Nieuwe Verbond in mijn bloed, dat voor u wordt vergoten."},{"book":"Lucas","chapter":"22","verse":"21","text":"Zie, de hand van hem, die Mij verraadt, is met Mij op de tafel."},{"book":"Lucas","chapter":"22","verse":"22","text":"De Mensenzoon gaat wel heen, zoals het is vastgesteld; maar wee dien mens, door wien Hij wordt verraden."},{"book":"Lucas","chapter":"22","verse":"23","text":"Toen begonnen ze onder elkander te vragen, wie van hen het toch zijn kon, die dat zou doen."},{"book":"Lucas","chapter":"22","verse":"24","text":"Nog ontstond er een twist onder hen, wie van hen als de eerste gold."},{"book":"Lucas","chapter":"22","verse":"25","text":"Maar Hij zeide hun: De koningen der volken heersen over hen, en die het gezag over hen voeren, laten zich weldoeners noemen."},{"book":"Lucas","chapter":"22","verse":"26","text":"Zo moet het niet zijn onder u; maar de grootste onder u moet als de jongste zijn, en wie aan het hoofd staat, als een die dient!"},{"book":"Lucas","chapter":"22","verse":"27","text":"Wie toch is groter: hij die aan tafel ligt, of hij die bedient? Is het niet, die aan tafel ligt? Welnu, Ik ben onder u als de dienaar."},{"book":"Lucas","chapter":"22","verse":"28","text":"Gij zijt Mij trouw gebleven bij mijn beproevingen."},{"book":"Lucas","chapter":"22","verse":"29","text":"Daarom verleen Ik u het koninkrijk, zoals mijn Vader het Mij heeft verleend:"},{"book":"Lucas","chapter":"22","verse":"30","text":"dat gij in mijn koninkrijk aan mijn tafel moogt eten en drinken, en op tronen moogt zetelen, om de twaalf stammen van Israël te oordelen."},{"book":"Lucas","chapter":"22","verse":"31","text":"Simon, Simon, zie, de satan heeft u allen willen ziften als tarwe."},{"book":"Lucas","chapter":"22","verse":"32","text":"Maar Ik heb voor u gebeden, dat uw geloof niet zou bezwijken; en gij, wanneer ge u bekeerd hebt, bevestig dan uw broeders."},{"book":"Lucas","chapter":"22","verse":"33","text":"Hij zei Hem: Heer, ik ben bereid, met U zelfs kerker en dood in te gaan."},{"book":"Lucas","chapter":"22","verse":"34","text":"Maar Hij sprak: Ik zeg u, Petrus, de haan zal heden niet kraaien, voordat ge driemaal geloochend hebt, Mij te kennen."},{"book":"Lucas","chapter":"22","verse":"35","text":"Nog sprak Hij tot hen: Toen Ik u uitzond zonder beurs en reiszak en sandalen, heeft het u toen aan iets ontbroken? Ze zeiden: Aan niets."},{"book":"Lucas","chapter":"22","verse":"36","text":"Hij ging voort: Maar nu, wie een beurs heeft, moet ze meenemen, en ook zijn reiszak; en wie geen zwaard heeft, moet zijn mantel verkopen en er een kopen."},{"book":"Lucas","chapter":"22","verse":"37","text":"Want Ik zeg u: Ook dit Schriftwoord moet aan Mij worden vervuld: “En Hij is onder de misdadigers gerekend”. Ja, wat over Mij is gezegd, is zijn vervulling nabij."},{"book":"Lucas","chapter":"22","verse":"38","text":"Ze zeiden: Heer, zie, hier zijn twee zwaarden. Hij zei hun: Genoeg."},{"book":"Lucas","chapter":"22","verse":"39","text":"Nu ging Hij naar buiten, en begaf Zich volgens gewoonte naar de Olijfberg; ook zijn leerlingen gingen met Hem mee."},{"book":"Lucas","chapter":"22","verse":"40","text":"Daar aangekomen, sprak Hij tot hen: Bidt, dat gij niet in bekoring komt."},{"book":"Lucas","chapter":"22","verse":"41","text":"Hij verwijderde Zich van hen ongeveer een steenworp ver, viel op zijn knieën neer,"},{"book":"Lucas","chapter":"22","verse":"42","text":"en bad: Vader, indien het uw wil is, neem deze kelk van Mij weg. Neen, niet mijn wil geschiede, maar de uwe."},{"book":"Lucas","chapter":"22","verse":"43","text":"Toen verscheen Hem een engel uit de hemel, die Hem sterkte."},{"book":"Lucas","chapter":"22","verse":"44","text":"En door doodsangst bevangen, bad Hij nog vuriger, en zijn zweet droop als bloeddruppels neer op de grond."},{"book":"Lucas","chapter":"22","verse":"45","text":"Toen Hij opstond van zijn gebed, en naar de leerlingen ging, vond Hij ze van droefheid in slaap."},{"book":"Lucas","chapter":"22","verse":"46","text":"Hij zeide hun: Hoe kunt gij slapen? Staat op, en bidt, dat gij niet in bekoring komt."},{"book":"Lucas","chapter":"22","verse":"47","text":"Terwijl Hij nog sprak, zie daar kwam een bende aan; en één van de twaalf, Judas genaamd, ging voor hen uit, en trad op Jesus toe, om Hem te kussen."},{"book":"Lucas","chapter":"22","verse":"48","text":"Jesus zei hem: Judas, verraadt ge den Mensenzoon met een kus?"},{"book":"Lucas","chapter":"22","verse":"49","text":"Toen zij, die bij Hem waren, zagen wat er gebeuren ging, zeiden ze Hem: Heer, willen we met het zwaard er op inslaan?"},{"book":"Lucas","chapter":"22","verse":"50","text":"En één van hen trof den knecht van den hogepriester, en sloeg hem het rechteroor af."},{"book":"Lucas","chapter":"22","verse":"51","text":"Maar Jesus gaf ten antwoord: Houdt op; genoeg! Hij raakte het oor aan, en genas het."},{"book":"Lucas","chapter":"22","verse":"52","text":"Nu sprak Jesus tot de opperpriesters, de bevelhebbers van de tempel en de oudsten, die op Hem waren afgekomen: Gij zijt uitgetrokken als tegen een rover, met zwaarden en stokken."},{"book":"Lucas","chapter":"22","verse":"53","text":"Dag aan dag was Ik bij u in de tempel, en gij hebt geen hand naar Mij uitgestoken. Maar dit is uw uur, en dit is de macht der duisternis."},{"book":"Lucas","chapter":"22","verse":"54","text":"Toen namen ze Hem gevangen, en voerden Hem weg naar het huis van den hogepriester, terwijl Petrus van verre bleef volgen."},{"book":"Lucas","chapter":"22","verse":"55","text":"Toen ze nu op de binnenhof vuur hadden ontstoken, en er omheen waren gaan zitten, nam ook Petrus onder hen plaats."},{"book":"Lucas","chapter":"22","verse":"56","text":"Een der dienstmeisjes zag hem in het licht zitten; ze keek hem aan, en zeide: Ook deze hier was bij Hem."},{"book":"Lucas","chapter":"22","verse":"57","text":"Maar hij loochende het, en sprak: Vrouw, ik ken Hem niet."},{"book":"Lucas","chapter":"22","verse":"58","text":"Kort daarop zag hem iemand anders, en zeide: Ook gij zijt een van hen. Maar Petrus sprak: Neen man; dat ben ik niet."},{"book":"Lucas","chapter":"22","verse":"59","text":"Ongeveer een uur later verzekerde een ander: Ja toch; ook deze hier was met Hem; want ook hij is een Galileër."},{"book":"Lucas","chapter":"22","verse":"60","text":"Petrus sprak: Man, ik begrijp niet, wat ge zegt. Op hetzelfde ogenblik, terwijl hij nog sprak, kraaide een haan."},{"book":"Lucas","chapter":"22","verse":"61","text":"En de Heer keerde Zich om, en zag Petrus aan. Toen dacht Petrus aan het woord van den Heer, en hoe Hij hem had gezegd: Eer de haan kraait, zult ge Mij driemaal verloochenen."},{"book":"Lucas","chapter":"22","verse":"62","text":"En hij ging naar buiten, en weende bitter."},{"book":"Lucas","chapter":"22","verse":"63","text":"De mannen, die Jesus bewaakten, bespotten en mishandelden Hem:"},{"book":"Lucas","chapter":"22","verse":"64","text":"ze blinddoekten Hem, en vroegen Hem dan: Profeteer, wie U geslagen heeft?"},{"book":"Lucas","chapter":"22","verse":"65","text":"En ze beten Hem veel andere scheldwoorden toe."},{"book":"Lucas","chapter":"22","verse":"66","text":"Toen het dag was geworden, kwam de Raad van het volk, opperpriesters en schriftgeleerden bijeen; ze lieten Hem voor hun rechtbank brengen, en zeiden: Zo Gij de Christus zijt, zeg het ons dan."},{"book":"Lucas","chapter":"22","verse":"67","text":"Hij sprak tot hen: Wanneer Ik u iets zeg, gelooft gij het niet;"},{"book":"Lucas","chapter":"22","verse":"68","text":"en wanneer Ik u iets vraag, dan antwoordt gij niet."},{"book":"Lucas","chapter":"22","verse":"69","text":"Maar van nu af aan zal de Mensenzoon zijn gezeten aan de rechterhand van de kracht Gods."},{"book":"Lucas","chapter":"22","verse":"70","text":"Nu zeiden allen: Gij zijt dus de Zoon van God? Hij sprak tot hen: Gij zegt het; Ik ben het."},{"book":"Lucas","chapter":"22","verse":"71","text":"Toen zeiden ze: Wat hebben we nog getuigenis nodig? We hebben het zelf uit zijn eigen mond gehoord."}]}