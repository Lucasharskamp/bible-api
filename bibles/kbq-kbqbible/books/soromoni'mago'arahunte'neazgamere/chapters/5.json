{"data":[{"book":"Soromoni' mago' ara hunte'nea zgamere","chapter":"5","verse":"1","text":"Zahufa a'nimoka nagra hozani'afi ufre'na mnanentake'za merene, haganentake zanena eritru nehu'na, tumemofo anoma'ane tima'anena nenena musena hu'noe. Ami rine waini tinena ne'noe."},{"book":"Soromoni' mago' ara hunte'nea zgamere","chapter":"5","verse":"2","text":"Navura mase'noanagi antahintahimo'a eri'zana eri vava hu'ne. Agasasa arige'na antahugeno avesima nenantea ne'mo'a kafante eme vagre vagre nehuno anage hu'ne, kafana anaginanto marerisa zaganimoka, maho namanimoka kafuhe kafahe omanegenka hentofa zaga mani'nane. Ata komo'a nanuntera runtegeno atake nehigeno, nazokamo'a tinke huno pasupanegie."},{"book":"Soromoni' mago' ara hunte'nea zgamere","chapter":"5","verse":"3","text":"Hianagi nagra hago kukena hutrena mase'noanki, inankna hu'na otigahue? hu'noe. Ko naga sese hutena mase'noanki, ete otina vanugeno nagamo'a pehana hugahie."},{"book":"Soromoni' mago' ara hunte'nea zgamere","chapter":"5","verse":"4","text":"Avesima nenantea ne'mo'a azana antegamateno kafana eri anagi'za hige'na kogeno, tumonimo'a fakro fakro hu'ne."},{"book":"Soromoni' mago' ara hunte'nea zgamere","chapter":"5","verse":"5","text":"Anama hige'na otina kafama nenagugeno'a, nazantegatira mnanentake'za meremo'a pakepake hu'ne. Mnanentake'za meremo'a nazankoregatira pakepake nehige'na, kafama agu'atima ahentrokoma hu'noa zota avazu hu'noe."},{"book":"Soromoni' mago' ara hunte'nea zgamere","chapter":"5","verse":"6","text":"Avesima nenantea nera kafana anaginte'noanagi, rukrahe huno ko atreno vu'ne. Atreno'ma vigeno'a nagu'amo'a kna huno evuramino musena osige'na, hake'noanagi kena eri fore osu'noe. Ke'zana ati'noanagi, ke'niarera voera osu'ne."},{"book":"Soromoni' mago' ara hunte'nea zgamere","chapter":"5","verse":"7","text":"Kuma'ma kegava nehaza vahe'mo'za, kuma kegava hu'za vano nehazaregati eme nage'za erifore nehu'za, nahe'za nakare kuni'a eri'naze. Ana vahetamina kuma kegina kegava nehaza vahetamine."},{"book":"Soromoni' mago' ara hunte'nea zgamere","chapter":"5","verse":"8","text":"Jerusalemi mofaneramimota, avesimanenantea ne'ma kesuta, avesima nentana mofamo'a kagrikura kri erino mani'ne huta asamigahune huta huvempa hunanteho."},{"book":"Soromoni' mago' ara hunte'nea zgamere","chapter":"5","verse":"9","text":"Kagi kagonamo arava oheno hentofa mofamoka, ina kazigati avesima nentana ne'mo'a mago'a venenea zamagatere'ne? Ina kazigati aronekamo'a mago'a venenea agatere'negenka e'inahu kea hunka huvempa hiho hunka nehane?"},{"book":"Soromoni' mago' ara hunte'nea zgamere","chapter":"5","verse":"10","text":"Navesima nentoa ne'mo'a, hanavenentake nekino, avufamo'a tevenefa tagivazu hu'neankino, 10 tausenia vahepina agra zamagatere'ne."},{"book":"Soromoni' mago' ara hunte'nea zgamere","chapter":"5","verse":"11","text":"Asenimo'a marerisa goligna nehigeno, azokamo'a egaraki egaraki huno kotkoti namagna huno haninke hu'ne."},{"book":"Soromoni' mago' ara hunte'nea zgamere","chapter":"5","verse":"12","text":"Hanki tare avurgamokea tinkenafi nemania maho namamofo avurgagna nehuke, marerisa konarari zama ami rimpi sese higeno rumarave hiankna hu'na'e."},{"book":"Soromoni' mago' ara hunte'nea zgamere","chapter":"5","verse":"13","text":"Ameragemo'a balsami zafamo'ma amosrema ahentegeno'ma mnama neviankna hu'ne. Hagi agi morenamo'a liliema nehaza trazamofo amosrefinti'ma meremo'ma viankna mna vu'ne."},{"book":"Soromoni' mago' ara hunte'nea zgamere","chapter":"5","verse":"14","text":"Azampasamo'a goli vimagokna higeno, berilie nehaza havenu konarari hunteankna hu'ne. Avufgamo'a elefanti aveteti'ma hiaza huno kanifuge higeno, safie nehaza havenu'ma konararima hunteankna hu'ne."},{"book":"Soromoni' mago' ara hunte'nea zgamere","chapter":"5","verse":"15","text":"Tare agararemokea efeke havereti vimago zafa tro hunteteno, rusima hunte'zana goliretike tro huteno anampinka resi hunteankna hu'na'e. Avu'ava'amo'a Lebanoni agonaramimpima knare'nare sida zafaramima meankna hu'ne."},{"book":"Soromoni' mago' ara hunte'nea zgamere","chapter":"5","verse":"16","text":"Agi'mo'a tusi haga nehie. Agra vahe'mo'za kesane huga ne' mani'ne. Jerusalemi mofa'nemota avesimanentoa ne'mo'a, e'inahu ne' mani'ne."}]}