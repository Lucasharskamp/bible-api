{"data":[{"book":"Nehemia","chapter":"7","verse":"1","text":"Bangʼ ka ohinga ne oseger kendo ne aserwako dhoudi kuonde mowinjore, ne ayiero jorit dhorangeye gi jower kod jo-Lawi."},{"book":"Nehemia","chapter":"7","verse":"2","text":"Jerusalem ne irito gi owadwa, Hanani kaachiel gi Hanania ma jatend kama ochiel motegno, nikech ne en ja-ratiro kendo noluoro Nyasaye moloyo joma moko."},{"book":"Nehemia","chapter":"7","verse":"3","text":"Ne awachonegi niya, “Dhorangeye ma Jerusalem ok yaw nyaka chiengʼ bed makech. Ka jorit rangach pod tiyo, to nyisgi gilor dhoudi kendo uchieg-gi gi lodi. Bende yieruru joma odak Jerusalem kaka jorit, jomoko uket machiegni gi kuondegi mag rito, to mamoko ubed machiegni gi utegi.”"},{"book":"Nehemia","chapter":"7","verse":"4","text":"Koro dala maduongʼ ne lach kendo iye ne nigi thuolo, to ne nitiere ji manok e iye, kendo udi bende ne pod ok pok ochak ger."},{"book":"Nehemia","chapter":"7","verse":"5","text":"Omiyo Nyasacha noketo wachno e chunya mondo achok joka ruoth, jotelo, to gi oganda duto mondo ndik nying-gi dala ka dala. Ne ayudo kitabu mondikie nying joma nokwongo duogo. Ma e gima ne ayudo kondiki kanyo:"},{"book":"Nehemia","chapter":"7","verse":"6","text":"Kuom jo-Juda mane Nebukadneza ruodh Babulon otero e twech, magi joma noduogo Jerusalem gi Juda, ka ngʼato ka ngʼato dok e dalagi."},{"book":"Nehemia","chapter":"7","verse":"7","text":"Jotendgi ne gin Zerubabel, Jeshua, Nehemia, Azaria, Ramia, Nahamani, Modekai, Bilshan, Mispereth, Bigvai, Nehum, kod Baana."},{"book":"Nehemia","chapter":"7","verse":"8","text":"Nyikwa Parosh, ji alufu ariyo mia achiel gi piero abiriyo gariyo (2,172),"},{"book":"Nehemia","chapter":"7","verse":"9","text":"nyikwa Shefatia, ji mia adek gi piero abiriyo gariyo (372),"},{"book":"Nehemia","chapter":"7","verse":"10","text":"nyikwa Ara, ji mia auchiel gi piero abich gariyo (652),"},{"book":"Nehemia","chapter":"7","verse":"11","text":"nyikwa Pahath-Moab (mowuok e dhood Jeshua gi Joab), ji alufu ariyo mia aboro gi apar gaboro (2,818),"},{"book":"Nehemia","chapter":"7","verse":"12","text":"nyikwa Elam, ji alufu achiel mia ariyo gi piero abich gangʼwen (1,254),"},{"book":"Nehemia","chapter":"7","verse":"13","text":"nyikwa Zatu, ji mia aboro gi piero angʼwen gabich (845),"},{"book":"Nehemia","chapter":"7","verse":"14","text":"nyikwa Zakai, ji mia abiriyo gi piero auchiel (760),"},{"book":"Nehemia","chapter":"7","verse":"15","text":"nyikwa Binui, ji mia auchiel gi piero angʼwen gaboro (648),"},{"book":"Nehemia","chapter":"7","verse":"16","text":"nyikwa Bebai, ji mia auchiel gi piero ariyo gaboro (628)"},{"book":"Nehemia","chapter":"7","verse":"17","text":"nyikwa Azgad, ji alufu ariyo mia adek gi piero ariyo gariyo (2,322),"},{"book":"Nehemia","chapter":"7","verse":"18","text":"nyikwa Adonikam, ji mia auchiel gi piero auchiel gabiriyo (667),"},{"book":"Nehemia","chapter":"7","verse":"19","text":"nyikwa Bigvai, ji alufu ariyo gi piero auchiel gabiriyo (2,067),"},{"book":"Nehemia","chapter":"7","verse":"20","text":"nyikwa Adin, ji mia auchiel gi piero abich gabich (655),"},{"book":"Nehemia","chapter":"7","verse":"21","text":"nyikwa Ater (kowuok e dhood Hezekia) ji piero ochiko gaboro (98),"},{"book":"Nehemia","chapter":"7","verse":"22","text":"joka Hashum, ji mia adek gi piero ariyo gaboro (328),"},{"book":"Nehemia","chapter":"7","verse":"23","text":"joka Bezai, ji mia adek gi piero ariyo gangʼwen (324),"},{"book":"Nehemia","chapter":"7","verse":"24","text":"joka Harif, ji mia achiel gi apar gariyo (112),"},{"book":"Nehemia","chapter":"7","verse":"25","text":"joka Gibeon, ji piero ochiko gabich (95),"},{"book":"Nehemia","chapter":"7","verse":"26","text":"jo-Bethlehem kod Netofa, ji mia achiel gi piero aboro gaboro (188),"},{"book":"Nehemia","chapter":"7","verse":"27","text":"joka Anathoth, ji mia achiel gi piero ariyo gaboro (128),"},{"book":"Nehemia","chapter":"7","verse":"28","text":"nyikwa Beth Azmaveth, ji piero angʼwen gariyo (42)"},{"book":"Nehemia","chapter":"7","verse":"29","text":"nyikwa Kiriath Jearim, Kefira kod Beeroth, ji mia abiriyo gi piero angʼwen gadek (743)"},{"book":"Nehemia","chapter":"7","verse":"30","text":"nyikwa Rama kod Geba, ji mia auchiel gi piero ariyo gachiel (621),"},{"book":"Nehemia","chapter":"7","verse":"31","text":"nyikwa Mikmash, ji mia achiel gi piero ariyo gariyo (122),"},{"book":"Nehemia","chapter":"7","verse":"32","text":"nyikwa Bethel kod Ai, ji mia achiel gi piero ariyo gadek (123),"},{"book":"Nehemia","chapter":"7","verse":"33","text":"nyikwa Nebo moko, ji piero abich gariyo (52),"},{"book":"Nehemia","chapter":"7","verse":"34","text":"nyikwa Elam moko, ji alufu achiel mia ariyo gi piero abich gangʼwen (1,254),"},{"book":"Nehemia","chapter":"7","verse":"35","text":"nyikwa Harim, ji mia adek gi piero ariyo (320),"},{"book":"Nehemia","chapter":"7","verse":"36","text":"nyikwa Jeriko, ji mia adek gi piero angʼwen gabich (345),"},{"book":"Nehemia","chapter":"7","verse":"37","text":"nyikwa Lod, Hadid kod Ono, ji mia abiriyo gi piero ariyo gachiel (721),"},{"book":"Nehemia","chapter":"7","verse":"38","text":"nyikwa Sena, ji alufu adek mia ochiko gi piero adek (3,930)."},{"book":"Nehemia","chapter":"7","verse":"39","text":"Jodolo ne gin:"},{"book":"Nehemia","chapter":"7","verse":"40","text":"nyikwa Imer, ji alufu achiel gi piero abich gariyo (1,052),"},{"book":"Nehemia","chapter":"7","verse":"41","text":"nyikwa Pashur, ji alufu achiel mia ariyo gi piero angʼwen gabiriyo (1,247),"},{"book":"Nehemia","chapter":"7","verse":"42","text":"nyikwa Harim, ji alufu achiel gi apar gabiriyo (1,017)."},{"book":"Nehemia","chapter":"7","verse":"43","text":"Jo-Lawi ne gin:"},{"book":"Nehemia","chapter":"7","verse":"44","text":"Jower ne gin:"},{"book":"Nehemia","chapter":"7","verse":"45","text":"Jorit rangach ne gin:"},{"book":"Nehemia","chapter":"7","verse":"46","text":"Jotij hekalu ne gin:"},{"book":"Nehemia","chapter":"7","verse":"47","text":"Keros, Sia, Padon,"},{"book":"Nehemia","chapter":"7","verse":"48","text":"Lebana, Hagaba, Shalmai,"},{"book":"Nehemia","chapter":"7","verse":"49","text":"Hanan, Gidel, Gahar,"},{"book":"Nehemia","chapter":"7","verse":"50","text":"Reaya, Rezin, Nekoda,"},{"book":"Nehemia","chapter":"7","verse":"51","text":"Gazam, Uza, Pasea,"},{"book":"Nehemia","chapter":"7","verse":"52","text":"Besai, Meunim, Nefusim,"},{"book":"Nehemia","chapter":"7","verse":"53","text":"Bakbuk, Hakufa, Harhur,"},{"book":"Nehemia","chapter":"7","verse":"54","text":"Bazluth, Mehida, Harsha,"},{"book":"Nehemia","chapter":"7","verse":"55","text":"Barkos, Sisera, Tema,"},{"book":"Nehemia","chapter":"7","verse":"56","text":"Nezia kod Hatifa."},{"book":"Nehemia","chapter":"7","verse":"57","text":"Nyikwa jotij Solomon ne gin:"},{"book":"Nehemia","chapter":"7","verse":"58","text":"Jaala, Darkon, Gidel,"},{"book":"Nehemia","chapter":"7","verse":"59","text":"Shefatia, Hatil, Pokereth-Hazebaim kod Amon."},{"book":"Nehemia","chapter":"7","verse":"60","text":"Jotij hekalu kod nyikwa jotij Solomon ji mia adek gi piero ochiko gariyo (392)."},{"book":"Nehemia","chapter":"7","verse":"61","text":"Magi e joma nobiro koa e mier mag Tel Mela, Tel Harsha, Kerub, Adon kod Imer, to ne ok ginyal nyiso malongʼo ni anywolagi ne gin nyikwa Israel."},{"book":"Nehemia","chapter":"7","verse":"62","text":"Nyikwa Delaya, Tobia kod Nekoda,"},{"book":"Nehemia","chapter":"7","verse":"63","text":"Mago mane oa kuom jodolo ne gin:"},{"book":"Nehemia","chapter":"7","verse":"64","text":"Jogi nomanyo nonro mar anywolagi to ne ok ginyal yudogi, omiyo nowegi oko mar joka jodolo kaka joma ochido."},{"book":"Nehemia","chapter":"7","verse":"65","text":"Emomiyo, jatelo maduongʼ nomiyogi chik mondo kik gicham chiemo moro amora mopwodhi manyaka jadolo bedie ma puonjogi gi Urim kod Thumim."},{"book":"Nehemia","chapter":"7","verse":"66","text":"Jogi duto noromo ji alufu piero angʼwen gariyo mia adek gi piero auchiel (42,360),"},{"book":"Nehemia","chapter":"7","verse":"67","text":"kiweyo jotijegi machwo kod mamon mane gin ji alufu abiriyo mia adek gi piero adek gabiriyo (7,337); kendo ne gin gi jower machwo kod mamon maromo ji mia ariyo gi piero angʼwen gabich (245)."},{"book":"Nehemia","chapter":"7","verse":"68","text":"Ne nitiere farese mia abiriyo gi piero adek gauchiel (736) kod kanyna mia ariyo gi piero angʼwen gabich (245)"},{"book":"Nehemia","chapter":"7","verse":"69","text":"ngamia mia angʼwen gi piero adek gabich (435) kod punde alufu auchiel mia abiriyo gi piero ariyo (6,720)."},{"book":"Nehemia","chapter":"7","verse":"70","text":"Jotend mier moko nochiwore tiyo tijno. Jatelo nochiwo e od keno dhahabu moromo kilo aboro gi nus, bakunde piero abich kod lep jodolo maromo mia abich gi piero adek mag jodolo."},{"book":"Nehemia","chapter":"7","verse":"71","text":"Jotelo mamoko mag dhoudi notero dhahabu maromo kilo mia achiel gi piero abiriyo e od keno ne tijno kod fedha moromo kilo alufu achiel gi nus."},{"book":"Nehemia","chapter":"7","verse":"72","text":"Gigo duto mane ochiw gi jogo modongʼne romo kilo mia achiel gi piero abiriyo mar dhahabu, kilo alufu achiel gi robo mar fedha kod lep jodolo maromo piero auchiel gabiriyo."},{"book":"Nehemia","chapter":"7","verse":"73","text":"Jodolo, jo-Lawi, jorit dhorangeye, jower kod jotij hekalu, kaachiel gi jomoko kod jo-Israel mamoko, nodak mana e miechgi."}]}