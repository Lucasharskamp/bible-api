{"data":[{"book":"SANG'HANO","chapter":"8","verse":"1","text":"Na Sauli kona goya kukomigwa kwa Stefano."},{"book":"SANG'HANO","chapter":"8","verse":"2","text":"Wanhu wa Mulungu wamzika Stefano na kumulilila ng'hani."},{"book":"SANG'HANO","chapter":"8","verse":"3","text":"Ila Sauli kasonga kuwagaza wanhu wamtogole Kilisto, kengila ng'anda kwa ng'anda, yowalava wose, watwanzi na wambigalo, na kuwagela mkifungo."},{"book":"SANG'HANO","chapter":"8","verse":"4","text":"Waja wapwililike wachola kila hanhu waupeta Usenga Unogile."},{"book":"SANG'HANO","chapter":"8","verse":"5","text":"Filipo kahumulukila mdiwambo dili muisi ya Samalia na kuwapetela wanhu mbuli za Kilisto."},{"book":"SANG'HANO","chapter":"8","verse":"6","text":"Dale da wanhu vidimuhulike Filipo na vija viwonile mizonza iyatendile, wagategeleza goya gaja gayatendile."},{"book":"SANG'HANO","chapter":"8","verse":"7","text":"Na vinyamkela wakalile wawavagale wanhu bwando wawalawa kuno woguta nyangi ng'hani, na wanhu bwando wakalile waholole na walemale wahonyigwa."},{"book":"SANG'HANO","chapter":"8","verse":"8","text":"Avo kukala na ndeng'ha ng'hulu mdiwambo dija."},{"book":"SANG'HANO","chapter":"8","verse":"9","text":"Kukala na munhu imwe yakemigwe Simoni yakalile yotenda uhawi mdiwambo hijo, na kuwazanya wanhu wa isi ya Samalia, na kuitenda kamba heyo iyo munhu mkulu."},{"book":"SANG'HANO","chapter":"8","verse":"10","text":"Wanhu wose, wadodo na wakulu, wamtegeleza goya walonga, “Munhu ino iyo mhiko ya Mulungu ikemigwa, ‘Mhiko Ng'hulu.’ ”"},{"book":"SANG'HANO","chapter":"8","verse":"11","text":"Na hewo wamtegeleza goya, kwavija mkipigiti kitali kakala yowazanya ng'hani."},{"book":"SANG'HANO","chapter":"8","verse":"12","text":"Ila viwamtogole Filipo viyakalile youpeta Usenga Unogile wa Undewa wa Mulungu na twaga da Yesu Kilisto, wose wabatizigwa, wambigalo na watwanzi."},{"book":"SANG'HANO","chapter":"8","verse":"13","text":"Na Simoni mwenyego katogola, kabatizigwa, na kakala yokiilongoza na Filipo. Abaho, kakanganya mizonza na mbuli za mkanganyo zikalile zotendeka."},{"book":"SANG'HANO","chapter":"8","verse":"14","text":"Na watumigwa wa Kilisto wakalile Yelusalemu, viwahulike kamba wanhu wa Samalia wautogola Usenga wa Mulungu, wawatuma Petulo na Yohana."},{"book":"SANG'HANO","chapter":"8","verse":"15","text":"Viwavikile, wawatambikila ha Mulungu giladi wabokele Loho wa Mulungu."},{"book":"SANG'HANO","chapter":"8","verse":"16","text":"Kwavija Loho wa Mulungu kakala hanamuhumulukila munhu yoyose mdidale jao, ila wakala wabatizigwe mditwaga da Mndewa Yesu diiyeka."},{"book":"SANG'HANO","chapter":"8","verse":"17","text":"Abaho, Petulo na Yohana wawekila makono gao, na hewo wabokela Loho wa Mulungu."},{"book":"SANG'HANO","chapter":"8","verse":"18","text":"Simoni viyawene kamba wanhu wabokela Loho wa Mulungu mkwikilwa makono na watumigwa wa Kilisto, avo, kageza kuwagwelela hela Petulo na Yohana yolonga,"},{"book":"SANG'HANO","chapter":"8","verse":"19","text":"“Nigweleleni na nie udaho uno, giladi munhu yoyose yondanimwikile makono gangu, yabokele Loho wa Mulungu.”"},{"book":"SANG'HANO","chapter":"8","verse":"20","text":"Ila Petulo kamwidika, “Udanganhike gweye hamoja na hela zako, kwagiza nhunza ya Mulungu yoguligwa na hela!"},{"book":"SANG'HANO","chapter":"8","verse":"21","text":"Kwabule hanhu hohose muisang'hano ino, kwavija moyo wako haumnogeze Mulungu."},{"book":"SANG'HANO","chapter":"8","verse":"22","text":"Avo, ukileke kilozo kino na umtambikile Mndewa, siku kokugela kumgongo mkukala na ngelegeza kamba ino mmoyo wako."},{"book":"SANG'HANO","chapter":"8","verse":"23","text":"Kwavija nokona kumema migongo na kwa mkifungo cha mbuli zihile.”"},{"book":"SANG'HANO","chapter":"8","verse":"24","text":"Simoni kedika, kalonga, “Nitambikileni ha Mndewa, giladi mbuli zose zimulongile sambizinivike.”"},{"book":"SANG'HANO","chapter":"8","verse":"25","text":"Petulo na Yohana viwamambukize kulonga gaja gawonile na kuwapetela wanhu Usenga Unogile, wabwela Yelusalemu, na kuupeta Usenga Unogile muna iviwambo bwando va Samalia."},{"book":"SANG'HANO","chapter":"8","verse":"26","text":"Msenga wa Mndewa wa kuulanga kamulongela Filipo, “Isasale, uchole ng'ambu ya kusi kubitila nzila ya kiwala, ihumuluka kulawa Yelusalemu mbaka Gaza.”"},{"book":"SANG'HANO","chapter":"8","verse":"27","text":"Avo, Filipo kaisasala kuchola, na viyakalile mnzila, kaiting'hana na kibohola wa Etiopia, yakalile mkulu wa ngama yose ya Kandake, Malikia wa Etiopia. Munhu ino kakala yacholile Yelusalemu kutambika."},{"book":"SANG'HANO","chapter":"8","verse":"28","text":"Viyakalile yakalile mdikwama yobwela ukae, kakala yosoma kitabu cha muhokozi Isaya."},{"book":"SANG'HANO","chapter":"8","verse":"29","text":"Loho wa Mulungu kamulongela Filipo, “Dikwenhukile kwama dija uilongoze najo.”"},{"book":"SANG'HANO","chapter":"8","verse":"30","text":"Abaho, Filipo kadikimbilila dikwama, na kamuhulika munhu yosoma kitabu chandikigwe na muhokozi Isaya. Filipo kamuuza, “Vino kugatanga ago guusoma?”"},{"book":"SANG'HANO","chapter":"8","verse":"31","text":"Na heyo kedika, “Nodahaze kuvitanga, bila munhu kunilongoza?” Avo kamgoneka Filipo yakwele uchana yakale hamoja na heyo."},{"book":"SANG'HANO","chapter":"8","verse":"32","text":"Na hanhu hayakalile yosoma handikigwa vino,"},{"book":"SANG'HANO","chapter":"8","verse":"33","text":"Kageligwa kinyala na kakala bule munhu wa kumgombela."},{"book":"SANG'HANO","chapter":"8","verse":"34","text":"Mkulu ija kamuuza Filipo, “Nilongele, muhokozi ino kolonga mbuli za munhu yalihi? Kolonga mbuli zake mwenyego ama za munhu iyagwe?”"},{"book":"SANG'HANO","chapter":"8","verse":"35","text":"Abaho, Filipo kasongela Mzinyandiko zizija Zing'alile, kumpetela Usenga Unogile wa Yesu."},{"book":"SANG'HANO","chapter":"8","verse":"36","text":"Viwakalile mnzila wochola, wavika hanhu hakalile na mazi, na ija imkulu kalonga, “Hano hana mazi, avo kinhu chaki kinigomesa ndeke kubatizigwa?”"},{"book":"SANG'HANO","chapter":"8","verse":"37","text":"Filipo kamulongela, “Kamba kotogola mmoyo wako wose, kodaha kubatizigwa.”"},{"book":"SANG'HANO","chapter":"8","verse":"38","text":"Mkulu hiyo kalagiza dikwama dime, abaho, wose wabili wahumuluka wengila mgamazi, na heyo Filipo kam'batiza."},{"book":"SANG'HANO","chapter":"8","verse":"39","text":"Abaho, viwalawile mmazi, baho Loho wa Mndewa kamnyamula Filipo, na ija imkulu hamuwene mwanza uyagwe, avo kagendelela na mwanza wake kuno yodeng'ha."},{"book":"SANG'HANO","chapter":"8","verse":"40","text":"Filipo kedukila ka Azoto, na viyakalile mnzila kakala youpeta Usenga Unogile m'viwambo vose mbaka viyavikile Kaisalia."}]}