{"data":[{"book":"Bhaebhulania","chapter":"7","verse":"1","text":"A Melikishedeki pubhaliji a mpalume bha ku Shalemu na bhaabhishila bha a Nnungu Bhakulu. A Bhulaimu bhali nkubhuja kungondo kubhakombwele kwaakomanga bhapalume nsheshe, gubhaimene na a Melekishedeki na a Melkshedeki gubhaajujiile mboka a Bhulaimu."},{"book":"Bhaebhulania","chapter":"7","verse":"2","text":"A Bhulaimu na bhalabho gubhaapele lipungu limo lya kumi lya indu yowe ibhapatile ku ngondo. Malombolelo ga ntai ga lina lyabho lya Melikishedeki ni “A mpalume bha aki,” kabhili a mpalume bha ku Shalemu, malombolelo gakwe “A mpalume bha Ulele.”"},{"book":"Bhaebhulania","chapter":"7","verse":"3","text":"Aina bhabho na anyinabhabho bhakaalugulwanga, nkali shipinga shabho shikaamanyika na wala ikaamanyika shakani pubhabhelekwe na pubhawile. Bhanalandana na Bhana Bhabho a Nnungu, pabha bhalabho ni bhaabhishila pitipiti."},{"book":"Bhaebhulania","chapter":"7","verse":"4","text":"Bhai, nnolanje bhene bhandubho shibhashitebha bhakulungwa, mpaka aina bhetu a Bhulaimu nikwaapa lipungu lya kumi lya indu yowe ibhapatile kungondo."},{"book":"Bhaebhulania","chapter":"7","verse":"5","text":"Bhai bhana bha a Lawi bhalinginji bhaabhishila, bhanaamulishwnga na shalia kutola lipungu lya kumi kukopoka kwa ashaapwabhonji Bhaishilaeli, nkali bhalinginji bha nnubheleko lwa a Bhulaimu."},{"book":"Bhaebhulania","chapter":"7","verse":"6","text":"Ikabheje a Melikishedekibho bhakaliji bha nnubheleko lwa a Lawi, nkali nneyo bhashinkuposhela lipungu lya kumi kukopoka kwa a Bhulaimu, gubhaajujile mboka bhene bhapegwilwe miadi na a Nnungu bhala."},{"book":"Bhaebhulania","chapter":"7","verse":"7","text":"Wala pangali lipamba kuti ali nshoko ni ajujilwa mboka naka nkulungwa."},{"book":"Bhaebhulania","chapter":"7","verse":"8","text":"Bhene bhaabhishila bhaaposhelanga lipungu lya kumi ni bhandunji na bhanaawanganga, ikabheje a Melikishedeki bhaaposhela lipungu lya kumi, inalugulwa kuti bhakawa."},{"book":"Bhaebhulania","chapter":"7","verse":"9","text":"Bhai tujile kuti, a Bhulaimu pubhashoshiye lipungu lya kumi lya mali gabho, kwa nneyo nkali a Lawi na bhalabho bhashoshiye lipungu lya kumi kupitila kwa a Bhulaimu."},{"book":"Bhaebhulania","chapter":"7","verse":"10","text":"Pabha a Lawi bhakanabhe bhelekwa, mubhaliji nshiilu sha ainabhabho a Bhulaimu, mobha a Melikishedeki pubhaimene nabho."},{"book":"Bhaebhulania","chapter":"7","verse":"11","text":"Bhai ibhaga kukamilika kwatendaga patikana kwa liengo lya bhishila lya Bhalawi, pabha kwa tolelela genego shalia jashinkubhikwa ku Bhaishilaeli, ikanapinjikwe kabhili bhaishe bhaabhishila bhana bha malinga a Melikishedeki, nngabha bhaabhishila kopoka kwa a Aluni?"},{"book":"Bhaebhulania","chapter":"7","verse":"12","text":"Pabha ubhishila unatindiganywa, bhai na shalia shijitindiganywe."},{"book":"Bhaebhulania","chapter":"7","verse":"13","text":"Bhene bhaabhishila bhaabheleketelwa genega, pubhaliji bha kabhila jina na wala jwakwa nkali mundu jumo jwa kabhila jabho atendile liengo lya ubhishila pa shitala."},{"book":"Bhaebhulania","chapter":"7","verse":"14","text":"Inamanyika kuti Bhakulungwa bhetu kubhakoposhele ku likabhila lya a Yuda, na kwa lyene likabhilalyo a Musha bhakabheleketeje shindu shoshowe ga ubhishila."},{"book":"Bhaebhulania","chapter":"7","verse":"15","text":"Kabhili, genego gamanyishe kaje, bhakoposhelaga bhaabhishila bhana bha malinga a Melikishedeki."},{"book":"Bhaebhulania","chapter":"7","verse":"16","text":"Bhenebha bhangabhikwa kubha bhaabhishila kwa shalia ja ashinakulu bhabho, ikabhe kwa mashili ga gumi ukaangabhanyika."},{"book":"Bhaebhulania","chapter":"7","verse":"17","text":"Pabha Majandiko ganaataya,"},{"book":"Bhaebhulania","chapter":"7","verse":"18","text":"Bhai amuli ja bhukala jila jishilekwa pabha jikakweteje mashili na jangapwaa,"},{"book":"Bhaebhulania","chapter":"7","verse":"19","text":"pabha shalia ja a Musha jangatimiliya shindu. Ikabheje nnaino tupegwilwe nnolelo gwa pwaa ukutukomboya kwaabhandishila a Nnungu."},{"book":"Bhaebhulania","chapter":"7","verse":"20","text":"Na pabha, lyelila lyatendaga tendeka nkutolelela kulumbila kwa a Nnungu. Bhene bhaabhishila bhananji bha nnubheleko lwa a Lawi bhatendaga bhikwanga nniengo lya ubhishila gwangali kulumbila."},{"book":"Bhaebhulania","chapter":"7","verse":"21","text":"Ikabheje a Yeshu bhashinkutendwa bhaabhishila kwa lumbila, malanga a Nnungu gubhashite,"},{"book":"Bhaebhulania","chapter":"7","verse":"22","text":"Bhai, kwa ligongo lya kwene lumbilako, a Yeshu bhashibha bha ngamulo bha malagano ga mmbone kaje."},{"book":"Bhaebhulania","chapter":"7","verse":"23","text":"Kabhili, bhaabhishila bhananjibho bhashinkushulukanga pabha bhatendaga wanganga, ninngalonjeya nniengo lyabhonji."},{"book":"Bhaebhulania","chapter":"7","verse":"24","text":"Ikabheje a Yeshu nngabha malinga bhanganyabho, bhenebho ni bha pitipiti na ubhishila gwabho ukapela."},{"book":"Bhaebhulania","chapter":"7","verse":"25","text":"Kwa nneyo, bhenebho bhanakombola kwaatapulanga kaje bhakwaajendelanga a Nnungu kupitila bhenebho, pabha bhenebho bhanaalonjeya pitipiti nkupinga bhaajujilanje kwa a Nnungu."},{"book":"Bhaebhulania","chapter":"7","verse":"26","text":"Bhai, yashinkupwaa uwe tubhe na Bhakulungwa Bhabhishila malinga bhenebho, bha ukonjelo bhangali sha gambwa, bhangali shilebho shoshowe, bhabhishilwe kwa taliya na ilebho, ninyakulwa kunani kunnungu."},{"book":"Bhaebhulania","chapter":"7","verse":"27","text":"Bhenebho bhakaapinjikwa kushoya mbepei mobha gowe kwa ligongo lya yambi malinga bhaabhishila bhananji, kutandubhila ga yambi yabho bhayene, kungai ga yambi ya bhandunji bhana. Bhenebho bhashinkushoya mbepei ya yambi ya bhandu bhowe gwanakamo, pubhaishoshiye bhayene kuwa munshalabha."},{"book":"Bhaebhulania","chapter":"7","verse":"28","text":"Pabha shalia ja a Musha jinakwaabhikanga bhandunji bhaanyegala kubha bhakulungwanji bhaabhishila, ikabheje kwa lilobhe lya lumbila litendilwe kungai shalia, lishikunng'agula Mwana gwabho a Nnungu ali jwa ntimilile kubha nkulungwa jwa bhaabhishila."}]}