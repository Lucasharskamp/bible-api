{"data":[{"book":"1. Timotejovi","chapter":"5","verse":"1-2","text":"Musíš-li domluvit staršímu člověku, nenapadej ho, ale jednej s ním uctivě, jako by to byl někdo z tvých rodičů. K mladším přistupuj jako k sourozencům, k dívkám jako ke svým sestrám, bez všech postranních myšlenek."},{"book":"1. Timotejovi","chapter":"5","verse":"3","text":"Církev ať pečuje o vdovy, které zůstaly osamělé."},{"book":"1. Timotejovi","chapter":"5","verse":"4-8","text":"Vždyť vdova skutečně osamělá a nemajetná musí spoléhat jen a jen na Boha. Jestliže však má děti nebo vnuky, je na nich povinnost splatit dluh vůči rodičům. Tak to chce Bůh. To jim důrazně připomínej, ať na ně nejsou stížnosti."},{"book":"1. Timotejovi","chapter":"5","verse":"9","text":"Vdova, kterou sbor pověřuje službou a za to ji podporuje, musí být starší šedesáti let, jen jednou vdaná"},{"book":"1. Timotejovi","chapter":"5","verse":"10","text":"a dobře osvědčená ve výchově dětí, pohostinnosti a v ochotné službě všem potřebným."},{"book":"1. Timotejovi","chapter":"5","verse":"11","text":"Mladší vdovy odmítej. Většinou později zatouží znovu se vdát"},{"book":"1. Timotejovi","chapter":"5","verse":"12","text":"a závazek ke službě poruší."},{"book":"1. Timotejovi","chapter":"5","verse":"13","text":"Kromě toho si při návštěvách domů zvyknou na zahálku a naučí se klevetit a plést se do cizích věcí."},{"book":"1. Timotejovi","chapter":"5","verse":"14","text":"Myslím, že mladá vdova udělá lépe, když se znovu vdá, má děti a stará se o vlastní domácnost; pak jí nikdo nemůže nic vytknout."},{"book":"1. Timotejovi","chapter":"5","verse":"15","text":"Jinak se bojím, že některé již sešly z Kristovy cesty."},{"book":"1. Timotejovi","chapter":"5","verse":"16","text":"Ještě jednou opakuji: o vdovu se musí postarat především její příbuzní, a ne ji prostě nechat na starosti církvi. Jen tak bude mít církev dost prostředků, aby mohla dobře pečovat o vdovy, které opravdu nemají nikoho, kdo by se jich ujal."},{"book":"1. Timotejovi","chapter":"5","verse":"17","text":"Kdo koná svou práci v církvi svědomitě, má za ni být náležitě odměněn. Dvojnásobně ať je oceněna služba kázání a vyučování."},{"book":"1. Timotejovi","chapter":"5","verse":"18","text":"I v Písmu přece čteme: „Dobytku, který užíváš při sklizni, dovolíš nažrat se z tvé úrody.“ A na jiném místě zase: „Kdo pracuje, má nárok na odměnu.“"},{"book":"1. Timotejovi","chapter":"5","verse":"19","text":"Stížnosti proti starším musí být ověřeny alespoň dvěma svědky, jinak si jich nevšímej."},{"book":"1. Timotejovi","chapter":"5","verse":"20","text":"Ale toho, kdo se opravdu provinil, pokárej veřejně před celou církví, pro výstrahu ostatním."},{"book":"1. Timotejovi","chapter":"5","verse":"21","text":"Zapřísahám tě jménem Boha, Ježíše Krista i všech andělů: řiď se tímto pravidlem, ať se jedná o tvého přítele či nepřítele. Buď v tom naprosto nestranný."},{"book":"1. Timotejovi","chapter":"5","verse":"22","text":"Při svěřování odpovědnosti se neukvapuj. Přehlédneš-li při tom nějaký hřích, mohlo by se to chápat tak, že ho schvaluješ. A hlavně se sám vyvaruj každého poklesku."},{"book":"1. Timotejovi","chapter":"5","verse":"23","text":"Tvému nemocnému žaludku by prospělo občas trochu vína místo vody."},{"book":"1. Timotejovi","chapter":"5","verse":"24","text":"Při posuzování lidí nezapomeň, že u některých jsou zlé skutky patrné každému, u jiných je odhalí teprve den soudu."},{"book":"1. Timotejovi","chapter":"5","verse":"25","text":"Stejně tak ne všechny dobré skutky jsou vidět hned, ale jednou všechny vyjdou najevo."}]}