{"data":[{"book":"निर्गमन","chapter":"2","verse":"1","text":"लेवी गोत्र के एक व्यक्ति ने लेवी गोत्र की एक कन्या से विवाह किया."},{"book":"निर्गमन","chapter":"2","verse":"2","text":"उस कन्या ने गर्भधारण किया और एक बच्‍चे को जन्म दिया, और वह बहुत सुंदर था, उसने उसे तीन महीने तक छिपाए रखा."},{"book":"निर्गमन","chapter":"2","verse":"3","text":"किंतु जब बच्‍चे को छिपाए रखना उसके लिए मुश्किल हो गया तब उसने एक टोकरी बनाई और उस पर तारकोल और पीच का लेप किया. उसने बच्‍चे को टोकरी में रख उस टोकरी को नील नदी के किनारे लंबी घासों के बीच में रख दिया."},{"book":"निर्गमन","chapter":"2","verse":"4","text":"उस बच्‍चे की बहन बच्‍चे के साथ क्या होगा यह देखने के लिए दूर खड़ी हुई थी."},{"book":"निर्गमन","chapter":"2","verse":"5","text":"फ़रोह की पुत्री नील नदी में स्‍नान करने आई और उसकी दासियां नदी के किनारे चल रही थीं. फ़रोह की पुत्री की नजर उस टोकरी पर पड़ी. उसने अपनी दासियों को वह टोकरी लाने को कहा."},{"book":"निर्गमन","chapter":"2","verse":"6","text":"उस टोकरी को खोलने पर उसकी नजर उस बच्‍चे पर पड़ी, जो उस समय रो रहा था. बच्‍चे पर उसको दया आई और वह समझ गई कि यह किसी इब्री का ही बच्चा है."},{"book":"निर्गमन","chapter":"2","verse":"7","text":"उस बच्‍चे की बहन ने फ़रोह की पुत्री से पूछा, “क्या मैं जाकर इसके लिए इब्री धायों में से किसी को ले आऊं जो इसे दूध पिला सके?”"},{"book":"निर्गमन","chapter":"2","verse":"8","text":"फ़रोह की पुत्री ने उससे कहा, “जाओ!” तब वह लड़की जाकर बच्‍चे की मां को ही बुला लाई."},{"book":"निर्गमन","chapter":"2","verse":"9","text":"फ़रोह की पुत्री ने उससे कहा, “इस बच्‍चे को ले जाओ और इसका पालन पोषण करो. इसके लिए मैं तुम्हें मजदूरी दूंगी.” तब वह स्त्री उस बच्‍चे को ले गई और उसका पालन पोषण किया."},{"book":"निर्गमन","chapter":"2","verse":"10","text":"जब बच्चा बड़ा हो गया तब वह बच्‍चे को फ़रोह की पुत्री के पास ले गई और फ़रोह की पुत्री ने उसे अपना पुत्र मान लिया. उसने उसका नाम मोशेह रखा. उसका मतलब था, “मैंने उसे जल में से पाया है.”"},{"book":"निर्गमन","chapter":"2","verse":"11","text":"जब मोशेह जवान हुए, तब वह अपने लोगों से मिलने उनके पास गए तो देखा कि वे कड़ी मेहनत कर रहे थे. उसी समय उन्होंने देखा कि एक मिस्री किसी इब्री को मार रहा था."},{"book":"निर्गमन","chapter":"2","verse":"12","text":"इसलिये मोशेह ने उस मिस्री को मार दिया और उसे रेत में छिपा दिया."},{"book":"निर्गमन","chapter":"2","verse":"13","text":"अगले दिन मोशेह ने देखा कि दो इब्री आपस में लड़ रहे हैं. इसलिये मोशेह ने उनसे पूछा, “क्यों आपस में लड़ रहे हो?”"},{"book":"निर्गमन","chapter":"2","verse":"14","text":"उस व्यक्ति ने मोशेह को जवाब दिया, “किसने तुम्हें हम पर राजा और न्याय करनेवाला ठहराया है? कहीं तुम्हारा मतलब कल उस मिस्री जैसे मेरी भी हत्या का तो नहीं है?” यह सुनकर मोशेह डर गए और उन्होंने सोचा, “अब यह भेद खुल चुका है.”"},{"book":"निर्गमन","chapter":"2","verse":"15","text":"जब फ़रोह को यह मालूम हुआ, तब उसने मोशेह की हत्या करने को सोचा, किंतु मोशेह फ़रोह के सामने से भागकर मिदियान देश में रहने लगे, वहां एक कुंआ था."},{"book":"निर्गमन","chapter":"2","verse":"16","text":"मिदियान के पुरोहित की सात पुत्रियां थीं. वे उस कुएं में जल भरने आईं तथा उन्होंने अपने पिता की भेड़-बकरियों के लिए नांदों में जल भरा."},{"book":"निर्गमन","chapter":"2","verse":"17","text":"तभी कुछ चरवाहे आए और उन कन्याओं को वहां से भगा दिया; तब मोशेह वहां आए और उन कन्याओं का बचाव किया तथा उनकी भेड़-बकरियों को जल पिलाया."},{"book":"निर्गमन","chapter":"2","verse":"18","text":"जब वे घर लौटीं, तो उनके पिता रियुएल ने उनसे पूछा, “आज इतनी जल्दी कैसे घर लौट आई हो?”"},{"book":"निर्गमन","chapter":"2","verse":"19","text":"उन्होंने उत्तर दिया, “एक मिस्री ने उन चरवाहों से हमारी रक्षा की. यही नहीं, उसने कुएं से जल निकालकर हमें और हमारी भेड़-बकरियों को भी पिलाया.”"},{"book":"निर्गमन","chapter":"2","verse":"20","text":"रियुएल ने अपनी पुत्रियों से पूछा, “वह व्यक्ति कहां है? तुम उसे वहीं क्यों छोड़ आई? उसे भोजन के लिए बुला लाओ!”"},{"book":"निर्गमन","chapter":"2","verse":"21","text":"मोशेह उनके साथ रहने के लिए तैयार हो गए. रियुएल ने अपनी पुत्री ज़ीप्पोराह का विवाह मोशेह के साथ कर दिया."},{"book":"निर्गमन","chapter":"2","verse":"22","text":"उन्होंने एक पुत्र को जन्म दिया. मोशेह ने उसका नाम गेरशोम2:22 गेरशोम अर्थात् प्रवासी रखा, उसका मतलब था, “मैं परदेश में एक अजनबी हूं.”"},{"book":"निर्गमन","chapter":"2","verse":"23","text":"उस लंबे समयकाल के बाद मिस्र देश के राजा की मृत्यु हो गई. इस्राएली अपने दासत्व में कराह रहे थे और दुहाई दे रहे थे. वे सहायता की गुहार कर रहे थे और उनके दासत्व की यह गुहार परमेश्वर तक पहुंची."},{"book":"निर्गमन","chapter":"2","verse":"24","text":"परमेश्वर ने उनकी कराहट सुनी, और अब्राहाम, यित्सहाक तथा याकोब के साथ की गई अपनी वाचा को याद किया."},{"book":"निर्गमन","chapter":"2","verse":"25","text":"परमेश्वर ने इस्राएल की ओर दृष्टि की तथा उनकी स्थिति पर ध्यान दिया."}]}