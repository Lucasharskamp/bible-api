{"data":[{"book":"Psalmen","chapter":"144","verse":"1","text":"Van David. Geprezen zij Jahweh, Mijn Rots; Die mijn handen leert strijden, En mijn vingers leert kampen."},{"book":"Psalmen","chapter":"144","verse":"2","text":"Mijn sterkte en burcht, Mijn schuilplaats en toevlucht, Mijn schild, waarop ik vertrouw: Die de volkeren aan mij onderwerpt."},{"book":"Psalmen","chapter":"144","verse":"3","text":"Jahweh, wat is de mens, dat Gij acht op hem slaat; Een mensenkind, dat Gij om hem U bekommert?"},{"book":"Psalmen","chapter":"144","verse":"4","text":"De mens lijkt enkel een zucht, Zijn dagen een vluchtige schaduw."},{"book":"Psalmen","chapter":"144","verse":"5","text":"Jahweh, buig uw hemel omlaag, en daal neer, Raak de bergen aan, en ze roken;"},{"book":"Psalmen","chapter":"144","verse":"6","text":"Slinger uw bliksems, en strooi ze in het rond, Schiet uw pijlen, en jaag ze uiteen."},{"book":"Psalmen","chapter":"144","verse":"7","text":"Reik mij uw hand uit den hoge, En verlos mij uit de macht der barbaren,"},{"book":"Psalmen","chapter":"144","verse":"8","text":"Wier mond alleen maar leugentaal spreekt, En wier rechter een hand van bedrog is."},{"book":"Psalmen","chapter":"144","verse":"9","text":"Dan zal ik een nieuw lied voor U zingen, o God, Op de tiensnarige harp voor U spelen:"},{"book":"Psalmen","chapter":"144","verse":"10","text":"Voor U, die aan koningen de zege verleent, Die redding brengt aan David, uw dienaar."},{"book":"Psalmen","chapter":"144","verse":"11","text":"Ja, Hij hééft mij gered van het moordende zwaard, Mij verlost uit de macht der barbaren, Wier mond alleen maar leugentaal spreekt, En wier rechter een hand van bedrog is."},{"book":"Psalmen","chapter":"144","verse":"12","text":"Nu zijn onze zonen als planten, Zorgvuldig gekweekt in hun jeugd; Onze dochters als zuilen, Voor de bouw van paleizen gehouwen."},{"book":"Psalmen","chapter":"144","verse":"13","text":"Onze schuren gevuld, Boordevol van allerlei vrucht; Onze schapen bij duizenden werpend,"},{"book":"Psalmen","chapter":"144","verse":"14","text":"De runderen in onze weiden bij tienduizenden drachtig. Geen bres en geen stormloop, Op onze pleinen geen kermen:"},{"book":"Psalmen","chapter":"144","verse":"15","text":"Gelukkig het volk, wat zo’n lot is beschoren; Gelukkig het volk, waarvan Jahweh de God is!"}]}