{"data":[{"book":"1 Koningen","chapter":"22","verse":"1","text":"Drie jaren bleef het nu rustig, en was er geen oorlog tussen Aram en Israël."},{"book":"1 Koningen","chapter":"22","verse":"2","text":"Maar toen in het derde jaar koning Josafat van Juda bij den koning van Israël op bezoek was,"},{"book":"1 Koningen","chapter":"22","verse":"3","text":"sprak de koning van Israël tot zijn hof: Weet gij wel, dat Rama in Gilad van ons is? En wij blijven maar rustig zitten, in plaats van het den koning van Aram te ontnemen."},{"book":"1 Koningen","chapter":"22","verse":"4","text":"En hij vroeg Josafat: Wilt gij met mij ten strijde trekken naar Rama in Gilad? En Josafat verzekerde den koning van Israël: Ik en gij zijn één; mijn volk is uw volk en mijn paarden zijn uw paarden!"},{"book":"1 Koningen","chapter":"22","verse":"5","text":"Toch verzocht Josafat den koning van Israël: Vraag echter eerst, wat Jahweh zegt."},{"book":"1 Koningen","chapter":"22","verse":"6","text":"Toen ontbood de koning van Israël de profeten, tezamen ongeveer vier honderd man. Hij vroeg hun: Zal ik tegen Rama in Gilad ten strijde trekken, of niet? Zij antwoordden: Trek op; Jahweh levert het aan den koning over."},{"book":"1 Koningen","chapter":"22","verse":"7","text":"Maar Josafat vroeg: Is hier geen profeet van Jahweh meer, dien we kunnen raadplegen?"},{"book":"1 Koningen","chapter":"22","verse":"8","text":"De koning van Israël antwoordde: Er is nog één man, door wien wij Jahweh kunnen raadplegen. Maar ik heb een hekel aan hem; want hij voorspelt mij nooit iets goeds, altijd maar kwaad. Het is Mikájehoe, de zoon van Jimla. Maar Josafat zei: De koning moet zo iets niet zeggen."},{"book":"1 Koningen","chapter":"22","verse":"9","text":"Toen riep de koning van Israël een kamerdienaar en zei: Haal vlug Mikájehoe, den zoon van Jimla."},{"book":"1 Koningen","chapter":"22","verse":"10","text":"Intussen waren de koning van Israël en Josafat, de koning van Juda, in ambtsgewaad op hun tronen gaan zitten, op de open plaats bij de poort van Samaria, en bleven al de profeten voor hen profeteren."},{"book":"1 Koningen","chapter":"22","verse":"11","text":"Een zekere Sidki-ja, de zoon van Kenaäna, had zich ijzeren horens gemaakt, en zeide: Zo spreekt Jahweh! Hiermee zult gij de Arameën neerstoten tot verdelgens toe."},{"book":"1 Koningen","chapter":"22","verse":"12","text":"Al de andere profeten profeteerden hetzelfde en riepen: Trek op naar Rama in Gilad! Gij zult zeker slagen; want Jahweh heeft het aan den koning overgeleverd."},{"book":"1 Koningen","chapter":"22","verse":"13","text":"De bode, die Mikájehoe was gaan roepen, zeide tot hem: Zie eens; eenstemmig hebben de profeten den koning een gunstig antwoord gegeven; laat ook uw antwoord zijn als het hunne, en voorspel iets goeds."},{"book":"1 Koningen","chapter":"22","verse":"14","text":"Maar Mikájehoe zeide: Zo waar Jahweh leeft; wat Jahweh mij zegt, zal ik spreken!"},{"book":"1 Koningen","chapter":"22","verse":"15","text":"Toen hij nu bij den koning gekomen was, zeide deze tot hem: Mikájehoe, zullen wij naar Rama in Gilad ten strijde trekken of niet? Hij antwoordde hem: Trek op; ge zult zeker slagen; want Jahweh heeft het aan u overgeleverd."},{"book":"1 Koningen","chapter":"22","verse":"16","text":"De koning snauwde hem toe: Hoe dikwijls moet ik u bezweren, mij in de naam van Jahweh niets dan de waarheid te zeggen?"},{"book":"1 Koningen","chapter":"22","verse":"17","text":"Maar nu sprak hij: Ik zag heel Israël over de bergen verstrooid als schapen zonder herder! En Jahweh sprak: Ze hebben geen heer; laat ze rustig naar huis terugkeren!"},{"book":"1 Koningen","chapter":"22","verse":"18","text":"Toen zei de koning van Israël tot Josafat: Heb ik het u niet gezegd? Hij voorspelt mij nooit iets goeds, altijd maar kwaad."},{"book":"1 Koningen","chapter":"22","verse":"19","text":"Maar Mikájehoe sprak: Dat is niet waar! Luister niettemin naar het woord van Jahweh! Ik zag Jahweh op zijn troon, met het hemelse heir rechts en links om Hem heen."},{"book":"1 Koningen","chapter":"22","verse":"20","text":"Jahweh vroeg: Wie wil Achab overhalen, naar Rama in Gilad op te trekken, om daar te sneuvelen? En de een zei zus, de ander zo."},{"book":"1 Koningen","chapter":"22","verse":"21","text":"Toen trad er een geest naar voren, ging voor Jahweh staan en zeide: Ik wil hem overhalen. Jahweh vroeg hem: Hoe?"},{"book":"1 Koningen","chapter":"22","verse":"22","text":"Hij antwoordde: Ik ga een leugengeest worden in de mond van al zijn profeten. Toen sprak Jahweh: Ge moogt hem bewerken, en ge zult slagen ook; ga heen en doe het."},{"book":"1 Koningen","chapter":"22","verse":"23","text":"Welnu, thans heeft Jahweh een leugengeest in de mond van al uw profeten gelegd, omdat Jahweh uw verderf heeft besloten."},{"book":"1 Koningen","chapter":"22","verse":"24","text":"Maar nu trad Sidki-jáhoe, de zoon van Kenaäna, vooruit, gaf Mikájehoe een slag in het gezicht, en zeide: Wat; zou de geest van Jahweh mij hebben verlaten, om te spreken tot u?"},{"book":"1 Koningen","chapter":"22","verse":"25","text":"Mikájehoe antwoordde: Dat zult ge gewaar worden, wanneer ge van huis tot huis zult vluchten, om u te verbergen."},{"book":"1 Koningen","chapter":"22","verse":"26","text":"Nu sprak de koning van Israël: Neem Mikájehoe gevangen, en breng hem bij de stadsvoogd Amon en bij prins Joasj."},{"book":"1 Koningen","chapter":"22","verse":"27","text":"Zeg hun: De koning beveelt, hem gevangen te houden en hem slecht eten en drinken te geven, tot hij ongedeerd terugkomt."},{"book":"1 Koningen","chapter":"22","verse":"28","text":"Maar Mikájehoe sprak: Als gij ongedeerd terugkomt, heeft Jahweh niet door mij gesproken."},{"book":"1 Koningen","chapter":"22","verse":"29","text":"Zo trok dus de koning van Israël, met koning Josafat van Juda, naar Rama in Gilad."},{"book":"1 Koningen","chapter":"22","verse":"30","text":"Maar de koning van Israël zei tot Josafat: Ik wil verkleed de strijd ingaan, doch gij kunt uw eigen kleren wel aanhouden. Hierop verkleedde de koning van Israël zich, voor hij ten strijde trok."},{"book":"1 Koningen","chapter":"22","verse":"31","text":"Nu had de koning van Aram zijn twee en dertig bevelhebbers van de strijdwagens de opdracht gegeven: Valt niemand aan, wie het ook zij, maar alleen den koning van Israël."},{"book":"1 Koningen","chapter":"22","verse":"32","text":"Toen zij nu Josafat zagen, dachten ze: Dat is zeker de koning van Israël. En ze vielen op hem aan. Maar Josafat hief een krijgsgeschreeuw aan,"},{"book":"1 Koningen","chapter":"22","verse":"33","text":"waardoor ze bemerkten, dat hij de koning van Israël niet was. Daarom lieten zij hem met rust."},{"book":"1 Koningen","chapter":"22","verse":"34","text":"Intussen richtte iemand op goed geluk af zijn boog, en trof den koning van Israël tussen de voegen van het pantser. Deze beval toen zijn wagenmenner: Wend de teugels, en breng mij van het slagveld; want ik ben gewond."},{"book":"1 Koningen","chapter":"22","verse":"35","text":"Maar omdat de strijd toen juist op zijn hevigst was, moest de koning tegenover de Arameën rechtop in zijn wagen blijven staan, ofschoon het bloed uit zijn wonde in de bak van de wagen neersijpelde. Tegen de avond echter stierf hij."},{"book":"1 Koningen","chapter":"22","verse":"36","text":"En nog voor zonsondergang ging de kreet door het leger: Iedereen terug naar zijn stad, iedereen terug naar zijn land;"},{"book":"1 Koningen","chapter":"22","verse":"37","text":"de koning is dood! In Samaria aangekomen, begroef men den koning;"},{"book":"1 Koningen","chapter":"22","verse":"38","text":"en toen men de wagen uitspoelde bij de vijver van Samaria, waar lichtekooien aan het baden waren, likten de honden zijn bloed op. Zo werd het woord vervuld, dat Jahweh gesproken had."},{"book":"1 Koningen","chapter":"22","verse":"39","text":"De verdere geschiedenis van Achab, met al wat hij deed, ook de bouw van het ivoren paleis en de versterking der steden, is beschreven in het boek der kronieken van de koningen van Israël."},{"book":"1 Koningen","chapter":"22","verse":"40","text":"Achab ging bij zijn vaderen te ruste, en zijn zoon Achazja volgde hem op."},{"book":"1 Koningen","chapter":"22","verse":"41","text":"In het vierde jaar der regering van Achab over Israël werd Josafat, de zoon van Asa, koning van Juda."},{"book":"1 Koningen","chapter":"22","verse":"42","text":"Josafat was vijf en dertig jaar oud, toen hij koning werd, en hij regeerde vijf en twintig jaar te Jerusalem. Zijn moeder heette Azoeba, en was de dochter van Sjilchi."},{"book":"1 Koningen","chapter":"22","verse":"43","text":"In alles volgde hij het voorbeeld van zijn vader Asa, zonder daarvan af te wijken; zo deed hij wat recht was in de ogen van Jahweh. Alleen werden de offerhoogten niet afgeschaft, zodat het volk er bleef offeren en wierook branden."},{"book":"1 Koningen","chapter":"22","verse":"44","text":"Josafat leefde in vrede met den koning van Israël."},{"book":"1 Koningen","chapter":"22","verse":"45","text":"De verdere geschiedenis van Josafat, met de heldendaden, die hij verrichtte, en de oorlogen, die hij voerde, is beschreven in het boek der kronieken van de koningen van Juda."},{"book":"1 Koningen","chapter":"22","verse":"46","text":"De verminkten, die tijdens de regering van zijn vader Asa nog waren overgebleven, verwijderde hij uit het land."},{"book":"1 Koningen","chapter":"22","verse":"47","text":"Er was toen geen koning in Edom, maar een stadhouder"},{"book":"1 Koningen","chapter":"22","verse":"48","text":"van koning Josafat. Deze bouwde een Tarsjisjvloot, om daarmee naar Ofir te varen om goud. Maar hij voer niet uit, daar de vloot schipbreuk leed bij Esjon-Géber."},{"book":"1 Koningen","chapter":"22","verse":"49","text":"Toen zei Achazja, de zoon van Achab, tot Josafat: Laat mijn volk met het uwe de schepen bemannen; maar Josafat weigerde."},{"book":"1 Koningen","chapter":"22","verse":"50","text":"Josafat ging bij zijn vaderen te ruste, en werd in de stad van zijn vader David bij zijn vaderen begraven. Zijn zoon Joram volgde hem op."},{"book":"1 Koningen","chapter":"22","verse":"51","text":"In het zeventiende jaar der regering van Josafat over Juda werd Achazja, de zoon van Achab, te Samaria koning van Israël. Twee jaar regeerde hij over Israël."},{"book":"1 Koningen","chapter":"22","verse":"52","text":"Hij deed wat kwaad was in de ogen van Jahweh, en volgde het wangedrag na van zijn vader en moeder en dat van Jeroboam, den zoon van Nebat, die Israël tot zonde had verleid."},{"book":"1 Koningen","chapter":"22","verse":"53","text":"Hij diende Báal en boog zich voor hem neer; zo tergde hij Jahweh, Israëls God, juist zoals zijn vaderen het hadden gedaan."}]}