{"data":[{"book":"Luke","chapter":"17","verse":"1","text":"Khale inruoiya Jisu'n asiamruoi ngaidiang aleiti, “ Manu thonasik-ah miringngai chungnga matheemna omgersik eii, takkha khawa ngai akamasuok amakha angtuk poongna kaomsikme."},{"book":"Luke","chapter":"17","verse":"2","text":"Ama'n akasiin naipang ngaikha manu kamintho neek achu, ama riingnga lungchakari inkhit-ah tuipui suungnga indeengjuon kha athadet.”"},{"book":"Luke","chapter":"17","verse":"3","text":"Ningtheinuo ah insingtheiru!"},{"book":"Luke","chapter":"17","verse":"4","text":"Ama'n nisuokhat ah nangdiang woisari manu athoa, halli woisari nangdiang heikeirra ‘kei kamalung kathuuljei ati inchu,’ nang in ama kha rangaidamro.”"},{"book":"Luke","chapter":"17","verse":"5","text":"Tirton ngai in Pumi diang inleiti, “Keini ngamnahi naminlokpiro.”"},{"book":"Luke","chapter":"17","verse":"6","text":"Pumi'n aheimasang, “Anchamru tiatbit nang ngamna kha om-inchu, nang in hiwa mulberry thingkuung hi arajungnga inphuk inlang halli tuipuiya juomoongro nati innum! ama'n nang nachongkha ajuisik eii."},{"book":"Luke","chapter":"17","verse":"7","text":"“Nangni karra miring inkhat keelngam kakhaal sik khat-um leikakhuoi sik suok inkhat aneiya halli ama'n lei makheiya ahongkir phakhan, amadiang innoottheiya heiwa inlang bu juobaktaro katipisik tu ning ommame?"},{"book":"Luke","chapter":"17","verse":"8","text":"Khawa rathuulla nang in nakhoong khit inlaang ‘Kabak ka-insik minsuukro, kabak ka-insuo maklaiseng kasepa thoro, khawa suoli nang-um baktro nang in amadiang timak tinnabe.’"},{"book":"Luke","chapter":"17","verse":"9","text":"Suokpa'n ama chongpe ajui jarra minpaak sik rahoi suokmak, ama rahoi suok abe?"},{"book":"Luke","chapter":"17","verse":"10","text":"Khawale in-ang rip-ah, nangnidiang thosik innapeii chounkha ningtho phakhan, ‘Keini chu rahoi kasuokmak suok ngaikha kin eii halli kinthosik kasuok chuonkha kintho eii” tiru."},{"book":"Luke","chapter":"17","verse":"11","text":"Jisu'n Jerusalem lamtiang aleisi phakhan Samaria li Galilee kongkarra aleitheng."},{"book":"Luke","chapter":"17","verse":"12","text":"Ama'n khuosuung aheiluut phakhan kalaak-ah ka-ngirra kaleiom takbangri karool miring soom alei intongpui."},{"book":"Luke","chapter":"17","verse":"13","text":"Halli inkheek-ah inheiti, “Jisu, Karu, keini diang naminriangro.”"},{"book":"Luke","chapter":"17","verse":"14","text":"Halli Jisu'n inmani kha aleimuwa aleiti, “Si inlang thiampu ngaidiang juoinmuru.”"},{"book":"Luke","chapter":"17","verse":"15","text":"Inmani karra miring inkhat in ama idamkha amupha khan, aheikirnook ah rasa inringnga Pathian aleiminpaak."},{"book":"Luke","chapter":"17","verse":"16","text":"Halli Jisu kekuungnga inbok ah inpaakna aleimalar, halli ama kha Samaritan mi alei eii."},{"book":"Luke","chapter":"17","verse":"17","text":"Jisu'n aleiti, “Kadam kha miring soom emuwabe? Khawa ngai khale hun inom mejei?"},{"book":"Luke","chapter":"17","verse":"18","text":"Hiwa zaatlop mipahi elekleiya aleiilaak heikirra Pathian kaminpaaksik ommu bejei?”"},{"book":"Luke","chapter":"17","verse":"19","text":"Halli Jisu'n amadiang aleiti, “Inthei inlang sitaro; nang ngamna khan nidam ejei.”"},{"book":"Luke","chapter":"17","verse":"20","text":"Pharisee ngai'n Pathian Rengram kha angtik ajuosikme tia Jisu diang inleirakel phakhan, ama'n inmani diang aleimasang, “Pathian Rengram chu eini mit-enna nimu angnnga juonuni."},{"book":"Luke","chapter":"17","verse":"21","text":"Tuteii innum tinunu, ‘Enru, hin omjei!’ emakli, ‘Enru, sosun omjei!’ ajarchu Pathian Rengram kha nangni suungnga om.17:21: nangni suungnga; emakli nangni karra; emakli jetleitheileiya nangni karra inlar duoi.”"},{"book":"Luke","chapter":"17","verse":"22","text":"Halli ama'n asiamruoi ngaidiang aleiti, “Nangni'n Miring sapa kha ningmuzootna nikhuo inkhat alahongsik eii takkha nangni'n munutun."},{"book":"Luke","chapter":"17","verse":"23","text":"Halli mi ngai'n nangnidiang innati sik eii, ‘Sosun enru, emakli hin enru!’ takkha nangni'n juimaru khat-um suokmaru."},{"book":"Luke","chapter":"17","verse":"24","text":"Ajarchu lairalak mun inkhat makheiya kool juo-inlek phakhan, lairalaak mun inkhatiang ijuowar angnga miring sapa jouni khannum khawa ka-angsik eii."},{"book":"Luke","chapter":"17","verse":"25","text":"Ama'n poongna angjet intongpui masasik eii halli hiwa khang mi ngai'n amakha zootnunu."},{"book":"Luke","chapter":"17","verse":"26","text":"Khat-um Noah khangnga kaleisuok angnga Miring sapa nikhuoni khannum alasuoksik eii. Inphut 6:5-8"},{"book":"Luke","chapter":"17","verse":"27","text":"Noah in rakuong suungnga aluutmak laiseng, inmani'n inbak in-inna, inn inneiya, moi inruoiya inleiom, halli tuikalok tuikalian asuok ah inmani rakip aleiminmangjei. Inphut 7:6-24"},{"book":"Luke","chapter":"17","verse":"28","text":"Hiwale in angrip ah Lot nikhuoni khannum, inmani'n inbak in-in, inracho, injour, inling, halli inn insak ah inleiom. Inphut 18:29; 19:25"},{"book":"Luke","chapter":"17","verse":"29","text":"Takkha Lot in Sodom makheiya asuok nikhan marwaan makheiya mei khat-um kaatmei kha ruosur angnga ajuosurra inmani rakip ngaikha aleiminmang."},{"book":"Luke","chapter":"17","verse":"30","text":"Miring sapa juo-inlarna nikhuo nikhan num khawa angnga akasuok sik eii.”"},{"book":"Luke","chapter":"17","verse":"31","text":"“Khawa nikhuoni khan innchungnga kaom in aneinaak kaleisik-ah innsuungnga juochumkhai marase, halli hiwa angnga leiya kaom atu ka-ang innum inntiang hongkirkhai marase. Matt 24:17-18; Mk 13:15,16"},{"book":"Luke","chapter":"17","verse":"32","text":"Lot numei kha ngaidonru! Inphut 19:26"},{"book":"Luke","chapter":"17","verse":"33","text":"Atu ka-ang in ama ringkhuo kaminringsik ah ka-entok ama khan aminmangsik eii, atu ka-ang in ama ringkhuo kaminmang amakha'n ringna amusik eii. Matt 10:39; 16:25; Mk 8:35; Luk 9:24; Jn 12:25"},{"book":"Luke","chapter":"17","verse":"34","text":"Kei'n kanati, khawani zaanna zaalmun inkhat-ah mi inni inleizaalsik eii, miring inkhatkha aruoisik halli minring inkhat kha adasik eii."},{"book":"Luke","chapter":"17","verse":"35","text":"Mi inni'n saang inleisuksik eii, miring inkhat aruoisik halli mi inkhat kha adasik eii.”"},{"book":"Luke","chapter":"17","verse":"36","text":"Leiya mi inni inleiomsik eii, miring inkhat kha aruoisik halli miring inkhat kha adasik eii."},{"book":"Luke","chapter":"17","verse":"37","text":"Halli inmani'n amadiang inheiti, “Hunme Pumi?”"}]}