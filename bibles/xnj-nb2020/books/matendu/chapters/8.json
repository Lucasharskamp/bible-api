{"data":[{"book":"Matendu","chapter":"8","verse":"1","text":"Na mwene Sauli awene chabwina kukomewa kwa Sitefani. Ligono lenilo msambi wa vandu vevakumsadika Kilisitu va ku Yelusalemu, vatumbwili kung'ahiswa neju. Vamsadika voha, Yavaganili kupechenganika kudahi pandi za ku Yudea na ku Samaliya, nambu kwa vamitumi ndu."},{"book":"Matendu","chapter":"8","verse":"2","text":"Vandu vevisadika vakamuzika Stefani na kumvembela neju."},{"book":"Matendu","chapter":"8","verse":"3","text":"Nambu lukumbi lwenulo Sauli alingili kuvang'aisa msambi wa vandu vevakumsadika Kilisitu, ahambili nyumba kwa nyumba akavahumisa vamsadika kuvala vagosi kwa vadala na kuvasopa muchifungu."},{"book":"Matendu","chapter":"8","verse":"4","text":"Hinu vala vamsadika vevapechangini vakahamba kila pandu kukokosa Lilovi la Bwina."},{"book":"Matendu","chapter":"8","verse":"5","text":"Filipi namwene akahelela pamuji wa ku Samaliya na kumkokosa Kilisitu kwa vakolonjinji va penapo."},{"book":"Matendu","chapter":"8","verse":"6","text":"Vandu vakajiwunga kuyuwanila ujumbi wa Filipi na kulola milangisu yila yeahenga."},{"book":"Matendu","chapter":"8","verse":"7","text":"Ndava muni vandu vevatalaliwi mizuka mihakau, yavahumili kwa lwami luvaha, vandu vevapolili higa na vangagenda valamisiwi."},{"book":"Matendu","chapter":"8","verse":"8","text":"Kwavili na luheku luvaha pamuji wenuwo."},{"book":"Matendu","chapter":"8","verse":"9","text":"Hinu pamuji wenuwo kwavili na mundu mmonga liina laki Simoni, mweakitili uhavi waki, pamuji wenuwu na kuvakangasa vandu va ku Samaliya, akujikwiha kuvya mwene ndi mweitopela,"},{"book":"Matendu","chapter":"8","verse":"10","text":"na vandu voha vadebe na vavaha, vamyuwanili hotohoto vakajova, “Simoni ndi makakala ga uchapanga gegikemelewa ‘Makakala gavaha.’ ”"},{"book":"Matendu","chapter":"8","verse":"11","text":"Vamlandili ndava avakangisi kwa lukumbi lutali ndava ya uhavi waki."},{"book":"Matendu","chapter":"8","verse":"12","text":"Nambu pavasadiki ujumbi wa Filipi kulivala Lilovi la Bwina la Unkosi wa Chapanga na kuyuwana makokoso ga Yesu Kilisitu, vagosi na vadala vabatiziwi."},{"book":"Matendu","chapter":"8","verse":"13","text":"Hati Simoni mwene, asadiki na peamali kubatiziwa, akalongosana na Filipi, akakangasa makangaso na gachinamtiti geahengili."},{"book":"Matendu","chapter":"8","verse":"14","text":"Vamitumi vala vevavili ku Yelusalemu, pevayuwini kuvya vakolonjinji va ku Samaliya vayidakili Lilovi la Chapanga, ndi vakavatuma kwenuko Petili na Yohani."},{"book":"Matendu","chapter":"8","verse":"15","text":"Hinu pavahikili vakavayupila kwa Chapanga vamsadika vala, muni vampokela Mpungu Msopi."},{"book":"Matendu","chapter":"8","verse":"16","text":"Ndava lukumbi lwenulo Mpungu Msopi avi akona kuvahelelela yeyoha pagati yavi, nambu vamali kubatiziwa paliina la Bambu Yesu ndu."},{"book":"Matendu","chapter":"8","verse":"17","text":"Kangi Petili na Yohani vakavavikila mawoko gavi vamsadika, navene mewa vampokili Mpungu Msopi."},{"book":"Matendu","chapter":"8","verse":"18","text":"Hinu Simoni pealoli kuvya mukuvikiwa mawoko na vamitumi, vamsadika vampokili Mpungu Msopi. Alingili kuvapela mashonga Petili na Yohani, akajova,"},{"book":"Matendu","chapter":"8","verse":"19","text":"“Mnipela na nene uhotola wenuwo muni nakamvikila mawoko mundu yeyoha, apokela Mpungu Msopi.”"},{"book":"Matendu","chapter":"8","verse":"20","text":"Nambu Petili akamyangula, “Fwila kulongolo na mashonga gaku ndava wihololela kuvya wihotola kugula makakala ga Chapanga kwa mashonga!"},{"book":"Matendu","chapter":"8","verse":"21","text":"Veve uvi lepi na lilundu amala pandu popoha mulihengu ili, muni mtima waku uganisa lepi palongolo ya Chapanga."},{"book":"Matendu","chapter":"8","verse":"22","text":"Ndava muni, umuwuyila Chapanga waku kwa kukotoka uhakau waku, kavili umuyupa Bambu mwene ihotola kukulekekesa maholo ngati ago."},{"book":"Matendu","chapter":"8","verse":"23","text":"Nikulola hotohoto umelili wihu neju, ndi mkungiwa wa kumbudila Chapanga.”"},{"book":"Matendu","chapter":"8","verse":"24","text":"Simoni akayangula, “Chondi, muniyupilayi kwa Bambu, likoto kunikolela hati limonga pagati ya ago gemujovili.”"},{"book":"Matendu","chapter":"8","verse":"25","text":"Petili na Yohani pevamalili kujova malovi gavi ga kukokosa ujumbi wa Bambu, vakawuya ku Yelusalemu. Hinu pavavi mukuwuya vakakokosa Lilovi la Bwina muhijiji yamahele ya ku Samaliya."},{"book":"Matendu","chapter":"8","verse":"26","text":"Mtumu wa kunani kwa Chapanga akamjovela Filipi, “Jitendelekela uhamba kusini kupitila njila yeyihuma ku Yelusalemu mbaka ku Gaza.”"},{"book":"Matendu","chapter":"8","verse":"27","text":"Filipi peamali kujitendelekela, akatumbula lugendu lwa kuhamba Yelusalemu. Lukumbi lwenulo kwavili na mkolonjinji mmonga wa ku Ethiopia. Avi mvika mashonga wa Kandake, nkosi wa Chidala wa ku Ethiopia."},{"book":"Matendu","chapter":"8","verse":"28","text":"Mweavili munjila kuwuya kunyumba kuhuma ku Yelusalemu kweahambili kumlumba Chapanga, atamili mumkokoteni wa kubiluswa kuni ajisomelayi kwa lwami chitabu cha mlota wa Chapanga Isaya."},{"book":"Matendu","chapter":"8","verse":"29","text":"Mpungu Msopi akamjovela Filipi, “Hamba papipi na mkokoteni wenuwo ulongosana nayu.”"},{"book":"Matendu","chapter":"8","verse":"30","text":"Filipi akajumbalila papipi na mkokoteni wula, akamyuwana mundu yula isoma muchitabu cha mlota wa Chapanga Isaya. Penapo Filipi akamkota, “Wu, ukuchimanya chewisoma?”"},{"book":"Matendu","chapter":"8","verse":"31","text":"Mundu yula akamyangula, “Nihotola wuli kumanya changali mundu kunidandaulila?” Ndi akamgongolela Filipi akwela mumkokoteni wula na kutama pamonga na mwene."},{"book":"Matendu","chapter":"8","verse":"32","text":"Pandu pa Mayandiku Gamsopi peasomayi vayandiki aga,"},{"book":"Matendu","chapter":"8","verse":"33","text":"Akoliwi soni na kunotewa chechikumvala."},{"book":"Matendu","chapter":"8","verse":"34","text":"Muyimila hindu yula akamkota Filipi, “Nijovela, mlota wa Chapanga uyu ijova mambu aga ndava yaki mwene, amala ndava ya mundu yungi?”"},{"book":"Matendu","chapter":"8","verse":"35","text":"Hinu Filipi akatumbula pandu pa Mayandiku Gamsopi ago, akamjovela Lilovi la Bwina ndava ya Yesu."},{"book":"Matendu","chapter":"8","verse":"36","text":"Pevavi vakona munjila, vakahika pandu pepavi na manji ndi mundu yula akajova, “Pandu apa pana manji, wu, chivii chindu kiki chechikunibesa nene kubatiziwa?”Mundu ibatiziwa"},{"book":"Matendu","chapter":"8","verse":"37","text":"Filipi akajova, “Ngati wisadika kwa mutima waku woha wihotola kubatiziwa.” Namwene akajova, “Nisadika Yesu Kilisitu ndi Mwana wa Chapanga.”"},{"book":"Matendu","chapter":"8","verse":"38","text":"Hinu myimila hindu yula akahamula mkokoteni wa kubiluswa wula uyima, Filipi na mwene vakahuluka mumanji ndi Filipi akambatiza."},{"book":"Matendu","chapter":"8","verse":"39","text":"Pavahumili mumanji Mpungu wa Bambu amkitili Filipi awuka, myimilila hindu akotoka kumlola kavili, nambu mwene akayendelela na lugendu lwaki kuni avi na luheku."},{"book":"Matendu","chapter":"8","verse":"40","text":"Nambu Filipi akahumila ku Azoto, na munjila avi mukukokosa Lilovi la Bwina mbaka peahikili ku Kaisalia."}]}