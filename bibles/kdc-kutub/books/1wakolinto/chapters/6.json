{"data":[{"book":"1 Wakolinto","chapter":"6","verse":"1","text":"Vino, kamba imoja wenu kana kitala na Mkilisito miyage, yokuwaze komgala mkitala cha wanhu hawamtogole Yesu, koleka kumgala kwa wanhu wa Imulungu?"},{"book":"1 Wakolinto","chapter":"6","verse":"2","text":"Vino, hamujuwile bule wanhu wa Imulungu okwiza kuwatagusa wanhu wa mwiisi? Kamba wanhu wa mwiisi otagusigwa na mweye, vino molemelwa kutagusa mbuli ndodo ndodo?"},{"book":"1 Wakolinto","chapter":"6","verse":"3","text":"Vino, mweye hamujuwile tokwiza kuwatagusa wasenga wa kuulanga? Todaha ng'hani kutagusa vinhu va ugima uno!"},{"book":"1 Wakolinto","chapter":"6","verse":"4","text":"Kamba mwahagomba, vino mowakema wanhu hawategelezigwa mkibumbila chenu cha wanhu wamtogole Yesu wawe wasemi?"},{"book":"1 Wakolinto","chapter":"6","verse":"5","text":"Mogela kinyala! Vino kuduhu hata munhu imoja kumwenu yeli na nzewele yodaha kuwazuma Wakilisito wagombile?"},{"book":"1 Wakolinto","chapter":"6","verse":"6","text":"Lakini Mkilisito komgala Mkilisito miyage mkitala, kwa wasemi hawamtogole Yesu!"},{"book":"1 Wakolinto","chapter":"6","verse":"7","text":"Kulonga ukweli, kuigala kwenu mkitala mweye kwa mweye kolagusa kama muhumwa. Vinoga mweye koneligwa. Vinoga mweye kuviziligwa na kubokigwa vinhu venu."},{"book":"1 Wakolinto","chapter":"6","verse":"8","text":"Lakini mweye wao muwonela na kuwaboka ndugu zenu vinhu vao kwa uvizi!"},{"book":"1 Wakolinto","chapter":"6","verse":"9","text":"Vino, hamujuwile kamba wanhu otenda gehile honda waupate Undewa wa Imulungu? Sikumwiivizile, wanhu okala kwa ugima wa ugoni ubanzile hebu ovitambikila vinyago hebu otenda ugoni hebu wambigalo ohindusa wayao,"},{"book":"1 Wakolinto","chapter":"6","verse":"10","text":"hebu wabavi hebu wagila hebu okoligwa hebu kuwaliga wayao hebu wabokaji, wao wose kuduhu yonda yaupate Undewa wa Imulungu."},{"book":"1 Wakolinto","chapter":"6","verse":"11","text":"Wanhu wayagwe kumwenu mukala vivo. Lakini sambi nzambi zenu zisegesigwa, mulavigwa kwa Imulungu, mutendigwa munoga mgameso ga Imulungu kwa twaga da Mndewa Yesu Kilisito na Loho wa Imulungu wetu."},{"book":"1 Wakolinto","chapter":"6","verse":"12","text":"Munhu kodaha kulonga, “Vinhu vose nodaha kutenda.” Lakini siyo vinhu vose vinoga kumwangu. Notogola nodaha kutenda kinhu chochose, lakini sitogola kinhu chochose kinhende niwe mtumwa wake."},{"book":"1 Wakolinto","chapter":"6","verse":"13","text":"Munhu iyagwe kolonga, “Ndiya kwa mbuli ya inda, na inda kwa mbuli ya ndiya.” Ona, lakini Imulungu kovibananga vose vibili. Lukuli lwa munhu siyo kwa mbuli ya ugoni, lakini kwa mbuli ya kumsang'hanila Mndewa, nayo mndewa ayo yowika goya lukuli."},{"book":"1 Wakolinto","chapter":"6","verse":"14","text":"Imulungu kamzilibula Mndewa Yesu kwa wanhu wafile, na siye vivija kotuzilibula kwa nguvu zake."},{"book":"1 Wakolinto","chapter":"6","verse":"15","text":"Vino, hamujuwile kuwa ng'huli zenu ni maungo ga lukuli lwa Kilisito? Hebu mogesa nodaha kusola maungo ga lukuli lwa Kilisito na kugatenda gawe maungo ga ulukuli lwa munhu yosulukila ugoni? Aka!"},{"book":"1 Wakolinto","chapter":"6","verse":"16","text":"Hebu hamujuwile bule munhu yonda yailumbe na munhu yosulukila ugoni kokuwa lukuli lumoja na munhu ayo? Kwavija yandikigwa mna Gamaandiko Gang'alile, “Weli wabili okuwa lukuli lumoja.”"},{"book":"1 Wakolinto","chapter":"6","verse":"17","text":"Lakini munhu ija yoilumba na Mndewa kahamoja nayo kiloho."},{"book":"1 Wakolinto","chapter":"6","verse":"18","text":"Avo muinege ng'hani na ugoni. Kwavija nzambi ziyagwe zitendigwa na munhu haziubananga lukuli, lakini munhu yotenda ugoni kolutendela nzambi lukuli lwake mwenyego."},{"book":"1 Wakolinto","chapter":"6","verse":"19","text":"Vino, hamujuwile bule ng'huli zenu ayo ng'anda ya Loho Yang'alile, yeli mgati mmwenu imugweleligwe na Imulungu? Avo lelo, mweye siyo kinhu chenu wenyego, lakini cha Imulungu,"},{"book":"1 Wakolinto","chapter":"6","verse":"20","text":"kwavija muguligwa kwa bei ng'hulu. Avo zisang'hanileni ng'huli zenu kwa ukulu wa Imulungu."}]}