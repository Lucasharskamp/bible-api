{"data":[{"book":"پەیدابوون","chapter":"29","verse":"1","text":"ئینجا یاقوب پێی هەڵگرت و بەرەو خاکی گەلانی ڕۆژهەڵات ڕۆیشت."},{"book":"پەیدابوون","chapter":"29","verse":"2","text":"بینی وا بیرێک لە دەشتودەرەکە هەیە و سێ ڕانە مەڕ لەوێ ڕاکشاون، چونکە شوانەکان لەو بیرەوە مەڕەکانیان ئاو دەدا. بەردێکی گەورەش لەسەر دەمی بیرەکە بوو."},{"book":"پەیدابوون","chapter":"29","verse":"3","text":"کاتێک هەموو مێگەلەکان لەوێ کۆدەبوونەوە، شوانەکان بەردی سەر دەمی بیرەکەیان گلۆر دەکردەوە و مەڕەکانیان ئاو دەدا. پاشان بەردەکەیان دەگەڕاندەوە سەر دەمی بیرەکە، بۆ شوێنی خۆی."},{"book":"پەیدابوون","chapter":"29","verse":"4","text":"یاقوب بانگی کردن: «برایان، ئێوە خەڵکی کوێن؟»"},{"book":"پەیدابوون","chapter":"29","verse":"5","text":"پێی گوتن: «لابانی کوڕەزای ناحۆر دەناسن؟»"},{"book":"پەیدابوون","chapter":"29","verse":"6","text":"ئینجا یاقوب گوتی: «خۆ سەلامەتە؟»"},{"book":"پەیدابوون","chapter":"29","verse":"7","text":"گوتی: «وا هێشتا ڕۆژ زۆری ماوە، کاتی کۆکردنەوەی مەڕەکان نییە. مەڕەکان ئاو بدەن و بڕۆنەوە بیانلەوەڕێنن.»"},{"book":"پەیدابوون","chapter":"29","verse":"8","text":"ئەوانیش گوتیان: «ناتوانین، هەتا هەموو مەڕەکان کۆنەبنەوە و بەردی سەر دەمی بیرەکە تل نەدرێت. ئەو کاتە مەڕەکان ئاو دەدرێن.»"},{"book":"پەیدابوون","chapter":"29","verse":"9","text":"هێشتا خەریکی قسەکردن بوو لەگەڵیان، ڕاحێل هات و مەڕەکانی باوکیشی لەگەڵ بوو، چونکە ڕاحێل شوان بوو."},{"book":"پەیدابوون","chapter":"29","verse":"10","text":"کاتێک یاقوب ڕاحێلی کچی لابانی خاڵی و مەڕەکانی لابانی خاڵی بینی، چووە پێشەوە و بەردی سەر بیرەکەی تل دا و مەڕەکانی ئاو دا."},{"book":"پەیدابوون","chapter":"29","verse":"11","text":"یاقوب ڕاحێلی ماچ کرد و دەنگی بەرز کردەوە و گریا."},{"book":"پەیدابوون","chapter":"29","verse":"12","text":"ئیتر یاقوب بە ڕاحێلی گوت کە ئەو خزمی باوکیەتی و کوڕی ڕڤقەیە. ئەویش ڕایکرد و بە باوکی ڕاگەیاند."},{"book":"پەیدابوون","chapter":"29","verse":"13","text":"هەرکە لابان ئەم هەواڵەی یاقوبی خوشکەزای بیست، بە ڕاکردن چوو بۆ دیدەنی. باوەشی پێدا کرد و ماچی کرد و هێنایە ماڵەکەی خۆی. ئینجا یاقوب باسی هەموو ئەو شتانەی بۆ لابان کرد کە ڕوویان دابوو."},{"book":"پەیدابوون","chapter":"29","verse":"14","text":"لابانیش پێی گوت: «تۆ لە گۆشت و خوێنی منیت.»"},{"book":"پەیدابوون","chapter":"29","verse":"15","text":"لابان پێی گوت: «هەر لەبەر ئەوەی کەسی خۆمیت، ئایا ئیتر دەبێت بەخۆڕایی کارم بۆ بکەیت؟ پێم بڵێ دەبێت کرێیەکەت چی بێت؟»"},{"book":"پەیدابوون","chapter":"29","verse":"16","text":"لابان دوو کچی هەبوو، گەورەکەیان ناوی لێئە بوو، بچووکەکەشیان ناوی ڕاحێل بوو."},{"book":"پەیدابوون","chapter":"29","verse":"17","text":"چاوەکانی لێئە کز بوون، بەڵام ڕاحێل ناسک و جوان بوو."},{"book":"پەیدابوون","chapter":"29","verse":"18","text":"یاقوب کە ڕاحێلی خۆشدەویست، گوتی: «حەوت ساڵ کارت بۆ دەکەم بەرامبەر ڕاحێلی کچە بچووکت.»"},{"book":"پەیدابوون","chapter":"29","verse":"19","text":"لابانیش گوتی: «بیدەمە تۆ باشترە لەوەی بیدەمە پیاوێکی دیکە. لێرە لەلای خۆم بمێنەوە.»"},{"book":"پەیدابوون","chapter":"29","verse":"20","text":"ئیتر یاقوب لەبەر ڕاحێل حەوت ساڵ کاری کرد، بەڵام لەبەر خۆشەویستییەکەی بەرامبەر بە ڕاحێل، لەلای ئەو وەک چەند ڕۆژێکی کەم وابوو."},{"book":"پەیدابوون","chapter":"29","verse":"21","text":"ئینجا یاقوب بە لابانی گوت: «ژنەکەم بدەرێ، چونکە ماوەکەم تەواو کرد، دەشمەوێت بیگوازمەوە.»"},{"book":"پەیدابوون","chapter":"29","verse":"22","text":"لابانیش خەڵکی شوێنەکەی کۆکردەوە و ئاهەنگێکی ساز کرد."},{"book":"پەیدابوون","chapter":"29","verse":"23","text":"بەڵام کاتێک ئێوارە داهات، پەلی لێئەی کچی گرت و هێنای بۆ یاقوب. ئەویش سەرجێیی لەگەڵی کرد."},{"book":"پەیدابوون","chapter":"29","verse":"24","text":"هەروەها لابان زیلپەی کەنیزەی خۆی کردە کەنیزەی لێئەی کچی."},{"book":"پەیدابوون","chapter":"29","verse":"25","text":"کە ڕۆژ بووەوە، لێئە لەوێ بوو! یاقوبیش بە لابانی گوت: «ئەمە چییە بە منت کرد؟ مەگەر بۆ ڕاحێل نەبوو کە کارم بۆ کردیت؟ ئەی بۆچی فێڵت لێکردم؟»"},{"book":"پەیدابوون","chapter":"29","verse":"26","text":"لابانیش گوتی: «ئەوە دابونەریتی ئێمە نییە کە کچە بچووکەکە پێش گەورەکە بە شوو بدەین."},{"book":"پەیدابوون","chapter":"29","verse":"27","text":"هەفتەی بووکێنی ئەم تەواو بکە، ئەوی دیکەشیانت بەرامبەر بە حەوت ساڵی دیکەی کارکردن دەدەینێ.»"},{"book":"پەیدابوون","chapter":"29","verse":"28","text":"یاقوبیش بەم جۆرەی کرد. حەوت ڕۆژەکەی لەگەڵ لێئە تەواو کرد، لابانیش ڕاحێلی کچی پێدا هەتا ببێتە ژنی."},{"book":"پەیدابوون","chapter":"29","verse":"29","text":"هەروەها لابان بیلهەی کەنیزەی خۆی کردە کەنیزەی ڕاحێلی کچی."},{"book":"پەیدابوون","chapter":"29","verse":"30","text":"یاقوب لەگەڵ ڕاحێلیش سەرجێیی کرد، ئەو ڕاحێلی لە لێئە زیاتر خۆشدەویست. حەوت ساڵی دیکەش کاری بۆ لابان کرد."},{"book":"پەیدابوون","chapter":"29","verse":"31","text":"کاتێک یەزدان بینی کە لێئە خۆشەویست نییە، توانای منداڵبوونی پێ بەخشی، بەڵام ڕاحێل نەزۆک بوو."},{"book":"پەیدابوون","chapter":"29","verse":"32","text":"لێئە سکی پڕ بوو، کوڕێکی بوو ناوی لێنا ڕەئوبێن29‏:32 ڕەئوبێن لە دەربڕینی «ئەوەتا، کوڕێک!» لە زمانی عیبری نزیکە.‏، لەبەر ئەوەی گوتی: «یەزدان نەگبەتی منی بەدی کردووە، بێگومان ئێستا مێردەکەم منی خۆشدەوێ.»"},{"book":"پەیدابوون","chapter":"29","verse":"33","text":"دیسان سکی پڕ بوو، کوڕێکی دیکەی بوو و گوتی: «یەزدان بیستوویەتی خۆشەویست نیم، بۆیە ئەمەشی پێدام.» ناوی لێنا شیمۆن29‏:33 شیمۆن بە واتای ئەوەی گوێ دەگرێت دێت.‏."},{"book":"پەیدابوون","chapter":"29","verse":"34","text":"جارێکی دیکەش سکی پڕ بوو، کوڕێکی بوو و گوتی: «وا ئەم جارە ئیتر مێردەکەم پێمەوە پەیوەست دەبێت، چونکە سێ کوڕم بۆی بووە.» لەبەر ئەوە ناوی لێنا لێڤی29‏:34 وشەی لێڤی لە ڕووی دەنگەوە لە وشەی (پەیوەست)ی عیبری نزیکە.‏."},{"book":"پەیدابوون","chapter":"29","verse":"35","text":"دیسان سکی پڕ بوو، کوڕێکی بوو و گوتی: «ئەم جارە ستایشی یەزدان دەکەم.» لەبەر ئەوە ناوی لێنا یەهودا29‏:35 وشەی یەهودا لە ڕووی دەنگەوە لە وشەی (ستایش)ی عیبری نزیکە.‏. ئیتر لە سککردن وەستا."}]}