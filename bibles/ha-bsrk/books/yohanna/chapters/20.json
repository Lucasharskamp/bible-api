{"data":[{"book":"Yohanna","chapter":"20","verse":"1","text":"Da sassafe a ranar farko ta mako, tun da sauran duhu, Maryamu Magdalin ta tafi kabarin ta kuwa tarar an kawar da dutsen daga bakin kabarin."},{"book":"Yohanna","chapter":"20","verse":"2","text":"Sai ta zo da gudu wajen Siman Bitrus da ɗayan almajirin, wanda Yesu yake ƙauna, ta ce, “Sun ɗauke Ubangiji daga kabarin, ba mu kuma san inda suka sa shi ba!”"},{"book":"Yohanna","chapter":"20","verse":"3","text":"Sai Bitrus da almajirin nan suka nufi kabarin."},{"book":"Yohanna","chapter":"20","verse":"4","text":"Dukansu biyu suna gudu, amma ɗayan almajirin ya tsere wa Bitrus ya kuma fara kai kabarin."},{"book":"Yohanna","chapter":"20","verse":"5","text":"Ya sunkuya ya duba ciki ya ga ƙyallayen lilin ne kwance a can amma bai shiga ba."},{"book":"Yohanna","chapter":"20","verse":"6","text":"Sa’an nan Siman Bitrus, wanda yake bayansa, ya iso ya kuwa wuce cikin kabarin. Ya ga ƙyallayen lilin kwance a can,"},{"book":"Yohanna","chapter":"20","verse":"7","text":"haka ma zanen binnewar da aka naɗe kan Yesu da shi. Zanen a naɗe yake shi kaɗai, a keɓe da lilin ɗin."},{"book":"Yohanna","chapter":"20","verse":"8","text":"A ƙarshe sai almajirin nan, wanda ya kai kabarin da farko, shi ma ya shiga. Ya gani ya kuma gaskata."},{"book":"Yohanna","chapter":"20","verse":"9","text":"(Har yanzu ba su fahimci Nassin nan da ya ce lalle ne Yesu yă tashi daga matattu ba.)"},{"book":"Yohanna","chapter":"20","verse":"10","text":"Sai almajiran suka koma zuwa inda suke zama."},{"book":"Yohanna","chapter":"20","verse":"11","text":"Maryamu kuwa ta tsaya a bakin kabarin daga waje tana kuka. Da tana cikin kuka, sai ta sunkuya ta leƙa cikin kabarin,"},{"book":"Yohanna","chapter":"20","verse":"12","text":"sai ta ga waɗansu mala’iku biyu saye da fararen tufafi, zaune a inda dā gawar Yesu take, ɗaya wajen kai ɗayan kuma wajen ƙafafu."},{"book":"Yohanna","chapter":"20","verse":"13","text":"Suka tambaye ta cewa, “Mace, don me kike kuka?”"},{"book":"Yohanna","chapter":"20","verse":"14","text":"Da ta faɗin haka, sai ta juya ta ga Yesu tsaye, sai dai ba tă gane cewa Yesu ne ba."},{"book":"Yohanna","chapter":"20","verse":"15","text":"Sai ya ce, “Mace, don me kike kuka? Wa kike nema?”"},{"book":"Yohanna","chapter":"20","verse":"16","text":"Yesu ya ce mata, “Maryamu.”"},{"book":"Yohanna","chapter":"20","verse":"17","text":"Yesu ya ce, “Kada ki riƙe ni, gama ban riga na koma wajen Uba tukuna ba. A maimako, ki tafi wajen ’yan’uwana ki gaya musu, ‘Ina komawa wajen Ubana da Ubanku, wajen Allahna da kuma Allahnku.’ ”"},{"book":"Yohanna","chapter":"20","verse":"18","text":"Sai Maryamu Magdalin ta wajen almajiran da labari cewa, “Na ga Ubangiji!” Ta kuma gaya musu cewa ya faɗa mata waɗannan abubuwa."},{"book":"Yohanna","chapter":"20","verse":"19","text":"Da Yamman ranar farko ta mako, sa’ad da almajiran suna tare, ƙofofi kuma suna a kulle saboda tsoron Yahudawa, sai ga Yesu ya zo ya tsaya a tsakiyarsu ya ce, “Salama tă kasance tare da ku!”"},{"book":"Yohanna","chapter":"20","verse":"20","text":"Bayan ya faɗa haka, sai ya nuna musu hannuwansa da gefensa. Sai almajiran suka yi farin ciki ƙwarai da suka ga Ubangiji."},{"book":"Yohanna","chapter":"20","verse":"21","text":"Sai Yesu ya sāke ce musu, “Salama tă kasance tare da ku! Kamar yadda Uba ya aiko ni, haka ni ma ina aikan ku.”"},{"book":"Yohanna","chapter":"20","verse":"22","text":"Da wannan sai ya hura musu numfashinsa ya ce, “Ku karɓi Ruhu Mai Tsarki."},{"book":"Yohanna","chapter":"20","verse":"23","text":"Duk wanda kuka gafarta wa zunubansa, an gafarta masa ke nan. Duk wanda ba ku gafarta wa ba kuwa, ba a gafarta masa ba ke nan.”"},{"book":"Yohanna","chapter":"20","verse":"24","text":"Toma kuwa (wanda ake kira Didaimus), ɗaya daga cikin Sha Biyun, ba ya tare da almajiran sa’ad da Yesu ya zo."},{"book":"Yohanna","chapter":"20","verse":"25","text":"Saboda haka sauran almajiran suka ce masa, “Ai, mun ga Ubangiji!”"},{"book":"Yohanna","chapter":"20","verse":"26","text":"Bayan mako guda, har wa yau almajiransa suna cikin gidan, Toma kuwa yana tare da su. Ko da yake ƙofofi suna kulle, sai ga Yesu ya zo ya tsaya a tsakiyarsu ya ce, “Salama tă kasance tare da ku!”"},{"book":"Yohanna","chapter":"20","verse":"27","text":"Sa’an nan ya ce wa Toma, “Sa yatsarka nan; dubi hannuwana. Miƙa hannunka ka sa a gefena. Ka daina shakka ka gaskata.”"},{"book":"Yohanna","chapter":"20","verse":"28","text":"Toma ya ce masa, “Ya Ubangijina da Allahna!”"},{"book":"Yohanna","chapter":"20","verse":"29","text":"Sai Yesu ya ce masa, “Wato ka gaskata saboda ka gan ni ne, masu albarka ne waɗanda ba su gan ni ba, amma suka gaskata.”"},{"book":"Yohanna","chapter":"20","verse":"30","text":"Yesu ya yi waɗansu abubuwan banmamaki da yawa a gaban almajiransa da ba a rubuta a wannan littafi ba."},{"book":"Yohanna","chapter":"20","verse":"31","text":"An dai rubuta waɗannan ne don ku gaskata Yesu ne Kiristi, Ɗan Allah kuma ta wurin gaskatawa ku sami rai a cikin sunansa."}]}