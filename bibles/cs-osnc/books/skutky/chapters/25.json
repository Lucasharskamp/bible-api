{"data":[{"book":"Skutky","chapter":"25","verse":"1","text":"Třetí den po převzetí úřadu přijel Festus z Césareje do Jeruzaléma,"},{"book":"Skutky","chapter":"25","verse":"2","text":"kde přijal velekněze a další židovské představitele. Ti mu připomněli svou žalobu proti Pavlovi a snažili se pohnout Festa k tomu,"},{"book":"Skutky","chapter":"25","verse":"3","text":"aby dal vězně dopravit zase zpět do Jeruzaléma; ve skutečnosti však zamýšleli Pavla na cestě přepadnout a zavraždit."},{"book":"Skutky","chapter":"25","verse":"4","text":"Festus je však odbyl: „Vězeň je v Césareji a já se tam vrátím co nevidět."},{"book":"Skutky","chapter":"25","verse":"5","text":"Vyšlete se mnou své zplnomocněnce, a máte-li svou žalobu dobře podloženou, ať ji přednesou u řádného soudu.“"},{"book":"Skutky","chapter":"25","verse":"6","text":"V Jeruzalémě se zdržel ještě osm deset dní a pak se vrátil do Césareje."},{"book":"Skutky","chapter":"25","verse":"7","text":"Hned následující den zahájil přelíčení a dal Pavla předvést."},{"book":"Skutky","chapter":"25","verse":"8","text":"Pavlova obhajoba zněla: „Neprovinil jsem se ani proti židovskému zákonu, ani proti chrámovým předpisům, a tím méně proti římskému právu.“"},{"book":"Skutky","chapter":"25","verse":"9","text":"Festus chtěl židům ukázat dobrou vůli, a tak Pavlovi navrhl: „Jsi ochoten postavit se v Jeruzalémě před soud, kterému bych předsedal?“"},{"book":"Skutky","chapter":"25","verse":"10","text":"Pavel vytušil smrtelné nebezpečí, a tak odmítl: „Ne, trvám na tom, abych byl ponechán v pravomoci římského soudu. Sám jsi zjistil, že jsem se proti židům nijak neprovinil."},{"book":"Skutky","chapter":"25","verse":"11","text":"Kdyby mně byl prokázán nějaký zločin, byl bych ochoten podstoupit spravedlivý trest, třeba i popravu. Jejich žaloby jsou však smyšlené a ty nemáš právo vydat mě jim. Odvolám se k císařovu soudu!“"},{"book":"Skutky","chapter":"25","verse":"12","text":"Festus se odebral k poradě se svými rádci a vynesl rozsudek: „Odvoláváš se k císaři, tedy tam půjdeš.“"},{"book":"Skutky","chapter":"25","verse":"13-14","text":"Po několika dnech navštívil Césareju král Herodes Agrippa se svojí sestrou Bereniké. Přijeli přivítat Festa a zdrželi se u něho delší dobu. Festus se jim při jedné příležitosti zmínil: „Podědil jsem tu po Felixovi zvláštního vězně."},{"book":"Skutky","chapter":"25","verse":"15","text":"V Jeruzalémě na něho žalovali velekněží a velerada a žádali na mně rozsudek smrti."},{"book":"Skutky","chapter":"25","verse":"16","text":"Musel jsem jim dát lekci z římského práva a poučit je, že my Římané nikoho nesoudíme bez řádného slyšení obou stran a že každý musí dostat možnost obhajoby."},{"book":"Skutky","chapter":"25","verse":"17","text":"Hned po mém návratu do Césareje se dostavili žalobci, a tak jsem toho muže vyslechl."},{"book":"Skutky","chapter":"25","verse":"18","text":"Očekával jsem kdovíjaké zločiny, ale nic takového mu nemohli dokázat."},{"book":"Skutky","chapter":"25","verse":"19","text":"Mají nějaké náboženské spory o jakéhosi Ježíše; byl popraven, ale ten Pavel tvrdí, že žije."},{"book":"Skutky","chapter":"25","verse":"20-21","text":"V tom se ovšem nevyznám. Když jsem mu navrhl, aby se obhajoval přímo v Jeruzalémě, trval na tom, aby byl ponechán v pravomoci římského soudu. Je to římský občan, a dokonce se odvolal k císaři. Tak ho tu mám ve vězení a s příštím transportem ho musím poslat do Říma.“"},{"book":"Skutky","chapter":"25","verse":"22","text":"Agrippa řekl Festovi: „Ten člověk mě zajímá, rád bych si ho poslechl.“ Festus tedy navrhl, že uspořádá slyšení hned následujícího dne."},{"book":"Skutky","chapter":"25","verse":"23","text":"Nazítří se dostavili Agrippa a Bereniké v celé královské pompě s dvorní suitou i hodnostáři města."},{"book":"Skutky","chapter":"25","verse":"24","text":"Festus dal předvést Pavla a představil ho slovy: „Králi Agrippo, dámy a pánové! To je člověk, jehož smrt tak neodbytně vymáhají židé v Jeruzalémě i zde."},{"book":"Skutky","chapter":"25","verse":"25-27","text":"Nedopustil se ničeho, za co by podle římského práva mohl být odsouzen k smrti. Sám se však odvolal k jeho císařskému veličenstvu, a tak jsem se rozhodl poslat ho do Říma. Jsem teď na rozpacích, co uvést v obžalovacím spisu, který musím vystavit. Snad mně v tom pomůžete vy, znalci židovských záležitostí, a zvláště ty, králi, až ho vyslechnete.“"}]}