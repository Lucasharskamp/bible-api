{"data":[{"book":"Markus","chapter":"13","verse":"1","text":"Da Jesus noe seinere dro fra templet, sa en av disiplene: ”Mester, se disse fantastiske bygningene! Se, hvilke enorme steiner de er bygget av!”"},{"book":"Markus","chapter":"13","verse":"2","text":"Jesus svarte: ”Alle disse bygningene som dere nå ser i sin prakt, kommer til å bli jevnet med jorden, ikke en stein skal bli tilbake på stein.”"},{"book":"Markus","chapter":"13","verse":"3-4","text":"Senere satt han på skråningen opp mot Oljeberget og så rett mot templet. Peter, Jakob, Johannes og Andreas var alene sammen med ham, og de spurte: ”Når skal dette du snakket om skje? Fortell oss mer om det. Hva blir tegnet som viser at den tiden er kommet som Gud har bestemt for alt det du snakker om?”"},{"book":"Markus","chapter":"13","verse":"5","text":"Da sa Jesus: ”Vær på vakt så ingen lurer dere."},{"book":"Markus","chapter":"13","verse":"6","text":"Mange skal komme i mitt navn og påstå at de er Messias, den lovede kongen, og de skal lede mange vill."},{"book":"Markus","chapter":"13","verse":"7","text":"Når dere får høre om krig eller trussel om krig, la dere ikke da skremme. Det må bli krig, men det betyr ikke at slutten er kommet."},{"book":"Markus","chapter":"13","verse":"8","text":"Folk og land vil reise seg mot hverandre. Det blir jordskjelv på det ene stedet etter det andre, og det blir sultekatastrofer. Dette er bare begynnelsen på de veene som skal komme."},{"book":"Markus","chapter":"13","verse":"9","text":"Vær på vakt! De vil arrestere dere og trekke dere for domstolene, og dere vil bli mishandlet i synagogene13:9 Synagogen er jødenes bygg for gudstjenester. I samme bygget kunne det også finnes en lokal domstol, som hadde rett til å dømme i enklere tilfeller og dele ut straff ved pisking.. For min skyld vil dere bli anklaget for konger og makthavere og få anledning til å fortelle om det dere har hørt og sett."},{"book":"Markus","chapter":"13","verse":"10","text":"Det glade budskapet om meg må bli spredd til alle folk før tiden er slutt."},{"book":"Markus","chapter":"13","verse":"11","text":"Når dere blir trukket for domstolene, skal dere ikke være bekymret for hva dere skal si. Si bare det som er naturlig for dere, for dere skal få de rette ordene når tiden er inne, og dere må forklare dere. Det er ikke dere som snakker, men Guds Hellige Ånd."},{"book":"Markus","chapter":"13","verse":"12","text":"Søsken vil forråde hverandre og bli årsak til drap. Foreldre vil forråde sine egne barn. Barn vil gjøre opprør mot foreldrene sine og ta livet av dem."},{"book":"Markus","chapter":"13","verse":"13","text":"Alle vil hate dere fordi dere tilhører meg. Men den som holder ut til slutten, skal bli frelst.13:13 Av vers 12 forstår vi at det her ikke handler om å bli frelst fra døden, men at det handler om å bli frelst til evig liv."},{"book":"Markus","chapter":"13","verse":"14","text":"Når dere ser ’det motbydelige avgudsbildet’ stå i templet, den som leser dette skal nøye legge merke til hvert ord13:14 Se Daniel 9:27; 11:31 og 12:11., da må de som er i Judea, rømme opp i fjellene."},{"book":"Markus","chapter":"13","verse":"15","text":"Den som er oppe på taket13:15 Taket på husene i disse områdene er flate og blir brukt som en ekstra boflate. Trappen finnes ofte på utsiden av huset., må ikke gå inn i huset for å pakke."},{"book":"Markus","chapter":"13","verse":"16","text":"Den som er ute på åkeren, må ikke løpe hjem for å hente klærne sine."},{"book":"Markus","chapter":"13","verse":"17","text":"Stakkars de kvinnene som er gravide når denne tiden kommer, og stakkars de mødrene som ammer barna sine!"},{"book":"Markus","chapter":"13","verse":"18","text":"Be om at dere ikke trenger rømme om vinteren."},{"book":"Markus","chapter":"13","verse":"19","text":"Denne prøvelsens tid vil bli så hard at ikke noe tilsvarende har skjedd fra den dagen da Gud skapte verden og til nå. Det vil heller ikke komme noe lignende seinere."},{"book":"Markus","chapter":"13","verse":"20","text":"Ja, om Herren ikke hadde grepet inn og forkortet denne tiden, da ville ikke et eneste menneske ha overlevd. Men nå har Gud forkortet tiden, etter som han vil skåne dem som takker ja til innbydelsen om å tilhøre ham."},{"book":"Markus","chapter":"13","verse":"21","text":"Dersom noen da sier til dere: ’Nå er Messias, den lovede kongen, kommet. Her er han’, eller: ’Der er han’, da må dere ikke tro ham!"},{"book":"Markus","chapter":"13","verse":"22","text":"Mange vil komme og påstå at de kan frelse verden, og mange vil holde fram falske budskap om Gud, og de vil gjøre merkelige mirakler og tegn for om mulig å bedra dem som tilhører Gud."},{"book":"Markus","chapter":"13","verse":"23","text":"Vær på vakt! Husk på at jeg har advart dere i forveien!"},{"book":"Markus","chapter":"13","verse":"24","text":"Når denne lidelsens tid er over,"},{"book":"Markus","chapter":"13","verse":"25","text":"Stjernene skal bli slynget ut av sine baner,"},{"book":"Markus","chapter":"13","verse":"26","text":"Da skal de få se meg, Menneskesønnen13:26 ”Menneskesønnen” er et hebraisk ord for å si ”av mennesker”. Det var en tittel på Messias, den lovede kongen, hentet fra Daniel 7:13-14., komme i skyene med stor makt og herlighet.13:26 Se Daniel 7:13."},{"book":"Markus","chapter":"13","verse":"27","text":"Jeg skal sende ut mine engler til alle verdenshjørner, nært og fjernt over hele jorden, og samle inn hver og en som har takket ja til Guds innbydelse om å tilhøre ham.”"},{"book":"Markus","chapter":"13","verse":"28","text":"Jesus fortsatte med å undervise ved å fortelle et bilde. Han sa: ”Lær av fikentreet. Når sevjen stiger i grenene og løvet begynner å springe ut, da vet dere at sommeren snart er her."},{"book":"Markus","chapter":"13","verse":"29","text":"På samme måten kan dere vite at jeg ganske snart vil komme igjen når dere ser alt dette skje."},{"book":"Markus","chapter":"13","verse":"30","text":"Jeg forsikrer dere, denne slekten skal ikke gå under før alt dette skjer.13:30 ”Denne slekten” kan henvise enten til den generasjon som levde samtidig med Jesus, eller den generasjon som skulle få oppleve de tingene som skulle skje og som han snakket om. Men Jesus bruker også utrykket når han mener ”de menneskene som ikke vil tro”. Da er det ikke begrenset til en bestemt generasjon."},{"book":"Markus","chapter":"13","verse":"31","text":"Himmel og jord skal forsvinne, men mine ord skal aldri i evighet bli borte."},{"book":"Markus","chapter":"13","verse":"32","text":"Ingen vet hvilken dag eller time slutten kommer, ikke en gang englene eller Guds sønn. Bare Far i himmelen vet det."},{"book":"Markus","chapter":"13","verse":"33","text":"Vær derfor beredt og hold dere våkne, etter som dere ikke kjenner tiden som Gud har bestemt."},{"book":"Markus","chapter":"13","verse":"34","text":"Når jeg kommer tilbake, blir det som når en mann har reist til utlandet. Før han reiser overlater han ansvaret for huset til tjenerne sine. Hver og en får oppgavene sine, og portvakten har fått befaling om å holde seg våken og være beredt."},{"book":"Markus","chapter":"13","verse":"35","text":"Vær altså beredt og hold dere våkne, for dere vet ikke når husets herre kommer tilbake! Kanskje blir det på kvelden, eller ved midnatt, eller like før morgendemringen, eller tidlig på morgenen."},{"book":"Markus","chapter":"13","verse":"36","text":"La han ikke komme helt uforberedt over dere og finne dere sovende."},{"book":"Markus","chapter":"13","verse":"37","text":"Det jeg sier til dere gjelder for alle mennesker: Vær beredt på at jeg kommer igjen!”"}]}