{"data":[{"book":"2 Korinth","chapter":"5","verse":"1","text":"Hi ei omna pilchung puon-in ei takpum hi rammuol chunga hih sietchit khomsenla, invâna omna rang in Pathien'n ama nanâkin mi sin pe, tuonsôta aom tit rang in det ei dôn tiin ei riet."},{"book":"2 Korinth","chapter":"5","verse":"2","text":"Male atûn hin invâna ei omna rang in renga han mi mukhû rang ôi tatakin ei inrum tatak ngâi ani;"},{"book":"2 Korinth","chapter":"5","verse":"3","text":"Maha ei insilin chu takpum boiin om no uh."},{"book":"2 Korinth","chapter":"5","verse":"4","text":"Hi pilchung puon-ina ei om lâihin sirdêna sikin chapin ei inrum tatak ngâi ania; hi ei pilchung takpum hih mâk ei nuom sika niloiin, aniatachu invâna in mi mukhû rang ei nuom sika ani, masikin hi thithei hi ringnân ânthûl rang ani."},{"book":"2 Korinth","chapter":"5","verse":"5","text":"Hi inthûlna rang mi mintuo pepu chu Pathien ania, male eita ranga neinun a lei mintûp murdi hah khâmna anghan Ratha mi pêk zoi ani."},{"book":"2 Korinth","chapter":"5","verse":"6","text":"Masikin zoratin hâinân kin sip tit ngâi ani. Takpum ina ei om kâr chu Pumapa ina om mak me ti ei riet."},{"book":"2 Korinth","chapter":"5","verse":"7","text":"Ei ringnun hih mu theia om niloiin, taksônnân kêng ei om ani."},{"book":"2 Korinth","chapter":"5","verse":"8","text":"Hâinân ei sipa, ei takpum in hih mâkin Pumapa ina om rang ei nuom uol ok ani."},{"book":"2 Korinth","chapter":"5","verse":"9","text":"Neinun dadang nêkin, hi taka ei omna ina mo, khi khin mo, ama a râiminsân rang ei nuom ani."},{"book":"2 Korinth","chapter":"5","verse":"10","text":"Khrista han ei roijêk rangin amakunga ei rêngin ei lân lang pak rang ani. Ei rammuol ringnuna ei sintho ngei murdi asa mo, asie mo, ei man rang rohoingei dungjûiin ei man rang ani.5:10: Rom 14:10"},{"book":"2 Korinth","chapter":"5","verse":"11","text":"Pumapa china chang kin rieta, male midangngei khom kin methêm ngâi ania, Pathien'n mi riet minthâr let, male nangnin khom nin mulungrîlngeia mi nin riet minthâr tiin ka sabei."},{"book":"2 Korinth","chapter":"5","verse":"12","text":"Nin kôm keini nanâkin rilminsana ranga kin pût nimaka; manêk han, nunchan tieng niloia achungtieng ririema ânsong ngâi ngei hah nin thuon theina rangin keini mi nin songna rang abi nangni pêk rang kin pût ani."},{"book":"2 Korinth","chapter":"5","verse":"13","text":"Kin mo tatak mini? Maha Pathien jâra ani. Aninônchu kin vâr mini? Hanchu maha nangni jâra ani."},{"book":"2 Korinth","chapter":"5","verse":"14","text":"Khrista lungkhamna han mi jêk ani, mi murdi ta rangin mi inkhat a thia, maha aomtie chu an rêngin a thina han an inlopui sa ani tiin atûn chu kin riet minthâr zoi."},{"book":"2 Korinth","chapter":"5","verse":"15","text":"Ama chu mi murdi rangin a thia, masikin a ring ngei han anni ta ranga ring ni khâi loiin, an ta ranga thia ân thoinôkpu ta rang vaia ring kêng an ni zoi ani."},{"book":"2 Korinth","chapter":"5","verse":"16","text":"Hanchu, atûn pêna chu munisi vârnân tute jêk khâi noni ung. Munisi vârnân moton han Khrista hah lei jêk ta khom unglang, atûn pêna chu jêk khâi noning ung."},{"book":"2 Korinth","chapter":"5","verse":"17","text":"Tukhom Khrista hah a zomin chu mi thar ani zoia; amuruo chu ahek zoia; athar kêng a hongni zoi."},{"book":"2 Korinth","chapter":"5","verse":"18","text":"Ma ngei murdi hah ei râlinchangna renga Khrista jâra a malngei mi minchanga, midangngei khom a malngei minchang theina sin mi pêkpu Pathien han a sin ani."},{"book":"2 Korinth","chapter":"5","verse":"19","text":"Kin thurchi misîr chu mahi ani, Pathien'n khrista5:19: Pathien'n miriem murdi khrista jârin ruolin a sina; aninônchu Pathien chu Khrista han munisi jât murdi a malngeiin a sin zoi. jârin munisingei murdi a ruolngeiin a minchang zoi. Pathien'n an sietnangei hah mindon pe ngei khâi loiin, male kho angin mo a ruolngeiin a sin ngei chang thurchi hah, keini mi pêk ani zoi."},{"book":"2 Korinth","chapter":"5","verse":"20","text":"Hanchu, mahin keini hih, Pathien'n nangni a ngêna hah kin chunga a bâng anghan, Khrista ranga chong kin ni. Khrista ruthûlin nangni kin ngên: Pathien râlngei nin nina renga a ruolngeiin nangni thûl rese!"},{"book":"2 Korinth","chapter":"5","verse":"21","text":"Khrista han sietna dôn mak, aniatachu ama leh inzoma Pathien dikna hah ei chang sa theina rangin Pathien'n ei sietna hah a minchang sa ani."}]}