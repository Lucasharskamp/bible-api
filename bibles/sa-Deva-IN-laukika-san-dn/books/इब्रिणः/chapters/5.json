{"data":[{"book":"इब्रिणः","chapter":"5","verse":"1","text":"यः कश्चित् महायाजको भवति स मानवानां मध्यात् नीतः सन् मानवानां कृत ईश्वरोद्देश्यविषयेऽर्थत उपहाराणां पापार्थकबलीनाञ्च दान नियुज्यते।"},{"book":"इब्रिणः","chapter":"5","verse":"2","text":"स चाज्ञानां भ्रान्तानाञ्च लोकानां दुःखेन दुःखी भवितुं शक्नोति, यतो हेतोः स स्वयमपि दौर्ब्बल्यवेष्टितो भवति।"},{"book":"इब्रिणः","chapter":"5","verse":"3","text":"एतस्मात् कारणाच्च यद्वत् लोकानां कृते तद्वद् आत्मकृतेऽपि पापार्थकबलिदानं तेन कर्त्तव्यं।"},{"book":"इब्रिणः","chapter":"5","verse":"4","text":"स घोच्चपदः स्वेच्छातः केनापि न गृह्यते किन्तु हारोण इव य ईश्वरेणाहूयते तेनैव गृह्यते।"},{"book":"इब्रिणः","chapter":"5","verse":"5","text":"एवम्प्रकारेण ख्रीष्टोऽपि महायाजकत्वं ग्रहीतुं स्वीयगौरवं स्वयं न कृतवान्, किन्तु \"मदीयतनयोऽसि त्वम् अद्यैव जनितो मयेति\" वाचं यस्तं भाषितवान् स एव तस्य गौरवं कृतवान्।"},{"book":"इब्रिणः","chapter":"5","verse":"6","text":"तद्वद् अन्यगीतेऽपीदमुक्तं, त्वं मल्कीषेदकः श्रेण्यां याजकोऽसि सदातनः।"},{"book":"इब्रिणः","chapter":"5","verse":"7","text":"स च देहवासकाले बहुक्रन्दनेनाश्रुपातेन च मृत्युत उद्धरणे समर्थस्य पितुः समीपे पुनः पुनर्विनतिं प्रर्थनाञ्च कृत्वा तत्फलरूपिणीं शङ्कातो रक्षां प्राप्य च"},{"book":"इब्रिणः","chapter":"5","verse":"8","text":"यद्यपि पुत्रोऽभवत् तथापि यैरक्लिश्यत तैराज्ञाग्रहणम् अशिक्षत।"},{"book":"इब्रिणः","chapter":"5","verse":"9","text":"इत्थं सिद्धीभूय निजाज्ञाग्राहिणां सर्व्वेषाम् अनन्तपरित्राणस्य कारणस्वरूपो ऽभवत्।"},{"book":"इब्रिणः","chapter":"5","verse":"10","text":"तस्मात् स मल्कीषेदकः श्रेणीभुक्तो महायाजक ईश्वरेणाख्यातः।"},{"book":"इब्रिणः","chapter":"5","verse":"11","text":"तमध्यस्माकं बहुकथाः कथयितव्याः किन्तु ताः स्तब्धकर्णै र्युष्माभि र्दुर्गम्याः।"},{"book":"इब्रिणः","chapter":"5","verse":"12","text":"यतो यूयं यद्यपि समयस्य दीर्घत्वात् शिक्षका भवितुम् अशक्ष्यत तथापीश्वरस्य वाक्यानां या प्रथमा वर्णमाला तामधि शिक्षाप्राप्ति र्युष्माकं पुनरावश्यका भवति, तथा कठिनद्रव्ये नहि किन्तु दुग्धे युष्माकं प्रयोजनम् आस्ते।"},{"book":"इब्रिणः","chapter":"5","verse":"13","text":"यो दुग्धपायी स शिशुरेवेतिकारणात् धर्म्मवाक्ये तत्परो नास्ति।"},{"book":"इब्रिणः","chapter":"5","verse":"14","text":"किन्तु सदसद्विचारे येषां चेतांसि व्यवहारेण शिक्षितानि तादृशानां सिद्धलोकानां कठोरद्रव्येषु प्रयोजनमस्ति।"}]}