{"data":[{"book":"लूका","chapter":"1","verse":"1","text":"श्रीमान थियुफिलुस, हापाळ सा लॉकुर आ मातगोळी जो नाम न्याड्या दा घळुस्याव, इतिहास लिखसोर साटी कय हच्यार,"},{"book":"लूका","chapter":"1","verse":"2","text":"ह्यांग कि आंदुर जो पयले टु ना ई मातगोळव नोळावाळेर अदिक खुशखबरी इन प्रचार माळावाळेर सेवक ईरोर, नाम ताका पोहचुसदुर."},{"book":"लूका","chapter":"1","verse":"3","text":"इदुरसाटी, थियुफिलुस नानी भी ईद उचित मालूम आत कि आ सप्पा मातगोळ्द पुरा हाल सुरू टु वळ्लीसा-वळ्लीसा जाँच माळकु, आंदरी नीन साटी क्रम इन अनुसार लिख्साईन."},{"book":"लूका","chapter":"1","verse":"4","text":"ना ईद इदुरसाटी लिख्सदीन ताकी नीमी पुरा हकिगत यकीन मालूम आगेगुल."},{"book":"लूका","chapter":"1","verse":"5","text":"यहूदीगोळव राजा हेरोदेस उन समय अबिय्याह अन्द दल दा जकरयाह हेसुर ईनव ऊंद याजक ईरोन, अदिक आऊन हिंग्स हारून इन वंश इनोर ईरोर आकिन हेसुर इलीशिबा ईरोद."},{"book":"लूका","chapter":"1","verse":"6","text":"आंदुर येढ्ढु मुंदुर परमेश्वर उन नजर दा न्यायीन्यायी-न्याय इन क्याल्सा माळावाळा ईरोर, अदिक प्रभु उन सप्पा आग्यागोळ मा अदिक सप्पा विधीगोळ मा निर्दोष नळावाळेर ईरोर."},{"book":"लूका","chapter":"1","verse":"7","text":"आंदुर्द यातोदु औलाद ईला ईरोद, यतिकी इलीशिबा वांझला ईरोर, अदिक आंदुर येढ्ढु मुंदुर बाट्ट हाळामुंड ईरोर."},{"book":"लूका","chapter":"1","verse":"8","text":"याग जकरयाह तान दल इन पारी मा परमेश्वर उन मुंद याजक उन क्याल्सा माळोन,"},{"book":"लूका","chapter":"1","verse":"9","text":"रा याजकगोळ्द रीति इन अनुसार आऊन हेसुर मा चिट्ठी होळ्त कि प्रभु उन मंदिर दा होगकु धूप होताकुल."},{"book":"लूका","chapter":"1","verse":"10","text":"धूप होताका समय लॉकुर्द सप्पा मंडली व्हार्या प्रार्थना माळोद."},{"book":"लूका","chapter":"1","verse":"11","text":"आ समय प्रभु उन ऊंद स्वर्गदूत धूप इन वेदी इन ऊम्मा कय दी नीदुरकु आऊन मुंद प्रगट आदुन."},{"book":"लूका","chapter":"1","verse":"12","text":"जकरयाह आऊक नोळकु घबरूस्दुन अदिक आऊन मा धोळ्द अंज्क तुम्मेत."},{"book":"लूका","chapter":"1","verse":"13","text":"लेकीन स्वर्गदूत आऊन से अंदुन, “हे जकरयाह, अंजबाळ, यतिकी नीन प्रार्थना केळकु आगेग्याद; अदिक नीन हिंग्स इलीशिबा देल नीन साटी ऊंद पार पैदा आदान, अदिक नी आऊन हेसुर यूहन्ना ईटेत."},{"book":"लूका","chapter":"1","verse":"14","text":"आऊन जनम इन कारण नीनी खुशी अदिक हर्ष आदीत: अदिक हापाळ लॉकुर आऊन जनम इन कारण खुश आदार,"},{"book":"लूका","chapter":"1","verse":"15","text":"यतिकी आव प्रभु उन नजर दा महान आदान; अदिक अंगुर इन रास्सा अदिक सारा यागलु कुडुतीदील; अदिक तान मोय इन व्हाट्टा दा टु अच पवित्र आत्मा देल परिपुर्ण आगेदान;"},{"book":"लूका","chapter":"1","verse":"16","text":"अदिक इस्त्राएलगोळ दा टु हापाळ लॉकुरी आंदुर प्रभु परमेश्वर उन दी वापस तंदान."},{"book":"लूका","chapter":"1","verse":"17","text":"आव एलिय्याह अन्द घाई आत्मा अदिक सामर्थ्य दा आगकु आऊन मुंद मुंद नळदान कि आप्प दादागोळ्द मन चिकोर-चिनगेर दी हतकु ईरूल; अदिक आग्या ईला मान्सावाळेर इक न्यायीगोळ्द घाई आंदुर समझ दा तरूल; अदिक प्रभु उन साटी ऊंद योग्य प्रजा तयार माळुल.”"},{"book":"लूका","chapter":"1","verse":"18","text":"जकरयाह स्वर्गदूत से केळदुन, “ना ईद ह्यांग जानसाईन? यतिकी ना रा हाळाबाट आईन; अदिक नान हिंग्स भी हाळामुंड आगेग्यार.”"},{"book":"लूका","chapter":"1","verse":"19","text":"स्वर्गदूत आऊक उत्‍तर कोट्टुन, “ना जिब्राईल हुईन, जो परमेश्वर उन मुंद निदुरकु ईरतीन; अदिक नानी नीन से मातगोळी हेळली अदिक नीनी ईद खुशखबरी केळ्सली नानी कळुकु आग्याद."},{"book":"लूका","chapter":"1","verse":"20","text":"नोळ, या दिन ताका ई मातगोळ पुरा आगालव, आ दिन ताका नी मौन अवस्था दा ईत्या अदिक माताळ सकतीदिल, यतिकी नी नान मातगोळ्द जो तान समय मा पुरा आदव, ई नान वचनगोळ मा नी विश्वास माळीदिल.”"},{"book":"लूका","chapter":"1","verse":"21","text":"लॉकुर जकरयाह अन्द हादी कायतेला ईत्‍तुर अदिक आश्चर्य माळली कुरतुर कि आऊक मंदिर दा ईट समय येती हत."},{"book":"लूका","chapter":"1","verse":"22","text":"याग आव व्हार्या बंदुन, रा आंदुर से माताळ सकिदील: अत: आंदुर अर्त कोंडुर कि आव मंदिर दा यातोद तरी दर्शन नोळ्यान; अदिक आव अदुर बारा दा आंदुर से संकेत माळतेला ईत्‍तुन, अदिक मुक्‍का आगकु ईतोदुन."},{"book":"लूका","chapter":"1","verse":"23","text":"याग आऊन मंदिर इन स्यावा अन्द दिन पुरा आदव, रा आव तान मान्नी होटोदुन."},{"book":"लूका","chapter":"1","verse":"24","text":"ई दिनगोळ्द बाद्दा आऊन हिंग्स इलीशिबा व्हाट्या दी ईत्‍तुर; अदिक आक ईद अनकु तान तान इक अईद तिंगुळ ताका होचकु ईटदुर,"},{"book":"लूका","chapter":"1","verse":"25","text":"अदिक इलीशिबा खुद अच अनतोगोर, कि “ई दिनगोळ दा प्रभु नान मा कृपा नजर माळकु, मंळसागोळी नान अपमान इक दुर माळोर साटी इच प्रभु नान साटी हिंग माळदुन.”"},{"book":"लूका","chapter":"1","verse":"26","text":"इलीशिबा अन्द गर्भ-अवस्था अन्द आर तिंगुळ दा परमेश्वर उन दी टु जिब्राईल स्वर्गदूत, गलील इन नासरत नगर दा,"},{"book":"लूका","chapter":"1","verse":"27","text":"१:२७ मत्ती १:१८ऊंद कुवारा पोर इन हात्‍ती कळुकु आदुन यार्द सगाई यूसुफ हेसुर इन दाऊद उन घराना अन्द ऊंद मंळसा से आगीत: आ कुवारा पोर इन हेसुर मरियम ईरोद."},{"book":"लूका","chapter":"1","verse":"28","text":"स्वर्गदूत आकिन हात्‍ती बुळ्क बंदकु अंदुन, “नी धन्य आय, नीन मा परमेश्वर उन अनुग्रह आग्याद! प्रभु नीन सांगुळ आन!”"},{"book":"लूका","chapter":"1","verse":"29","text":"मरियम आ स्वर्गदूत उन वचन देल हापाळ घबरूसेदुर, अदिक मन दा सोचली कुरतुर कि ईद याता प्रकार इन अभिवादन हुन?"},{"book":"लूका","chapter":"1","verse":"30","text":"स्वर्गदूत आकिन से अंदुन, “हे मरियम, अंजबाळ, यतिकी परमेश्वर उन अनुग्रह नीन मा आग्याद."},{"book":"लूका","chapter":"1","verse":"31","text":"१:३१ मत्ती १:२१नोळ, नी व्हाट्या दी ईत्या, अदिक नीनी ऊंद पार पैदा आदान; नी आऊन हेसुर यीशु ईटेत."},{"book":"लूका","chapter":"1","verse":"32","text":"आव महान ईत्‍तान अदिक परमेश्वर उन पार जो सब से धोड्डेव आन अंदकु आदान; अदिक प्रभु परमेश्वर आऊन आप्प दाऊद उन सिंहासन आऊक कोट्टान,"},{"book":"लूका","chapter":"1","verse":"33","text":"अदिक आव याकूब ऊंद घराना मा हमेशा राज माळ्यान; अदिक आऊन राज्य अन्द अन्त यागलु आगतीदील.”"},{"book":"लूका","chapter":"1","verse":"34","text":"मरियम स्वर्गदूत से अंदुर, “ईद ह्यांग आदीत. ना रा यातोवारा भी मंळसा अन्द संपर्क दा हैलेच.”"},{"book":"लूका","chapter":"1","verse":"35","text":"स्वर्गदूत आक इक उत्‍तर कोट्टुन, “पवित्र आत्मा दी टु नी व्हाट्या दी ईत्या, अदिक परमेश्वर उन सामर्थ्य नीन मा सावली माळीत; इदुरसाटी आ पवित्र जो पैदा आगावाळा आन, परमेश्वर उन पार अंदकु आदान."},{"book":"लूका","chapter":"1","verse":"36","text":"अदिक नोळ, नीन कुटुम्ब इनोर इलीशिबा अक भी बुळपन दा पार आगावाळा आन, ईद आकिन, यारी लॉकुर वांझला अनतोगोर आरवा तिंगुळ हुन."},{"book":"लूका","chapter":"1","verse":"37","text":"यतिकी परमेश्वर उन साटी येनु असम्भव हैलेच.”"},{"book":"लूका","chapter":"1","verse":"38","text":"मरियम अंदुर, “नोळ, ना प्रभु उन दासी हुईन, नानी नीन वचन इन अनुसार अच आगुल.” आग स्वर्गदूत आकिन हात्‍ती टु होटोदुन."},{"book":"लूका","chapter":"1","verse":"39","text":"आ दिनगोळ दा मरियम यदकु तुरन्त अच पहाळी द्याश दा यहूदा अन्द ऊंद नगर इक होदुर,"},{"book":"लूका","chapter":"1","verse":"40","text":"अदिक आव जकरयाह अन्द मान्या होगकु मरियम इलीशिबा अक नमस्कार माळदुर."},{"book":"लूका","chapter":"1","verse":"41","text":"आग हिंग आत कि ह्यांग इलीशिबा मरियम इन नमस्कार केळदुर, हांग अच चिग्द आकिन व्हाट्या दा हारदुन, अदिक इलीशिबा पवित्र आत्मा देल परिपुर्ण आगेदुर."},{"book":"लूका","chapter":"1","verse":"42","text":"अदिक इलीशिबा धोळ्द शब्द दा कारूकु अंदुर, “नी आर्तेर दा धन्य आय, अदिक नीन व्हाट्या अन्द चिग्द भी धन्य आद!"},{"book":"लूका","chapter":"1","verse":"43","text":"ईद अनुग्रह नानी यल टु आत कि नान प्रभु उन मोय नान हात्‍ती बंदुर?"},{"book":"लूका","chapter":"1","verse":"44","text":"ह्यांग नीन नमस्कार इन शब्द नान किव मा बित्‍त, हांग अच चिग्द नान व्हाट्या दा खुशी देल हारली हत."},{"book":"लूका","chapter":"1","verse":"45","text":"धन्य आर आक यार विश्वास माळदुर कि जो मातगोळ प्रभु उन दी टु आकिन से अंदकु आग्याव, अव पुरा आदव!”"},{"book":"लूका","chapter":"1","verse":"46","text":"आग मरियम अंदुर,"},{"book":"लूका","chapter":"1","verse":"47","text":"अदिक नान आत्मा नान उद्धार माळावाळा परमेश्वर देल खुश आद,"},{"book":"लूका","chapter":"1","verse":"48","text":"यतिकी आव तान दासी मा नजर ईट्यान;"},{"book":"लूका","chapter":"1","verse":"49","text":"यतिकी आ शक्तिमान प्रभु नान साटी धोळ्द-धोळ्द क्याल्सा माळ्यान."},{"book":"लूका","chapter":"1","verse":"50","text":"अदिक आऊन दया आंदुर मा, जो आऊन से अंजतार,"},{"book":"लूका","chapter":"1","verse":"51","text":"आव तान भुजा अन्द ताकत तोर्सदुन,"},{"book":"लूका","chapter":"1","verse":"52","text":"आव बलवानगोळी आंदुर्द राज सिंहासनगोळ मा टु केळ्द बुट्टुन;"},{"book":"लूका","chapter":"1","verse":"53","text":"आव हस्तकु लॉकुरी वळ्लीद वस्तुगोळ देल संतुष्ट माळदुन,"},{"book":"लूका","chapter":"1","verse":"54","text":"आव तान सेवक इस्त्राएल उक सम्भाल्स कोंडुन"},{"book":"लूका","chapter":"1","verse":"55","text":"जो अब्राहम अदिक आऊन वंश मा हमेशा ईत्‍तीत,"},{"book":"लूका","chapter":"1","verse":"56","text":"मरियम इलीशिबा अन्द सांगुळ लगभग मुर तिंगुळ ईतकु तान मान्नी वापस बंदुर."},{"book":"लूका","chapter":"1","verse":"57","text":"आग इलीशिबा अन्द चिग्द हाळोद समय पुरा आत, अदिक आक पार उक जनम कोट्टुर."},{"book":"लूका","chapter":"1","verse":"58","text":"आकिन मान्ना अन्द हात्‍तीवाळेर अदिक कुटुम्बीगोळ ईद केळकु कि प्रभु आकिन मा हापाळ दया माळ्यान, आकिन सांगुळ खुशी मनुस्दुर,"},{"book":"लूका","chapter":"1","verse":"59","text":"अदिक हिंग आत कि आठवा दिशी आंदुर आ चिग्द ऊंद खतना माळली बंदुर अदिक आऊन हेसुर आऊन आप्प उन हेसुर मा जकरयाह ईटावाळेर ईरोर."},{"book":"लूका","chapter":"1","verse":"60","text":"इदुर मा आऊन मोय उत्‍तर कोट्टुर, “ईद ईला; उलटा आऊन हेसुर यूहन्ना ईटकु आगुल.”"},{"book":"लूका","chapter":"1","verse":"61","text":"आंदुर आकिन से अंदुर, “नीन कुटुम्ब दा यारदु हेसुर ईद हैलेच!”"},{"book":"लूका","chapter":"1","verse":"62","text":"आग आंदुर आऊन आप्प उक इशारा माळकु केळदुर कि नी आऊन हेसुर येन ईटोद चाहासत्या?"},{"book":"लूका","chapter":"1","verse":"63","text":"आव लिखसोद पट्टी कारस्कु लिख्स बुट्टुन, “आऊन हेसुर यूहन्ना आद,” अदिक सप्पा लॉकुरी आश्चर्य आत."},{"book":"लूका","chapter":"1","verse":"64","text":"आग आ चिग्द उन बाय अदिक ल्यालग्या तुरन्त खुलसेत; अदिक आव माताळली अदिक परमेश्वर उन धन्यवाद माळली कुरतुन."},{"book":"लूका","chapter":"1","verse":"65","text":"आऊन आसपास इनोर सप्पा ईरावाळेर मा अंज्क तुम्मेत; अदिक आ सप्पा मातगोळ्द चर्चा पुरा यहूदी इन पहाळी प्रदेश दा फैलुसेत,"},{"book":"लूका","chapter":"1","verse":"66","text":"अदिक सप्पा केळावाळेर तान-तान मन दा विचार माळकु अंदुर, “ई पार ह्यांग ईतीदान?” यतिकी प्रभु उन कय आऊन मा ईरोद."},{"book":"लूका","chapter":"1","verse":"67","text":"आऊन आप्प जकरयाह पवित्र आत्मा देल परिपुर्ण आगेदुन, अदिक आव परमेश्वर उन बातणी कोळली कुरतुन:"},{"book":"लूका","chapter":"1","verse":"68","text":"“प्रभु इस्त्राएल ईनव परमेश्वर धन्य ईरूल,"},{"book":"लूका","chapter":"1","verse":"69","text":"अदिक तान सेवक दाऊद उन घराना दा"},{"book":"लूका","chapter":"1","verse":"70","text":"आव तान पवित्र भविष्यवक्तागोळ्द द्वारा जो दुनिया अन्द सुरूवात टु आगतेला बंदार, अंदिदुन."},{"book":"लूका","chapter":"1","verse":"71","text":"मतलब नाम दुश्मनगोळ से अदिक नाम से नफरत ईटावाळेर्द कय देल"},{"book":"लूका","chapter":"1","verse":"72","text":"आव तान आप्प-दादागोळ से अंदिदुन कि आव दया माळ्यान कि"},{"book":"लूका","chapter":"1","verse":"73","text":"अद किर्‍या आव नामव आप्प अब्राहम से तिंदीदुन,"},{"book":"लूका","chapter":"1","verse":"74","text":"आव नामी ईद कोट्टान कि नाव तान"},{"book":"लूका","chapter":"1","verse":"75","text":"आऊन मुंद पवित्रता अदिक न्यायीपन देल पुरा"},{"book":"लूका","chapter":"1","verse":"76","text":"अदिक नी हे पारा, परमेश्वर उन भविष्यवक्ता कहलुस्या,"},{"book":"लूका","chapter":"1","verse":"77","text":"कि आऊन लॉकुरी उद्धार इन ग्यान कोट्टान,"},{"book":"लूका","chapter":"1","verse":"78","text":"ईद नाम परमेश्वर उन अदा धोळ्द करूणा देल आग्याद;"},{"book":"लूका","chapter":"1","verse":"79","text":"कि अंधकार अदिक मृत्यु ऊंद सावली दा कुरावाळेर इक प्रकाश कोळुल,"},{"book":"लूका","chapter":"1","verse":"80","text":"अदिक आ चिग्द धोळ्द अदिक आत्मा दा बलवन्त आगतेला ईत्‍तुन, अदिक इस्त्राएल मा प्रगट आगोद दिन ताका आळीगोळ दा ईत्‍तुन."}]}