{"data":[{"book":"Agoago Podo","chapter":"22","verse":"1","text":"Maa goe bolo goe e hilihili i mehanga di ingoo humalia mo nia maluagina, goe hilihilia di ingoo humalia."},{"book":"Agoago Podo","chapter":"22","verse":"2","text":"Digau maluagina mo digau hagaloale le e hai hua be di mee e dahi, idimaa, Dimaadua ne hai digaula huogodoo."},{"book":"Agoago Podo","chapter":"22","verse":"3","text":"Digau ala e iloo di haga maanadu, le e gidee di haingadaa ma gaa tale ang gi ginaadou, gei ginaadou e haga paa gi daha. Gei ogo tangada dela ono hagamaanadu ai, ia e haele hua hagahuudonu gi lodo di haingadaa deelaa, ga maanadu laa nomuli bolo ia gu ihala."},{"book":"Agoago Podo","chapter":"22","verse":"4","text":"Hagalongo gi Dimaadua, mo di hila gi lala, gei goe ga maluagina, nia daangada ga hagalaamua goe, gei goe ga mouli waalooloo."},{"book":"Agoago Podo","chapter":"22","verse":"5","text":"Maa goe e aloho i do mouli, goe hagapaa gi daha mo di ala o digau huaidu ala e hagamada belee kumi goe."},{"book":"Agoago Podo","chapter":"22","verse":"6","text":"Aago ina tamagiigi gi di hai o dono mouli, gei mee ga langahia eia i lodo di waalooloo o dono mouli."},{"book":"Agoago Podo","chapter":"22","verse":"7","text":"Digau hagaloale la nia hege ni digau maluagina. Kae au bahihadu boibana, gei goe gaa hai di hege ni tangada ana bahihadu."},{"book":"Agoago Podo","chapter":"22","verse":"8","text":"Maa goe gaa dogi nia hagadili ni tee donu, nia lauwa llauehe ga kila aga, gei dau hagaduadua digau i golo la ga hagalee."},{"book":"Agoago Podo","chapter":"22","verse":"9","text":"Manawa dumaalia, haangai ina digau hagaloale, gei goe ga hai mee gi di maluagina."},{"book":"Agoago Podo","chapter":"22","verse":"10","text":"Diagia tangada bida hagalaamua ia, gei nia lagamaaloo, heheebagi, mo di haga balumee dangada la ga hagalee."},{"book":"Agoago Podo","chapter":"22","verse":"11","text":"Maa goe e aloho i di manawa madammaa mo tumaalia o au agoago, di king la gaa hai do ehoo."},{"book":"Agoago Podo","chapter":"22","verse":"12","text":"Dimaadua e daumada, e daahi di tonu mai dana haga dee gila nnelekai digau kai tilikai."},{"book":"Agoago Podo","chapter":"22","verse":"13","text":"Digau hagatoo le e noho i lodo nadau hale. Digaula e helekai bolo maa nei bolo ginaadou ga ulu gi di malaelae, ginaadou gaa gai go nia laion."},{"book":"Agoago Podo","chapter":"22","verse":"14","text":"Di mouli be di manu la di mee helehele dangada. Ma e kumi digau ala e hagawelewele ginai Dimaadua."},{"book":"Agoago Podo","chapter":"22","verse":"15","text":"Nia dama le e haihai hua go nadau balu dadaagala, nia mee ala ne hagamaanadu ai, gei di paa le e aago digaula gi hagalongo."},{"book":"Agoago Podo","chapter":"22","verse":"16","text":"Maa goe gaa hai au kisakis gi digau maluagina be e hagaduadua digau hagaloale gi haga maluagina ina goe, goe modo goe gaa hai tangada hagaloale."},{"book":"Agoago Podo","chapter":"22","verse":"17","text":"Hagalongo gei au ga aago adu nnelekai digau kabemee. Hagamaumau ina nadau agoago,"},{"book":"Agoago Podo","chapter":"22","verse":"18","text":"gei goe ga manawa lamalia maa goe ga hagamaumau nia maa gi iloo gi lodo do libogo."},{"book":"Agoago Podo","chapter":"22","verse":"19","text":"Au e hiihai goe gi hagadagadagagee gi Dimaadua, dela tadinga au ga hagi adu nia maa dolomeenei."},{"book":"Agoago Podo","chapter":"22","verse":"20","text":"Au guu hihi gi lala nnelekai motolu adu gi di goe. Nnelekai aanei e honu di kabemee mo di hagamaamaa,"},{"book":"Agoago Podo","chapter":"22","verse":"21","text":"ga aago adu di hai o di tonu. Do madagoaa ma gaa hana e halahala di maa, goe ga gaamai nnelekai ala e donu."},{"book":"Agoago Podo","chapter":"22","verse":"22","text":"Hudee kae ina nia haingadaa o digau hagaloale gi o haga haingoohia, idimaa ma kooe dela e mee. Hudee kae ina nia haingadaa o digau gu deemee di kae di hagamaamaa i lodo di gowaa hai gabunga gi o haga haingoohia."},{"book":"Agoago Podo","chapter":"22","verse":"23","text":"Dimaadua ga huli mai i nadau baahi, ga hai baahi ang gi tangada dela e hai baahi ang gi digaula."},{"book":"Agoago Podo","chapter":"22","verse":"24","text":"Hudee hai hoo ang gi nia daangada ala e hagamadagudagu dangada, gei e hagawelewele ngoohia."},{"book":"Agoago Podo","chapter":"22","verse":"25","text":"Goe e mee hua di kabe nadau hangahaihai, ga deemee iei goe di huli."},{"book":"Agoago Podo","chapter":"22","verse":"26","text":"Hudee hagababa bolo goe gaa hui laa di boibana o tuai dangada."},{"book":"Agoago Podo","chapter":"22","verse":"27","text":"Maa goe ga deemee di hui di maa, digaula gaa kae hogi do hada kii."},{"book":"Agoago Podo","chapter":"22","verse":"28","text":"Hudee negenege di hagageinga gowaa dela ne haga noho go au gau mmaadua."},{"book":"Agoago Podo","chapter":"22","verse":"29","text":"Hagia mai dahi dangada ngalua humalia, gei au ga hagi adu gi di goe tangada dela e koia e humalia e tau ang gi di benebene di king."}]}