{"data":[{"book":"Ọnụọgụgụ","chapter":"12","verse":"1","text":"Miriam na Erọn malitere ikwu okwu megide Mosis, nʼihi na ọ lụrụ nwunye onye Kush."},{"book":"Ọnụọgụgụ","chapter":"12","verse":"2","text":"Ha kwuru sị, “Ọ bụ naanị site nʼọnụ Mosis ka Onyenwe anyị si agwa ndị ya okwu? Ọ naghị esitekwa nʼọnụ anyị kwuo okwu?” Onyenwe anyị nụrụ ihe ndị a ha kwuru."},{"book":"Ọnụọgụgụ","chapter":"12","verse":"3","text":"(Ma nwoke ahụ bụ Mosis dị umeala nʼobi nke ukwuu karịa onye ọbụla nọ nʼelu ala.)"},{"book":"Ọnụọgụgụ","chapter":"12","verse":"4","text":"Na mberede, Onyenwe anyị sịrị Mosis, na Erọn, na Miriam, “Pụtanụ, bịa nʼụlọ nzute, unu mmadụ atọ” Ya mere ha atọ pụtara."},{"book":"Ọnụọgụgụ","chapter":"12","verse":"5","text":"Mgbe ahụ, Onyenwe anyị rịdatara nʼime igwe ojii, guzoro na mbata ọnụ ụzọ ụlọ nzute ahụ, kpọpụta Erọn na Miriam. Mgbe ha abụọ bịara nso."},{"book":"Ọnụọgụgụ","chapter":"12","verse":"6","text":"Onyenwe anyị gwara ha sị, “Geenụ ntị nʼokwu m ndị a:"},{"book":"Ọnụọgụgụ","chapter":"12","verse":"7","text":"Ma nʼebe ohu m Mosis nọ, o sighị otu a dịrị,"},{"book":"Ọnụọgụgụ","chapter":"12","verse":"8","text":"Nʼebe ọ nọ, ana m agwa ya okwu ihu na ihu"},{"book":"Ọnụọgụgụ","chapter":"12","verse":"9","text":"Mgbe ahụ, Onyenwe anyị were iwe dị ọkụ megide ha. O si nʼebe ha nọ pụọ."},{"book":"Ọnụọgụgụ","chapter":"12","verse":"10","text":"Ma mgbe igwe ojii ahụ hapụrụ ụlọ nzute ahụ, lee Miriam ebe o guzo, ekpenta tiwapụtara ya nʼahụ dịka nzu ọcha. Mgbe Erọn tụgharịrị ebe ọ nọ hụ na ọ ghọọla onye ekpenta,"},{"book":"Ọnụọgụgụ","chapter":"12","verse":"11","text":"ọ gwara Mosis okwu sị, “Biko, onyenwe m, atala anyị ahụhụ nʼihi mmehie anyị sitere na nzuzu mee."},{"book":"Ọnụọgụgụ","chapter":"12","verse":"12","text":"Ekwela ka Miriam dịrị ka nwa ọhụrụ nwụrụ anwụ nke akpụkpọ ahụ ya rere ure nʼoge o si nʼakpanwa nne ya na-apụta.”"},{"book":"Ọnụọgụgụ","chapter":"12","verse":"13","text":"Ya mere Mosis tikuru Onyenwe anyị mkpu akwa sị ya, “Chineke, biko, gwọọ ya!”"},{"book":"Ọnụọgụgụ","chapter":"12","verse":"14","text":"Ma Onyenwe anyị zara Mosis sị ya, “Ọ bụrụ na nna ya gbụrụ ya asụ nʼihu, ọ gaghị abụ onye rụrụ arụ abalị asaa? Ya mere, hapụ ya ka ọ bụrụ onye e sitere nʼogige ọmụma ụlọ ikwu Izrel wezuga abalị asaa. Mgbe oge a gafesịrị, o nwere ike ịlọghachi.”"},{"book":"Ọnụọgụgụ","chapter":"12","verse":"15","text":"Ya mere e wezugara Miriam site nʼogige ọmụma ụlọ ikwu Izrel abalị asaa. Ndị Izrel niile nọdụrụ chere ya ruo mgbe ọ lọghachiri, tutu ha ebilie nʼije ọzọ."},{"book":"Ọnụọgụgụ","chapter":"12","verse":"16","text":"Mgbe ihe ndị a gasịrị, ha hapụrụ Hazerọt rute nʼọzara Paran ebe ha wuru ogige ụlọ ikwu ha."}]}