{"data":[{"book":"1. kirje Timoteukselle","chapter":"2","verse":"1","text":"Rukoilkaa paljon toisten ihmisten puolesta. Anokaa heille Jumalan armoa. Kiittäkää myös Jumalaa kaikesta siitä, mitä hän heille vielä tekee."},{"book":"1. kirje Timoteukselle","chapter":"2","verse":"2","text":"Muistakaa rukoilla myös hallitsijoiden ja kaikkien niiden puolesta, joilla on paljon valtaa ja vastuuta, että saisimme elää rauhassa Jumalan kunniaksi."},{"book":"1. kirje Timoteukselle","chapter":"2","verse":"3","text":"Niin on hyvä, ja Jumala, Vapahtajamme, on siitä iloinen,"},{"book":"1. kirje Timoteukselle","chapter":"2","verse":"4","text":"sillä hän toivoo, että kaikki pelastuisivat ja ymmärtäisivät tämän totuuden:"},{"book":"1. kirje Timoteukselle","chapter":"2","verse":"5","text":"Jumala ja ihmiset olivat täysin erossa toisistaan, kunnes Jeesus Kristus – todellinen ihminen – korjasi synnin särkemän yhteyden"},{"book":"1. kirje Timoteukselle","chapter":"2","verse":"6","text":"antamalla henkensä koko ihmiskunnan puolesta."},{"book":"1. kirje Timoteukselle","chapter":"2","verse":"7","text":"Ja minut Jumala on valinnut – tämä on ehdottomasti totta – apostolikseen ja lähetyssaarnaajakseen. Tehtäväni on opettaa pakanoille totuus: Jumala pelastaa ihmiset, jotka uskovat."},{"book":"1. kirje Timoteukselle","chapter":"2","verse":"8","text":"Haluan, että kaikkialla miehet rukoilevat kädet kohotettuina Jumalan puoleen ja vapaana synnin, vihan ja katkeruuden kahleista."},{"book":"1. kirje Timoteukselle","chapter":"2","verse":"9,10","text":"Kristittyjen naisten tulee käyttäytyä ja pukeutua hillitysti ja asiallisesti. Haluan, että näkyviin tulee heidän hyväsydämisyytensä – ei kampaus, korut tai muotivaatteet."},{"book":"1. kirje Timoteukselle","chapter":"2","verse":"11","text":"Naisten pitäisi kuunnella opetusta hiljaa ja rauhallisesti."},{"book":"1. kirje Timoteukselle","chapter":"2","verse":"12","text":"En anna naisten koskaan opettaa miehiä ja määräillä heitä. On parempi, että naiset ovat kokouksissa hiljaa."},{"book":"1. kirje Timoteukselle","chapter":"2","verse":"13","text":"Miksi? Jumalahan loi ensin Aadamin ja Eevan vasta sitten."},{"book":"1. kirje Timoteukselle","chapter":"2","verse":"14","text":"Saatana ei pettänyt Aadamia vaan Eevan, ja tuloksena oli synti."},{"book":"1. kirje Timoteukselle","chapter":"2","verse":"15","text":"Siksi Jumala antaa naisten kärsiä kipua, kun he synnyttävät lapsia, mutta Jumala pelastaa heidät, jos he uskovat häneen ja elävät hiljaista ja hyvää elämää toisia rakastaen."}]}