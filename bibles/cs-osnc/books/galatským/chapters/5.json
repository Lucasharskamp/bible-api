{"data":[{"book":"Galatským","chapter":"5","verse":"1","text":"Naši svobodu nám vydobyl Kristus, nedejme si ji nikým vzít!"},{"book":"Galatským","chapter":"5","verse":"2","text":"Poslyšte, co vám říkám, je to vážná věc: dáváte-li se obřezat po židovském způsobu, není vám Kristus nic platný."},{"book":"Galatským","chapter":"5","verse":"3","text":"Znovu opakuji: kdo chce dosáhnout Boží přízně tímto způsobem, je povinen dodržovat židovský zákon do posledního puntíku, jinak je ztracen."},{"book":"Galatským","chapter":"5","verse":"4","text":"Kdo se chce dovolávat svých skutků, nemůže se už dovolávat Krista ani Boží milosti."},{"book":"Galatským","chapter":"5","verse":"5-6","text":"Ale my smíme v Božím Duchu spoléhat na to, že Kristova smrt smazala naše provinění a smířila nás s Bohem. Obřízka a ostatní židovské obřady nám už nemusí dělat těžkou hlavu, protože vše záleží jen na víře, projevující se láskou."},{"book":"Galatským","chapter":"5","verse":"7","text":"Vedli jste si docela dobře! Kdo vás to tak zmátl, že jste upustili od cesty za pravdou?"},{"book":"Galatským","chapter":"5","verse":"8","text":"Ten rozhodně nemá nic společného s Bohem, který vás povolal ke svobodě."},{"book":"Galatským","chapter":"5","verse":"9","text":"Dejte si pozor, nepatrná nákaza může přerůst ve zhoubnou epidemii."},{"book":"Galatským","chapter":"5","verse":"10","text":"Pořád však doufám, že pochopíte, která cesta je správná. Ale ten, kdo vám káže takové bludy, bude se z toho zodpovídat, ať je to kdokoliv."},{"book":"Galatským","chapter":"5","verse":"11-12","text":"Jestli si snad myslíte, že já sám jsem zastáncem obřízky, tak mi řekněte, proč mě židé s takovou nenávistí pronásledují. Kdyby to tak bylo, měli by se mnou být docela spokojeni a Kristův kříž by je nemusel tolik urážet. Obřízku však nezastávám a těm, kdo na ní trvají, říkám: Proč jenom obřízku, proč ne přímo kastraci podle pohanského vzoru?"},{"book":"Galatským","chapter":"5","verse":"13","text":"Bůh vás povolal ke svobodě. Nezneužívejte ji však k prosazování vlastních zájmů. Naopak, v lásce si navzájem pomáhejte."},{"book":"Galatským","chapter":"5","verse":"14","text":"Vždyť celý zákon se dá shrnout do jediné věty: Měj rád svého bližního jako sám sebe."},{"book":"Galatským","chapter":"5","verse":"15","text":"Jestliže se místo toho jen koušete a žerete, dejte pozor, abyste se navzájem nesežrali."},{"book":"Galatským","chapter":"5","verse":"16","text":"Chci tím říci: Jednejte podle rady Božího Ducha, pak si vás nepodmaní vaše sobecké touhy."},{"book":"Galatským","chapter":"5","verse":"17","text":"Přirozená lidská vůle se vzpírá Božímu Duchu a Boží Duch se nemůže shodnout s naším sobeckým chtěním. Tyto dvě síly svádějí nepřetržitý boj o vládu nad námi a my podléháme buď jedné, nebo druhé z nich."},{"book":"Galatským","chapter":"5","verse":"18","text":"Když se však dáte řídit Božím Duchem, je i podle Božího zákona všechno v pořádku."},{"book":"Galatským","chapter":"5","verse":"19","text":"Kdo se nechává vláčet svými přirozenými sklony, to se snadno pozná: najdete u něj necudnost, pohlavní nevázanost,"},{"book":"Galatským","chapter":"5","verse":"20","text":"modlářství, pověrčivost, nenávist, bojovnost, žárlivost, hněvivost, kariérismus, škarohlídství, nadržování,"},{"book":"Galatským","chapter":"5","verse":"21","text":"závist, neúctu k životu, opilství, hýření a podobné nectnosti. Už jsem to jednou řekl a opakuji znovu: takoví lidé do Božího království nevstoupí."},{"book":"Galatským","chapter":"5","verse":"22","text":"Kdo však žije podle Božího Ducha, v jeho srdci se rodí láska, radost, pokoj, trpělivost, přívětivost, laskavost, důvěra,"},{"book":"Galatským","chapter":"5","verse":"23","text":"pokora a sebeovládání. Takový člověk se nemusí bát žádného zákona."},{"book":"Galatským","chapter":"5","verse":"24","text":"Vždyť ten, kdo náleží Kristu, nechal sám sebe a všechny své vášně a hříšné sklony zemřít s ním na kříži."},{"book":"Galatským","chapter":"5","verse":"25","text":"Jestliže jste tedy vládu nad svým životem odevzdali Božímu Duchu, jednejte podle něho."},{"book":"Galatským","chapter":"5","verse":"26","text":"Se ctižádostí, nadřazeností a závistí jednou provždy skoncujte."}]}