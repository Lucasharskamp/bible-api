{"data":[{"book":"۱-توارِیخ","chapter":"16","verse":"1","text":"اللہ کا صندوق اُس تنبو کے درمیان میں رکھا گیا جو داؤد نے اُس کے لئے لگوایا تھا۔ پھر اُنہوں نے اللہ کے حضور بھسم ہونے والی اور سلامتی کی قربانیاں پیش کیں۔"},{"book":"۱-توارِیخ","chapter":"16","verse":"2","text":"اِس کے بعد داؤد نے قوم کو رب کے نام سے برکت دے کر"},{"book":"۱-توارِیخ","chapter":"16","verse":"3","text":"ہر اسرائیلی مرد اور عورت کو ایک روٹی، کھجور کی ایک ٹکی اور کشمش کی ایک ٹکی دے دی۔"},{"book":"۱-توارِیخ","chapter":"16","verse":"4","text":"اُس نے کچھ لاویوں کو رب کے صندوق کے سامنے خدمت کرنے کی ذمہ داری دی۔ اُنہیں رب اسرائیل کے خدا کی تمجید اور حمد و ثنا کرنی تھی۔"},{"book":"۱-توارِیخ","chapter":"16","verse":"5","text":"اُن کا سربراہ آسف جھانجھ بجاتا تھا۔ اُس کا نائب زکریاہ تھا۔ پھر یعی ایل، سمیراموت، یحی ایل، متِتیاہ، اِلیاب، بِنایاہ، عوبید ادوم اور یعی ایل تھے جو ستار اور سرود بجاتے تھے۔"},{"book":"۱-توارِیخ","chapter":"16","verse":"6","text":"بِنایاہ اور یحزی ایل اماموں کی ذمہ داری اللہ کے عہد کے صندوق کے سامنے تُرم بجانا تھی۔"},{"book":"۱-توارِیخ","chapter":"16","verse":"7","text":"اُس دن داؤد نے پہلی دفعہ آسف اور اُس کے ساتھی لاویوں کے حوالے ذیل کا گیت کر کے اُنہیں رب کی ستائش کرنے کی ذمہ داری دی۔"},{"book":"۱-توارِیخ","chapter":"16","verse":"8","text":"”رب کا شکر کرو اور اُس کا نام پکارو! اقوام میں اُس کے کاموں کا اعلان کرو۔"},{"book":"۱-توارِیخ","chapter":"16","verse":"9","text":"ساز بجا کر اُس کی مدح سرائی کرو۔ اُس کے تمام عجائب کے بارے میں لوگوں کو بتاؤ۔"},{"book":"۱-توارِیخ","chapter":"16","verse":"10","text":"اُس کے مُقدّس نام پر فخر کرو۔ رب کے طالب دل سے خوش ہوں۔"},{"book":"۱-توارِیخ","chapter":"16","verse":"11","text":"رب اور اُس کی قدرت کی دریافت کرو، ہر وقت اُس کے چہرے کے طالب رہو۔"},{"book":"۱-توارِیخ","chapter":"16","verse":"12","text":"جو معجزے اُس نے کئے اُنہیں یاد کرو۔ اُس کے الٰہی نشان اور اُس کے منہ کے فیصلے دہراتے رہو۔"},{"book":"۱-توارِیخ","chapter":"16","verse":"13","text":"تم جو اُس کے خادم اسرائیل کی اولاد اور یعقوب کے فرزند ہو، جو اُس کے برگزیدہ لوگ ہو، تمہیں سب کچھ یاد رہے!"},{"book":"۱-توارِیخ","chapter":"16","verse":"14","text":"وہی رب ہمارا خدا ہے، وہی پوری دنیا کی عدالت کرتا ہے۔"},{"book":"۱-توارِیخ","chapter":"16","verse":"15","text":"وہ ہمیشہ اپنے عہد کا خیال رکھتا ہے، اُس کلام کا جو اُس نے ہزار پُشتوں کے لئے فرمایا تھا۔"},{"book":"۱-توارِیخ","chapter":"16","verse":"16","text":"یہ وہ عہد ہے جو اُس نے ابراہیم سے باندھا، وہ وعدہ جو اُس نے قَسم کھا کر اسحاق سے کیا تھا۔"},{"book":"۱-توارِیخ","chapter":"16","verse":"17","text":"اُس نے اُسے یعقوب کے لئے قائم کیا تاکہ وہ اُس کے مطابق زندگی گزارے، اُس نے تصدیق کی کہ یہ میرا اسرائیل سے ابدی عہد ہے۔"},{"book":"۱-توارِیخ","chapter":"16","verse":"18","text":"ساتھ ساتھ اُس نے فرمایا، ’مَیں تجھے ملکِ کنعان دوں گا۔ یہ تیری میراث کا حصہ ہو گا۔‘"},{"book":"۱-توارِیخ","chapter":"16","verse":"19","text":"اُس وقت وہ تعداد میں کم اور تھوڑے ہی تھے بلکہ ملک میں اجنبی ہی تھے۔"},{"book":"۱-توارِیخ","chapter":"16","verse":"20","text":"اب تک وہ مختلف قوموں اور سلطنتوں میں گھومتے پھرتے تھے۔"},{"book":"۱-توارِیخ","chapter":"16","verse":"21","text":"لیکن اللہ نے اُن پر کسی کو ظلم کرنے نہ دیا، اور اُن کی خاطر اُس نے بادشاہوں کو ڈانٹا،"},{"book":"۱-توارِیخ","chapter":"16","verse":"22","text":"’میرے مسح کئے ہوئے خادموں کو مت چھیڑنا، میرے نبیوں کو نقصان مت پہنچانا۔‘"},{"book":"۱-توارِیخ","chapter":"16","verse":"23","text":"اے پوری دنیا، رب کی تمجید میں گیت گا! روز بہ روز اُس کی نجات کی خوش خبری سنا۔"},{"book":"۱-توارِیخ","chapter":"16","verse":"24","text":"قوموں میں اُس کا جلال اور تمام اُمّتوں میں اُس کے عجائب بیان کرو۔"},{"book":"۱-توارِیخ","chapter":"16","verse":"25","text":"کیونکہ رب عظیم اور ستائش کے بہت لائق ہے۔ وہ تمام معبودوں سے مہیب ہے۔"},{"book":"۱-توارِیخ","chapter":"16","verse":"26","text":"کیونکہ دیگر قوموں کے تمام معبود بُت ہی ہیں جبکہ رب نے آسمان کو بنایا۔"},{"book":"۱-توارِیخ","chapter":"16","verse":"27","text":"اُس کے حضور شان و شوکت، اُس کی سکونت گاہ میں قدرت اور جلال ہے۔"},{"book":"۱-توارِیخ","chapter":"16","verse":"28","text":"اے قوموں کے قبیلو، رب کی تمجید کرو، رب کے جلال اور قدرت کی ستائش کرو۔"},{"book":"۱-توارِیخ","chapter":"16","verse":"29","text":"رب کے نام کو جلال دو۔ قربانی لے کر اُس کے حضور آؤ۔ مُقدّس لباس سے آراستہ ہو کر رب کو سجدہ کرو۔"},{"book":"۱-توارِیخ","chapter":"16","verse":"30","text":"پوری دنیا اُس کے سامنے لرز اُٹھے۔ یقیناً دنیا مضبوطی سے قائم ہے اور نہیں ڈگمگائے گی۔"},{"book":"۱-توارِیخ","chapter":"16","verse":"31","text":"آسمان شادمان ہو، اور زمین جشن منائے۔ قوموں میں کہا جائے کہ رب بادشاہ ہے۔"},{"book":"۱-توارِیخ","chapter":"16","verse":"32","text":"سمندر اور جو کچھ اُس میں ہے خوشی سے گرج اُٹھے، میدان اور جو کچھ اُس میں ہے باغ باغ ہو۔"},{"book":"۱-توارِیخ","chapter":"16","verse":"33","text":"پھر جنگل کے درخت رب کے سامنے شادیانہ بجائیں گے، کیونکہ وہ آ رہا ہے، وہ زمین کی عدالت کرنے آ رہا ہے۔"},{"book":"۱-توارِیخ","chapter":"16","verse":"34","text":"رب کا شکر کرو، کیونکہ وہ بھلا ہے، اور اُس کی شفقت ابدی ہے۔"},{"book":"۱-توارِیخ","chapter":"16","verse":"35","text":"اُس سے التماس کرو، ’اے ہماری نجات کے خدا، ہمیں بچا! ہمیں جمع کر کے دیگر قوموں کے ہاتھ سے چھڑا۔ تب ہی ہم تیرے مُقدّس نام کی ستائش کریں گے اور تیرے قابلِ تعریف کاموں پر فخر کریں گے۔‘"},{"book":"۱-توارِیخ","chapter":"16","verse":"36","text":"ازل سے ابد تک رب، اسرائیل کے خدا کی حمد ہو!“"},{"book":"۱-توارِیخ","chapter":"16","verse":"37","text":"داؤد نے آسف اور اُس کے ساتھی لاویوں کو رب کے عہد کے صندوق کے سامنے چھوڑ کر کہا، ”آئندہ یہاں باقاعدگی سے روزانہ کی ضروری خدمت کرتے جائیں۔“"},{"book":"۱-توارِیخ","chapter":"16","verse":"38","text":"اِس گروہ میں عوبید ادوم اور مزید 68 لاوی شامل تھے۔ عوبید ادوم بن یدوتون اور حوسہ دربان بن گئے۔"},{"book":"۱-توارِیخ","chapter":"16","verse":"39","text":"لیکن صدوق امام اور اُس کے ساتھی اماموں کو داؤد نے رب کی اُس سکونت گاہ کے پاس چھوڑ دیا جو جِبعون کی پہاڑی پر تھی۔"},{"book":"۱-توارِیخ","chapter":"16","verse":"40","text":"کیونکہ لازم تھا کہ وہ وہاں ہر صبح اور شام کو بھسم ہونے والی قربانیاں پیش کریں اور باقی تمام ہدایات پر عمل کریں جو رب کی طرف سے اسرائیل کے لئے شریعت میں بیان کی گئی ہیں۔"},{"book":"۱-توارِیخ","chapter":"16","verse":"41","text":"داؤد نے ہیمان، یدوتون اور مزید کچھ چیدہ لاویوں کو بھی جِبعون میں اُن کے پاس چھوڑ دیا۔ وہاں اُن کی خاص ذمہ داری رب کی حمد و ثنا کرنا تھی، کیونکہ اُس کی شفقت ابدی ہے۔"},{"book":"۱-توارِیخ","chapter":"16","verse":"42","text":"اُن کے پاس تُرم، جھانجھ اور باقی ایسے ساز تھے جو اللہ کی تعریف میں گائے جانے والے گیتوں کے ساتھ بجائے جاتے تھے۔ یدوتون کے بیٹوں کو دربان بنایا گیا۔"},{"book":"۱-توارِیخ","chapter":"16","verse":"43","text":"جشن کے بعد سب لوگ اپنے اپنے گھر چلے گئے۔ داؤد بھی اپنے گھر لوٹا تاکہ اپنے خاندان کو برکت دے کر سلام کرے۔"}]}