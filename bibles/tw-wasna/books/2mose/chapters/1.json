{"data":[{"book":"2 Mose","chapter":"1","verse":"1","text":"Yakob mma ne wɔn abusuafoɔ a wɔne no tu kɔtenaa no din na ɛdidi so yi."},{"book":"2 Mose","chapter":"1","verse":"2","text":"Ruben, Simeon, Lewi ne Yuda;"},{"book":"2 Mose","chapter":"1","verse":"3","text":"Isakar, Sebulon ne Benyamin;"},{"book":"2 Mose","chapter":"1","verse":"4","text":"Dan, Naftali;"},{"book":"2 Mose","chapter":"1","verse":"5","text":"Yakob asefoɔ a ɔne wɔn kɔeɛ no nyinaa ano si aduɔson. Na Yosef wɔ Misraim dada."},{"book":"2 Mose","chapter":"1","verse":"6","text":"Yosef ne ne nuanom ne wɔn ɛberɛ sofoɔ no nyinaa wuwuiɛ,"},{"book":"2 Mose","chapter":"1","verse":"7","text":"nanso Israelfoɔ no ase dɔreeɛ, na wɔyɛɛ bebree, hyɛɛ asase no so ma."},{"book":"2 Mose","chapter":"1","verse":"8","text":"Na ɔhene foforɔ bi bɛdii adeɛ wɔ Misraim a na ɔnnim Yosef ho asɛm."},{"book":"2 Mose","chapter":"1","verse":"9","text":"Ɔka kyerɛɛ ne mamfoɔ no sɛ, “Monhwɛ, Israelfoɔ yi ase adɔre, wɔreyɛ adɔɔso dodo ama yɛn."},{"book":"2 Mose","chapter":"1","verse":"10","text":"Momma yɛmpɛ ɛkwan bi na yɛmfa so nsi saa dɔre a wɔredɔre no ano. Sɛ yɛanyɛ saa na ɔko bi si a, wɔbɛdɔm yɛn atamfoɔ ne wɔn ako atia yɛn na wɔafiri ɔman yi mu.”"},{"book":"2 Mose","chapter":"1","verse":"11","text":"Enti wɔde nkoa sohwɛfoɔ gyinagyinaa wɔn kɔn so ma wɔyɛɛ adwuma den de kyekyeree adekora nkuropɔn Pitom ne Rameses maa Farao."},{"book":"2 Mose","chapter":"1","verse":"12","text":"Nanso mpɛn dodoɔ a Misraimfoɔ no hyɛɛ wɔn so no, dɔ ara na Israelfoɔ no dɔɔso. Yei maa Misraimfoɔ no suroo Israelfoɔ"},{"book":"2 Mose","chapter":"1","verse":"13","text":"na wɔkɔɔ so hyɛɛ Israelfoɔ no so ketee."},{"book":"2 Mose","chapter":"1","verse":"14","text":"Wɔde adwumadenyɛ dii Israelfoɔ no nya. Wɔma wɔyɛɛ ntayaa ne dɔteɛ ho adwuma a ɛyɛ den ne mfuom nnwuma ahodoɔ. Yeinom nyinaa akyiri no Misraimfoɔ yɛɛ atirimuɔden akwan bebree so kyerɛɛ Israelfoɔ no."},{"book":"2 Mose","chapter":"1","verse":"15","text":"Misraimhene ka kyerɛɛ Hebrifoɔ awogyefoɔ a wɔn din ne Sifra ne Pua sɛ,"},{"book":"2 Mose","chapter":"1","verse":"16","text":"“Sɛ mokɔgye Hebrini biara awoɔ, na awoeɛ hɔ mohunu sɛ ɔyɛ ɔbabarima a, monkum no, na sɛ ɔyɛ ɔbabaa deɛ a, monnyɛ no hwee.”"},{"book":"2 Mose","chapter":"1","verse":"17","text":"Esiane sɛ na awogyefoɔ no yɛ onyamesurofoɔ no enti, wɔanni mmara a ɔhene no hyɛɛ wɔn no so maa mmarimaa a wɔwowoo wɔn no tenaeɛ."},{"book":"2 Mose","chapter":"1","verse":"18","text":"Ɔhene no frɛɛ wɔn bisaa wɔn sɛ, “Adɛn enti na moanni mmara a mehyɛeɛ no so na moama mmarimaa a Hebrifoɔ no wowoo wɔn no atena?”"},{"book":"2 Mose","chapter":"1","verse":"19","text":"Wɔbuaa no sɛ, “Hebrifoɔ mmaa no de ahoɔden wo ɔherɛ so enti yɛbɛduru hɔ no, na wɔawo dada. Wɔnte sɛ Misraimfoɔ mmaa no.”"},{"book":"2 Mose","chapter":"1","verse":"20","text":"Onyankopɔn hyiraa awogyefoɔ no. Na Israelfoɔ no dɔɔso ara bɛyɛɛ ɔman kɛseɛ."},{"book":"2 Mose","chapter":"1","verse":"21","text":"Esiane sɛ na awogyefoɔ no yɛ nyamesurofoɔ enti, Onyankopɔn domm wɔn mma."},{"book":"2 Mose","chapter":"1","verse":"22","text":"Afei, Farao hyɛɛ mmara sɛ Herbrifoɔ mmarimaa a wɔbɛwo wɔn foforɔ no, wɔnto wɔn ngu Asubɔnten Nil mu na mmaayewa a wɔbɛwo wɔn foforɔ no deɛ, wɔntena hɔ."}]}