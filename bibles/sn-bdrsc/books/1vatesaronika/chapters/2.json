{"data":[{"book":"1 VaTesaronika","chapter":"2","verse":"1","text":"Munoziva, hama, kuti kushanya kwedu kwamuri hakuna kuva pasina."},{"book":"1 VaTesaronika","chapter":"2","verse":"2","text":"Takanga tambotambudzika uye tikatukwa muFiripi, sezvamunoziva, asi norubatsiro rwaMwari wedu hatina kurega kukuparidzirai vhangeri rake pakati pokupikiswa kukuru."},{"book":"1 VaTesaronika","chapter":"2","verse":"3","text":"Nokuti chikumbiro chatinoita hachibvi pakukanganisa kana pamufungo usina kunaka, uye hatisi kuedza kukunyengerai."},{"book":"1 VaTesaronika","chapter":"2","verse":"4","text":"Asi, tinotaura savanhu vakatenderwa naMwari kuti tipiwe vhangeri. Hatisi kuedza kufadza vanhu asi Mwari, iye anoedza mwoyo yedu."},{"book":"1 VaTesaronika","chapter":"2","verse":"5","text":"Munozviziva kuti isu hatibati kumeso, uye hatina kuisa chifukidzo chokufukidza kukarira pfuma, Mwari ndiye chapupu chedu."},{"book":"1 VaTesaronika","chapter":"2","verse":"6","text":"Takanga tisingatsvaki kurumbidzwa kunobva kuvanhu, kwete kunobva kwamuri kana ani zvake."},{"book":"1 VaTesaronika","chapter":"2","verse":"7","text":"asi takanga tiri vanyoro pakati penyu, samai vanochengeta vana vavo vaduku."},{"book":"1 VaTesaronika","chapter":"2","verse":"8","text":"Taikudai zvikuru zvokuti takafara kuti tigoverane nemi, kwete vhangeri raMwari bedzi, asi noupenyu hweduwo, nokuti makanga madikanwa nesu kwazvo."},{"book":"1 VaTesaronika","chapter":"2","verse":"9","text":"Zvirokwazvo munorangarira, hama, kutambudzika kwedu nokuomerwa kwedu; takashanda usiku namasikati kuti tirege kuremedza munhu upi zvake patakanga tichiparidza vhangeri raMwari kwamuri."},{"book":"1 VaTesaronika","chapter":"2","verse":"10","text":"Imi muri zvapupu, uye naMwariwo, kuti takanga tiri vatsvene sei, vakarurama uye vasina chavangapomerwa pakati penyu imi vanotenda."},{"book":"1 VaTesaronika","chapter":"2","verse":"11","text":"Nokuti munoziva kuti takabata mumwe nomumwe wenyu sababa vanobata vana vavo,"},{"book":"1 VaTesaronika","chapter":"2","verse":"12","text":"tichikukurudzirai tichikunyaradzai uye tichikukurudzirai kuti murarame zvakafanira kuna Mwari, iye anokudanai kuumambo hwake nokukubwinya kwake."},{"book":"1 VaTesaronika","chapter":"2","verse":"13","text":"Nesuwo tinotenda Mwari nguva dzose, nokuti pamakagamuchira shoko raMwari, ramakanzwa kwatiri, makarigamuchira, kwete seshoko ravanhu, asi sezvariri, iro shoko raMwari, riri kubata mamuri imi vanotenda."},{"book":"1 VaTesaronika","chapter":"2","verse":"14","text":"Nokuti imi, hama, makava vateveri vekereke dzaMwari dziri muJudhea, dziri muna Kristu Jesu: Makatambudzwa navanhu vomunyika menyu, saizvozvo kereke idzodzo dzakatambudzwawo navaJudha,"},{"book":"1 VaTesaronika","chapter":"2","verse":"15","text":"ivo vakauraya Ishe Jesu uye navaprofita uye vakatidzinga nesuwo. Havana kufadza Mwari uye vanorwa navanhu vose"},{"book":"1 VaTesaronika","chapter":"2","verse":"16","text":"mukushinga kwavo kutidzivisa kuti titaure kuvahedheni kuti vaponeswe. Nenzira iyi vanoramba vachiunganidza zvivi zvavo kusvikira kumagumo. Kutsamwa kwaMwari kwazosvika pamusoro pavo pakupedzisira."},{"book":"1 VaTesaronika","chapter":"2","verse":"17","text":"Asi, hama, patakanga taparadzaniswa nemi kwechinguva chiduku (pakuonekwa, kwete mupfungwa), mukushuva kwedu kukuru takaedza chose kukuonai."},{"book":"1 VaTesaronika","chapter":"2","verse":"18","text":"Nokuti takanga tichida kuuya kwamuri, chokwadi, ini Pauro, ndakada kuita izvozvo, nguva nenguva, asi Satani akatidzivisa."},{"book":"1 VaTesaronika","chapter":"2","verse":"19","text":"Nokuti tariro yedu ndeipiko, mufaro wedu kana korona yatichazvirumbidza nayo pamberi paIshe wedu Jesu paanouya? Ko, hamusimi here?"},{"book":"1 VaTesaronika","chapter":"2","verse":"20","text":"Zvirokwazvo ndimi kubwinya kwedu nomufaro wedu."}]}