{"data":[{"book":"Ezechiel","chapter":"36","verse":"1","text":"Mensenkind, ge moet over de bergen van Israël profeteren en zeggen: Bergen van Israël, luistert naar het woord van Jahweh!"},{"book":"Ezechiel","chapter":"36","verse":"2","text":"Dit zegt Jahweh, de Heer! Omdat de vijand over u heeft uitgeroepen: Haha, voorgoed zijn ze verwoest, ze worden ons bezit;"},{"book":"Ezechiel","chapter":"36","verse":"3","text":"daarom moet ge profeteren en zeggen: Zo spreekt Jahweh, de Heer! Omdat uw buren u van alle kanten opgejaagd en vertrapt hebben, om u tot bezit te maken van de overige volken, en gij over de tong gaat in de praatjes der mensen:"},{"book":"Ezechiel","chapter":"36","verse":"4","text":"daarom, bergen van Israël, luistert naar het woord van Jahweh! Dit zegt Jahweh, de Heer, tot de bergen en hoogten, de ravijnen en dalen, de eenzame puinen en verlaten steden, die ten buit en ten spot vielen aan de overige volken om u heen."},{"book":"Ezechiel","chapter":"36","verse":"5","text":"Waarachtig, zegt Jahweh, de Heer: Ik zal ze! In mijn brandende jaloezie spreek Ik tot heel Edom en tot de overige volken, die met een vrolijk hart en bezield van leedvermaak bezit genomen hebben van mijn land, om het als oorlogsbuit te bezitten."},{"book":"Ezechiel","chapter":"36","verse":"6","text":"Profeteer daarom over het land van Israël, en roep tot de bergen en hoogten, de ravijnen en dalen: Dit zegt Jahweh, de Heer! Daar ben Ik! Ik spreek in mijn jaloezie en mijn toorn! Omdat gij de spot der volken moest verduren,"},{"book":"Ezechiel","chapter":"36","verse":"7","text":"daarom zegt Jahweh, de Heer: Nu steek Ik mijn hand op! Waarachtig! de volken, die u omringen, zullen hun schande moeten dragen!"},{"book":"Ezechiel","chapter":"36","verse":"8","text":"Maar gij, bergen van Israël, gij zult wortel schieten en vruchten dragen voor mijn volk Israël; want spoedig zullen zij komen."},{"book":"Ezechiel","chapter":"36","verse":"9","text":"Zie, Ik nader tot u, en ga voor u staan: ge zult weer bewerkt worden en vruchtbaar zijn."},{"book":"Ezechiel","chapter":"36","verse":"10","text":"Ik geef u een dichte bevolking: het hele huis van Israël tezamen. Dan zullen de steden bewoond, de ruïnen weer opgebouwd worden."},{"book":"Ezechiel","chapter":"36","verse":"11","text":"Talrijk maak Ik op u mens en dier: zij zullen zich uitbreiden en zich vermenigvuldigen; uw bevolking maak Ik weer dicht als vroeger, uw vruchtbaarheid rijker dan voorheen. Zo zult ge erkennen, dat Ik Jahweh ben!"},{"book":"Ezechiel","chapter":"36","verse":"12","text":"Ik ga weer mensen op u vestigen, Israël mijn volk: die zullen u bezitten en beërven; nooit meer zult gij ze kinderloos maken."},{"book":"Ezechiel","chapter":"36","verse":"13","text":"Dit zegt Jahweh, de Heer! Omdat men u verwijt: Gij hebt mensen verslonden, en uw bevolking kinderloos gemaakt,"},{"book":"Ezechiel","chapter":"36","verse":"14","text":"daarom zegt Jahweh, zult ge in het vervolg geen mensen meer verslinden of uw bevolking kinderloos maken."},{"book":"Ezechiel","chapter":"36","verse":"15","text":"Dan blijft u de spot der volken bespaard, en hoeft ge de smaad der naties niet meer te verduren, daar ge ophoudt uw volk kinderloos te maken, zegt Jahweh, de Heer!"},{"book":"Ezechiel","chapter":"36","verse":"16","text":"Het woord van Jahweh werd tot mij gericht:"},{"book":"Ezechiel","chapter":"36","verse":"17","text":"Mensenkind, toen het huis van Israël in zijn eigen land woonde, hebben ze door hun handel en wandel het verontreinigd; in mijn ogen was hun gedrag onrein als een maandvloeiing."},{"book":"Ezechiel","chapter":"36","verse":"18","text":"Toen stortte Ik mijn toorn over hen uit, om het bloed dat ze in het land vergoten, en de nietswaardige goden waarmede ze het hebben bezoedeld."},{"book":"Ezechiel","chapter":"36","verse":"19","text":"Daarom heb Ik ze uiteengejaagd onder de volken, heb Ik ze over de landen verspreid, ze naar hun handel en wandel geoordeeld."},{"book":"Ezechiel","chapter":"36","verse":"20","text":"Maar toen ze onder de volken gekomen waren, hebben zij mijn heilige Naam ontwijd; want men zeide van hen: Dat is nu het volk van Jahweh; en tòch moesten ze zijn land verlaten!"},{"book":"Ezechiel","chapter":"36","verse":"21","text":"Dat ging Mij aan het hart, omwille van mijn heilige Naam, die door het huis van Israël ontwijd werd bij de volken, waar ze gekomen waren."},{"book":"Ezechiel","chapter":"36","verse":"22","text":"Zeg derhalve tot het huis van Israël: Zo spreekt Jahweh, de Heer! Ik doe het niet om uwentwil, huis van Israël, maar om wille van mijn heilige Naam, die ge ontwijd hebt bij de volken, waar ge gekomen zijt."},{"book":"Ezechiel","chapter":"36","verse":"23","text":"Want heiligen zal Ik mijn grote Naam, die nu ontwijd is onder de volken, en die gij onder hen hebt ontwijd. Dan zullen de volken erkennen, dat Ik Jahweh ben, zegt Jahweh de Heer, als Ik in hun bijzijn door u mijn heiligheid bewijs."},{"book":"Ezechiel","chapter":"36","verse":"24","text":"Daarom zal Ik u uit de volken weghalen, u uit de landen bijeenroepen, u brengen naar uw eigen land."},{"book":"Ezechiel","chapter":"36","verse":"25","text":"Dan zal Ik u besprenkelen met zuiver water; dan zult ge gereinigd worden van al uw vlekken, en van al uw nietswaardige goden zal Ik u ontdoen."},{"book":"Ezechiel","chapter":"36","verse":"26","text":"Dan geef Ik u een nieuw hart en stort een nieuwe geest in uw binnenste, verwijder het stenen hart uit uw lichaam, en geef u een hart van vlees."},{"book":"Ezechiel","chapter":"36","verse":"27","text":"Mijn geest zal Ik in uw binnenste uitstorten, en maken, dat ge naar mijn wetten leeft, en mijn geboden nauwkeurig onderhoudt."},{"book":"Ezechiel","chapter":"36","verse":"28","text":"Dan zult ge wonen in het land, dat Ik aan uw vaderen heb gegeven; dan zult ge Mij tot volk, en Ik zal een God voor u zijn."},{"book":"Ezechiel","chapter":"36","verse":"29","text":"Zo zal Ik u bevrijden van al uw smetten. Ik zal het graan te voorschijn roepen en het overvloedig doen groeien, in plaats van u te teisteren met hongersnood."},{"book":"Ezechiel","chapter":"36","verse":"30","text":"Ook zal Ik de vruchtbaarheid der bomen en de opbrengst van het veld vergroten, opdat ge de schande van honger te lijden niet meer hoeft te verduren onder de volken."},{"book":"Ezechiel","chapter":"36","verse":"31","text":"Als ge dan terugziet op uw slecht gedrag en op uw onbehoorlijke daden, dan zal de schaamte op uw gelaat te lezen staan over uw afdwalingen en uw gruwelen."},{"book":"Ezechiel","chapter":"36","verse":"32","text":"Weet wèl, dat Ik het niet om uwentwil doe, zegt Jahweh de Heer! Schaam u derhalve, en bloos over uw gedrag, huis van Israël!"},{"book":"Ezechiel","chapter":"36","verse":"33","text":"Dit zegt Jahweh, de Heer: Als Ik u gezuiverd heb van al uw smetten, en uw steden bevolkt heb; als de ruïnen herbouwd zijn,"},{"book":"Ezechiel","chapter":"36","verse":"34","text":"en het land weer bewerkt wordt, in plaats dat het woest ligt ten aanschouwen van een ieder, die voorbijgaat;"},{"book":"Ezechiel","chapter":"36","verse":"35","text":"dan zal men uitroepen: Dit woeste land is in een tuin van Eden veranderd; en die steden, die verwoest waren en in puin lagen, zijn nu versterkt en bewoond!"},{"book":"Ezechiel","chapter":"36","verse":"36","text":"Zo zullen de volken, die in uw omtrek overblijven, erkennen, dat Ik, Jahweh, die puinhopen herbouwd en het woeste land weer beplant heb. Ik, Jahweh, heb het gezegd, en Ik zal het doen!"},{"book":"Ezechiel","chapter":"36","verse":"37","text":"Dit zegt Jahweh, de Heer: Ook tot deze gunst zal Ik Mij door het huis van Israël laten verbidden: Ik zal het zo talrijk maken, dat de mensen op kudden gelijken;"},{"book":"Ezechiel","chapter":"36","verse":"38","text":"als offerdieren, als schapen op Jerusalems feesten, zó talrijk zullen de ontvolkte steden met kudden van mensen worden bewoond. Zo zullen ze erkennen, dat Ik Jahweh ben!"}]}