{"data":[{"book":"جامعه","chapter":"5","verse":"1","text":"وقتی وارد خانهٔ خدا می‌شوی، مراقب رفتارت باش. مثل اشخاص نادان نباش که در آنجا قربانی تقدیم می‌کنند بدون اینکه متوجه اعمال بد خود باشند. وقتی به آنجا می‌روی گوشهای خود را باز کن تا چیزی یاد بگیری."},{"book":"جامعه","chapter":"5","verse":"2","text":"برای حرف زدن عجله نکن و سخنان نسنجیده در حضور خداوند بر زبان نیاور، زیرا او در آسمان است و تو بر زمین، پس سخنان تو کم و سنجیده باشند."},{"book":"جامعه","chapter":"5","verse":"3","text":"همان‌طور که نگرانی زیاد باعث می‌شود خوابهای بد ببینی، همچنان حرف زدن زیاد موجب می‌شود سخنان احمقانه بگویی."},{"book":"جامعه","chapter":"5","verse":"4","text":"وقتی به خداوند قول می‌دهی که کاری انجام بدهی، در وفای آن تأخیر نکن، زیرا خداوند از احمقان خشنود نیست. به قولی که به او می‌دهی وفا کن."},{"book":"جامعه","chapter":"5","verse":"5","text":"بهتر است قول ندهی تا اینکه قول بدهی و انجام ندهی."},{"book":"جامعه","chapter":"5","verse":"6","text":"نگذار سخنانت تو را به گناه بکشانند و سعی نکن به خادم خدا بگویی که ندانسته به خداوند قول داده‌ای؛ چرا با چنین سخنانی خداوند را خشمگین سازی، تا او دسترنج تو را از بین ببرد؟"},{"book":"جامعه","chapter":"5","verse":"7","text":"خیالات بسیار و سخنان زیاد بیهودگی است؛ پس تو با ترس و احترام به حضور خداوند بیا."},{"book":"جامعه","chapter":"5","verse":"8","text":"هرگاه ببینی در سرزمینی، فقرا مورد ظلم واقع می‌شوند و عدالت و انصاف اجرا نمی‌گردد، تعجب نکن؛ زیرا یک مأمور اجرای عدالت، تابع مأمور بالاتری است که او نیز زیر دست مأمور بالاتری قرار دارد. این سلسله مراتب، باعث می‌شود اجرای عدالت مختل شود."},{"book":"جامعه","chapter":"5","verse":"9","text":"حتی پادشاه نیز از مزارع بهره می‌کشد."},{"book":"جامعه","chapter":"5","verse":"10","text":"آدم پولدوست هرگز قانع نمی‌شود و دائم به فکر جمع کردن ثروت است. این نیز بیهودگی است."},{"book":"جامعه","chapter":"5","verse":"11","text":"هر چه ثروت بیشتر شود، مخارج نیز بیشتر می‌شود؛ پس آدم ثروتمند که با چشمانش خرج شدن ثروتش را می‌بیند، چه سودی از ثروتش می‌برد؟"},{"book":"جامعه","chapter":"5","verse":"12","text":"خواب کارگر شیرین است، چه کم بخورد چه زیاد؛ اما دارایی شخص ثروتمند نمی‌گذارد او راحت بخوابد."},{"book":"جامعه","chapter":"5","verse":"13","text":"مصیبت دیگری در زیر آسمان دیده‌ام: شخصی که برای آینده ثروت جمع می‌کند،"},{"book":"جامعه","chapter":"5","verse":"14","text":"ولی در اثر حادثهٔ بدی ثروتش بر باد می‌رود و چیزی برای فرزندانش باقی نمی‌ماند."},{"book":"جامعه","chapter":"5","verse":"15","text":"برهنه به دنیا می‌آید و برهنه از دنیا می‌رود و از دسترنج خود چیزی با خود نمی‌برد."},{"book":"جامعه","chapter":"5","verse":"16","text":"چه مصیبتی! انسان می‌آید و می‌رود و نفعی نمی‌برد، زیرا زحماتش مانند دویدن به دنبال باد است."},{"book":"جامعه","chapter":"5","verse":"17","text":"او تمام عمر را در تاریکی و نومیدی و درد و خشم می‌گذراند."},{"book":"جامعه","chapter":"5","verse":"18","text":"من این را فهمیدم که بهترین چیزی که انسان در تمام زندگی می‌تواند انجام دهد این است که بخورد و بنوشد و از دسترنجی که در زیر آسمان حاصل نموده، لذت ببرد، زیرا نصیبش همین است."},{"book":"جامعه","chapter":"5","verse":"19","text":"اگر خداوند به کسی مال و ثروت بدهد و توانایی عطا کند تا از آن استفاده نماید، او باید این بخشش خدا را که نصیبش شده بپذیرد و از کار خود لذت ببرد."},{"book":"جامعه","chapter":"5","verse":"20","text":"چنین شخصی در مورد کوتاه بودن عمر غصه نخواهد خورد، زیرا خداوند دل او را از شادی پر کرده است."}]}