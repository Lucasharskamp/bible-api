{"data":[{"book":"Žalmy","chapter":"19","verse":"1","text":"Přednímu z kantorů, žalm Davidův."},{"book":"Žalmy","chapter":"19","verse":"2","text":"Nebesa vypravují slávu Boha silného, a dílo rukou jeho obloha zvěstuje."},{"book":"Žalmy","chapter":"19","verse":"3","text":"Den po dni vynáší řeč, a noc po noci ukazuje umění."},{"book":"Žalmy","chapter":"19","verse":"4","text":"Neníť řeči ani slov, kdež by nemohl slyšán býti hlas jejich."},{"book":"Žalmy","chapter":"19","verse":"5","text":"Po vší zemi rozchází se zpráva jejich, a až do končin okršlku slova jich, slunci pak rozbil stánek na nich."},{"book":"Žalmy","chapter":"19","verse":"6","text":"Kteréž jako ženich vychází z pokoje svého, veselí se jako udatný rek, cestou běžeti maje."},{"book":"Žalmy","chapter":"19","verse":"7","text":"Od končin nebes východ jeho, a obcházení jeho až zase do končin jejich, a ničeho není, což by se ukryti mohlo před horkostí jeho."},{"book":"Žalmy","chapter":"19","verse":"8","text":"Zákon Hospodinův jest dokonalý, očerstvující duši, Hospodinovo svědectví pravé, moudrost dávající neumělým."},{"book":"Žalmy","chapter":"19","verse":"9","text":"Rozkazové Hospodinovi přímí, obveselující srdce, přikázaní Hospodinovo čisté, osvěcující oči."},{"book":"Žalmy","chapter":"19","verse":"10","text":"Bázeň Hospodinova čistá, zůstávající na věky, soudové Hospodinovi praví, a k tomu i spravedliví."},{"book":"Žalmy","chapter":"19","verse":"11","text":"Mnohem žádostivější jsou než zlato, a než mnoho ryzího zlata, sladší než med a stred z plástů."},{"book":"Žalmy","chapter":"19","verse":"12","text":"Služebník tvůj zajisté jimi osvěcován bývá, a kdož jich ostříhá, užitek hojný má."},{"book":"Žalmy","chapter":"19","verse":"13","text":"Ale poblouzením kdo vyrozumí? Protož i od tajných očisť mne."},{"book":"Žalmy","chapter":"19","verse":"14","text":"I od zúmyslných zdržuj služebníka svého, aby nade mnou nepanovali, a tehdyť dokonalý budu, a očištěný od přestoupení velikého."},{"book":"Žalmy","chapter":"19","verse":"15","text":"Ó ať jsou slova úst mých tobě příjemná, i přemyšlování srdce mého před tebou, Hospodine skálo má, a vykupiteli můj."}]}