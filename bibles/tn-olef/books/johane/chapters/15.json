{"data":[{"book":"Johane","chapter":"15","verse":"1","text":"“Ke nna mofine wa boammaaruri, mme Rara ke ene mmaakanyi wa tshimo."},{"book":"Johane","chapter":"15","verse":"2","text":"O kgaola kala nngwe le nngwe e e sa ungweng. Mme o ntlafatsa dikala tse di ungwang gore di ungwe thata."},{"book":"Johane","chapter":"15","verse":"3","text":"O setse a bile a lo ntlafaditse ka go lo ntlafaletsa mo go ene gore lo nne le nonofo e kgolo thata le tiriso ka ditaolo tse ke di lo neileng."},{"book":"Johane","chapter":"15","verse":"4","text":"Elang tlhoko gore lo nne mo go nna, le nna ke nne mo go lona. Gonne ga e kake ya re kala e kgaotswe mo mofineng ya ungwa, le lona ga lo kake lwa ungwa kwa ntle ga me."},{"book":"Johane","chapter":"15","verse":"5","text":"“Ee, ke mofine; lona lo dikala. Lefa e le mang yo o nnang mo go nna le nna ke nna mo go ene, o tlaa ungwa loungo lo logolo. Gonne ga go na sepe se lo ka se dirang kwa ntle ga me."},{"book":"Johane","chapter":"15","verse":"6","text":"Fa mongwe a ikgaoganya le nna, o latlhwa jaaka kala e e senang molemo, e omelela, e phuthwa le tse dingwe mme di tshujwe."},{"book":"Johane","chapter":"15","verse":"7","text":"Mme fa lo nna mo go nna lo reetsa ditaolo tsa me, lo ka kopa kopo nngwe fela e lo e ratang, mme lo tlaa e newa!"},{"book":"Johane","chapter":"15","verse":"8","text":"Barutwa ba me ba boammaaruri ba ungwa thobo e kgolo thata. Mme go tlisa kgalalelo e kgolo thata mo go Rre."},{"book":"Johane","chapter":"15","verse":"9","text":"“Ke lo ratile fela jaaka Rara a nthatile. Nnang mo loratong lwa me."},{"book":"Johane","chapter":"15","verse":"10","text":"Fa lo inkobela, lo nna mo loratong lwa me, fela jaaka ke reetsa Rara ebile ke nna mo loratong lwa gagwe."},{"book":"Johane","chapter":"15","verse":"11","text":"Ke lo boleletse se gore lo tlale boitumelo jwa me. Ee, senwelo sa lona sa boitumelo se tlaa penologa."},{"book":"Johane","chapter":"15","verse":"12","text":"Ke batla gore lo ratane fela jaaka ke lo rata."},{"book":"Johane","chapter":"15","verse":"13","text":"Mme lorato lo lekanngwa jaana, lorato lo logolo lo supega fa motho a ntshetsa ditsala tsa gagwe botshelo jwa gagwe;"},{"book":"Johane","chapter":"15","verse":"14","text":"mme lona lo ditsala tsa me fa lo inkobela."},{"book":"Johane","chapter":"15","verse":"15","text":"Ga ke sa tlhole ke lo bitsa batlhanka gonne mong wa batlhanka ga a ba rerise sepe; lo ditsala tsa me jaanong, gonne go supiwa ke lobaka lwa gore ke lo boleletse sengwe le sengwe se Rara o se mpoleletseng."},{"book":"Johane","chapter":"15","verse":"16","text":"“Ga lo a ntlhopha! Ke nna ke lo tlhophileng! Ke lo tlhomile go ya go ntsha maungo a mantle malatsi otlhe, gore le fa e le eng se lo se kopang mo go Rara, lo dirisa leina la me, o tlaa se lo neela."},{"book":"Johane","chapter":"15","verse":"17","text":"Ke batla gore lo ratane."},{"book":"Johane","chapter":"15","verse":"18","text":"“Gonne lo ilwa ke lefatshe thata! Mme nna lefatshe le sale le nkila pele ga lona."},{"book":"Johane","chapter":"15","verse":"19","text":"Lefatshe le ne le ka lo rata fa lo ne lo le ba lone; mme ga lo ba lone, gonne ke lo tlhophetse go tswa mo lefatsheng, mme jalo le a lo ila."},{"book":"Johane","chapter":"15","verse":"20","text":"A lo gakologelwa se ke se lo boleletseng? ‘Motlhanka ga a mogolo mo go mong wa gagwe!’ mme ereka ba mpogisitse, le lona fela jalo ba tlaa lo bogisa. Mme fa ba ka bo ba ne ba ntheetsa, ba ne ba tlaa lo reetsa."},{"book":"Johane","chapter":"15","verse":"21","text":"Batho ba lefatshe ba tlaa lo bogisa gonne lo ba me, gonne ga ba itse Modimo o e leng one o nthomileng."},{"book":"Johane","chapter":"15","verse":"22","text":"“Ba ka bo ba se molato fa nkabo ke sa tla ka buisanya nabo. Mme jaanong ga ba na seipato ka ntlha ya dibe tsa bone."},{"book":"Johane","chapter":"15","verse":"23","text":"Le fa e le mang yo o nkilang, o ila Rara."},{"book":"Johane","chapter":"15","verse":"24","text":"Fa nkabo ke sa dira dikgakgamatso tse dikgolo jaana mo go bone ba ka bo ba sa tsewe ba le molato. Mme jaanong jaaka go ntse, ba bonye dikgakgamatso tse, mme ba re ila rotlhe, Nna le Rara."},{"book":"Johane","chapter":"15","verse":"25","text":"Mo go diragatsa se baporofiti ba se buileng ka ga Mesia ba re, ‘Ba nkidile ke sena molato.’"},{"book":"Johane","chapter":"15","verse":"26","text":"“Mme ke tlaa lo romelela Mogomotsi, Mowa O O Boitshepo, motswedi wa boammaaruri jotlhe. O tlaa tswa kwa go Rara mme o tlaa lo bolelela gotlhe ka ga me."},{"book":"Johane","chapter":"15","verse":"27","text":"Mme le lona lo tshwanetse go bolelela mongwe le mongwe ka ga me, gonne lo ntse lo na le nna go tswa kwa tshimologong.”"}]}