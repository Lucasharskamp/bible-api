{"data":[{"book":"مزامیر","chapter":"107","verse":"1","text":"خداوند را حمد گویید، زیرا او نیکوست و محبتش تا ابد باقی است."},{"book":"مزامیر","chapter":"107","verse":"2","text":"کسانی که توسط خداوند نجات یافته‌اند به همه اعلام کنند که خداوند آنها را از دست دشمنانشان نجات داده است"},{"book":"مزامیر","chapter":"107","verse":"3","text":"و آنها را از سرزمینهای بیگانه، از مشرق و مغرب، شمال و جنوب، به سرزمین خودشان بازگردانیده است."},{"book":"مزامیر","chapter":"107","verse":"4","text":"برخی در صحرا آواره و سرگردان شدند و جای معینی برای سکونت نیافتند،"},{"book":"مزامیر","chapter":"107","verse":"5","text":"گرسنه و تشنه بودند و جانشان به لب رسیده بود."},{"book":"مزامیر","chapter":"107","verse":"6-7","text":"آنگاه در گرفتاری خود نزد خداوند فریاد برآوردند و او ایشان را از همهٔ تنگیهایشان رهانید و ایشان را از راه راست به سرزمینی هدایت کرد که بتوانند در آن زندگی کنند."},{"book":"مزامیر","chapter":"107","verse":"8","text":"پس باید از خداوند، به سبب محبتش و کارهای بزرگی که در حق ایشان انجام داده است، تشکر کنند."},{"book":"مزامیر","chapter":"107","verse":"9","text":"او جان تشنه و گرسنه را با نعمتهای خوب سیر می‌کند."},{"book":"مزامیر","chapter":"107","verse":"10-11","text":"آنانی که از دستورهای خدای متعال سر پیچیدند و به او اهانت کردند، اسیر و زندانی شدند و مرگ بر آنها سایه افکند."},{"book":"مزامیر","chapter":"107","verse":"12","text":"پشت آنها در زیر بار مشقت خم شد و سرانجام افتادند و کسی نبود که ایشان را یاری کند."},{"book":"مزامیر","chapter":"107","verse":"13","text":"آنگاه در گرفتاری خود نزد خداوند فریاد برآوردند و او آنها را از همه تنگیهایشان رهانید."},{"book":"مزامیر","chapter":"107","verse":"14","text":"آنها را از مرگی که بر آنها سایه افکنده بود رهانید و زنجیرهای اسارت ایشان را پاره کرد."},{"book":"مزامیر","chapter":"107","verse":"15","text":"پس باید از خداوند، به سبب محبتش و کارهای بزرگی که در حق آنها انجام داده است، تشکر کنند."},{"book":"مزامیر","chapter":"107","verse":"16","text":"او درهای مفرغین زندانها را می‌شکند و زنجیرهای اسارت را پاره می‌کند."},{"book":"مزامیر","chapter":"107","verse":"17","text":"افراد نادان، به سبب رفتار شرارت‌بار و آلوده به گناه خود، ضعیف و بیمار شدند،"},{"book":"مزامیر","chapter":"107","verse":"18","text":"اشتهای خود را از دست دادند و جانشان به لب گور رسید."},{"book":"مزامیر","chapter":"107","verse":"19","text":"آنگاه در این گرفتاری خود، نزد خداوند فریاد برآوردند و او ایشان را از تنگیهایشان رهایی بخشید."},{"book":"مزامیر","chapter":"107","verse":"20","text":"او با کلام خود آنها را شفا بخشید و ایشان را از مرگ نجات داد."},{"book":"مزامیر","chapter":"107","verse":"21","text":"پس باید خداوند را به سبب محبتش و کارهای بزرگی که در حق ایشان انجام داده است، سپاس گویند."},{"book":"مزامیر","chapter":"107","verse":"22","text":"باید با تقدیم قربانی از او تشکر کنند و با سرودهای شاد کارهایی را که کرده است اعلام نمایند."},{"book":"مزامیر","chapter":"107","verse":"23","text":"برخی به کشتی سوار شده، به دریا رفتند و به کار تجارت مشغول شدند."},{"book":"مزامیر","chapter":"107","verse":"24","text":"آنان قدرت خداوند را دیدند و کارهای شگرف او را در اعماق دریاها مشاهده نمودند."},{"book":"مزامیر","chapter":"107","verse":"25","text":"به امر او بادی شدید ایجاد شد و دریا را طوفانی ساخت،"},{"book":"مزامیر","chapter":"107","verse":"26","text":"چنانکه کشتی‌ها دستخوش امواج گردیدند و بالا و پایین می‌رفتند. سرنشینان آنها، از ترس نیمه جان شدند"},{"book":"مزامیر","chapter":"107","verse":"27","text":"و مثل مستان، تلوتلو خورده، گیج و سرگردان بودند."},{"book":"مزامیر","chapter":"107","verse":"28","text":"آنگاه در این گرفتاری خود نزد خداوند فریاد برآوردند و او ایشان را از این گرفتاری رهایی بخشید."},{"book":"مزامیر","chapter":"107","verse":"29","text":"خداوند طوفان را آرام و امواج دریا را ساکت ساخت."},{"book":"مزامیر","chapter":"107","verse":"30","text":"آنها شاد شدند زیرا از خطر رهایی یافته بودند، و سرانجام به سلامت به بندر مراد خود رسیدند."},{"book":"مزامیر","chapter":"107","verse":"31","text":"پس آنها نیز باید خداوند را به سبب محبتش و کارهای بزرگی که در حق ایشان انجام داده است، سپاس گویند."},{"book":"مزامیر","chapter":"107","verse":"32","text":"باید عظمت خداوند را در بین جماعت اسرائیل اعلام کنند و نزد بزرگان قوم، او را ستایش نمایند."},{"book":"مزامیر","chapter":"107","verse":"33","text":"خداوند رودخانه‌ها را به خشکی مبدل ساخت و چشمه‌های آب را خشک کرد."},{"book":"مزامیر","chapter":"107","verse":"34","text":"زمین حاصلخیز را به شوره‌زار تبدیل نمود، زیرا ساکنان آن شرور بودند."},{"book":"مزامیر","chapter":"107","verse":"35","text":"اما بار دیگر زمینهای شوره‌زار و خشک را حاصلخیز و پر از چشمه‌های آب نمود."},{"book":"مزامیر","chapter":"107","verse":"36","text":"گرسنگان را در آن اِسکان داد تا شهرهایشان را بسازند."},{"book":"مزامیر","chapter":"107","verse":"37","text":"آنها مزارع و تاکستانها ایجاد کردند، و محصول پربار به دست آوردند."},{"book":"مزامیر","chapter":"107","verse":"38","text":"خداوند آنها را برکت داده، فرزندان بسیاری به ایشان بخشید، و نگذاشت رمه‌ها و گله‌هایشان کم شوند."},{"book":"مزامیر","chapter":"107","verse":"39","text":"هنگامی که قوم خداوند در زیر ظلم و ستم رو به نابودی می‌رفتند،"},{"book":"مزامیر","chapter":"107","verse":"40","text":"خداوند کسانی را که بر قومش ظلم می‌کردند خوار و ذلیل ساخت و آنها را در میان ویرانه‌ها، آواره و سرگردان کرد."},{"book":"مزامیر","chapter":"107","verse":"41","text":"او قوم فقیر و درماندهٔ خود را از زیر بار سختیها رهانید و فرزندان و گله‌های ایشان را افزونی بخشید."},{"book":"مزامیر","chapter":"107","verse":"42","text":"نیکان این را دیده، شاد خواهند شد اما بدکاران خاموش خواهند شد."},{"book":"مزامیر","chapter":"107","verse":"43","text":"خردمندان دربارهٔ اینها فکر کنند و رحمت و محبت خداوند را به یاد داشته باشند."}]}