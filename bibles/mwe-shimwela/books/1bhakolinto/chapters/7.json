{"data":[{"book":"1 Bhakolinto","chapter":"7","verse":"1","text":"Bhai, nnaino kwa gene gunnyandishilenje gala, mbaya mundu anaganishiye ga gona na jwankongwe."},{"book":"1 Bhakolinto","chapter":"7","verse":"2","text":"Ikabheje kwa ligongo lya kwiepuya na labhalabha, bhai, kila jwannume akole nkagwe, na kila jwankongwe akole mmbujegwe."},{"book":"1 Bhakolinto","chapter":"7","verse":"3","text":"Jwannume antendele nkagwe malinga shiikupinjikwa, naka jwankongwe nneyo peyo, antendele mmbujegwe malinga shiikupinjikwa."},{"book":"1 Bhakolinto","chapter":"7","verse":"4","text":"Jwankongwe jwangali lilobhe kwa shiilu shakwe, ikabhe ambujegwe, nneyo peyo jwannume jwangali lilobhe kwa shiilu shakwe, ikabhe akagwe."},{"book":"1 Bhakolinto","chapter":"7","verse":"5","text":"Nnannjime nnjenu shili shakwe, ikabhe ntendanje nneyo kwa patana kwa malanga gashoko, nkupinga mpatanje malanga ga kwaajuga a Nnungu. Kungai nkatamangananje pamo kabhili, nkupinga Lishetani ananninganje kwa ligongo lya ungakola mashili gwenunji."},{"book":"1 Bhakolinto","chapter":"7","verse":"6","text":"Ngunabheleketa gegano nng'agulanje mwaashayene, nngabha amuli."},{"book":"1 Bhakolinto","chapter":"7","verse":"7","text":"Punapingaga bhandu bhowe bhabhanganje malinga nne, ikabheje kila mundu ashikola shapegwilwe kopoka kwa a Nnungu, juna ashi na juna ashila."},{"book":"1 Bhakolinto","chapter":"7","verse":"8","text":"Bhai, bhakanabhe lombanga bhala na bhashitenga, mbaya bhatamangananje gwangali kulomba malinga nne."},{"book":"1 Bhakolinto","chapter":"7","verse":"9","text":"Nkali nneyo, ibhaga mundu akakombole kwiipililila, bhai alombe, pabha mbaya lomba nngabha ga lokolila kwa punda."},{"book":"1 Bhakolinto","chapter":"7","verse":"10","text":"Bhalombilenje bhala ngunakwaapanganga amuli, ikabheje nngabha nne, ikabhe Bhakulungwa, jwankongwe analekane naka mbujegwe,"},{"book":"1 Bhakolinto","chapter":"7","verse":"11","text":"ikabheje alekanaga, bhai, analombwe eu aelewane na ambujegwe. Na jwannume anampe talaka nkagwe."},{"book":"1 Bhakolinto","chapter":"7","verse":"12","text":"Kubhananji bhala, nne, nngabha Bhakulungwa, nguti nnei, ibhaga apali jwannume nkilishitu, akwete jwankongwe akanabhe kulupalila, na jwalakwe jwankongwejo akundile tama nabho, anaaleshe."},{"book":"1 Bhakolinto","chapter":"7","verse":"13","text":"Na jwankongwe Nkilishitu akwete jwannume akanabhe kulupalila, na jwannumejo akundile tama nabho, anaaleshe ambujegwe."},{"book":"1 Bhakolinto","chapter":"7","verse":"14","text":"Pabha jwannume jwangakulupalila jula anaposhelwa na a Nnungu kwa lundana kwakwe naka nkagwe, nneyo peyo kuka jwankongwe. Ikanabhe nneyo, ashibhana bhenunji bhakanatakaywanje, ikabheje nnaino paalinginji bha ukonjelo."},{"book":"1 Bhakolinto","chapter":"7","verse":"15","text":"Nkali nneyo, ibhaga akaakulupalila jula anapinga kunneka nnjakwe ali Nkilishitu, bhai anneshe. Penepo Nkilishitu jwannume eu jwankongwe akatabhwa. Pabha a Nnungu bhashikunshemanga mmanganya ntamangananje kwa ulele."},{"book":"1 Bhakolinto","chapter":"7","verse":"16","text":"Igala nkumumanya bhuli, mmwe mmandonya Mmakilishitu ibhaga shumwaatapule ambuje bhenu kwa punda kutama nabho? Eu mmwe mmashileu, nkumumanya bhuli, ibhaga shumwaatapule akongo bhenu kwa punda kutama nabho?"},{"book":"1 Bhakolinto","chapter":"7","verse":"17","text":"Ikabheje kila mundu atame malinga shapanjilwe na Bhakulungwa na shashemilwe na a Nnungu. Ngunalajila gegano ku makanisha gowe."},{"book":"1 Bhakolinto","chapter":"7","verse":"18","text":"Ibhaga mundu ashemilwe ali ajalwishe, bhai, anaitembe kuti jwangajaluka, ibhaga ashemilwe jwangajaluka, bhai, anajalushe."},{"book":"1 Bhakolinto","chapter":"7","verse":"19","text":"Pabha, kujaluka na gwangajaluka nngabha shindu, ikabhe shili sha mmbone kukunda amuli ya a Nnungu."},{"book":"1 Bhakolinto","chapter":"7","verse":"20","text":"Bhai, kila mundu atame malinga shaaliji akanabhe shemwa na a Nnungu."},{"book":"1 Bhakolinto","chapter":"7","verse":"21","text":"Bhuli, mmwe pumwashemilwe nni bhatumwa? Elo, inampoteshe, ikabheje mpataga shikono sha pata ungwana, nnakane."},{"book":"1 Bhakolinto","chapter":"7","verse":"22","text":"Pabha jwene ashemilwe na Bhakulungwa ali ntumwa, jwenejo anabha nngwana ku Bhakulungwa. Nneyo peyo ashemilwe ali nngwana, anabha ntumwa jwa a Kilishitu."},{"book":"1 Bhakolinto","chapter":"7","verse":"23","text":"Mmowe nshiumwanga kwa bhei jikulungwa, kwa nneyo nnabhanganje bhatumwa bhaka mundu."},{"book":"1 Bhakolinto","chapter":"7","verse":"24","text":"Ashaalongo ajangu, kila mundu atame na a Nnungu malinga shaaliji malanga gashemilwe."},{"book":"1 Bhakolinto","chapter":"7","verse":"25","text":"Ga bhanabhakongwe bhangalombwanga, nangali amuli ja kopoka ku Bhakulungwa, ikabheje nne shinjoye miungu kwa nema ja kulupalikwa jibhambele Bhakulungwa."},{"book":"1 Bhakolinto","chapter":"7","verse":"26","text":"Shingushibhona nne, kwa shilaje shitemi nnaino, mbaya mundu atame malinga shali."},{"book":"1 Bhakolinto","chapter":"7","verse":"27","text":"Ibhaga nnombile, bhai, nnapinje lekana na akongo bhenu. Ibhaga mwangalomba, bhai, nnapinje lomba."},{"book":"1 Bhakolinto","chapter":"7","verse":"28","text":"Ikabheje nnombaga nkatenda shambi, najwalakwe jwankongwe nneyo peyo, alombwaga akaatenda shambi. Bhalombene shibhapatanje shilaje pa shilambolyo pano, ikabheje nne pungupinga, mmanganyanji ganampatanje genego."},{"book":"1 Bhakolinto","chapter":"7","verse":"29","text":"Bhakilishitu ajangunji, shingupinga bheleketa ni kuti, mobha galepeshe gashokope. Kwa nneyo, kutandubhila nnaino bhalombilenje bhala, bhanaiibhushilanje ga ilombani yabhonji."},{"book":"1 Bhakolinto","chapter":"7","verse":"30","text":"Bhaagutanga bhala, bhabhanganje mbuti bhakagutanga, na bhaangalalanga bhala, bhabhanganje mbuti bhakaangalalanga, na bhaumanga bhala, bhabhanganje mbuti bhangalinginji shindu,"},{"book":"1 Bhakolinto","chapter":"7","verse":"31","text":"na bhakwetenje indu ya tenda ya pashilambolyo bhala, bhabhanganje mbuti bhangalinginji sha tenda. Pabha shilambolyo shino, shinapita."},{"book":"1 Bhakolinto","chapter":"7","verse":"32","text":"Pungupinga mmanganyanji nnakolanje lipamba. Mundu jwangalomba anakamula liengo lya Bhakulungwa, nkwaanonyeya Bhakulungwa."},{"book":"1 Bhakolinto","chapter":"7","verse":"33","text":"Ikabheje alombile jula, anakamula liengo aliabhushila ya pa shilambolyo, nkupinga abhanonyeye akagwe,"},{"book":"1 Bhakolinto","chapter":"7","verse":"34","text":"jwalakwe anaabhushila indu ibhili. Jwankongwe nshitenga eu mwali, anakamula indu ya Bhakulungwa nkupinga abhe jwa ukonjelo. Ikabheje alombilwe jula, anaabhushila ya pa shilambolyo nkupinga kwaanonyeya ambujegwe."},{"book":"1 Bhakolinto","chapter":"7","verse":"35","text":"Ngunabheleketa gegano gampwaanje mmanganyanji, wala nngabha kung'ibhililanga. Pungupinga ntamangananje ukoto, nkwaakamulila maengo Bhakulungwa, kwa ntima gumo na ng'aniyo imo."},{"book":"1 Bhakolinto","chapter":"7","verse":"36","text":"Ibhaga mundu jwa shileu abhonaga kuti akakuntendela ukoto muntemela mwine, na shilokoli shimpundaga, atende malinga shaapinga bhatolane, penepo akaatenda shambi."},{"book":"1 Bhakolinto","chapter":"7","verse":"37","text":"Ikabheje jwannume aengwaga muntima gwakwe nngalomba, na akombolaga kwiipililila ilokoli yakwe, bhai, akannombe mwalijo shammbonepe."},{"book":"1 Bhakolinto","chapter":"7","verse":"38","text":"Kwa nneyo akunnomba mwalijo anatenda ukoto, na jwalakwe akana lomba anapunda tenda ukoto."},{"book":"1 Bhakolinto","chapter":"7","verse":"39","text":"Jwankongwe alombilwe, ashitabhwa na shalia kwa mobha gowe ambujegwe bhali bhakoto. Ikabheje ambujegwe bhawaga, akatabhwa na shalia, apingaga kulombwa kabhili, alombwe naka jojowe jwakumpinga, ikabheje ibhe Shikilishitu."},{"book":"1 Bhakolinto","chapter":"7","verse":"40","text":"Ikabheje pungubhona nne, mbaya atame malinga shaaliji. Genego malobhe gangu, na nne punguganishiya kuti, ngwete Mbumu jwa a Nnungu."}]}