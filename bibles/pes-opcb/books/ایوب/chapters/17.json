{"data":[{"book":"ایوب","chapter":"17","verse":"1","text":"روحم در هم شکسته، پایان زندگی من فرا رسیده و قبر آماده است تا مرا در خود جای دهد."},{"book":"ایوب","chapter":"17","verse":"2","text":"مسخره‌کنندگان دور مرا گرفته‌اند. آنها را در همه جا می‌بینم."},{"book":"ایوب","chapter":"17","verse":"3-4","text":"هیچ‌کس بر بی‌گناهی من گواهی نمی‌دهد زیرا تو ای خدا، به ایشان حکمت نداده‌ای تا بتوانند مرا یاری دهند. ای خدا، نگذار آنها پیروز شوند."},{"book":"ایوب","chapter":"17","verse":"5","text":"کسی که برای منفعت خویش بر ضد دوستانش سخن گوید، فرزندانش کور خواهند شد."},{"book":"ایوب","chapter":"17","verse":"6","text":"خدا مرا مایهٔ تمسخر مردم گردانیده است و آنها به صورتم تف می‌اندازند."},{"book":"ایوب","chapter":"17","verse":"7","text":"چشمانم از گریه تار شده و از من سایه‌ای بیش باقی نمانده است."},{"book":"ایوب","chapter":"17","verse":"8","text":"مردان درستکار وقتی مرا می‌بینند دچار حیرت می‌شوند."},{"book":"ایوب","chapter":"17","verse":"9","text":"و پاکان و درستکاران پیش خواهند رفت و قویتر و قویتر خواهند شد."},{"book":"ایوب","chapter":"17","verse":"10","text":"اگر می‌توانید استدلال بهتری ارائه کنید، گرچه در بین شما که مقابل من ایستاده‌اید آدم فهمیده‌ای نمی‌بینم."},{"book":"ایوب","chapter":"17","verse":"11","text":"روزهای من سپری شده، امیدهایم به باد فنا رفته و آرزوهای دلم برآورده نشده است."},{"book":"ایوب","chapter":"17","verse":"12","text":"دوستانم شب را روز و روز را شب می‌گویند! چگونه حقیقت را وارونه جلوه می‌دهند!"},{"book":"ایوب","chapter":"17","verse":"13-14","text":"اگر بمیرم، در تاریکی فرو رفته و قبر را پدر و کرم را مادر و خواهر خود خواهم خواند."},{"book":"ایوب","chapter":"17","verse":"15","text":"پس امید من کجاست؟ آیا کسی می‌تواند آن را پیدا کند؟"},{"book":"ایوب","chapter":"17","verse":"16","text":"نه، امیدم با من به گور می‌رود و با هم در دل خاک خواهیم خوابید!"}]}