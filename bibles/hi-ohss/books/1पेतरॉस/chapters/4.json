{"data":[{"book":"1 पेतरॉस","chapter":"4","verse":"1","text":"इसलिये कि मसीह ने शरीर में दुःख सहा, तुम स्वयं भी वैसी ही मनोभाव धारण कर लो, क्योंकि जिस किसी ने शरीर में दुःख सहा है, उसने पाप को त्याग दिया है."},{"book":"1 पेतरॉस","chapter":"4","verse":"2","text":"इसलिये अब से तुम्हारा शेष शारीरिक जीवन मानवीय लालसाओं को पूरा करने में नहीं परंतु परमेश्वर की इच्छा के नियंत्रण में व्यतीत हो."},{"book":"1 पेतरॉस","chapter":"4","verse":"3","text":"काफ़ी था वह समय, जो तुम अन्यजातियों के समान इन लालसाओं को पूरा करने में बिता चुके: कामुकता, वासना, मद्यपान उत्सव, व्यभिचार, रंगरेलियां तथा घृणित मूर्तिपूजन."},{"book":"1 पेतरॉस","chapter":"4","verse":"4","text":"अब वे अचंभा करते हैं कि तुम उसी व्यभिचारिता की अधिकता में उनका साथ नहीं दे रहे. इसलिये अब वे तुम्हारी बुराई कर रहे हैं."},{"book":"1 पेतरॉस","chapter":"4","verse":"5","text":"अपने कामों का लेखा वे उन्हें देंगे, जो जीवितों और मरे हुओं के न्याय के लिए तैयार हैं."},{"book":"1 पेतरॉस","chapter":"4","verse":"6","text":"इसी उद्देश्य से ईश्वरीय सुसमाचार उन्हें भी सुनाया जा चुका है, जो अब मरे हुए हैं कि वे मनुष्यों के न्याय के अनुसार शरीर में तो दंडित किए जाएं किंतु अपनी आत्मा में परमेश्वर की इच्छानुसार जीवित रह सकें."},{"book":"1 पेतरॉस","chapter":"4","verse":"7","text":"संसार का अंत पास है इसलिये तुम प्रार्थना के लिए संयम और सचेत भाव धारण करो."},{"book":"1 पेतरॉस","chapter":"4","verse":"8","text":"सबसे उत्तम तो यह है कि आपस में उत्तम प्रेम रखो क्योंकि प्रेम अनगिनत पापों पर पर्दा डाल देता है."},{"book":"1 पेतरॉस","chapter":"4","verse":"9","text":"बिना कुड़कुड़ाए एक दूसरे का अतिथि-सत्कार करो."},{"book":"1 पेतरॉस","chapter":"4","verse":"10","text":"हर एक ने परमेश्वर द्वारा विशेष क्षमता प्राप्‍त की है इसलिये वह परमेश्वर के असीम अनुग्रह के उत्तम भंडारी होकर एक दूसरे की सेवा करने के लिए उनका अच्छी तरह से उपयोग करें."},{"book":"1 पेतरॉस","chapter":"4","verse":"11","text":"यदि कोई प्रवचन करे, तो इस भाव में, मानो वह स्वयं परमेश्वर का वचन हो; यदि कोई सेवा करे, तो ऐसी सामर्थ्य से, जैसा परमेश्वर प्रदान करते हैं कि सभी कामों में मसीह येशु के द्वारा परमेश्वर का धन्यवाद हो, जिनका साम्राज्य और महिमा सदा-सर्वदा है. आमेन."},{"book":"1 पेतरॉस","chapter":"4","verse":"12","text":"प्रियो, उस अग्नि रूपी परीक्षा से चकित न हो जो तुम्हें परखने के उद्देश्य से तुम पर आएगी, मानो कुछ अनोखी घटना घट रही है,"},{"book":"1 पेतरॉस","chapter":"4","verse":"13","text":"परंतु जब तुम मसीह के दुःखों में सहभागी होते हो, आनंदित होते रहो कि मसीह येशु की महिमा के प्रकट होने पर तुम्हारा आनंद उत्तम विजय आनंद हो जाए."},{"book":"1 पेतरॉस","chapter":"4","verse":"14","text":"यदि मसीह के कारण तुम्हारी निंदा की जाती है तो तुम आशीषित हो क्योंकि तुम पर परमेश्वर की महिमा का आत्मा छिपा है."},{"book":"1 पेतरॉस","chapter":"4","verse":"15","text":"तुममें से कोई भी किसी भी रीति से हत्यारे, चोर, दुराचारी या हस्तक्षेपी के रूप में यातना न भोगे;"},{"book":"1 पेतरॉस","chapter":"4","verse":"16","text":"परंतु यदि कोई मसीही विश्वासी होने के कारण दुःख भोगे, वह इसे लज्जा की बात न समझे परंतु मसीह की महिमा के कारण परमेश्वर की स्तुति करे."},{"book":"1 पेतरॉस","chapter":"4","verse":"17","text":"परमेश्वर के न्याय के प्रारंभ होने का समय आ गया है, जो परमेश्वर की संतान से प्रारंभ होगा और यदि यह सबसे पहले हमसे प्रारंभ होता है तो उनका अंत क्या होगा, जो परमेश्वर के ईश्वरीय सुसमाचार को नहीं मानते हैं?"},{"book":"1 पेतरॉस","chapter":"4","verse":"18","text":"और,"},{"book":"1 पेतरॉस","chapter":"4","verse":"19","text":"इसलिये वे भी, जो परमेश्वर की इच्छानुसार दुःख सहते हैं, अपनी आत्मा विश्वासयोग्य सृजनहार को सौंप दें, और भले काम करते रहें."}]}