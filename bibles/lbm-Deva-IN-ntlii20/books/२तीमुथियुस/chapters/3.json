{"data":[{"book":"२ तीमुथियुस","chapter":"3","verse":"1","text":"पर यो याद रख कि आखरी दिनो म कठिन समय आयेंन।"},{"book":"२ तीमुथियुस","chapter":"3","verse":"2","text":"कहालीकि आदमी स्वार्थी, लालची, अभिमानी, निन्दक, माय बाप की आज्ञा टालन वालो, एहसान नहीं मानन वालो, अपवित्र,"},{"book":"२ तीमुथियुस","chapter":"3","verse":"3","text":"प्रेमरहित, क्षमारहित, निन्दा करन वालो, असंयमी, कठोर, भलायी को बैरी,"},{"book":"२ तीमुथियुस","chapter":"3","verse":"4","text":"विश्वासघाती, कठोर, अभिमानी, अऊर परमेश्वर को प्रेम नहीं बल्की सुखविलास को चाहन वालो होयेंन।"},{"book":"२ तीमुथियुस","chapter":"3","verse":"5","text":"हि भक्ति को भेष त धरेंन, पर ओकी सामर्थ ख नहीं मानेंन; असो लोगों सी दूर रहजो।"},{"book":"२ तीमुथियुस","chapter":"3","verse":"6","text":"इन म सी हि लोग हंय जो घरो म चुपचाप घुस आवय हंय, अऊर उन कमजोर बाईयों ख वश म कर लेवय हंय जो पापों को दोष सी दबी अऊर हर तरह की अभिलाषावों को वश म हंय,"},{"book":"२ तीमुथियुस","chapter":"3","verse":"7","text":"अऊर हमेशा सीखती त रह्य हय पर सच ख नहीं जानय।"},{"book":"२ तीमुथियुस","chapter":"3","verse":"8","text":"जसो यन्नेस अऊर यम्ब्रेस न मूसा को विरोध करयो होतो, वसोच हि भी सच को विरोध करय हंय; हि असो आदमी हंय, जिन्की बुद्धी भ्रष्ट भय गयी हय अऊर हि विश्वास को बारे म असफल हंय।"},{"book":"२ तीमुथियुस","chapter":"3","verse":"9","text":"पर हि येको सी आगु नहीं बढ़ सकय, कहालीकि सब लोग उन्की मुर्खता देखेंन कि हि कितनो मुर्ख हय। वसोच जसो यन्नेस अऊर यम्ब्रेस को संग भयो।"},{"book":"२ तीमुथियुस","chapter":"3","verse":"10","text":"पर तय मोरी शिक्षा, आचरन, मोरो जीवन जीन को उद्देश, विश्वास, धीरज, प्रेम, अऊर सहनशीलता, या पूरी बातों ख अच्छी तरह सी जानय हय।"},{"book":"२ तीमुथियुस","chapter":"3","verse":"11","text":"३:११ प्रेरितों १३:१४-५२; प्रेरितों १४:१-७; प्रेरितों १४:८-२०मोरो सताव अऊर मोरो दु:ख। अन्ताकिया अऊर इकुनियुम अऊर लुस्रा म मोख कितनो भयानक यातनायें दी गयी होती। जेक मय न सह्यो हय तय जानय हय, पर फिर भी प्रभु न मोख इन सब सी छुड़ायो हय।"},{"book":"२ तीमुथियुस","chapter":"3","verse":"12","text":"पर जितनो मसीह यीशु म एक रूप होय क भक्ति को संग जीवन जीनो चाहवय हंय हि सब सतायो जायेंन;"},{"book":"२ तीमुथियुस","chapter":"3","verse":"13","text":"पर दुष्ट अऊर बहकान वालो धोका देतो हुयो अऊर धोका खातो हुयो, बिगड़तो चली जायेंन।"},{"book":"२ तीमुथियुस","chapter":"3","verse":"14","text":"पर तय उन सच की बातों पर जो तय न सिख्यो हंय अऊर विश्वास करयो हय, यो जान क मजबूत बन्यो रह्य कि तय न उन्ख कौन्सो लोगों सी सिख्यो हय,"},{"book":"२ तीमुथियुस","chapter":"3","verse":"15","text":"अऊर तय बचपन सी पवित्र शास्त्र ख जानय हय, जो तोख बुद्धी देवय हय कि तय यीशु मसीह म विश्वास को द्वारा उद्धार तक पहुंचे।"},{"book":"२ तीमुथियुस","chapter":"3","verse":"16","text":"पूरो पवित्र शास्त्र परमेश्वर की प्रेरना सी रच्यो गयो हय हि लोगों ख सच की शिक्षा देन, अऊर उन्ख सुधारन, अऊर उनकी बुरायी दर्शावन अऊर लायक जीवन जीन को लायी निर्देश देन लायी फायदेमंद हय,"},{"book":"२ तीमुथियुस","chapter":"3","verse":"17","text":"ताकि परमेश्वर को लोग पूरी रीति सी सिद्ध होय जाये, अऊर हर एक अच्छो काम को लायी तैयार होय जाये।"}]}