{"data":[{"book":"Psalmen","chapter":"16","verse":"1","text":"Een puntdicht van David. Behoed mij, o God, want tot U neem ik mijn toevlucht;"},{"book":"Psalmen","chapter":"16","verse":"2","text":"Ik zeg tot Jahweh: Gij zijt mijn Heer, buiten U geen geluk!"},{"book":"Psalmen","chapter":"16","verse":"3","text":"Aan de heiligen, die zijn land bewonen, Schenkt Hij de volheid zijner genade."},{"book":"Psalmen","chapter":"16","verse":"4","text":"Zìj hopen zich ellende op, Die achter vreemde goden lopen. Neen, ik pleng hun bloedige offers niet mee, Zelfs hun naam komt mij niet op de lippen!"},{"book":"Psalmen","chapter":"16","verse":"5","text":"Gij zijt mijn erfdeel, o Jahweh, en het deel van mijn beker, Gij zijt het, die het lot voor mij wierpt:"},{"book":"Psalmen","chapter":"16","verse":"6","text":"Mijn meetsnoer lag in lieflijke dreven, Een prachtig stuk viel mij toe."},{"book":"Psalmen","chapter":"16","verse":"7","text":"Ik zegen Jahweh, want Hij is mijn raadsman: Zelfs ‘s nachts word ik door mijn nieren vermaand."},{"book":"Psalmen","chapter":"16","verse":"8","text":"Jahweh houd ik altijd voor ogen; Staat Hij mij ter zijde, dan wankel ik niet."},{"book":"Psalmen","chapter":"16","verse":"9","text":"Zo verheugt zich mijn hart, En jubelt mijn geest; Ook mijn vlees is vol moed,"},{"book":"Psalmen","chapter":"16","verse":"10","text":"Want Gij geeft mij niet prijs aan het dodenrijk. Gij laat uw vrome het graf niet aanschouwen,"},{"book":"Psalmen","chapter":"16","verse":"11","text":"Maar toont mij de weg naar het leven, Overvloedige vreugd voor uw aanschijn, Aan uw rechterhand eeuwig geluk."}]}