{"data":[{"book":"Akakolosai","chapter":"2","verse":"1","text":"Mbala mmanyange apangamu maengo kukachana magambu ginu, nambu uyo ku bandu bu kilambo cha Laodikia na gambu ga bandu bange banga bonangana na nenga."},{"book":"Akakolosai","chapter":"2","verse":"2","text":"Ndenda yene kupala kape mojo na balondane pamwe mulipalano kupala batwele malango ga kweli, kupala bijimanye chili ja Nnoongo chili jenie nga Kilisto mwene."},{"book":"Akakolosai","chapter":"2","verse":"3","text":"Nkati jakwe iigwe mbambo yoa yambone, malango nu kumanya."},{"book":"Akakolosai","chapter":"2","verse":"4","text":"Nannengelanga yene makajeketeje koloigwa na mundu jwajoa kwa malobe guwangi, ati ikabi gukunogela muno."},{"book":"Akakolosai","chapter":"2","verse":"5","text":"Iganukube nenga mbi kutali na mangweto, nambu kwa mmele mbi kunhwagabala muno mangweto, mbi kualali mwojo panammona makajema ndii mukunhwamini Kilisto."},{"book":"Akakolosai","chapter":"2","verse":"6","text":"Andi pamannyeketela Yesu Kilisto kube Nngwana, nnyendekeange kulondana nakwe."},{"book":"Akakolosai","chapter":"2","verse":"7","text":"Mmegange andi ngega imikongo ejionene pae nkati jakwe, na bwomi gwinu uchengigwe panani jakwe nu kube ndii muimani andi pammoligwe. Na mmaganga bandu bina lilumbo."},{"book":"Akakolosai","chapter":"2","verse":"8","text":"Mmaganga maha, mundu akantendanga makabandaje kwa maboulo ga jagi, guwangi jika agahyobale maboulo ga bandu na gimichepela ejitawala dunia, ngiti gaboka ku mwene Kilistoje!"},{"book":"Akakolosai","chapter":"2","verse":"9","text":"Gambu, nkati ja Kilisto ku mmele gwakwe, kulenganile Unnoongo gwoa,"},{"book":"Akakolosai","chapter":"2","verse":"10","text":"mangweto mpatite bwomi tegatega mukulondana nakwe. Jwombe akweti uwecho gukutawala kujipeta michepela ejitawala na bina kinala boa."},{"book":"Akakolosai","chapter":"2","verse":"11","text":"Mukulondana na Kilisto mangweto nhwinigwe kukuula umundu gwa mabaja, ngiti kuinigwa kubatenda banduje, nambu kuinigwa kukutendigwa na mwene Kilisto."},{"book":"Akakolosai","chapter":"2","verse":"12","text":"Kingobu pamabatichigwa, machikigwa pamwe na Kilisto, kukubatichigwa mangweto uyo ngunhyoigwa pamwe na jwombe mukuamini makakala ga Nnoongo ojwanhyoya Kilisto."},{"book":"Akakolosai","chapter":"2","verse":"13","text":"Mangweto makibanga andi nhwile magambu ga malemwa ginu na magambu umundu gwinu gwa mabaja ukiba ulekekigweje. Nambu ngoe Nnoongo ammekangite mme na bwomi pamwe na Kilisto. Nnoongo atulekekie mabaja gito goa,"},{"book":"Akakolosai","chapter":"2","verse":"14","text":"pajomola kuimia malemwa agaandikigwe agutukong'ondela na malagilo gukutuhukumu twenga, ngaimia mbyuu, nu ngakong'andela panchalaba."},{"book":"Akakolosai","chapter":"2","verse":"15","text":"Panchalaba gwenio Kilisto ngabapoka makakala gabe achimichepela abatawala na akakolongwa, ngabalongalea pukongolou nnongi ja bandu andi bandu abapukaligwa mateka kungondo kulaya baotwile."},{"book":"Akakolosai","chapter":"2","verse":"16","text":"Yene, makajeketeje mundu kummeke amuli ja chakulya andaje chukunywe, andaje mipapala, andaje mipapala ja mwei andaje Lichoba Lyu Kupomolela."},{"book":"Akakolosai","chapter":"2","verse":"17","text":"Ilebe yenie kiwili tu chi ilebe eipakuika, nambu ukweli gwene nga Kilisto."},{"book":"Akakolosai","chapter":"2","verse":"18","text":"Makajeketeje kuhukumuligwa na mundu jwakitenda nkolongwa kwa magambu gwa malolo ga jika jakwe ojwakwajali kunyenyepa kuwangi nu kagagongale apakachi bukunani. Mundu andi jwenio alokaloka gambu gwa ilebe yaibweni na magambu gwa malango gakwe,"},{"book":"Akakolosai","chapter":"2","verse":"19","text":"akotwike kukilonda na Kilisto ojwabi mutwe gwa mmele. Kupete Kilisto mmele gwoa kamulana nu kulondigwa pamwe ku ipagwa na ndandamba yakwe, nu kola andi papala Nnoongo."},{"book":"Akakolosai","chapter":"2","verse":"20","text":"Mangweto nhwile pamwe na Kilisto nu komboligwa mumakakala ga michepela ejijitawala dunia. Kwanike mangweto ntama andi mabandu ba padunia jenjeno? Kwanike nkamu malagilo andi geniga?"},{"book":"Akakolosai","chapter":"2","verse":"21","text":"“Makakamuje chenje na makapayaje chenje na makakunyuje chache?”"},{"book":"Akakolosai","chapter":"2","verse":"22","text":"Ilebe yoa kualabika kingobu pitumika, genie nga malagilo na maboulo ga bandu tu."},{"book":"Akakolosai","chapter":"2","verse":"23","text":"Malagilo genia gabonekana gina malango kundela jukugongalela kubabekangite beneakangweto, kukunyenyepa, nu kukitawala mmele gwabe kukale, nambu genia kuotwaje kujiibila tama mbaja ja mmele."}]}