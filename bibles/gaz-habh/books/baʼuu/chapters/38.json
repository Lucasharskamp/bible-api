{"data":[{"book":"Baʼuu","chapter":"38","verse":"1","text":"Isaanis muka laaftoo irraa iddoo aarsaa qalma gubamuu kan dhundhuma sadii ol dheeratu ijaaran; iddoon aarsaa kunis dheerina dhundhuma shanii fi balʼina dhundhuma shanii qabaatee gama afraniinuu wal qixxee ture."},{"book":"Baʼuu","chapter":"38","verse":"2","text":"Tokkoo tokkoo goleewwan afraniitti gaanfa tolchan; gaanfaa fi iddoo aarsaa sana mukuma tokko irraa tolchan; iddoo aarsaa sana irrattis naasii uffisan."},{"book":"Baʼuu","chapter":"38","verse":"3","text":"Isaanis miʼa isaa hunda jechuunis waan ittiin daaraa haran, waan ittiin daaraa hammaaran, waciitii, hokkoo fooniitii fi baattuu ibiddaa naasii irraa tolchan."},{"book":"Baʼuu","chapter":"38","verse":"4","text":"Iddoo aarsaa sanaafis naasii wal keessa xaxameen gingilchaa hojjetanii akka inni hamma walakkaa iddoo aarsaatti ol baʼee marsaa isaa jalaan jiraatu godhan."},{"book":"Baʼuu","chapter":"38","verse":"5","text":"Akka isaan danqaraawwan qabataniifis goleewwan gingilchaa naasii sanaa afraniif qubeelaawwan naasii hojjetan."},{"book":"Baʼuu","chapter":"38","verse":"6","text":"Danqaraawwan muka laaftoos tolchanii naasii itti uffisan."},{"book":"Baʼuu","chapter":"38","verse":"7","text":"Iddoo aarsaa sana ittiin baachuufis danqaraawwan sana qubeelaawwan gamaa gamanaan iddoo aarsaa irra jiran keessa galchan. Iddoo aarsaa sanas keessa isaa duwwaa godhanii saanqaa irraa tolchan."},{"book":"Baʼuu","chapter":"38","verse":"8","text":"Isaanis gabatee itti dhiqatan kan naasii miilla isaa kan naasii irraa hojjetame wajjin of ilaaleewwan dubartoota balbala dunkaana wal gaʼii dura tajaajilanii irraa tolchan."},{"book":"Baʼuu","chapter":"38","verse":"9","text":"Kanatti aansanii oobdii tolchan. Oobdichis gama kibbaatiin dhundhuma dhibba tokko dheeratee golgaa quncee talbaa kan qalʼifamee foʼame irraa hojjetames qaba ture;"},{"book":"Baʼuu","chapter":"38","verse":"10","text":"utubaawwan digdamaa fi miilla naasii digdama qaba ture; utubaawwan kunneenis hokkoowwanii fi somaawwan meetii irraa hojjetaman qabu ture."},{"book":"Baʼuu","chapter":"38","verse":"11","text":"Gama kaabaatiinis akkasuma dhundhuma dhibba tokko dheeratee utubaawwan digdamaa fi miilla naasii digdama qaba ture; utubaawwan sunis hokkoowwanii fi somaawwan meetii irraa tolfaman qabu turan."},{"book":"Baʼuu","chapter":"38","verse":"12","text":"Gama lixaatiin dhundhuma shantama balʼatee golgaawwan utubaa kudhanii fi miilla kudhan qaba ture; hokkoowwanii fi somaawwan utuboota sanaas meetii irraa hojjetaman."},{"book":"Baʼuu","chapter":"38","verse":"13","text":"Fiixee baʼaatiin, karaa baʼa biiftuutiin dhundhuma shantama balʼata ture."},{"book":"Baʼuu","chapter":"38","verse":"14","text":"Golgaawwan dhundhuma kudha shan dhedheeratanii utubaa sadii fi miilla sadii qabanis karaa balbala tokkoo irra turan."},{"book":"Baʼuu","chapter":"38","verse":"15","text":"Golgaawwan dhundhuma kudha shan dhedheeratanii utubaa sadii fi miilla sadii qabanis balbala oobdii sana irra gama kaaniin turan."},{"book":"Baʼuu","chapter":"38","verse":"16","text":"Golgaawwan naannoo oobdii sanaa hundi quncee talbaa kan qaldhifamee foʼame irraa tolfaman."},{"book":"Baʼuu","chapter":"38","verse":"17","text":"Miillawwan utuboota sanaa naasii irraa tolfaman. Hokkoowwanii fi somaawwan utubootaa immoo meetii irraa tolfamanii fiixee utuboota sanaatti meetii uffisan. Utuboonni oobdii sanaa hundinuus somaawwan meetii qabu turan."},{"book":"Baʼuu","chapter":"38","verse":"18","text":"Golgaan balbala oobdii sanaa kirrii bifa cuquliisaa, dhiilgee, bildiimaa fi quncee talbaa kan qalʼifamee foʼameen dhaʼamee irratti faayeffamee hojjetame tolfame. Innis dhundhuma digdama dalga dheeratee akkuma oobdichaa dhundhuma shan ol dheerata ture;"},{"book":"Baʼuu","chapter":"38","verse":"19","text":"utubaa afurii fi miilla naasii afuris qaba ture. Hokkoowwanii fi somaawwan isaanii meetii irraa tolfamanii fiixee isaaniitti meetiin uffifamee ture."},{"book":"Baʼuu","chapter":"38","verse":"20","text":"Qofoon dunkaana qulqulluutii fi qofoon naannoo oobdii sanaa hundi naasii irraa tolfaman."},{"book":"Baʼuu","chapter":"38","verse":"21","text":"Baayʼinni miʼa dunkaanni qulqulluun jechuunis dunkaanni dhuga baʼumsaa ittiin hojjetamee kan Lewwonni ajaja Museetiin qajeelfama Iitaamaar ilma Aroon lubichaatiin galmeessan kanaa dha."},{"book":"Baʼuu","chapter":"38","verse":"22","text":"Bezaliʼeel ilmi Uuri jechuunis ilmi ilma Huur namichi gosa Yihuudaa sun waan Waaqayyo Musee ajaje hunda hojjete."},{"book":"Baʼuu","chapter":"38","verse":"23","text":"Oholiiyaab ilmi Ahiisaamaak namichi gosa Daan sunis isa wajjin ture; innis ogeessa hojii harkaa, ogeessa bifa baasuu fi kan kirrii bifa cuquliisaa, dhiilgee, bildiimaa fi quncee talbaa kan qalʼifamee foʼameen waa faayessu ture."},{"book":"Baʼuu","chapter":"38","verse":"24","text":"Baayʼinni warqee aarsaa sochoofamuu kan hojii iddoo qulqulluu sanaa hunda irra oole walumaa galatti akka madaalii saqilii iddoo qulqulluutti taalaantii 29 fi saqilii 730 ture."},{"book":"Baʼuu","chapter":"38","verse":"25","text":"Meetiin namoota waldaa keessaa lakkaaʼaman irraa argames akka madaalii saqilii iddoo qulqulluutti taalaantii 100 fi saqilii 1,775 ture."},{"book":"Baʼuu","chapter":"38","verse":"26","text":"Namoonni warra duraan lakkaaʼamanii jiranitti dabalaman kanneen umuriin isaanii waggaa digdama yookaan hammanaa ol taʼe 603,550 turan. Isaan kunneenis akka madaalii iddoo qulqulluutti matuma mataan beekaa38:26 Beekaan tokko giraamii 7. tokko tokko jechuun walakkaa saqilii tokko tokkoo baasan."},{"book":"Baʼuu","chapter":"38","verse":"27","text":"Meetii taalaantii 100 sanaan miillawwan iddoo qulqulluutii fi miillawwan golgaatu hojjetame; taalaantii 100 fi miilla 100 hojjetame; miilla tokkoof taalaantii tokkotu barbaachise jechuu dha."},{"book":"Baʼuu","chapter":"38","verse":"28","text":"Isaanis saqilii 1,775 sana hokkoo utubaawwanii tolchuuf, fiixee utubaawwaniitti uffisuu fi somaawwan isaanii tolchuuf itti fayyadaman."},{"book":"Baʼuu","chapter":"38","verse":"29","text":"Naasiin aarsaa sochoofamuus taalaantii 70 fi saqilii 2,400 ture."},{"book":"Baʼuu","chapter":"38","verse":"30","text":"Isas miilla balbala dunkaana wal gaʼii, iddoo aarsaa kan naasii irraa hojjetame, gingilchaa isaa kan naasii irraa hojjetamee fi miʼa isaa hunda tolchuuf itti fayyadaman;"},{"book":"Baʼuu","chapter":"38","verse":"31","text":"akkasumas miilli naannoo oobdii, miilli balbala oobdii, qofoowwan dunkaana qulqulluu hundii fi qofoowwan naannoo oobdii hundi naasii irraa hojjetaman."}]}