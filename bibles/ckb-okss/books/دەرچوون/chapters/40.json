{"data":[{"book":"دەرچوون","chapter":"40","verse":"1","text":"یەزدان بە موسای فەرموو:"},{"book":"دەرچوون","chapter":"40","verse":"2","text":"«لە یەکی مانگی یەکەم، چادری پەرستن کە چادری چاوپێکەوتنە هەڵبدە."},{"book":"دەرچوون","chapter":"40","verse":"3","text":"سندوقی پەیمانی تێدا دابنێ، سندوقەکە بە پەردەکە داپۆشە."},{"book":"دەرچوون","chapter":"40","verse":"4","text":"مێزەکەش ببە ژوورەوە و بە جوانی ڕێکی بخە، هەروەها چرادانەکەش ببە ژوورەوە و چراکانی بەرز بکەوە."},{"book":"دەرچوون","chapter":"40","verse":"5","text":"قوربانگا زێڕینەکەش کە بۆ بخوورە لەبەردەم سندوقی پەیمان دایبنێ، پەردەی دەروازە بۆ چادرەکەی پەرستن دابنێ."},{"book":"دەرچوون","chapter":"40","verse":"6","text":"«قوربانگاکەی قوربانی سووتاندنیش لەبەردەم دەروازەی چادری چاوپێکەوتن دابنێ لەناو چادری پەرستن."},{"book":"دەرچوون","chapter":"40","verse":"7","text":"حەوزەکەش لەنێوان چادری چاوپێکەوتن و قوربانگاکە دابنێ و ئاوی تێبکە."},{"book":"دەرچوون","chapter":"40","verse":"8","text":"حەوشەکە لە چواردەوری دابنێ و پەردەی دەروازەی حەوشەکەش دابنێ."},{"book":"دەرچوون","chapter":"40","verse":"9","text":"«زەیتی دەستنیشانکردنەکە ببە و چادرەکەی پەرستن و هەموو ئەوەی تێیدایە پێی دەستنیشان بکە، خۆی و هەموو کەلوپەلەکانی تەرخان بکە و پیرۆز دەبێت."},{"book":"دەرچوون","chapter":"40","verse":"10","text":"پاشان قوربانگاکەی قوربانی سووتاندن و هەموو قاپوقاچاغەکەی دەستنیشان بکە، قوربانگاکە تەرخان بکە و دەبێتە هەرەپیرۆز."},{"book":"دەرچوون","chapter":"40","verse":"11","text":"حەوزەکەش لەگەڵ ژێرەکەی دەستنیشان بکە و تەرخانی بکە."},{"book":"دەرچوون","chapter":"40","verse":"12","text":"«هارون و کوڕەکانیشی بهێنە پێشەوە بۆ دەروازەی چادری چاوپێکەوتن و بە ئاو بیانشۆ."},{"book":"دەرچوون","chapter":"40","verse":"13","text":"ئینجا جلوبەرگە پیرۆزەکە لەبەر هارون بکە، دەستنیشانی بکە و تەرخانی بکە بۆ ئەوەی کاهینیێتیم بۆ بکات."},{"book":"دەرچوون","chapter":"40","verse":"14","text":"کوڕەکانیشی بهێنە پێشەوە و کراسەکانیان لەبەر بکە،"},{"book":"دەرچوون","chapter":"40","verse":"15","text":"دەستنیشانیان بکە هەروەک چۆن باوکیانت دەستنیشان کرد بۆ ئەوەی کاهینیێتیم بۆ بکەن، ئەمەش بۆ ئەوە دەبێت هەتا دەستنیشانکردنەکەیان بۆیان ببێتە کاهینیێتی هەتاهەتایی لە نەوەکانیان.»"},{"book":"دەرچوون","chapter":"40","verse":"16","text":"موساش بەم جۆرەی کرد هەروەک هەموو ئەوەی یەزدان فەرمانی پێ کرد، ئاوای کرد."},{"book":"دەرچوون","chapter":"40","verse":"17","text":"لە یەکی مانگی یەکەمینی ساڵی دووەم چادرەکەی پەرستن هەڵدرا."},{"book":"دەرچوون","chapter":"40","verse":"18","text":"موسا چادرەکەی پەرستنی هەڵدا، بنکەکانی دانا و چوارچێوەکانی دانا، کاریتەکانی دانا و کۆڵەکەکانی ڕاگرت."},{"book":"دەرچوون","chapter":"40","verse":"19","text":"ڕەشماڵەکەی بەسەر چادری پەرستندا هەڵدا و لە سەرەوە پۆشەری چادرەکەی بەسەریدا دا، هەروەک یەزدان فەرمانی پێ کرد."},{"book":"دەرچوون","chapter":"40","verse":"20","text":"تەختەکانی پەیمانی برد و خستییە ناو سندوقەکە، دارەکانی خستە سەر سندوقەکە و قەپاغی کەفارەتی لەسەر سندوقەکە دانا."},{"book":"دەرچوون","chapter":"40","verse":"21","text":"ئینجا سندوقەکەی هێنایە ناو چادرەکەی پەرستن و پەردەکەی شوێنی هەرەپیرۆزی دانا و سندوقی پەیمانی داپۆشی، هەروەک یەزدان فەرمانی بە موسا کرد."},{"book":"دەرچوون","chapter":"40","verse":"22","text":"مێزەکەی لەناو چادری چاوپێکەوتن دانا، لەلای باکووری چادرەکەی پەرستن لە دەرەوەی پەردەکە."},{"book":"دەرچوون","chapter":"40","verse":"23","text":"نانی بەردەم یەزدانیشی بە ڕێکی لەسەری ڕێکخست، هەروەک یەزدان فەرمانی بە موسا کرد."},{"book":"دەرچوون","chapter":"40","verse":"24","text":"چرادانەکەشی لەناو چادری چاوپێکەوتن دانا لە بەرامبەر مێزەکە لەلای باشووری چادرەکەی پەرستن."},{"book":"دەرچوون","chapter":"40","verse":"25","text":"چراکانی بەرزکردەوە بۆ بەردەم یەزدان، هەروەک یەزدان فەرمانی بە موسا کرد."},{"book":"دەرچوون","chapter":"40","verse":"26","text":"قوربانگا زێڕینەکەشی لەناو چادری چاوپێکەوتن لەبەردەم پەردەکە دانا و"},{"book":"دەرچوون","chapter":"40","verse":"27","text":"بخووری بۆنخۆشی لەسەر سووتاند، هەروەک یەزدان فەرمانی بە موسا کرد."},{"book":"دەرچوون","chapter":"40","verse":"28","text":"پەردەی دەروازەشی بۆ چادرەکەی پەرستن دانا."},{"book":"دەرچوون","chapter":"40","verse":"29","text":"قوربانگاکەی قوربانی سووتاندنیشی لەلای دەرگای چادری چاوپێکەوتن دانا، کە دەکاتە چادری پەرستن، قوربانی سووتاندن و پێشکەشکراوی دانەوێڵەی سەرخستە سەری، هەروەک یەزدان فەرمانی بە موسا کرد."},{"book":"دەرچوون","chapter":"40","verse":"30","text":"حەوزەکەشی لەنێوان چادری چاوپێکەوتن و قوربانگاکەدا دانا و ئاوی تێکرد بۆ شوشتن،"},{"book":"دەرچوون","chapter":"40","verse":"31","text":"بۆ ئەوەی موسا و هارون و کوڕەکانی دەست و پێیانی لێ بشۆن."},{"book":"دەرچوون","chapter":"40","verse":"32","text":"لە کاتی چوونە ژوورەوەیان بۆ ناو چادری چاوپێکەوتن و لە نزیکبوونەوەیان لە قوربانگاکە دەیشۆن، هەروەک یەزدان فەرمانی بە موسا کرد."},{"book":"دەرچوون","chapter":"40","verse":"33","text":"حەوشەکەشی لە دەوری چادرەکەی پەرستن و قوربانگاکە دامەزراند و پەردەی دەروازەی حەوشەکەی دانا. ئیتر موسا کارەکەی تەواو کرد."},{"book":"دەرچوون","chapter":"40","verse":"34","text":"ئینجا هەورێک چادری چاوپێکەوتنی داپۆشی و شکۆمەندی یەزدان چادرەکەی پەرستنی پڕکرد."},{"book":"دەرچوون","chapter":"40","verse":"35","text":"لەبەر ئەوە موسا نەیتوانی بچێتە ژوورەوە بۆ ناو چادری چاوپێکەوتن، چونکە هەور هاتە سەری و شکۆمەندی یەزدان چادرەکەی پەرستنی پڕکرد."},{"book":"دەرچوون","chapter":"40","verse":"36","text":"بە درێژایی ماوەی کۆچەکەیان، هەر کاتێک هەورەکە لەسەر چادرەکە بەرز دەبووەوە، نەوەی ئیسرائیل بەڕێ دەکەوتن."},{"book":"دەرچوون","chapter":"40","verse":"37","text":"بەڵام ئەگەر هەورەکە بەرزنەبووایەوە، کۆچیان نەدەکرد هەتا ڕۆژی بەرزبوونەوەی،"},{"book":"دەرچوون","chapter":"40","verse":"38","text":"چونکە هەوری یەزدان بە ڕۆژ لەسەر چادرەکەی پەرستن بوو، بە شەویش ئاگری تێدابوو، لەبەرچاوی هەموو بنەماڵەی ئیسرائیل لە هەموو کۆچەکانیان."}]}