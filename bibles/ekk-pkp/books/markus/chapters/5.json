{"data":[{"book":"Markus","chapter":"5","verse":"1","text":"Nad jõudsid järve teisele kaldale gerasalaste maa-alale."},{"book":"Markus","chapter":"5","verse":"2","text":"Kui Jeesus astus paadist välja, tuli surnuaialt temale vastu mees, kellel oli kuri vaim."},{"book":"Markus","chapter":"5","verse":"3","text":"See mees elas haudade vahel ning teda ei olnud enam võimalik kinni siduda, isegi mitte ahelatega."},{"book":"Markus","chapter":"5","verse":"4","text":"Teda oli sageli pandud ahelaisse ja raudadesse, kuid ta rebis ahelad lihtsalt katki ning purustas käe- ja jalarauad tükkideks. Kellelgi ei olnud jõudu, et temast jagu saada."},{"book":"Markus","chapter":"5","verse":"5","text":"Päeval ja ööl kisendas ta haudade vahel ja lähedal asuvates mägedes ning lõikus ennast teravate kividega."},{"book":"Markus","chapter":"5","verse":"6","text":"Nähes Jeesust kaugelt, jooksis ta vastu ja langes tema ees põlvili."},{"book":"Markus","chapter":"5","verse":"7","text":"Ta hüüdis valju häälega: „Mis on sul minuga tegemist, Jeesus, kõigevägevama Jumala Poeg? Vannu Jumala nimel, et sa ei piina mind!“"},{"book":"Markus","chapter":"5","verse":"8","text":"Sest Jeesus oli juba käskinud kurjal vaimul mehest lahkuda."},{"book":"Markus","chapter":"5","verse":"9","text":"Siis küsis Jeesus temalt: „Mis su nimi on?“"},{"book":"Markus","chapter":"5","verse":"10","text":"Ta anus Jeesust pidevalt, et Jeesus ei saadaks teda kaugele.5:10. Sõna-sõnalt „piirkonnast välja.“"},{"book":"Markus","chapter":"5","verse":"11","text":"Läheduses mäenõlval oli söömas suur seakari."},{"book":"Markus","chapter":"5","verse":"12","text":"Kurjad vaimud palusid Jeesust: „Saada meid sigadesse, et saaksime nende sisse minna.“"},{"book":"Markus","chapter":"5","verse":"13","text":"Jeesus lubas neil seda teha. Kurjad vaimud lahkusid mehest ja läksid sigade sisse. Kogu kari − umbes kaks tuhat siga − tormas järsust kaljust alla merre ja uppus."},{"book":"Markus","chapter":"5","verse":"14","text":"Seakarjused jooksid minema ning levitasid seda uudis kõikjal linnas ja maal. Rahvas tuli välja vaatama, et näha, mis oli juhtunud."},{"book":"Markus","chapter":"5","verse":"15","text":"Kui nad leidsid Jeesuse, nägid nad meest, kes oli olnud kurjade vaimude võimuses, sealsamas istumas, riietatult ja täie mõistuse juures − sedasama meest, kellel oli olnud leegion kurje vaime − , ja nad kohkusid!"},{"book":"Markus","chapter":"5","verse":"16","text":"Siis need, kes olid näinud, mis juhtus mehega, kes oli olnud kurjade vaimude meelevallas, ja sigadega, jutustasid teistele."},{"book":"Markus","chapter":"5","verse":"17","text":"Nad hakkasid paluma, et Jeesus nende piirkonnast lahkuks."},{"book":"Markus","chapter":"5","verse":"18","text":"Kui Jeesus astus paati, siis mees, kes oli olnud kurjade vaimude võimuses, anus, et võiks temaga kaasa minna."},{"book":"Markus","chapter":"5","verse":"19","text":"Aga Jeesus keeldus ja ütles talle: „Mine koju omade juurde ja räägi neile, kui palju Issand on sinu heaks teinud ja kuidas ta sinu peale halastas.“"},{"book":"Markus","chapter":"5","verse":"20","text":"Nii läks see mees oma teed ja hakkas Kümnelinnamaal kuulutama kõigest, mida Jeesus oli tema heaks teinud, ja kõik olid hämmastuses."},{"book":"Markus","chapter":"5","verse":"21","text":"Jeesus läks paadiga jälle tagasi järve teisele kaldale, kus kogunes tema ümber suur rahvahulk."},{"book":"Markus","chapter":"5","verse":"22","text":"Tema juurde tuli sünagoogi ülem − mees nimega Jairus. Kui ta Jeesust nägi, langes ta tema jalge ette maha"},{"book":"Markus","chapter":"5","verse":"23","text":"ja palus, öeldes: „Minu tütreke on suremas. Palun tule ja pane oma käed tema peale, et ta võiks terveks saada ja elada.“"},{"book":"Markus","chapter":"5","verse":"24","text":"Niisiis läks Jeesus temaga kaasa. Kogu rahvas järgnes, rüseledes ja tõugeldes."},{"book":"Markus","chapter":"5","verse":"25","text":"Seal oli üks naine, kes oli kaksteist aastat veritsustõve all kannatanud."},{"book":"Markus","chapter":"5","verse":"26","text":"Ta oli paljude arstide käe läbi märkimisväärselt kannatanud ning kulutanud ära kõik, mis tal oli. Kuid miski ei olnud teda aidanud, õigupoolest oli olukord ainult kehvemaks läinud."},{"book":"Markus","chapter":"5","verse":"27","text":"Ta oli kuulnud Jeesusest, seega tuli ta rahvahulgas tema selja taha ja puudutas tema ülekuube."},{"book":"Markus","chapter":"5","verse":"28","text":"Ta ütles endale: „Kui ma ainult saan tema kuube puudutada, siis saan ma terveks.“"},{"book":"Markus","chapter":"5","verse":"29","text":"Veritsemine lõppes viivitamatult ja ta tundis, et tema keha on haigusest terveks saanud."},{"book":"Markus","chapter":"5","verse":"30","text":"Jeesus, kes tajus kohe, et temast läks vägi välja, pöördus rahvahulgas ümber ja küsis: „Kes puudutas mu kuube?“"},{"book":"Markus","chapter":"5","verse":"31","text":"Jüngrid vastasid: „Vaata, kuidas rahvas sulle peale tungib. Mis mõttes sa küsid: kes mind puudutas?“"},{"book":"Markus","chapter":"5","verse":"32","text":"Kuid Jeesus vaatas ikkagi ringi, et näha, kes seda tegi."},{"book":"Markus","chapter":"5","verse":"33","text":"Naine, kes mõistis, mis temaga oli juhtunud, tuli ja langes tema ette maha ning rääkis talle kogu loo."},{"book":"Markus","chapter":"5","verse":"34","text":"„Mu tütar, sinu kindel usk minusse tegi sind terveks. Mine rahus. Sa oled oma haigusest täielikult tervenenud,“ ütles Jeesus talle."},{"book":"Markus","chapter":"5","verse":"35","text":"Sel ajal kui ta veel rääkis, tulid mõned inimesed sünagoogi ülema kodust. „Su tütar on surnud,“ ütlesid nad. „Pole enam vaja Õpetajat tüüdata.“"},{"book":"Markus","chapter":"5","verse":"36","text":"Aga Jeesus ei pööranud nende sõnadele tähelepanu. Ta ütles sünagoogi ülemale: „Ära karda, usu lihtsalt minusse.5:36. Mitte otsesõnu „minusse“.“"},{"book":"Markus","chapter":"5","verse":"37","text":"Ta ei võtnud endaga kaasa kedagi, välja arvatud Peetruse, Jaakobuse ja Jaakobuse venna Johannese."},{"book":"Markus","chapter":"5","verse":"38","text":"Kui nad jõudsid sünagoogi ülema maja juurde, nägi Jeesus segadust ja rahutust, inimesed nutsid ja halisesid."},{"book":"Markus","chapter":"5","verse":"39","text":"Ta läks sisse ja küsis neilt: „Miks te nutate ja halisete? Tüdrukuke ei ole surnud, vaid lihtsalt magab.“"},{"book":"Markus","chapter":"5","verse":"40","text":"Nad naersid tema üle põlastavalt."},{"book":"Markus","chapter":"5","verse":"41","text":"Tüdruku kätt võttes ütles ta: „Talita kuum“, mis tähendab: „Tüdruk, tõuse üles!“"},{"book":"Markus","chapter":"5","verse":"42","text":"Tüdruk, kes oli kaheteistkümneaastane, tõusis kohe üles ja hakkas kõndima. Nad olid juhtunust täielikus jahmatuses."},{"book":"Markus","chapter":"5","verse":"43","text":"Jeesus keelas neid karmilt, et nad ei räägiks sellest kellelegi, ning käskis tüdrukukesele midagi süüa anda."}]}