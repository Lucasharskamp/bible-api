{"data":[{"book":"Matouš","chapter":"13","verse":"1","text":"A v ten den vyšed Ježíš z domu, sedl podle moře."},{"book":"Matouš","chapter":"13","verse":"2","text":"I sešli se k němu zástupové mnozí, takže vstoupiv na lodí, seděl, všecken pak zástup stál na břehu."},{"book":"Matouš","chapter":"13","verse":"3","text":"I mluvil jim mnoho v podobenstvích, řka: Aj, vyšel rozsevač, aby rozsíval."},{"book":"Matouš","chapter":"13","verse":"4","text":"A když on rozsíval, některá seménka padla podle cesty, a přiletěli ptáci, i szobali je."},{"book":"Matouš","chapter":"13","verse":"5","text":"Jiná pak padla na místa skalnatá, kdežto neměla mnoho země; a rychle vzešla, protože neměla hlubokosti země."},{"book":"Matouš","chapter":"13","verse":"6","text":"Ale když slunce vzešlo, uvadla, a že neměla kořene, uschla."},{"book":"Matouš","chapter":"13","verse":"7","text":"Jiná pak padla v trní; i vzrostlo trní, a udusilo je."},{"book":"Matouš","chapter":"13","verse":"8","text":"A jiná padla v zemi dobrou; i vydalo užitek, některé stý, jiné šedesátý a jiné třidcátý."},{"book":"Matouš","chapter":"13","verse":"9","text":"Kdo má uši k slyšení, slyš."},{"book":"Matouš","chapter":"13","verse":"10","text":"Tedy přistoupivše učedlníci, řekli jemu: Proč jim v podobenstvích mluvíš?"},{"book":"Matouš","chapter":"13","verse":"11","text":"On pak odpověděv, řekl jim: Nebo vám dáno jest znáti tajemství království nebeského, ale jim není dáno."},{"book":"Matouš","chapter":"13","verse":"12","text":"(Nebo kdož má, bude jemu dáno a rozhojníť se; ale kdož nemá, i to, což má, bude od něho odjato.)"},{"book":"Matouš","chapter":"13","verse":"13","text":"Protoť v podobenstvích mluvím jim, že vidouce nevidí, a slyšíce neslyší, ani rozumějí."},{"book":"Matouš","chapter":"13","verse":"14","text":"A plní se na nich proroctví Izaiáše, řkoucí: Ušima uslyšíte, ale nesrozumíte; a hledíce, hleděti budete, ale neuzříte."},{"book":"Matouš","chapter":"13","verse":"15","text":"Nebo ztučnělo jest srdce lidu tohoto, a ušima těžce slyšeli a oči své zamhouřili, aby snad někdy neuzřeli očima a ušima neslyšeli a srdcem nesrozuměli, a neobrátili se, a já abych jich neuzdravil."},{"book":"Matouš","chapter":"13","verse":"16","text":"Ale oči vaše blahoslavené jsou, že vidí, i uši vaše, že slyší."},{"book":"Matouš","chapter":"13","verse":"17","text":"Amen zajisté pravím vám, že mnozí proroci a spravedliví žádali viděti to, což vy vidíte, a neviděli, a slyšeti to, což vy slyšíte, a neslyšeli."},{"book":"Matouš","chapter":"13","verse":"18","text":"Vy tedy slyšte podobenství rozsevače."},{"book":"Matouš","chapter":"13","verse":"19","text":"Každý, kdož slyší slovo království a nerozumí, přichází ten zlý a uchvacuje to, což jest vsáto v srdce jeho. To jest ten, kterýž podle cesty vsát jest."},{"book":"Matouš","chapter":"13","verse":"20","text":"Ale v skalnatou zemi vsátý, ten jest, kterýž slyší slovo, a hned je s radostí přijímá."},{"book":"Matouš","chapter":"13","verse":"21","text":"Než nemá v sobě kořene, ale jest časný, a když přichází soužení nebo protivenství pro slovo, hned se horší."},{"book":"Matouš","chapter":"13","verse":"22","text":"Ale mezi trní vsátý, ten jest, kterýž slyší slovo Boží, ale pečování tohoto světa a oklamání zboží udušuje slovo, i bývá učiněno bez užitku."},{"book":"Matouš","chapter":"13","verse":"23","text":"V dobrou pak zemi vsátý, ten jest, kterýž slyší slovo a rozumí, i ovoce nese a vydává, některé zajisté stý, a jiné šedesátý, jiné pak třidcátý."},{"book":"Matouš","chapter":"13","verse":"24","text":"Jiné podobenství předložil jim, řka: Podobno jest království nebeské člověku, rozsívajícímu dobré semeno na poli svém."},{"book":"Matouš","chapter":"13","verse":"25","text":"Když pak lidé zesnuli, přišel nepřítel jeho a nasál koukole mezi pšenici a odšel."},{"book":"Matouš","chapter":"13","verse":"26","text":"A když vzrostla bylina a užitek přinesla, tedy ukázal se i koukol."},{"book":"Matouš","chapter":"13","verse":"27","text":"I přistoupivše služebníci hospodáře toho, řekli jemu: Pane, všaks dobrého semene nasál na poli svém, kdeže se pak vzal koukol?"},{"book":"Matouš","chapter":"13","verse":"28","text":"A on řekl jim: Nepřítel člověk to učinil. Služebníci pak řekli mu: Chceš-liž, tedy půjdeme a vytrháme jej?"},{"book":"Matouš","chapter":"13","verse":"29","text":"On pak odpověděl: Nikoli, abyste trhajíce koukol, spolu s ním nevytrhali pšenice."},{"book":"Matouš","chapter":"13","verse":"30","text":"Nechte, ať obé spolu roste až do žni. A v čas žni dím žencům: Vytrhejte nejprv koukol a svažte jej v snopky k spálení, ale pšenici shromažďte do stodoly mé."},{"book":"Matouš","chapter":"13","verse":"31","text":"Jiné podobenství předložil jim, řka: Podobno jest království nebeské zrnu horčičnému, kteréž vzav člověk, vsál na poli svém."},{"book":"Matouš","chapter":"13","verse":"32","text":"Kteréžto zajisté nejmenší jest mezi všemi semeny, když pak vzroste, větší jest všech bylin, a bývá strom, takže ptactvo nebeské přiletíce, hnízda sobě dělají na ratolestech jeho."},{"book":"Matouš","chapter":"13","verse":"33","text":"Jiné podobenství mluvil jim, řka: Podobno jest království nebeské kvasu, kterýž vzavši žena, zadělala ve třech měřicích mouky, až by zkysalo všecko."},{"book":"Matouš","chapter":"13","verse":"34","text":"Toto všecko mluvil Ježíš v podobenstvích k zástupům, a bez podobenství nemluvil jim,"},{"book":"Matouš","chapter":"13","verse":"35","text":"Aby se naplnilo povědění skrze proroka, řkoucího: Otevru v podobenstvích ústa svá, vypravovati budu skryté věci od založení světa."},{"book":"Matouš","chapter":"13","verse":"36","text":"Tedy rozpustiv zástupy, šel do domu Ježíš. I přistoupili k němu učedlníci jeho, řkouce: Vylož nám podobenství o koukoli toho pole."},{"book":"Matouš","chapter":"13","verse":"37","text":"On pak odpovídaje, řekl jim: Rozsevač dobrého semene jestiť Syn člověka."},{"book":"Matouš","chapter":"13","verse":"38","text":"A pole jest tento svět, dobré pak símě jsouť synové království, ale koukol jsou synové toho zlostníka."},{"book":"Matouš","chapter":"13","verse":"39","text":"A nepřítel, kterýž jej rozsívá, jestiť ďábel, ale žeň jest skonání světa, a ženci jsou andělé."},{"book":"Matouš","chapter":"13","verse":"40","text":"Protož jakož vytrhávají koukol a ohněm spalují, takť bude při skonání světa tohoto."},{"book":"Matouš","chapter":"13","verse":"41","text":"Pošle Syn člověka anděly své, i vyberouť z království jeho všecka pohoršení, i ty, kteříž činí nepravost,"},{"book":"Matouš","chapter":"13","verse":"42","text":"A uvrhouť je do peci ohnivé. Tamť bude pláč a škřipení zubů."},{"book":"Matouš","chapter":"13","verse":"43","text":"A tehdážť spravedliví stkvíti se budou jako slunce v království Otce svého. Kdo má uši k slyšení, slyš."},{"book":"Matouš","chapter":"13","verse":"44","text":"Opět podobno jest království nebeské pokladu skrytému v poli, kterýž nalezna člověk, skrývá, a radostí pro něj odejde a prodá všecko, což má, a koupí pole to."},{"book":"Matouš","chapter":"13","verse":"45","text":"Opět podobno jest království nebeské člověku kupci, hledajícímu dobrých perel."},{"book":"Matouš","chapter":"13","verse":"46","text":"Kterýž nalezna jednu velmi drahou perlu, odšel a prodal všecko, což měl, a koupil ji."},{"book":"Matouš","chapter":"13","verse":"47","text":"Opět podobno jest království nebeské vrši puštěné do moře a ze všelikého plodu shromažďující;"},{"book":"Matouš","chapter":"13","verse":"48","text":"Kteroužto, když naplněna byla, vytáhše na břeh a sedíce, vybírali, což dobrého bylo, v nádoby své, a což bylo zlého, preč zamítali."},{"book":"Matouš","chapter":"13","verse":"49","text":"Takť bude při skonání světa. Vyjdou andělé a oddělí zlé z prostředku spravedlivých,"},{"book":"Matouš","chapter":"13","verse":"50","text":"A uvrhou je do peci ohnivé. Tamť bude pláč a škřipení zubů."},{"book":"Matouš","chapter":"13","verse":"51","text":"Potom dí jim Ježíš: Srozuměli-li jste tomuto všemu? Řekli jemu: I ovšem, Pane."},{"book":"Matouš","chapter":"13","verse":"52","text":"On pak řekl jim: Protož každý učitel umělý v království nebeském podoben jest člověku hospodáři, kterýž vynáší z pokladu svého nové i staré věci."},{"book":"Matouš","chapter":"13","verse":"53","text":"I stalo se, když dokonal Ježíš podobenství tato, bral se odtud."},{"book":"Matouš","chapter":"13","verse":"54","text":"A přišed do vlasti své, učil je v školách jejich, takže se velmi divili, řkouce: Odkud má tento moudrost tuto a moc tuto?"},{"book":"Matouš","chapter":"13","verse":"55","text":"Zdaliž tento není syn tesařův? a zdaliž matka jeho neslove Maria a bratří jeho Jakub a Jozes a Šimon a Judas?"},{"book":"Matouš","chapter":"13","verse":"56","text":"A sestry jeho zdaliž také všecky u nás nejsou? Odkudž tedy má tyto všecky věci?"},{"book":"Matouš","chapter":"13","verse":"57","text":"I zhoršili se na něm. A Ježíš řekl: Není prorok beze cti, než v své vlasti a v domu svém."},{"book":"Matouš","chapter":"13","verse":"58","text":"I neučinil tu mnoho divů, pro nevěru jejich."}]}