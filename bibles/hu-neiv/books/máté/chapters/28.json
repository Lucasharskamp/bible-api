{"data":[{"book":"Máté","chapter":"28","verse":"1","text":"A szombat végén, a hét első napjára virradóan kiment a magdalai Mária és a másik Mária, hogy megnézzék a sírt."},{"book":"Máté","chapter":"28","verse":"2","text":"És íme, nagy földrengés támadt, mert az Úrnak angyala leszállt a mennyből, és odament, elhengerítette a követ a sír szájáról, és ráült arra."},{"book":"Máté","chapter":"28","verse":"3","text":"Tekintete pedig olyan volt, mint a villámlás, és a ruhája fehér, mint a hó."},{"book":"Máté","chapter":"28","verse":"4","text":"Az őrök pedig a tőle való féltükben megrettentek, és olyanokká lettek, mint a holtak."},{"book":"Máté","chapter":"28","verse":"5","text":"Az angyal pedig megszólalt, és ezt mondta az asszonyoknak: „Ti ne féljetek; mert tudom, hogy a megfeszített Jézust keresitek."},{"book":"Máté","chapter":"28","verse":"6","text":"Nincsen itt, mert feltámadott, amint megmondta. Gyertek, lássátok a helyet, ahol feküdt az Úr."},{"book":"Máté","chapter":"28","verse":"7","text":"És menjetek gyorsan, mondjátok meg tanítványainak, hogy feltámadott a halálból, és íme, előttetek megy Galileába: ott meglátjátok őt. Íme, megmondtam nektek.“"},{"book":"Máté","chapter":"28","verse":"8","text":"És gyorsan eltávoztak a sírtól, félelemmel és nagy örömmel, futottak, hogy megmondják tanítványainak."},{"book":"Máté","chapter":"28","verse":"9","text":"Amikor pedig mentek, hogy megmondják tanítványainak, íme, szembejött velük Jézus, s ezt mondta: „Legyetek üdvözölve!“ Azok pedig odamentek hozzá, megragadták lábait, és leborultak előtte."},{"book":"Máté","chapter":"28","verse":"10","text":"Akkor ezt mondta nekik Jézus: „Ne féljetek, menjetek el, mondjátok meg az én atyámfiainak, hogy menjenek Galileába, és ott meglátnak engem.“"},{"book":"Máté","chapter":"28","verse":"11","text":"Mialatt ők elmentek, íme, az őrségből bementek néhányan a városba, jelentettek a főpapoknak mindent, ami történt."},{"book":"Máté","chapter":"28","verse":"12","text":"És összegyülekeztek a vénekkel együtt, tanácsot tartottak, és sok pénzt adtak a vitézeknek,"},{"book":"Máté","chapter":"28","verse":"13","text":"és ezt mondták: „Mondjátok, hogy az ő tanítványai odajöttek éjjel, és ellopták őt, amikor mi aludtunk."},{"book":"Máté","chapter":"28","verse":"14","text":"És ha ez a helytartó fülébe jut, mi elhitetjük vele, és kimentünk titeket a bajból.“"},{"book":"Máté","chapter":"28","verse":"15","text":"Azok pedig fölvették a pénzt, úgy cselekedtek, amint megtanították őket. És elterjedt ez a hír a zsidók között mind a mai napig."},{"book":"Máté","chapter":"28","verse":"16","text":"A tizenegy tanítvány pedig elment Galileába a hegyre, ahová Jézus rendelte őket."},{"book":"Máté","chapter":"28","verse":"17","text":"Amikor meglátták őt, leborultak előtte, pedig némelyek kételkedtek."},{"book":"Máté","chapter":"28","verse":"18","text":"És akkor odament hozzájuk Jézus, és így szólt: „Nékem adatott minden hatalom mennyen és földön."},{"book":"Máté","chapter":"28","verse":"19","text":"Menjetek el azért, tegyetek tanítványokká minden népet, megkeresztelvén őket az Atyának, a Fiúnak és a Szentléleknek nevében,"},{"book":"Máté","chapter":"28","verse":"20","text":"tanítván őket, hogy megtartsák mindazt, amit én parancsoltam nektek; és íme, én veletek vagyok minden napon a világ végezetéig. Ámen!“"}]}