{"data":[{"book":"Marg","chapter":"9","verse":"1","text":"Chiih-è de ai yao ramuii, “Gu nathek shii yao, ichiih um pha giak branthek weg are ba shii Sajathua pha Hamangkhung-aphuii ne awai blu rog shii wuii ruii pha ji doh ruii phro.”"},{"book":"Marg","chapter":"9","verse":"2","text":"Dariig pha idoh shii Isu è awai rog shii Phithar, Jems, chiih-è Jon, chiih-è ithek shii laziung phiing giu hà awai ji bsa hà noh dun. Ithek è aishii riig ramuii shii, Isu ne lai dun ro,"},{"book":"Marg","chapter":"9","verse":"3","text":"chiih-è, airo yung ne imo re srane khlieng chuang ne ichiih sohjambling pho ne hanyie de acham mua sapho rey dun phro."},{"book":"Marg","chapter":"9","verse":"4","text":"Chiihphado shii samoy uom è Elija chiih-è Moses ne Isu rog shii mulo pha doh ro."},{"book":"Marg","chapter":"9","verse":"5","text":"Phithar è Isu shii yao, “Masdo, gethek ne ichiih shii um pha ji ne bajo wie ro! Gethek ne ichiih shii haliig uom rab ne, jia yi na shii rab phi, jia yi Moses shii rab phi, chiih-è jia yi Elija shii rab phi haro.”"},{"book":"Marg","chapter":"9","verse":"6","text":"Ai nane gai ijakthek rum ne nyie yao chiid pha ji ne athieg ro."},{"book":"Marg","chapter":"9","verse":"7","text":"Chiihphado è sakhamiing thab srane chiih-è ragia rog shii cheg dun phro, chiih-è goh yi sakhamiing è yoi ruii phro, “Hì ne guro bushun pha Dufuii ro, chiih-è aishii nuii bo.”"},{"book":"Marg","chapter":"9","verse":"8","text":"Ithek è khthiie shan ne riig shii, jishii nyie de adoh pha, Isu um pha doh bie phro."},{"book":"Marg","chapter":"9","verse":"9","text":"Ithek Phiing è thazam nya dun thog shii, Isu è ithek shii yung, “Sudoh shii nathek è nyie doh pha ji ne bran Dufuii ji iy ne ahòi sapho shii ne, nathek ne hanyie shii de ayao rabo.”"},{"book":"Marg","chapter":"9","verse":"10","text":"Ithek è ai muyung ji nuii ne rai, jishii awaithek chung ji pha miyao jao ne mulo rai, “Hì ne iy pha ji è nyie khi-èrek ne hòi din phlei?”"},{"book":"Marg","chapter":"9","verse":"11","text":"9:11: Mal 4:5; Mth 11:14 Chiih-è ithek è Isu shii sai, “Nyie rek ne Iphey yua pho masdothek è Elija ne ibi wuii ruii phro è yao phlei?”9:11Mal 4:5,"},{"book":"Marg","chapter":"9","verse":"12","text":"Isu è ithek shii chang pha ji ne, Elija ne zai zab khriig rek pha chiang shii ibi wuii ro. Thuh jigigam shii nyie rek ne Bran Dufuii ne bajo diig re ne snai muii phlei?"},{"book":"Marg","chapter":"9","verse":"13","text":"Jine gu nathek shii yao phro, “Elija wuii thog jong ne chiih-è, branthek è aishii nyie rek yang pha ji rek phro, jigigam è de ai chiang shii yao phro.”"},{"book":"Marg","chapter":"9","verse":"14","text":"Ithek è gai samoythek rog shii dog mage shii, ithek è bran ibrogthek ne chiih-è Iphey yua pha masdo giak ne ithek rog shii khnaing noh phro."},{"book":"Marg","chapter":"9","verse":"15","text":"Branthek è Isu shii doh mage shii, ithek ne bajo nyu ne, chiih-è aishii ran sra ilab phi."},{"book":"Marg","chapter":"9","verse":"16","text":"Isu è awai samoythek shii sai, “Jiphachiang è nathek nyie khnaing rai phlei?”"},{"book":"Marg","chapter":"9","verse":"17","text":"Bran jia yi ibrog re-è chang, “Masdo, gune guro dufuii na shii noh phro, nyieliieshii aishii ne ibuii ragung um ne ayao mua ro."},{"book":"Marg","chapter":"9","verse":"18","text":"Ibuii ragung, aishii bangchiie rek mage shii ai ne nyiak hà thud ne, chiih-è ai sem è imamiung khia ne, chiih-è shiinyin de khreig srane, zab gangwieng ne rai dun phro, gu è na samoythek shii ibuii ragung khia phi bo è yao shii ithek ne akhia mua phi ro.”"},{"book":"Marg","chapter":"9","verse":"19","text":"Isu è ithek shii yao, “Nathek ne migi anow pho bey? Gune nathek rog shii khama phiang rai mua gieng phlei? Gune nathek rog shii khama phiang zud mua phlei? Jipha bufuii shii gu moe hà noh mage bo!”"},{"book":"Marg","chapter":"9","verse":"20","text":"Ithek è aishii Isu moe hà noh."},{"book":"Marg","chapter":"9","verse":"21","text":"Isu è ai aphuii shii sai. “Ai è rek pha ji ne khama re lei?”"},{"book":"Marg","chapter":"9","verse":"22","text":"Idang aishii ne ibuii ragung è bai hà chiih-è kho hà fen ne ua muii pha rek phro. Na è rek mua arone! Gathek shii bushun rek ne chiih-è gathek nong phi bo.”"},{"book":"Marg","chapter":"9","verse":"23","text":"Um, Isu è yao, “Nathek è nawaithek shii rek mua arone! Bran hanyie shii migi um pho ne zab nya re mua ruii phro.”"},{"book":"Marg","chapter":"9","verse":"24","text":"Ai aphuii è khthiie ziak srane yao, “Gune migi um ro, jishii akhriig ba ro, muna um yi pha gu shii nung phi bo!”"},{"book":"Marg","chapter":"9","verse":"25","text":"Isu è riig shii bran ibrogthek ne ai moe shii nui wuiiramuii, jiè ai è awie pha ragung shii yung mage. Ai è yao, “Khohphang chiih-è sem ayao mua pha ragung wo! Gu nathek shii yung phro bufuii è fuang khia srane, chiih-è, dinne bufuii shii awuii dang sha rabo!”"},{"book":"Marg","chapter":"9","verse":"26","text":"Ragung è ziak mage, bufuii jine awie dang pha thud sra driiedriie sham ne chiih-è fuang khia dun. Bufuii jine bi-iy duiine doh dun ro, chiih-è zab è yao, “Hì pha bufuii ne iy dun ro!”"},{"book":"Marg","chapter":"9","verse":"27","text":"Jishii Isu è bufuii shii sieng yi pha awai wad è khoh srane ne noh ne nong phi phro. Chiih-è ai ne riu mua dun."},{"book":"Marg","chapter":"9","verse":"28","text":"Isu è hò bucho hà wuii dun pha idoh shii, ai samoythek è aishii ug ne sai, “Nyie rek ne gathek è ragung shii akhia mua lei?”"},{"book":"Marg","chapter":"9","verse":"29","text":"Isu è chang; Hì è rek ne fuang khia pha ne misia è rek-mua bie phro, gai è rek mua pha nyie de oi ro."},{"book":"Marg","chapter":"9","verse":"30","text":"Isu na awai samoythek thiichiih pha ithua thoh srane Galili è wuii dun. Isu è ai khi hà um lei ne athieg yi pha now phro,"},{"book":"Marg","chapter":"9","verse":"31","text":"nyieliieshii ai ne awai samoythek shii yua ramuii: “Bran Dufuii shii ne zum ne hanyie è aishii ua ji pha bran wad shii phi muii phro. Da-uom pha idoh shii hòi din phro, ai ne chai shii sieng din ruii phro.”"},{"book":"Marg","chapter":"9","verse":"32","text":"Ji è yao magunde, samoythek è ji pha miyao ne agao pha rek ne rai dun, chiih-è, dinne sai pha de rum dun."},{"book":"Marg","chapter":"9","verse":"33","text":"Din ne ithek Khaphernaum hà thog srane hò iliing hà khud ne dug shii, Isu è awai samoythek shii sai, “Nathek lumuii hà nyie chiang è khnaing rai phlei?”"},{"book":"Marg","chapter":"9","verse":"34","text":"Ji sai magunde, ithek ne nyie de achang phi, nyieliieshii ithek ne lumuii hà zab è hanyie boh um lei ne sai srane khnaing rai phro."},{"book":"Marg","chapter":"9","verse":"35","text":"9:35: Mth 20:26,27; 23:11; Mrg 10:43,44; Lug 22:26 Isu è dug srane awai samoy snanyi shii ho srane yao, “Hanyie yi zab è bajo mugak rek yang arone, ai ne zab è ìu rek ne gai khiao rek bi bo.”"},{"book":"Marg","chapter":"9","verse":"36","text":"Ji è yao srane, ani jia shii ho srane ithek moe shii noh ne riu yi. Chiih-è ani-shii wad è giak srane yao,"},{"book":"Marg","chapter":"9","verse":"37","text":"9:37: Mth 10:40; Lug 10:16; Jon 13:20 “Hanyie magunde, gu beng è hì pha ani shii ho arone, ai ne gu shii de ho ruii phro, chiih-è, hanyie è gu shii ho arone, ai ne hanyie è gu shii thoh ge pha ji shii de ho phro.”"},{"book":"Marg","chapter":"9","verse":"38","text":"Jon è aishii yao, “Masdo, na beng è ibuii ragung khia ne gieng pha bran jia doh ro, jishii, gathek è aishii gak ne thoh marui phro, nyieliieshii, ai ne gethek rog pha bran asi ro.”"},{"book":"Marg","chapter":"9","verse":"39","text":"Isu è ithek shii yao, “Aishii agak chid rabo” nyieliieshii, hanyie gu beng è buang ji rek phi pha ne, dinne gu shii awie pha miyao ayao ruii phro."},{"book":"Marg","chapter":"9","verse":"40","text":"9:40: Mth 12:30; Lug 11:23Hanyie è gethek shii buii arek pha bran ne gethek ro ro."},{"book":"Marg","chapter":"9","verse":"41","text":"9:41: Mth 10:42 Gu ne, nathek shii izai yao dang phro, “Hanyie magunde ithek shii gu chiang è kho magunde phi ne niing yi arone, aishii de ji pha lasen ne mua ruii phro.”"},{"book":"Marg","chapter":"9","verse":"42","text":"“Hanyie magunde, ichiig oi pha branthek shii mua yi arone, ji pha bran shii ne yua shii rathak boh bang srane khamuii hà fen muii pha ji wie ba phro.”"},{"book":"Marg","chapter":"9","verse":"43","text":"9:43: Mth 5:30 Ji-è ithek wad è migi shii la-ìu-ìu rey yi arone, ji pha wad ne thamthiak muii,"},{"book":"Marg","chapter":"9","verse":"44","text":"wad nyi um ne thumuluii hà, idang bai shud ne rai pha ithua hà dun pha ji shii ne wad oi pha chai hà dun pha ji wie phro."},{"book":"Marg","chapter":"9","verse":"45","text":"Chiih-è, nathek lai è ithek migi shii san pha rek ruii arone, ji pha lai shii ne thamthiak ne fen muii bo.9:45: Giak jigi shii 46 chodo ro: Thiisa hà ne ithek shii bisia è chie shii khuchung de a-iy ruii phro, chiih-è bai ithek shii hùb pha ji ne uchungde anyia phro (riig bo 48). ["},{"book":"Marg","chapter":"9","verse":"46","text":"Nyieliieshii, lai nyi um srane thumuluii hà fen yi pha ji è ne, lai oi pha chai hà khud pha ji wie ba phro.]"},{"book":"Marg","chapter":"9","verse":"47","text":"9:47: Mth 5:29 Chiih-è, nathek mieg è nathek migi shii la-ìu-ìu rek noh arone, ji pha mieg ne yog muii bo. Nyieliieshii, mieg nyi um srane thumuluii hà fen yi pha ji re-è ne mieg jia oi ne Hamangkhung-aphuii pha Sajathua pha ithua hà khud muii pha ji wie liak phro,"},{"book":"Marg","chapter":"9","verse":"48","text":"9:48: Aij 66:24 nyieliieshii, bsa thumuluii pha phuyunthek ne khuchung de a-iy phro, chiih-è, shud pha bai ji de khuchung de anyia phro."},{"book":"Marg","chapter":"9","verse":"49","text":"“Nyieliieshii, zab pha branthek shii khlem pha ji shii suruii lao srane gang rek pha duiine bai è shud ne sang ruii phro.”"},{"book":"Marg","chapter":"9","verse":"50","text":"Suruii ne wie ro; jishii ji pha suruii yi aphieng pha re dun arone, dinne ji pha suruii ne khi-èrek ne phieng rab mua phlei?"}]}