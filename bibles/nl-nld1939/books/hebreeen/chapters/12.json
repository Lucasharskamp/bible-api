{"data":[{"book":"Hebreeen","chapter":"12","verse":"1","text":"Welnu dan, omringd van zulk een wolk van getuigen, laat ons iedere belemmering en hinder van zonde wegwerpen van ons, en dan met volharding de wedloop beginnen, die voor ons ligt;"},{"book":"Hebreeen","chapter":"12","verse":"2","text":"het oog gevestigd op Jesus, aanvang en einde van het geloof. Hij heeft in plaats van de vreugde, die Hem toekwam, een kruis op Zich genomen, en de schande niet geacht; maar is dan ook gezeten ter rechterzijde van Gods troon."},{"book":"Hebreeen","chapter":"12","verse":"3","text":"Houdt Hem toch voor ogen, die van de zondaars zulk een tegenspraak heeft verduurd, opdat gij niet uitgeput raakt en de zielskracht verliest."},{"book":"Hebreeen","chapter":"12","verse":"4","text":"Nog hebt gij niet ten bloede toe weerstand geboden in de strijd tegen de zonde;"},{"book":"Hebreeen","chapter":"12","verse":"5","text":"en zijt gij dan reeds de vermaning vergeten, die u als zonen toespreekt: Mijn zoon, verwerp de kastijding des Heren niet, En wees niet ontmoedigd, zo ge door Hem wordt bestraft."},{"book":"Hebreeen","chapter":"12","verse":"6","text":"Want de Heer kastijdt dien Hij bemint, Tuchtigt elken zoon, dien Hij liefheeft."},{"book":"Hebreeen","chapter":"12","verse":"7","text":"Verdraag het dus als een kastijding; God behandelt u als zonen. Want is er wel een zoon, die door zijn vader niet wordt gekastijd?"},{"book":"Hebreeen","chapter":"12","verse":"8","text":"Zo gij dus zonder kastijding zoudt wezen, waarvan allen hun deel krijgen, dan waart gij bastaards en geen zonen."},{"book":"Hebreeen","chapter":"12","verse":"9","text":"Bovendien, we hebben vaders naar het vlees gehad, die ons kastijdden, en we kwamen tot inkeer; zullen we ons dan niet veel meer onderwerpen aan den Vader der geesten, en leven?"},{"book":"Hebreeen","chapter":"12","verse":"10","text":"Zij toch hebben ons gekastijd ter wille van enkele dagen en naar het hun goeddacht; maar Hij doet het tot ons nut, opdat we zijn heiligheid deelachtig worden."},{"book":"Hebreeen","chapter":"12","verse":"11","text":"Elke kastijding schijnt op het ogenblik zelf geen reden tot vreugde, maar reden tot droefheid; later echter draagt ze hun, die er door geoefend zijn, een vredevrucht der gerechtigheid."},{"book":"Hebreeen","chapter":"12","verse":"12","text":"Richt op dus de slappe handen en knikkende knieën!"},{"book":"Hebreeen","chapter":"12","verse":"13","text":"Maakt rechte sporen met uw voeten, opdat het kreupele niet wordt ontwricht, maar genezen veeleer!"},{"book":"Hebreeen","chapter":"12","verse":"14","text":"Streeft naar vrede met allen; ook naar heiligheid, zonder welke niemand den Heer zal zien."},{"book":"Hebreeen","chapter":"12","verse":"15","text":"Zorgt er voor, dat niemand Gods genade verwaarloost; dat er geen wortel van bitterheid opschiet, anderen in de weg staat, en velen aansteekt;"},{"book":"Hebreeen","chapter":"12","verse":"16","text":"dat niemand ontuchtig is, of onverschillig als Esau, die voor één enkele spijs zijn eerstgeboorterecht verkocht."},{"book":"Hebreeen","chapter":"12","verse":"17","text":"Gij weet toch, dat toen hij later de zegen wilde erven, hij afgewezen werd; want hij vond geen mogelijkheid, de gezindheid van zijn vader te veranderen, hoewel hij het onder tranen beproefde."},{"book":"Hebreeen","chapter":"12","verse":"18","text":"Inderdaad, gij zijt niet toegetreden tot een tastbare berg, niet tot brandend vuur, duisternis, donkere wolk, storm,"},{"book":"Hebreeen","chapter":"12","verse":"19","text":"bazuingeschal; niet tot daverende woorden, waarvan de hoorders bezwoeren, dat er geen woord meer bij mocht komen,"},{"book":"Hebreeen","chapter":"12","verse":"20","text":"omdat het bevel hun te machtig was: “Zelfs als een dier de berg aanraakt, moet het gestenigd worden.”"},{"book":"Hebreeen","chapter":"12","verse":"21","text":"En zó ontzettend was de verschijning, dat Moses uitriep: “Ik beef en sidder van angst.”"},{"book":"Hebreeen","chapter":"12","verse":"22","text":"Neen, gij zijt toegetreden tot de berg Sion en de Stad van den levenden God, het hemels Jerusalem; tot de tienduizenden engelen, tot de feestvergadering,"},{"book":"Hebreeen","chapter":"12","verse":"23","text":"tot de gemeente der eerstgeborenen, opgeschreven in de hemel; tot God den Rechter van allen; tot de geesten der rechtvaardigen, die hun voleinding hebben bereikt;"},{"book":"Hebreeen","chapter":"12","verse":"24","text":"tot Jesus den Middelaar van het nieuwe Verbond, tot het Bloed der besprenkeling, dat iets beters afroept dan Abels bloed."},{"book":"Hebreeen","chapter":"12","verse":"25","text":"Zorgt er voor, dat gij Hem niet afwijst, die roept! Want wanneer zij niet ontkwamen, die Hem afwezen, toen Hij op aarde sprak, hoeveel minder wij, zo we ons afkeren van Hem, die uit de hemelen spreekt,"},{"book":"Hebreeen","chapter":"12","verse":"26","text":"wiens stem eertijds de aarde deed sidderen, maar die nu heeft verkondigd: “Nog eenmaal zal Ik doen beven Niet slechts de aarde, maar ook de hemel.”"},{"book":"Hebreeen","chapter":"12","verse":"27","text":"Welnu, dit “Nog eenmaal” wijst op de omverwerping van wat als schepsel vergankelijk is, opdat dan het onvergankelijke blijft bestaan."},{"book":"Hebreeen","chapter":"12","verse":"28","text":"Wij dus, die een onvergankelijk koninkrijk hebben ontvangen, we moeten vasthouden aan de genade, en daardoor God dienen, zoals het Hem welgevallig is: in vrome eerbied en ontzag."},{"book":"Hebreeen","chapter":"12","verse":"29","text":"Want onze God is een verterend vuur!"}]}