{"data":[{"book":"Galatians","chapter":"2","verse":"1","text":"Titia moi choudah saal pichete Barnabas ke loi kene Jerusalem te wapas jaise, aru Titus ke bhi moi logote loi jaise."},{"book":"Galatians","chapter":"2","verse":"2","text":"Moi bhi jaise kelemane ekta prokahit thaka nimite, aru Porjati manu khan logote susamachar prochar kori bole nimite koise. Moi ta te kunba khan logote alag kori kene kotha korise, moi polai thaka to ene pora polai thaka nahobole nimite nijorke bhal kori kene sai thakise."},{"book":"Galatians","chapter":"2","verse":"3","text":"Aru Titus, ekjon Yunani kun moi logote thakise, taike bhi sunnot kori bole joborjosti korise."},{"book":"Galatians","chapter":"2","verse":"4","text":"Kintu etu sob to misa kowa bhai khan kun lukai kene ahise taikhan nimite eneka hoise. Taikhan lukai kene ahise aru amikhan Jisu Khrista logote bhal kori thaka pora hatai kene amikhan ke taikhan laga nokor bona bole nimite korise,"},{"book":"Galatians","chapter":"2","verse":"5","text":"kintu amikhan olop homoi nimite thaki bole karone etu kaam kora nai, kintu susamachar laga hosa kotha to apuni khan logote hodai thaki bole nimite korise."},{"book":"Galatians","chapter":"2","verse":"6","text":"Kintu kun manu cholauta ase koi kene dikhai (taikhan kineka thakile bhi moi nimite eku motlob nai, Isor manu laga bahar nasai) - kun manu bhal nisena dikhe taikhan moi nimite eku nai2.6 2 Cor. 11:5; Due. 10:17."},{"book":"Galatians","chapter":"2","verse":"7","text":"Aru ulta he hoise, sunnot nakorikena thaka khan moi logote kaam kori bole nimite basi loise koi kene taikhan dikhise, jineka Peter ke sunnot huwa manu khan ke prochar kori bole nimite basi loise."},{"book":"Galatians","chapter":"2","verse":"8","text":"Kelemane Isor, kun Peter ke sunnot huwa majote2.8 Yehudi manu khan majote kaam kori bole nimite basi loise, Porjati manu majote kaam kori bole nimite moike bhi basi loise."},{"book":"Galatians","chapter":"2","verse":"9","text":"Jitia James, Cephas aru John, kunke ekta mojbut khamba nisena manise, moike anugrah diya to bujise, taikhan moi aru Barnabas ke taikhan laga dyna hath khuli kene sob dise. Amikhan Porjati khan logote jabole paribo nimite taikhan eneka korise, aru taikhan bhi kun sunnot hoise taikhan logote jabole paribo nimite eneka korise."},{"book":"Galatians","chapter":"2","verse":"10","text":"Taikhan khali gorib khan ke modot kori bole nimite anurodh korise, aru moi bhi etu he kori bole nimite bisi mon thakise."},{"book":"Galatians","chapter":"2","verse":"11","text":"Kintu jitia Cephas2.11 Peter laga dusra naam Antioch sheher te ahise, moi taike sidha mana kori dise kelemane tai golti kaam korise koi kene sob jani thakise."},{"book":"Galatians","chapter":"2","verse":"12","text":"Kintu, James logote kunba manu khan naha age te, Cephas to Porjati khan logote bohi kene khai thakise. Kintu jitia etu manu khan ahise, tai nijorke Porjati khan pora alag hoi jaise. Kunkhan pora sunnot kori dibi koi kene mangi thakise, taikhan ke bhoi lagise2.12 Acts10:28; 11:2-3."},{"book":"Galatians","chapter":"2","verse":"13","text":"Dusra Yehudi manu khan bhi tai logote misa pora thaki ase, etu nimite Barnabas bhi taikhan laga misa kaam te ulta phale jai jaise."},{"book":"Galatians","chapter":"2","verse":"14","text":"Kintu jitia moi taikhan susamachar laga hosa kotha namani kene thaka dikhise, moi Cephas ke taikhan sob laga majote koise, “Apuni jodi Yehudi ase hoile bhi apuni Porjati manu nisena thaki ase, aru Yehudi manu nisena thaka nai, titia hoile apuni Porjati khan ke apuni nisena thaki bole kineka kobole paribo?”"},{"book":"Galatians","chapter":"2","verse":"15","text":"Amikhan jonom pora Yehudi ase aru amikhan paapi Porjati khan nohoi;"},{"book":"Galatians","chapter":"2","verse":"16","text":"amikhan jane kun manu bhi niyom laga kaam kori kene nijorke bhal kori bole napare kintu khali Jisu Khrista logote biswas thakile he pare. Niom mani kene nohoi kintu Jisu Khrista logote biswas kori kene amikhan bhal hobole paribo. Kelemane niyom laga kaam pora amikhan laga gaw to bhal kori bole napare2.16 Rom. 3:20-22; Phili. 3:9."},{"book":"Galatians","chapter":"2","verse":"17","text":"Kintu jodi, amikhan Khrista usorte thik kori bole bisarile, amikhan nijor bhi, nijorke paapi manu ase koi kene he pabo, titia hoile Khrista he paap kori bole diye naki? Kitia bhi nohoi!"},{"book":"Galatians","chapter":"2","verse":"18","text":"Jodi moi juntu niyom poila bhangai dise etu bona bole bisarile, moi nijorke ekta niyom bhangai diya manu ase kobo."},{"book":"Galatians","chapter":"2","verse":"19","text":"Moi niyom te thaka nimite niyom pora he morise, etu pora moi Isor nimite jinda thaki bole paribo. Moi bhi Khrista logote Cross te morise."},{"book":"Galatians","chapter":"2","verse":"20","text":"Kintu moi nijor pora jinda thaka nai, kintu Khrista moi logote jinda ase. Kintu moi biswas pora gaw te jinda thaki ase - Isor laga Putro logote biswas pora, Tai moike morom kora nimite nijorke bolidan kori dise."},{"book":"Galatians","chapter":"2","verse":"21","text":"Moi Isor laga anugrah ke alag kori kene rakhi nadiye; jodi dharmik to niyom pora he pabole parile, titia hoile Khrista amikhan nimite mora to eku kaam nai!"}]}