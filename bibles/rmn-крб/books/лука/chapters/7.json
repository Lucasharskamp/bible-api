{"data":[{"book":"Лука","chapter":"7","verse":"1","text":"О Исус бытэрды тэ пхэнэл э дюняски, гело ко Капернаум."},{"book":"Лука","chapter":"7","verse":"2","text":"Отхэ екх баро, саво сас опэр шэлэ салдатендэ, лэстэ сас насвало тай пашло опэр мэримастэ иргати. Лэски сас бут багалыс адава лэско иргати."},{"book":"Лука","chapter":"7","verse":"3","text":"Тай кана ов шунляс катар Исус, бичялдяс Лэстэ иудейски барэ манушэн, тэ манген тэ авэл тай тэ аиндэрдиел лэски иргатес."},{"book":"Лука","chapter":"7","verse":"4","text":"О барэ мануша алэ ко Исус тай лилэ бут лачес тэ манген Лэс:"},{"book":"Лука","chapter":"7","verse":"5","text":"вай ов дэхэл амарэ дюняс, тай адава ов кердяс амэнги синагога."},{"book":"Лука","chapter":"7","verse":"6","text":"О Исус гело лэнца. Ов пашолас ко кхер, тай бичялдяс о баро, саво сас опэр шэлэндэ, Лэстэ пэ амалэн, тэ пхэнэн:"},{"book":"Лука","chapter":"7","verse":"7","text":"Мэ ли ман на гиндём, кай керав, тэ авав Тутэ. Ай пхэн екх збора, тай мо иргати кан аиндиел."},{"book":"Лука","chapter":"7","verse":"8","text":"Вай ли опэр мандэ си барипэ, тай ли мандэ си, савэ тхэн кан ман салдатя. Мэ пхэнав екхески: «Джя!» — та`й ов джял, аврэски: «Эла!» — тай одова авэл. Иргатески минрэски пхэнав: «Кер акава!» — тай ов керэл."},{"book":"Лука","chapter":"7","verse":"9","text":"О Исус шунляс адава, шашты тай болдиняспэс ко дюняс, кай авэлас пал Лэстэ, пхэнляс:"},{"book":"Лука","chapter":"7","verse":"10","text":"Кана о бичялдэ алэ палэ андэ кхер, он дикхлэ о иргати аинды."},{"book":"Лука","chapter":"7","verse":"11","text":"Набут пал отхэ о Исус гело андэ диз, кай бучёлас Наин. Лэса сас Лэскерэ сиклярдэ тай бут авэра мануша."},{"book":"Лука","chapter":"7","verse":"12","text":"Кана Ов пашолас ки бар ки дизаки, андар латэ никалэнас мулэс, чявэс, саво сас екх ки дай, ай ой сас пхивли. Екхетханэ ласа андар диз никлёлас бут дюняс."},{"book":"Лука","chapter":"7","verse":"13","text":"Кана о Сагбус дикхляс адалэ джювля, Ов аяды ла."},{"book":"Лука","chapter":"7","verse":"14","text":"Дэчи Ов пашыло тай колисаило ко гробос. Одола, кон гелэнас лэс, тэрдилэ, тай о Исус пхэнляс:"},{"book":"Лука","chapter":"7","verse":"15","text":"О муло бэшло тай лиляс тэ зборизэл, тай о Исус диняс лэс ки дай."},{"book":"Лука","chapter":"7","verse":"16","text":"Алаен, кон отхэ сас, лиляс траш, тай о мануша махтадиенас э Дэвлэс:"},{"book":"Лука","chapter":"7","verse":"17","text":"О зборэс катар Исус шунлилэ алаи ко Иудея тай агорял лаки пхуендэ."},{"book":"Лука","chapter":"7","verse":"18","text":"О сиклярдэ э Иоаннески пхукавдэ лэски алаестар, со уло. Тай дэчи о Иоанн диняс икос пэстэ дон андар лэндэ"},{"book":"Лука","chapter":"7","verse":"19","text":"тай бичялдяс лэн ко Сагбус тэ пхучен:"},{"book":"Лука","chapter":"7","verse":"20","text":"О мурша алэ ко Исус тай пхэнлэ:"},{"book":"Лука","chapter":"7","verse":"21","text":"О Исус сами адава вахыти аиндэрды бутэ манушэн катар дукха тай катар насвалипэ, тай катар джюнгалэ духя, тай бутэ корэн башлады дикхипэ."},{"book":"Лука","chapter":"7","verse":"22","text":"Тай Ов пхэнляс э бичялдэнги:"},{"book":"Лука","chapter":"7","verse":"23","text":"Бахтало одова, кон андар Мандэ на кан джял опрал дром!"},{"book":"Лука","chapter":"7","verse":"24","text":"Кана о бичялдэ э Иоаннески гелэ, о Исус лиляс тэ пхэнэл э дюняски катар Иоанн:"},{"book":"Лука","chapter":"7","verse":"25","text":"Дэчи со тумэ гелянусас тэ дикхен? Манушэс, урявдэс андэ багалыдэс савутя? На, одола, кон урявэн багалыдэс савутя тай бэшэн андэ барвалимастэ, си андэ патишаитика кхера."},{"book":"Лука","chapter":"7","verse":"26","text":"Дэчи со тумэ пхирэнас тэ дикхен? Э прарокес? Ва, тай пхэнав тумэнги, кай баро, ниш прароки."},{"book":"Лука","chapter":"7","verse":"27","text":"Ов одова, кастар яздимэ:"},{"book":"Лука","chapter":"7","verse":"28","text":"Пхэнав тумэнги, машкарэ алаи, кай аракхлилэ джювлятар, нанай баро, ниш о Иоанн. Ами алаендар о тикно андэ Дэвлэско Патишайлыки — баро лэстар."},{"book":"Лука","chapter":"7","verse":"29","text":"Тай алаи о дюняс, тай джи о кидимаря э налогенги, кай шунлэ о зборэс э Исусески, пакянилэ кай э Дэвлэско дром чячё, тай он лилэ о болдипэ э Иоаннеско."},{"book":"Лука","chapter":"7","verse":"30","text":"О фарисея тай о сикляримаря э Тхэдимаски на манглэ, тэ лэн болдипэ лэстар, динэ бутуря э Дэвлэско мангипэ."},{"book":"Лука","chapter":"7","verse":"31","text":"— Каса дэчи Манги тэ ушатэрдияв э манушэн адалэ вахытескерэн? — пхэнэлас о Исус. — Каски он ушадиен?"},{"book":"Лука","chapter":"7","verse":"32","text":"Он сар пуя, савэ бэшлэ ко майдани тай дэн бэбэря екх аврэски:"},{"book":"Лука","chapter":"7","verse":"33","text":"Дикхен, аки ало о Иоанн о Болдимари, на хал манро тай на пиел винас, тай тумэ пхэнэн: «Андэ лэстэ шэйтани»"},{"book":"Лука","chapter":"7","verse":"34","text":"Ало о Чяво о Манушыкано, хал тай пиел, тай тумэ пхэнэн: «Аки о хавджяло тай о матимари, о амал э кидимаренго э налогенгерэнго тай э бэзялэнго»."},{"book":"Лука","chapter":"7","verse":"35","text":"Алаи о пуя э годявэримаски сикавэн, кай о годявэрипэ си чячё."},{"book":"Лука","chapter":"7","verse":"36","text":"Екх андар фарисея диняс икос э Исусес пэстэ тэ хал. О Исус ало лэстэ андэ кхер тай лиляс тхан пал конас."},{"book":"Лука","chapter":"7","verse":"37","text":"Адава вахыти екх джювли андар адалэ дизатэ, савя джянэнас, сар бэзяля, галили, кай о Исус хал андэ кхер ко фарисеи, андяс алебастрови кхоро, андэ савэстэ сас бут багалыс духыс."},{"book":"Лука","chapter":"7","verse":"38","text":"Э джювли тэрдили палал ко чянга ки Исусески тай, ровэлас, чёрэлас Лэски пинрэндэ ався. Ой лиляс тэ кхосэл Лэски пинрэ пэ балэнца, чюмидэлас лэн тай макхелас духыса."},{"book":"Лука","chapter":"7","verse":"39","text":"Кана о фарисеи, саво диняс икос э Исусес, дикхляс адава, ов тюшунды: «Тэ овэл би Адава Мануш чячес прароки, Ов би джянэлас, кай э джювли, сави Лэстэ колизэл, — бэзяли»."},{"book":"Лука","chapter":"7","verse":"40","text":"Дэчи о Исус пхэнляс лэски:"},{"book":"Лука","chapter":"7","verse":"41","text":"— Дуй мануша сас борджи екхе манушэски, — пхэнэлас о Исус. — О екх сас борджи панджшэл динаря, ай авэр — пэинда."},{"book":"Лука","chapter":"7","verse":"42","text":"Ли э екхески, ли аврэски на сас соса тэ дэн о борджи, тай мукляс о борджи лэнги э донги. Кон андар лэндэ, ту тюшундиес, кан дэхэл лэс бут?"},{"book":"Лука","chapter":"7","verse":"43","text":"О Симон пхэнляс:"},{"book":"Лука","chapter":"7","verse":"44","text":"Тай болдиняспэс ки джювли, пхэнляс э Симонэски:"},{"book":"Лука","chapter":"7","verse":"45","text":"Ту джи на чюмидын Ман, кана дикхлян, ай адая джювли одолэ вахытестар, сар Мэ алём андэ кхер, на тэрдёл тэ чюмидэл Мэ пинрэ."},{"book":"Лука","chapter":"7","verse":"46","text":"Ту на макхлян Манги Мо шэро олияса, ай ой макхляс багалыс духыса Мэ пинрэ."},{"book":"Лука","chapter":"7","verse":"47","text":"Оничин Мэ пхэнав туки: лаки муклилэ бут бэзя, андар адалэстэ ой дэхляс лачес. Ай одова, савэски залаг муклило, дэхэл залаг."},{"book":"Лука","chapter":"7","verse":"48","text":"Оничин пхэнляс о Исус э джювляки:"},{"book":"Лука","chapter":"7","verse":"49","text":"Ай авэра мануша, кай сас Лэса пал конас, лилэ тэ тюшундиен: «Кон Ов асавко, кай джи о бэзя мукел?»"},{"book":"Лука","chapter":"7","verse":"50","text":"О Исус пхэнляс э джювляки:"}]}