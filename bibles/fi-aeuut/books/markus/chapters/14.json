{"data":[{"book":"Markus","chapter":"14","verse":"1","text":"Kahden päivän päästä alkoi juutalaisten pääsiäinen ja happamattoman leivän juhla-aika14:1 Pääsiäistä vietettiin Egyptistä vapautumisen muistoksi (ks. 2 Moos. 12). Pääsiäisenä alkava ja seitsemän päivää jatkuva happamattoman leivän juhla oli alkuaan sadonkorjuujuhla, jonka aikana ei saanut syödä hiivalla nostatettua leipää.. Ylipapit ja lainopettajat odottivat jatkuvasti tilaisuutta pidättääkseen Jeesuksen kaikessa hiljaisuudessa ja surmauttaakseen hänet."},{"book":"Markus","chapter":"14","verse":"2","text":"»Mutta pääsiäisen aikana emme voi sitä tehdä», he sanoivat. »Muuten syntyy mellakka.»"},{"book":"Markus","chapter":"14","verse":"3","text":"Jeesus oli siihen aikaan Betaniassa, lepraa sairastavan Simonin kotona. Aterian aikana sinne tuli eräs nainen mukanaan hyvin arvokas voideastia. Lyötyään astian rikki hän valeli voiteen Jeesuksen päähän."},{"book":"Markus","chapter":"14","verse":"4","text":"Muutamat pöydässä istuvat pahoittelivat tätä voiteen »haaskausta», joksi he sitä nimittivät."},{"book":"Markus","chapter":"14","verse":"5","text":"»Nainenhan olisi voinut myydä voiteen kalliiseen hintaan ja antaa rahat köyhille», he mutisivat."},{"book":"Markus","chapter":"14","verse":"6","text":"Mutta Jeesus sanoi: »Jättäkää hänet rauhaan; miksi moititte häntä hyvän tekemisestä?"},{"book":"Markus","chapter":"14","verse":"7","text":"Keskuudessanne on aina köyhiä, jotka tarvitsevat apuanne. Teillä on mahdollisuus auttaa heitä milloin tahdotte, mutta minä en ole täällä enää kauan."},{"book":"Markus","chapter":"14","verse":"8","text":"Tämä nainen teki mitä voi; hän voiteli minun ruumiini edeltäpäin hautaamista varten."},{"book":"Markus","chapter":"14","verse":"9","text":"Ja todellakin, kaikkialla maailmassa, missä julistetaan ilosanomaa minusta, muistetaan ja ylistetään tämän naisen tekoa.»"},{"book":"Markus","chapter":"14","verse":"10","text":"Silloin yksi Jeesuksen oppilas, Juudas Iskariot, meni ylipappien luo sopimaan Jeesuksen kavaltamisesta."},{"book":"Markus","chapter":"14","verse":"11","text":"Kun papit kuulivat hänen asiansa, he ihastuivat siinä määrin, että lupasivat hänelle palkkionkin. Niinpä Juudas alkoi miettiä, miten saisi sopivan tilaisuuden kavaltaa Jeesuksen."},{"book":"Markus","chapter":"14","verse":"12","text":"Pääsiäisjuhlan alkaessa – sinä päivänä, jona pääsiäislammas syödään – Jeesuksen oppilaat kysyivät häneltä, missä hän halusi syödä perinnäistapoihin kuuluvan pääsiäisaterian."},{"book":"Markus","chapter":"14","verse":"13","text":"Hän lähetti kaksi oppilastaan edeltä tekemään järjestelyjä. »Kun pääsette Jerusalemiin», hän sanoi heille, »teitä vastaan tulee vesiastiaa kantava mies. Menkää hänen perässään taloon, jonne hän kääntyy."},{"book":"Markus","chapter":"14","verse":"14","text":"Sanokaa talon isännälle: ’Mestarimme lähetti meidät katsomaan sitä huonetta, jonka sinä olet varannut meille täksi illaksi pääsiäisaterian viettoon.’"},{"book":"Markus","chapter":"14","verse":"15","text":"Isäntä vie teidät yläkertaan suureen huoneeseen, joka on juhlakunnossa. Valmistakaa meidän illallisemme sinne.»"},{"book":"Markus","chapter":"14","verse":"16","text":"Ne kaksi Jeesuksen oppilasta lähtivät edeltä kaupunkiin. He tapasivat miehen, löysivät huoneen ja valmistivat sen pääsiäisenviettoa varten Jeesuksen ohjeiden mukaan."},{"book":"Markus","chapter":"14","verse":"17","text":"Illalla saapui Jeesus toisten oppilaiden kanssa."},{"book":"Markus","chapter":"14","verse":"18","text":"Kun he olivat pöydän ympärillä syömässä, Jeesus sanoi surullisena: »Yksi teistä pettää minut – yksi teistä, jotka olette minun kanssani tällä aterialla.»"},{"book":"Markus","chapter":"14","verse":"19","text":"Sen kuullessaan oppilaat tulivat pahoille mielin ja kysyivät toinen toisensa jälkeen: »Olenko se minä?»"},{"book":"Markus","chapter":"14","verse":"20","text":"Jeesus vastasi: »Hän on yksi teistä kahdestatoista, jotka olette aterialla minun kanssani."},{"book":"Markus","chapter":"14","verse":"21","text":"Minunhan14:21 Sananmukaisesti: »Ihmisen Pojan». täytyy kuolla, niin kuin profeetat jo kauan sitten julistivat, mutta voi miten käykään sen, joka minut14:21 Sananmukaisesti: »Ihmisen Pojan».  pettää – hänelle olisi ollut parempi, ettei hän olisi syntynyt!»"},{"book":"Markus","chapter":"14","verse":"22","text":"Aterian aikana Jeesus otti leivän käteensä ja pyysi sille Jumalan siunausta. Sitten hän mursi sen palasiksi, antoi ne oppilailleen ja sanoi: »Syökää tämä – se on minun ruumiini.»"},{"book":"Markus","chapter":"14","verse":"23","text":"Sen jälkeen hän otti viinimaljan, kiitti siitä Jumalaa ja antoi sen heille; he kaikki joivat siitä."},{"book":"Markus","chapter":"14","verse":"24","text":"Hän sanoi: »Tämä on minun vereni, joka vuodatetaan ihmisten puolesta ja joka vahvistaa uuden liiton Jumalan ja ihmisten välille.14:24 Sananmukaisesti: »minun liitonvereni»."},{"book":"Markus","chapter":"14","verse":"25","text":"Minä vakuutan teille, etten maista viiniä, ennen kuin juon uutta viiniä Jumalan valtakunnassa.»"},{"book":"Markus","chapter":"14","verse":"26","text":"Sitten he lauloivat kiitosvirren ja lähtivät ulos Öljymäelle."},{"book":"Markus","chapter":"14","verse":"27","text":"»Kaikki te hylkäätte minut», Jeesus sanoi heille, »sillä Jumala on julistanut profeettojen välityksellä: ’Minä surmaan paimenen, ja lampaat joutuvat hajalle.’"},{"book":"Markus","chapter":"14","verse":"28","text":"Kuolleista noustuani minä menen Galileaan ja tapaan teidät sitten siellä.»"},{"book":"Markus","chapter":"14","verse":"29","text":"Pietari sanoi hänelle: »Minä ainakaan en jätä sinua, vaikka toiset jättäisivätkin!»"},{"book":"Markus","chapter":"14","verse":"30","text":"»Pietari», Jeesus sanoi, »ennen kuin kukko kiekuu toisen kerran huomenaamuna, sinä olet ehtinyt kieltää minut jo kolme kertaa.»"},{"book":"Markus","chapter":"14","verse":"31","text":"»En ikinä», Pietari huudahti. »Ei, vaikka minun täytyisi kuolla sinun kanssasi. Minä en ikinä kiellä sinua!» Kaikki toisetkin vakuuttivat samaa."},{"book":"Markus","chapter":"14","verse":"32","text":"He tulivat öljypuumetsikköön, jonka nimi oli Getsemane. Jeesus sanoi oppilailleen: »Istukaa tähän siksi aikaa kun menen rukoilemaan.»"},{"book":"Markus","chapter":"14","verse":"33","text":"Hän otti mukaansa Pietarin, Jaakobin ja Johanneksen. Jeesus joutui kauhun ja ahdistuksen valtaan"},{"book":"Markus","chapter":"14","verse":"34","text":"ja sanoi heille: »Sydämeni on murtumaisillaan tuskasta. Istukaa tässä ja valvokaa minun kanssani.»"},{"book":"Markus","chapter":"14","verse":"35","text":"Hän meni jonkin matkan päähän, heittäytyi maahan ja rukoili, että lähestyvää kauhun hetkeä ei tulisi, jos se vain suinkin olisi mahdollista.14:35 Sananmukaisesti: »se hetki menisi häneltä ohi»."},{"book":"Markus","chapter":"14","verse":"36","text":"»Isä, Isä», hän sanoi, »kaikki on sinulle mahdollista. Ota minulta pois tämä malja. Haluan kuitenkin, että tapahtuu sinun tahtosi – ei minun.»"},{"book":"Markus","chapter":"14","verse":"37","text":"Sitten hän palasi noiden kolmen oppilaan luo ja löysi heidät nukkumasta."},{"book":"Markus","chapter":"14","verse":"38","text":"Valvokaa kanssani ja rukoilkaa, ettei kiusaaja saisi teitä valtaansa. Teillä on kyllä hyvää tahtoa, mutta ei voimaa.»"},{"book":"Markus","chapter":"14","verse":"39","text":"Hän meni taas sivummalle ja esitti uudestaan pyyntönsä Jumalalle."},{"book":"Markus","chapter":"14","verse":"40","text":"Jälleen hän palasi heidän luokseen ja tapasi heidät nukkumasta, sillä he olivat hyvin väsyneitä. He eivät enää tienneet, mitä sanoa."},{"book":"Markus","chapter":"14","verse":"41","text":"Kun hän kolmannen kerran palasi heidän luokseen, hän sanoi: »Nukkukaa te vain. Levähtäkää vähän. Mutta ei – ei nyt ole enää aika nukkua. Minut14:41 Sananmukaisesti: »Ihmisen Poika». kavalletaan ja annetaan jumalattomien ihmisten käsiin."},{"book":"Markus","chapter":"14","verse":"42","text":"Herätkää! Meidän täytyy lähteä. Katsokaa, minun pettäjäni on täällä!»"},{"book":"Markus","chapter":"14","verse":"43","text":"Juuri silloin, Jeesuksen vielä puhuessa, tuli paikalle Juudas, yksi hänen oppilaistaan. Juudaksen kanssa oli miekoin ja seipäin aseistautunut ihmisjoukko, jonka ylipapit, lainopettajat ja muut kansanjohtajat olivat lähettäneet."},{"book":"Markus","chapter":"14","verse":"44","text":"Juudas oli sanonut heille: »Te tiedätte, kuka on Jeesus, kun minä tervehdin14:44 Sananmukaisesti: »suutelen». häntä. Silloin voitte helposti ottaa hänet kiinni.»"},{"book":"Markus","chapter":"14","verse":"45","text":"Heti, kun he olivat tulleet tarpeeksi lähelle, Juudas meni Jeesuksen eteen. »Mestari», Juudas huudahti ja suuteli häntä teeskennellen ystävyyttä."},{"book":"Markus","chapter":"14","verse":"46","text":"Silloin ihmisjoukko kävi Jeesukseen käsiksi ja vangitsi hänet."},{"book":"Markus","chapter":"14","verse":"47","text":"Mutta yksi oppilaista14:47 Se oli Pietari (ks. Joh. 18:10). veti esiin miekan ja löi sillä ylipapin palvelijalta korvan irti."},{"book":"Markus","chapter":"14","verse":"48","text":"Jeesus kysyi ihmisjoukolta: »Olenko minä vaarallinen rikollinen, kun te tulette tällä tavoin aseistautuneina ottamaan minua kiinni?"},{"book":"Markus","chapter":"14","verse":"49","text":"Miksi ette vanginneet minua temppelissä? Minähän opetin siellä joka päivä. Mutta tämä tapahtuu, jotta toteutuisi kaikki, mitä minusta jo etukäteen on kirjoitettu.»"},{"book":"Markus","chapter":"14","verse":"50","text":"Tällä välin Jeesuksen oppilaat olivat lähteneet pakoon."},{"book":"Markus","chapter":"14","verse":"51","text":"Siellä oli vielä eräs joukon jäljessä seurannut nuori poika, joka oli yöpuvussa14:51 Sananmukaisesti: »liinavaate paljaalle iholle kietaistuna».. Kun muutamat kansanjoukosta yrittivät ottaa hänet kiinni,"},{"book":"Markus","chapter":"14","verse":"52","text":"hän riuhtaisi itsensä vapaaksi, niin että hänen vaatteensa jäivät kiinniottajien käsiin, ja juoksi pakoon aivan alastomana."},{"book":"Markus","chapter":"14","verse":"53","text":"Jeesus vietiin ylipapin luo. Sinne kokoontuivat nopeasti kaikki korkea-arvoisimmat papit ja juutalaisten kansanjohtajat."},{"book":"Markus","chapter":"14","verse":"54","text":"Pietari seurasi kaukana perässä ja pujahti ylipapin talon portista sisään. Palvelijoilla oli pihalla nuotio, ja Pietari kyyristyi heidän joukkoonsa lämmittelemään."},{"book":"Markus","chapter":"14","verse":"55","text":"Sisällä ylipapit ja koko juutalaisten neuvosto yrittivät löytää Jeesusta vastaan sellaista, minkä nojalla hänet voitaisiin tuomita kuolemaan. Mutta he eivät onnistuneet."},{"book":"Markus","chapter":"14","verse":"56","text":"Hankittiin useita vääriä todistajia, mutta he puhuivat keskenään ristiin."},{"book":"Markus","chapter":"14","verse":"57","text":"Tosin muutamat miehet valehtelivat:"},{"book":"Markus","chapter":"14","verse":"58","text":"»Me olemme kuulleet hänen sanovan: ’Minä hävitän tämän ihmisten rakentaman temppelin ja pystytän kolmessa päivässä uuden, joka on rakennettu ilman ihmisten apua!’»"},{"book":"Markus","chapter":"14","verse":"59","text":"Mutta nytkään he eivät saaneet kertomuksia sopimaan toisiinsa."},{"book":"Markus","chapter":"14","verse":"60","text":"Silloin ylipappi astui oikeuden eteen ja kysyi Jeesukselta: »Kieltäydytkö vastaamasta tähän syytökseen? Mitä sanottavaa sinulla on puolustukseksesi?»"},{"book":"Markus","chapter":"14","verse":"61","text":"Jeesus ei vastannut mitään."},{"book":"Markus","chapter":"14","verse":"62","text":"Jeesus sanoi: »Olen. Ja te näette vielä minun14:62 Sananmukaisesti: »Ihmisen Pojan». istuvan Jumalan14:62 Sananmukaisesti: »Voiman». oikealla puolella ja palaavan maan päälle taivaan pilvissä.»"},{"book":"Markus","chapter":"14","verse":"63","text":"Silloin ylipappi repäisi pukunsa ja sanoi: »Mitä muita todisteita me enää tarvitsemme?"},{"book":"Markus","chapter":"14","verse":"64","text":"Olette kuulleet, kuinka hän pilkkaa Jumalaa. Miten te hänet tuomitsisitte?» Äänestyksen tulos oli yksimielinen: kuolemantuomio."},{"book":"Markus","chapter":"14","verse":"65","text":"Jotkut sylkivät hänen päälleen. Toiset sitoivat hänen silmänsä ja hakkasivat häntä nyrkillä."},{"book":"Markus","chapter":"14","verse":"66,67","text":"Sillä välin Pietari oli alhaalla pihalla. Eräs ylipapin palvelustyttö huomasi hänet lämmittelemässä nuotion ääressä."},{"book":"Markus","chapter":"14","verse":"68","text":"»En ollut! En edes ymmärrä, mistä sinä puhut!» hän sanoi ja käveli pihan laitaan. Juuri silloin kiekui kukko."},{"book":"Markus","chapter":"14","verse":"69","text":"Tyttö näki Pietarin siellä ja selitti toisille: »Tuolla hän on! Hän on Jeesuksen oppilaita!»"},{"book":"Markus","chapter":"14","verse":"70","text":"Jälleen Pietari kielsi kaiken. Jonkin ajan päästä muut nuotion ympärillä seisoskelevat alkoivat tivata Pietarilta: »Oletko sinäkin yksi heistä, sillä Galileastahan sinä olet!»"},{"book":"Markus","chapter":"14","verse":"71","text":"Pietari kirosi ja vannoi Jumalan nimeen: »En tunne tätä miestä, josta te puhutte», hän sanoi,"},{"book":"Markus","chapter":"14","verse":"72","text":"ja silloin kukko kiekui toisen kerran."}]}