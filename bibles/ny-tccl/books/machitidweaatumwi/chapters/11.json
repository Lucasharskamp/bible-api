{"data":[{"book":"Machitidwe a Atumwi","chapter":"11","verse":"1","text":"Atumwi ndi abale a ku Yudeya konse anamva kuti anthu a mitundu ina analandiranso Mawu a Mulungu."},{"book":"Machitidwe a Atumwi","chapter":"11","verse":"2","text":"Tsono Petro atafika ku Yerusalemu, abale amene anali a mdulidwe anamutsutsa iye,"},{"book":"Machitidwe a Atumwi","chapter":"11","verse":"3","text":"ndipo anati, “Iwe unalowa mʼnyumba ya anthu osachita mdulidwe ndi kudya nawo.”"},{"book":"Machitidwe a Atumwi","chapter":"11","verse":"4","text":"Koma Petro anayamba kuwafotokozera zonse mwatsatanetsatane momwe zinachitikira kuti,"},{"book":"Machitidwe a Atumwi","chapter":"11","verse":"5","text":"“Ine ndimapemphera mu mzinda wa Yopa ndipo ndili ngati wokomoka ndinaona masomphenya. Ndinaona chinthu chokhala ngati chinsalu chachikulu chikutsika kuchokera kumwamba chogwiridwa msonga zake zinayi, ndipo chinatsikira pa ine."},{"book":"Machitidwe a Atumwi","chapter":"11","verse":"6","text":"Ine ndinayangʼana mʼkati mwake ndipo ndinaona nyama za miyendo inayi za mʼdziko lapansi, zirombo, zokwawa, ndi mbalame zamlengalenga."},{"book":"Machitidwe a Atumwi","chapter":"11","verse":"7","text":"Kenaka ine ndinamva mawu akuti, ‘Petro, Imirira. Ipha, nudye.’"},{"book":"Machitidwe a Atumwi","chapter":"11","verse":"8","text":"“Ine ndinayankha kuti, ‘Ayi, Ambuye! Pakuti chinthu chodetsedwa ndi chonyansa sindinadyepo pakamwa pangapa.’"},{"book":"Machitidwe a Atumwi","chapter":"11","verse":"9","text":"“Mawu ochokera kumwamba ananenanso kachiwiri kuti, ‘Chimene Mulungu wachiyeretsa usanene kuti ndi chodetsedwa.’"},{"book":"Machitidwe a Atumwi","chapter":"11","verse":"10","text":"Zimenezi zinachitika katatu ndipo kenaka zonse zinatengedwa kupita kumwamba."},{"book":"Machitidwe a Atumwi","chapter":"11","verse":"11","text":"“Nthawi yomweyo anthu atatu amene anatumidwa kuchokera ku Kaisareya anayima pa nyumba yomwe ndimakhalayo."},{"book":"Machitidwe a Atumwi","chapter":"11","verse":"12","text":"Mzimu anandiwuza kuti ndisakayike, koma ndipite nawo. Abale asanu ndi mmodzi awa anapitanso nane ndipo tinalowa mʼnyumba ya munthuyo."},{"book":"Machitidwe a Atumwi","chapter":"11","verse":"13","text":"Iye anatiwuza mmene anaonera mngelo atayimirira mʼnyumba mwake ndi kumuwuza kuti, ‘Tumiza anthu ku Yopa kuti akayitane Simoni wotchedwa Petro."},{"book":"Machitidwe a Atumwi","chapter":"11","verse":"14","text":"Iye adzakuwuza uthenga umene udzapulumutsa iwe ndi a pa banja ako.’"},{"book":"Machitidwe a Atumwi","chapter":"11","verse":"15","text":"“Nditangoyamba kuyankhula, Mzimu Woyera anafika pa iwo monga momwe anafikira pa ife poyamba paja."},{"book":"Machitidwe a Atumwi","chapter":"11","verse":"16","text":"Kenaka ndinakumbukira zimene Ambuye ananena kuti, ‘Yohane anabatiza ndi madzi, koma inu mudzabatizidwa ndi Mzimu Woyera.’"},{"book":"Machitidwe a Atumwi","chapter":"11","verse":"17","text":"Tsono ngati Mulungu anawapatsa iwo mphatso yomweyo imene anatipatsa ife, amene tinakhulupirira Ambuye Yesu Khristu, ndine yani kuti nditsutsane ndi Mulungu?”"},{"book":"Machitidwe a Atumwi","chapter":"11","verse":"18","text":"Iwo atamva zimenezi analibenso chonena ndipo anayamika Mulungu nati, “Potero Mulungu wapatsa anthu a mitundu ina mwayi wotembenuka mtima ndi kulandira moyo.”"},{"book":"Machitidwe a Atumwi","chapter":"11","verse":"19","text":"Tsopano amene anabalalika chifukwa cha mazunzo amene anayamba ataphedwa Stefano, anapita mpaka ku Foinike, ku Kupro ndi ku Antiokeya, ndipo ankalalikira kwa Ayuda okha."},{"book":"Machitidwe a Atumwi","chapter":"11","verse":"20","text":"Komabe, ena pakati pawo ochokera ku Kupro ndi ku Kurene anapita ku Antiokeya ndipo iwo anayamba kuyankhulanso kwa Agriki, nawawuza za Uthenga Wabwino wa Ambuye Yesu."},{"book":"Machitidwe a Atumwi","chapter":"11","verse":"21","text":"Mphamvu ya Ambuye inali nawo ndipo anthu ambiri anakhulupirira natembenukira kwa Ambuye."},{"book":"Machitidwe a Atumwi","chapter":"11","verse":"22","text":"Mbiri imeneyi inamveka ku mpingo wa ku Yerusalemu ndipo iwo anatumiza Barnaba ku Antiokeya."},{"book":"Machitidwe a Atumwi","chapter":"11","verse":"23","text":"Atafika ndi kuona chisomo cha Mulungu pa iwo, anakondwa ndi kuwalimbikitsa anthu onsewo kuti apitirire kukhala woona mu mtima mwa Ambuye."},{"book":"Machitidwe a Atumwi","chapter":"11","verse":"24","text":"Barnabayo anali munthu wabwino, wodzazidwa ndi Mzimu Woyera ndi chikhulupiriro ndipo gulu lalikulu la anthu linabwera kwa Ambuye."},{"book":"Machitidwe a Atumwi","chapter":"11","verse":"25","text":"Kenaka Barnaba anapita ku Tarisisi kukafuna Saulo,"},{"book":"Machitidwe a Atumwi","chapter":"11","verse":"26","text":"ndipo pamene anamupeza anabwera naye ku Antiokeya. Barnaba ndi Saulo anasonkhana ndi mpingo kwa chaka chimodzi naphunzitsa anthu ambirimbiri. Okhulupirirawo anayamba kutchedwa Akhristu ku Antiokeya."},{"book":"Machitidwe a Atumwi","chapter":"11","verse":"27","text":"Masiku amenewo ku Antiokeya kunafika aneneri ena ochokera ku Yerusalemu."},{"book":"Machitidwe a Atumwi","chapter":"11","verse":"28","text":"Mmodzi wa iwo dzina lake Agabu, anayimirira ndipo Mzimu anamutsogolera kunenera zamʼtsogolo kuti padzakhala njala yayikulu pa dziko lonse lapansi. (Izi zinachitikadi nthawi ya ulamuliro wa Klaudiyo)."},{"book":"Machitidwe a Atumwi","chapter":"11","verse":"29","text":"Ophunzirawo, aliyense monga mwakupata kwake, anatsimikiza kuthandiza abale okhala ku Yudeya."},{"book":"Machitidwe a Atumwi","chapter":"11","verse":"30","text":"Izi anazichitadi ndipo anatuma Barnaba ndi Saulo kukapereka mphatsozo kwa akulu a mpingo."}]}