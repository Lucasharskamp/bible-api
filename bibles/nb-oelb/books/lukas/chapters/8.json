{"data":[{"book":"Lukas","chapter":"8","verse":"1","text":"Etter dette ga Jesus seg ut på reise til forskjellige steder og byer i Galilea. Over alt fortalte han det glade budskapet om at Gud vil frelse menneskene og gjøre dem til sitt eget folk.8:1 På gresk: Evangelium om Guds rike. Med på reisen hadde han sine tolv nærmeste disipler,"},{"book":"Lukas","chapter":"8","verse":"2","text":"og noen kvinner som hadde blitt fri fra onde ånder og sykdommer. Disse kvinnene var: Maria Magdalena, som Jesus hadde satt fri fra sju onde ånder."},{"book":"Lukas","chapter":"8","verse":"3","text":"Videre var det Johanna, som var kona til forvalteren Kusas hos kong Herodes, Susanna, og mange andre som støttet Jesus og disiplene med sine egne penger."},{"book":"Lukas","chapter":"8","verse":"4","text":"En dag da mye folk hadde kommet til Jesus fra de forskjellige byene, fortalte han dette bildet:"},{"book":"Lukas","chapter":"8","verse":"5","text":"”En bonde gikk ut på åkeren sin for å så. Da han sådde, falt noe av såkornet på veien langs åkeren. Folk trampet på det, og fuglene kom og spiste det opp."},{"book":"Lukas","chapter":"8","verse":"6","text":"Noe korn falt på den harde og steinete bakken. Det begynte å gro raskt, men visnet ganske fort etter som det ikke var nok fuktighet i jorden."},{"book":"Lukas","chapter":"8","verse":"7","text":"Noe falt blant tistlene. Etter som tistlene vokste opp samtidig, kvalte de kornplantene."},{"book":"Lukas","chapter":"8","verse":"8","text":"Men det meste av kornet falt i den fruktbare jorden. Det vokste opp og ga 100 ganger så mye korn som den mengden som hadde blitt sådd.” Jesus ropte ut til folket: ”Lytt nøye og forsøk å forstå!”"},{"book":"Lukas","chapter":"8","verse":"9","text":"Disiplene spurte Jesus hva dette bilde betydde."},{"book":"Lukas","chapter":"8","verse":"10","text":"Han svarte: ”Dere har fått gaven til å forstå undervisningen min om hvordan Gud vil frelse menneskene og gjøre dem til sitt eget folk.8:10 På gresk: Lære å kjenne Guds rikes hemmeligheter. De andre får bare høre disse bildene, for at"},{"book":"Lukas","chapter":"8","verse":"11","text":"Dette er forklaringen på bildet: Sæden som bonden sår, er Guds budskap."},{"book":"Lukas","chapter":"8","verse":"12","text":"Den harde veien, der noe av såkornet falt, ligner hjertet hos et menneske som hører budskapet, men ikke tar det på alvor. Snart kommer djevelen og tar bort såkornet fra hjertet og hindrer personen i å tro og bli frelst."},{"book":"Lukas","chapter":"8","verse":"13","text":"Den harde steinete bakken ligner hjertet hos et menneske som hører budskapet og tar imot det med ekte glede, men ikke har dyp jord i seg slik at røttene kan utvikle seg. Denne personen vet at det han hørte er sant, og tror en tid, men så fort han blir utsatt for prøvelser, gir han opp troen."},{"book":"Lukas","chapter":"8","verse":"14","text":"Jorden som var dekket av tistler, kan bli sammenlignet med en person som hører budskapet og tror på det, men som etter en tid lar det bli kvalt av livets bekymringer, eller av høy inntekt og stor nytelse, slik at budskapet slett ikke påvirker livsstilen."},{"book":"Lukas","chapter":"8","verse":"15","text":"Men den fruktbare jorden ligner et menneske som hører budskapet og gjemmer det i et godt og ærlig hjerte. Gjennom langvarig utholdenhet lar mennesket budskapet få påvirke hele livet."},{"book":"Lukas","chapter":"8","verse":"16","text":"Når noen tenner en lampe, gjemmer de den ikke under en eske eller setter den under en benk. Tvert imot så setter de lampen høyt og fritt, slik at alle som kommer inn, kan se lyset."},{"book":"Lukas","chapter":"8","verse":"17","text":"På samme måten skal alt som nå er skjult en dag bli ført fram i lyset og bli synlig for alle."},{"book":"Lukas","chapter":"8","verse":"18","text":"Vær derfor nøye med hvordan dere hører og pass på at det budskap dere får høre, utvikler seg til handling. For den som forstår det jeg sier, skal med tiden forstå enda mer. Og den som ikke forstår, skal til slutt miste også den lille innsikten han trodde han hadde.”"},{"book":"Lukas","chapter":"8","verse":"19","text":"Mor til Jesus og brødrene hans kom en gang for å prate med ham, men de kunne ikke komme inn i huset der han underviste, etter som det var fullt av folk."},{"book":"Lukas","chapter":"8","verse":"20","text":"Noen sa da til ham: ”Din mor og brødrene dine står utenfor og vil treffe deg.”"},{"book":"Lukas","chapter":"8","verse":"21","text":"Men han svarte: ”Min mor og søsknene mine, det er alle dem som hører Guds budskap og er lydige mot det.”"},{"book":"Lukas","chapter":"8","verse":"22-23","text":"En dag sa Jesus til disiplene: ”Kom, så drar vi over til andre siden av sjøen.” De steg i båten og ga seg av sted. Under overfarten la Jesus seg ned i båten og sovnet."},{"book":"Lukas","chapter":"8","verse":"24","text":"Da gikk disiplene fram og vekket ham og begynte å rope: ”Herre, Herre, vi synker!” Da Jesus våknet, ga han befaling om at vinden og bølgene skulle roe seg, og det ble blikk stille!"},{"book":"Lukas","chapter":"8","verse":"25","text":"Jesus spurte disiplene: ”Hvordan står det egentlig til med troen hos dere?”"},{"book":"Lukas","chapter":"8","verse":"26","text":"Da de kom over til området rundt Gerasenerlandet8:26 Andre håndskrifter: Gedara eller Gergesa. Se Matteus sin fortelling om Jesus 8:28. Området var ikke jødisk., tvers over sjøen fra Galilea, la de til land."},{"book":"Lukas","chapter":"8","verse":"27","text":"En mann fra byen der kom mot Jesus da han steg ut av båten. Han hadde lenge vært besatt av onde ånder og levde hjemløs og naken blant gravhulene."},{"book":"Lukas","chapter":"8","verse":"28","text":"Så snart han fikk se Jesus, begynte han å skrike og kastet seg ned for ham og ropte høyt: ”Gå fra meg, Jesus, du som er den høyeste Guds sønn! Jeg ber deg, du må ikke plage meg!”"},{"book":"Lukas","chapter":"8","verse":"29","text":"For Jesus hadde nettopp gitt befaling om at den onde ånden skulle fare ut av mannen. Den onde ånden hadde hatt mannen i sin makt i lang tid. Familie og venner hadde forsøkt å binde ham med kjettinger, satte lenker på føttene og forsøkt å låse ham inne. Han hadde slitt seg løs fra alt og blitt drevet ut i ødemarken av den onde ånden."},{"book":"Lukas","chapter":"8","verse":"30","text":"Jesus spurte nå: ”Hva heter du?” Mannen svarte: ”Legion8:30 Legion var en romersk arméavdeling på 6 000 mann.”, for han var besatt av mange onde ånder."},{"book":"Lukas","chapter":"8","verse":"31","text":"Åndene ba Jesus om ikke å sende dem ned i avgrunnen8:31 Avgrunnen er det stedet der Gud forviser de onde åndene i ventetiden på dommens dag. Se Johannes’ åpenbaring 20.."},{"book":"Lukas","chapter":"8","verse":"32","text":"Samtidig som dette skjedde, gikk det en stor flokk griser og rotet etter mat på fjellet over sjøen. De onde åndene ba Jesus om å få fare inn i grisene, og Jesus tillot dem å gjøre det."},{"book":"Lukas","chapter":"8","verse":"33","text":"Da forlot de onde åndene mannen og for inn i grisene. Hele griseflokken rutsjet utfor fjellskrenten og ned i sjøen og druknet."},{"book":"Lukas","chapter":"8","verse":"34","text":"Da gjeterne som passet på grisene, så det som skjedde, sprang de først til den nærmeste byen og til flere byer i nærheten og fortalte alt sammen."},{"book":"Lukas","chapter":"8","verse":"35-36","text":"Folket dro da ut for å finne ut hva som egentlig hadde skjedd. Da de kom der Jesus var, fikk de se mannen som hadde vært besatt, sitte helt rolig ved føttene til Jesus, påkledd og fullstendig normal. Skrekkslått hørte de øyenvitnene fortelle om hvordan den besatte mannen hadde blitt satt fri."},{"book":"Lukas","chapter":"8","verse":"37","text":"Men det som skjedde, hadde skremt opp innbyggerne i Gerasenerlandet, og de ba at Jesus måtte forlate deres distrikt. Derfor steg han i båten og dro tilbake til den andre siden av sjøen igjen."},{"book":"Lukas","chapter":"8","verse":"38","text":"Mannen som hadde vært besatt, ba om å få å følge med Jesus, men Jesus sendte ham fra seg og sa:"},{"book":"Lukas","chapter":"8","verse":"39","text":"”Gå tilbake til din familie og fortell hvilket mirakel Gud har gjort for deg.”"},{"book":"Lukas","chapter":"8","verse":"40","text":"Da Jesus kom tilbake, tok folket imot ham på stranden, for alle ventet på ham."},{"book":"Lukas","chapter":"8","verse":"41","text":"En mann som het Jairus, kom fram og kastet seg ned for Jesus. Han var forstander for synagogen8:41 Synagogen er bygningen der jødene holder sine gudstjenester. på stedet, og nå ba han Jesus om å følge med ham hjem."},{"book":"Lukas","chapter":"8","verse":"42","text":"Hans eneste barn, en jente på tolv år, holdt på å dø."},{"book":"Lukas","chapter":"8","verse":"43","text":"I folkemassen var det en kvinne som hadde lidd av blødninger i tolv år og ikke var blitt frisk, til tross for at hun hadde brukt opp alt hun eide på legehjelp."},{"book":"Lukas","chapter":"8","verse":"44","text":"Kvinnen nærmet seg nå Jesus bakfra og rørte ved dusken på kappen hans. Straks stanset blødningen!"},{"book":"Lukas","chapter":"8","verse":"45","text":"”Hvem rørte ved meg?” spurte Jesus. Da alle tidde, sa Peter: ”Mester, det er jo så mange som dytter og presser fra alle kanter.”"},{"book":"Lukas","chapter":"8","verse":"46","text":"Jesus sa til ham: ”Nei, det var noen som med vilje og vitende rørte ved meg, for jeg kjente at det gikk ut en kraft fra meg.”"},{"book":"Lukas","chapter":"8","verse":"47","text":"Da kvinnen forsto at Jesus hadde lagt merke til det hun gjorde, kom hun skjelvende fram og falt ned for ham.8:47 I følge den jødiske loven var en kvinne med blødninger uverdig for Gud, og alle som rørte ved henne eller klærne hennes, ble uverdige. De måtte etterpå gå gjennom spesielle seremonier for å bli renset. Se Tredje Mosebok 15:19-30. Hun fortalte hvorfor hun hadde rørt ved ham og at hun straks hadde blitt frisk."},{"book":"Lukas","chapter":"8","verse":"48","text":"”Min datter”, sa han til henne, ”troen din har hjulpet deg. Gå i fred.”"},{"book":"Lukas","chapter":"8","verse":"49","text":"Mens Jesus fortsatt snakket med kvinnen, kom det en utsending fra hjemmet til Jairus og meldte til faren: ”Jenta di er død. Det er ingen vits i at du bryr Mesteren lenger.”"},{"book":"Lukas","chapter":"8","verse":"50","text":"Da Jesus hørte det som hadde skjedd, sa han til Jairus: ”Vær ikke redd! Bare tro, så skal hun bli bra igjen!”"},{"book":"Lukas","chapter":"8","verse":"51","text":"Da de kom fram til huset, lot ikke Jesus andre følge med inn enn Peter, Jakob, Johannes og faren og moren til den lille jenta."},{"book":"Lukas","chapter":"8","verse":"52","text":"Innenfor var det fullt av mennesker som gråt og holdt klagesang over jenta. Jesus sa: ”Ikke gråt! Hun er ikke død, hun sover bare!”"},{"book":"Lukas","chapter":"8","verse":"53","text":"Da begynte folket å hånle mot Jesus, for de visste jo at hun var død."},{"book":"Lukas","chapter":"8","verse":"54","text":"Jesus tok hånden hennes og sa høyt: ”Jente, stå opp!”"},{"book":"Lukas","chapter":"8","verse":"55","text":"Straks vendte livet tilbake i henne, og hun reiste seg opp! Jesus sa at de skulle gi henne noe å spise."},{"book":"Lukas","chapter":"8","verse":"56","text":"Hennes foreldre ble overlykkelige, men Jesus forbød at de skulle fortelle til noen om det som hadde skjedd."}]}