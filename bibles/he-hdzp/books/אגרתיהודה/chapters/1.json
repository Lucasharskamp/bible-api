{"data":[{"book":"אגרת יהודה","chapter":"1","verse":"1","text":"אל המאמינים המשיחיים באשר הם, בחירי אלוהים ואהוביו."},{"book":"אגרת יהודה","chapter":"1","verse":"2","text":"יהי רצון שיעניק לכם אלוהים שפע של אהבה, שלום ורחמים."},{"book":"אגרת יהודה","chapter":"1","verse":"3","text":"ידידי היקרים, התכוונתי לכתוב לכם על הישועה שנתן לנו אלוהים, אך אני נאלץ לכתוב לכם על נושא אחר לגמרי. ברצוני לעודד אתכם להגן באומץ על האמונה שנתן אלוהים לאוהביו, אחת ולתמיד."},{"book":"אגרת יהודה","chapter":"1","verse":"4","text":"אני אומר דברים אלה משום שמורי שקר אחדים הסתננו לחברתכם, שטוענים כי לאחר שאנו באים לאמונה באלוהים ובמשיח, מותר לנו לעשות ככל שעולה על רוחנו וה׳ לא יעניש אותנו! אני מזהיר אתכם מפניהם; דינם של הרשעים האלה כבר נחרץ לפני זמן רב, שכן הם מתכחשים לאדוננו היחיד ישוע המשיח."},{"book":"אגרת יהודה","chapter":"1","verse":"5","text":"תשובתי למורי השקר האלה היא: אל תשכחו את העובדה הידועה לכם היטב, שה׳ הציל את עם־ישראל מידי המצרים, אך לאחר מכן השמיד את כל אלה שלא האמינו בו."},{"book":"אגרת יהודה","chapter":"1","verse":"6","text":"אני מזכיר לכם גם את המלאכים שלא הסתפקו בסמכות שנתן להם אלוהים. הם מרדו באלוהים ובחרו בחיי חטא, ומשום כך הוא כבל אותם בשרשראות, ועתה הם מחכים בחשכה ליום־הדין."},{"book":"אגרת יהודה","chapter":"1","verse":"7","text":"אל תשכחו את סדום ועמורה ואת הערים השכנות, שהיו מלאות מעשי תועבה, שחיתות מוסרית ופריצות. כל הערים האלה נשרפו ונחרבו, והן משמשות לקח ואזהרה עבורנו שה׳ מעניש את הרשעים באש הגיהינום."},{"book":"אגרת יהודה","chapter":"1","verse":"8","text":"אבל למורי השקר האלה כלל לא אכפת! הם ממשיכים לחיות חיים לא־מוסריים, עושים מעשי שחיתות למיניהם, בזים לשלטונות ולועגים לרשויות הרוחניות העליונות."},{"book":"אגרת יהודה","chapter":"1","verse":"9","text":"כאשר מיכאל שר המלאכים התווכח עם השטן על גופתו של משה רבנו, הוא לא העז להאשים את השטן ואף לא לעג לו. מיכאל פשוט אמר: ”יגער בך אלוהים.“"},{"book":"אגרת יהודה","chapter":"1","verse":"10","text":"אבל אנשים אלה מקללים ומזלזלים בכל דבר שאינם מבינים. הם מתנהגים כמו חיות – עושים מה שעולה על רוחם, וכך מביאים אסון על עצמם."},{"book":"אגרת יהודה","chapter":"1","verse":"11","text":"אוי להם! הם הולכים בעקבות קין אשר רצח את אחיו; הם מוכנים לעשות כל דבר תמורת בצע כסף כמו בלעם; הם הימרו את פי ה׳ כמו קורח, ועל כן קללתו רובצת גם עליהם."},{"book":"אגרת יהודה","chapter":"1","verse":"12","text":"רשעים אלה מקלקלים את החגיגות הנעימות שלכם בקהילה, שותים וזוללים בלי להתחשב באחרים. הם דומים לעננים שמרחפים מעל אדמה צמאה בלי שיוכלו להשקותה; מבטיחים הרבה ואינם מקיימים דבר. הם דומים לעצי־פרי שאינם נותנים פרי בעונת הקטיף, והם מתים לא רק משום שאין להם פרי, אלא גם משום שנעקרו מהשורשים כדי להישרף באש."},{"book":"אגרת יהודה","chapter":"1","verse":"13","text":"אנשים אלה משאירים אחריהם תמיד רק בושה וחרפה, כמו הרפש שפולטים גלי הים לחוף. בכל מקום שהם עוברים בו הם מבריקים ונוצצים כמו כוכבים, אך אלוהים הכין בשבילם חשכת עולם!"},{"book":"אגרת יהודה","chapter":"1","verse":"14","text":"חנוך, שחי שבעה דורות אחרי האדם הראשון, ידע על אנשים אלה ואף אמר עליהם: ”הנה בא ה׳ עם מיליוני קדושיו,"},{"book":"אגרת יהודה","chapter":"1","verse":"15","text":"כדי לשפוט את כל העולם וכדי להרשיע את הרשעים האלה. במשפט זה יוכיח אלוהים את כל מעשיהם המושחתים, ואת כל הדברים הנוראים שאמרו עליו.“"},{"book":"אגרת יהודה","chapter":"1","verse":"16","text":"רשעים אלה לעולם אינם שמחים בחלקם, אלא תמיד מתלוננים, עושים מעשים רעים לפי תאוות לבם ואוהבים להתגאות ולהתפאר! אם הם חולקים כבוד למישהו, הרי זה משום שברצונם להשיג ממנו משהו."},{"book":"אגרת יהודה","chapter":"1","verse":"17","text":"ידידים יקרים, זכרו מה שאמרו לנו שליחי אדוננו ישוע המשיח:"},{"book":"אגרת יהודה","chapter":"1","verse":"18","text":"”בימים האחרונים יופיעו אנשים ציניים ורשעים שמטרתם היחידה בחיים היא להשתעשע במעשים רעים ומתועבים.“"},{"book":"אגרת יהודה","chapter":"1","verse":"19","text":"אנשים אלה מסכסכים, גורמים לוויכוחים ואוהבים את השחיתות. רוח הקודש אינו שוכן בהם."},{"book":"אגרת יהודה","chapter":"1","verse":"20","text":"אבל אתם, אחים יקרים, חזקו את אמונתכם ואת חייכם הרוחניים והתפללו בעזרת רוח הקודש."},{"book":"אגרת יהודה","chapter":"1","verse":"21","text":"הישמרו לכם! אל תעשו דבר שעלול להרחיקכם מאהבת האלוהים ומברכתו. חכו בסבלנות לחיי הנצח שעומד האדון ישוע לתת לכם ברוב רחמיו."},{"book":"אגרת יהודה","chapter":"1","verse":"22","text":"השתדלו לעזור למתנגדיכם, והתנהגו ברחמים עם אלה שמהססים באמונתם."},{"book":"אגרת יהודה","chapter":"1","verse":"23","text":"הצילו אותם מהאש, ואילו עם האחרים התנהגו באהבה וברחמים, אך היזהרו שלא תתפתו בעצמכם לחטוא כמותם. שנאו בהם כל דבר שמסמן חטא."},{"book":"אגרת יהודה","chapter":"1","verse":"24-25","text":"כל התהילה והפאר לאלוהינו האחד, שמושיע אותנו על־ידי ישוע המשיח אדוננו. כל הכבוד, התפארת, הגבורה והסמכות שייכים לו מעולם ועד עולם! זהו האלוהים שיכול לשמור אתכם מכישלונות ומכשולים, ולהעמידכם לנוכח כבודו, בששון ושמחה, מושלמים וללא דופי. – אמן."}]}