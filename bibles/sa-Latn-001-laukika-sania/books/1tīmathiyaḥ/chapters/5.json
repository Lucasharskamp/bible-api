{"data":[{"book":"1 tīmathiyaḥ","chapter":"5","verse":"1","text":"tvaṁ prācīnaṁ na bhartsaya kintu taṁ pitaramiva yūnaśca bhrātṛniva"},{"book":"1 tīmathiyaḥ","chapter":"5","verse":"2","text":"vṛddhāḥ striyaśca mātṛniva yuvatīśca pūrṇaśucitvena bhaginīriva vinayasva|"},{"book":"1 tīmathiyaḥ","chapter":"5","verse":"3","text":"aparaṁ satyavidhavāḥ sammanyasva|"},{"book":"1 tīmathiyaḥ","chapter":"5","verse":"4","text":"kasyāścid vidhavāyā yadi putrāḥ pautrā vā vidyante tarhi te prathamataḥ svīyaparijanān sevituṁ pitroḥ pratyupakarttuñca śikṣantāṁ yatastadeveśvarasya sākṣād uttamaṁ grāhyañca karmma|"},{"book":"1 tīmathiyaḥ","chapter":"5","verse":"5","text":"aparaṁ yā nārī satyavidhavā nāthahīnā cāsti sā īśvarasyāśraye tiṣṭhantī divāniśaṁ nivedanaprārthanābhyāṁ kālaṁ yāpayati|"},{"book":"1 tīmathiyaḥ","chapter":"5","verse":"6","text":"kintu yā vidhavā sukhabhogāsaktā sā jīvatyapi mṛtā bhavati|"},{"book":"1 tīmathiyaḥ","chapter":"5","verse":"7","text":"ataeva tā yad aninditā bhaveyūstadartham etāni tvayā nidiśyantāṁ|"},{"book":"1 tīmathiyaḥ","chapter":"5","verse":"8","text":"yadi kaścit svajātīyān lokān viśeṣataḥ svīyaparijanān na pālayati tarhi sa viśvāsād bhraṣṭo 'pyadhamaśca bhavati|"},{"book":"1 tīmathiyaḥ","chapter":"5","verse":"9","text":"vidhavāvarge yasyā gaṇanā bhavati tayā ṣaṣṭivatsarebhyo nyūnavayaskayā na bhavitavyaṁ; aparaṁ pūrvvam ekasvāmikā bhūtvā"},{"book":"1 tīmathiyaḥ","chapter":"5","verse":"10","text":"sā yat śiśupoṣaṇenātithisevanena pavitralokānāṁ caraṇaprakṣālanena kliṣṭānām upakāreṇa sarvvavidhasatkarmmācaraṇena ca satkarmmakaraṇāt sukhyātiprāptā bhavet tadapyāvaśyakaṁ|"},{"book":"1 tīmathiyaḥ","chapter":"5","verse":"11","text":"kintu yuvatī rvidhavā na gṛhāṇa yataḥ khrīṣṭasya vaiparītyena tāsāṁ darpe jāte tā vivāham icchanti|"},{"book":"1 tīmathiyaḥ","chapter":"5","verse":"12","text":"tasmācca pūrvvadharmmaṁ parityajya daṇḍanīyā bhavanti|"},{"book":"1 tīmathiyaḥ","chapter":"5","verse":"13","text":"anantaraṁ tā gṛhād gṛhaṁ paryyaṭantya ālasyaṁ śikṣante kevalamālasyaṁ nahi kintvanarthakālāpaṁ parādhikāracarccāñcāpi śikṣamāṇā anucitāni vākyāni bhāṣante|"},{"book":"1 tīmathiyaḥ","chapter":"5","verse":"14","text":"ato mameccheyaṁ yuvatyo vidhavā vivāhaṁ kurvvatām apatyavatyo bhavantu gṛhakarmma kurvvatāñcetthaṁ vipakṣāya kimapi nindādvāraṁ na dadatu|"},{"book":"1 tīmathiyaḥ","chapter":"5","verse":"15","text":"yata itaḥ pūrvvam api kāścit śayatānasya paścādgāminyo jātāḥ|"},{"book":"1 tīmathiyaḥ","chapter":"5","verse":"16","text":"aparaṁ viśvāsinyā viśvāsino vā kasyāpi parivārāṇāṁ madhye yadi vidhavā vidyante tarhi sa tāḥ pratipālayatu tasmāt samitau bhāre 'nāropite satyavidhavānāṁ pratipālanaṁ karttuṁ tayā śakyate|"},{"book":"1 tīmathiyaḥ","chapter":"5","verse":"17","text":"ye prāñcaḥ samitiṁ samyag adhitiṣṭhanti viśeṣata īśvaravākyenopadeśena ca ye yatnaṁ vidadhate te dviguṇasyādarasya yogyā mānyantāṁ|"},{"book":"1 tīmathiyaḥ","chapter":"5","verse":"18","text":"yasmāt śāstre likhitamidamāste, tvaṁ śasyamarddakavṛṣasyāsyaṁ mā badhāneti, aparamapi kāryyakṛd vetanasya yogyo bhavatīti|"},{"book":"1 tīmathiyaḥ","chapter":"5","verse":"19","text":"dvau trīn vā sākṣiṇo vinā kasyācit prācīnasya viruddham abhiyogastvayā na gṛhyatāṁ|"},{"book":"1 tīmathiyaḥ","chapter":"5","verse":"20","text":"aparaṁ ye pāpamācaranti tān sarvveṣāṁ samakṣaṁ bhartsayasva tenāpareṣāmapi bhīti rjaniṣyate|"},{"book":"1 tīmathiyaḥ","chapter":"5","verse":"21","text":"aham īśvarasya prabho ryīśukhrīṣṭasya manonītadivyadūtānāñca gocare tvām idam ājñāpayāmi tvaṁ kasyāpyanurodhena kimapi na kurvvana vināpakṣapātam etāna vidhīn pālaya|"},{"book":"1 tīmathiyaḥ","chapter":"5","verse":"22","text":"kasyāpi mūrddhi hastāparṇaṁ tvarayā mākārṣīḥ| parapāpānāñcāṁśī mā bhava| svaṁ śuciṁ rakṣa|"},{"book":"1 tīmathiyaḥ","chapter":"5","verse":"23","text":"aparaṁ tavodarapīḍāyāḥ punaḥ puna durbbalatāyāśca nimittaṁ kevalaṁ toyaṁ na pivan kiñcin madyaṁ piva|"},{"book":"1 tīmathiyaḥ","chapter":"5","verse":"24","text":"keṣāñcit mānavānāṁ pāpāni vicārāt pūrvvaṁ keṣāñcit paścāt prakāśante|"},{"book":"1 tīmathiyaḥ","chapter":"5","verse":"25","text":"tathaiva satkarmmāṇyapi prakāśante tadanyathā sati pracchannāni sthātuṁ na śaknuvanti|"}]}