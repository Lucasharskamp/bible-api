{"data":[{"book":"मत्तय","chapter":"28","verse":"1","text":"शब्बाथना शेवट रविवारना दिन उजाडताच मग्दालीया मरीया अनं दुसरी मरीया ह्या कबर दखाले वनात."},{"book":"मत्तय","chapter":"28","verse":"2","text":"तवय दखा, मोठा भूकंप व्हयना; कारण प्रभुना दूतनी स्वर्गमातीन उतरीसन धोंड एकबाजुले लोटी अनं तिनावर तो बठना."},{"book":"मत्तय","chapter":"28","verse":"3","text":"त्यानं रूप विजनामायक व्हतं अनं त्याना कपडा बर्फनामायक व्हतात."},{"book":"मत्तय","chapter":"28","verse":"4","text":"पहारेकरी त्याले घाबरी थरथर कापाले लागनात अनं मरेलना मायक व्हई गयात."},{"book":"मत्तय","chapter":"28","verse":"5","text":"देवदूत त्यासले बोलणा, “तुम्हीन घाबरू नका,” क्रुसखांबवर खियेल येशुले तुम्हीन शोधी राहिनात, हाई माले माहित शे."},{"book":"मत्तय","chapter":"28","verse":"6","text":"तो आठे नही शे, कारण त्यानी सांगेल प्रमाणे तो जिवत व्हयेल शे, या, प्रभु झोपेल व्हता ती हाई जागा दखा."},{"book":"मत्तय","chapter":"28","verse":"7","text":"अनी लवकर जाईसन त्याना शिष्यसले सांगा की तो मरेल मातीन उठेल शे, दखा तुमना पहिले गालीलमा जाई राहिना, तठे तुम्हीन त्याले दखशात, दखा, मी तुमले हाई सांगेल शे."},{"book":"मत्तय","chapter":"28","verse":"8","text":"तवय त्या बाया घाबरीन अनं भलताच खूश व्हईसन लगेच कबरपाईन निंघीन त्याना शिष्यसले हाई गोष्ट सांगाले पळण्यात."},{"book":"मत्तय","chapter":"28","verse":"9","text":"मंग दखा येशु त्यासले भेटीन बोलणा, “शांती असो,” त्यासनी जोडे जाईसन त्याना पाय धरीन त्याले नमन करं."},{"book":"मत्तय","chapter":"28","verse":"10","text":"तवय येशु त्यासले बोलणा, “घाबरू नका, जा अनी हाई मना भाऊसले सांगा, यानाकरता की त्यासनी गालीलमा जावाले पाहिजे, तठे त्या माले दखतीन.”"},{"book":"मत्तय","chapter":"28","verse":"11","text":"जवय त्या जाई राहिंत्यात, तवय दखा, पहारेकरीसमातीन बराच जणसनी नगरमा जाईन घडेल सर्व गोष्ट मुख्य याजकसले सांगी."},{"book":"मत्तय","chapter":"28","verse":"12","text":"तवय त्यासनी अनं वडील लोकसनी मिळीन योजना बनाडी अनी पहारेकरीसले बराच चांदीनां शिक्का दिधात"},{"book":"मत्तय","chapter":"28","verse":"13","text":"अनी सांगं की, “आम्हीन झोपेल व्हतुत तवय त्याना शिष्यसनी रातले ईसन त्याले चोरी लई गयात, अस सांगा"},{"book":"मत्तय","chapter":"28","verse":"14","text":"अनी सुबेदारना कानवर हाई गोष्ट गई तर आम्हीन त्याले समजाडीन तुमले चितांमुक्त करसुत.”"},{"book":"मत्तय","chapter":"28","verse":"15","text":"मंग त्यासनी चांदीना शिक्का लिसन त्यासले जश सांगेल व्हतं तसच करं, अनी हाई गोष्ट यहूदी लोकसमा पसरनी, अनी आजपावत तशीच चालु शे."},{"book":"मत्तय","chapter":"28","verse":"16","text":"इकडे अकरा शिष्य गालीलमा जो डोंगर येशुनी सांगी ठेयल व्हता त्यानावर गयात."},{"book":"मत्तय","chapter":"28","verse":"17","text":"अनी त्यासनी त्याले दखीन नमन करं तरी बराच जणसले शंका वाटनी."},{"book":"मत्तय","chapter":"28","verse":"18","text":"तवय येशु जोडे ईसन त्यासले बोलणा, “स्वर्गमा अनी पृथ्वीवर सर्वा अधिकार माले देयल शे."},{"book":"मत्तय","chapter":"28","verse":"19","text":"२८:१९ प्रेषित १:८यामुये तुम्हीन जाईसन सर्वा राष्ट्रमाधला लोकसले शिष्य करा; त्यासले पिता, पुत्र अनं पवित्र आत्माना नावतीन बाप्तिस्मा द्या,"},{"book":"मत्तय","chapter":"28","verse":"20","text":"अनं ज्या आज्ञा मी तुमले देयल शेतस त्या त्यासले पाळाले शिकाडा अनी दखा युगना अंतपावत मी सदासर्वकाळ तुमनासंगे शे.”"}]}