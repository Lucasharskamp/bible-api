{"data":[{"book":"Waamuzi","chapter":"20","verse":"1","text":"Ndipo Waisraeli wote kuanzia Dani hadi Beer-Sheba na wa kutoka nchi ya Gileadi wakatoka kama mtu mmoja wakakusanyika mbele za Bwana huko Mispa."},{"book":"Waamuzi","chapter":"20","verse":"2","text":"Viongozi wote wa kabila za Israeli wakakaa kwenye nafasi zao katika kusanyiko la watu wa Mungu, askari 400,000 waendao kwa miguu wenye panga."},{"book":"Waamuzi","chapter":"20","verse":"3","text":"(Wabenyamini wakasikia kuwa Waisraeli wamepanda kwenda Mispa.) Ndipo Waisraeli wakasema, “Tuelezeni jinsi jambo hili ovu lilivyotendeka.”"},{"book":"Waamuzi","chapter":"20","verse":"4","text":"Hivyo yule Mlawi, mume wa yule mwanamke aliyeuawa, akasema, “Mimi na suria wangu tulifika Gibea ya Benyamini ili tulale huko."},{"book":"Waamuzi","chapter":"20","verse":"5","text":"Wakati wa usiku watu wa Gibea wakanijia na kuizingira nyumba, wakitaka kuniua. Wakambaka suria wangu mpaka akafa."},{"book":"Waamuzi","chapter":"20","verse":"6","text":"Ndipo nikamchukua suria wangu, nikamkatakata vipande vipande na kuvipeleka katika nchi yote ya urithi wa Israeli, kwa kuwa wametenda uasherati mkubwa na jambo la aibu katika Israeli."},{"book":"Waamuzi","chapter":"20","verse":"7","text":"Sasa, ninyi Waisraeli wote, semeni na mtoe uamuzi wenu.”"},{"book":"Waamuzi","chapter":"20","verse":"8","text":"Watu wote wakainuka wakasema, kama mtu mmoja, “Hakuna hata mmoja wetu atakayekwenda nyumbani. Wala hakuna hata mmoja wetu atakayerudi nyumbani kwake."},{"book":"Waamuzi","chapter":"20","verse":"9","text":"Sasa hili ndilo tutakaloitendea Gibea: Tutaikabili jinsi kura itakavyotuongoza."},{"book":"Waamuzi","chapter":"20","verse":"10","text":"Tutatoa watu kumi katika kila 100 kutoka kwenye kabila zote za Israeli, watu 100 katika watu 1,000 na watu 1,000 katika 10,000, ili waende wakalete mahitaji kwa ajili ya jeshi. Basi wakati jeshi litakapofika Gibea ya Benyamini, watawatendea yale wanayostahili, kwa ajili ya uovu huu wa aibu waliotenda katika Israeli.”"},{"book":"Waamuzi","chapter":"20","verse":"11","text":"Hivyo wanaume wote wa Israeli wakakutanika pamoja na kujiunga kama mtu mmoja dhidi ya huo mji."},{"book":"Waamuzi","chapter":"20","verse":"12","text":"Makabila ya Israeli yakatuma watu kwenda katika kabila la Benyamini lote na kuwaambia, “Ni uovu gani huu wa kutisha uliotendeka katikati yenu?"},{"book":"Waamuzi","chapter":"20","verse":"13","text":"Basi watoeni hao watu waovu kabisa walioko Gibea, ili tupate kuwaua na kuondoa uovu katika Israeli.”"},{"book":"Waamuzi","chapter":"20","verse":"14","text":"Wakatoka katika miji yao, wakakutanika Gibea ili kupigana na Waisraeli."},{"book":"Waamuzi","chapter":"20","verse":"15","text":"Siku ile Wabenyamini wakakusanya watu 26,000 kutoka miji yao, waliojifunga panga, mbali na hao 700 waliochaguliwa miongoni mwa hao waliokaa Gibea."},{"book":"Waamuzi","chapter":"20","verse":"16","text":"Miongoni mwa hao askari wote kulikuwa na watu 700 bora waliochaguliwa watumiao mkono wa kushoto, kila mmoja wao aliweza kutupa jiwe kwa kombeo na kulenga unywele mmoja bila kukosa."},{"book":"Waamuzi","chapter":"20","verse":"17","text":"Nao watu wa Israeli, mbali na hao wa Benyamini, wakakusanya watu waume 400,000, wenye kutumia panga, wote hao walikuwa mashujaa."},{"book":"Waamuzi","chapter":"20","verse":"18","text":"Waisraeli wakapanda Betheli na kumuuliza Mungu, “Ni nani miongoni mwetu atakayetangulia mbele yetu ili kupigana na Wabenyamini?”"},{"book":"Waamuzi","chapter":"20","verse":"19","text":"Asubuhi yake Waisraeli wakaamka na kupiga kambi karibu na Gibea."},{"book":"Waamuzi","chapter":"20","verse":"20","text":"Waisraeli wakatoka kupigana na Wabenyamini, nao Waisraeli wakajiweka kwenye nafasi zao katika vita dhidi yao huko Gibea."},{"book":"Waamuzi","chapter":"20","verse":"21","text":"Wabenyamini wakatoka Gibea na kuwaua watu 22,000 wa Israeli siku ile."},{"book":"Waamuzi","chapter":"20","verse":"22","text":"Lakini Waisraeli wakatiana moyo kila mmoja na mwenzake, nao wakajiweka kwenye nafasi zao katika vile vita mara ya pili mahali pale walipokuwa wamejiweka mara ya kwanza."},{"book":"Waamuzi","chapter":"20","verse":"23","text":"Waisraeli wakapanda mbele za Bwana na kulia mbele zake mpaka jioni, nao wakamuuliza Bwana wakisema, “Je, tupande tena kupigana vita na Wabenyamini, ndugu zetu?”"},{"book":"Waamuzi","chapter":"20","verse":"24","text":"Ndipo Waisraeli wakawakaribia Wabenyamini siku ya pili."},{"book":"Waamuzi","chapter":"20","verse":"25","text":"Wakati huu, Wabenyamini walipotoka Gibea ili kupigana nao, wakawaua watu Waisraeli 18,000, wote wakiwa wamejifunga panga."},{"book":"Waamuzi","chapter":"20","verse":"26","text":"Ndipo Waisraeli, watu wote, wakapanda Betheli, huko wakakaa mbele za Bwana wakilia. Wakafunga siku ile mpaka jioni na kutoa sadaka ya kuteketezwa na sadaka ya amani kwa Bwana."},{"book":"Waamuzi","chapter":"20","verse":"27","text":"Nao Waisraeli wakauliza kwa Bwana. (Katika siku hizo Sanduku la Agano la Mungu lilikuwa huko"},{"book":"Waamuzi","chapter":"20","verse":"28","text":"na Finehasi mwana wa Eleazari, mwana wa Aroni, alikuwa anahudumu mbele za hilo Sanduku.) Wakauliza, “Je, tupande kwenda vitani kupigana tena na Wabenyamini ndugu zetu, au la?”"},{"book":"Waamuzi","chapter":"20","verse":"29","text":"Basi Waisraeli wakaweka waviziao kuizunguka Gibea."},{"book":"Waamuzi","chapter":"20","verse":"30","text":"Kisha Waisraeli wakapanda kupigana na Wabenyamini katika siku ya tatu na kujiweka kwenye nafasi zao dhidi ya Gibea kama walivyokuwa wamefanya hapo kwanza."},{"book":"Waamuzi","chapter":"20","verse":"31","text":"Wabenyamini wakatoka ili kukabiliana nao, Waisraeli wakawavuta Wabenyamini watoke katika mji. Wakaanza kupigana na kuua watu wapatao thelathini wa Israeli, kama walivyofanya nyakati nyingine, katika njia kuu, moja iendayo Betheli na nyingine Gibea."},{"book":"Waamuzi","chapter":"20","verse":"32","text":"Wabenyamini wakafikiri, “Wanapigwa mbele yetu kama hapo kwanza.” Waisraeli wakasema, “Sisi na turudi nyuma ili tuwavute wauache mji waende kuelekea barabarani.”"},{"book":"Waamuzi","chapter":"20","verse":"33","text":"Watu wote wa Israeli wakaondoka kwenye sehemu zao na kujipanga huko Baal-Tamari, nao wale waviziaji wa Waisraeli, wakatoka hapo walipokuwa kwenye uwanda wa magharibi ya Gibea."},{"book":"Waamuzi","chapter":"20","verse":"34","text":"Ndipo watu 10,000 bora waliochaguliwa katika Israeli wote, wakaja kuishambulia Gibea. Vita vilikuwa vikali sana, hata Wabenyamini hawakutambua kuwa maangamizi yalikuwa karibu nao kwa kiasi hicho."},{"book":"Waamuzi","chapter":"20","verse":"35","text":"Bwana akawashinda Wabenyamini mbele ya Waisraeli na siku ile Waisraeli wakawaua Wabenyamini watu waume 25,100, wote wakiwa wenye kujifunga silaha za vita."},{"book":"Waamuzi","chapter":"20","verse":"36","text":"Hivyo Wabenyamini wakaona kuwa wamepigwa."},{"book":"Waamuzi","chapter":"20","verse":"37","text":"Wale waviziaji wakafanya haraka kuingia Gibea, wakasambaa na kuwaua watu wote wa mji kwa upanga."},{"book":"Waamuzi","chapter":"20","verse":"38","text":"Waisraeli walikuwa wamepatana na hao waviziaji kuwa wangefanya lipande wingu kubwa la moshi kutoka huo mji,"},{"book":"Waamuzi","chapter":"20","verse":"39","text":"ndipo watu wa Waisraeli wangegeuka kupigana."},{"book":"Waamuzi","chapter":"20","verse":"40","text":"Lakini wakati lile wingu la moshi lilipoanza kupanda kutoka ule mji, Wabenyamini wakageuka na kuona moshi wa mji mzima unapaa juu angani."},{"book":"Waamuzi","chapter":"20","verse":"41","text":"Ndipo watu wa Israeli wakawageukia, nao Wabenyamini wakatiwa hofu, kwa kuwa walitambua kwamba maafa yamewajia."},{"book":"Waamuzi","chapter":"20","verse":"42","text":"Basi wakakimbia mbele ya Waisraeli kuelekea nyikani, lakini hawakuweza kukwepa vile vita. Nao watu wa Israeli waliotoka katika ile miji wakawaua huko."},{"book":"Waamuzi","chapter":"20","verse":"43","text":"Wakawazingira Wabenyamini pande zote, wakawafuatia na kuwapata hapo walipopumzika katika viunga vya Gibea upande wa mashariki."},{"book":"Waamuzi","chapter":"20","verse":"44","text":"Wakaanguka Wabenyamini 18,000 ambao wote ni mashujaa."},{"book":"Waamuzi","chapter":"20","verse":"45","text":"Walipogeuka na kukimbia kuelekea nyikani hata kufikia mwamba wa Rimoni, Waisraeli wakawaua watu 5,000 wakiwa njiani. Wakawafuata kwa kasi mpaka Gidomu huko wakawaua watu wengine 2,000."},{"book":"Waamuzi","chapter":"20","verse":"46","text":"Siku ile wakawaua Wabenyamini 25,000 waliokuwa mashujaa wa vita."},{"book":"Waamuzi","chapter":"20","verse":"47","text":"Lakini watu 600 wakakimbia kuelekea nyikani katika mwamba wa Rimoni, na kukaa huko muda wa miezi minne."},{"book":"Waamuzi","chapter":"20","verse":"48","text":"Waisraeli wakarudi na kuua watu wote wa Benyamini, pamoja na wanyama na kila walichokikuta. Pia kila mji waliouona waliuchoma moto."}]}