{"data":[{"book":"Uppenbarelseboken","chapter":"6","verse":"1","text":"Sedan såg jag (och jag såg) när Lammet bröt (öppnade) ett [det första] av de sju sigillen (inseglen)."},{"book":"Uppenbarelseboken","chapter":"6","verse":"2","text":"Sedan såg jag (och jag såg), och se (en uppmaning att vara uppmärksam på vad som följer) en vit häst, och han som satt på den hade en båge [antingen en pilbåge eller en symbol på löfte]. Han fick en segerkrans, och han drog ut som segerherre för att segra."},{"book":"Uppenbarelseboken","chapter":"6","verse":"3","text":"När Lammet bröt det andra sigillet, hörde jag den andra varelsen [som liknade en tjur, se Upp 4:7] säga: ”Kom!”"},{"book":"Uppenbarelseboken","chapter":"6","verse":"4","text":"En annan häst kom ut, en eldröd, och han som satt på den fick makt att ta bort freden från jorden så att människor skulle slakta varandra. Och han fick ett stort svärd."},{"book":"Uppenbarelseboken","chapter":"6","verse":"5","text":"När Lammet bröt det tredje sigillet, hörde jag den tredje varelsen [som hade ett ansikte som en människa, se Upp 4:7] säga: ”Kom!”"},{"book":"Uppenbarelseboken","chapter":"6","verse":"6","text":"Och jag hörde liksom en röst mitt ibland de fyra varelserna: ”Ett mått vete [gr. choinix – en dagsranson, omkring en liter] för en denar [den vanliga dagslönen för en arbetare] och tre mått [omkring tre liter] korn för en denar. [Mer än ett tiodubbelt matpris.] Däremot olivoljan och vinet får du inte skada.”"},{"book":"Uppenbarelseboken","chapter":"6","verse":"7","text":"När Lammet bröt det fjärde sigillet, hörde jag den fjärde varelsen [som liknade en örn, se Upp 4:7] säga: ”Kom!”"},{"book":"Uppenbarelseboken","chapter":"6","verse":"8","text":"Sedan såg jag (och jag såg), och se (en uppmaning att vara uppmärksam på vad som följer) en grön häst, och han som satt på den hette Döden, och Hades (dödsriket) följde honom. De fick makt över en fjärdedel av jorden, att döda med svärd och med svält och med pest och genom jordens vilda djur. [I domen över Jerusalem nämns svält, vilddjur, svärd och pest, se Hes 14:21.]"},{"book":"Uppenbarelseboken","chapter":"6","verse":"9","text":"När Lammet bröt det femte sigillet, såg jag under altaret själarna av dem som hade blivit slaktade för Guds ord och för vittnesbördet som de hade."},{"book":"Uppenbarelseboken","chapter":"6","verse":"10","text":"De ropade med stark röst: ”Herre, du som är helig och sann! Hur länge ska det dröja innan du dömer jordens invånare och straffar dem för vårt blod?”"},{"book":"Uppenbarelseboken","chapter":"6","verse":"11","text":"Och var och en av dem fick en vit dräkt, och de blev tillsagda att vila ännu en liten tid, tills deras medtjänare och bröder, som skulle dödas liksom de, hade blivit fulltaliga."},{"book":"Uppenbarelseboken","chapter":"6","verse":"12","text":"Och jag såg när Lammet bröt det sjätte sigillet. Då blev det en stor jordbävning. Solen blev svart som en sorgdräkt, och hela månen blev som blod. [Joel 2:31]"},{"book":"Uppenbarelseboken","chapter":"6","verse":"13","text":"Himlens stjärnor föll ner på jorden, som när fikonträdet fäller sina omogna frukter när det skakas av en kraftig vind."},{"book":"Uppenbarelseboken","chapter":"6","verse":"14","text":"Och himlen försvann som när en bokrulle rullas ihop, och alla berg och öar flyttades från sina platser. [Jesaja beskriver samma händelse med samma språkbruk, se Jes 34:4. Här sker en förändring i de tre rumsdimensionerna och kanske även i tiden och i fler av de totalt 10 dimensioner som den moderna kvantfysiken talar om, se 1 Mos 1:1; Ps 18:10; Job 9:8; Jes 40:22.]"},{"book":"Uppenbarelseboken","chapter":"6","verse":"15","text":"Jordens kungar och deras stormän [ländernas högsta politiska ledare] och befälhavarna [militära ledare], de rika och mäktiga [med ekonomiskt inflytande] och alla slavar och fria gömde sig i hålor och bland bergens klippor,"},{"book":"Uppenbarelseboken","chapter":"6","verse":"16","text":"och de sade till bergen och klipporna: ”Fall över oss och göm oss för honom som sitter på tronen och för Lammets vrede!"},{"book":"Uppenbarelseboken","chapter":"6","verse":"17","text":"Deras vredes stora dag (tid) har kommit, och vem kan då bestå?” [Luk 23:30]"}]}