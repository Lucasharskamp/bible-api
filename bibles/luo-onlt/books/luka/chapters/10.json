{"data":[{"book":"Luka","chapter":"10","verse":"1","text":"Bangʼ mano, Ruoth noyiero ji piero abiriyo gariyo mamoko, kendo noorogi ariyo, ariyo mondo otel nyime e mier duto kod kamoro amora mane obiro dhiyoe."},{"book":"Luka","chapter":"10","verse":"2","text":"Nowachonegi niya, “Cham ochiek mathoth, to jotich nok kuom mano kwauru Ruodh keyo mondo oor jotich odhi e puothe mar keyo."},{"book":"Luka","chapter":"10","verse":"3","text":"Dhiuru! Aorou mondo udhi mana kaka rombe e dier ondiegi."},{"book":"Luka","chapter":"10","verse":"4","text":"Kik utingʼ ofuku mar pesa, kata ofuku mar wuoth, kata mana opato, kendo kik umos ngʼato e yo."},{"book":"Luka","chapter":"10","verse":"5","text":"“Ka udonjo e ot to wachuru mokwongo ni, ‘Kwe obedi e odni.’"},{"book":"Luka","chapter":"10","verse":"6","text":"Ka ngʼat kwe ni kanyo to kwe maru nobed kuome; to ka ok kamano, to kweuno noduognu."},{"book":"Luka","chapter":"10","verse":"7","text":"Beduru e odno, ka uchamo kendo umadho gimoro amora ma gimiyou, nimar jatich owinjore gi pokne. Kik uwuothi ka ua e ot ka ot."},{"book":"Luka","chapter":"10","verse":"8","text":"“Ka udonjo e dala mi orwaku to chamuru gino ma oket e nyimu."},{"book":"Luka","chapter":"10","verse":"9","text":"Changuru joma tuo man kanyo kendo wachnegiuru ni, ‘Pinyruoth Nyasaye osekayo machiegni kodu.’"},{"book":"Luka","chapter":"10","verse":"10","text":"To ka udonjo e dala moro to ok orwaku, dhiuru e akek yore kendo uwach niya,"},{"book":"Luka","chapter":"10","verse":"11","text":"‘Kata mana buch dalau momoko e tiendewa watengʼo oko. To beduru kungʼeyo maler ni: Pinyruoth Nyasaye osekayo machiegni.’"},{"book":"Luka","chapter":"10","verse":"12","text":"Awachonu ni nobed maber-ber ne Sodom maloyo dalano."},{"book":"Luka","chapter":"10","verse":"13","text":"“Mano kaka unune malit un jo-Korazin! Mano kaka unune malit un jo-Bethsaida! Nimar ka dine honni motimnugi dinetim ne Turo gi Sidon to dine giseweyo richo chon ka girwakore gi lep gugru, kendo gibet ka gibukore gi buru."},{"book":"Luka","chapter":"10","verse":"14","text":"To enobed maber-ber ne Turo gi Sidon e ndalo mar ngʼado bura moloyo ne un."},{"book":"Luka","chapter":"10","verse":"15","text":"To in Kapernaum bende ibiro tingʼori malo nyaka polo koso? Ooyo, ibiro lwar piny nyaka piny joma otho."},{"book":"Luka","chapter":"10","verse":"16","text":"“Ngʼat ma winjou, winja, ngʼat modagiu odaga, kendo ngʼat modaga odagi jal ma noora.”"},{"book":"Luka","chapter":"10","verse":"17","text":"Ji piero abiriyogo noduogo kod ilo mi giwacho niya, “Ruoth, nyaka jochiende bende winjowa ka wagologi e nyingi.”"},{"book":"Luka","chapter":"10","verse":"18","text":"Nodwoko niya, “Ne aneno Satan kalor aa e polo mana ka mil polo."},{"book":"Luka","chapter":"10","verse":"19","text":"Asemiyou loch mondo unyon thuonde gi thomoni kendo uloo teko duto mag jasigu bende onge gima nohinyu."},{"book":"Luka","chapter":"10","verse":"20","text":"To kik ubed moil ni jochiende winjou, to beduru moil ni nyingu ondiki e polo.”"},{"book":"Luka","chapter":"10","verse":"21","text":"E sechego ka Roho Maler nomiyo Yesu opongʼ gi ilo, nowacho niya, “Apakoi, Wuonwa, Ruodh polo gi piny, nikech isepando gigi ne joma riek gi joma osomo, to isefwenyogi ne nyithindo matindo. Ee, Wuora, nimar mano ema ne berni kotimore."},{"book":"Luka","chapter":"10","verse":"22","text":"“Wuonwa oseketo gik moko duto e lweta. To onge ngʼama ongʼeyo Wuowi makmana Wuoro kende, bende onge ngʼama ongʼeyo Wuoro makmana Wuowi kaachiel gi joma Wuowi oyiero mondo ofwenynegi.”"},{"book":"Luka","chapter":"10","verse":"23","text":"Eka nolokore ir jopuonjrene kendo nowachonegi kar kendgi niya, “Ogwedh wenge maneno gik munenogi."},{"book":"Luka","chapter":"10","verse":"24","text":"Nimar awachonu ni jonabi kod ruodhi mangʼeny ne gombo neno gik munenogi, to ne ok gineno kendo winjo gik muwinjogi, to ne ok giwinjo.”"},{"book":"Luka","chapter":"10","verse":"25","text":"Chiengʼ moro achiel, ngʼat moro molony e chik nochungʼ mondo otem Yesu, nopenjo niya, “Japuonj, en angʼo monego atim eka ayud ngima mochwere kaka girkeni mara?”"},{"book":"Luka","chapter":"10","verse":"26","text":"Nodwoko niya, “Angʼo mondiki e chik? Isome nade?”"},{"book":"Luka","chapter":"10","verse":"27","text":"Nomedo dwoke niya, “ ‘Her Jehova Nyasaye ma Nyasachi gi chunyi duto gi paroni duto, gi tekoni duto kendo gi riekoni duto;’10:27 Rap 6:5 kendo ni, ‘Her wadu kaka iherori iwuon.’10:27 Lawi 19:18”"},{"book":"Luka","chapter":"10","verse":"28","text":"Yesu nodwoke niya, “Isedwoko kare, tim kamano, eka inibed mangima.”"},{"book":"Luka","chapter":"10","verse":"29","text":"To kaka nodwaro mondo onenre ngʼat mariek, nomedo penjo Yesu niya, “Nyawadwa to en ngʼa?”"},{"book":"Luka","chapter":"10","verse":"30","text":"Yesu nodwoke niya, “Ngʼat moro ne wuotho koa Jerusalem ka oridore Jeriko, kendo nopo kopodho e lwet jomecho. Ne gilonyo lepe, gigoye, kendo giweye kochiegni tho."},{"book":"Luka","chapter":"10","verse":"31","text":"To noyudo jadolo moro wuotho koluwo, yorno, to kane oneno ngʼatno, nobaro moluwo bath yo komachielo."},{"book":"Luka","chapter":"10","verse":"32","text":"Kamano bende, ja-Lawi moro kane ochopo kanyo monene nokadho gi komachielo."},{"book":"Luka","chapter":"10","verse":"33","text":"To ja-Samaria moro mane dhi wuoth nochopo kama ne ngʼatno nitie, kendo ka nonene, nokeche."},{"book":"Luka","chapter":"10","verse":"34","text":"Nodhi ire motweyo adhondene kooloe mo kod divai. Eka noketo ngʼatno e ngʼe pundane owuon kendo notere e od bworo kendo norite maber."},{"book":"Luka","chapter":"10","verse":"35","text":"Kinyne nogolo pesa mamingli mag fedha ariyo nomiyo jarit odno. Nowachone ni, ‘Rite to ka aduogo abiro chuli nengo ma imedo ritego!’"},{"book":"Luka","chapter":"10","verse":"36","text":"“Kuom ji adekgi ere miparo ni ne en wadgi ngʼat mane opodho e lwet jomechogo?”"},{"book":"Luka","chapter":"10","verse":"37","text":"Ngʼat molony gi chik nodwoko niya, “En ngʼat mane okeche.”"},{"book":"Luka","chapter":"10","verse":"38","text":"Kane oyudo Yesu gi jopuonjrene ni e yo, nochopo gwengʼ kama dhako miluongo ni Maritha norwake e ode."},{"book":"Luka","chapter":"10","verse":"39","text":"Ne en gi nyamin mane iluongo ni Maria, mane obet piny, e tiend Ruoth kowinjo gima owacho."},{"book":"Luka","chapter":"10","verse":"40","text":"To Maritha nodich gi tich mangʼeny mane nyaka tim. Nodhi ire mopenjo niya, “Ruoth, ok idewo ni nyaminwa oweya atiyo mana kenda nyise mondo okonya!”"},{"book":"Luka","chapter":"10","verse":"41","text":"Ruoth nodwoke niya, “Maritha, Maritha, iparori kendo ithagori kuom gik mangʼeny kayiem,"},{"book":"Luka","chapter":"10","verse":"42","text":"to gimoro achiel kende ema dwarore. Maria oseyiero gima ber moloyo kendo ok nomaye ngangʼ.”"}]}