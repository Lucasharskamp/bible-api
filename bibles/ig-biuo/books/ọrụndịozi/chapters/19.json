{"data":[{"book":"Ọrụ Ndị Ozi","chapter":"19","verse":"1","text":"Mgbe Apọlọs nọ na Kọrint, Pọl sitere ụzọ nke nʼime elu ala bịarute Efesọs. Nʼebe ahụ, ọ hụrụ ụfọdụ ndị na-eso ụzọ ahụ,"},{"book":"Ọrụ Ndị Ozi","chapter":"19","verse":"2","text":"sị ha, “Unu natakwara Mmụọ Nsọ mgbe unu kweere?”"},{"book":"Ọrụ Ndị Ozi","chapter":"19","verse":"3","text":"Ya mere, ọ sịrị, “Gịnị ka unu kwenyere nʼime ya mgbe e mere unu baptizim?”"},{"book":"Ọrụ Ndị Ozi","chapter":"19","verse":"4","text":"Mgbe ahụ, Pọl sịrị, “Baptizim Jọn bụ nke gbasara nchegharị site na mmehie, na-agwa ndị mmadụ ka ha kwere nʼonye ahụ na-eso ya na-abịa, nke bụ, ikwere nʼime Jisọs.”"},{"book":"Ọrụ Ndị Ozi","chapter":"19","verse":"5","text":"Mgbe ha nụrụ nke a, e mere ha baptizim nʼaha Onyenwe anyị Jisọs."},{"book":"Ọrụ Ndị Ozi","chapter":"19","verse":"6","text":"Mgbe Pọl bikwasịrị ha aka ya abụọ nʼisi, ha natara Mmụọ Nsọ. Ha kwukwara okwu nʼasụsụ dị iche iche, bukwaa amụma."},{"book":"Ọrụ Ndị Ozi","chapter":"19","verse":"7","text":"Ha niile ruru ndị ikom iri na abụọ."},{"book":"Ọrụ Ndị Ozi","chapter":"19","verse":"8","text":"Ọ banyere nʼụlọ nzukọ ahụ ma were nkwuwa okwu, na ịrụ ụka nʼebe o doro anya gwasie ha okwu ike banyere alaeze Chineke. Ọ bụ ọnwa atọ ka o were ya ime nke a."},{"book":"Ọrụ Ndị Ozi","chapter":"19","verse":"9","text":"Ma ụfọdụ nʼime ha mechiri obi ha; ha juru ikwenye, kama ha kwuru okwu ọjọọ megide Ụzọ ahụ nʼihu ọgbakọ ahụ niile. Ya mere, o sitere nʼebe ha nọ pụọ, kpọrọkwa ndị na-eso ụzọ ahụ, ha na-akparịta ụka kwa ụbọchị nʼụlọ ọgbakọ19:9 Nke a bụ ebe a na-anọ na-akụziri ọha mmadụ ihe. Tiranọs."},{"book":"Ọrụ Ndị Ozi","chapter":"19","verse":"10","text":"Ihe ndị a gakwara nʼihu afọ abụọ. Ndị niile bi na Eshịa nụkwara oziọma Onyenwe anyị. Ọtụtụ nʼime ha bụ ndị Juu, ma ndị ọzọ bụ ndị Griik."},{"book":"Ọrụ Ndị Ozi","chapter":"19","verse":"11","text":"Chineke sitere nʼaka Pọl rụọ ọtụtụ ọrụ ebube pụrụ iche."},{"book":"Ọrụ Ndị Ozi","chapter":"19","verse":"12","text":"Nke bụ na-ewere ụfọdụ nʼime akịsị maọbụ ịchafọ na akwa mgbochi nke metụrụ ya nʼahụ na-atụkwasị nʼahụ ndị ọrịa, ahụ a dịkwa ha ike. E sitekwara na ya chụpụ mmụọ ọjọọ."},{"book":"Ọrụ Ndị Ozi","chapter":"19","verse":"13","text":"Ụfọdụ ndị Juu dịkwa ndị na-ejegharị nʼobodo dị iche iche na-achụpụ mmụọ ọjọọ nʼime mmadụ. Ha chọkwara ime nke a nʼaha Onyenwe anyị Jisọs na-asị, “E ji m aha Jisọs, onye Pọl na-ekwusa na-enye unu iwu ka unu site nʼime ya pụta.”"},{"book":"Ọrụ Ndị Ozi","chapter":"19","verse":"14","text":"Ndị na-eme ihe dị otu a bụ ụmụ asaa nke Skiva, onyeisi nchụaja, bụ onye Juu."},{"book":"Ọrụ Ndị Ozi","chapter":"19","verse":"15","text":"Mmụọ ọjọọ ahụ zara ha sị, “Amaara m onye Jisọs bụ, amakwaara m onye Pọl bụ, ma unu onwe unu, unu bụ ndị ole?”"},{"book":"Ọrụ Ndị Ozi","chapter":"19","verse":"16","text":"Nwoke ahụ mmụọ ọjọọ na-achị makwasịrị ha, tie ha ihe nke ukwuu, mee ka ha gbaa ọsọ. Ha gbara ọtọ gbapụ nʼụlọ ahụ. Ha merụkwara ahụ."},{"book":"Ọrụ Ndị Ozi","chapter":"19","verse":"17","text":"Akụkọ banyere ihe ndị a jezuru obodo Efesọs niile. Mgbe ahụ, ndị Juu na ndị Griik ụfọdụ nụkwara ihe ndị a. Oke egwu jidekwara ha. Nʼihi nke a, e mekwara ka aha Onyenwe anyị Jisọs daa ụda nʼebe niile."},{"book":"Ọrụ Ndị Ozi","chapter":"19","verse":"18","text":"Ọtụtụ ndị kwenyerenụ bịara na-ekwupụta omume ọjọọ ha niile, nʼihu mmadụ niile."},{"book":"Ọrụ Ndị Ozi","chapter":"19","verse":"19","text":"Ọtụtụ nʼime ndị na-agwọ ọgwụ mgbaasị bupụtara akwụkwọ niile ha ji na-eme mgbaasị, kpọọ ha ọkụ nʼihu mmadụ niile. Akwụkwọ niile a kpọrọ ọkụ nʼụbọchị ahụ ga-eru ego ruru puku ọlaọcha iri ise."},{"book":"Ọrụ Ndị Ozi","chapter":"19","verse":"20","text":"Ya mere, okwu Onyenwe anyị toro, na-agbasa nʼike nʼike na-adịkwa ire."},{"book":"Ọrụ Ndị Ozi","chapter":"19","verse":"21","text":"Mgbe ihe ndị a gasịrị, Pọl kpebiri nʼime mmụọ ya na ya ga-eje ruo Masidonia na Akaịa tupu ọ bịaruo Jerusalem. O sịkwara “na ya aghaghị ijeru Rom nʼọgwụgwụ ije ya niile.”"},{"book":"Ọrụ Ndị Ozi","chapter":"19","verse":"22","text":"O zipụrụ ndị na-enyere ya aka, bụ Timoti na Erastọs ka ha buru ụzọ jeruo Masidonia. Ma ya onwe ya nọgidere nʼime Eshịa nwa oge."},{"book":"Ọrụ Ndị Ozi","chapter":"19","verse":"23","text":"Ma ọ bụ nʼoge a ka oke nsogbu malitere megide Ụzọ ahụ."},{"book":"Ọrụ Ndị Ozi","chapter":"19","verse":"24","text":"Otu onye ụzụ na-agbaze ọlaọcha, aha ya bụ Dimitriọs, onye ji ọlaọcha na-akpụ ụlọ arụsị ala ahụ a na-akpọ Atemis. Ọ na-ewetara ya na ndị ụzụ ibe ya ego nʼebe o hiri nne."},{"book":"Ọrụ Ndị Ozi","chapter":"19","verse":"25","text":"Nwoke a kpọkọtara ndị ọrụ ya niile, na ndị ya na ha na-arụkọ otu ọrụ, sị, “Ndị ibe m, unu ma na ọ bụ site nʼọrụ nke a ka anyị si enweta akụnụba anyị."},{"book":"Ọrụ Ndị Ozi","chapter":"19","verse":"26","text":"Unu niile ahụla ma nụkwa, otu nwoke a na-akpọ Pọl si rafuo ọtụtụ ndị mmadụ site nʼime ka ha kwenye na chi19:26 Ya bụ, chi nke mmadụ hiwere ọbụla e ji aka mee abụghị chi. Ọ bụkwaghị naanị nʼEfesọs kama ọ fọdụrụ ihe nta ka ọ bụrụ nʼEshịa niile."},{"book":"Ọrụ Ndị Ozi","chapter":"19","verse":"27","text":"Ọ bụkwaghị naanị na ihe ize ndụ dị banyere ọrụ aka anyị nke a ga elelị kama tinyere nke a, ụlọ nke oke chi nwanyị bụ Atemis agaghị enwekwa nsọpụrụ. Ya bụ, chi nwanyị nʼonwe ya bụ onye a na-efe nʼobodo Eshịa niile nakwa nʼelu ụwa niile ka a ga-anapụ nkwanye ugwu dịrị ya dịka chi.”"},{"book":"Ọrụ Ndị Ozi","chapter":"19","verse":"28","text":"Ma mgbe ha nụrụ ihe ndị a, ha were oke iwe tie mkpu na-asị, “Atemis ndị Efesọs dị ukwuu!”"},{"book":"Ọrụ Ndị Ozi","chapter":"19","verse":"29","text":"Ọgbaaghara ahụ gbasara, zuo obodo ahụ niile. Ha banyere nʼebe a na-eme ihe ileleanya, kpọpụta Gaiọs na Arịstakọs ndị Masidonia, bụ ndị ha na Pọl na-arụkọ ọrụ."},{"book":"Ọrụ Ndị Ozi","chapter":"19","verse":"30","text":"Pọl chọrọ ịbakwuru igwe mmadụ ahụ, ma ndị na-eso ụzọ ahụ ekweghị ya."},{"book":"Ọrụ Ndị Ozi","chapter":"19","verse":"31","text":"Otu aka ahụ kwa, ụfọdụ ndị enyi ya nʼetiti ndị na-achị Eshịa zigakwaara ya ozi na-arịọ ya ka ọ hapụ ịbanye nʼebe ahụ a na-eme ihe ileleanya."},{"book":"Ọrụ Ndị Ozi","chapter":"19","verse":"32","text":"Ugbu a, nzukọ ahụ na-agba aghara, ụfọdụ mmadụ na-eti mkpu otu ihe, ndị ọzọ na-eti ihe ọzọ. Nʼezie, ọtụtụ nʼime ha amatakwaghị ihe ha jiri nọdụ nʼebe ahụ."},{"book":"Ọrụ Ndị Ozi","chapter":"19","verse":"33","text":"Ụfọdụ ndị Juu nʼime ọgbakọ ahụ nupuru Alegzanda, sepụta ya, mee ka o buru ụzọ. Alegzanda feere ha aka ka ha dere duu mgbe ọ chọrọ ịgọrọ onwe ya nʼihu ọha mmadụ ahụ."},{"book":"Ọrụ Ndị Ozi","chapter":"19","verse":"34","text":"Ma nʼotu ntabi anya ahụ, mgbe ha matara na ọ bụ onye Juu, ha bidoro iti mkpu ihe dịka ogologo awa abụọ na-asị, “Atemis ndị Efesọs dị ukwuu!”"},{"book":"Ọrụ Ndị Ozi","chapter":"19","verse":"35","text":"Nʼikpeazụ, ode akwụkwọ nke obodo ahụ kwụsịrị igwe mmadụ ahụ ime ụzụ. O kwuru, “Ndị ikom Efesọs, o nwere onye na-amaghị na obodo Efesọs bụ obodo na-echekwa ụlọ ofufe Atemis, na oyiyi ya nke si nʼeluigwe daa?"},{"book":"Ọrụ Ndị Ozi","chapter":"19","verse":"36","text":"Ebe ihe ndị a adịghị na ngọpụ, ọ dị mkpa ka unu nọdụ nwayọọ, ghara imebi ihe ọbụla nʼecheghị echiche."},{"book":"Ọrụ Ndị Ozi","chapter":"19","verse":"37","text":"Lee ugbu a, ndị a unu kpọtara nʼebe a abụghị ndị ohi, ndị na-ezuru ihe nʼogige chi anyị, maọbụ na-ekwutọ eze nwanyị arụsị anyị."},{"book":"Ọrụ Ndị Ozi","chapter":"19","verse":"38","text":"Ọ bụrụ na Dimitriọs na ndị ọkpụ ụzụ ibe ya nwere ihe ọbụla megide ha, ha gaa nʼụlọikpe. Ndị na-ekpe ikpe ga-eleba okwu ha anya. Kama ha mee ya nʼusoro iwu kwadoro."},{"book":"Ọrụ Ndị Ozi","chapter":"19","verse":"39","text":"Ma ọ bụrụ na o nwere ihe ọzọ dị iche unu chọrọ ka e mee, a ga-edozi ya na nzukọ nke ndị obodo na-eme nʼụzọ ziri ezi."},{"book":"Ọrụ Ndị Ozi","chapter":"19","verse":"40","text":"Nʼihi na egwu dị, na-eleghị anya a ga-eji ihe nke mere taa boo anyị ebubo na anyị na-ebute ọgbaaghara. Anyị enweghị ọsịsa ziri ezi banyere ọgbaaghara nke a.”"},{"book":"Ọrụ Ndị Ozi","chapter":"19","verse":"41","text":"Mgbe o kwuchara nke a, ọ gbasara ha."}]}