{"data":[{"book":"अहबार","chapter":"11","verse":"1","text":"रब ने मूसा और हारून से कहा,"},{"book":"अहबार","chapter":"11","verse":"2","text":"“इसराईलियों को बताना कि तुम्हें ज़मीन पर रहनेवाले जानवरों में से ज़ैल के जानवरों को खाने की इजाज़त है :"},{"book":"अहबार","chapter":"11","verse":"3","text":"जिनके खुर या पाँव बिलकुल चिरे हुए हैं और जो जुगाली करते हैं उन्हें खाने की इजाज़त है।"},{"book":"अहबार","chapter":"11","verse":"4-6","text":"ऊँट, बिज्जू या ख़रगोश खाना मना है। वह तुम्हारे लिए नापाक हैं, क्योंकि वह जुगाली तो करते हैं लेकिन उनके खुर या पाँव चिरे हुए नहीं हैं।"},{"book":"अहबार","chapter":"11","verse":"7","text":"सुअर न खाना। वह तुम्हारे लिए नापाक है, क्योंकि उसके खुर तो चिरे हुए हैं लेकिन वह जुगाली नहीं करता।"},{"book":"अहबार","chapter":"11","verse":"8","text":"न उनका गोश्त खाना, न उनकी लाशों को छूना। वह तुम्हारे लिए नापाक हैं।"},{"book":"अहबार","chapter":"11","verse":"9","text":"समुंदरी और दरियाई जानवर खाने के लिए जायज़ हैं अगर उनके पर और छिलके हों।"},{"book":"अहबार","chapter":"11","verse":"10","text":"लेकिन जिनके पर या छिलके नहीं हैं वह सब तुम्हारे लिए मकरूह हैं, ख़ाह वह बड़ी तादाद में मिलकर रहते हैं या नहीं।"},{"book":"अहबार","chapter":"11","verse":"11","text":"इसलिए उनका गोश्त खाना मना है, और उनकी लाशों से भी घिन खाना है।"},{"book":"अहबार","chapter":"11","verse":"12","text":"पानी में रहनेवाले तमाम जानवर जिनके पर या छिलके न हों तुम्हारे लिए मकरूह हैं।"},{"book":"अहबार","chapter":"11","verse":"13","text":"ज़ैल के परिंदे तुम्हारे लिए क़ाबिले-घिन हों। इन्हें खाना मना है, क्योंकि वह मकरूह हैं : उक़ाब, दढ़ियल गिद्ध, काला गिद्ध,"},{"book":"अहबार","chapter":"11","verse":"14","text":"लाल चील, हर क़िस्म की काली चील,"},{"book":"अहबार","chapter":"11","verse":"15","text":"हर क़िस्म का कौवा,"},{"book":"अहबार","chapter":"11","verse":"16","text":"उक़ाबी उल्लू, छोटे कानवाला उल्लू, बड़े कानवाला उल्लू, हर क़िस्म का बाज़,"},{"book":"अहबार","chapter":"11","verse":"17","text":"छोटा उल्लू, क़ूक़, चिंघाड़नेवाला उल्लू,"},{"book":"अहबार","chapter":"11","verse":"18","text":"सफ़ेद उल्लू, दश्ती उल्लू, मिसरी गिद्ध,"},{"book":"अहबार","chapter":"11","verse":"19","text":"लक़लक़, हर क़िस्म का बूतीमार, हुदहुद और चमगादड़। याद रहे कि क़दीम ज़माने के इन परिंदों के अकसर नाम मतरूक हैं या उनका मतलब बदल गया है, इसलिए उनका मुख़्तलिफ़ तरजुमा हो सकता है।"},{"book":"अहबार","chapter":"11","verse":"20","text":"तमाम पर रखनेवाले कीड़े जो चार पाँवों पर चलते हैं तुम्हारे लिए मकरूह हैं,"},{"book":"अहबार","chapter":"11","verse":"21","text":"सिवाए उनके जिनकी टाँगों के दो हिस्से हैं और जो फुदकते हैं। उनको तुम खा सकते हो।"},{"book":"अहबार","chapter":"11","verse":"22","text":"इस नाते से तुम मुख़्तलिफ़ क़िस्म के टिड्डे खा सकते हो।"},{"book":"अहबार","chapter":"11","verse":"23","text":"बाक़ी सब पर रखनेवाले कीड़े जो चार पाँवों पर चलते हैं तुम्हारे लिए मकरूह हैं।"},{"book":"अहबार","chapter":"11","verse":"24-28","text":"जो भी ज़ैल के जानवरों की लाशें छुए वह शाम तक नापाक रहेगा : (अलिफ़) खुर रखनेवाले तमाम जानवर सिवाए उनके जिनके खुर या पाँव पूरे तौर पर चिरे हुए हैं और जो जुगाली करते हैं, (बे) तमाम जानवर जो अपने चार पंजों पर चलते हैं। यह जानवर तुम्हारे लिए नापाक हैं, और जो भी उनकी लाशें उठाए या छुए लाज़िम है कि वह अपने कपड़े धो ले। इसके बावुजूद भी वह शाम तक नापाक रहेगा।"},{"book":"अहबार","chapter":"11","verse":"29-30","text":"ज़मीन पर रेंगनेवाले जानवरों में से छछूँदर, मुख़्तलिफ़ क़िस्म के चूहे और मुख़्तलिफ़ क़िस्म की छिपकलियाँ तुम्हारे लिए नापाक हैं।"},{"book":"अहबार","chapter":"11","verse":"31","text":"जो भी उन्हें और उनकी लाशें छू लेता है वह शाम तक नापाक रहेगा।"},{"book":"अहबार","chapter":"11","verse":"32","text":"अगर उनमें से किसी की लाश किसी चीज़ पर गिर पड़े तो वह भी नापाक हो जाएगी। इससे कोई फ़रक़ नहीं पड़ता कि वह लकड़ी, कपड़े, चमड़े या टाट की बनी हो, न इससे कोई फ़रक़ पड़ता है कि वह किस काम के लिए इस्तेमाल की जाती है। उसे हर सूरत में पानी में डुबोना है। तो भी वह शाम तक नापाक रहेगी।"},{"book":"अहबार","chapter":"11","verse":"33","text":"अगर ऐसी लाश मिट्टी के बरतन में गिर जाए तो जो कुछ भी उसमें है नापाक हो जाएगा और तुम्हें उस बरतन को तोड़ना है।"},{"book":"अहबार","chapter":"11","verse":"34","text":"हर खानेवाली चीज़ जिस पर ऐसे बरतन का पानी डाला गया है नापाक है। इसी तरह उस बरतन से निकली हुई हर पीनेवाली चीज़ नापाक है।"},{"book":"अहबार","chapter":"11","verse":"35","text":"जिस पर भी ऐसी लाश गिर पड़े वह नापाक हो जाता है। अगर वह तनूर या चूल्हे पर गिर पड़े तो उनको तोड़ देना है। वह नापाक हैं और तुम्हारे लिए नापाक रहेंगे।"},{"book":"अहबार","chapter":"11","verse":"36","text":"लेकिन जिस चश्मे या हौज़ में ऐसी लाश गिरे वह पाक रहता है। सिर्फ़ वह जो लाश को छू लेता है नापाक हो जाता है।"},{"book":"अहबार","chapter":"11","verse":"37","text":"अगर ऐसी लाश बीजों पर गिर पड़े जिनको अभी बोना है तो वह पाक रहते हैं।"},{"book":"अहबार","chapter":"11","verse":"38","text":"लेकिन अगर बीजों पर पानी डाला गया हो और फिर लाश उन पर गिर पड़े तो वह नापाक हैं।"},{"book":"अहबार","chapter":"11","verse":"39","text":"अगर ऐसा जानवर जिसे खाने की इजाज़त है मर जाए तो जो भी उस की लाश छुए शाम तक नापाक रहेगा।"},{"book":"अहबार","chapter":"11","verse":"40","text":"जो उसमें से कुछ खाए या उसे उठाकर ले जाए उसे अपने कपड़ों को धोना है। तो भी वह शाम तक नापाक रहेगा।"},{"book":"अहबार","chapter":"11","verse":"41","text":"हर जानवर जो ज़मीन पर रेंगता है क़ाबिले-घिन है। उसे खाना मना है,"},{"book":"अहबार","chapter":"11","verse":"42","text":"चाहे वह अपने पेट पर चाहे चार या इससे ज़ायद पाँवों पर चलता हो।"},{"book":"अहबार","chapter":"11","verse":"43","text":"इन तमाम रेंगनेवालों से अपने आपको घिन का बाइस और नापाक न बनाना,"},{"book":"अहबार","chapter":"11","verse":"44","text":"क्योंकि मैं रब तुम्हारा ख़ुदा हूँ। लाज़िम है कि तुम अपने आपको मख़सूसो-मुक़द्दस रखो, क्योंकि मैं क़ुद्दूस हूँ। अपने आपको ज़मीन पर रेंगनेवाले तमाम जानवरों से नापाक न बनाना।"},{"book":"अहबार","chapter":"11","verse":"45","text":"मैं रब हूँ। मैं तुम्हें मिसर से निकाल लाया हूँ ताकि तुम्हारा ख़ुदा बनूँ। लिहाज़ा मुक़द्दस रहो, क्योंकि मैं क़ुद्दूस हूँ।"},{"book":"अहबार","chapter":"11","verse":"46","text":"ज़मीन पर चलनेवाले जानवरों, परिंदों, आबी जानवरों और ज़मीन पर रेंगनेवाले जानवरों के बारे में शरअ यही है।"},{"book":"अहबार","chapter":"11","verse":"47","text":"लाज़िम है कि तुम नापाक और पाक में इम्तियाज़ करो, ऐसे जानवरों में जो खाने के लिए जायज़ हैं और ऐसों में जो नाजायज़ हैं।”"}]}