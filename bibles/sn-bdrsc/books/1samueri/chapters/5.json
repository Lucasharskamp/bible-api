{"data":[{"book":"1 Samueri","chapter":"5","verse":"1","text":"Mushure mokunge vaFiristia vapamba areka yaMwari, vakaitora kubva kuEbhenezeri vakaenda nayo kuAshidhodhi."},{"book":"1 Samueri","chapter":"5","verse":"2","text":"Ipapo vakatakura areka vakapinda nayo mutemberi yaDhagoni vakaiisa parutivi rwaDhagoni."},{"book":"1 Samueri","chapter":"5","verse":"3","text":"Vanhu veAshidhodhi pavakamuka mangwanani-ngwanani zuva raitevera, wanei hoyo Dhagoni akawira pasi nechiso pamberi peareka yaJehovha! Vakatora Dhagoni vakamudzosera panzvimbo yake."},{"book":"1 Samueri","chapter":"5","verse":"4","text":"Asi mangwanani aitevera pavakamuka wanei hoyo Dhagoni akawira pasi nechiso pamberi peareka yaJehovha! Musoro wake namaoko zvakanga zvadimbuka zvisisipo uye zviri pasi pachikumbaridzo chomukova, muviri wake bedzi ndiwo wakanga wangosara."},{"book":"1 Samueri","chapter":"5","verse":"5","text":"Ndokusaka kusvika nanhasi kusina vaprista vaDhagoni kana vamwewo zvavo vanopinda mutemberi yaDhagoni paAshidhodhi vanotsika pachikumbaridzo chomukova."},{"book":"1 Samueri","chapter":"5","verse":"6","text":"Ruoko rwaMwari rwakatambudza zvikuru vanhu veAshidhodhi nenzvimbo dzakaikomberedza; akauyisa kuparadzwa pamusoro pavo uye akavarova namamota."},{"book":"1 Samueri","chapter":"5","verse":"7","text":"Vanhu veAshidhodhi pavakaona zvakanga zvichiitika vakati, “Areka yaMwari weIsraeri haifaniri kugara pano nesu nokuti ruoko rwake rwatitambudza zvikuru isu naDhagoni mwari wedu.”"},{"book":"1 Samueri","chapter":"5","verse":"8","text":"Saka vakadana pamwe chete vatongi vose vavaFiristia vakavabvunza vachiti, “Toitei neareka yaMwari weIsraeri?”"},{"book":"1 Samueri","chapter":"5","verse":"9","text":"Asi mushure mokunge vaibvisa, ruoko rwaMwari rwakarwisana neguta iroro, uye akarivhundutsa nokuvhundutsa kukuru. Akarova vanhu veguta iroro, vakuru navadiki, namamota."},{"book":"1 Samueri","chapter":"5","verse":"10","text":"Saka vakaendesa areka yaMwari kuEkironi."},{"book":"1 Samueri","chapter":"5","verse":"11","text":"Saka vakadana pamwe chete vatongi vose vavaFiristia vakati, “Dzoserai areka yaMwari weIsraeri kwakare, regai idzokere kunzvimbo kwayo, nokuti ichatiuraya isu navanhu vedu.” Nokuti rufu rwakanga rwazadza guta nokuvhunduka; ruoko rwaMwari rwakanga rwaritambudza zvikuru."},{"book":"1 Samueri","chapter":"5","verse":"12","text":"Avo vasina kufa vakarohwa namamota uye kuchema kweguta kwakakwira kudenga."}]}