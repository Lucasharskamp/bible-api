{"data":[{"book":"Roome","chapter":"3","verse":"1","text":"Histinko Ayude asa gidethasi aaza go7ay dizee? Qaxaray ay go7izee?"},{"book":"Roome","chapter":"3","verse":"2","text":"Awaraka gidin go7ay daro. Harape koyro Xoossa qaalay hadara Ayudatasi immetides."},{"book":"Roome","chapter":"3","verse":"3","text":"Isttafe issi issi uras ammanoy baynida aggiko Xoossa ammanotethi diigizee?"},{"book":"Roome","chapter":"3","verse":"4","text":"Mulekka diggena! Asi wurikka woridancha “Neni ne qaalape denidayssan tumanicha; Piridanika xonizade gidaasa” hessaththo geeteti xaafettida mala Xoossi qasse tumanicha."},{"book":"Roome","chapter":"3","verse":"5","text":"Nu makali7a oothoy Xoossa xiillotethi qonccen besiizayssa gidikko hisitini nu ay ganee? Coo asa woga mala palamistanas Xoossi ba hanqqo nu bolla ehizaysi nuusu bessena ganeyee? Hesaka ta giizay asatho qofankko."},{"book":"Roome","chapter":"3","verse":"6","text":"Tumape hessaththo hanena. Hesatho haniza gidiko Xoossi alame bolla wostti piiridanidee?"},{"book":"Roome","chapter":"3","verse":"7","text":"Ta woridotethi Xoossa tumatethi qonccisizayssan iza bonicho gede gujiizassa gidikko hisitin ha7i gakanas wostti ta bolla nagarancha mala piiridetize?” giidi pallamistana assi daana danda7ees."},{"book":"Roome","chapter":"3","verse":"8","text":"Hessa gussi “Lo7oy yaana mala ane iitta oothosu” geetesi gidi issi issi asati nu bolla woresizayssa malakko. Hayta asata bolla gakkiza piiriday tumu piiridako."},{"book":"Roome","chapter":"3","verse":"9","text":"Histinni nu aazi ginoo? Nuni isttafe adhizonii? Mulekka adhoko. Ayhudata gidikkoka hanikko dere asa gidikokka wurikka nagarape garisa baggara diza gish ta wursikka kassistada isttas yootadis."},{"book":"Roome","chapter":"3","verse":"10","text":"“Xiilloy oonikka deena issi uraykka deena."},{"book":"Roome","chapter":"3","verse":"11","text":"Yuushi qopiizadey bawa; Xoossu koyzay issadeyka bawa."},{"book":"Roome","chapter":"3","verse":"12","text":"Wurikka balletidane issi bolla go7onttayta gidida. Loo7o oothizay oonikka bawa; issadeykka deena”"},{"book":"Roome","chapter":"3","verse":"13","text":"Istta duunay doya diza duufo mala istta duunay wuriso wode hasa7ees. Istta meterishay shoosha marzzera dees.”"},{"book":"Roome","chapter":"3","verse":"14","text":"“Istta duunan qanigethin cammo miish kumides.”"},{"book":"Roome","chapter":"3","verse":"15","text":"“Istta tooy suuthu gussanasi eesotees."},{"book":"Roome","chapter":"3","verse":"16","text":"Istta ogen dhayosoyne mulera dipp gi dhayoy dees."},{"book":"Roome","chapter":"3","verse":"17","text":"Istti Sarotetha oge eri eretena"},{"book":"Roome","chapter":"3","verse":"18","text":"Istta ayfesonni Xoossas baboy bawa” geeteti xaafettida malakko."},{"book":"Roome","chapter":"3","verse":"19","text":"Hessa gishshi duunay wurikka goridistana mala derey kumetha Xoossas mallithe immana mala wogay gizay wurikka wogape garsara dizaytas gididaysa nu eroosu."},{"book":"Roome","chapter":"3","verse":"20","text":"Hessa gishshi wogay nagaray aazakone erisees attiin wogaa nagon oonikka iza achani xiillo geetistanas danida7ena."},{"book":"Roome","chapter":"3","verse":"21","text":"Ha7i qasse wogaa kasse nabeti izas marikatidaysi wogape karera gidida Xoossa xiilloteth qonicides."},{"book":"Roome","chapter":"3","verse":"22","text":"Hessi Xoossa xiillotethi Yesus Kirisitoosa amanon dummatethi bayndda bettiza xiillotethikko."},{"book":"Roome","chapter":"3","verse":"23","text":"Gaasoykka asi wurikka nagara oothides. Xoossa bonichoykka asa naas paciides."},{"book":"Roome","chapter":"3","verse":"24","text":"Asay Yesus Kirisitoosay, asa na gishshi oothida kiyatethafe denididayssan coo mela xiillides."},{"book":"Roome","chapter":"3","verse":"25","text":"Iza suuthan gidida ammanon naagarape maristana yarsho histtid Xoossi Yesusa shishides. Izi hessa oothiday kassetidi polletida nagara qaxayonta danida7a adhida ba xiillotethi bessaanaskko."},{"book":"Roome","chapter":"3","verse":"26","text":"Izi hessa ha wodezan oothiday ba xiillotetha heskka ba baggara xiillo gidi Yesus Kirisitoosan ammanizade xiilisizaysa bessanaskko."},{"book":"Roome","chapter":"3","verse":"27","text":"Histinni nuni izan ceeqettiza miishshi aazi dizee? aykko miishshankka ceeqetokko. Nu ceeqistana gaasoy aazee? woga naagiza gishshee? gidenna ammanonkko."},{"book":"Roome","chapter":"3","verse":"28","text":"Ay asikka ammanon attin woga naagon atonttaysa nu geeshshi yoottos."},{"book":"Roome","chapter":"3","verse":"29","text":"Xoossi Ayhudata Xoossu xalalaa? Haniko dere asaskka Xoossu gidenee? Ee hanko dere asaskka izi Xoossa."},{"book":"Roome","chapter":"3","verse":"30","text":"Qaxaretidayssa ammanon qasse qaxaretonitaysakka he ammanonikka xiillisizayka izi isi Xoossa xalalakko."},{"book":"Roome","chapter":"3","verse":"31","text":"Histin hessi hessa gidikko ammano geedon woga go7ay bayndazi oothinoo? Muleka hessaththo hanena. woga nu minthana attin."}]}