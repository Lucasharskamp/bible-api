{"data":[{"book":"ΣΕΙΡΑΧ","chapter":"4","verse":"1","text":"Τέκνον, τὴν ζωὴν τοῦ πτωχοῦ μὴ ἀποστερήσῃς, καὶ μὴ παρελκύσῃς ὀφθαλμοὺς ἐπιδεεῖς."},{"book":"ΣΕΙΡΑΧ","chapter":"4","verse":"2","text":"ψυχὴν πεινῶσαν μὴ λυπήσῃς, καὶ μὴ παροργίσῃς ἄνδρα ἐν ἀπορίᾳ αὐτοῦ."},{"book":"ΣΕΙΡΑΧ","chapter":"4","verse":"3","text":"Καρδίαν παροργισμένην μὴ προσταράξῃς, καὶ μὴ παρελκύσῃς δόσιν προσδεομένου."},{"book":"ΣΕΙΡΑΧ","chapter":"4","verse":"4","text":"Ἱκέτην θλιβόμενον μὴ ἀπαναίνου, καὶ μὴ ἀποστρέψῃς τὸ πρόσωπόν σου ἀπὸ πτωχοῦ."},{"book":"ΣΕΙΡΑΧ","chapter":"4","verse":"5","text":"Ἀπὸ δεομένου μὴ ἀποστρέψῃς ὀφθαλμόν, καὶ μὴ δῷς τόπον ἀνθρώπῳ καταράσασθαί σε."},{"book":"ΣΕΙΡΑΧ","chapter":"4","verse":"6","text":"Καταρωμένου γάρ σε ἐν πικρίᾳ ψυχῆς αὐτοῦ, τῆς δεήσεως αὐτοῦ ἐπακούσεται ὁ ποιήσας αὐτόν."},{"book":"ΣΕΙΡΑΧ","chapter":"4","verse":"7","text":"Προσφιλῆ συναγωγῇ σεαυτὸν ποίει, καὶ μεγιστᾶνι ταπεινοῦ τὴν κεφαλήν σου."},{"book":"ΣΕΙΡΑΧ","chapter":"4","verse":"8","text":"Κλῖνον πτωχῷ τὸ οὖς σου, καὶ ἀποκρίθητι αὐτῷ εἰρηνικὰ ἐν πρᾳΰτητι."},{"book":"ΣΕΙΡΑΧ","chapter":"4","verse":"9","text":"Ἐξελοῦ ἀδικούμενον ἐκ χειρὸς ἀδικοῦντος, καὶ μὴ ὀλιγοψυχήσῃς ἐν τῷ κρίνειν σε."},{"book":"ΣΕΙΡΑΧ","chapter":"4","verse":"10","text":"Γίνου ὀρφανοῖς ὡς πατὴρ, καὶ ἀντὶ ἀνδρὸς τῇ μητρὶ αὐτῶν· καὶ ἔσῃ ὡς υἱὸς ὑψίστου, καὶ ἀγαπήσει σε μᾶλλον ἡ μήτηρ σου."},{"book":"ΣΕΙΡΑΧ","chapter":"4","verse":"11","text":"Ἡ σοφία υἱοὺς ἑαυτῇ ἀνύψωσε, καὶ ἐπιλαμβάνεται τῶν ζητούντων αὐτήν·"},{"book":"ΣΕΙΡΑΧ","chapter":"4","verse":"12","text":"ὁ ἀγαπῶν αὐτὴν ἀγαπᾷ ζωὴν, καὶ οἱ ὀρθρίζοντες πρὸς αὐτὴν ἐμπλησθήσονται εὐφροσύνης."},{"book":"ΣΕΙΡΑΧ","chapter":"4","verse":"13","text":"Ὁ κρατῶν αὐτῆς κληρονομήσει δόξαν, καὶ οὗ εἰσπορεύεται εὐλογήσει Κύριος."},{"book":"ΣΕΙΡΑΧ","chapter":"4","verse":"14","text":"Οἱ λατρεύοντες αὐτῇ λειτουργήσουσιν Ἁγίῳ, καὶ τοὺς ἀγαπῶντας αὐτὴν ἀγαπᾷ ὁ Κύριος."},{"book":"ΣΕΙΡΑΧ","chapter":"4","verse":"15","text":"Ὁ ὑπακούων αὐτῆς κρινεῖ ἔθνη, καὶ ὁ προσελθὼν αὐτῇ κατασκηνώσει πεποιθώς."},{"book":"ΣΕΙΡΑΧ","chapter":"4","verse":"16","text":"Ἐὰν ἐμπιστεύσῃς, κατακληρονομήσεις αὐτὴν, καὶ ἐν κατασχέσει ἔσονται αἱ γενεαὶ αὐτοῦ."},{"book":"ΣΕΙΡΑΧ","chapter":"4","verse":"17","text":"Ὅτι διεστραμμένως πορεύεται μετʼ αὐτοῦ ἐν πρώτοις· φόβον δὲ καὶ δειλίαν ἐπάξει ἐπʼ αὐτὸν, καὶ βασανίσει αὐτὸν ἐν παιδιᾷ αὐτῆς, ἕως οὗ ἐμπιστεύσῃ τῇ ψυχῇ αὐτοῦ, καὶ πειράσῃ αὐτὸν ἐν τοῖς δικαιώμασιν αὐτῆς."},{"book":"ΣΕΙΡΑΧ","chapter":"4","verse":"18","text":"Καὶ πάλιν ἐπανήξει κατʼ εὐθεῖαν πρὸς αὐτὸν, καὶ εὐφρανεῖ αὐτὸν, καὶ ἀποκαλύψει αὐτῷ τὰ κρυπτὰ αὐτῆς."},{"book":"ΣΕΙΡΑΧ","chapter":"4","verse":"19","text":"Ἐὰν ἀποπλανηθῇ, ἐγκαταλείψει αὐτὸν, καὶ παραδώσει αὐτὸν εἰς χεῖρας πτώσεως αὐτοῦ."},{"book":"ΣΕΙΡΑΧ","chapter":"4","verse":"20","text":"Συντήρησον καιρὸν καὶ φύλαξαι ἀπὸ πονηροῦ, καὶ περὶ τῆς ψυχῆς σου μὴ αἰσχυνθῇς."},{"book":"ΣΕΙΡΑΧ","chapter":"4","verse":"21","text":"Ἔστι γὰρ αἰσχύνη ἐπάγουσα ἁμαρτίαν, καὶ ἔστιν αἰσχύνη δόξα καὶ χάρις."},{"book":"ΣΕΙΡΑΧ","chapter":"4","verse":"22","text":"Μὴ λάβῃς πρόσωπον κατὰ τῆς ψυχῆς σου, καὶ μὴ ἐντραπῇς εἰς πτῶσίν σου."},{"book":"ΣΕΙΡΑΧ","chapter":"4","verse":"23","text":"Μὴ κωλύσῃς λόγον ἐν καιρῷ σωτηρίας,"},{"book":"ΣΕΙΡΑΧ","chapter":"4","verse":"24","text":"ἐν γὰρ λόγῳ γνωσθήσεται σοφία, καὶ παιδεία ἐν ῥήματι γλώσσης."},{"book":"ΣΕΙΡΑΧ","chapter":"4","verse":"25","text":"Μὴ ἀντίλεγε τῇ ἀληθείᾳ, καὶ περὶ τῆς ἀπαιδευσίας σου ἐντράπηθι."},{"book":"ΣΕΙΡΑΧ","chapter":"4","verse":"26","text":"Μὴ αἰσχυνθῇς ὁμολογῆσαι ἐφʼ ἁμαρτίαις σου, καὶ μὴ βιάζου ῥοῦν ποταμοῦ."},{"book":"ΣΕΙΡΑΧ","chapter":"4","verse":"27","text":"Καὶ μὴ ὑποστρώσῃς σεαυτὸν ἀνθρώπῳ μωρῷ, καὶ μὴ λάβῃς πρόσωπον δυνάστου."},{"book":"ΣΕΙΡΑΧ","chapter":"4","verse":"28","text":"Ἕως τοῦ θανάτου ἀγώνισαι περὶ τῆς ἀληθείας, καὶ Κύριος ὁ Θεὸς πολεμήσει ὑπὲρ σοῦ."},{"book":"ΣΕΙΡΑΧ","chapter":"4","verse":"29","text":"Μὴ γίνου τραχὺς ἐν γλώσσῃ σου, καὶ νωθρὸς καὶ παρειμένος ἐν τοῖς ἔργοις σου."},{"book":"ΣΕΙΡΑΧ","chapter":"4","verse":"30","text":"Μὴ ἴσθι ὡς λέων ἐν τῷ οἴκῳ σου, καὶ φαντασιοκοπῶν ἐν τοῖς οἰκέταις σου."},{"book":"ΣΕΙΡΑΧ","chapter":"4","verse":"31","text":"Μὴ ἔστω ἡ χείρ σου ἐκτεταμένη εἰς τὸ λαβεῖν, καὶ ἐν τῷ ἀποδιδόναι συνεσταλμένη."}]}