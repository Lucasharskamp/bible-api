{"data":[{"book":"II CRONICHE","chapter":"22","verse":"1","text":"E GLI abitanti di Gerusalemme costituirono re, in luogo suo, Achazia, suo figliuolo minore; perciocchè quelle schiere ch'erano venute in armi con gli Arabi, aveano uccisi tutti i maggiori22.1 maggiori 2 Cron. 21.17.. Così regnò Achazia, figliuolo di Gioram, re di Giuda."},{"book":"II CRONICHE","chapter":"22","verse":"2","text":"Achazia era d'età di quarantadue anni, quando cominciò a regnare, e regnò un anno in Gerusalemme. E il nome di sua madre era Atalia, figliuola di Omri."},{"book":"II CRONICHE","chapter":"22","verse":"3","text":"Anch'egli camminò nelle vie della casa di Achab; perciocchè sua madre gli era consigliera a far male."},{"book":"II CRONICHE","chapter":"22","verse":"4","text":"Egli adunque fece ciò che dispiace al Signore, come la casa di Achab; perciocchè, dopo la morte di suo padre, essi furono suoi consiglieri a sua perdizione."},{"book":"II CRONICHE","chapter":"22","verse":"5","text":"Ed anche, seguitando il lor consiglio, andò con Gioram, figliuolo di Achab, re d'Israele, alla guerra contro ad Hazael, re di Siria, in Ramot di Galaad. E i Siri ferirono Gioram."},{"book":"II CRONICHE","chapter":"22","verse":"6","text":"Ed egli se ne ritornò, per farsi medicare in Izreel; perciocchè egli avea delle ferite ch'egli avea ricevute in Rama, mentre egli combatteva con Hazael, re di Siria. Ed Azaria, figliuolo di Gioram re di Giuda, andò a visitare Gioram, figliuolo di Achab, in Izreel; perciocchè egli era infermo."},{"book":"II CRONICHE","chapter":"22","verse":"7","text":"E ciò che egli venne a Gioram, procedette da Dio22.7 Dio Giud. 14.4. 2 Cron. 10.15. per la ruina di Achazia; perciocchè, essendo venuto, egli uscì con Gioram contro a Iehu22.7 Iehu 2 Re. 9.6,7., figliuolo di Nimsi, il quale il Signore avea unto per distruggere la casa di Achab."},{"book":"II CRONICHE","chapter":"22","verse":"8","text":"E quando Iehu faceva la punizione della casa di Achab22.8 Achab 2 Re. 10.10-14., trovò i principali di Giuda, e i figliuoli de' fratelli di Achazia, i quali servivano ad Achazia, e li uccise."},{"book":"II CRONICHE","chapter":"22","verse":"9","text":"E cercò Achazia, ed egli fu preso, essendo nascosto in Samaria, e fu menato a Iehu, ed ucciso; e poi fu seppellito; perciocchè fu detto: Egli è il figliuolo di Giosafat, il quale ricercò il Signore con tutto il suo cuore. E non vi fu alcuno della casa di Achazia che avesse il potere di farsi re."},{"book":"II CRONICHE","chapter":"22","verse":"10","text":"ED Atalia, madre di Achazia, avendo veduto che il suo figliuolo era morto, si levò, e distrusse tutta la progenie reale della casa di Giuda."},{"book":"II CRONICHE","chapter":"22","verse":"11","text":"Ma Iosabat, figliuola del re Gioram, prese Gioas, figliuolo di Achazia, e lo tolse furtivamente d'infra i figliuoli del re che si uccidevano; e lo mise, con la sua balia, nella camera de' letti. Così Iosabat, figliuola del re Gioram, moglie del sacerdote Gioiada, lo nascose d'innanzi ad Atalia; perciocchè era sorella di Achazia; talchè Atalia non lo fece morire."},{"book":"II CRONICHE","chapter":"22","verse":"12","text":"Ed egli stette con loro nascosto nella Casa di Dio lo spazio di sei anni; ed in quel mezzo tempo Atalia regnava sopra il paese."}]}