{"data":[{"book":"Руфь","chapter":"1","verse":"1","text":"Одова вахыти, кана андэ Израиль сас цындомаря, ули бок опэр пху. Екх мануш гело андар Вифлееми андэ Иудеи пэ ромняса тай пэ дуе чявэнца тэ бэшэн андэ ливадя ко Моавитскя."},{"book":"Руфь","chapter":"1","verse":"2","text":"Адава мануш бучёлас Элимелех, лэски ромня — Ноеминь, ай лэски дуе чявэн — Махлон тай Хилеон; он сас ефрафяня андар Вифлееми андэ Иудеи. Он алэ ко ливадя ко Моавитскя тай ачилэ отхэ."},{"book":"Руфь","chapter":"1","verse":"3","text":"О Элимелех, о ром э Ноеминяко, муло, тай ой ачили пэ дуе чявэнца."},{"book":"Руфь","chapter":"1","verse":"4","text":"Он лилэ пэски ромнен моавитянкен, э екх бучёлас Орфа, ай авэр Руфь. Пал отхэ сар он бэшлэ отхэ пашко дэш брэш,"},{"book":"Руфь","chapter":"1","verse":"5","text":"о Махлон тай о Хилеон мулэ, тай э Ноеминь ачили би чявэнго тай би ромэско."},{"book":"Руфь","chapter":"1","verse":"6","text":"Э Ноеминь шунляс андэ Моави, кай о Сагбус о Яхвэ ало ярдымеса Пэ дюнястэ тай диняс лэн хапэ. Ой пэ боренца гортярдэпэс тэ джян кхерэ."},{"book":"Руфь","chapter":"1","verse":"7","text":"Екхетханэ пэ боренца ой ачавдяс о тхан, катэ бэшэлас, тай гили ко дром, саво камэлас тэ анэл лэн палэ ки пху Иуда."},{"book":"Руфь","chapter":"1","verse":"8","text":"Э Ноеминь пхэнляс пэ боренги:"},{"book":"Руфь","chapter":"1","verse":"9","text":"Мэ дэл о Сагбус о Яхвэ кажня андар тумэндэ тэ аракхен бах андэ кхер ко нэво ром."},{"book":"Руфь","chapter":"1","verse":"10","text":"тай пхэнлэ лаки:"},{"book":"Руфь","chapter":"1","verse":"11","text":"Э Ноеминь пхэнляс:"},{"book":"Руфь","chapter":"1","verse":"12","text":"Джян кхерэ, мэ чяя; мэ бут пхури, тэ овэл мандэ авэр ром. Джи мэ тэ тюшундиявас, кай мандэ генэ си ишандипэ, — джи адая рат мэ би тэ овав ромэса, тай дэчи тэ аракхлён мандэ чявэ,"},{"book":"Руфь","chapter":"1","verse":"13","text":"— та со, кан ишандиен, бискай он кан барён? Камэл тумэнги тэ ишандиен тай тэ на джян ромэстэ? На, мэ чяя. Мэ бут касэвэтлыс пал тумэндэ, вай о вас э Сагбуско э Яхвэско уло мамуй мандэ!"},{"book":"Руфь","chapter":"1","verse":"14","text":"Он ваздинэ бэбэря тай генэ лилэ тэ ровэн. Тай э Орфа чюмидиняс пэ саса тай гели пэ дюнястэ, ай э Руфь ачили ласа."},{"book":"Руфь","chapter":"1","verse":"15","text":"Э Ноеминь пхэнляс:"},{"book":"Руфь","chapter":"1","verse":"16","text":"Ай э Руфь пхэнляс:"},{"book":"Руфь","chapter":"1","verse":"17","text":"Катэ кан мэрэс ту, кан мэрав ли мэ тай отхэ кан овав паромэ. О Сагбус о Яхвэ лачес мэ марэл ман, тэ авэр со-то, екх о мэрипэ кан лэл ман тутар."},{"book":"Руфь","chapter":"1","verse":"18","text":"Кана э Ноеминь галили, кай э Руфь лачес мангел тэ джял ласа, ой тэрдили ла тэ тхэл."},{"book":"Руфь","chapter":"1","verse":"19","text":"Тай джянас о дуй он, бискай на алэ андэ Вифлееми. Кана он алэ андэ Вифлееми, алаи э диз ваздиндили лэндар тай пхэнэнас:"},{"book":"Руфь","chapter":"1","verse":"20","text":"— Ма пхэнэн манги Ноеминь, — ой пхэнляс лэнги. — Ами пхэнэн манги Мара1.20 Евр. нав «Наоми» си «лачё», «Мара» — «керко»., вай о Зорало Дэл бичялдяс манги баро касэвэти."},{"book":"Руфь","chapter":"1","verse":"21","text":"Мэ никхлистём атхар мангинэса, ай о Сагбус о Яхвэ андяс ман палэ би ништоско. Соски тэ пхэнэн манги Ноеминь, кана о Сагбус о Яхвэ диняс ман касэвэти, тай о Зорало Дэл бичялдяс манги бибахталипэ?"},{"book":"Руфь","chapter":"1","verse":"22","text":"Аякха э Ноеминь али кхерэ. Ай ласа катар ливадя ко Моавитскя али лаки бори, моавитянка э Руфь. Тай он алэ андэ Вифлееми, кана лилэ тэ кидэн о ячмени."}]}