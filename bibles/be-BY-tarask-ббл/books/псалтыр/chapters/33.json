{"data":[{"book":"ПСАЛТЫР","chapter":"33","verse":"1","text":"Псальма Давіда, калі ён удаваў зь сябе вар'ята перад Авімэлэхам і быў ад яго выгнаны, і пайшоў."},{"book":"ПСАЛТЫР","chapter":"33","verse":"2","text":"Дабраслаўляю Госпада ва ўсякую пору; хвала Яму няспынная ў вуснах маіх."},{"book":"ПСАЛТЫР","chapter":"33","verse":"3","text":"Госпадам будзе хваліцца душа мая; пачуюць пакорныя і ўзьвяселяцца."},{"book":"ПСАЛТЫР","chapter":"33","verse":"4","text":"Вялічайце Госпада са мною, і ўзносьма імя Ягонае разам."},{"book":"ПСАЛТЫР","chapter":"33","verse":"5","text":"Я шукаў Госпада, і Ён пачуў мяне і ад усякіх небясьпекаў маіх вызваліў мяне."},{"book":"ПСАЛТЫР","chapter":"33","verse":"6","text":"Хто прыглядваўся да Яго, тыя прасьвятліліся, і твары іхнія ня зьведаюць сораму."},{"book":"ПСАЛТЫР","chapter":"33","verse":"7","text":"Вось убогі паклікаў, - і Гасподзь пачуў і ўратаваў яго ад усіх ягоных бедаў."},{"book":"ПСАЛТЫР","chapter":"33","verse":"8","text":"Гасподні анёл паўстае вакол тых, хто баіцца Яго, - і іх вызваляе."},{"book":"ПСАЛТЫР","chapter":"33","verse":"9","text":"Паспытайце і ўбачыце, які добры Гасподзь! Дабрашчасны той чалавек, што на яго спадзяецца!"},{"book":"ПСАЛТЫР","chapter":"33","verse":"10","text":"Бойцеся Госпада, усе сьвятыя Ягоныя; бо ня маюць нястачы тыя, што баяцца Яго."},{"book":"ПСАЛТЫР","chapter":"33","verse":"11","text":"Ільвяняты церпяць нягоды і голад, а богашукальнікі ня церпяць нястачы ні ў якім дабры."},{"book":"ПСАЛТЫР","chapter":"33","verse":"12","text":"Прыйдзеце, дзеці, паслухайце мяне: страху Гасподняму вас навучу."},{"book":"ПСАЛТЫР","chapter":"33","verse":"13","text":"Ці хоча чалавек жыць і ці любіць дабрадзенства, каб бачыць дабро?"},{"book":"ПСАЛТЫР","chapter":"33","verse":"14","text":"Трымай язык свой ад злога і вусны свае ад падступных словаў."},{"book":"ПСАЛТЫР","chapter":"33","verse":"15","text":"Ухіляйся ад ліха і рабі дабро; шукай міру і йдзі за ім."},{"book":"ПСАЛТЫР","chapter":"33","verse":"16","text":"Вочы Гасподнія - на праведных, і вушы Ягоныя - на скаргу іхнюю."},{"book":"ПСАЛТЫР","chapter":"33","verse":"17","text":"А аблічча Гасподняе - супроць тых, што робяць ліхое, каб зьвесьці зь зямлі памяць пра іх."},{"book":"ПСАЛТЫР","chapter":"33","verse":"18","text":"Клічуць, і Гасподзь чуе, і ад усіх уціскаў іх вызваляе."},{"book":"ПСАЛТЫР","chapter":"33","verse":"19","text":"Блізкі Гасподзь да тых, у каго зламанае сэрца, і пакорлівых духам - уратуе."},{"book":"ПСАЛТЫР","chapter":"33","verse":"20","text":"Многа турботаў у праведніка, і ад усіх іх Гасподзь вызваляе."},{"book":"ПСАЛТЫР","chapter":"33","verse":"21","text":"Ён хавае ўсе косткі ягоныя; і ніводная не паламаецца!"},{"book":"ПСАЛТЫР","chapter":"33","verse":"22","text":"Зло заб'е грэшніка, і ненавісьнікі праведнасьці загінуць."},{"book":"ПСАЛТЫР","chapter":"33","verse":"23","text":"Гасподзь вызваліць душу рабоў Сваіх, і не загіне ніхто, хто на Яго спадзяецца."}]}