{"data":[{"book":"Ezekiel","chapter":"17","verse":"1","text":"Alatala naxa a masen n bɛ, a naxɛ,"},{"book":"Ezekiel","chapter":"17","verse":"2","text":"«Adamadi, i xa yi taali fala Isirayila bɔnsɔɛ bɛ."},{"book":"Ezekiel","chapter":"17","verse":"3","text":"A fala e bɛ, ‹Won Marigi Alatala yi nan masenxi: Sɛgɛ xungbe, gabutenyi sɛnbɛmae, xabe kuye tofanxie, naxa fa Liban, a sɛdiri bili salonyi bolon a kɔn na."},{"book":"Ezekiel","chapter":"17","verse":"4","text":"A naxa na xanin yulɛ bɔxi ma, a a si e xa taa kui.›»"},{"book":"Ezekiel","chapter":"17","verse":"5","text":"«A naxa sansi xɔri nde tongo Isirayila bɔxi ma, a sa na si bɔxi fanyi ma, ye gboxi dɛnnaxɛ."},{"book":"Ezekiel","chapter":"17","verse":"6","text":"Na sansi xɔri naxa bula, a findi wɛni sansi dunke ra naxan salonyie nu kuyama a gbe ra. A salonyie nu fa e ramaxa koore ma, a sanke nu goro ye fenfe ra. Na sansie naxa fan, a salonyie naxa wuya a burɛxɛe naxa fan.»"},{"book":"Ezekiel","chapter":"17","verse":"7","text":"«Sɛgɛ xungbe gbɛtɛ naxa mini naa ra, a gabutenyie xungbo, a xabee wuya. Wɛni bili naxa a sankee nun a salonyie raɲɛrɛ kelife bɔxi ma a nu sixi dɛnnaxɛ, sigafe ra sɛgɛ mabiri ye sɔtɔfe ra."},{"book":"Ezekiel","chapter":"17","verse":"8","text":"A nu sixi bɔxi fanyi nan ma, ye gbegbe nu na dɛnnaxɛ, alako a xa findi a ra, a wɛni bogi fanyi ramini.»"},{"book":"Ezekiel","chapter":"17","verse":"9","text":"«A fala e bɛ, ‹Won Marigi Alatala yi nan masenxi: Na wɛni bili fanma? A mu fama a italade, a bogi bira, a xara? A salonyie nun a burɛxɛ kanama nɛ. A italafe mu xɔrɔxɔ."},{"book":"Ezekiel","chapter":"17","verse":"10","text":"Hali a itala, a si yire gbɛtɛ, foye naxan kelima sogetede mabiri a mu a xarama xɛ gbiki?›»"},{"book":"Ezekiel","chapter":"17","verse":"11","text":"Alatala naxa a masen n bɛ, a naxɛ,"},{"book":"Ezekiel","chapter":"17","verse":"12","text":"«A fala yi bɔnsɔɛ murutaxi bɛ, ‹Wo mu na taali fahaamuxi? Babilɔn mangɛ bara siga Darisalamu, a naa mangɛ nun a kuntigie suxu, a e xanin Babilɔn."},{"book":"Ezekiel","chapter":"17","verse":"13","text":"A bara mixi keren sugandi mangɛ bɔnsɔɛ ya ma, a saatɛ xiri a nun na tagi, a a ti mangɛya ra kali ra. A man bara bɔxi kuntigie tan xanin,"},{"book":"Ezekiel","chapter":"17","verse":"14","text":"alako bɔxi sɛnbɛ xa xurun, han a mu nɔ a ikelide sɔnɔn, fo a nu saatɛ rabatu tun.›»"},{"book":"Ezekiel","chapter":"17","verse":"15","text":"«Kɔnɔ na mangɛ sugandixi fan naxa muruta, a xɛɛrae rasiga Misira mangɛ ma soee nun sɔɔrie fende. Na fe mɔɔli sɔɔnɛyama? Naxan matandi tima na ki, a mu tɔɔrɔma yare?"},{"book":"Ezekiel","chapter":"17","verse":"16","text":"N bara n kali, n tan Alatala nan xui a ra, a faxama Babilɔn bɔxi nan ma, mangɛ fɛ ma naxan mangɛya soxi a yi ra, a naxan xa saatɛ maberexi, a a kana."},{"book":"Ezekiel","chapter":"17","verse":"17","text":"Misira mangɛ mu nɔma a malide gere kui, a yaxuie see yailanma taa tɛtɛ kanafe ra tɛmui naxɛ."},{"book":"Ezekiel","chapter":"17","verse":"18","text":"A to a xa kali mabere saatɛ kanafe ra, a fama nɛ na sare sɔtɔde.»"},{"book":"Ezekiel","chapter":"17","verse":"19","text":"Na xa fe ra, Alatala yi nan masenxi, a naxɛ, «N bara n kali n yɛtɛ ra, a to n ma kali mabere, a to n ma saatɛ kana, n na sare ragbilenma nɛ a ma."},{"book":"Ezekiel","chapter":"17","verse":"20","text":"N na n ma yɛlɛ italama nɛ a ya ra, n a suxu n ma gantanyi ra. N a xaninma nɛ Babilɔn bɔxi ma, n fa a ɲaxankata a xa yanfanteya xa fe ra mɛnni, a naxan nabaxi n na."},{"book":"Ezekiel","chapter":"17","verse":"21","text":"A xa sɔɔrie sɔntɔma nɛ santidɛgɛma ra, mixi dɔnxɔɛ yensenma nɛ. Wo a kolonma nɛ na kui a n tan Alatala nan na natɛ tongoxi.»"},{"book":"Ezekiel","chapter":"17","verse":"22","text":"Won Marigi Alatala yi nan masenxi, a naxɛ, «N sɛdiri salonyi bama nɛ a kɔn na, salonyi fanyi naxan na koore ma, n fa a si geya itexi fari."},{"book":"Ezekiel","chapter":"17","verse":"23","text":"N a sima nɛ Isirayila geya ma, a salonyie fan, e bogi gbegbe ramini. A findima nɛ sɛdiri wuri bili tofanyi ra. Xɔni mɔɔli birin fama nɛ e malabude, a salonyie niini bun ma a kɔn na."},{"book":"Ezekiel","chapter":"17","verse":"24","text":"Na kui wuri bili birin a kolonma nɛ, a n tan Alatala nan wuri bili itexi igoroma, n wuri bili igoroxi ite. N wuri xinde xara, n wuri xare rafan. N tan Alatala xui nan na ki. N fama nɛ na rakamalide.»"}]}