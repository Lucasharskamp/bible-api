{"data":[{"book":"Kolosan","chapter":"3","verse":"1","text":"Skoro razem z Chrystusem zostaliście ożywieni, skupcie się na niebie, gdzie Chrystus zasiada po prawej stronie Boga."},{"book":"Kolosan","chapter":"3","verse":"2","text":"Sprawy nieba niech będą dla was ważniejsze od ziemskich."},{"book":"Kolosan","chapter":"3","verse":"3","text":"Dla świata jesteście już bowiem martwi, a wasze prawdziwe życie jest życiem dla Boga i jest nierozerwalnie związane z Chrystusem."},{"book":"Kolosan","chapter":"3","verse":"4","text":"Gdy więc Chrystus, który jest waszym życiem, ukaże się w chwale całemu światu, wtedy również wy ukażecie się razem z Nim w Jego wspaniałej chwale."},{"book":"Kolosan","chapter":"3","verse":"5","text":"Odrzućcie więc wszystko, co jest grzeszne i przyziemne: rozwiązłość seksualną, niemoralność, pożądanie, złe pragnienia oraz chciwość, która sprawia, że pieniądze zajmują miejsce należne Bogu."},{"book":"Kolosan","chapter":"3","verse":"6","text":"Z powodu takich grzechów ludzie zbuntowani przeciwko Bogu staną przed Jego sądem."},{"book":"Kolosan","chapter":"3","verse":"7","text":"A przecież i wy kiedyś tak żyliście!"},{"book":"Kolosan","chapter":"3","verse":"8","text":"Teraz więc odrzućcie to wszystko: gniew, nienawiść, złość, obelgi i wulgarne słowa."},{"book":"Kolosan","chapter":"3","verse":"9","text":"Nie okłamujcie się nawzajem! Przecież zdarliście z siebie łachmany starej natury i jej czynów,"},{"book":"Kolosan","chapter":"3","verse":"10","text":"a ubraliście się we wspaniałą szatę nowej natury, nieustannie odnawiającej się na wzór Jezusa, który ją w was stworzył."},{"book":"Kolosan","chapter":"3","verse":"11","text":"Teraz nie liczą się już podziały na pogan, Żydów, obrzezanych, nieobrzezanych, cudzoziemców, Scytów, niewolników i wolnych. Liczy się tylko Chrystus, a On mieszka w nas wszystkich."},{"book":"Kolosan","chapter":"3","verse":"12","text":"Skoro Bóg wybrał was, przeznaczył do swojej służby i tak bardzo was ukochał, to również wy okazujcie innym serdeczne współczucie, dobroć, pokorę, łagodność i cierpliwość."},{"book":"Kolosan","chapter":"3","verse":"13","text":"Bądźcie dla siebie wyrozumiali i przebaczajcie innym ich winy. Jak Pan przebaczył wam, tak i wy postępujcie względem innych."},{"book":"Kolosan","chapter":"3","verse":"14","text":"A we wszystkim, co czynicie, okazujcie miłość, bo ona utrzymuje nas w doskonałej harmonii."},{"book":"Kolosan","chapter":"3","verse":"15","text":"Niech waszymi sercami kieruje pokój pochodzący od Chrystusa, bo jako członkowie kościoła, który jest Jego ciałem, zostaliście powołani do życia w pokoju. Bądźcie Mu za wszystko wdzięczni."},{"book":"Kolosan","chapter":"3","verse":"16","text":"Niech słowa Chrystusa, wraz z ukrytym w nich bogactwem, wypełniają całe wasze życie i niech będą źródłem waszej mądrości. Korzystając z niej, pouczajcie się nawzajem i doradzajcie sobie, a z waszych serc niech płyną do Boga psalmy, hymny oraz inne duchowe pieśni."},{"book":"Kolosan","chapter":"3","verse":"17","text":"Wszystko, cokolwiek mówicie albo robicie, czyńcie jako reprezentanci Jezusa, waszego Pana, wyrażając Bogu wdzięczność za to, czego dokonał Chrystus."},{"book":"Kolosan","chapter":"3","verse":"18","text":"Żony, bądźcie uległe wobec swoich mężów, tak bowiem powinny postępować kobiety posłuszne Panu."},{"book":"Kolosan","chapter":"3","verse":"19","text":"Mężowie, kochajcie swoje żony i nie sprawiajcie im przykrości."},{"book":"Kolosan","chapter":"3","verse":"20","text":"Dzieci, zawsze słuchajcie rodziców, bo takie zachowanie podoba się Panu."},{"book":"Kolosan","chapter":"3","verse":"21","text":"Ojcowie, nie drażnijcie dzieci, aby nie ogarnęło ich zniechęcenie."},{"book":"Kolosan","chapter":"3","verse":"22","text":"Niewolnicy, zawsze bądźcie posłuszni swoim ziemskim panom, służąc nie tylko na pokaz, aby się przypodobać ludziom. Róbcie to szczerze—ze względu na Pana."},{"book":"Kolosan","chapter":"3","verse":"23","text":"Każdą pracę wykonujcie z ochotą, jakbyście robili to dla Jezusa, a nie tylko dla ludzi."},{"book":"Kolosan","chapter":"3","verse":"24","text":"Pamiętajcie, że to od Niego otrzymacie w nagrodę wspaniały dar. Służcie Mu więc jako swojemu prawdziwemu Panu, wiedząc,"},{"book":"Kolosan","chapter":"3","verse":"25","text":"że ten, kto popełnia zło, poniesie stosowną karę—niezależnie od tego, kim jest."}]}