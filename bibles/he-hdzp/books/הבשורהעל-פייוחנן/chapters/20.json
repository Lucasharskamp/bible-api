{"data":[{"book":"הבשורה על-פי יוחנן","chapter":"20","verse":"1","text":"השכם בבוקר יום ראשון, עוד לפני הנץ החמה, באה מרים המגדלית אל קברו של ישוע וראתה שהאבן הוסרה מפתח הקבר."},{"book":"הבשורה על-פי יוחנן","chapter":"20","verse":"2","text":"היא רצה מיד אל שמעון פטרוס ואל התלמיד השני, זה שהיה אהוב על ישוע. היא קראה: ”הם לקחו את האדון מהקבר! איננו יודעים היכן שמו אותו!“"},{"book":"הבשורה על-פי יוחנן","chapter":"20","verse":"3-4","text":"פטרוס והתלמיד השני מיהרו יחד אל הקבר; התלמיד השני הקדים אותו והגיע ראשון."},{"book":"הבשורה על-פי יוחנן","chapter":"20","verse":"5","text":"הוא הביט פנימה וראה את התכריכים מונחים במקומם, אולם לא נכנס לקבר."},{"book":"הבשורה על-פי יוחנן","chapter":"20","verse":"6","text":"שמעון פטרוס בא אחריו ונכנס פנימה. גם הוא ראה את התכריכים."},{"book":"הבשורה על-פי יוחנן","chapter":"20","verse":"7","text":"הבד שעטף את ראשו של ישוע היה מקופל ומונח בצד בניפרד מהתכריכים."},{"book":"הבשורה על-פי יוחנן","chapter":"20","verse":"8","text":"ואז גם התלמיד האחר נכנס פנימה, ראה והאמין שישוע קם לתחייה."},{"book":"הבשורה על-פי יוחנן","chapter":"20","verse":"9","text":"כי עד אז לא הבינו שהכתובים ניבאו כי הוא יקום לתחייה."},{"book":"הבשורה על-פי יוחנן","chapter":"20","verse":"10","text":"שניהם הלכו הביתה,"},{"book":"הבשורה על-פי יוחנן","chapter":"20","verse":"11","text":"ובינתיים חזרה מרים אל הקבר, עמדה בחוץ ובכתה. היא העיפה מבט לתוך הקבר,"},{"book":"הבשורה על-פי יוחנן","chapter":"20","verse":"12","text":"ולפתע נגלו אליה שני מלאכים לבושי לבן יושבים במקום שבו הייתה גופת ישוע: אחד למרגלותיו ושני למראשותיו."},{"book":"הבשורה על-פי יוחנן","chapter":"20","verse":"13","text":"”מדוע את בוכה?“ שאלו המלאכים."},{"book":"הבשורה על-פי יוחנן","chapter":"20","verse":"14","text":"היא הרגישה שמישהו עומד מאחוריה. כשהביטה לאחור ראתה את ישוע, אולם היא לא הכירה אותו."},{"book":"הבשורה על-פי יוחנן","chapter":"20","verse":"15","text":"”מדוע את בוכה? את מי את מחפשת?“ שאל אותה ישוע."},{"book":"הבשורה על-פי יוחנן","chapter":"20","verse":"16","text":"”מרים!“ קרא ישוע."},{"book":"הבשורה על-פי יוחנן","chapter":"20","verse":"17","text":"”אל תגעי בי,“ הזהיר אותה ישוע, ”כי עדיין לא עליתי אל אבי. לכי אל האחים וספרי להם שאני עולה אל אבי ואביכם, אל אלוהי ואלוהיכם.“"},{"book":"הבשורה על-פי יוחנן","chapter":"20","verse":"18","text":"מרים מיהרה אל התלמידים. ”ראיתי את האדון!“ קראה בהתלהבות, ומסרה להם את דבריו."},{"book":"הבשורה על-פי יוחנן","chapter":"20","verse":"19","text":"באותו ערב התכנסו התלמידים מאחורי דלתות נעולות, מפחד מנהיגי היהודים. לפתע עמד ישוע ביניהם ואמר: ”שלום לכם!“"},{"book":"הבשורה על-פי יוחנן","chapter":"20","verse":"20","text":"הוא הראה להם את נקבי המסמרים בידיו ואת צדו, והתלמידים שמחו מאוד לראות את אדונם."},{"book":"הבשורה על-פי יוחנן","chapter":"20","verse":"21","text":"שוב דיבר אליהם ישוע: ”כשם שאבי שלח אותי, כך אני שולח אתכם.“"},{"book":"הבשורה על-פי יוחנן","chapter":"20","verse":"22","text":"הוא נשף ואמר: ”קבלו את רוח הקודש."},{"book":"הבשורה על-פי יוחנן","chapter":"20","verse":"23","text":"למי שתסלחו לחטאיו, הם ייסלחו לו, ולמי שלא תסלחו לחטאיו, הם לא ייסלחו לו.“"},{"book":"הבשורה על-פי יוחנן","chapter":"20","verse":"24","text":"תומא התאום, אחד משנים־עשר התלמידים, נעדר מאותה אסיפה."},{"book":"הבשורה על-פי יוחנן","chapter":"20","verse":"25","text":"כשסיפרו לו התלמידים שראו את האדון, תומא לא האמין. ”לא אאמין בכך עד שאראה את נקבי המסמרים שבידיו ואגע בהם ובצדו“, אמר."},{"book":"הבשורה על-פי יוחנן","chapter":"20","verse":"26","text":"כעבור שמונה ימים שוב התכנסו התלמידים, והפעם היה תומא ביניהם. גם הפעם היו הדלתות נעולות. לפתע שוב עמד ישוע ביניהם וקרא: ”שלום לכם!“"},{"book":"הבשורה על-פי יוחנן","chapter":"20","verse":"27","text":"ישוע פנה אל תומא ואמר: ”גע בידי ובצד גופי, ואל תהיה יותר חסר־אמונה, כי אם תאמין!“"},{"book":"הבשורה על-פי יוחנן","chapter":"20","verse":"28","text":"”אדוני ואלוהי!“ קרא לו תומא."},{"book":"הבשורה על-פי יוחנן","chapter":"20","verse":"29","text":"ישוע המשיך לדבר אליו: ”אתה מאמין משום שראית אותי, אולם ברוכים המאמינים על אף שאינם רואים.“"},{"book":"הבשורה על-פי יוחנן","chapter":"20","verse":"30","text":"ישוע חולל עוד ניסים רבים לעיני תלמידיו אך הם לא נכתבו בספר זה."},{"book":"הבשורה על-פי יוחנן","chapter":"20","verse":"31","text":"הניסים בספר זה נכתבו כדי שתאמינו כי הוא המשיח בן־האלוהים, וכדי שעל־ידי אמונתכם בו תחיו חיי נצח."}]}