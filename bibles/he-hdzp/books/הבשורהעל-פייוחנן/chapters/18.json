{"data":[{"book":"הבשורה על-פי יוחנן","chapter":"18","verse":"1","text":"ישוע סיים את דבריו ועזב את המקום עם תלמידיו. הם חצו את נחל קדרון ונכנסו אל חורשת עצי־זית."},{"book":"הבשורה על-פי יוחנן","chapter":"18","verse":"2","text":"יהודה, התלמיד שבגד בישוע, הכיר היטב את המקום, כי ישוע נפגש שם עם תלמידיו פעמים רבות."},{"book":"הבשורה על-פי יוחנן","chapter":"18","verse":"3","text":"ראשי הכוהנים והפרושים העמידו לרשות יהודה קבוצה של חיילים ושוטרים מצוידים בלפידים ובכלי נשק, והם הלכו אל אותה החורשה."},{"book":"הבשורה על-פי יוחנן","chapter":"18","verse":"4","text":"ישוע ידע היטב מה עומד לקרות לו. הוא צעד קדימה ושאל: ”את מי אתם מחפשים?“"},{"book":"הבשורה על-פי יוחנן","chapter":"18","verse":"5","text":"”את ישוע מנצרת“, השיבו לו."},{"book":"הבשורה על-פי יוחנן","chapter":"18","verse":"6","text":"לשמע מילים אלה הם נסוגו ונפלו על הארץ."},{"book":"הבשורה על-פי יוחנן","chapter":"18","verse":"7","text":"ישוע חזר על שאלתו: ”את מי אתם מחפשים?“"},{"book":"הבשורה על-פי יוחנן","chapter":"18","verse":"8","text":"”אמרתי לכם, אני הוא“, אמר ישוע. ”אם אותי אתם מחפשים, עיזבו את החבורה הזאת והניחו להם ללכת.“"},{"book":"הבשורה על-פי יוחנן","chapter":"18","verse":"9","text":"ישוע אמר זאת כדי לקיים את הנבואה שניבא: ”מכל אלה שנתת לי לא אבד אף אחד!“"},{"book":"הבשורה על-פי יוחנן","chapter":"18","verse":"10","text":"לפתע שלף שמעון פטרוס את חרבו וקיצץ את אוזנו הימנית של מלכוס, עבד הכהן הגדול."},{"book":"הבשורה על-פי יוחנן","chapter":"18","verse":"11","text":"”השב את החרב לנדן!“ פקד עליו ישוע. ”הרי עלי לשתות את הכוס שנתן לי אבי.“"},{"book":"הבשורה על-פי יוחנן","chapter":"18","verse":"12","text":"החיילים, השוטרים ומפקדם תפסו את ישוע, קשרו את ידיו,"},{"book":"הבשורה על-פי יוחנן","chapter":"18","verse":"13","text":"הוליכו אותו תחילה אל חנן – חותנו של קייפא שהיה הכהן הגדול באותה שנה."},{"book":"הבשורה על-פי יוחנן","chapter":"18","verse":"14","text":"היה זה אותו קייפא שיעץ ליהודים: ”מוטב שאדם אחד ימות בעד כל העם, מאשר שכל העם ימות בעד אדם אחד.“"},{"book":"הבשורה על-פי יוחנן","chapter":"18","verse":"15","text":"שמעון פטרוס ותלמיד אחר הלכו במרחק מה אחרי ישוע. התלמיד האחר היה מוכר לכהן הגדול, ולכן הורשה להיכנס אל החצר יחד עם ישוע,"},{"book":"הבשורה על-פי יוחנן","chapter":"18","verse":"16","text":"ואילו פטרוס נאלץ להישאר מעבר לגדר. התלמיד האחר ניגש אל השוערת וביקש ממנה להכניס את פטרוס."},{"book":"הבשורה על-פי יוחנן","chapter":"18","verse":"17","text":"”הלא גם אתה תלמידו של האיש הזה!“ קראה השוערת לעבר פטרוס. ”מה פתאום?“ הכחיש פטרוס."},{"book":"הבשורה על-פי יוחנן","chapter":"18","verse":"18","text":"החיילים והמשרתים התחממו סביב לאש מדורה שהדליקו, כי היה קר. פטרוס הצטרף אליהם כדי להתחמם מעט."},{"book":"הבשורה על-פי יוחנן","chapter":"18","verse":"19","text":"בתוך הבית החל הכהן הגדול לחקור את ישוע על תלמידיו ועל מה שלימד אותם."},{"book":"הבשורה על-פי יוחנן","chapter":"18","verse":"20","text":"”כל מה שהיה לי לומר אמרתי בציבור, באוזני המנהיגים והעם. תמיד לימדתי בבתי־הכנסת או בבית־המקדש, וכולם יודעים מה שלימדתי“, השיב ישוע."},{"book":"הבשורה על-פי יוחנן","chapter":"18","verse":"21","text":"”אל תשאל אותי, אלא את שומעי, הם יודעים את מה שאמרתי.“"},{"book":"הבשורה על-פי יוחנן","chapter":"18","verse":"22","text":"אחד המשרתים שעמד שם הכה את ישוע על פניו. ”ככה אתה מתחצף לכהן הגדול?“ שאל בזעם."},{"book":"הבשורה על-פי יוחנן","chapter":"18","verse":"23","text":"”אם אני משקר הוכח זאת.“ השיב ישוע. ”אולם אם אני אומר את האמת, מדוע אתה מכה אותי?“"},{"book":"הבשורה על-פי יוחנן","chapter":"18","verse":"24","text":"חנן שלח את ישוע, אסור באזיקים, אל קייפא הכהן הגדול."},{"book":"הבשורה על-פי יוחנן","chapter":"18","verse":"25","text":"בינתיים המשיך שמעון פטרוס להתחמם לאש המדורה, ושוב נשאל: ”הרי גם אתה אחד מתלמידיו של ישוע, לא כן?“"},{"book":"הבשורה על-פי יוחנן","chapter":"18","verse":"26","text":"אך אחד מעבדי הכהן הגדול, קרובו של מלכוס (זה שפטרוס קיצץ את אוזנו), קרא: ”אולם ראיתי אותך בחורשה יחד עם ישוע!“"},{"book":"הבשורה על-פי יוחנן","chapter":"18","verse":"27","text":"פטרוס המשיך להכחיש את הדבר, ולפתע קרא התרנגול."},{"book":"הבשורה על-פי יוחנן","chapter":"18","verse":"28","text":"בבוקר השכם הובילו את ישוע מביתו של קייפא לבית־הממשל. אך הם לא נכנסו פנימה מחשש חמץ – הם רצו להישאר כשרים לאכילת סעודת הפסח."},{"book":"הבשורה על-פי יוחנן","chapter":"18","verse":"29","text":"על כן יצא אליהם פילטוס ושאל: ”במה אתם מאשימים את האיש?“"},{"book":"הבשורה על-פי יוחנן","chapter":"18","verse":"30","text":"”אלמלא עשה דבר רע, לא היינו אוסרים אותו!“ השיבו."},{"book":"הבשורה על-פי יוחנן","chapter":"18","verse":"31","text":"”אם כן, שפטו אותו בעצמכם לפי חוקי תורתכם“, אמר פילטוס."},{"book":"הבשורה על-פי יוחנן","chapter":"18","verse":"32","text":"בזאת מלאו את מה שישוע ניבא באשר לצורת מותו."},{"book":"הבשורה על-פי יוחנן","chapter":"18","verse":"33","text":"פילטוס שב לבית־הממשל וקרא אליו את ישוע. ”האם אתה מלך היהודים?“ שאל."},{"book":"הבשורה על-פי יוחנן","chapter":"18","verse":"34","text":"”האם אלה המילים שלך או של האחרים?“ השיב ישוע בשאלה."},{"book":"הבשורה על-פי יוחנן","chapter":"18","verse":"35","text":"”האם אני יהודי?“ שאל פילטוס. ”בני־עמך וראשי הכוהנים הסגירו אותך. מה עשית?“"},{"book":"הבשורה על-פי יוחנן","chapter":"18","verse":"36","text":"”אילו הייתה מלכותי מהעולם הזה, היו משרתי נלחמים לצדי ומונעים את מאסרי על־ידי ראשי היהודים. אולם בעת הזאת מלכותי אינה מהעולם הזה“, אמר ישוע."},{"book":"הבשורה על-פי יוחנן","chapter":"18","verse":"37","text":"”אם כן, אתה בכל זאת מלך?“ תמה פילטוס."},{"book":"הבשורה על-פי יוחנן","chapter":"18","verse":"38","text":"”מהי האמת?“ שאל פילטוס ויצא החוצה אל היהודים. ”האיש חף מפשע ולא עשה כל רע!“ קרא פילטוס."},{"book":"הבשורה על-פי יוחנן","chapter":"18","verse":"39","text":"”בכל שנה בחג הפסח אני מוציא לחופשי אסיר אחד. אתם רוצים שאשחרר את מלך היהודים?“"},{"book":"הבשורה על-פי יוחנן","chapter":"18","verse":"40","text":"”לא!“ קראו. ”אל תשחרר אותו; שחרר את בר־אבא!“ בר־אבא היה שותף למרד."}]}