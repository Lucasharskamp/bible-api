{"data":[{"book":"लैव्यव्यवस्था","chapter":"9","verse":"1","text":"आठवें दिन मूसा ने हारून और उसके पुत्रों को और इस्राएली पुरनियों को बुलवाकर हारून से कहा,"},{"book":"लैव्यव्यवस्था","chapter":"9","verse":"2","text":"“पापबलि के लिये एक निर्दोष बछड़ा, और होमबलि के लिये एक निर्दोष मेढ़ा लेकर यहोवा के सामने भेंट चढ़ा।"},{"book":"लैव्यव्यवस्था","chapter":"9","verse":"3","text":"और इस्राएलियों से यह कह, ‘तुम पापबलि के लिये एक बकरा, और होमबलि के लिये एक बछड़ा और एक भेड़ का बच्चा लो, जो एक वर्ष के हों और निर्दोष हों,"},{"book":"लैव्यव्यवस्था","chapter":"9","verse":"4","text":"और मेलबलि के लिये यहोवा के सम्मुख चढ़ाने के लिये एक बैल और एक मेढ़ा, और तेल से सने हुए मैदे का एक अन्नबलि भी ले लो; क्योंकि आज यहोवा तुम को दर्शन देगा।’”"},{"book":"लैव्यव्यवस्था","chapter":"9","verse":"5","text":"और जिस-जिस वस्तु की आज्ञा मूसा ने दी उन सब को वे मिलापवाले तम्बू के आगे ले आए; और सारी मण्डली समीप जाकर यहोवा के सामने खड़ी हुई।"},{"book":"लैव्यव्यवस्था","chapter":"9","verse":"6","text":"तब मूसा ने कहा, “यह वह काम है जिसके करने के लिये यहोवा ने आज्ञा दी है कि तुम उसे करो; और यहोवा की महिमा का तेज तुम को दिखाई पड़ेगा।”"},{"book":"लैव्यव्यवस्था","chapter":"9","verse":"7","text":"तब मूसा ने हारून से कहा, “यहोवा की आज्ञा के अनुसार वेदी के समीप जाकर अपने पापबलि और होमबलि को चढ़ाकर अपने और सब जनता के लिये प्रायश्चित कर और जनता के चढ़ावे को भी चढ़ाकर उनके लिये प्रायश्चित कर।” (इब्रा. 5:3)"},{"book":"लैव्यव्यवस्था","chapter":"9","verse":"8","text":"इसलिए हारून ने वेदी के समीप जाकर अपने पापबलि के बछड़े को बलिदान किया।"},{"book":"लैव्यव्यवस्था","chapter":"9","verse":"9","text":"और हारून के पुत्र लहू को उसके पास ले गए, तब उसने अपनी उँगली को लहू में डुबाकर वेदी के सींगों पर लहू को लगाया, और शेष लहू को वेदी के पाए पर उण्डेल दिया;"},{"book":"लैव्यव्यवस्था","chapter":"9","verse":"10","text":"और पापबलि में की चर्बी और गुर्दों और कलेजे पर की झिल्ली को उसने वेदी पर जलाया, जैसा यहोवा ने मूसा को आज्ञा दी थी।"},{"book":"लैव्यव्यवस्था","chapter":"9","verse":"11","text":"और माँस और खाल को उसने छावनी से बाहर आग में जलाया।"},{"book":"लैव्यव्यवस्था","chapter":"9","verse":"12","text":"तब होमबलि पशु को बलिदान किया; और हारून के पुत्रों ने लहू को उसके हाथ में दिया, और उसने उसको वेदी पर चारों ओर छिड़क दिया।"},{"book":"लैव्यव्यवस्था","chapter":"9","verse":"13","text":"तब उन्होंने होमबलि पशु को टुकड़े-टुकड़े करके सिर सहित उसके हाथ में दे दिया और उसने उनको वेदी पर जला दिया।"},{"book":"लैव्यव्यवस्था","chapter":"9","verse":"14","text":"और उसने अंतड़ियों और पाँवों को धोकर वेदी पर होमबलि के ऊपर जलाया।"},{"book":"लैव्यव्यवस्था","chapter":"9","verse":"15","text":"तब उसने लोगों के चढ़ावे को9:15 लोगों के चढ़ावे को: प्रधान पुरोहित द्वारा चढ़ाए गए चढ़ावों की इस प्रथम शृंखला में चढ़ावे अपने नियुक्त क्रम में आते हैं। प्रथम पापबलि प्रायश्चित हेतु, होमबलि- यहोवा के अधीन देह-प्राण और आत्मा का समर्पण और अन्त में मेलबलि न्यायोचित एवं पवित्र किए गए लोगों के लिये कृपा पूर्ण सहभागिता को दर्शाने के लिये।  आगे लेकर और उस पापबलि के बकरे को जो उनके लिये था लेकर उसका बलिदान किया, और पहले के समान उसे भी पापबलि करके चढ़ाया।"},{"book":"लैव्यव्यवस्था","chapter":"9","verse":"16","text":"और उसने होमबलि को भी समीप ले जाकर विधि के अनुसार चढ़ाया।"},{"book":"लैव्यव्यवस्था","chapter":"9","verse":"17","text":"और अन्नबलि को भी समीप ले जाकर उसमें से मुट्ठी भर वेदी पर जलाया, यह भोर के होमबलि के अलावा चढ़ाया गया।"},{"book":"लैव्यव्यवस्था","chapter":"9","verse":"18","text":"बैल और मेढ़ा, अर्थात् जो मेलबलि पशु जनता के लिये थे वे भी बलि किए गए; और हारून के पुत्रों ने लहू को उसके हाथ में दिया, और उसने उसको वेदी पर चारों ओर छिड़क दिया;"},{"book":"लैव्यव्यवस्था","chapter":"9","verse":"19","text":"और उन्होंने बैल की चर्बी को, और मेढ़े में से मोटी पूँछ को, और जिस चर्बी से अंतड़ियाँ ढपी रहती हैं उसको, और गुर्दों सहित कलेजे पर की झिल्ली को भी उसके हाथ में दिया;"},{"book":"लैव्यव्यवस्था","chapter":"9","verse":"20","text":"और उन्होंने चर्बी को छातियों पर रखा; और उसने वह चर्बी वेदी पर जलाई,"},{"book":"लैव्यव्यवस्था","chapter":"9","verse":"21","text":"परन्तु छातियों और दाहिनी जाँघ को हारून ने मूसा की आज्ञा के अनुसार हिलाने की भेंट के लिये यहोवा के सामने हिलाया।"},{"book":"लैव्यव्यवस्था","chapter":"9","verse":"22","text":"तब हारून ने लोगों की ओर हाथ बढ़ाकर उन्हें आशीर्वाद दिया; और पापबलि, होमबलि, और मेलबलियों को चढ़ाकर वह नीचे उतर आया।"},{"book":"लैव्यव्यवस्था","chapter":"9","verse":"23","text":"तब मूसा और हारून मिलापवाले तम्बू में गए, और निकलकर लोगों को आशीर्वाद दिया9:23 लोगों को आशीर्वाद दिया: विधान के मध्यस्थ एवं प्रधान पुरोहित का संयोजित आशीर्वाद पवित्रीकरण और आरंभ का विधिवत् निष्पादन था। ; तब यहोवा का तेज सारी जनता को दिखाई दिया।"},{"book":"लैव्यव्यवस्था","chapter":"9","verse":"24","text":"और यहोवा के सामने से आग निकली चर्बी सहित होमबलि को वेदी पर भस्म कर दिया; इसे देखकर जनता ने जय जयकार का नारा लगाया, और अपने-अपने मुँह के बल गिरकर दण्डवत् किया।"}]}