{"data":[{"book":"Kirje efesolaisille","chapter":"5","verse":"1","text":"Noudattakaa Jumalan tahtoa kaikessa mitä teette. Olettehan hänen rakkaita lapsiaan."},{"book":"Kirje efesolaisille","chapter":"5","verse":"2","text":"Rakastakaa toisianne! Silloin seuraatte Kristuksen esimerkkiä: hän rakasti teitä ja antoi itsensä uhriksi Jumalalle pyyhkiäkseen pois teidän syntinne. Tämä rakkaudenteko oli Jumalalle mieluinen."},{"book":"Kirje efesolaisille","chapter":"5","verse":"3","text":"Älkää sietäkö keskuudessanne minkäänlaista riettautta, moraalittomuutta tai ahneutta. Katsokaa, ettei kukaan voi syyttää teitä mistään sellaisesta."},{"book":"Kirje efesolaisille","chapter":"5","verse":"4","text":"Tyhjät ja kaksimieliset puheet eivät sovi teidän suuhunne. Muistuttakaa sen sijaan toisianne Jumalan hyvyydestä ja kiittäkää häntä."},{"book":"Kirje efesolaisille","chapter":"5","verse":"5","text":"Voitte olla varmat siitä, ettei Kristuksen ja Jumalan valtakunta kuulu siveettömille tai ahneille. Ahne ihminen on itse asiassa epäjumalanpalvelija, sillä hän rakastaa maallista hyvää enemmän kuin Jumalaa."},{"book":"Kirje efesolaisille","chapter":"5","verse":"6","text":"Monet puolustelevat näitä syntejä, mutta älkää antako heidän pettää itseänne, sillä he vetävät päällensä Jumalan vihan."},{"book":"Kirje efesolaisille","chapter":"5","verse":"7","text":"Älkää edes seurustelko heidän kanssaan."},{"book":"Kirje efesolaisille","chapter":"5","verse":"8","text":"Vaikka teidän sydämenne olikin kerran täynnä pimeyttä, niin nyt se on tulvillaan Jumalan antamaa valoa. Tämän tulisi myös näkyä käytöksestänne."},{"book":"Kirje efesolaisille","chapter":"5","verse":"9","text":"Koska olette löytäneet valon, teidän on tehtävä sitä, mikä on hyvää ja oikein ja totta."},{"book":"Kirje efesolaisille","chapter":"5","verse":"10","text":"Ottakaa selville, miten Jumala tahtoo teidän elävän."},{"book":"Kirje efesolaisille","chapter":"5","verse":"11","text":"Älkää menkö mukaan mihinkään pimeyden tekoihin, vaan päinvastoin ojentakaa niihin osallistuvia ja osoittakaa heidän rikkomuksensa."},{"book":"Kirje efesolaisille","chapter":"5","verse":"12","text":"Olisi häpeä jo mainitakin tästä, mitä Jumalalle selkänsä kääntäneet ihmiset salaa tekevät."},{"book":"Kirje efesolaisille","chapter":"5","verse":"13","text":"Mutta kun te osoitatte heidän pahat tekonsa, valo paljastaa heille heidän syntinsä. Kun he tajuavat olevansa väärällä tiellä, jotkut heistäkin tulevat valon lapsiksi."},{"book":"Kirje efesolaisille","chapter":"5","verse":"14","text":"Tämän vuoksi Jumala sanoo Raamatun kirjoituksissa: »Herää, sinä joka nukut, ja nouse kuolleista, niin Kristus antaa sinulle valon.»"},{"book":"Kirje efesolaisille","chapter":"5","verse":"15,16","text":"Katsokaa tarkasti, miten elätte, sillä tämä on vaikeaa aikaa. Älkää olko tyhmiä, vaan viisaita. Käyttäkää parhaalla mahdollisella tavalla jokainen tilaisuus tehdä hyvää."},{"book":"Kirje efesolaisille","chapter":"5","verse":"17","text":"Älkää toimiko harkitsemattomasti, vaan koettakaa päästä selville, mitä Jumala teiltä odottaa, ja tehkää se."},{"book":"Kirje efesolaisille","chapter":"5","verse":"18","text":"Varokaa juopumusta! Se vie teidät kierteeseen, josta ette pääse irti. Antakaa sen sijaan Pyhän Hengen hallita elämäänne."},{"book":"Kirje efesolaisille","chapter":"5","verse":"19","text":"Puhukaa keskenänne Herrasta. Ylistäkää häntä psalmeilla ja kiitoslauluilla. Soikoon myös sisimmässänne kiitos Herralle."},{"book":"Kirje efesolaisille","chapter":"5","verse":"20","text":"Kiittäkää aina kaikesta Isää, Jumalaamme, Herran Jeesuksen Kristuksen nimessä."},{"book":"Kirje efesolaisille","chapter":"5","verse":"21","text":"Osoittakaa kunnioitusta Kristukselle kunnioittamalla toinen toistanne."},{"book":"Kirje efesolaisille","chapter":"5","verse":"22","text":"Naimisissa oleville naisille sanon: antakaa miehellenne johtoasema avioliitossanne samalla tavalla kuin Herralle elämässänne."},{"book":"Kirje efesolaisille","chapter":"5","verse":"23","text":"Miehen on huolehdittava vaimostaan niin kuin Kristus pitää huolen seurakunnasta. Ja Kristus huolehti seurakunnasta siinä määrin, että antoi henkensä pelastaakseen sen."},{"book":"Kirje efesolaisille","chapter":"5","verse":"24","text":"Vaimon on taivuttava miehensä tahtoon hyvillä mielin aivan kuten seurakuntakin pyrkii tottelemaan Kristusta."},{"book":"Kirje efesolaisille","chapter":"5","verse":"25","text":"Miehet, rakastakaa vaimoanne niin kuin Kristus rakasti seurakuntaa: hän kuoli sen puolesta"},{"book":"Kirje efesolaisille","chapter":"5","verse":"26","text":"tehdäkseen siitä kasteen ja Jumalan sanan avulla pyhän ja puhtaan."},{"book":"Kirje efesolaisille","chapter":"5","verse":"27","text":"Näin hän halusi saada aikaan seurakunnan, jossa ei olisi ainuttakaan tahraa eikä ryppyä tai muuta virhettä, vaan joka olisi pyhä ja moitteeton."},{"book":"Kirje efesolaisille","chapter":"5","verse":"28","text":"Tällä tavoin miehenkin olisi huolehdittava vaimostaan kuin omasta ruumiistaan. Koska mies ja hänen vaimonsa ovat siis yhtä, niin mies todellisuudessa palvelee ja rakastaa itseään rakastaessaan vaimoaan."},{"book":"Kirje efesolaisille","chapter":"5","verse":"29,30","text":"Eihän kukaan vihaa omaa ruumistaan, vaan pitää siitä hyvää huolta aivan niin kuin Kristus seurakunnastaan, johon me kuulumme."},{"book":"Kirje efesolaisille","chapter":"5","verse":"31","text":"Raamatun mukaan mies ja vaimo ovat samaa ruumista: »Miehen on naimisiin mennessään luovuttava isästään ja äidistään, jotta hän voi kokonaan liittyä vaimoonsa, ja niin näistä kahdesta tulee yksi.»"},{"book":"Kirje efesolaisille","chapter":"5","verse":"32","text":"Tiedän, että tätä on vaikea käsittää, mutta avioliitto havainnollistaa myös sitä, miten me olemme Kristuksen ruumiin jäseniä."},{"book":"Kirje efesolaisille","chapter":"5","verse":"33","text":"Sanon siis uudestaan, että miehen on rakastettava vaimoaan niin kuin itseään. Kuuluvathan he yhteen kuin ihmisruumiin osat. Vaimon puolestaan on arvostettava ja kunnioitettava miestään ja puhuttava hänestä hyvää."}]}