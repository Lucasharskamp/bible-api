{"data":[{"book":"Hebrajczyków","chapter":"11","verse":"1","text":"Wiara jest gwarancją spełnienia się naszej nadziei i dowodem na istnienie niewidzialnej rzeczywistości."},{"book":"Hebrajczyków","chapter":"11","verse":"2","text":"Ze względu na nią, w przeszłości Bóg okazywał przychylność naszym przodkom."},{"book":"Hebrajczyków","chapter":"11","verse":"3","text":"Dzięki wierze wiemy, że cały wszechświat powstał na rozkaz Boga i że wszystko, co widzimy, wzięło swój początek ze świata, którego nie widać."},{"book":"Hebrajczyków","chapter":"11","verse":"4","text":"Dzięki wierze Abel złożył lepszą ofiarę niż Kain. Bóg zaś—przyjmując dar Abla—potwierdził jego prawość. Choć on sam umarł, jego wiara nadal przemawia, będąc przykładem dla innych."},{"book":"Hebrajczyków","chapter":"11","verse":"5","text":"Również dzięki wierze Bóg zabrał do siebie Henocha, który nie doświadczył śmierci. Nikt nie mógł go odnaleźć na ziemi, bo został zabrany przez Boga. Ale zanim to się stało, Bóg potwierdził, że obdarzył go swoją przychylnością."},{"book":"Hebrajczyków","chapter":"11","verse":"6","text":"Bez wiary nie można bowiem podobać się Bogu. Każdy, kto chce do Niego przyjść, musi więc uwierzyć, że On istnieje i nagradza tych, którzy Go szukają."},{"book":"Hebrajczyków","chapter":"11","verse":"7","text":"Dzięki wierze Noe zbudował okręt, aby ratować swoją rodzinę. Usłyszał bowiem o tym, co miało się wydarzyć, i głęboko się tym przejął. Jego wiara stała się wyrokiem dla reszty świata, dla niego zaś—podstawą Bożej przychylności."},{"book":"Hebrajczyków","chapter":"11","verse":"8","text":"Dzięki wierze Abraham posłuchał Boga i wyruszył do kraju, który miał otrzymać od Niego w darze. Poszedł, nie wiedząc nawet, dokąd idzie."},{"book":"Hebrajczyków","chapter":"11","verse":"9","text":"Dzięki wierze zamieszkał tam jako cudzoziemiec. Podobnie postąpili Izaak i Jakub, którzy również otrzymali tę samą obietnicę od Boga."},{"book":"Hebrajczyków","chapter":"11","verse":"10","text":"Abraham był posłuszny Bogu, ponieważ czekał na miasto zbudowane na trwałych fundamentach, którego architektem i budowniczym jest sam Bóg."},{"book":"Hebrajczyków","chapter":"11","verse":"11","text":"Dzięki wierze Sara, która nie mogła mieć dzieci, pomimo podeszłego wieku zaszła w ciążę. Uznała bowiem, że Bóg, który złożył jej obietnicę, jest godny zaufania."},{"book":"Hebrajczyków","chapter":"11","verse":"12","text":"Dzięki temu z jednego człowieka—Abrahama, męża Sary—Bóg wywiódł cały naród Izraela. Mimo że Abraham był już bliski śmierci, Bóg uczynił go ojcem narodu, który jest tak liczny, jak gwiazdy na niebie i piasek na brzegu morza."},{"book":"Hebrajczyków","chapter":"11","verse":"13","text":"Wymienieni tu ludzie wiary umarli i nie doczekali się spełnienia wszystkich obietnic. Ujrzeli je jednak z daleka i ucieszyli się z tego. Uznali też, że na tej ziemi są jedynie cudzoziemcami i wędrowcami, będącymi z dala od domu."},{"book":"Hebrajczyków","chapter":"11","verse":"14","text":"Pokazali przez to, że szukają prawdziwej ojczyzny."},{"book":"Hebrajczyków","chapter":"11","verse":"15","text":"Nie mieli jednak na myśli jakiegoś ziemskiego kraju, który wcześniej opuścili. Gdyby bowiem tak było, mogliby przecież do niego wrócić."},{"book":"Hebrajczyków","chapter":"11","verse":"16","text":"Ojczyzną, do której zmierzali, był jednak prawdziwy dom w niebie. Dlatego Bóg nie wstydzi się mówić, że jest ich Bogiem. Dla nich też zbudował w niebie miasto."},{"book":"Hebrajczyków","chapter":"11","verse":"17","text":"Dzięki wierze Abraham, gdy był poddany próbie, ofiarował na ołtarzu swojego jedynego syna, Izaaka. Uczynił to, mimo że wcześniej otrzymał obietnicę:"},{"book":"Hebrajczyków","chapter":"11","verse":"18","text":"„Twoi potomkowie będą się wywodzić od Izaaka”,"},{"book":"Hebrajczyków","chapter":"11","verse":"19","text":"był bowiem przekonany, że Bóg jest w stanie ożywić jego syna. I właśnie dlatego odzyskał go."},{"book":"Hebrajczyków","chapter":"11","verse":"20","text":"Dzięki wierze Izaak pobłogosławił przyszłość Jakuba i Ezawa—swoich synów."},{"book":"Hebrajczyków","chapter":"11","verse":"21","text":"Jakub zaś, umierając, dzięki wierze pobłogosławił synów Józefa i—podpierając się laską—oddał pokłon Bogu."},{"book":"Hebrajczyków","chapter":"11","verse":"22","text":"Z kolei Józef, będąc bliski śmierci, dzięki wierze wspomniał o przyszłym wyjściu Izraelitów z Egiptu i polecił, aby zabrano wówczas z Egiptu jego prochy."},{"book":"Hebrajczyków","chapter":"11","verse":"23","text":"Dzięki wierze rodzice nowo narodzonego Mojżesza ukrywali go przez trzy miesiące. Widzieli bowiem, że Bóg dał im wyjątkowe dziecko, i nie przestraszyli się rozkazów faraona."},{"book":"Hebrajczyków","chapter":"11","verse":"24","text":"Mojżesz zaś, gdy dorósł, dzięki wierze nie zgodził się, by uznano go za syna córki faraona."},{"book":"Hebrajczyków","chapter":"11","verse":"25","text":"Wolał cierpieć razem z ludem Bożym niż korzystać z przemijających przyjemności grzechu."},{"book":"Hebrajczyków","chapter":"11","verse":"26","text":"Uznał bowiem, że bycie poniżonym ze względu na Chrystusa jest warte więcej, niż wszystkie skarby Egiptu. Oczekiwał bowiem nagrody od Boga."},{"book":"Hebrajczyków","chapter":"11","verse":"27","text":"To dzięki wierze opuścił Egipt i nie przestraszył się gniewu faraona, dostrzegał bowiem to, czego inni nie widzieli."},{"book":"Hebrajczyków","chapter":"11","verse":"28","text":"Dzięki wierze również zarządził Paschę i nakazał Izraelitom oznaczyć drzwi krwią baranka. Dzięki temu anioł, który uśmiercał najstarszych synów we wszystkich rodzinach, oszczędził Izraelitów."},{"book":"Hebrajczyków","chapter":"11","verse":"29","text":"Dzięki wierze Izraelici suchą stopą przeszli Morze Czerwone, mimo że ścigający ich Egipcjanie zostali pochłonięci przez wodę."},{"book":"Hebrajczyków","chapter":"11","verse":"30","text":"Gdy zaś Izraelici przez siedem dni chodzili wokół Jerycha, mury miasta runęły również dzięki ich wierze."},{"book":"Hebrajczyków","chapter":"11","verse":"31","text":"Rachab, prostytutka z Jerycha, która udzieliła schronienia izraelskim zwiadowcom, dzięki swojej wierze ocaliła życie i nie zginęła razem z mieszkańcami miasta, okazującymi nieposłuszeństwo Bogu."},{"book":"Hebrajczyków","chapter":"11","verse":"32","text":"Czy muszę przytaczać dalsze przykłady? Zbyt wiele czasu zabrałoby mi pisanie o Gedeonie, Baraku, Samsonie, Jeftem, Dawidzie, Samuelu i o prorokach."},{"book":"Hebrajczyków","chapter":"11","verse":"33","text":"To dzięki wierze pokonali oni wrogie królestwa, byli sprawiedliwymi władcami, doświadczyli spełnienia Bożych obietnic, zamknęli paszcze lwom,"},{"book":"Hebrajczyków","chapter":"11","verse":"34","text":"zgasili wielkie płomienie ognia, uniknęli śmierci w walce, przezwyciężyli swoją bezsilność, okazali odwagę w czasie walki, a nawet zmusili do ucieczki całe armie."},{"book":"Hebrajczyków","chapter":"11","verse":"35","text":"Dzięki ich wierze niektóre kobiety odzyskały zmarłych członków rodziny."},{"book":"Hebrajczyków","chapter":"11","verse":"36","text":"Innych poniżano i biczowano, zakuwano w kajdany i zamykano w więzieniach."},{"book":"Hebrajczyków","chapter":"11","verse":"37-38","text":"Byli obrzucani kamieniami, przerzynani piłą, zabijani mieczem. Musieli ukrywać się w norach i jaskiniach, a ich jedynym ubraniem były owcze i kozie skóry. Cierpieli niedostatek i byli prześladowani oraz poniżani przez innych, chociaż cały świat nie był ich godny!"},{"book":"Hebrajczyków","chapter":"11","verse":"39","text":"Wszyscy oni, choć wierzyli, nie doczekali spełnienia obietnic."},{"book":"Hebrajczyków","chapter":"11","verse":"40","text":"Bóg zaplanował bowiem coś jeszcze lepszego i nie chciał, aby tylko oni—bez nas—osiągnęli ten cel."}]}