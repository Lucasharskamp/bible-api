{"data":[{"book":"ΠΡΟΣ ΤΙΤΟΝ","chapter":"1","verse":"1","text":"Παῦλος, δοῦλος Θεοῦ, ἀπόστολος δὲ Ἰησοῦ Χριστοῦ κατὰ πίστιν ἐκλεκτῶν Θεοῦ καὶ ἐπίγνωσιν ἀληθείας τῆς κατ᾽ εὐσέβειαν"},{"book":"ΠΡΟΣ ΤΙΤΟΝ","chapter":"1","verse":"2","text":"ἐπ᾽ ἐλπίδι ζωῆς αἰωνίου, ἣν ἐπηγγείλατο ὁ ἀψευδὴς Θεὸς πρὸ χρόνων αἰωνίων,"},{"book":"ΠΡΟΣ ΤΙΤΟΝ","chapter":"1","verse":"3","text":"ἐφανέρωσε δὲ καιροῖς ἰδίοις τὸν λόγον αὐτοῦ ἐν κηρύγματι ὃ ἐπιστεύθην ἐγὼ κατ᾽ ἐπιταγὴν τοῦ σωτῆρος ἡμῶν Θεοῦ,"},{"book":"ΠΡΟΣ ΤΙΤΟΝ","chapter":"1","verse":"4","text":"Τίτῳ γνησίῳ τέκνῳ κατὰ κοινὴν πίστιν· χάρις, ἔλεος, εἰρήνη ἀπὸ Θεοῦ πατρὸς καὶ Κυρίου Ἰησοῦ Χριστοῦ τοῦ σωτῆρος ἡμῶν."},{"book":"ΠΡΟΣ ΤΙΤΟΝ","chapter":"1","verse":"5","text":"Τούτου χάριν κατέλιπόν σε ἐν Κρήτῃ, ἵνα τὰ λείποντα ἐπιδιορθώσῃ, καὶ καταστήσῃς κατὰ πόλιν πρεσβυτέρους, ὡς ἐγώ σοι διεταξάμην,"},{"book":"ΠΡΟΣ ΤΙΤΟΝ","chapter":"1","verse":"6","text":"εἴ τίς ἐστιν ἀνέγκλητος, μιᾶς γυναικὸς ἀνήρ, τέκνα ἔχων πιστά, μὴ ἐν κατηγορίᾳ ἀσωτίας ἢ ἀνυπότακτα."},{"book":"ΠΡΟΣ ΤΙΤΟΝ","chapter":"1","verse":"7","text":"δεῖ γὰρ τὸν ἐπίσκοπον ἀνέγκλητον εἶναι ὡς Θεοῦ οἰκονόμον, μὴ αὐθάδη, μὴ ὀργίλον, μὴ πάροινον, μὴ πλήκτην, μὴ αἰσχροκερδῆ,"},{"book":"ΠΡΟΣ ΤΙΤΟΝ","chapter":"1","verse":"8","text":"ἀλλὰ φιλόξενον, φιλάγαθον, σώφρονα, δίκαιον, ὅσιον, ἐγκρατῆ,"},{"book":"ΠΡΟΣ ΤΙΤΟΝ","chapter":"1","verse":"9","text":"ἀντεχόμενον τοῦ κατὰ τὴν διδαχὴν πιστοῦ λόγου, ἵνα δυνατὸς ᾖ καὶ παρακαλεῖν ἐν τῇ διδασκαλίᾳ τῇ ὑγιαινούσῃ καὶ τοὺς ἀντιλέγοντας ἐλέγχειν."},{"book":"ΠΡΟΣ ΤΙΤΟΝ","chapter":"1","verse":"10","text":"Εἰσὶ γὰρ πολλοὶ [καὶ] ἀνυπότακτοι, ματαιολόγοι καὶ φρεναπάται, μάλιστα οἱ ἐκ περιτομῆς,"},{"book":"ΠΡΟΣ ΤΙΤΟΝ","chapter":"1","verse":"11","text":"οὓς δεῖ ἐπιστομίζειν, οἵτινες ὅλους οἴκους ἀνατρέπουσι διδάσκοντες ἃ μὴ δεῖ αἰσχροῦ κέρδους χάριν."},{"book":"ΠΡΟΣ ΤΙΤΟΝ","chapter":"1","verse":"12","text":"εἶπέ τις ἐξ αὐτῶν ἴδιος αὐτῶν προφήτης· Κρῆτες ἀεὶ ψεῦσται, κακὰ θηρία, γαστέρες ἀργαί."},{"book":"ΠΡΟΣ ΤΙΤΟΝ","chapter":"1","verse":"13","text":"ἡ μαρτυρία αὕτη ἐστὶν ἀληθής. δι᾽ ἣν αἰτίαν ἔλεγχε αὐτοὺς ἀποτόμως, ἵνα ὑγιαίνωσιν ἐν τῇ πίστει,"},{"book":"ΠΡΟΣ ΤΙΤΟΝ","chapter":"1","verse":"14","text":"μὴ προσέχοντες Ἰουδαϊκοῖς μύθοις καὶ ἐντολαῖς ἀνθρώπων ἀποστρεφομένων τὴν ἀλήθειαν."},{"book":"ΠΡΟΣ ΤΙΤΟΝ","chapter":"1","verse":"15","text":"πάντα [μὲν] καθαρὰ τοῖς καθαροῖς· τοῖς δὲ μεμιαμμένοις καὶ ἀπίστοις οὐδὲν καθαρόν, ἀλλὰ μεμίανται αὐτῶν καὶ ὁ νοῦς καὶ ἡ συνείδησις."},{"book":"ΠΡΟΣ ΤΙΤΟΝ","chapter":"1","verse":"16","text":"Θεὸν ὁμολογοῦσιν εἰδέναι, τοῖς δὲ ἔργοις ἀρνοῦνται, βδελυκτοὶ ὄντες καὶ ἀπειθεῖς καὶ πρὸς πᾶν ἔργον ἀγαθὸν ἀδόκιμοι."}]}