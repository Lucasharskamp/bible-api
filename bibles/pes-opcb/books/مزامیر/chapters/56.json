{"data":[{"book":"مزامیر","chapter":"56","verse":"1","text":"ای خدا، بر من رحم فرما، زیرا مورد هجوم دشمنان قرار گرفته‌ام و مخالفانم هر روز عرصه را بر من تنگ‌تر می‌کنند."},{"book":"مزامیر","chapter":"56","verse":"2","text":"تمام روز دشمنانم بر من یورش می‌آورند. مخالفانم که با من می‌جنگند بسیارند."},{"book":"مزامیر","chapter":"56","verse":"3","text":"هنگامی که بترسم، ای خداوند، بر تو توکل خواهم کرد."},{"book":"مزامیر","chapter":"56","verse":"4","text":"وعده‌های خداوند را می‌ستایم و بر او توکل دارم، پس نخواهم ترسید، انسان فانی به من چه می‌تواند کرد؟"},{"book":"مزامیر","chapter":"56","verse":"5","text":"دشمنانم تمام روز در فکر آزار من هستند و یک دم مرا راحت نمی‌گذارند."},{"book":"مزامیر","chapter":"56","verse":"6","text":"آنها با هم جمع شده در کمین می‌نشینند و تمام حرکات مرا زیر نظر گرفته، قصد جانم را می‌کنند."},{"book":"مزامیر","chapter":"56","verse":"7","text":"خدایا، نگذار آنها با این همه شرارت، جان به در برند. با خشم خود آنها را سرنگون کن."},{"book":"مزامیر","chapter":"56","verse":"8","text":"تو از پریشانی من آگاهی؛ حساب اشکهایم را داری و آن را در دفترت ثبت کرده‌ای."},{"book":"مزامیر","chapter":"56","verse":"9","text":"روزی که تو را به کمک بخوانم، دشمنانم شکست خورده، خواهند گریخت. یقین دارم که خداوند پشتیبان من است."},{"book":"مزامیر","chapter":"56","verse":"10","text":"وعده‌های خداوند را می‌ستایم و بر او توکل دارم،"},{"book":"مزامیر","chapter":"56","verse":"11","text":"پس نخواهم ترسید. انسان به من چه می‌تواند کرد؟"},{"book":"مزامیر","chapter":"56","verse":"12","text":"خدایا، نذرهای خود را ادا خواهم کرد و قربانیهای تشکر را به درگاه تو تقدیم خواهم نمود،"},{"book":"مزامیر","chapter":"56","verse":"13","text":"زیرا تو مرا از پرتگاه مرگ رهانیدی و نگذاشتی پایم بلغزد و نابود شوم تا بتوانم اکنون در نور حیاتی که در حضور توست راه روم."}]}