{"data":[{"book":"ВЫХАД","chapter":"35","verse":"1","text":"І сабраў Майсей усё супольства сыноў Ізраілевых і сказаў ім: вось, што наказаў Гасподзь рабіць:"},{"book":"ВЫХАД","chapter":"35","verse":"2","text":"шэсьць дзён рабеце працу, а дзень сёмы павінен быць у вас сьвяты, субота спачыну Госпаду; кожны, хто будзе рабіць у яе працу, аддадзены будзе сьмерці;"},{"book":"ВЫХАД","chapter":"35","verse":"3","text":"не запальвайце агню ва ўсіх селішчах вашых у дзень суботні."},{"book":"ВЫХАД","chapter":"35","verse":"4","text":"І сказаў Майсей усяму супольству сыноў Ізраілевых: вось тое слова, што наказаў Гасподзь, кажучы:"},{"book":"ВЫХАД","chapter":"35","verse":"5","text":"зрабеце ад сябе ахвяраваньні Госпаду: кожны паводле руплівасьці няхай прынясе ахвяраваньне Госпаду, золата, срэбра, медзь,"},{"book":"ВЫХАД","chapter":"35","verse":"6","text":"воўну блакітнага, пурпуровага і чырванёнага колеру, і вісон, і казіную воўну,"},{"book":"ВЫХАД","chapter":"35","verse":"7","text":"Аўчыны барановыя чырвоныя і аўчыны сінія, і дрэва сітым,"},{"book":"ВЫХАД","chapter":"35","verse":"8","text":"і алей у сьвяцільню, і пахошчы на алей памазаньня і на духмяныя дымленьні,"},{"book":"ВЫХАД","chapter":"35","verse":"9","text":"камень анікс і камяні ўстаўныя на эфод і нагруднік."},{"book":"ВЫХАД","chapter":"35","verse":"10","text":"І кожны з вас мудры сэрцам няхай прыйдзе і зробіць усё, што загадаў Гасподзь:"},{"book":"ВЫХАД","chapter":"35","verse":"11","text":"скінію і покрыва яе і века яе, гакі і брусы яе, жэрдкі яе, слупы яе і падножжы яе,"},{"book":"ВЫХАД","chapter":"35","verse":"12","text":"каўчэг і жэрдкі яго, века і заслону для загароды,"},{"book":"ВЫХАД","chapter":"35","verse":"13","text":"стол і жэрдкі яго і ўсе прылады яго, і ахвярныя хлябы,"},{"book":"ВЫХАД","chapter":"35","verse":"14","text":"і сьвяцільні для асьвятленьня з прыладамі яго, і лампады яго і алей для асьвятленьня,"},{"book":"ВЫХАД","chapter":"35","verse":"15","text":"і ахвярнік для дымленьняў і жэрдкі яго, і алей памазаньня, і духмяныя дымленьні, і заслону на ўваходзе ў скінію,"},{"book":"ВЫХАД","chapter":"35","verse":"16","text":"ахвярнік цэласпаленьня і рашотку медную для яго, і жэрдкі яго і ўсе прылады яго, умывальнік і падножжа яго,"},{"book":"ВЫХАД","chapter":"35","verse":"17","text":"заслоны двара, слупы яго і падножжы іх і заслону на ўваходзе ў двор,"},{"book":"ВЫХАД","chapter":"35","verse":"18","text":"калы скініі і калы двара і вяроўкі іх,"},{"book":"ВЫХАД","chapter":"35","verse":"19","text":"вопратку службовую на служэньне ў сьвятыні і сьвяшчэнную вопратку Аарону сьвятару і вопратку сынам ягоным дзеля набажэнства."},{"book":"ВЫХАД","chapter":"35","verse":"20","text":"І пайшло ўсё супольства сыноў Ізраілевых ад Майсея."},{"book":"ВЫХАД","chapter":"35","verse":"21","text":"І прыходзілі ўсе, каго вабіла да таго сэрца, і ўсе, каго схіляў дух, і прыносілі ахвяраваньні Госпаду на ўладжваньне скініі сходу і на ўсе патрэбы яе і на сьвяшчэннае адзеньне;"},{"book":"ВЫХАД","chapter":"35","verse":"22","text":"і прыходзілі мужы з жонкамі, і ўсе па схільнасьці сэрца прыносілі пярсьцёнкі, завушніцы, бранзалеты і падвескі, усялякія залатыя рэчы, кожны, хто хацеў прыносіць золата Госпаду;"},{"book":"ВЫХАД","chapter":"35","verse":"23","text":"і кожны, у каго была воўна блакітнага, пурпуровага і чырванёнага колеру, вісон і казіная воўна, аўчыны барановыя чырвоныя і аўчыны сінія, прыносілі іх;"},{"book":"ВЫХАД","chapter":"35","verse":"24","text":"і кожны, хто ахвяраваў срэбра, альбо медзь, прыносілі гэта ў дарунак Госпаду; і кожны, у каго было дрэва сітым, прыносіў гэта на ўсякую патрэбу скініі;"},{"book":"ВЫХАД","chapter":"35","verse":"25","text":"і ўсе жанчыны, мудрыя сэрцам, пралі сваімі рукамі і прыносілі прадзіва блакітнага, пурпуровага і чырванёнага колеру і вісон;"},{"book":"ВЫХАД","chapter":"35","verse":"26","text":"і ўсе жанчыны, якіх вабіла сэрца, якія ўмелі прасьці, пралі казіную воўну;"},{"book":"ВЫХАД","chapter":"35","verse":"27","text":"а князі прыносілі камень анікс і камяні ўстаўныя на эфод і нагруднік,"},{"book":"ВЫХАД","chapter":"35","verse":"28","text":"і пахошчы таксама, і алей у сьвяцільню і на складаньне алею памазаньня і на духмяныя дымленьні;"},{"book":"ВЫХАД","chapter":"35","verse":"29","text":"і ўсе мужы і жонкі з сыноў Ізраілевых, якіх вабіла сэрца прынесьці на ўсякую справу, якую Гасподзь праз Майсея загадаў зрабіць, прыносілі дабраахвотны дарунак Госпаду."},{"book":"ВЫХАД","chapter":"35","verse":"30","text":"І сказаў Гасподзь сынам Ізраілевым: глядзеце, Гасподзь прызначыў менавіта Вэсэлііла, сына Урыі, сына Ора, з племя Юдавага,"},{"book":"ВЫХАД","chapter":"35","verse":"31","text":"і напоўніў яго Духам Божым, мудрасьцю, розумам, ведамі і ўсялякім умельствам"},{"book":"ВЫХАД","chapter":"35","verse":"32","text":"складаць узорыстую тканіну, рабіць з золата, срэбра і медзі,"},{"book":"ВЫХАД","chapter":"35","verse":"33","text":"і рэзаць камяні, каб устаўляць іх, і рэзаць дрэва, і рабіць усякую адмысловую працу;"},{"book":"ВЫХАД","chapter":"35","verse":"34","text":"і здольнасьць вучыць заклаў у сэрца яго, яго і Агаліява, сына Ахісамахавага, з племя Данавага;"},{"book":"ВЫХАД","chapter":"35","verse":"35","text":"Ён напоўніў сэрца іх мудрасьцю, каб рабіць усякую працу разьбяра і ўмелага ткача і вышывальніка па блакітнай, пурпуровай, чырванёнай і вісоннай тканіне, і ткачоў, якія робяць усялякую працу і складаюць каштоўную тканіну."}]}