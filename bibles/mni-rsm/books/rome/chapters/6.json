{"data":[{"book":"Rome","chapter":"6","verse":"1","text":"Adu oirabadi eikhoina kari haisige? Thoujal hen-gatnaba eikhoina pap touduna leigadra?"},{"book":"Rome","chapter":"6","verse":"2","text":"Madu tasengna natte! Papta siraba eikhoina karamna pap touduna leikhigadouribano?"},{"book":"Rome","chapter":"6","verse":"3","text":"Christta Jisuda baptize toukhraba eikhoi pumnamkna mahakki sibada baptize toure haiba nakhoina khangdra?"},{"book":"Rome","chapter":"6","verse":"4","text":"6:4 Col 2:12Eikhoina baptize toubagi mapanna eikhoibu Christtaga loinana leirol chanminnare, Mapa adugi matik mangal adugi panggalgi mapanna Christtabu sibadagi hinggat-hanbikhibagumna eikhoinasu anouba punsi mahing ama hingnanabani."},{"book":"Rome","chapter":"6","verse":"5","text":"Maramdi Ibungogi siba aduda eikhoibu mahakka loinana tinnahallabanina, soidanamak eikhoibusu mahakki hinggatpa aduda tinnahanbigani."},{"book":"Rome","chapter":"6","verse":"6","text":"Papna panba hakchang adu manghannaba6:6 panggal leihandanaba, eikhoina amuk papki minai oidanaba, eikhoigi ariba mi adu Ibungoga loinana cross-ta hatkhre haiba eikhoina khang-i."},{"book":"Rome","chapter":"6","verse":"7","text":"Maramdi kanagumba sikhraba mahak adu paptagi maning tamle."},{"book":"Rome","chapter":"6","verse":"8","text":"Aduna eikhoina Christtaga loinana siminnarabanina, eikhoina mahakka loinana hingsu hinggani haiba eikhoina thajei."},{"book":"Rome","chapter":"6","verse":"9","text":"Sibadagi hinggatkhraba Christta adu amuk hanna siraroi haiba eikhoina khang-i; aduga sibana mahakki mathakta mapu oina amuk hanna pallaroi."},{"book":"Rome","chapter":"6","verse":"10","text":"Maramdi mahakna siraba maramna mahakki mathakta papki panggal leitre aduga houjikti mahakki punsi adu Tengban Mapuga tinnajaduna hing-i."},{"book":"Rome","chapter":"6","verse":"11","text":"Matou adugumna nakhoisu papki maramda sire haina singthanou adubu Christta Jisugi mapanna Tengban Mapuga tinnaduna hinglibani haina singthanou."},{"book":"Rome","chapter":"6","verse":"12","text":"Nakhoigi hakchanggi apambasing adu toudanaba nakhoigi hakchanggi mathakta papna palhan-ganu."},{"book":"Rome","chapter":"6","verse":"13","text":"Nakhoigi hakchanggi kayat amatabu phattabada sijinnanaba khutlai oina papta katkanu, adubu sibadagi hing-hanbiraba misinggum amasung nakhoigi hakchang kayatsing adu Tengban Mapuda achumba chatpagi khutlaisinggum nakhoi nasamak Tengban Mapugi maphamda katthok-u."},{"book":"Rome","chapter":"6","verse":"14","text":"Papna nakhoigi nathakta mapu oiroidabani; maramdi nakhoi wayel yathanggi makha ponba natte, adubu thoujal-gi makha ponbani."},{"book":"Rome","chapter":"6","verse":"15","text":"Adunadi kari tougani? Eikhoina wayel yathanggi makha pondaduna thoujal-gi makha ponba maramna eikhoina pap tousira? Madu tasengna natte!"},{"book":"Rome","chapter":"6","verse":"16","text":"Nakhoina siba thok-hanba papki minai oirabasu, nattraga achum chatpa thok-hanba haiba inbagi minai oirabasu, nakhoina nasabu minai oina haiba innaba katthoklabadi, nakhoina haiba illiba mahak adugi minai oire haiba nakhoi khangdra?"},{"book":"Rome","chapter":"6","verse":"17","text":"Adubu Tengban Mapubu thagatli! Nakhoi papki minai oiramlabasu, nakhoida tambiba adudagi nakhoina phangjaba achumbasing adugi haiba adu nakhoigi thamoi apumba yaona haiba ille."},{"book":"Rome","chapter":"6","verse":"18","text":"Nakhoi paptagi naning tamhalle aduga nakhoi achumba chatpagi minaising oire."},{"book":"Rome","chapter":"6","verse":"19","text":"Nakhoi nasagi mahousagi asonba adugi maramna numitkhudinggi sijinnaba achamba londa eina nganglibani. Nakhoina sengdaba amasung phattaba thabaksingda sijinnanaba phattabagi minai oina nakhoi nasa pumnamak katlammi adubu houjikti achumba chatpa thabaksinggidamak sijinnanaba nakhoi nasa pumnamakpu katlu."},{"book":"Rome","chapter":"6","verse":"20","text":"Maramdi nakhoina papki minai oiringeida, nakhoi achumba chatparomda ningtamlammi."},{"book":"Rome","chapter":"6","verse":"21","text":"Houjik nakhoina ikairiba thabaksing adugi maramna nakhoida kari tongjaba purakpage? Thabaksing adugi maheidi sibani."},{"book":"Rome","chapter":"6","verse":"22","text":"Adubu houjikti nakhoi paptagi naning tamhanduna Tengban Mapugi minaising oire, madugi tongjabadi nakhoigi punsi adu mapung phana Tengban Mapuda katchare, madugi maheidi lomba naidaba hingbani."},{"book":"Rome","chapter":"6","verse":"23","text":"Maramdi papki atoumandi sibani, adubu Tengban Mapugi khudoldi eikhoigi Ibungo Christta Jisuda lomba naidaba hingbani."}]}