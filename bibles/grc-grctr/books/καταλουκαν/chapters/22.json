{"data":[{"book":"ΚΑΤΑ ΛΟΥΚΑΝ","chapter":"22","verse":"1","text":"Ἤγγιζε δὲ ἡ ἑορτὴ τῶν ἀζύμων, ἡ λεγομένη Πάσχα."},{"book":"ΚΑΤΑ ΛΟΥΚΑΝ","chapter":"22","verse":"2","text":"Καὶ ἐζήτουν οἱ ἀρχιερεῖς καὶ οἱ γραμματεῖς τὸ πῶς ἀνέλωσιν αὐτόν· ἐφοβοῦντο γὰρ τὸν λαόν."},{"book":"ΚΑΤΑ ΛΟΥΚΑΝ","chapter":"22","verse":"3","text":"Εἰσῆλθε δὲ ὁ Σατανᾶς εἰς Ἰούδαν τὸν ἐπικαλούμενον Ἰσκαριώτην, ὄντα ἐκ τοῦ ἀριθμοῦ τῶν δώδεκα."},{"book":"ΚΑΤΑ ΛΟΥΚΑΝ","chapter":"22","verse":"4","text":"Καὶ ἀπελθὼν συνελάλησε τοῖς ἀρχιερεῦσι καὶ τοῖς στρατηγοῖς τὸ πῶς αὐτὸν παραδῷ αὐτοῖς."},{"book":"ΚΑΤΑ ΛΟΥΚΑΝ","chapter":"22","verse":"5","text":"Καὶ ἐχάρησαν, καὶ συνέθεντο αὐτῷ ἀργύριον δοῦναι."},{"book":"ΚΑΤΑ ΛΟΥΚΑΝ","chapter":"22","verse":"6","text":"Καὶ ἐξωμολόγησε καὶ ἐζήτει εὐκαιρίαν τοῦ παραδοῦναι αὐτὸν αὐτοῖς ἄτερ ὄχλου."},{"book":"ΚΑΤΑ ΛΟΥΚΑΝ","chapter":"22","verse":"7","text":"Ἦλθε δὲ ἡ ἡμέρα τῶν ἀζύμων, ἐν ᾗ ἔδει θύεσθαι τὸ Πάσχα."},{"book":"ΚΑΤΑ ΛΟΥΚΑΝ","chapter":"22","verse":"8","text":"Καὶ ἀπέστειλε Πέτρον καὶ Ἰωάννην, εἰπών, Πορευθέντες ἑτοιμάσατε ἡμῖν τὸ Πάσχα, ἵνα φάγωμεν."},{"book":"ΚΑΤΑ ΛΟΥΚΑΝ","chapter":"22","verse":"9","text":"Οἱ δὲ εἶπον αὐτῷ, Ποῦ θέλεις ἑτοιμάσωμεν;"},{"book":"ΚΑΤΑ ΛΟΥΚΑΝ","chapter":"22","verse":"10","text":"Ὁ δὲ εἶπεν αὐτοῖς, Ἰδού, εἰσελθόντων ὑμῶν εἰς τὴν πόλιν, συναντήσει ὑμῖν ἄνθρωπος κεράμιον ὕδατος βαστάζων· ἀκολουθήσατε αὐτῷ εἰς τὴν οἰκίαν οὗ εἰσπορεύεται."},{"book":"ΚΑΤΑ ΛΟΥΚΑΝ","chapter":"22","verse":"11","text":"Καὶ ἐρεῖτε τῷ οἰκοδεσπότῃ τῆς οἰκίας, Λέγει σοι ὁ διδάσκαλος, Ποῦ ἐστι τὸ κατάλυμα, ὅπου τὸ Πάσχα μετὰ τῶν μαθητῶν μου φάγω;"},{"book":"ΚΑΤΑ ΛΟΥΚΑΝ","chapter":"22","verse":"12","text":"Κἀκεῖνος ὑμῖν δείξει ἀνώγεον μέγα ἐστρωμένον· ἐκεῖ ἑτοιμάσατε."},{"book":"ΚΑΤΑ ΛΟΥΚΑΝ","chapter":"22","verse":"13","text":"Ἀπελθόντες δὲ εὗρον καθὼς εἴρηκεν αὐτοῖς, καὶ ἡτοίμασαν τὸ Πάσχα."},{"book":"ΚΑΤΑ ΛΟΥΚΑΝ","chapter":"22","verse":"14","text":"Καὶ ὅτε ἐγένετο ἡ ὥρα, ἀνέπεσε, καὶ οἱ δώδεκα ἀπόστολοι σὺν αὐτῷ."},{"book":"ΚΑΤΑ ΛΟΥΚΑΝ","chapter":"22","verse":"15","text":"Καὶ εἶπε πρὸς αὐτούς, Ἐπιθυμίᾳ ἐπεθύμησα τοῦτο τὸ Πάσχα φαγεῖν μεθ᾿ ὑμῶν πρὸ τοῦ με παθεῖν·"},{"book":"ΚΑΤΑ ΛΟΥΚΑΝ","chapter":"22","verse":"16","text":"λέγω γὰρ ὑμῖν ὅτι οὐκέτι οὐ μὴ φάγω ἐξ αὐτοῦ, ἕως ὅτου πληρωθῇ ἐν τῇ βασιλείᾳ τοῦ Θεοῦ."},{"book":"ΚΑΤΑ ΛΟΥΚΑΝ","chapter":"22","verse":"17","text":"Καὶ δεξάμενος ποτήριον, εὐχαριστήσας εἶπε, Λάβετε τοῦτο, καὶ διαμερίσατε ἑαυτοῖς·"},{"book":"ΚΑΤΑ ΛΟΥΚΑΝ","chapter":"22","verse":"18","text":"λέγω γὰρ ὑμῖν ὅτι οὐ μὴ πίω ἀπὸ τοῦ γεννήματος τῆς ἀμπέλου, ἕως ὅτου ἡ βασιλεία τοῦ Θεοῦ ἔλθῃ."},{"book":"ΚΑΤΑ ΛΟΥΚΑΝ","chapter":"22","verse":"19","text":"Καὶ λαβὼν ἄρτον, εὐχαριστήσας ἔκλασε καὶ ἔδωκεν αὐτοῖς, λέγων, Τοῦτό ἐστι τὸ σῶμά μου τὸ ὑπὲρ ὑμῶν διδόμενον· τοῦτο ποιεῖτε εἰς τὴν ἐμὴν ἀνάμνησιν."},{"book":"ΚΑΤΑ ΛΟΥΚΑΝ","chapter":"22","verse":"20","text":"Ὡσαύτως καὶ τὸ ποτήριον μετὰ τὸ δειπνῆσαι, λέγων, Τοῦτο τὸ ποτήριον ἡ καινὴ διαθήκη ἐν τῷ αἵματί μου, τὸ ὑπὲρ ὑμῶν ἐκχυνόμενον."},{"book":"ΚΑΤΑ ΛΟΥΚΑΝ","chapter":"22","verse":"21","text":"Πλὴν ἰδού, ἡ χεὶρ τοῦ παραδιδόντος με μετ᾿ ἐμοῦ ἐπὶ τῆς τραπέζης."},{"book":"ΚΑΤΑ ΛΟΥΚΑΝ","chapter":"22","verse":"22","text":"Καὶ ὁ μὲν υἱὸς τοῦ ἀνθρώπου πορεύεται κατὰ τὸ ὡρισμένον· πλὴν οὐαὶ τῷ ἀνθρώπῳ ἐκείνῳ δι᾿ οὗ παραδίδοται."},{"book":"ΚΑΤΑ ΛΟΥΚΑΝ","chapter":"22","verse":"23","text":"Καὶ αὐτοὶ ἤρξαντο συζητεῖν πρὸς ἑαυτοὺς τὸ τίς ἄρα εἴη ἐξ αὐτῶν ὁ τοῦτο μέλλων πράσσειν."},{"book":"ΚΑΤΑ ΛΟΥΚΑΝ","chapter":"22","verse":"24","text":"Ἐγένετο δὲ καὶ φιλονεικία ἐν αὐτοῖς τὸ τίς αὐτῶν δοκεῖ εἶναι μείζων."},{"book":"ΚΑΤΑ ΛΟΥΚΑΝ","chapter":"22","verse":"25","text":"Ὁ δὲ εἶπεν αὐτοῖς, Οἱ βασιλεῖς τῶν ἐθνῶν κυριεύουσιν αὐτῶν, καὶ οἱ ἐξουσιάζοντες αὐτῶν εὐεργέται καλοῦνται."},{"book":"ΚΑΤΑ ΛΟΥΚΑΝ","chapter":"22","verse":"26","text":"Ὑμεῖς δὲ οὐχ οὕτως· ἀλλ᾿ ὁ μείζων ἐν ὑμῖν γενέσθω ὡς ὁ νεώτερος· καὶ ὁ ἡγούμενος ὡς ὁ διακονῶν."},{"book":"ΚΑΤΑ ΛΟΥΚΑΝ","chapter":"22","verse":"27","text":"Τίς γὰρ μείζων, ὁ ἀνακείμενος ἢ ὁ διακονῶν; Οὐχὶ ὁ ἀνακείμενος; Ἐγὼ δέ εἰμι ἐν μέσῳ ὑμῶν ὡς ὁ διακονῶν."},{"book":"ΚΑΤΑ ΛΟΥΚΑΝ","chapter":"22","verse":"28","text":"Ὑμεῖς δέ ἐστε οἱ διαμεμενηκότες μετ᾿ ἐμοῦ ἐν τοῖς πειρασμοῖς μου·"},{"book":"ΚΑΤΑ ΛΟΥΚΑΝ","chapter":"22","verse":"29","text":"κἀγὼ διατίθεμαι ὑμῖν, καθὼς διέθετό μοι ὁ πατήρ μου, βασιλείαν,"},{"book":"ΚΑΤΑ ΛΟΥΚΑΝ","chapter":"22","verse":"30","text":"ἵνα ἐσθίητε καὶ πίνητε ἐπὶ τῆς τραπέζης μου ἐν τῇ Βασιλείᾳ μου, καὶ καθίσησθε ἐπὶ θρόνων, κρίνοντες τὰς δώδεκα φυλὰς τοῦ Ἰσραήλ."},{"book":"ΚΑΤΑ ΛΟΥΚΑΝ","chapter":"22","verse":"31","text":"Εἶπε δὲ ὁ Κύριος, Σίμων, Σίμων, ἰδού, ὁ Σατανᾶς ἐξῃτήσατο ὑμᾶς, τοῦ σινιάσαι ὡς τὸν σῖτον·"},{"book":"ΚΑΤΑ ΛΟΥΚΑΝ","chapter":"22","verse":"32","text":"ἐγὼ δὲ ἐδεήθην περὶ σοῦ, ἵνα μὴ ἐκλείπῃ ἡ πίστις σου· καὶ σύ ποτε ἐπιστρέψας στήριξον τοὺς ἀδελφούς σου."},{"book":"ΚΑΤΑ ΛΟΥΚΑΝ","chapter":"22","verse":"33","text":"Ὁ δὲ εἶπεν αὐτῷ, Κύριε, μετὰ σοῦ ἕτοιμός εἰμι καὶ εἰς φυλακὴν καὶ εἰς θάνατον πορεύεσθαι."},{"book":"ΚΑΤΑ ΛΟΥΚΑΝ","chapter":"22","verse":"34","text":"Ὁ δὲ εἶπε, Λέγω σοι, Πέτρε, οὐ μὴ φωνήσει σήμερον ἀλέκτωρ, πρὶν ἢ τρὶς ἀπαρνήσῃ μὴ εἰδέναι με."},{"book":"ΚΑΤΑ ΛΟΥΚΑΝ","chapter":"22","verse":"35","text":"Καὶ εἶπεν αὐτοῖς, Ὅτε ἀπέστειλα ὑμᾶς ἄτερ βαλαντίου καὶ πήρας καὶ ὑποδημάτων, μή τινος ὑστερήσατε; Οἱ δὲ εἶπον, Οὐδενός."},{"book":"ΚΑΤΑ ΛΟΥΚΑΝ","chapter":"22","verse":"36","text":"Εἶπεν οὖν αὐτοῖς, Ἀλλὰ νῦν ὁ ἔχων βαλάντιον ἀράτω, ὁμοίως καὶ πήραν· καὶ ὁ μὴ ἔχων, πωλησάτω τὸ ἱμάτιον αὐτοῦ, καὶ ἀγορασάτω μάχαιραν."},{"book":"ΚΑΤΑ ΛΟΥΚΑΝ","chapter":"22","verse":"37","text":"Λέγω γὰρ ὑμῖν ὅτι ἔτι τοῦτο τὸ γεγραμμένον δεῖ τελεσθῆναι ἐν ἐμοί, τὸ Καὶ μετὰ ἀνόμων ἐλογίσθη· καὶ γὰρ τὰ περὶ ἐμοῦ τέλος ἔχει."},{"book":"ΚΑΤΑ ΛΟΥΚΑΝ","chapter":"22","verse":"38","text":"Οἱ δὲ εἶπον, Κύριε, ἰδού, μάχαιραι ὧδε δύο. Ὁ δὲ εἶπεν αὐτοῖς, Ἱκανόν ἐστι."},{"book":"ΚΑΤΑ ΛΟΥΚΑΝ","chapter":"22","verse":"39","text":"Καὶ ἐξελθὼν ἐπορεύθη κατὰ τὸ ἔθος εἰς τὸ ὄρος τῶν Ἐλαιῶν· ἠκολούθησαν δὲ αὐτῷ καὶ οἱ μαθηταὶ αὐτοῦ."},{"book":"ΚΑΤΑ ΛΟΥΚΑΝ","chapter":"22","verse":"40","text":"Γενόμενος δὲ ἐπὶ τοῦ τόπου, εἶπεν αὐτοῖς, Προσεύχεσθε μὴ εἰσελθεῖν εἰς πειρασμόν."},{"book":"ΚΑΤΑ ΛΟΥΚΑΝ","chapter":"22","verse":"41","text":"Καὶ αὐτὸς ἀπεσπάσθη ἀπ᾿ αὐτῶν ὡσεὶ λίθου βολήν, καὶ θεὶς τὰ γόνατα προσηύχετο,"},{"book":"ΚΑΤΑ ΛΟΥΚΑΝ","chapter":"22","verse":"42","text":"λέγων, Πάτερ, εἰ 22.42 βούλει παρενεγκεῖν ¦ βούλει, παρένεγκε Sc.βούλει παρενεγκεῖν τὸ ποτήριον τοῦτο ἀπ᾿ ἐμοῦ· πλὴν μὴ τὸ θέλημά μου, ἀλλὰ τὸ σὸν γενέσθω."},{"book":"ΚΑΤΑ ΛΟΥΚΑΝ","chapter":"22","verse":"43","text":"Ὤφθη δὲ αὐτῷ ἄγγελος ἀπ᾿ οὐρανοῦ ἐνισχύων αὐτόν."},{"book":"ΚΑΤΑ ΛΟΥΚΑΝ","chapter":"22","verse":"44","text":"Καὶ γενόμενος ἐν ἀγωνίᾳ, ἐκτενέστερον προσηύχετο. Ἐγένετο δὲ ὁ ἱδρὼς αὐτοῦ ὡσεὶ θρόμβοι αἵματος καταβαίνοντες ἐπὶ τὴν γῆν."},{"book":"ΚΑΤΑ ΛΟΥΚΑΝ","chapter":"22","verse":"45","text":"Καὶ ἀναστὰς ἀπὸ τῆς προσευχῆς, ἐλθὼν πρὸς τοὺς 22.45 μαθητὰς ¦ μαθητὰς αὐτοῦ El. Er. Sc.μαθητὰς εὗρεν αὐτοὺς κοιμωμένους ἀπὸ τῆς λύπης,"},{"book":"ΚΑΤΑ ΛΟΥΚΑΝ","chapter":"22","verse":"46","text":"καὶ εἶπεν αὐτοῖς, Τί καθεύδετε; Ἀναστάντες προσεύχεσθε, ἵνα μὴ εἰσέλθητε εἰς πειρασμόν."},{"book":"ΚΑΤΑ ΛΟΥΚΑΝ","chapter":"22","verse":"47","text":"Ἔτι δὲ αὐτοῦ λαλοῦντος, ἰδού, ὄχλος καὶ ὁ λεγόμενος Ἰούδας, εἷς τῶν δώδεκα, προήρχετο αὐτῶν, καὶ ἤγγισε τῷ Ἰησοῦ φιλῆσαι αὐτόν."},{"book":"ΚΑΤΑ ΛΟΥΚΑΝ","chapter":"22","verse":"48","text":"Ὁ δὲ Ἰησοῦς εἶπεν αὐτῷ, Ἰούδα, φιλήματι τὸν υἱὸν τοῦ ἀνθρώπου παραδίδως;"},{"book":"ΚΑΤΑ ΛΟΥΚΑΝ","chapter":"22","verse":"49","text":"Ἰδόντες δὲ οἱ περὶ αὐτὸν τὸ ἐσόμενον εἶπον αὐτῷ, Κύριε, εἰ πατάξομεν ἐν μαχαίρᾳ;"},{"book":"ΚΑΤΑ ΛΟΥΚΑΝ","chapter":"22","verse":"50","text":"Καὶ ἐπάταξεν εἷς τις ἐξ αὐτῶν τὸν δοῦλον τοῦ ἀρχιερέως, καὶ ἀφεῖλεν αὐτοῦ τὸ οὖς τὸ δεξιόν."},{"book":"ΚΑΤΑ ΛΟΥΚΑΝ","chapter":"22","verse":"51","text":"Ἀποκριθεὶς δὲ ὁ Ἰησοῦς εἶπεν, Ἐᾶτε ἕως τούτου. Καὶ ἁψάμενος τοῦ ὠτίου αὐτοῦ, ἰάσατο αὐτόν."},{"book":"ΚΑΤΑ ΛΟΥΚΑΝ","chapter":"22","verse":"52","text":"Εἶπε δὲ ὁ Ἰησοῦς πρὸς τοὺς παραγενομένους ἐπ᾿ αὐτὸν ἀρχιερεῖς καὶ στρατηγοὺς τοῦ ἱεροῦ καὶ πρεσβυτέρους, Ὡς ἐπὶ λῃστὴν ἐξεληλύθατε μετὰ μαχαιρῶν καὶ ξύλων;"},{"book":"ΚΑΤΑ ΛΟΥΚΑΝ","chapter":"22","verse":"53","text":"Καθ᾿ ἡμέραν ὄντος μου μεθ᾿ ὑμῶν ἐν τῷ ἱερῷ, οὐκ ἐξετείνατε τὰς χεῖρας ἐπ᾿ ἐμέ. Ἀλλ᾿ αὕτη ὑμῶν ἐστιν ἡ ὥρα, καὶ ἡ ἐξουσία τοῦ σκότους."},{"book":"ΚΑΤΑ ΛΟΥΚΑΝ","chapter":"22","verse":"54","text":"Συλλαβόντες δὲ αὐτὸν ἤγαγον, καὶ εἰσήγαγον αὐτὸν εἰς τὸν οἶκον τοῦ ἀρχιερέως· ὁ δὲ Πέτρος ἠκολούθει μακρόθεν."},{"book":"ΚΑΤΑ ΛΟΥΚΑΝ","chapter":"22","verse":"55","text":"Ἁψάντων δὲ πῦρ ἐν μέσῳ τῆς αὐλῆς, καὶ συγκαθισάντων αὐτῶν, ἐκάθητο ὁ Πέτρος ἐν μέσῳ αὐτῶν."},{"book":"ΚΑΤΑ ΛΟΥΚΑΝ","chapter":"22","verse":"56","text":"Ἰδοῦσα δὲ αὐτὸν παιδίσκη τις καθήμενον πρὸς τὸ φῶς, καὶ ἀτενίσασα αὐτῷ, εἶπε, Καὶ οὗτος σὺν αὐτῷ ἦν."},{"book":"ΚΑΤΑ ΛΟΥΚΑΝ","chapter":"22","verse":"57","text":"Ὁ δὲ ἠρνήσατο αὐτόν, λέγων, Γύναι, οὐκ οἶδα αὐτόν."},{"book":"ΚΑΤΑ ΛΟΥΚΑΝ","chapter":"22","verse":"58","text":"Καὶ μετὰ βραχὺ ἕτερος ἰδὼν αὐτὸν ἔφη, Καὶ σὺ ἐξ αὐτῶν εἶ. Ὁ δὲ Πέτρος εἶπεν, Ἄνθρωπε, οὐκ εἰμί."},{"book":"ΚΑΤΑ ΛΟΥΚΑΝ","chapter":"22","verse":"59","text":"Καὶ διαστάσης ὡσεὶ ὥρας μιᾶς, ἄλλος τις διϊσχυρίζετο, λέγων, Ἐπ᾿ ἀληθείας καὶ οὗτος μετ᾿ αὐτοῦ ἦν· καὶ γὰρ Γαλιλαῖός ἐστιν."},{"book":"ΚΑΤΑ ΛΟΥΚΑΝ","chapter":"22","verse":"60","text":"Εἶπε δὲ ὁ Πέτρος, Ἄνθρωπε, οὐκ οἶδα ὃ λέγεις. Καὶ παραχρῆμα, ἔτι λαλοῦντος αὐτοῦ, ἐφώνησεν ὁ ἀλέκτωρ."},{"book":"ΚΑΤΑ ΛΟΥΚΑΝ","chapter":"22","verse":"61","text":"Καὶ στραφεὶς ὁ Κύριος ἐνέβλεψε τῷ Πέτρῳ. Καὶ ὑπεμνήσθη ὁ Πέτρος τοῦ λόγου τοῦ Κυρίου, ὡς εἶπεν αὐτῷ ὅτι Πρὶν ἀλέκτορα φωνῆσαι, ἀπαρνήσῃ με τρίς."},{"book":"ΚΑΤΑ ΛΟΥΚΑΝ","chapter":"22","verse":"62","text":"Καὶ ἐξελθὼν ἔξω ὁ Πέτρος ἔκλαυσε πικρῶς."},{"book":"ΚΑΤΑ ΛΟΥΚΑΝ","chapter":"22","verse":"63","text":"Καὶ οἱ ἄνδρες οἱ συνέχοντες τὸν Ἰησοῦν ἐνέπαιζον αὐτῷ, δέροντες."},{"book":"ΚΑΤΑ ΛΟΥΚΑΝ","chapter":"22","verse":"64","text":"Καὶ περικαλύψαντες αὐτόν, ἔτυπτον αὐτοῦ τὸ πρόσωπον, καὶ ἐπηρώτων αὐτόν, λέγοντες, Προφήτευσον. Τίς ἐστιν ὁ παίσας σε;"},{"book":"ΚΑΤΑ ΛΟΥΚΑΝ","chapter":"22","verse":"65","text":"Καὶ ἕτερα πολλὰ βλασφημοῦντες ἔλεγον εἰς αὐτόν."},{"book":"ΚΑΤΑ ΛΟΥΚΑΝ","chapter":"22","verse":"66","text":"Καὶ ὡς ἐγένετο ἡμέρα, συνήχθη τὸ πρεσβυτέριον τοῦ λαοῦ, ἀρχιερεῖς τε καὶ γραμματεῖς, καὶ ἀνήγαγον αὐτὸν εἰς τὸ συνέδριον ἑαυτῶν, λέγοντες,"},{"book":"ΚΑΤΑ ΛΟΥΚΑΝ","chapter":"22","verse":"67","text":"Εἰ σὺ εἶ ὁ Χριστός, εἰπὲ ἡμῖν. Εἶπε δὲ αὐτοῖς, Ἐὰν ὑμῖν εἴπω, οὐ μὴ πιστεύσητε·"},{"book":"ΚΑΤΑ ΛΟΥΚΑΝ","chapter":"22","verse":"68","text":"ἐὰν δὲ καὶ ἐρωτήσω, οὐ μὴ ἀποκριθῆτέ μοι, ἢ ἀπολύσητε."},{"book":"ΚΑΤΑ ΛΟΥΚΑΝ","chapter":"22","verse":"69","text":"Ἀπὸ τοῦ νῦν ἔσται ὁ υἱὸς τοῦ ἀνθρώπου καθήμενος ἐκ δεξιῶν τῆς δυνάμεως τοῦ Θεοῦ."},{"book":"ΚΑΤΑ ΛΟΥΚΑΝ","chapter":"22","verse":"70","text":"Εἶπον δὲ πάντες, Σὺ οὖν εἶ ὁ υἱὸς τοῦ Θεοῦ; Ὁ δὲ πρὸς αὐτοὺς ἔφη, Ὑμεῖς λέγετε ὅτι ἐγώ εἰμι."},{"book":"ΚΑΤΑ ΛΟΥΚΑΝ","chapter":"22","verse":"71","text":"Οἱ δὲ εἶπον, Τί ἔτι χρείαν ἔχομεν μαρτυρίας; Αὐτοὶ γὰρ ἠκούσαμεν ἀπὸ τοῦ στόματος αὐτοῦ."}]}