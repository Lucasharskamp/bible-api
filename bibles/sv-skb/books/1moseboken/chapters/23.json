{"data":[{"book":"1 Moseboken","chapter":"23","verse":"1","text":"Sara blev 127 år gammal, detta var åren som Sarah levde. [Sarahs ålder skrivs med ordet år (hebr. shanah) mellan varje del av sifforna (100 år och 20 år och 7 år) som börjar med hundratal.]"},{"book":"1 Moseboken","chapter":"23","verse":"2","text":"Sara dog i Kirjat Arba, det är Hebron i Kanaans land, och Abraham kom för att sörja Sarah och gråta över henne."},{"book":"1 Moseboken","chapter":"23","verse":"3","text":"Abraham reste sig upp framför sin döda och talade till Chets söner och sade:"},{"book":"1 Moseboken","chapter":"23","verse":"4","text":"”Jag är en främling och en besökare bland er, ge mig en bit mark som begravningsplats hos er, så att jag kan begrava min döda i min närhet.”"},{"book":"1 Moseboken","chapter":"23","verse":"5","text":"Chets söner svarade Abraham och sade till honom:"},{"book":"1 Moseboken","chapter":"23","verse":"6","text":"”Lyssna min herre, du är en mäktig furste ibland oss, välj bland våra gravar och begrav din döda, ingen av oss ska undanhålla dig sin grav, utan du ska kunna begrava din döda.”"},{"book":"1 Moseboken","chapter":"23","verse":"7","text":"Abraham reste sig och böjde sig ner inför landets folk, Chets söner."},{"book":"1 Moseboken","chapter":"23","verse":"8","text":"Han talade med dem och sade: ”Om det är er önskan att jag ska få begrava min döda i min närhet, så lyssna på mig och bönfall för min räkning inför Efron, Tsoars son,"},{"book":"1 Moseboken","chapter":"23","verse":"9","text":"att han ska ge mig Machpelas grotta som han äger och som ligger vid ändan av hans fält. Låt honom ge mig den till fullt pris, i er mitt (med er som vittnen), till en egendom som begravningsplats.”"},{"book":"1 Moseboken","chapter":"23","verse":"10","text":"Nu satt Efron mitt bland Chets söner, och hettiten Efron svarade Abraham så att alla Chets söner hörde vad han sade, alla som gått in i stadens port. [Den plats där alla viktiga affärsuppgörelser gjordes på denna tid]. Han sade:"},{"book":"1 Moseboken","chapter":"23","verse":"11","text":"”Nej min herre, lyssna på mig, fältet ger jag dig och grottan som finns där. Jag ger det till dig inför sönerna av mitt folk (som vittnen) ger jag det till dig. Begrav din döda.”"},{"book":"1 Moseboken","chapter":"23","verse":"12","text":"Abraham böjde sig inför folket i landet."},{"book":"1 Moseboken","chapter":"23","verse":"13","text":"Han talade till Efron så att folket i landet hörde det och sade: ”Om du önskar, ber jag dig (vädjar) lyssna på mig, jag ska ge dig full betalning för fältet, ta emot det av mig och jag ska sedan begrava min döda där.”"},{"book":"1 Moseboken","chapter":"23","verse":"14","text":"Efron svarade Abraham och sade:"},{"book":"1 Moseboken","chapter":"23","verse":"15","text":"”Min herre, lyssna på mig, en bit land värt 400 shekel silver, vad är det mellan oss? Begrav därför din döda.”"},{"book":"1 Moseboken","chapter":"23","verse":"16","text":"Abraham hörsammade Efron och Abraham vägde upp silvret till Efron, som han hade nämnt så att Chets söner hade hört det. 400 shekel silver i aktuell valuta som köpmännen använder."},{"book":"1 Moseboken","chapter":"23","verse":"17","text":"Efrons fält, som finns i Machpela, som ligger framför Mamre, fältet och grottan som är där och alla träd som är på fältet, det som fanns inom dess gränser runtom fastställdes"},{"book":"1 Moseboken","chapter":"23","verse":"18","text":"som Abrahams egendom inför Chets söner, inför alla (vittnen) som hade gått in i stadens port."},{"book":"1 Moseboken","chapter":"23","verse":"19","text":"Därefter begravde Abraham sin hustru Sarah i grottan på Machpelas fält framför Mamre, det är Hebron i Kanaans land."},{"book":"1 Moseboken","chapter":"23","verse":"20","text":"Fältet och grottan fastställdes som Abrahams egendom, till en begravningsplats, av Chets söner."}]}