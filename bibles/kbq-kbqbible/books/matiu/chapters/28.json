{"data":[{"book":"MATIU","chapter":"28","verse":"1","text":"Hagi mani fruhu kna vagaregeno ese knazupa ame nanterampi, Makdala kumateti Maria ene Mariake matimati havega kenaku e'na'e."},{"book":"MATIU","chapter":"28","verse":"2","text":"Ame huno tusi'a imikrefa erine, na'ankure Ramofo ankeromo monafinti eramino matite runkani re'naza have eme revahe hugantu atreno ana agofetu manine."},{"book":"MATIU","chapter":"28","verse":"3","text":"Ana ankeromofo masa'amo'a kopsinamoma hiaza nehigeno, kukena'amo'a efeke hampomo'ma hiaza hu'ne."},{"book":"MATIU","chapter":"28","verse":"4","text":"Matite kva hu'naza vahe'mo'za ana ne'ku tusi agoro hunente'za zmahiritege'za fri vahe kna hu'naze."},{"book":"MATIU","chapter":"28","verse":"5","text":"Hianagi ankeromo'a ana a'trena zanismino korora osi'o, na'ankure nagra antahinue, Jisasima rugeka zafare ahe'zama hantinaza neku eme nehaka'e."},{"book":"MATIU","chapter":"28","verse":"6","text":"Agra amafina omanine, na'ankure koma hu'nea kante oti'ne. Amare eta avifama ante'nazafina eme ke'o."},{"book":"MATIU","chapter":"28","verse":"7","text":"Ame' hutna amage nentaza disaipol nagara, Agra ko fripintira otine huta ome smasami'o, Galili vugotegahianki Agrira anantega ome kegahaze. Nagrama tanasamua nanekea antahi ankere'o."},{"book":"MATIU","chapter":"28","verse":"8","text":"Higeke ana keria atreke kore nehune tusi musezampi zanagareke amage nentaza nagatega ananke zamasminaku vu'na'e."},{"book":"MATIU","chapter":"28","verse":"9","text":"Antari ha'aza huno Jisasi'a tutagiha huznenteno, Nanterane  huznantegeke, zanagra Agrite eke agiare eme azeri hanavetineke mono hunte'na'e."},{"book":"MATIU","chapter":"28","verse":"10","text":"Anante Jisasi'a zanasmino, Korora osio, vutna nafuhe'ina Galili viho hutna ome zamismi'o. Anantega Nagrira nagegahaze."},{"book":"MATIU","chapter":"28","verse":"11","text":"Hagi ana a'trema nevake'za matite'ma kva hu'naza sondia vahepinti, mago'amo'za rankuma agu'afi ufre'za, fore'ma hu'nea zama'a maka ugagota pristi vahetaminte huama hu'naze."},{"book":"MATIU","chapter":"28","verse":"12","text":"Hagi vugota pristi vahe'mo'za mono kva vahe enema atru hu'za kema retro hute'za, ana sondia vahe'mokizamia rama'a zago nezamiza,"},{"book":"MATIU","chapter":"28","verse":"13","text":"anage hu'za zamasmi'naze, Amanahu ke tamagra hugahaze. Amage'ma nentaza disaipol naga'mo'za ana nera kenage'afi tavu mase'nonke'za kerfa'a musufa emeriza fre'naze, hutma hiho."},{"book":"MATIU","chapter":"28","verse":"14","text":"Ama kemo'ma rankuma kva (Gavana) ne'mofo agesare hanigeta, tagra kaziga avrenenteta, hazenkefima ufreku hanazana tamaza hugahune."},{"book":"MATIU","chapter":"28","verse":"15","text":"Hazage'za sondia vahe'mo'za ana zago eneri'za, zamisminaza kante kea Jiu vahepina huganti kama hazage'za ana kemo'a meninena meno ne-e."},{"book":"MATIU","chapter":"28","verse":"16","text":"Ananteti 11ni'a Jisasi amage nentaza disaipol naga'moza Galili vu'za, Jisasi'ma zmasamino vihoma hu'nea agonare."},{"book":"MATIU","chapter":"28","verse":"17","text":"Agri'ma ome nege'za mono hunte'naze. Hianagi mago'amo'za tare antahintahi hu'naze."},{"book":"MATIU","chapter":"28","verse":"18","text":"Anante Jisasi zmagrite eno amanage hu'ne, Maka monafine mopafinema kegavahu hihamu'a, Anumzamo'a ko Nagri namine."},{"book":"MATIU","chapter":"28","verse":"19","text":"E'ina hunegu kokankoka vutma, namage ante disaipol naga zamazeri retro hunezmanteta, Nefa agifine, Mofavre'amofo agifine, Ruotge Avamumofo agifi mono tina frenezamanteta,"},{"book":"MATIU","chapter":"28","verse":"20","text":"Nagrama huramantoa kasege rempi huzaminke'za ana miko vahe'mo'za avaririho. Hagi kama antahiho, Hakare zupa tamagra ne manina nevanenkeno makaza vagaregahie."}]}