{"data":[{"book":"1 Timoteju","chapter":"1","verse":"1","text":"Ovo je pismo od Pavla, apostola Isusa Krista, kojega je postavio naš Spasitelj Isus Krist, naša nada."},{"book":"1 Timoteju","chapter":"1","verse":"2","text":"Timoteju, mojemu pravom sinu u vjeri."},{"book":"1 Timoteju","chapter":"1","verse":"3","text":"Kao što sam te zamolio kad sam odlazio u Makedoniju, ostani u Efezu da zapovjediš onima koji šire pogrešno učenje da to prestanu činiti."},{"book":"1 Timoteju","chapter":"1","verse":"4","text":"Neka ne trate vrijeme na beskonačna nagađanja o mitovima i rodoslovljima. To više pogoduje prepirkama nego služenju Bogu u vjeri."},{"book":"1 Timoteju","chapter":"1","verse":"5","text":"Zapovijedam to zato da svi budete puni ljubavi, što dolazi iz čista srca, čiste savjesti i neprijetvorne vjere."},{"book":"1 Timoteju","chapter":"1","verse":"6","text":"Ali neki su učitelji zastranili i skrenuli u prazno naklapanje."},{"book":"1 Timoteju","chapter":"1","verse":"7","text":"Htjeli bi biti učitelji Zakona, a ne razumiju ni ono što sami govore i što uporno tvrde."},{"book":"1 Timoteju","chapter":"1","verse":"8","text":"Znamo da je Zakon dobar kad se njime služi onako kako je to Bog odredio."},{"book":"1 Timoteju","chapter":"1","verse":"9","text":"Ali Bog ga nije dao zbog ljudi koji čine što je pravedno; on je za zločince i buntovnike, za bezbožnike i grešnike, koji nisu sveti, već svjetovni, za ubojice—čak i vlastitih roditelja,"},{"book":"1 Timoteju","chapter":"1","verse":"10","text":"za bludnike, homoseksualce, otmičare, varalice, lašce i sve koji čine što se protivi zdravome učenju"},{"book":"1 Timoteju","chapter":"1","verse":"11","text":"slavne Radosne vijesti blaženoga Boga, koji ju je meni povjerio."},{"book":"1 Timoteju","chapter":"1","verse":"12","text":"Silno sam zahvalan našemu Gospodinu Kristu Isusu, koji mi je dao snagu, što me smatrao dostojnim povjerenja i što me je postavio da mu služim"},{"book":"1 Timoteju","chapter":"1","verse":"13","text":"iako sam prije bio hulitelj Boga, progonitelj i nasilnik. Ali Bog mi se smilovao, jer sam to učinio u neznanju i nevjeri."},{"book":"1 Timoteju","chapter":"1","verse":"14","text":"Kako je milostiv bio naš Gospodin! Posve me ispunio vjerom i ljubavlju u Kristu Isusu."},{"book":"1 Timoteju","chapter":"1","verse":"15","text":"Ova je riječ vjerodostojna i zaslužuje da se prihvati: Krist Isus došao je na svijet spasiti grešnike—a od njih sam najgori ja."},{"book":"1 Timoteju","chapter":"1","verse":"16","text":"Bog mi se smilovao da budem primjer kako Krist Isus ima strpljenja i s najgorim grešnicima. Tako će i ostali shvatiti da i oni mogu povjerovati u njega i imati vječni život."},{"book":"1 Timoteju","chapter":"1","verse":"17","text":"Neka je slava i čast Bogu u vijeke vjekova. On je vječni, nevidljivi i besmrtni Kralj; jedini Bog. Amen."},{"book":"1 Timoteju","chapter":"1","verse":"18","text":"Timoteju, sine, stavljam ti na srce zapovijed da se držiš prijašnjih proročanstava koja se odnose na tebe i da se, ravnajući se prema njima, dobro boriš."},{"book":"1 Timoteju","chapter":"1","verse":"19","text":"Čuvaj svoju vjeru u Krista i čistu savjest. Neki su ju okaljali pa su doživjeli brodolom vjere."},{"book":"1 Timoteju","chapter":"1","verse":"20","text":"Među njima su Himenej i Aleksandar. Morao sam ih predati Sotoni da nauče ne huliti Boga."}]}