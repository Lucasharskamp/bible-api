{"data":[{"book":"Matthew","chapter":"25","verse":"1","text":"“Ma tikin chu, Invân Rêngram hah dôngmate sôm ngei an châtingei chôia, moipumapa don ranga se ngei leh mintêk nîng atih zoi.25:1: Luk 12:35"},{"book":"Matthew","chapter":"25","verse":"2","text":"An lâia mi rangnga hah an inmôla, mi rangnga hah an vâr ani."},{"book":"Matthew","chapter":"25","verse":"3","text":"Ânmôlngei han, an châtingei an chôia, a tui chôi sa mak ngeia,"},{"book":"Matthew","chapter":"25","verse":"4","text":"avârngei han chu an châtingei an chôia, a ûma han a tui khom an chôi sa."},{"book":"Matthew","chapter":"25","verse":"5","text":"Moipumapa hah a juong innu sikin an in alênmua, an lei inphara."},{"book":"Matthew","chapter":"25","verse":"6","text":"Jânchimrip takah chu ‘Moipumapa a juong zoi! Adon rangin hong suok ta roi’ tia iniek rahang a juong om zoia;"},{"book":"Matthew","chapter":"25","verse":"7","text":"hanchu, dôngmate sôm ngei hah an inthoia, an châtingei an minsûka."},{"book":"Matthew","chapter":"25","verse":"8","text":"Male, ânmôlngei han avârngei kôm han, ‘Nin châtitui hah mi pêk sa roi ba! kin châti athi rang kêng’ an tia."},{"book":"Matthew","chapter":"25","verse":"9","text":"Avâr rangnga ngei han, ‘Nangni pêk thei noning ung. Keini leh nangni rangin chu hun nonih. Dôrah se ungla, va rochok roi,’ tiin an thuona."},{"book":"Matthew","chapter":"25","verse":"10","text":"Hanchu, dôngmate inmôlngei hah châtitui rochôk rangin an sea, hanchu an se kârin moipumapa hah a juong zoia. Dôngmate rangnga ânthok ngei chu ama leh inbiek ruolhoi tho rangin an lûta, in an khâr zoi."},{"book":"Matthew","chapter":"25","verse":"11","text":"Nûkah chu dôngmate dangngei khom an hongtung zoia, O pu, o pu, mi min lût roh! Tiin an in-ieka.25:11-12: Luk 13:25"},{"book":"Matthew","chapter":"25","verse":"12","text":"Moipumapa han, Nangni minlût tet no ning! Nangni riet ngâi mu-ung tiin a thuona.”"},{"book":"Matthew","chapter":"25","verse":"13","text":"Male Jisua'n chongkhârnân, “Intûng chienin om roi, a nikhuo le azora hah nin riet loi sikin,” a tia."},{"book":"Matthew","chapter":"25","verse":"14","text":"“Ma tikin chu Invân Rêngram hah mi inkhat khuol a chai rangtoa, a tîrlâmngei a koia, a rochonngei enkol leh mintêk nîng atih zoi."},{"book":"Matthew","chapter":"25","verse":"15","text":"An thei lam ang chitin a pêka, inkhat kôm sum isâng rangnga a pêka, inkhat isângnik a pêka, inkhat kôm isâng khat a pêka. Hanchu, khuolchai rangin ânphet zoi."},{"book":"Matthew","chapter":"25","verse":"16","text":"Tîrlâm isâng rangnga changpu ha chu a se kelena, ava minpunga, isâng rangnga dang ava suo nôka."},{"book":"Matthew","chapter":"25","verse":"17","text":"Ha anga han tîrlâm isâng nik a changpu ha chu a sea, adang isâng nik a muphung nôka,"},{"book":"Matthew","chapter":"25","verse":"18","text":"hannirese, tîrlâm isângkhat a changpu ha chu a sea, khur a choia, a pu sum hah athupa."},{"book":"Matthew","chapter":"25","verse":"19","text":"Asôtzan suoleh chu tîrlâmngei an pu hah a hongkîr nôka, an kôm a sum thurchi a minthâr zoia."},{"book":"Matthew","chapter":"25","verse":"20","text":"Tîrlâm, isâng rangnga changpu hah a honga, isâng rangnga dang a hong pêka, o pu isâng rangnga mi ni pêk hah en ta! hi isâng rangnga adang ke lei man nôk hi a tia."},{"book":"Matthew","chapter":"25","verse":"21","text":"A pu han a kôm, No tho minsa, nangma tîrlâm asa le iemom, atômte chunga taksônomin no om sikin, atampa chunga khom a enkolpu'n nang minchang ki tih. Hong inla, ka râisânna hong chang sa roh! a tia."},{"book":"Matthew","chapter":"25","verse":"22","text":"Hanchu tîrlâm isâng nik changpu hah a honga, O pu, isâng nik mi ni pêk hah en ta! Hi isâng nik dang ke lei man nôk hi! a tia."},{"book":"Matthew","chapter":"25","verse":"23","text":"A pu han a kôm, No tho minsa, nangma, tîrlâm asa le taksônom! Atômte chunga taksônom ni ni sikin, atampa chunga khom a enkolpu'n nang min om ki tih. Hong inla, ka râisânna hong chang sa roh!” a tia."},{"book":"Matthew","chapter":"25","verse":"24","text":"Hanchu tîrlâm isâng khat changpu hah a honga, O pu, mi inngartak ni ni ti ki riet; nu tu loina khoma na ât ngâia, sachi ne rethe loina munna khom bu ni mintûp ngâia."},{"book":"Matthew","chapter":"25","verse":"25","text":"Ki chia, masikin ke sea, pil rilah nu sum hah ka va thup ani. En ta hi nata nanâk hah, a tia."},{"book":"Matthew","chapter":"25","verse":"26","text":"A pu han a kôm han, “Nangma tîrlâm puoloi le thaboipa! Ka tu loina khoma ka âtta, sachi kerthe loina khoma bu ki mintûp ngâi ti ni riet na?"},{"book":"Matthew","chapter":"25","verse":"27","text":"Ha anghan aninte, ithomo ku sum hah sumsiena inah ne lei sie loi, nino senla chu, ko hong nôka hin ku sum hih apung leh ka man rang kêng ai ni."},{"book":"Matthew","chapter":"25","verse":"28","text":"Atûn chu sum hih a kôm renga lâk ungla, isâng sôm dônpu kôm pêk roi."},{"book":"Matthew","chapter":"25","verse":"29","text":"Tutu a dôn chu pêk mintam uol nîng a ta, dôn ok a tih; tutu a dôn loi kai chu ai dôn chêtte khom lâk pe rip nîng a tih.25:29: Mat 13:12; Mk 4:25; Luk 8:18"},{"book":"Matthew","chapter":"25","verse":"30","text":"Hi tîrlâm mangmunboi hih pêntieng ajîngna vôrpai roi; mahan chap a ta, a hâ riel a tih,”25:30: Mat 8:12; 22:13; Luk 13:28 tiin a rila."},{"book":"Matthew","chapter":"25","verse":"31","text":"“Miriem Nâipasal hih vântîrtonngei murdi leh inlal taka a juong tikin chu Rêngsukmuna insung a ta,25:31: Mat 16:27; 19:28"},{"book":"Matthew","chapter":"25","verse":"32","text":"male a makunga namtina mingei intûp an tih. Hanchu, belrihôlpu'n kêl le belri a sensâi anghan pâl nikin sensâi a tih."},{"book":"Matthew","chapter":"25","verse":"33","text":"Midikngei hah a changtieng dar a ta, adangngei hah a voitieng dar a tih."},{"book":"Matthew","chapter":"25","verse":"34","text":"Hanchu Rêng han a chang tienga mingei kôma han, Hong roi ka pan sat ai vur ngei! Hong ungla, rammuol inzir renga nin ta ranga rêngram minsûk hih hong luo ta roi."},{"book":"Matthew","chapter":"25","verse":"35","text":"Ko von achâmin sâk mi nin pêka, ku tuiânrâlin nêk rang mi nin pêka; khuolmi ki nîn nin ina mi nin mintunga."},{"book":"Matthew","chapter":"25","verse":"36","text":"Dierboiin ko omin puon mi nin min sila; ka damloi zorân mi nin donsûia, intâng ina ko om khomin mi nin pan ngâi,” la tîng a tih."},{"book":"Matthew","chapter":"25","verse":"37","text":"Midikngei han, “Pumapa tikhanmo no vonchâmin nang kin mua, sâk nang kin pêka, tui inrâlin nang kin mua nêk rang nang kin pêk?"},{"book":"Matthew","chapter":"25","verse":"38","text":"Tikhanmo khuolmin nang kin mua, kin inah nang kin mintunga, dierboiin nang kin mua, puonsil rang nang kin pêk?"},{"book":"Matthew","chapter":"25","verse":"39","text":"Tikhanmo damloiin mo, intâng ina mo nang kin mua, nang kan pan ngâia?”"},{"book":"Matthew","chapter":"25","verse":"40","text":"Rêng han an kôm, “Nangni ki ril, hi ku sûngsuok achîntak ngei lâia mi inkhat chunga nin sin hah ku chunga nin sin ani,” tiin la tîng a tih."},{"book":"Matthew","chapter":"25","verse":"41","text":"“Hanchu a voi tienga mingei kôm han chu, Nangni chu Pathien khomâksâmna nuoia om roi! Diabol le a tîrtonngei ta ranga sin kumtuong meiah han se ta roi!"},{"book":"Matthew","chapter":"25","verse":"42","text":"Ko von achâmin sâk mi pêk mak cheia, ku tui ânrâlin nêk rang mi pêk mak cheia;"},{"book":"Matthew","chapter":"25","verse":"43","text":"Khuolmi kinîn nin inah mi mintung mak cheia, dierboiin ko omin puon ni min sil mak cheia, damloiin le intâng ina ko om khomin mi pan ngâi mak chei,” la tîng a tih."},{"book":"Matthew","chapter":"25","verse":"44","text":"Hanchu anni han an kôm, “Pumapa tikhanmo no von achâmin mo, tui ânrâlin mo, khuolmin mo, dierboiin mo, damloiin mo, intâng ina mo nang kin mua, ni sin nang kin tho pe ngâi loi?” Tiin la thuon an tih."},{"book":"Matthew","chapter":"25","verse":"45","text":"Rêng han an kôm, “Nangni ki ril, hi mi chînte ngei lâia inkhat chunga nin sin nuom loi chu ku chunga nin sin loi ani,” la tîng a tih."},{"book":"Matthew","chapter":"25","verse":"46","text":"“Hi mingei hih kumtuong dûktuongna sêng an ta, hannirese, midikngei chu kumtuonga ringna han sêng an tih,”25:46: Dan 12:2 a tia."}]}