{"data":[{"book":"Liczb","chapter":"27","verse":"1","text":"Wtedy przyszły córki Selofchada, syna Chefera, syna Gileada, syna Makira, syna Manassesa, z rodu Manassesa, syna Józefa; a to są imiona jego córek: Machla, Noa, Chogla, Milka i Tirsa."},{"book":"Liczb","chapter":"27","verse":"2","text":"I stanęły przed Mojżeszem, przed kapłanem Eleazarem, przed naczelnikami i całym zgromadzeniem u wejścia do Namiotu Zgromadzenia i powiedziały:"},{"book":"Liczb","chapter":"27","verse":"3","text":"Nasz ojciec umarł na pustyni, ale nie należał do zgrai tych, którzy zbuntowali się przeciw PANU w gromadzie Koracha. Umarł za własny grzech, a nie miał synów."},{"book":"Liczb","chapter":"27","verse":"4","text":"Dlaczego imię naszego ojca miałoby zniknąć z jego rodziny przez to, że nie miał syna? Dajcie nam posiadłość pośród braci naszego ojca."},{"book":"Liczb","chapter":"27","verse":"5","text":"Mojżesz przedstawił więc ich sprawę PANU."},{"book":"Liczb","chapter":"27","verse":"6","text":"I PAN powiedział do Mojżesza:"},{"book":"Liczb","chapter":"27","verse":"7","text":"Córki Selofchada słusznie mówią: Daj im koniecznie dziedziczną posiadłość pośród braci ich ojca, a przenieś na nie dziedzictwo ich ojca."},{"book":"Liczb","chapter":"27","verse":"8","text":"I przemów do synów Izraela tak: Jeśli ktoś umrze, a nie miał syna, wtedy przeniesiecie jego dziedzictwo na jego córkę."},{"book":"Liczb","chapter":"27","verse":"9","text":"A jeśli nie miał córki, to dacie jego dziedzictwo jego braciom."},{"book":"Liczb","chapter":"27","verse":"10","text":"A jeśli nie miał braci, to dacie jego dziedzictwo braciom jego ojca."},{"book":"Liczb","chapter":"27","verse":"11","text":"A jeśli jego ojciec nie miał braci, to dacie jego dziedzictwo najbliższemu krewnemu z jego rodziny, aby je odziedziczył. I będzie to dla synów Izraela ustawą prawną, jak PAN rozkazał Mojżeszowi."},{"book":"Liczb","chapter":"27","verse":"12","text":"Potem PAN powiedział do Mojżesza: Wstąp na tę górę Abarim i spójrz na ziemię, którą dałem synom Izraela."},{"book":"Liczb","chapter":"27","verse":"13","text":"A gdy ją zobaczysz, zostaniesz i ty przyłączony do swego ludu, jak został przyłączony twój brat Aaron."},{"book":"Liczb","chapter":"27","verse":"14","text":"Dlatego że sprzeciwiliście się mojemu rozkazowi na pustyni Syn, podczas buntu zgromadzenia, i nie uświęciliście mnie na ich oczach u tych wód."},{"book":"Liczb","chapter":"27","verse":"15","text":"Wtedy Mojżesz powiedział do PANA:"},{"book":"Liczb","chapter":"27","verse":"16","text":"Niech PAN, Bóg duchów wszelkiego ciała, ustanowi męża nad zgromadzeniem;"},{"book":"Liczb","chapter":"27","verse":"17","text":"Który będzie wychodził przed nim i który będzie wchodził przed nim, który będzie je wyprowadzał i który będzie je przyprowadzał, aby zgromadzenie PANA nie było jak owce, które nie mają pasterza."},{"book":"Liczb","chapter":"27","verse":"18","text":"PAN powiedział do Mojżesza: Weź do siebie Jozuego, syna Nuna, męża, w którym jest"},{"book":"Liczb","chapter":"27","verse":"19","text":"I postaw go przed kapłanem Eleazarem i przed całym zgromadzeniem, i na ich oczach daj mu polecenie;"},{"book":"Liczb","chapter":"27","verse":"20","text":"I przenieś na niego część swojej godności, aby"},{"book":"Liczb","chapter":"27","verse":"21","text":"Będzie on stawał przed kapłanem Eleazarem, aby ten za niego radził się przed PANEM za pośrednictwem sądu Urim. Na jego rozkaz będą wychodzić i na jego rozkaz będą wchodzić – on, a z nim wszyscy synowie Izraela, całe zgromadzenie."},{"book":"Liczb","chapter":"27","verse":"22","text":"I Mojżesz uczynił tak, jak PAN mu rozkazał. Wziął Jozuego i postawił go przed kapłanem Eleazarem i przed całym zgromadzeniem."},{"book":"Liczb","chapter":"27","verse":"23","text":"Następnie położył na niego swoje ręce i dał mu polecenie, tak jak PAN nakazał przez Mojżesza."}]}