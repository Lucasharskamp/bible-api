{"data":[{"book":"МАЦЬВЕЯ","chapter":"1","verse":"1","text":"Кніга роду Ісуса Хрыста, сына Давідавага, сына Абрагамавага."},{"book":"МАЦЬВЕЯ","chapter":"1","verse":"2","text":"Абрагам спарадзіў Ісака, Ісак спарадзіў Якава, Якаў спарадзіў Юду і братоў ягоных;"},{"book":"МАЦЬВЕЯ","chapter":"1","verse":"3","text":"Юда спарадзіў Фарэса і Зару ад Тамары; Фарэс спарадзіў Эсрома; Эсром спарадзіў Арама;"},{"book":"МАЦЬВЕЯ","chapter":"1","verse":"4","text":"Арам спарадзіў Амінадава; Амінадаў спарадзіў Наасона; Наасон спарадзіў Салмона;"},{"book":"МАЦЬВЕЯ","chapter":"1","verse":"5","text":"Салмон спарадзіў Ваоза ад Рахавы; Ваоз спарадзіў Авіда ад Руты; Авід спарадзіў Ясея;"},{"book":"МАЦЬВЕЯ","chapter":"1","verse":"6","text":"Ясей спарадзіў Давіда цара; Давід цар спарадзіў Саламона ад былой жонкі Урыевай;"},{"book":"МАЦЬВЕЯ","chapter":"1","verse":"7","text":"Саламон спарадзіў Раваама; Раваам спарадзіў Авію; Авія спарадзіў Асу;"},{"book":"МАЦЬВЕЯ","chapter":"1","verse":"8","text":"Аса спарадзіў Ёсафата; Ёсафат спарадзіў Ярама; Ярам спарадзіў Азію;"},{"book":"МАЦЬВЕЯ","chapter":"1","verse":"9","text":"Азія спарадзіў Ёатама; Ёатам спарадзіў Ёзэкію;"},{"book":"МАЦЬВЕЯ","chapter":"1","verse":"10","text":"Ёзэкія спарадзіў Манасію; Манасія спарадзіў Амона; Амон спарадзіў Ёсію;"},{"book":"МАЦЬВЕЯ","chapter":"1","verse":"11","text":"Ёсія спарадзіў Ёакіма; Ёакім спарадзіў Еханію і братоў яго, пад час высяленьня вавілонскага."},{"book":"МАЦЬВЕЯ","chapter":"1","verse":"12","text":"Пасьля ж высяленьня вавілонскага Еханія спарадзіў Салатыіля; Салатыіль спарадзіў Зарававеля;"},{"book":"МАЦЬВЕЯ","chapter":"1","verse":"13","text":"Зарававель спарадзіў Авіуда; Авіуд спарадзіў Эліякіма; Эліякім спарадзіў Азора;"},{"book":"МАЦЬВЕЯ","chapter":"1","verse":"14","text":"Азор спарадзіў Садока; Садок спарадзіў Ахіма; Ахім спарадзіў Эліуда;"},{"book":"МАЦЬВЕЯ","chapter":"1","verse":"15","text":"Эліуд спарадзіў Элеазара; Элеазар спарадзіў Матана; Матан спарадзіў Якава;"},{"book":"МАЦЬВЕЯ","chapter":"1","verse":"16","text":"Якаў спарадзіў Язэпа, мужа Марыі, ад Якой нарадзіўся Ісус, Якога называюць Хрыстос."},{"book":"МАЦЬВЕЯ","chapter":"1","verse":"17","text":"І вось усіх пакаленьняў ад Абрагама да Давіда чатырнаццаць пакаленьняў; і ад Давіда да высяленьня вавілонскага чатырнаццаць пакаленьняў; і ад высяленьня вавілонскага да Хрыста чатырнаццаць пакаленьняў."},{"book":"МАЦЬВЕЯ","chapter":"1","verse":"18","text":"Нараджэньне Ісуса Хрыста было так: па заручынах Маці Яго Марыі зь Язэпам, перш чым сышліся яны, выявілася, што Яна мае ва ўлоньні ад Духа Сьвятога."},{"book":"МАЦЬВЕЯ","chapter":"1","verse":"19","text":"А Язэп, муж Яе, будучы праведны, не жадаючы зьняславіць Яе, хацеў употай адпусьціць Яе."},{"book":"МАЦЬВЕЯ","chapter":"1","verse":"20","text":"Калі ж надумаў ён гэта, - вось, анёл Гасподні ў сьне явіўся яму і сказаў: Язэпе, сыне Давідаў! ня бойся прыняць Марыю, жонку тваю; бо зачатае ў Ёй ёсьць ад Духа Сьвятога;"},{"book":"МАЦЬВЕЯ","chapter":"1","verse":"21","text":"і народзіць Сына, і дасі Яму імя: Ісус, бо Ён уратуе людзей Сваіх ад грахоў іхніх."},{"book":"МАЦЬВЕЯ","chapter":"1","verse":"22","text":"А ўсё гэта сталася, каб збылося сказанае Госпадам праз прарока, які кажа:"},{"book":"МАЦЬВЕЯ","chapter":"1","verse":"23","text":"«Вось, Дзева ва ўлоньні зачне; народзіць Сына, і дадуць Яму імя: Эмануіл, што азначае: з намі Бог»."},{"book":"МАЦЬВЕЯ","chapter":"1","verse":"24","text":"Устаўшы ад сну, Язэп зрабіў, як загадаў яму анёл Гасподні, і прыняў жонку сваю"},{"book":"МАЦЬВЕЯ","chapter":"1","verse":"25","text":"і ня знаў Яе, пакуль нарадзіла Сына Свайго першароднага, і Ён даў Яму імя: Ісус."}]}