{"data":[{"book":"Yohane","chapter":"2","verse":"1","text":"Pa tsiku lachitatu munali ukwati mu Kana wa ku Galileya. Amayi ake a Yesu anali komweko,"},{"book":"Yohane","chapter":"2","verse":"2","text":"ndipo Yesu ndi ophunzira ake anayitanidwanso ku ukwatiwo."},{"book":"Yohane","chapter":"2","verse":"3","text":"Vinyo atatha, amayi a Yesu anati kwa Iye, “Wawathera vinyo.”"},{"book":"Yohane","chapter":"2","verse":"4","text":"Yesu anayankha kuti, “Amayi, chifukwa chiyani mukundiwuza Ine? Nthawi yanga sinakwane.”"},{"book":"Yohane","chapter":"2","verse":"5","text":"Amayi ake anati kwa antchito, “Inu muchite chilichonse chimene akuwuzeni.”"},{"book":"Yohane","chapter":"2","verse":"6","text":"Pamenepo panali mitsuko yamiyala yothiramo madzi isanu ndi umodzi, imene Ayuda amagwiritsa ntchito pa mwambo wodziyeretsa. Uliwonse unali ndi malita 100 kapena kupitirirapo."},{"book":"Yohane","chapter":"2","verse":"7","text":"Yesu anati kwa antchitowo, “Dzazani madzi mʼmitsukoyi,” ndipo iwo anadzaza ndendende."},{"book":"Yohane","chapter":"2","verse":"8","text":"Ndipo Iye anatinso kwa iwo, “Tsopano tungani ndipo kaperekeni kwa mkulu waphwando.”"},{"book":"Yohane","chapter":"2","verse":"9","text":"Mkulu waphwando analawa madziwo amene anasandulika vinyo, ndipo sanazindikire kumene vinyoyo anachokera, ngakhale kuti antchito amene anatunga madziwo amadziwa. Kenaka anayitanira mkwati pambali"},{"book":"Yohane","chapter":"2","verse":"10","text":"ndipo anati, “Aliyense amatulutsa vinyo wokoma kwambiri poyambirira ndipo kenaka vinyo wosakoma pamene oyitanidwa atamwa kale wambiri; koma iwe wasunga wokoma mpaka tsopano.”"},{"book":"Yohane","chapter":"2","verse":"11","text":"Ichi chinali chizindikiro chodabwitsa choyamba chimene Yesu anachita ku Kana wa ku Galileya. Potero Iye anawulula ulemerero wake, ndipo ophunzira ake anamukhulupirira Iye."},{"book":"Yohane","chapter":"2","verse":"12","text":"Zitatha izi Iye anatsikira ku Kaperenawo pamodzi ndi amayi ake, abale ake ndi ophunzira ake. Iwo anakhala kumeneko masiku owerengeka."},{"book":"Yohane","chapter":"2","verse":"13","text":"Nthawi ya Paska ya Ayuda itayandikira, Yesu anapita ku Yerusalemu."},{"book":"Yohane","chapter":"2","verse":"14","text":"Mʼbwalo la Nyumba ya Mulungu Iye anapeza anthu akugulitsa ngʼombe, nkhosa ndi nkhunda ndipo ena akusintha ndalama pa matebulo."},{"book":"Yohane","chapter":"2","verse":"15","text":"Chifukwa cha zimenezi Iye anapanga chikwapu cha zingwe ndipo anatulutsa onse mʼbwalo la Nyumbayo, pamodzi ndi nkhosa ndi ngʼombe; Iye anamwaza ndalama zawo ndi kugudubuza matebulo."},{"book":"Yohane","chapter":"2","verse":"16","text":"Kwa amene amagulitsa nkhunda, Iye anati, “Tulutsani izi muno! Osasandutsa Nyumba ya Atate anga msika!”"},{"book":"Yohane","chapter":"2","verse":"17","text":"Ophunzira ake anakumbukira kuti zinalembedwa kuti, “Kudzipereka kwanga ku nyumba yanu kudzandiphetsa.”"},{"book":"Yohane","chapter":"2","verse":"18","text":"Kenaka Ayuda anamufunsa Yesu kuti, “Kodi mungationetse chizindikiro chodabwitsa chotani chotsimikizira ulamuliro wanu wochitira izi?”"},{"book":"Yohane","chapter":"2","verse":"19","text":"Yesu anawayankha kuti, “Gwetsani Nyumba ya Mulunguyi ndipo Ine ndidzayimanganso mʼmasiku atatu.”"},{"book":"Yohane","chapter":"2","verse":"20","text":"Ayuda anayankha kuti, “Zinatenga zaka makumi anayi kumanga Nyumbayi, kodi Inu mungayimange masiku atatu?”"},{"book":"Yohane","chapter":"2","verse":"21","text":"Koma Nyumba ya Mulungu imene amanena linali thupi lake."},{"book":"Yohane","chapter":"2","verse":"22","text":"Iye ataukitsidwa kwa akufa, ophunzira ake anakumbukira zimene Iye ananena ndipo anakhulupirira Malemba ndi mawu amene Yesu anayankhula."},{"book":"Yohane","chapter":"2","verse":"23","text":"Tsopano Iye ali mu Yerusalemu pa phwando la Paska, anthu ambiri anaona zizindikiro zodabwitsa zimene amachita ndipo anakhulupirira dzina lake."},{"book":"Yohane","chapter":"2","verse":"24","text":"Koma Yesu sanawakhulupirire iwo, pakuti amadziwa anthu onse."},{"book":"Yohane","chapter":"2","verse":"25","text":"Iye sanafune umboni wa wina aliyense popeza amadziwa zomwe zinali mʼmitima mwa anthu."}]}