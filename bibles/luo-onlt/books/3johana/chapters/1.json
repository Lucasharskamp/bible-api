{"data":[{"book":"3 Johana","chapter":"1","verse":"1","text":"An Jaduongʼ,"},{"book":"3 Johana","chapter":"1","verse":"2","text":"Osiepna, alamo ni mondo ibed gi ngima maber, kendo ni mondo gik moko duto odhini maber, mana kaka chunyi dhi maber."},{"book":"3 Johana","chapter":"1","verse":"3","text":"Ne abedo mamor ahinya ka jowete moko nobiro kendo mowachona kaka isiko kiwuotho e adieranogo."},{"book":"3 Johana","chapter":"1","verse":"4","text":"Onge gima mora moloyo winjo ni nyithinda wuotho e adiera."},{"book":"3 Johana","chapter":"1","verse":"5","text":"Osiepna in ja-adiera kuom gik mitimo ni jowete kata obedo ni gin joma welo kuomi."},{"book":"3 Johana","chapter":"1","verse":"6","text":"Gisenyiso kanisa hera ma in-go. Konygi e wuodhgi ka ikowogi e yo mowinjore ni Nyasaye."},{"book":"3 Johana","chapter":"1","verse":"7","text":"Nikech nying Kristo ema nomiyo giwuok gidhi adhiya, ka ok giyie kawo mich moro amora kuom jopiny."},{"book":"3 Johana","chapter":"1","verse":"8","text":"Omiyo nyaka wakony joma kamago, mondo wati kaachiel kodgi e tij adiera."},{"book":"3 Johana","chapter":"1","verse":"9","text":"Ne andiko ni kanisa, to Diotrefes, mohero ketore mondo obed jatelo, ne ok oyie kodwa."},{"book":"3 Johana","chapter":"1","verse":"10","text":"Omiyo ka abiro to abiro nyiso ji e lela gik motimo; kaka ohangonwa weche maricho. To bende otamore rwako jowete mobiro, kendo otamo joma dwaro timo kamano, bende oriembo jogo mondo oa e kanisa."},{"book":"3 Johana","chapter":"1","verse":"11","text":"Osiepna, kik iluw timbe maricho, to luw tim maber. Ngʼat matimo gima ber en ngʼat Nyasaye, to ngʼat matimo gima rach pok oneno Nyasaye."},{"book":"3 Johana","chapter":"1","verse":"12","text":"Ji duto wuoyo maber kuom Demetrio, nikech adiera ema wachore kuome. Wan bende wawuoyo kuome maber, kendo ungʼeyoni nendwa en adier."},{"book":"3 Johana","chapter":"1","verse":"13","text":"An gi weche mangʼeny monego andikni, to ok adwar ndikonigi e baruwani."},{"book":"3 Johana","chapter":"1","verse":"14","text":"Ageno nenoi mapiyo, eka wanawuo wangʼ gi wangʼ."},{"book":"3 Johana","chapter":"1","verse":"15","text":"Kwe mondo obed kodi."}]}