{"data":[{"book":"ЛЯВІТ","chapter":"21","verse":"1","text":"І сказаў Гасподзь Майсею: абвясьці сьвятарам, сынам Ааронавым, і скажы ім: хай не апаганьваюць сябе дакрананьнем да памерлага з народу свайго,"},{"book":"ЛЯВІТ","chapter":"21","verse":"2","text":"толькі да блізкага сваяка свайго, да маці сваёй і да бацькі свайго, да сына свайго і дачкі сваёй, да брата свайго"},{"book":"ЛЯВІТ","chapter":"21","verse":"3","text":"і да сястры сваёй, дзяўчыны, што жыве пры ім і ня была замужам, можна яму дакранацца, не апаганьваючы сябе;"},{"book":"ЛЯВІТ","chapter":"21","verse":"4","text":"і дакрананьнем да каго б там ні было ў народзе сваім не павінен ён апаганьваць сябе, каб не зрабіцца нячыстым."},{"book":"ЛЯВІТ","chapter":"21","verse":"5","text":"Яны не павінны галіць галавы сваёй і падстрыгаць краёў барады сваёй і рабіць нарэзы на целе сваім."},{"book":"ЛЯВІТ","chapter":"21","verse":"6","text":"Яны павінны быць сьвятыя Богу свайму і не павінны зьневажаць імя Бога свайго; бо яны прыносяць ахвяры Госпаду, хлеб Богу свайму, і таму павінны быць сьвятыя."},{"book":"ЛЯВІТ","chapter":"21","verse":"7","text":"Яны не павінны браць сабе за жонку распусьніцу і зьняслаўленую, не павінны браць і жонку, адкінутую мужам сваім, бо яны сьвятыя Богу свайму."},{"book":"ЛЯВІТ","chapter":"21","verse":"8","text":"Сьвяці яго, бо ён прыносіць хлеб Богу твайму: хай будзе ён у цябе сьвяты, бо сьвяты Я Гасподзь, Які асьвячае вас."},{"book":"ЛЯВІТ","chapter":"21","verse":"9","text":"Калі дачка сьвятара апаганіць сябе блудадзействам, дык яна бэсьціць бацьку свайго; агнём трэба спаліць яе."},{"book":"ЛЯВІТ","chapter":"21","verse":"10","text":"А вялікі сьвятар з братоў сваіх, на галаву якога выліты алей памазаньня, і які асьвечаны, каб апранацца ў сьвяшчэнную вопратку, не павінен агаляць галавы сваёй і разьдзіраць вопратку сваю:"},{"book":"ЛЯВІТ","chapter":"21","verse":"11","text":"і да ніякага нябожчыка не павінен ён падыходзіць: нават дотыкам да нябожчыка бацькі свайго і маці сваёй ён не павінен апаганьваць сябе."},{"book":"ЛЯВІТ","chapter":"21","verse":"12","text":"І ад сьвятыні ён не павінен адыходзіць і зьневажаць сьвятыню Бога свайго, бо асьвячэньне алеем памазаньня Бога яго на ім. Я Гасподзь."},{"book":"ЛЯВІТ","chapter":"21","verse":"13","text":"За жонку ён павінен браць дзяўчыну:"},{"book":"ЛЯВІТ","chapter":"21","verse":"14","text":"удаву, альбо адкінутую, альбо зганьбаваную, блудадзейку не павінен ён браць, а дзяўчыну з народу свайго павінен ён браць за жонку:"},{"book":"ЛЯВІТ","chapter":"21","verse":"15","text":"ён не павінен ганьбіць семя сваё ў народзе сваім, бо Я Гасподзь, Які асьвячае яго."},{"book":"ЛЯВІТ","chapter":"21","verse":"16","text":"І наказаў Гасподзь Майсею сказаць:"},{"book":"ЛЯВІТ","chapter":"21","verse":"17","text":"скажы Аарону: ніхто зь семені твайго ва ўсе роды іхнія, у каго на целе будзе хіба, не павінен падыходзіць, каб прыносіць хлеб Богу свайму;"},{"book":"ЛЯВІТ","chapter":"21","verse":"18","text":"ніхто, у каго на целе ёсьць хіба, не павінен падыходзіць, ні сьляпы, ні кульгавы, ні кірпаты, ні з рэзаным вухам,"},{"book":"ЛЯВІТ","chapter":"21","verse":"19","text":"ні такі, у якога зламаная нага, альбо зламаная рука,"},{"book":"ЛЯВІТ","chapter":"21","verse":"20","text":"ні гарбаты, ні з сухім чэлесам, ні зь бяльмом на воку, ні кароставы, ні пархаты, ні з пашкоджанымі яйкамі;"},{"book":"ЛЯВІТ","chapter":"21","verse":"21","text":"ніводзін чалавек зь семені Аарона сьвятара, у якога на целе ёсьць хіба, не павінен падыходзіць, каб прыносіць ахвяры Госпаду; хібіна на ім, таму не павінен ён падыходзіць, каб прыносіць хлеб Богу свайму;"},{"book":"ЛЯВІТ","chapter":"21","verse":"22","text":"хлеб Бога свайго зь вялікіх сьвятыняў і са сьвятыняў ён можа есьці;"},{"book":"ЛЯВІТ","chapter":"21","verse":"23","text":"але да заслоны не павінен ён падыходзіць і да ахвярніка не павінен падступацца, бо пахіба на ім: не павінен ён няславіць сьвятыні Маёй, бо Я Гасподзь, Які асьвячае іх."},{"book":"ЛЯВІТ","chapter":"21","verse":"24","text":"І абвясьціў гэта Майсей Аарону і сынам ягоным і ўсім сынам Ізраілевым."}]}