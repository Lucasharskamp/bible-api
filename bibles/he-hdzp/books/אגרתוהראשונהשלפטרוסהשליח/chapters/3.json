{"data":[{"book":"אגרתו הראשונה של פטרוס השליח","chapter":"3","verse":"1-2","text":"נשים, שמענה בקול בעליכן, כי אז – גם אם אינם מאמינים בדבר־ה׳ – תרכוש התנהגותכן את לבם. חייכן הצנועים והקדושים יספרו להם על אלוהים יותר ממילים!"},{"book":"אגרתו הראשונה של פטרוס השליח","chapter":"3","verse":"3","text":"אל תנסו להתקשט בתכשיטים, בלבוש או בתסרוקת."},{"book":"אגרתו הראשונה של פטרוס השליח","chapter":"3","verse":"4","text":"היינה יפות בפנימיותכן. יופי נצחי, שנובע מנפש עדינה ושלווה, יקר מאוד בעיני אלוהים."},{"book":"אגרתו הראשונה של פטרוס השליח","chapter":"3","verse":"5","text":"יופי פנימי כזה אנו מוצאים בנשים הקדושות בתנ״ך; נשים אלה צייתו לבעליהן ובטחו באלוהים."},{"book":"אגרתו הראשונה של פטרוס השליח","chapter":"3","verse":"6","text":"שרה, למשל, צייתה לאברהם בעלה ואף קראה לו ”אדון“. אם אתן נוהגות כמוה, עושות מעשים טובים ואינכן פוחדות מדבר, הרי אתן בנותיה."},{"book":"אגרתו הראשונה של פטרוס השליח","chapter":"3","verse":"7","text":"אתם, הבעלים, השתדלו להבין את נשותיכם. כבדו אותן כבנות המין החלש, וזכרו שגם להן יש חלק בנחלת חיי־הנצח. אם לא תנהגו כך, לא ימהר אלוהים להשיב לתפילותיכם."},{"book":"אגרתו הראשונה של פטרוס השליח","chapter":"3","verse":"8","text":"לסיכום: השתדלו כולכם לחיות כמשפחה גדולה ומאושרת. היו רגישים לצרכי הזולת, אהבו איש את רעהו והתנהגו ברחמים ובענווה."},{"book":"אגרתו הראשונה של פטרוס השליח","chapter":"3","verse":"9","text":"אל תשלמו רעה תחת רעה ואל תשיבו למקללים אתכם, כי אם ברכו אותם והתפללו שאלוהים יעזור להם, שכן עלינו לנהוג בזולת בטוב־לב, ואלוהים יברך אותנו על כך."},{"book":"אגרתו הראשונה של פטרוס השליח","chapter":"3","verse":"10","text":"רצונך בחיים טובים ומאושרים? שמור את לשונך מרע ואל תשקר."},{"book":"אגרתו הראשונה של פטרוס השליח","chapter":"3","verse":"11","text":"סור מרע, עשה את הטוב והשתדל לחיות בשלום עם כל אדם, גם אם הדבר דורש מאמץ!"},{"book":"אגרתו הראשונה של פטרוס השליח","chapter":"3","verse":"12","text":"כי ה׳ משגיח על ילדיו העושים מעשים טובים ומקשיב לתפילותיהם, אך הוא מתנגד לעושי הרע.3‏.12 ג 12 תרגום חופשי של תהלים לד 12‏-15"},{"book":"אגרתו הראשונה של פטרוס השליח","chapter":"3","verse":"13","text":"בדרך כלל איש לא יפגע בכם בגלל רצונכם לעשות את הטוב."},{"book":"אגרתו הראשונה של פטרוס השליח","chapter":"3","verse":"14","text":"אם בכל זאת פוגעים בכם, דעו כי אלוהים יברך אתכם על כך. אל תפחדו מאנשים שרוצים לפגוע בכם ואל תירתעו מאיומיהם."},{"book":"אגרתו הראשונה של פטרוס השליח","chapter":"3","verse":"15","text":"התמסרו למשיח."},{"book":"אגרתו הראשונה של פטרוס השליח","chapter":"3","verse":"16","text":"עשו אך ורק את הטוב ושימרו על מצפון נקי, כי אז המשמיץ אתכם יתבייש בעצמו, כשייווכח כי למעשה אתם עושים את הטוב בלבד."},{"book":"אגרתו הראשונה של פטרוס השליח","chapter":"3","verse":"17","text":"זכרו, אם אלוהים רוצה שתסבלו, מוטב לסבול בעד מעשים טובים מאשר בעד מעשים רעים."},{"book":"אגרתו הראשונה של פטרוס השליח","chapter":"3","verse":"18","text":"גם המשיח סבל. המשיח מת פעם אחת בעד החטאים של כולנו, אף כי הוא עצמו היה צדיק גמור ונקי מחטא; הוא הקריב את עצמו על הצלב כדי לקרב אותנו אל אלוהים. גופו אמנם מת, אך רוחו חיה לנצח,"},{"book":"אגרתו הראשונה של פטרוס השליח","chapter":"3","verse":"19","text":"וברוחו ביקר המשיח את הרוחות הנמצאות במאסר ובישר להן את דבר ה׳ –"},{"book":"אגרתו הראשונה של פטרוס השליח","chapter":"3","verse":"20","text":"אלה שלא צייתו לאלוהים בימי קדם כאשר אלוהים חיכה לנוח לבנות את התיבה. רק שמונה אנשים ניצלו בתיבה במבול הגדול."},{"book":"אגרתו הראשונה של פטרוס השליח","chapter":"3","verse":"21","text":"זוהי, דרך אגב, המשמעות הסמלית של הטבילה. בטבילה אנו מעידים כי נושענו ממוות וממשפט. ערך הטבילה אינו בטיהור הגוף, כי אם בפניה לאלוהים לטהר את המצפון – דבר שנתאפשר על־ידי תקומתו של המשיח מן המתים."},{"book":"אגרתו הראשונה של פטרוס השליח","chapter":"3","verse":"22","text":"עתה יושב המשיח לימין האלוהים בשמים, והמלאכים וכל כוחות השמים נכנעים לפניו ומצייתים לו."}]}