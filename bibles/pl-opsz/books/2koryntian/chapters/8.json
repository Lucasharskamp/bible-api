{"data":[{"book":"2 Koryntian","chapter":"8","verse":"1","text":"Przyjaciele, chcemy wam teraz powiedzieć, jaką łaską obdarzył Bóg kościoły w Macedonii."},{"book":"2 Koryntian","chapter":"8","verse":"2","text":"Chociaż tamtejsi wierzący sami mieli wiele trudności i cierpieli niedostatek, cieszyli się, że mogli pomóc innym."},{"book":"2 Koryntian","chapter":"8","verse":"3","text":"Według swoich możliwości—a mogę zaświadczyć, że nawet ponad ich możliwości!—chętnie przekazali dary na potrzeby świętych w Jerozolimie."},{"book":"2 Koryntian","chapter":"8","verse":"4","text":"Naprawdę bardzo zależało im na udziale w tym przedsięwzięciu!"},{"book":"2 Koryntian","chapter":"8","verse":"5","text":"Ich postawa przeszła nasze najśmielsze oczekiwania. Oddali się bowiem do dyspozycji Panu i nam, dlatego pragnęli wypełniać Bożą wolę."},{"book":"2 Koryntian","chapter":"8","verse":"6","text":"Poprosiliśmy więc Tytusa, który rozpoczął tę służbę, aby was odwiedził i pomógł doprowadzić ją do końca."},{"book":"2 Koryntian","chapter":"8","verse":"7","text":"Jesteście bogaci: macie wiarę, pragnienie opowiadania innym o Jezusie, wiedzę o Bogu, zapał do wykonywania Jego woli oraz wielką miłość do nas. Teraz macie okazję wzbogacić się o jeszcze jedną rzecz—pomoc wierzącym, którzy są w potrzebie!"},{"book":"2 Koryntian","chapter":"8","verse":"8","text":"Nie nakazuję wam udziału w tym przedsięwzięciu. Ucieszyłbym się jednak, gdybyście—podobnie jak to już uczyniło wiele kościołów—okazali w ten sposób waszą miłość do innych wierzących."},{"book":"2 Koryntian","chapter":"8","verse":"9","text":"Znacie przecież łaskę, którą okazał nam nasz Pan, Jezus Chrystus. Będąc władcą wszystkiego, zrezygnował z bogactwa i stał się biedakiem. A uczynił to po to, aby obdarzyć nas swoim bogactwem!"},{"book":"2 Koryntian","chapter":"8","verse":"10","text":"Już w ubiegłym roku pragnęliście pomóc wierzącym w potrzebie i wprowadziliście to w czyn. Teraz więc proponuję, abyście doprowadzili tę sprawę do końca. Sami bowiem odniesiecie z tego pożytek."},{"book":"2 Koryntian","chapter":"8","verse":"11","text":"Macie teraz okazję, aby dokończyć to, co zaczęliście. Zbierając dary dla potrzebujących, okażecie gotowość pomocy. A czyńcie to według waszych możliwości."},{"book":"2 Koryntian","chapter":"8","verse":"12","text":"Nie ważne jest bowiem ile kto ma, ale ile z tego, co posiada, jest gotów darować innym."},{"book":"2 Koryntian","chapter":"8","verse":"13","text":"Nie chodzi więc o to, aby okazując innym pomoc materialną, samemu popaść w finansowe kłopoty. Chodzi raczej o to, abyśmy równo dzielili się bogactwem."},{"book":"2 Koryntian","chapter":"8","verse":"14","text":"Teraz jesteście w stanie pomóc innym, którzy mają mniej od was. W przyszłości zaś, gdy oni będą w lepszej sytuacji, a wy znajdziecie się w potrzebie, to oni udzielą wam pomocy. W ten sposób możecie dzielić się bogactwem!"},{"book":"2 Koryntian","chapter":"8","verse":"15","text":"Pismo mówi: „Ten, kto zebrał wiele, nie miał za dużo, a temu, kto zebrał mało, niczego nie zabrakło”."},{"book":"2 Koryntian","chapter":"8","verse":"16","text":"Jestem wdzięczny Bogu za to, że wlał w serce Tytusa tę troskę o was."},{"book":"2 Koryntian","chapter":"8","verse":"17","text":"Chętnie przystał na moją propozycję i z zapałem do was wyruszył."},{"book":"2 Koryntian","chapter":"8","verse":"18","text":"Posłaliśmy z nim też innego wierzącego, który we wszystkich kościołach znany jest z głoszenia dobrej nowiny."},{"book":"2 Koryntian","chapter":"8","verse":"19","text":"To jego wybrano, aby towarzyszył nam w tym przedsięwzięciu. A podjęliśmy się tej służby pragnąc pomóc innym wierzącym i oddać przez to chwałę naszemu Panu."},{"book":"2 Koryntian","chapter":"8","verse":"20","text":"Suma, którą dotychczas zebrano, jest znaczna, dlatego chcemy przekazać ją w taki sposób, aby nikt nie miał podstaw do jakichkolwiek podejrzeń."},{"book":"2 Koryntian","chapter":"8","verse":"21","text":"Pragniemy bowiem, aby naszą rzetelność w tej sprawie widział nie tylko Bóg, ale także ludzie."},{"book":"2 Koryntian","chapter":"8","verse":"22","text":"Wysłaliśmy do was jeszcze jednego wierzącego, który wielokrotnie potwierdził swój zapał dla Pana. A teraz jeszcze chętniej wyruszył w podróż, bo nabrał ogromnego zaufania do was."},{"book":"2 Koryntian","chapter":"8","verse":"23","text":"Zatem zarówno Tytus—mój towarzysz i współpracownik, jak i inni wierzący wydelegowani przez kościoły—wszyscy oni służą Chrystusowi i oddają Mu chwałę."},{"book":"2 Koryntian","chapter":"8","verse":"24","text":"Okażcie im więc miłość i pokażcie wszystkim kościołom, że nie bez powodu jesteśmy z was tak dumni."}]}