{"data":[{"book":"1 tīmathiyaḥ","chapter":"4","verse":"1","text":"pavitra ātmā spaṣṭam idaṁ vākyaṁ vadati caramakāle katipayalokā vahnināṅkitatvāt"},{"book":"1 tīmathiyaḥ","chapter":"4","verse":"2","text":"kaṭhoramanasāṁ kāpaṭyād anṛtavādināṁ vivāhaniṣedhakānāṁ bhakṣyaviśeṣaniṣedhakānāñca"},{"book":"1 tīmathiyaḥ","chapter":"4","verse":"3","text":"bhūtasvarūpāṇāṁ śikṣāyāṁ bhramakātmanāṁ vākyeṣu ca manāṁsi niveśya dharmmād bhraṁśiṣyante| tāni tu bhakṣyāṇi viśvāsināṁ svīkṛtasatyadharmmāṇāñca dhanyavādasahitāya bhogāyeśvareṇa sasṛjire|"},{"book":"1 tīmathiyaḥ","chapter":"4","verse":"4","text":"yata īśvareṇa yadyat sṛṣṭaṁ tat sarvvam uttamaṁ yadi ca dhanyavādena bhujyate tarhi tasya kimapi nāgrāhyaṁ bhavati,"},{"book":"1 tīmathiyaḥ","chapter":"4","verse":"5","text":"yata īśvarasya vākyena prārthanayā ca tat pavitrībhavati|"},{"book":"1 tīmathiyaḥ","chapter":"4","verse":"6","text":"etāni vākyāni yadi tvaṁ bhrātṛn jñāpayestarhi yīśukhrīṣṭasyottamḥ paricārako bhaviṣyasi yo viśvāso hitopadeśaśca tvayā gṛhītastadīyavākyairāpyāyiṣyase ca|"},{"book":"1 tīmathiyaḥ","chapter":"4","verse":"7","text":"yānyupākhyānāni durbhāvāni vṛddhayoṣitāmeva yogyāni ca tāni tvayā visṛjyantām īśvarabhaktaye yatnaḥ kriyatāñca|"},{"book":"1 tīmathiyaḥ","chapter":"4","verse":"8","text":"yataḥ śārīriko yatnaḥ svalpaphalado bhavati kintvīśvarabhaktiraihikapāratrikajīvanayoḥ pratijñāyuktā satī sarvvatra phaladā bhavati|"},{"book":"1 tīmathiyaḥ","chapter":"4","verse":"9","text":"vākyametad viśvasanīyaṁ sarvvai rgrahaṇīyañca vayañca tadarthameva śrāmyāmo nindāṁ bhuṁjmahe ca|"},{"book":"1 tīmathiyaḥ","chapter":"4","verse":"10","text":"yato hetoḥ sarvvamānavānāṁ viśeṣato viśvāsināṁ trātā yo'mara īśvarastasmin vayaṁ viśvasāmaḥ|"},{"book":"1 tīmathiyaḥ","chapter":"4","verse":"11","text":"tvam etāni vākyāni pracāraya samupadiśa ca|"},{"book":"1 tīmathiyaḥ","chapter":"4","verse":"12","text":"alpavayaṣkatvāt kenāpyavajñeyo na bhava kintvālāpenācaraṇena premnā sadātmatvena viśvāsena śucitvena ca viśvāsinām ādarśo bhava|"},{"book":"1 tīmathiyaḥ","chapter":"4","verse":"13","text":"yāvannāham āgamiṣyāmi tāvat tva pāṭhe cetayane upadeśe ca mano nidhatsva|"},{"book":"1 tīmathiyaḥ","chapter":"4","verse":"14","text":"prācīnagaṇahastārpaṇasahitena bhaviṣyadvākyena yaddānaṁ tubhyaṁ viśrāṇitaṁ tavāntaḥsthe tasmin dāne śithilamanā mā bhava|"},{"book":"1 tīmathiyaḥ","chapter":"4","verse":"15","text":"eteṣu mano niveśaya, eteṣu varttasva, itthañca sarvvaviṣaye tava guṇavṛddhiḥ prakāśatāṁ|"},{"book":"1 tīmathiyaḥ","chapter":"4","verse":"16","text":"svasmin upadeśe ca sāvadhāno bhūtvāvatiṣṭhasva tat kṛtvā tvayātmaparitrāṇaṁ śrotṛṇāñca paritrāṇaṁ sādhayiṣyate|"}]}