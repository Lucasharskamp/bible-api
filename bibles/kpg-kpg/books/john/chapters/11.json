{"data":[{"book":"John","chapter":"11","verse":"1","text":"Taane magi dono ingoo go Lazarus, e noho i Bethany. Bethany la go di guongo dela e noho ai a Mary mo dono duaahina ahina go Martha.11.1 Luke 10.38-39"},{"book":"John","chapter":"11","verse":"2","text":"(Mary deenei la go Mary ne llingi dana lolo kala gi nia wae o Tagi, ga omo gi nia ngaahulu o dono libogo, dono duaahina go Lazarus nogo magi.)11.2 John 12.3"},{"book":"John","chapter":"11","verse":"3","text":"Taga haanau ahina deelaa gaa hai di nau hegau gi Jesus boloo, “Meenei Tagi, do ehoo hagaaloho la guu magi.”"},{"book":"John","chapter":"11","verse":"4","text":"Di madagoaa Jesus ne longono, geia ga helekai, “Di hagaodi o di magi deenei la hagalee go di made o Lazarus. Di mee deenei ne hai belee haga madamada a God, ne hai labelaa di mee e haga madamada Tama a God.”"},{"book":"John","chapter":"11","verse":"5","text":"Jesus e aloho i Martha, mo dono duaahina ahina, mo Lazarus."},{"book":"John","chapter":"11","verse":"6","text":"Jesus gu longono bolo Lazarus guu magi, malaa, Mee guu noho hua i di gowaa deelaa i nia laangi e lua."},{"book":"John","chapter":"11","verse":"7","text":"Nomuli, gei Mee ga helekai gi ana dama agoago, “Gidaadou gaa hula gi muli gi Judea.”"},{"book":"John","chapter":"11","verse":"8","text":"Ana dama agoago ga helekai, “Meenei, Tangada Agoago, nia laangi dulii ne too gi daha, gei nia daangada nogo hiihai e dilidili Goe, gei Goe e helekai bolo Goe e hana labelaa gi muli?”"},{"book":"John","chapter":"11","verse":"9","text":"Jesus ga helekai, “Di laangi e dahi e madangaholu maa lua ono aawaa, hagalee hai beelaa? Digau ma ga heehee i di aa, la hagalee tingatinga, idimaa, digaula e gidee di maalama o henuailala."},{"book":"John","chapter":"11","verse":"10","text":"Maa digaula ga taele i di boo, le e tingatinga, idimaa, di maalama la hagalee i nadau baahi.”"},{"book":"John","chapter":"11","verse":"11","text":"Jesus ne helekai nia mee aanei, ga duudagi adu, “Tadau ihoo Lazarus la guu kii. Au e hana, e hangahanga a mee.”"},{"book":"John","chapter":"11","verse":"12","text":"Ana dama agoago ga helekai gi Mee, “Meenei, maa mee e kii, mee ga humalia hua.”"},{"book":"John","chapter":"11","verse":"13","text":"Nnelekai a Jesus le e hai bolo Lazarus la guu made, gei digaula e hagamamaanadu bolo Mee ne helekai bolo Lazarus e kii hua."},{"book":"John","chapter":"11","verse":"14","text":"Jesus ga haga modongoohia haga madammaa gi digaula, “Lazarus la guu made."},{"book":"John","chapter":"11","verse":"15","text":"Gei Au e tenetene i goodou, i di Au hagalee nogo madalia a mee, bolo gi hagadonu goodou. Gidaadou gaa hula gi mee.”"},{"book":"John","chapter":"11","verse":"16","text":"Thomas (dela e haga ingoo bolo Didymus) ga helekai ang gi ono ehoo dama agoago, “Gidaadou gaa hula dalia Tangada Agoago, gii mmade gidaadou dalia a Mee.”"},{"book":"John","chapter":"11","verse":"17","text":"Di madagoaa Jesus ne dau i golo, gei Mee ga iloo bolo Lazarus la guu danu i nia laangi e haa ne too gi daha."},{"book":"John","chapter":"11","verse":"18","text":"Bethany le e hoohoo gi Jerusalem, e mogowaa baahi lala nia maele e lua."},{"book":"John","chapter":"11","verse":"19","text":"Digau o Jew dogologo ne loomoi belee haga tenetene Martha mo Mary i di made di nau duaahina daane."},{"book":"John","chapter":"11","verse":"20","text":"Di madagoaa Martha ne longono ia bolo Jesus la gu hanimoi, mee gaa hana belee haga heetugi gi Mee, gei Mary le e noho hua i lodo di hale."},{"book":"John","chapter":"11","verse":"21","text":"Martha ga helekai gi Jesus, “Meenei dogu Dagi, maa Goe ne i ginei, gei dogu duaahina daane la digi made."},{"book":"John","chapter":"11","verse":"22","text":"Gei au e iloo bolo dolomeenei God ga dumaalia adu gi di Goe tei mee ma gaa dangi iei Goe gi Mee.”"},{"book":"John","chapter":"11","verse":"23","text":"Jesus ga helekai gi mee, “Do duaahina ga mouli aga.”"},{"book":"John","chapter":"11","verse":"24","text":"Martha ga helekai gi Jesus, “Au e iloo bolo dogu duaahina le e mouli aga i di laangi hagaodi.”"},{"book":"John","chapter":"11","verse":"25","text":"Jesus ga helekai gi mee, “Au go di haga mouli aga, mo di mouli. Digau ala ga hagadonu Au, ga mouli, ma e aha maa ginaadou gaa mmade."},{"book":"John","chapter":"11","verse":"26","text":"Digau ala e mouli ge e hagadonu Au, e hagalee loo e mmade gaa hana hua beelaa. Goe e hagadonu di mee deenei?”"},{"book":"John","chapter":"11","verse":"27","text":"Gei Martha ga helekai gi Mee, “Uaa, Meenei, au e hagadonu bolo Goe go di Mesaia, go Tama a God dela belee hanimoi gi henuailala.”"},{"book":"John","chapter":"11","verse":"28","text":"Muli hua Martha ne helekai, geia gaa hana, ga gahigahi hagammuni dono duaahina ahina Mary, ga helekai gi mee, “Tangada Agoago gu i ginei, Mee e heheeu goe.”"},{"book":"John","chapter":"11","verse":"29","text":"Di madagoaa Mary ne longono ia, ga duu i nua, ga hagalimalima gaa hana ga heetugi gi Mee."},{"book":"John","chapter":"11","verse":"30","text":"Jesus digi dau i di guongo deelaa, nogo i di gowaa hua ne heetugi e Ia gi Martha."},{"book":"John","chapter":"11","verse":"31","text":"Digau ala nogo haga manawa lamalia Mary i lodo di hale, ga gidee a mee ne ulu hagalimalima gi malaelae. Digaula ne haga bau bolo mee e hana gi taalunga, e dangi i golo. Gei digaula ga daudali a mee."},{"book":"John","chapter":"11","verse":"32","text":"Mary guu dau i di gowaa dela e noho ai a Jesus. Dono madagoaa ne gidee ia a Mee, geia ga dogoduli, ga helekai, “Meenei Tagi, maa Goe ne i ginei, gei dogu duaahina daane la digi made.”"},{"book":"John","chapter":"11","verse":"33","text":"Jesus ga gidee Ia a mee mo digau labelaa i golo e tangitangi, gei dono manawa gu ngalungalua huoloo."},{"book":"John","chapter":"11","verse":"34","text":"Gei Mee ga heeu, “Goodou ne danu a mee i hee?”"},{"book":"John","chapter":"11","verse":"35","text":"Jesus gu madatangi."},{"book":"John","chapter":"11","verse":"36","text":"Digaula ga helekai, “Mmada malaa, di aloho o Maa la gu damanaiee huoloo i mee.”"},{"book":"John","chapter":"11","verse":"37","text":"Malaa, hunu gau i digaula ga helekai, “Mee gu haga gida dana dangada deegida. Malaa e hai behee, Mee e deemee di daa a Lazarus gi daha mo di made?!”"},{"book":"John","chapter":"11","verse":"38","text":"Jesus gu ngalungalua labelaa dono manawa, gaa hana gi taalunga. Taalunga la di bagungoo, gei di bontai di maa e pono gi di hadu."},{"book":"John","chapter":"11","verse":"39","text":"Jesus ga helekai, “Daawa ina gi daha di hadu.”"},{"book":"John","chapter":"11","verse":"40","text":"Jesus ga helekai gi mee, “Au digi helekai bolo goe ga gidee di madamada o God, maa goe ga hagadonu?”"},{"book":"John","chapter":"11","verse":"41","text":"Digaula ga daa gi daha di hadu, Jesus gaa mmada gi nua, ga helekai, “Di mee bolo Goe, Tamana, i do hagalongo mai gi di Au."},{"book":"John","chapter":"11","verse":"42","text":"Au e iloo bolo Goe e hagalongo mai i nia madagoaa huogodoo, gei Au ne helekai beenei bolo gi hagadonu digau aanei, bolo ma Kooe dela ne hagau mai Au.”"},{"book":"John","chapter":"11","verse":"43","text":"I muli hua ana helekai aanei, ge Ia ga helekai gi nua, “Lazarus, ulu mai gi daha!”"},{"book":"John","chapter":"11","verse":"44","text":"Mee ga ulu mai. Nia lima o maa mono wae e didi gi di gahu lodo daalunga, gei nia hadumada o maa e gahu gi di gahu. Jesus ga helekai gi digaula, “Wweedee a mee. Hagau ina a mee gii hana.”"},{"book":"John","chapter":"11","verse":"45","text":"E dogologo digau ne lloomoi gi Mary, ne mmada gi nia mee ala ne hai go Jesus, gu hagadonu a Mee."},{"book":"John","chapter":"11","verse":"46","text":"Hunu gau guu hula gi muli gi nia Pharisee, ga hagi anga gi digaula nia mee a Jesus ne hai."},{"book":"John","chapter":"11","verse":"47","text":"Nia Pharisee mo nia dagi hai mee dabu, ga gahi mai di hagabuulinga gau hai gabunga aamua, ga helekai, “Gidaadou gaa hai tadau aha? Mmada gi nia mogobuna huogodoo Taane deenei ala e haihai!"},{"book":"John","chapter":"11","verse":"48","text":"Maa gidaadou ga dumaalia gi Mee gi heia nia mee aanei, gei digau huogodoo ga hagadonu a Mee, gei digau aamua o Rome ga lloomoi, ga oho gi daha tadau Hale Daumaha mo tadau henua hagatau!”"},{"book":"John","chapter":"11","verse":"49","text":"Tangada e dahi i digaula, dono ingoo go Caiaphas, di tagi aamua hai mee dabu di ngadau deelaa, ga helekai, “Goodou e de iloo nia mee!"},{"book":"John","chapter":"11","verse":"50","text":"Goodou digi modongoohia bolo maa tangada e dahi e made gi nia daangada, la koia e humalia i di haga huaidu tenua huogodoo?”"},{"book":"John","chapter":"11","verse":"51","text":"(Caiaphas digi helekai hua i deia, gei mee ne helekai beenei, idimaa, mee tagi aamua hai mee dabu i di ngadau deelaa, gei mee ne haga modongoohia, bolo Jesus le e made gi digau o Jew,"},{"book":"John","chapter":"11","verse":"52","text":"malaa, hagalee go digaula la hua. E hagabuni mai labelaa nia dama a God huogodoo ala gu mamaaheu dagidahi.)"},{"book":"John","chapter":"11","verse":"53","text":"Daamada di laangi deelaa gaa huli gi muli, gei digau aamua o Jew ga haga maanadu bolo e daaligi a Jesus gii made."},{"book":"John","chapter":"11","verse":"54","text":"Malaa, Jesus gu hagalee heehee haga mmaa i lodo Judea, gu hagatanga, guu hana gi di gowaa hoohoo gi di anggowaa e hana gi tama guongo go Ephraim, di gowaa dela e noho iei Mee mo ana dama agoago."},{"book":"John","chapter":"11","verse":"55","text":"Tagamiami Pasoobaa digau o Jew la gu hoohoo mai, gei digau dogologo gu lloo aga i nadau gowaa gi Jerusalem belee haga kila aga di nadau hai haga madammaa i mua Tagamiami ga daamada."},{"book":"John","chapter":"11","verse":"56","text":"Digaula e halahala a Jesus, ga dagabuli i lodo di Hale Daumaha, ga heheeu, “Goodou le e hai bolo aha? Taane deelaa le e hanimoi gi Tagamiami be deeai?”"},{"book":"John","chapter":"11","verse":"57","text":"Nia dagi hai mee dabu mo nia Pharisee guu hai di nadau haga iloo, bolo tangada ga gidee ia Jesus, gi haga iloo gi galabudi a Mee."}]}