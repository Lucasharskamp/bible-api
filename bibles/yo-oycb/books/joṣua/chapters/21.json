{"data":[{"book":"Joṣua","chapter":"21","verse":"1","text":"Báyìí ni olórí ìdílé àwọn ọmọ Lefi lọ bá Eleasari àlùfáà, Joṣua ọmọ Nuni àti olórí ẹ̀yà àwọn ìdílé ẹ̀yà Israẹli."},{"book":"Joṣua","chapter":"21","verse":"2","text":"Ní Ṣilo, ní Kenaani, wọn sọ fún wọn pé, “Olúwa pàṣẹ nípasẹ̀ Mose pé kí wọn fún wa ní ìlú láti máa gbé àti ilẹ̀ pápá oko tútù fún ẹran ọ̀sìn wa.”"},{"book":"Joṣua","chapter":"21","verse":"3","text":"Àwọn ọmọ Israẹli sì fún àwọn ọmọ Lefi ní àwọn ìlú wọ̀nyí, àti ilẹ̀ pápá oko tútù lára ilẹ̀ ìní tiwọn gẹ́gẹ́ bí Olúwa ti pàṣẹ fún Mose."},{"book":"Joṣua","chapter":"21","verse":"4","text":"Ìpín kìn-ín-ní wà fún àwọn ọmọ Kohati, ní agbo ilé, agbo ilé. Àwọn ọmọ Lefi tí wọ́n jẹ́ ọmọ Aaroni àlùfáà ni a pín ìlú mẹ́tàlá fún láti ara ẹ̀yà Juda, Simeoni àti Benjamini."},{"book":"Joṣua","chapter":"21","verse":"5","text":"Ìyókù àwọn ọmọ Kohati ni a pín ìlú mẹ́wàá fún láti ara ẹ̀yà Efraimu, Dani àti ìdajì Manase."},{"book":"Joṣua","chapter":"21","verse":"6","text":"Àwọn ẹ̀yà Gerṣoni ni a pín ìlú mẹ́tàlá fún láti ara ẹ̀yà Isakari, Aṣeri, Naftali àti ìdajì ẹ̀yà Manase ní Baṣani."},{"book":"Joṣua","chapter":"21","verse":"7","text":"Àwọn ọmọ Merari ní agbo ilé, agbo ilé ni wọ́n fún ní ìlú méjìlá láti ara ẹ̀yà Reubeni, Gadi àti Sebuluni."},{"book":"Joṣua","chapter":"21","verse":"8","text":"Báyìí ni àwọn ọmọ Israẹli pín ìlú wọ̀nyí àti ilẹ̀ pápá oko tútù fún àwọn ọmọ Lefi gẹ́gẹ́ bí Olúwa ti pàṣẹ láti ẹnu Mose."},{"book":"Joṣua","chapter":"21","verse":"9","text":"Láti ara ẹ̀yà Juda àti ẹ̀yà Simeoni ni wọ́n ti pín àwọn ìlú tí a dárúkọ wọ̀nyí,"},{"book":"Joṣua","chapter":"21","verse":"10","text":"(ìlú wọ̀nyí ni a fún àwọn ọmọ Aaroni tí ó jẹ́ ọ̀kan nínú ìdílé Kohati tí í ṣe ọmọ Lefi, nítorí tí ìpín àkọ́kọ́ jẹ́ tiwọn)."},{"book":"Joṣua","chapter":"21","verse":"11","text":"Wọ́n fún wọn ní Kiriati-Arba (tí í ṣe, Hebroni), pẹ̀lú ilẹ̀ pápá oko tútù tí ó yí wọn ká, ní ilẹ̀ òkè Juda. (Arba ni baba ńlá Anaki.)"},{"book":"Joṣua","chapter":"21","verse":"12","text":"Ṣùgbọ́n àwọn oko àti àwọn abúlé ní agbègbè ìlú náà ni wọ́n ti fi fún Kalebu ọmọ Jefunne gẹ́gẹ́ bí ohun ìní rẹ̀."},{"book":"Joṣua","chapter":"21","verse":"13","text":"Ní àfikún wọ́n sì fún àwọn ọmọ Aaroni tí í ṣe àlùfáà ní Hebroni (ọ̀kan nínú ìlú ààbò fún àwọn apànìyàn) pẹ̀lú ilẹ̀ pápá oko tútù rẹ̀, Libina,"},{"book":"Joṣua","chapter":"21","verse":"14","text":"Jattiri, Eṣitemoa,"},{"book":"Joṣua","chapter":"21","verse":"15","text":"Holoni àti Debiri,"},{"book":"Joṣua","chapter":"21","verse":"16","text":"Aini, Jutta àti Beti-Ṣemeṣi, pẹ̀lú ilẹ̀ pápá oko wọn. Ìlú mẹ́sàn-án láti ara ẹ̀yà méjì wọ̀nyí."},{"book":"Joṣua","chapter":"21","verse":"17","text":"Láti ara ẹ̀yà Benjamini ni wọ́n ti fún wọn ní:"},{"book":"Joṣua","chapter":"21","verse":"18","text":"Anatoti àti Almoni, pẹ̀lú ilẹ̀ pápá oko wọn, wọ́n jẹ́ ìlú mẹ́rin."},{"book":"Joṣua","chapter":"21","verse":"19","text":"Gbogbo ìlú àwọn àlùfáà, ìran Aaroni jẹ́ mẹ́tàlá pẹ̀lú ilẹ̀ pápá wọn."},{"book":"Joṣua","chapter":"21","verse":"20","text":"Ìyókù ìdílé Kohati tí ó jẹ́ ọmọ Lefi ní a pín ìlú fún láti ara ẹ̀yà Efraimu."},{"book":"Joṣua","chapter":"21","verse":"21","text":"Ní ilẹ̀ òkè Efraimu wọ́n fún wọn ní:"},{"book":"Joṣua","chapter":"21","verse":"22","text":"Kibasaimu àti Beti-Horoni, pẹ̀lú ilẹ̀ pápá oko wọn jẹ́ ìlú mẹ́rin."},{"book":"Joṣua","chapter":"21","verse":"23","text":"Láti ara ẹ̀yà Dani ni wọ́n ti fún wọn ní:"},{"book":"Joṣua","chapter":"21","verse":"24","text":"Aijaloni àti Gati-Rimoni, pẹ̀lú ilẹ̀ pápá oko tútù wọn jẹ́ ìlú mẹ́rin."},{"book":"Joṣua","chapter":"21","verse":"25","text":"Láti ara ìdajì ẹ̀yà Manase ni wọ́n ti fún wọn ní:"},{"book":"Joṣua","chapter":"21","verse":"26","text":"Gbogbo ìlú mẹ́wẹ̀ẹ̀wá yìí àti ilẹ̀ pápá wọn ni a fi fún ìyókù ìdílé Kohati."},{"book":"Joṣua","chapter":"21","verse":"27","text":"Àwọn ọmọ Gerṣoni ìdílé àwọn ọmọ Lefi ni wọ́n fún lára:"},{"book":"Joṣua","chapter":"21","verse":"28","text":"Láti ara ẹ̀yà Isakari ni wọ́n ti fún wọn ní,"},{"book":"Joṣua","chapter":"21","verse":"29","text":"Jarmatu àti Eni-Gannimu, pẹ̀lú ilẹ̀ pápá oko wọ́n jẹ́ ìlú mẹ́rin."},{"book":"Joṣua","chapter":"21","verse":"30","text":"Láti ara ẹ̀yà Aṣeri ni wọ́n ti fún wọn ní"},{"book":"Joṣua","chapter":"21","verse":"31","text":"Helikati àti Rehobu, pẹ̀lú ilẹ̀ pápá oko wọ́n jẹ́ ìlú mẹ́rin."},{"book":"Joṣua","chapter":"21","verse":"32","text":"Láti ara ẹ̀yà Naftali ni a ti fún wọn ní:"},{"book":"Joṣua","chapter":"21","verse":"33","text":"Gbogbo ìlú tí ó jẹ́ ti ọmọ Gerṣoni jẹ́ mẹ́tàlá, pẹ̀lú ilẹ̀ pápá oko wọn."},{"book":"Joṣua","chapter":"21","verse":"34","text":"Láti ara ẹ̀yà Sebuluni ni a ti fún ìdílé Merari (tí í ṣe ìyókù ọmọ Lefi) ní:"},{"book":"Joṣua","chapter":"21","verse":"35","text":"Dimina àti Nahalali, pẹ̀lú ilẹ̀ pápá oko wọn, wọ́n jẹ́ ìlú mẹ́rin."},{"book":"Joṣua","chapter":"21","verse":"36","text":"Láti ara ẹ̀yà Reubeni ni wọ́n ti fún wọn ní"},{"book":"Joṣua","chapter":"21","verse":"37","text":"Kedemoti àti Mefaati, pẹ̀lú ilẹ̀ pápá oko wọ́n jẹ́ ìlú mẹ́rin."},{"book":"Joṣua","chapter":"21","verse":"38","text":"Láti ara ẹ̀yà Gadi ni wọ́n ti fún wọn ní"},{"book":"Joṣua","chapter":"21","verse":"39","text":"Heṣboni àti Jaseri, e pẹ̀lú ilẹ̀ pápá oko wọ́n jẹ́ ìlú mẹ́rin."},{"book":"Joṣua","chapter":"21","verse":"40","text":"Gbogbo ìlú tí wọ́n pín fún àwọn ọmọ Merari tí wọ́n jẹ́ ìyókù àwọn ọmọ Lefi jẹ́ méjìlá."},{"book":"Joṣua","chapter":"21","verse":"41","text":"Gbogbo ìlú àwọn ọmọ Lefi tó wà láàrín ara ilẹ̀ àwọn ọmọ Israẹli jẹ́ méjìdínláàádọ́ta lápapọ̀ pẹ̀lú pápá oko wọn."},{"book":"Joṣua","chapter":"21","verse":"42","text":"Ọ̀kọ̀ọ̀kan ìlú wọ̀nyí ni ó ni ilẹ̀ pápá oko tí ó yí ì ká, bẹ́ẹ̀ náà ló rí fún gbogbo ìlú wọ̀nyí."},{"book":"Joṣua","chapter":"21","verse":"43","text":"Báyìí ni Olúwa fún Israẹli ní gbogbo ilẹ̀ tí ó ṣèlérí láti fi fún àwọn baba ńlá wọn. Nígbà tí wọ́n sì gbà á tan wọ́n sì tẹ̀dó síbẹ̀."},{"book":"Joṣua","chapter":"21","verse":"44","text":"Olúwa sì fún wọn ní ìsinmi ní gbogbo ọ̀nà, gẹ́gẹ́ bí ó ti ṣèlérí fún baba ńlá wọn. Kò sì sí ọ̀kankan nínú àwọn ọ̀tá wọn tí ó lè dojúkọ wọ́n. Olúwa sì fi gbogbo àwọn ọ̀tá wọn lé wọn ní ọwọ́."},{"book":"Joṣua","chapter":"21","verse":"45","text":"Kò sí ọ̀kan nínú ìlérí rere tí Olúwa ṣe fún ilé Israẹli tí ó kùnà, gbogbo rẹ̀ ni ó ṣe."}]}