{"data":[{"book":"1 Timothy","chapter":"2","verse":"1","text":"N ma marasi singe na yi nan na: Wo xa Ala makula, wo xa Ala maxandi, wo xa mixie xa kɔntɔfili masen Ala bɛ, wo xa Ala tantu mixi birin xa fe ra."},{"book":"1 Timothy","chapter":"2","verse":"2","text":"Wo xa na raba mangɛe nun yarerati birin bɛ, alako won xa lu bɔɲɛsa kui, won ma duniɲɛigiri xa raxara, won xa lu Ala xa kira xɔn ma, won xa xili fanyi sɔtɔ."},{"book":"1 Timothy","chapter":"2","verse":"3","text":"Na nan fan, na nan lanxi won Nakisima Ala waxɔnfe ma."},{"book":"1 Timothy","chapter":"2","verse":"4","text":"Ala wama adamadie birin xa kisi, e xa nɔndi kolon."},{"book":"1 Timothy","chapter":"2","verse":"5","text":"Ala keren na a ra. Xarisa fan keren nan a ra, Ala nun adamadie tagi. Na xarisa findixi Ala xa Mixi Sugandixi Isa nan na, naxan findi adamadi ra,"},{"book":"1 Timothy","chapter":"2","verse":"6","text":"a fa a yɛtɛ fi xunsare ra mixi birin bɛ. Na nu findixi seedeɲɔxɔya nan na Ala nu wama a xɔn ma tɛmui naxɛ."},{"book":"1 Timothy","chapter":"2","verse":"7","text":"A n tan nan tixi kawandila, xɛɛra, nun karamɔxɔ ra si gbɛtɛe bɛ danxaniya nun nɔndi xa fe ra. N na na nɔndi nan falafe, wule mu a ra."},{"book":"1 Timothy","chapter":"2","verse":"8","text":"Na nan a toxi, a xɔli n ma adamadie xa e bɛlɛxɛ sɛniyɛnxie itala Ala maxandi kui yire birin xɔnɛ nun sɔnxɔ mu naxan na."},{"book":"1 Timothy","chapter":"2","verse":"9","text":"N man wama nɛ ginɛe xa dugie nan so naxee e suturama. E naxa e yɛtɛ raxunma xunsɛxɛ dɛnbɛxi ra, xɛɛma ra, gɛmɛ tofanyie ra, xa na mu a ra dugie ra, naxee sare xɔrɔxɔ."},{"book":"1 Timothy","chapter":"2","verse":"10","text":"A lanma e xa e yɛtɛ raxunma kɛwali fanyi nan na, naxan lanma ginɛe ma naxee birama Ala fɔxɔ ra."},{"book":"1 Timothy","chapter":"2","verse":"11","text":"Ginɛe xa nu fe xaran sabari nun magore kui."},{"book":"1 Timothy","chapter":"2","verse":"12","text":"N mu a luma ginɛe xa xɛmɛe xaran, xa na mu a ra e xa e yamari. Ginɛe xa lu sabari kui,"},{"book":"1 Timothy","chapter":"2","verse":"13","text":"barima Adama nan singe daa, beenun Mahawa xa daa."},{"book":"1 Timothy","chapter":"2","verse":"14","text":"Adama xa mu madaxu. Ginɛ nan madaxu, a fa findi yunubitɔɛ ra."},{"book":"1 Timothy","chapter":"2","verse":"15","text":"Kɔnɔ Ala ginɛ rakisima a xa di bari nan kui, xa a luma danxaniya, xanunteya, nun sɛniyɛnyi kui, alɔ a lanma ki naxɛ."}]}