{"data":[{"book":"నిర్గమ","chapter":"37","verse":"1","text":"బెసలేలు తుమ్మకర్రతో మందసాన్ని తయారుచేశాడు. దాని పొడవు రెండు మూరలు, దాని వెడల్పు, ఎత్తు మూరన్నర,"},{"book":"నిర్గమ","chapter":"37","verse":"2","text":"దాని లోపల, బయటా స్వచ్ఛమైన బంగారం రేకు పొదిగించాడు. దాని చుట్టూ బంగారంతో అలంకరించాడు."},{"book":"నిర్గమ","chapter":"37","verse":"3","text":"దానికి బంగారంతో నాలుగు గుండ్రని కొంకీలు చేసి, ఒక పక్క రెండు కమ్మీలు, ముందు భాగంలో రెండు గుండ్రని కమ్మీలు ఉండేలా దాని నాలుగు కాళ్లకు వాటిని తగిలించాడు."},{"book":"నిర్గమ","chapter":"37","verse":"4","text":"అతడు తుమ్మకర్రతో మందసాన్ని మోసే కర్రలు సిద్ధం చేసి వాటికి బంగారం రేకులు పొదిగించాడు."},{"book":"నిర్గమ","chapter":"37","verse":"5","text":"మందసాన్ని మోయడానికి వీలుగా దాని చుట్టూ ఉన్న గుండ్రని కమ్మీలలో ఆ మోసే కర్రలు ఉంచాడు."},{"book":"నిర్గమ","chapter":"37","verse":"6","text":"అతడు స్వచ్ఛమైన బంగారంతో 37:6 ఇది నిబంధన మందసం మూత.కరుణా స్థానం మూత చేశాడు. దాని పొడవు, వెడల్పు మూరన్నర."},{"book":"నిర్గమ","chapter":"37","verse":"7","text":"బంగారంతో రెండు కెరూబు ఆకారాలను చేశాడు. కరుణా స్థానం రెండు అంచులను బంగారు రేకులతో అలంకరించాడు."},{"book":"నిర్గమ","chapter":"37","verse":"8","text":"రెండు కొనలకు రెండు కెరూబు ఆకారాలను జత చేసి, అవి కరుణా స్థానం మూతకు ఏకాండంగా నిలిచేలా చేశాడు."},{"book":"నిర్గమ","chapter":"37","verse":"9","text":"ఆ రెండు కెరూబులు పైకి రెక్కలు విప్పి, కరుణా స్థానాన్ని వాటి రెక్కలతో కప్పాయి. కెరూబుల ముఖాలు కరుణా స్థానాన్ని కప్పుతూ ఒక దానికొకటి ఎదురెదురుగా నిలిచాయి."},{"book":"నిర్గమ","chapter":"37","verse":"10","text":"అతడు తుమ్మకర్రతో బల్ల తయారు చేశాడు. దాని పొడవు రెండు మూరలు, వెడల్పు ఒక మూర, ఎత్తు మూరన్నర."},{"book":"నిర్గమ","chapter":"37","verse":"11","text":"అతడు దాని పైన స్వచ్ఛమైన బంగారంతో రేకు పొదిగించి, దాని చుట్టూ బంగారంతో అలంకరించాడు."},{"book":"నిర్గమ","chapter":"37","verse":"12","text":"దాని చుట్టూ బెత్తెడు బద్దె చేసి దాని బద్దె పైన చుట్టూ బంగారు రేకు అమర్చాడు."},{"book":"నిర్గమ","chapter":"37","verse":"13","text":"బల్ల కోసం బంగారంతో నాలుగు గుండ్రని కమ్మీలు పోతపోసి బల్ల నాలుగు కాళ్ళ మూలలకు వాటిని బిగించాడు."},{"book":"నిర్గమ","chapter":"37","verse":"14","text":"బల్లను మోసేందుకు వీలుగా గుండ్రని కమ్మీలు దాని బద్దెకు దగ్గరగా ఉన్నాయి."},{"book":"నిర్గమ","chapter":"37","verse":"15","text":"బల్లను మోసే కర్రలను తుమ్మకర్రతో చేయించి వాటికి బంగారం రేకులు పొదిగించాడు."},{"book":"నిర్గమ","chapter":"37","verse":"16","text":"బల్లమీద ఉండే సామగ్రి, అంటే దాని పాత్రలు, ధూపం వేసే కలశాలు, గిన్నెలు, పానీయ అర్పణకు పాత్రలు స్వచ్ఛమైన బంగారంతో చేశాడు."},{"book":"నిర్గమ","chapter":"37","verse":"17","text":"అతడు దీప స్తంభాన్ని స్వచ్ఛమైన బంగారంతో చేశాడు. దాన్నీ, దాని అడుగు భాగాన్నీ, నిలువు భాగాన్నీ బంగారు రేకుతో అలంకరించాడు. దాని కలశాలు, మొగ్గలు, పువ్వులు ఏకాండంగా చేశాడు."},{"book":"నిర్గమ","chapter":"37","verse":"18","text":"దీపవృక్షం రెండు వైపుల నుండి మూడేసి కొమ్మల చొప్పున ఆరు కొమ్మలు బయలుదేరాయి."},{"book":"నిర్గమ","chapter":"37","verse":"19","text":"దీపవృక్షం నుండి బయలు దేరిన ఆరు కొమ్మలకు ఒక్కో కొమ్మకు బాదం ఆకారంలో పువ్వులు, మొగ్గలు ఉన్నాయి. ఆ విధంగా దీపవృక్షం నుండి బయలు దేరిన ఆరు కొమ్మలకు ఉన్నాయి."},{"book":"నిర్గమ","chapter":"37","verse":"20","text":"దీపవృక్షంలో బాదం రూపంలో మొగ్గలు, పువ్వులు ఉన్న నాలుగు కలశాలు ఉన్నాయి."},{"book":"నిర్గమ","chapter":"37","verse":"21","text":"దీపవృక్షం నుండి బయలు దేరిన ఆరు కొమ్మలలో రెండేసి కొమ్మల కింద ఒక్కో పువ్వు మొగ్గ ఏకాండంగా ఉన్నాయి."},{"book":"నిర్గమ","chapter":"37","verse":"22","text":"వాటి మొగ్గలు, కొమ్మలు ఏకాండంగా ఉన్నాయి. ఏకాండంగా ఉన్న అవన్నీ స్వచ్ఛమైన బంగారంతో అలంకరించాడు."},{"book":"నిర్గమ","chapter":"37","verse":"23","text":"దానికి ఏడు దీపాలు, దాని కత్తెరలు, కత్తెర చిప్పలు, దాని పట్టుకారులు మేలిమి బంగారంతో చేశాడు."},{"book":"నిర్గమ","chapter":"37","verse":"24","text":"దీపవృక్షం, దాని సామగ్రి అంతటినీ 37:24 ఒక తలాంతు35 కిలోల మేలిమి బంగారంతో చేశాడు."},{"book":"నిర్గమ","chapter":"37","verse":"25","text":"అతడు తుమ్మకర్రతో ధూపవేదికను చేశాడు. దాని పొడవు, వెడల్పు ఒక మూర. అది చదరంగా ఉంది. దాని ఎత్తు రెండు మూరలు, దాని కొమ్ములు మలుపులు లేకుండా ఏకాండంగా ఉన్నాయి."},{"book":"నిర్గమ","chapter":"37","verse":"26","text":"దాని కప్పుకు, నాలుగు పక్కలకు, దాని కొమ్ములకు స్వచ్ఛమైన బంగారు రేకులు పొదిగించి దానికి పై అంచు చుట్టూ బంగారం అలంకరించాడు."},{"book":"నిర్గమ","chapter":"37","verse":"27","text":"ఆ అలంకారం కింద వేదికకు రెండు గుండ్రని బంగారపు కమ్మీలను చేసి దాని రెండు పక్కలా రెండు మూలల్లో బంగారం అలంకారం చేశాడు."},{"book":"నిర్గమ","chapter":"37","verse":"28","text":"దాన్ని మోసే కర్రలను తుమ్మకర్రతో చేసి వాటికి బంగారం రేకులు తొడిగించాడు."},{"book":"నిర్గమ","chapter":"37","verse":"29","text":"పవిత్ర అభిషేక తైలాన్నీ, స్వచ్ఛమైన పరిమళ ధూపద్రవ్యాన్ని నిపుణుడైన పనివాడితో చేయించాడు."}]}