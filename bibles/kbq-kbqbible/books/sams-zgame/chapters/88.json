{"data":[{"book":"Sams-Zgame","chapter":"88","verse":"1","text":"Ra Anumzana naza nehunka nagu'ma nevazina Anumzanimoka, masare'ene haninena Kagri kavuga nunamuna nehue."},{"book":"Sams-Zgame","chapter":"88","verse":"2","text":"Nunamuma nehua nunamu keni'a nentahinka, naza huogu'ma krafagema nehuana antahinaminka naza huo."},{"book":"Sams-Zgame","chapter":"88","verse":"3","text":"Na'ankure nomanizanifina hazenke zamo'a avineteno, navareno fri vahe kuma tava'onte nevie."},{"book":"Sams-Zgame","chapter":"88","verse":"4","text":"Fri'zage'zama matipima ome asenezmantaza vahekna hu'noe. Nagra hanaveni'a omane vahe kna hu'noe."},{"book":"Sams-Zgame","chapter":"88","verse":"5","text":"Zamagra fri vahe amu'nompi natrazage'na, fri' vahe'ma matipima asentegeno'ma maseankna hu'na mase'noe. Ana hugenka Kagra kazana antenka kegava huonante natranke'na haviza hu'noe."},{"book":"Sams-Zgame","chapter":"88","verse":"6","text":"Kagra amefenkame tami'nea kerimofona aro'are, hanintirima hu'nefi natre'nane."},{"book":"Sams-Zgame","chapter":"88","verse":"7","text":"Krimpama ahezamo'a narentrako huno urami'ne. Hagerimo'ma hiaza hunka rugnafu knafu hunka naherava he'nane."},{"book":"Sams-Zgame","chapter":"88","verse":"8","text":"Roneni'aramina nagritetira renatitranke'za vu'za e'za nehu'za zamago atenante'naze. Nagra frekani'a omanege'na krifu ahente'na manue."},{"book":"Sams-Zgame","chapter":"88","verse":"9","text":"Knazama eri'na zavi'ma atoazamo'a, navunumo'a navua resuhie. Mago mago knafina Ra Anumzamokama nazama hanankura kantahinegoe. Kasunku'ma hunantenka nazama hanankura kagritega nazana erisga nehue."},{"book":"Sams-Zgame","chapter":"88","verse":"10","text":"Kagra kagu'vazana hunka fri'nea vahera aza nehampi? Fri'naza vahe'mo'za fri'nazafintira oti'za zagamera hu'za kagia ahentesga hugahazafi?"},{"book":"Sams-Zgame","chapter":"88","verse":"11","text":"Frizage'zama matipima asezmante'naza vahe'mo'za vagaore kavesizanka'agura huamara hugahazafi? Huge keka'ama avaririnka hugahuema hu'nana zama nehana kavukva zankura keonke zamo'ma havizama hu'nefina huama hugahazafi?"},{"book":"Sams-Zgame","chapter":"88","verse":"12","text":"Kaguvazama zama hu'nana zantamina hanimpina ke'za antahi'za hugahazafi? Hifi frizage'za vahe'mo'zama zamage'ma akanizmantaza vahe'mo'za fatgo kavukva zankura keaga huge antahigamige hugahazafi?"},{"book":"Sams-Zgame","chapter":"88","verse":"13","text":"Hianagi Ra Anumzamoka naza huogu kagritega krafagea nehue. Maka nanterana kagritega nunamuna nehue."},{"book":"Sams-Zgame","chapter":"88","verse":"14","text":"Ra Anumzamoka nahigenka nenatrenka, kavugosa rukrahera hunka kamefira hunenamine?"},{"book":"Sams-Zgame","chapter":"88","verse":"15","text":"Osi'ma mani'noregati'ma knazama eri'na e'noa zamo'a, kri eri'na fri'za hue. Kagra nazeri koro'ma hu' zanke hanke'na, rama'a knazampi mani'na oe."},{"book":"Sams-Zgame","chapter":"88","verse":"16","text":"Krimpa ahe'zamo'a ti hageankna huno narefi netegeno, nazeri namanoma vazina zamo'a nazeri haviza nehie."},{"book":"Sams-Zgame","chapter":"88","verse":"17","text":"Nanteranteti'ma agafama huteno tima hageno refite'nanteankna huno korozamo'a narefite'ne."},{"book":"Sams-Zgame","chapter":"88","verse":"18","text":"Ronenine navesimanentoa vahetaminena nagripintira zamavare hana hu'nane. Ana hankeno hanimo'a, nagri arone ase'ne."}]}