{"data":[{"book":"МАРКА","chapter":"16","verse":"1","text":"Як прайшла субота, Марыя Магдаліна і Марыя Якаўлева і Саломія купілі пахошчаў, каб ісьці - намасьціць Яго."},{"book":"МАРКА","chapter":"16","verse":"2","text":"І даволі рана, у першы дзень тыдня, прыходзяць да магілы, на ўзыходзе сонца,"},{"book":"МАРКА","chapter":"16","verse":"3","text":"і гавораць паміж сабою: хто адваліць нам камень ад магільных дзьвярэй?"},{"book":"МАРКА","chapter":"16","verse":"4","text":"І зірнуўшы, бачаць, што камень адвалены; а ён быў досыць вялікі."},{"book":"МАРКА","chapter":"16","verse":"5","text":"І ўвайшоўшы ў магілу, убачылі юнака, які сядзеў з правага боку, адзетага ў белыя шаты: і жахнуліся."},{"book":"МАРКА","chapter":"16","verse":"6","text":"А ён кажа ім: не жахайцеся. Ісуса шукаеце Назараніна, укрыжаванага; Ён уваскрэс, Яго няма тут. Вось месца, дзе Ён быў пакладзены."},{"book":"МАРКА","chapter":"16","verse":"7","text":"Але ідзеце, накажэце вучням Ягоным і Пятру, што Ён запабегне вас у Галілеі; там Яго ўгледзіце, як Ён сказаў вам."},{"book":"МАРКА","chapter":"16","verse":"8","text":"І выйшаўшы, пабеглі ад магілы; іх апанаваў жах, і нікому нічога не сказалі, бо баяліся."},{"book":"МАРКА","chapter":"16","verse":"9","text":"Уваскрэснуўшы рана ў першы дзень тыдня, Ісус зьявіўся спачатку Марыі Магдаліне, зь якое быў выгнаў сем дэманаў."},{"book":"МАРКА","chapter":"16","verse":"10","text":"Яна пайшла і абвясьціла тым, што былі зь Ім, што плакалі і галасілі;"},{"book":"МАРКА","chapter":"16","verse":"11","text":"але яны, пачуўшы, што Ён жывы, і яна бачыла Яго, - не паверылі."},{"book":"МАРКА","chapter":"16","verse":"12","text":"Пасьля гэтага зьявіўся ў іншым вобразе двум зь іх на дарозе, калі яны ішлі ў селішча."},{"book":"МАРКА","chapter":"16","verse":"13","text":"І тыя, вярнуўшыся, абвясьцілі астатнім; але і ім не паверылі."},{"book":"МАРКА","chapter":"16","verse":"14","text":"Нарэшце зьявіўся самім адзінаццацём, калі яны ўзьляжалі на вячэры, і дакараў іх за няверства і жорсткасьць сэрца, што не паверылі тым, якія бачылі Яго ўваскрэслага."},{"book":"МАРКА","chapter":"16","verse":"15","text":"І сказаў ім: ідзеце па ўсім сьвеце і абвяшчайце Дабравесьце ўсяму стварэньню."},{"book":"МАРКА","chapter":"16","verse":"16","text":"Хто будзе верыць і хрысьціцца, выратаваны будзе; а хто ня будзе верыць, асуджаны будзе."},{"book":"МАРКА","chapter":"16","verse":"17","text":"Тым, што ўверуюць, дадзены будуць гэтыя азнакі: імем Маім будуць выганяць нячыстых, будуць гаварыць новымі мовамі;"},{"book":"МАРКА","chapter":"16","verse":"18","text":"будуць браць зьмей; і калі што сьмертагубнае вып'юць, не зашкодзіць ім; ускладуць рукі на хворых, і яны будуць здаровыя."},{"book":"МАРКА","chapter":"16","verse":"19","text":"І так Гасподзь, пасьля гутаркі зь імі, узьнёсься на неба і сеў праваруч Бога."},{"book":"МАРКА","chapter":"16","verse":"20","text":"А яны пайшлі і прапаведавалі ўсюды, пры Гасподнім садзеяньні і падмацаваньні слова наступнымі азнакамі. Амін."}]}