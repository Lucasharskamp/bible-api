{"data":[{"book":"1 Yohana","chapter":"4","verse":"1","text":"Ndugu zangu, sikumumtogole kila munhu yolonga kana loho wa Imulungu, lakini mgezeni munhu ayo mulole kamba munhu ayo kolongozigwa na Loho wa Imulungu, kwavija watula ndagu wengi wa uvizi walawilila mwiisi."},{"book":"1 Yohana","chapter":"4","verse":"2","text":"Avo, vino avo vonda mumjuwe munhu yolongozigwa na Loho wa Imulungu. Munhu yolonga kamba Yesu Kilisito keza mna ulukuli, munhu ayo kana Loho wa Imulungu."},{"book":"1 Yohana","chapter":"4","verse":"3","text":"Lakini munhu yoyose halonga vivo mbuli ya Yesu kabule Loho wa Imulungu. Munhu ayo kana loho yomulema Kilisito, na mweye muhulika mwaka kamba kokwiza, na hata sambi keza mwaka mwiisi."},{"book":"1 Yohana","chapter":"4","verse":"4","text":"Wanangu, lakini mweye mwa wana wa Imulungu na muwahuma watula ndagu wa uvizi, kwavija ija yokala mgati mmwenu kana nguvu kubanza ija yeli mwiisi."},{"book":"1 Yohana","chapter":"4","verse":"5","text":"Awo olawa mwiisi ino na walonga vinhu va mwiisi lekaavo wanhu wa mwiisi owategeleza."},{"book":"1 Yohana","chapter":"4","verse":"6","text":"Lakini siye twa wanhu wa Imulungu, munhu yoyose yomjuwa Imulungu kotutegeleza siye, lakini munhu heli wa Imulungu hatutegeleza. Vivo vitujuwa mbuli ya Loho wa kweli na loho wa uvizi."},{"book":"1 Yohana","chapter":"4","verse":"7","text":"Ndugu zangu, tuinogele wenyego, kwavija unogelwa olawa kwa Imulungu. Munhu yoyose yonogela ka mwana wa Imulungu, na komjuwa Imulungu."},{"book":"1 Yohana","chapter":"4","verse":"8","text":"Munhu yelibule unogelwa hamjuwile Imulungu, kwavija Imulungu ayo unogelwa."},{"book":"1 Yohana","chapter":"4","verse":"9","text":"Imulungu katulagusila unogelwa wake kumwetu kwa kumtuma Mwanage yaiyeka mwiisi, ili tuwe wagima kubitila heyo."},{"book":"1 Yohana","chapter":"4","verse":"10","text":"Unogelwa wa kweli uwo uno, siyo kamba siye tumnogela Imulungu lakini heyo katunogela siye na kamtuma Mwanage kamba nhosa ya kusegesa nzambi zetu."},{"book":"1 Yohana","chapter":"4","verse":"11","text":"Ndugu zangu, kamba Imulungu katunogela vivo, avo na siye vivija tuinogele wenyego."},{"book":"1 Yohana","chapter":"4","verse":"12","text":"Kuduhu munhu yoyose yamonile Imulungu, lakini kamba toinogela wenyego, Imulungu kokala mgati mmwetu, na unogelwa wake utelela kumwetu."},{"book":"1 Yohana","chapter":"4","verse":"13","text":"Tojuwa kamba tokala mgati ya Imulungu, nayo Imulungu kokala mgati ya siye, kwavija katugwelela Loho wake."},{"book":"1 Yohana","chapter":"4","verse":"14","text":"Siye tuwona na kuwalongela wanhu wayagwe kamba Tata kamtuma Mwanage yawe Mkombola wa wanhu wa mwiisi."},{"book":"1 Yohana","chapter":"4","verse":"15","text":"Kila munhu yolonga kwa mulomo wake kamba Yesu ayo Mwana wa Imulungu, Imulungu kokala mgati ya munhu ayo, nayo kokala mgati ya Imulungu."},{"book":"1 Yohana","chapter":"4","verse":"16","text":"Avo, siye tojuwa totamanila unogelwa wa Imulungu kumwetu."},{"book":"1 Yohana","chapter":"4","verse":"17","text":"Tuwe kamba Kilisito na tukale ugima wa kuwanogela wayagwe mwiisi ino na unogelwa utelela mgati yetu na honda tudumbe mdisiku Imulungu vonda yawataguse wanhu wose."},{"book":"1 Yohana","chapter":"4","verse":"18","text":"Hanhu heli na unogelwa kuduhu kudumba, unogelwa utelele osegesa bwembwe. Avo munhu yodumba hatelele muunogelwa, kwavija bwembwe dogala kutagusigwa. Munhu yoyose yodumba hatelele muunogelwa."},{"book":"1 Yohana","chapter":"4","verse":"19","text":"Siye tuna unogelwa kwavija heyo kasonga kutunogela siye."},{"book":"1 Yohana","chapter":"4","verse":"20","text":"Kamba munhu yahalonga “Nomnogela Imulungu,” akuno komwihila ndugu yake, munhu ayo koviza. Kwavija munhu yoleka kumnogela ndugu yake yomona, hadaha kumnogela Imulungu, yoleka kumona."},{"book":"1 Yohana","chapter":"4","verse":"21","text":"Kilisito katugwelela lagizo dino, munhu yoyose yomnogela Imulungu vivija yamnogele ndugu yake."}]}