{"data":[{"book":"Vaeblaniya","chapter":"3","verse":"1","text":"Bahi mmakukulupila avangu, mmanu mma Nnungu mukumilâna na vammalele vachemwîje kulihunde, nkumbukilange Yesu utunnyambukila kuva Ntume na Kuhani Nkulu."},{"book":"Vaeblaniya","chapter":"3","verse":"2","text":"Nang'e ánakulupika kwanga Nnungu, antandwêle kukola madengo lake, malinga Musa chachikulupika kuichunga ing'ande yammalele ya Nnungu, yani vanu va Nnungu."},{"book":"Vaeblaniya","chapter":"3","verse":"3-4","text":"Kwa kuva, kila ing'ande ìdengwa na munu, henga Nnungu njo adênga kila chinu. Adênga ing'ande ànalembelewa kupata eshima ing'ulu kupunda ing'ande yene. Uchocho, Yesu ànalembelewa kupata eshima ing'ulu namene kumpunda Musa."},{"book":"Vaeblaniya","chapter":"3","verse":"5","text":"Musa ávele chihi ntumishi muing'ande yammalele ya Nnungu na ánakulupika mwalehu. Na utumishi wake wávele nfano wa uhiu wambeuhunukula Nnungu lukoto."},{"book":"Vaeblaniya","chapter":"3","verse":"6","text":"Henga Kilisto ànakulupika, na njo Mwana aimilîla ing'ande yanga Nnungu. Na hwetu njo ing'ande aneyo, ikàva tukáyopa kuhweneha kuhwinga muing'ulupa na kuhweneha kulisingila lilolelo lituvenalyo."},{"book":"Vaeblaniya","chapter":"3","verse":"7","text":"Bahi malinga chatangola Umumu Wanaswe kuva,"},{"book":"Vaeblaniya","chapter":"3","verse":"8","text":"munanonopyange mitima yenu, malinga chivanatendile anyakala venu, muuhiku aula uvachintahuka Nnungu,"},{"book":"Vaeblaniya","chapter":"3","verse":"9","text":"Aneko anyakala venu váningupima na kungulinga uchinga vandole,"},{"book":"Vaeblaniya","chapter":"3","verse":"10","text":"Bahi ing'anya ya anelyo, nangu nanivavisija vanu va chívelèkwà achila, na kutangola kuchidoni,"},{"book":"Vaeblaniya","chapter":"3","verse":"11","text":"Bahi nangu nkwapila kwa kuvisa kuva,"},{"book":"Vaeblaniya","chapter":"3","verse":"12","text":"Bahi mmakukulupila avangu, lyongolelange uyopa ànapwawa munu avêle na ntima m'baya ukákulupila mmwenu, ntima ulihapulânya na Nnungu avêle na umi."},{"book":"Vaeblaniya","chapter":"3","verse":"13","text":"Henga mukamyane mitima kila liduva lichêmwa nelo, uchinga kunave na munu wa kunonopa ntima ing'anya ya kukumbika na sambi."},{"book":"Vaeblaniya","chapter":"3","verse":"14","text":"Kwa kuva, ikàva tùmbehweneha kukulupika mpaka kuntululilo akuno utunkulupila Nnungu malinga chitunkulupidile anepo patandi, bahi tùmbekuva tukumilènè pamo na Kilisto."},{"book":"Vaeblaniya","chapter":"3","verse":"15","text":"Malinga Malemba Lanaswe chilahaula kuva,"},{"book":"Vaeblaniya","chapter":"3","verse":"16","text":"Dachi, vanani vapilikêne lidi lyanga Nnungu nkuntahuka? Dachi, vakávele avala vammalele vachilôjwa na Musa kuhaloka ku Misili?"},{"book":"Vaeblaniya","chapter":"3","verse":"17","text":"Dachi, Nnungu ávavisijije vanani kwa vyaka alubaini? Dachi, akánavavisijije avala vammalele vanatendile sambi, na mituhi yavo nkutapakala kulilanga?"},{"book":"Vaeblaniya","chapter":"3","verse":"18","text":"Dachi, nni vanu ntwani vanavaapilidile Nnungu kuva nanga pavambeingila pachinu pake pakuyewelela panavatayalishijije? Dachi, vakávele avala vanahitile kumpilikana?"},{"book":"Vaeblaniya","chapter":"3","verse":"19","text":"Bahi twòna kuva nanga pavanainjidile pachinu anepo pakuyewelela ing'anya nanga pavanakulupidile."}]}