{"data":[{"book":"Chakruok","chapter":"37","verse":"1","text":"Jakobo nodak e piny Kanaan, kuma ne wuon-gi odakie."},{"book":"Chakruok","chapter":"37","verse":"2","text":"Ma e nonro mar joka Jakobo."},{"book":"Chakruok","chapter":"37","verse":"3","text":"Koro Israel nohero Josef moloyo yawuote mamoko, nikech en nyathi mane onywolne ka oseti, kendo nolosone law mar kandho maber."},{"book":"Chakruok","chapter":"37","verse":"4","text":"Kane owetene oneno ni wuon-gi ohero Josef moloyogi, negidoko mamon kode kendo ne ok ginyal wuoyo kode maber."},{"book":"Chakruok","chapter":"37","verse":"5","text":"Chiengʼ moro Josef noleko, kendo kane onyiso owetene lekno, to owetene nomedo bedo mamon kode."},{"book":"Chakruok","chapter":"37","verse":"6","text":"Nowachonegi niya, “Winjeuru kaka nende aleko:"},{"book":"Chakruok","chapter":"37","verse":"7","text":"Ne watweyo cham manie puodho eka apoya nono wi cham mane asetweyo nochungʼ tir, ka wiye chambu olworo wi chamba kendo okulorene.”"},{"book":"Chakruok","chapter":"37","verse":"8","text":"Owetene nowachone niya, “Iparo ni inyalo telonwa? Bende inyalo telonwa adier?” Kendo negimedo bedo mamon kode nikech lekneno kod gimane owachonegi."},{"book":"Chakruok","chapter":"37","verse":"9","text":"Eka Josef nochako oleko lek machielo, kendo nowacho ne owetene lekno. Nowachonegi niya, “Winjuru lek machielo manyoro aleko ni wangʼ chiengʼ gi dwe kod sulwe apar gachiel kulorena.”"},{"book":"Chakruok","chapter":"37","verse":"10","text":"Kane onyiso wuon-gi kaachiel gi owetene, wuon-gi nokwede kendo owachone niya, “Ma en lek manade manyoro ilekoni? Iparo ni minu kod an kod oweteni nyalo biro kuloreni mondo omiyi duongʼ?”"},{"book":"Chakruok","chapter":"37","verse":"11","text":"Owetene ne nyiego omako kode, to wuon-gi to ne okano wechego e chunye."},{"book":"Chakruok","chapter":"37","verse":"12","text":"Koro noyudo owete Josef kwayo jamb wuon-gi machiegni gi Shekem,"},{"book":"Chakruok","chapter":"37","verse":"13","text":"eka Israel nowacho ne Josef niya, “Kaka ingʼeyo ni oweteni kwayo jamni machiegni gi Shekem; koro bi mondo aori irgi.”"},{"book":"Chakruok","chapter":"37","verse":"14","text":"Kuom mano nowachone niya, “Dhiyo kendo ineane ka oweteni dhi maber kod jamni, kendo iduogna wach.” Kamano nooro Josef koa e Holo mar Hebron."},{"book":"Chakruok","chapter":"37","verse":"15","text":"ngʼat moro noromo kode ka owuotho awuotha e thim mi openje niya, “Imanyo angʼo?”"},{"book":"Chakruok","chapter":"37","verse":"16","text":"Nodwoke niya, “Adwaro owetena. Kinyisa kuma gikwayoe jambgi?”"},{"book":"Chakruok","chapter":"37","verse":"17","text":"Ngʼatno nodwoke niya, “Gisewuok ka. Ne awinjo kagiwacho ni gidhi Dothan.”"},{"book":"Chakruok","chapter":"37","verse":"18","text":"To ne ginene kapod en mabor, kendo kane pok ochopo irgi, negichano mondo ginege."},{"book":"Chakruok","chapter":"37","verse":"19","text":"Negiwacho e kindgi giwegi niya, “Neuru jalek lek cha biro!"},{"book":"Chakruok","chapter":"37","verse":"20","text":"Biuru mondo wanege kendo wawite e bungu moro achiel kendo wawach ni le moro mager nyonege. Eka mondo wane gima lekne biro timone.”"},{"book":"Chakruok","chapter":"37","verse":"21","text":"Kane Reuben owinjo ma notemo mondo ores Josef e lwet owetene. Nowachonegi niya, “Kik wanege."},{"book":"Chakruok","chapter":"37","verse":"22","text":"Kik uchwer remo moro amora, witeuru e bugo manie thim kaeni, to kik uket lwetu kuome.” Reuben nowacho mondo ores Josef kendo odwoke ir wuon-gi."},{"book":"Chakruok","chapter":"37","verse":"23","text":"Kuom mano kane Josef ochopo ir owetene ne gilonyo kandhone mane olos gi law maber kendo ma nengone tek,"},{"book":"Chakruok","chapter":"37","verse":"24","text":"kendo ne gikawe mi giwite e bugo. Bugono ne ninono kendo pi ne onge e iye."},{"book":"Chakruok","chapter":"37","verse":"25","text":"Kane gibet gichiemo negineno oganda mar jo-Ishmael koa Gilead. Ngamia notingʼo gik mangʼwe ngʼar, gi mane-mane kod yiende moko, kendo negiterogi Misri."},{"book":"Chakruok","chapter":"37","verse":"26","text":"Juda nowacho ne owetene niya, “Ere ohala ma wabiro yudo ka wanego owadwa kendo wapando rembe?"},{"book":"Chakruok","chapter":"37","verse":"27","text":"Biuru mondo wause ne jo-Ishmael kendo kik waket lwetwa kuome; nikech en owadwa, ringrewa kendo rembwa.” Owetege noyie giwachno."},{"book":"Chakruok","chapter":"37","verse":"28","text":"Kuom mano kane jo-ohala ma jo-Midian ochopo machiegni, owete Josef noywaye oko e bugo kendo nouse kuom shekel piero ariyo mar fedha ne jo-Ishmaelgo, mane otere Misri."},{"book":"Chakruok","chapter":"37","verse":"29","text":"Kane Reuben odok e bugo mane owit e Josef kendo oyudo ni Josef onge kanyo, noyiecho lepe."},{"book":"Chakruok","chapter":"37","verse":"30","text":"Nodok ir owetene mowachonegi niya, “Rawera cha onge kacha! Koro anyalo timo angʼo?”"},{"book":"Chakruok","chapter":"37","verse":"31","text":"Eka negikawo kandho Josef, mi giyangʼo diel kendo ginyumo kandho Josef e remb diel."},{"book":"Chakruok","chapter":"37","verse":"32","text":"Ne gitero ne wuon-gi kandho Josef mane olos maber kendo ma nengone tek kagiwacho niya, “Ne wayudo kandhoni. Range ane maber ka en mar wuodi.”"},{"book":"Chakruok","chapter":"37","verse":"33","text":"Israel nofwenyo kendo owacho niya, “Ma en kandho wuoda! Le moro mager nonege. En adier ni le mager onego Josef mokidhe matindo tindo.”"},{"book":"Chakruok","chapter":"37","verse":"34","text":"Eka Jakobo noyiecho lepe, morwako pien gugru kendo noywago Josef wuode kuom ndalo mangʼeny."},{"book":"Chakruok","chapter":"37","verse":"35","text":"Yawuote kod nyige duto nobiro mondo ohoye, to notamore ahoya. Nowacho niya, “Ooyo, abiro ywago wuoda nyaka atho aluw bangʼe.” Kuom mano wuon-gi noywage."},{"book":"Chakruok","chapter":"37","verse":"36","text":"To jo-Midian nouso Josef e piny Misri ne Potifa, achiel kuom jotich mag Farao, jaduongʼ jorit od ruoth."}]}