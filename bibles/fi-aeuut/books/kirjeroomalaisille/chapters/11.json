{"data":[{"book":"Kirje Roomalaisille","chapter":"11","verse":"1","text":"Onko Jumala nyt siis hylännyt kansansa ja työntänyt juutalaiset luotaan? Ei suinkaan! Muistatte kai, että minäkin olen juutalainen, Aabrahamin jälkeläinen ja Benjaminin suvun jäsen."},{"book":"Kirje Roomalaisille","chapter":"11","verse":"2","text":"Ei, Jumala ei ole heittänyt kelvottomana luotaan omaa kansaansa, jonka hän valitsi jo aikojen alussa. Muistatteko, mitä Raamatussa tästä asiasta sanotaan? Profeetta Elia syytti juutalaisia Jumalan edessä."},{"book":"Kirje Roomalaisille","chapter":"11","verse":"3","text":"Hän puhui Jumalalle siitä, kuinka juutalaiset olivat surmanneet profeettoja ja hajottaneet maahan Jumalan alttareita. Elia väitti, ettei koko maassa ollut hänen lisäkseen enää yhtään ihmistä, joka rakasti Jumalaa, ja nyt hänenkin henkeään uhattiin.11:3 1 Kun. 19:10."},{"book":"Kirje Roomalaisille","chapter":"11","verse":"4","text":"Muistatteko, mitä Jumala vastasi? Hän sanoi: »Ei, et sinä ole ainoa. Sinun lisäksesi on vielä seitsemäntuhatta ihmistä, jotka rakastavat minua eivätkä ole palvelleet epäjumalia.»11:4 1 Kun. 19:18."},{"book":"Kirje Roomalaisille","chapter":"11","verse":"5","text":"Tämä pitää paikkansa nytkin. Eivät kaikki juutalaiset ole kääntäneet selkäänsä Jumalalle. Jumala on hyvyydessään valinnut muutamia, jotka ovat jääneet jäljelle."},{"book":"Kirje Roomalaisille","chapter":"11","verse":"6","text":"Heidän pelastumisensa riippuu siis Jumalan hyvyydestä – ei siitä, kuinka hyviä he ovat. Jos he ansaitsisivat pelastuksen omalla hyvyydellään, silloinhan se ei enää olisi Jumalan lahja."},{"book":"Kirje Roomalaisille","chapter":"11","verse":"7","text":"Suurin osa juutalaisista ei ole saavuttanut tavoittelemaansa Jumalan suosiota. Jotkut ovat sen saavuttaneet – ne, jotka Jumala on valinnut, – mutta toisten silmät on sokaistu."},{"book":"Kirje Roomalaisille","chapter":"11","verse":"8","text":"Raamattu viittaa tähän sanoessaan, että Jumala on turruttanut juutalaiset, sulkenut heidän silmänsä ja korvansa. Samoin on siis nytkin, ja niinpä he eivät ymmärrä, mistä me puhumme kertoessamme heille Kristuksesta."},{"book":"Kirje Roomalaisille","chapter":"11","verse":"9","text":"Myös kuningas Daavid kirjoitti samasta asiasta: »Heidän vaurautensa ja menestymisensä houkuttelevat heidät ajattelemaan, että kaikki on kunnossa heidän ja Jumalan välillä. Kaatukoot ja murskaantukoot he hyvyyksiensä alle.11:9 Ps. 69:23."},{"book":"Kirje Roomalaisille","chapter":"11","verse":"10","text":"Tulkoot heidän silmänsä sokeiksi, niin että he eivät kykene näkemään, ja kulkekoot he aina selkä kumarassa.»"},{"book":"Kirje Roomalaisille","chapter":"11","verse":"11","text":"Onko Jumala nyt siis lopullisesti hylännyt juutalaiset, oman kansansa? Ei suinkaan! Hänen tarkoituksensa oli tehdä pelastuminen mahdolliseksi pakanoille, että juutalaiset tulisivat kateellisiksi ja alkaisivat tavoitella sitä itselleen."},{"book":"Kirje Roomalaisille","chapter":"11","verse":"12","text":"Jos nyt Jumalan tarjoama pelastus koitui koko maailmalle rikkaudeksi, kun juutalaiset loukkaantuivat siihen ja kieltäytyivät ottamasta sitä vastaan, niin kuinka paljon suuremmasta siunauksesta maailma pääseekään osalliseksi sitten, kun juutalaisetkin tulevat Kristuksen luo!"},{"book":"Kirje Roomalaisille","chapter":"11","verse":"13","text":"Niin kuin tiedätte, Jumala on tehnyt minusta lähettiläänsä erityisesti teitä pakanoita varten."},{"book":"Kirje Roomalaisille","chapter":"11","verse":"14","text":"Muistutan siitä juutalaisia niin usein kuin voin saadakseni, jos mahdollista, heidät haluamaan itselleen sitä, mitä teillä pakanoilla on, ja voidakseni tällä tavalla pelastaa edes joitakin heistä."},{"book":"Kirje Roomalaisille","chapter":"11","verse":"15","text":"Kääntyessään pois juutalaisista Jumala kääntyi tarjoamaan pelastusta muulle maailmalle. Kuinka ihmeellistä onkaan kerran, kun juutalaiset tulevat Kristuksen luo – se on aivan kuin kuolleiden heräämistä eloon."},{"book":"Kirje Roomalaisille","chapter":"11","verse":"16","text":"Koska Aabraham ja profeetat ovat Jumalan kansaa, niin heidän jälkeläisensäkin kuuluvat siihen.11:16 Sananmukaisesti: »jos uutisleipä on pyhä, on koko taikinakin». Jos puun juuret ovat Jumalan, niin ovat sen oksatkin."},{"book":"Kirje Roomalaisille","chapter":"11","verse":"17","text":"Jotkut näistä oksista – jotkut juutalaisista – on katkaistu pois. Sinut, joka pakanana olit ikään kuin villin öljypuun oksa, oksastettiin tähän Aabrahamin öljypuuhun. Niin sinäkin saat nyt siunauksen, jonka Jumala on luvannut Aabrahamille ja hänen jälkeläisilleen, ja saat osasi Jumalan oman öljypuun runsaasta ravinnosta."},{"book":"Kirje Roomalaisille","chapter":"11","verse":"18","text":"Sinun on vain tarkoin varottava ylpeilemästä siitä, että olet päässyt poishakattujen oksien paikalle. Muista: Sinun arvosi on siinä, että olet nyt osa Jumalan puuta. Olet kuitenkin vain oksa, et juuri."},{"book":"Kirje Roomalaisille","chapter":"11","verse":"19","text":"»Mutta», saatat sanoa, »nuo oksat leikattiin pois, jotta minulle tulisi tilaa. Minä olen siis varmaan niitä arvokkaampi.»"},{"book":"Kirje Roomalaisille","chapter":"11","verse":"20","text":"Varo! Muista, että nuo oksat, juutalaiset, leikattiin pois siksi, että he eivät uskoneet Jumalaan, ja sinut oksastettiin vain siksi, että sinä uskot. Älä ole ylpeä, vaan ole nöyrä ja kiitollinen,"},{"book":"Kirje Roomalaisille","chapter":"11","verse":"21","text":"sillä jos Jumala ei säästänyt alkuperäisiä oksia, hän ei säästä sinuakaan."},{"book":"Kirje Roomalaisille","chapter":"11","verse":"22","text":"Huomaa, kuinka Jumala on samalla sekä lempeä että ankara: hän on ankara niille, jotka ovat tottelemattomia, mutta hän on lempeä sinulle, jos jatkuvasti rakastat häntä ja turvaudut häneen. Mutta jos et halua sitä tehdä, sinutkin leikataan pois."},{"book":"Kirje Roomalaisille","chapter":"11","verse":"23","text":"Toisaalta taas, jos juutalaiset hylkäävät epäuskonsa ja palaavat Jumalan luo, hän oksastaa heidät takaisin puuhunsa. Hänellä on valta tehdä se."},{"book":"Kirje Roomalaisille","chapter":"11","verse":"24","text":"Jos Jumala suostui ottamaan sinut, joka olit kaukana hänestä – sinähän olit villin öljypuun oksa – ja oksastamaan sinut luonnonvastaisesti omaan jaloon puuhunsa, niin etkö tajua, että vielä paljon luontevammin hän oksastaa takaisin juutalaiset, jotka kuuluivat siihen alun alkaen?"},{"book":"Kirje Roomalaisille","chapter":"11","verse":"25","text":"Rakkaat veljet, haluan teidän tietävän erään Jumalan totuuden, ettette ala ylpeillä. Totta on, että monet juutalaiset ovat nyt torjuneet hyvän uutisen Kristuksesta, mutta juutalaisten paatumus kestää vain siihen saakka, kun Jumalan säätämä joukko pakanoita on tullut Kristuksen luo."},{"book":"Kirje Roomalaisille","chapter":"11","verse":"26","text":"Sen jälkeen koko Israel pelastuu."},{"book":"Kirje Roomalaisille","chapter":"11","verse":"27","text":"Silloin minä teen uuden liiton heidän kanssaan ja otan pois heidän syntinsä, aivan niin kuin olen luvannut.»"},{"book":"Kirje Roomalaisille","chapter":"11","verse":"28","text":"Monet juutalaiset vihaavat nyt hyvää sanomaa Jeesuksesta. Mutta se on koitunut teille hyödyksi, sillä näin Jumala on antanut lahjansa teille pakanoille. Kuitenkin juutalaiset ovat yhä rakkaita Jumalalle niiden lupausten tähden, jotka hän antoi Aabrahamille, Iisakille ja Jaakobille."},{"book":"Kirje Roomalaisille","chapter":"11","verse":"29","text":"Jumala ei ota takaisin lahjojaan eikä peruuta kutsuaan."},{"book":"Kirje Roomalaisille","chapter":"11","verse":"30","text":"Kerran te elitte kapinassa Jumalaa vastaan, mutta kun juutalaiset kieltäytyivät hänen lahjoistaan, hän armahti heidän sijastaan teitä."},{"book":"Kirje Roomalaisille","chapter":"11","verse":"31","text":"Nyt siis juutalaiset puolestaan ovat osoittautuneet kapinallisiksi, mutta kerran Jumala armahtaa heitä samalla tavoin kuin teitä."},{"book":"Kirje Roomalaisille","chapter":"11","verse":"32","text":"Hän on luovuttanut kaikki ihmiset synnin valtaan,11:32 Sananmukaisesti: »Jumala on sulkenut kaikki tottelemattomuuteen». että hän voisi armahtaa kaikkia samalla tavoin."},{"book":"Kirje Roomalaisille","chapter":"11","verse":"33","text":"Meillä on todella ihmeellinen Jumala! Hänen viisautensa, tietonsa ja rikkautensa on valtava. Mahdotonta meidän on käsittää hänen päätöksiään ja hänen menettelyään."},{"book":"Kirje Roomalaisille","chapter":"11","verse":"34","text":"Sillä kuka meistä tietää Jumalan ajatukset? Kuka on niin viisas, että voisi olla hänen neuvonantajansa?"},{"book":"Kirje Roomalaisille","chapter":"11","verse":"35","text":"Kuka pystyisi antamaan Herralle jotain sellaista, mistä voisi odottaa vastalahjaa?"},{"book":"Kirje Roomalaisille","chapter":"11","verse":"36","text":"Kaikkihan tulee Jumalalta. Kaikki on olemassa hänen voimastaan ja hänen kunniakseen. Tulkoon hänelle siitä ikuisesti kunnia!"}]}