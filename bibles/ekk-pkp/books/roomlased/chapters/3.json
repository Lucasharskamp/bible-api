{"data":[{"book":"Roomlased","chapter":"3","verse":"1","text":"Kas siis juudil on mingi eelis? Kas ümberlõikamine annab mingi eesõiguse?"},{"book":"Roomlased","chapter":"3","verse":"2","text":"Jah, palju eesõigusi! Kõigepealt usaldati Jumala sõnum neile."},{"book":"Roomlased","chapter":"3","verse":"3","text":"Mis siis, kui mõni neist ei uskunud Jumalasse? Kas see, et neil puudub usk Jumalasse, kaotab Jumala usaldusväärsuse?"},{"book":"Roomlased","chapter":"3","verse":"4","text":"Muidugi mitte! Isegi kui tuleb välja, et kõik teised valetavad, räägib Jumal alati tõtt. Nagu Pühakiri ütleb: „See, mida sina ütled, osutub õigeks, ja kui su üle kohut mõistetakse, võidad sa oma kohtuasja3:4. Või „tõestatakse su süütust“..“3:4. Tsiteeritud Psalmid 51:6."},{"book":"Roomlased","chapter":"3","verse":"5","text":"Aga kui fakt, et meie eksime, aitab näidata, et Jumalal on õigus, mida peaksime siis järeldama? Et Jumal eksib meie üle kohtuotsust langetades? (Ma räägin siin inimlikust perspektiivist.)"},{"book":"Roomlased","chapter":"3","verse":"6","text":"Muidugi mitte! Kuidas muidu saaks Jumal maailma üle kohut mõista?"},{"book":"Roomlased","chapter":"3","verse":"7","text":"Keegi ütleks: „Miks ma olen ikkagi süüdi mõistetud kui patune, kui minu valede kõrval muutuvad Jumala tõde ja Tema au veel ilmselgemaks?“"},{"book":"Roomlased","chapter":"3","verse":"8","text":"Kas nii, et „Las patt toob kaasa head“? Mõned inimesed on laimavalt süüdistanud meid, nagu oleksime seda öelnud. Nad tuleks õigusega hukka mõista!"},{"book":"Roomlased","chapter":"3","verse":"9","text":"Niisiis, kas meie, juudid, oleme paremad kui teised? Kindlasti mitte! Tuletage meelde, et oleme juba tõendanud, et mõlemad, nii juudid kui ka võõramaalased, on patu kontrolli all."},{"book":"Roomlased","chapter":"3","verse":"10","text":"Nagu Pühakiri ütleb: „Keegi ei tee seda, mis on õige, mitte üksainuski."},{"book":"Roomlased","chapter":"3","verse":"11","text":"Keegi ei mõista, keegi ei otsi Jumalat."},{"book":"Roomlased","chapter":"3","verse":"12","text":"Kõik on talle selja pööranud; kõik teevad seda, mis on täiesti vale. Keegi ei tee seda, mis on hea, mitte üksainuski."},{"book":"Roomlased","chapter":"3","verse":"13","text":"Nende kurk on nagu avatud haud, nende keel levitab pettust, nende huuled nõretavad maomürgist."},{"book":"Roomlased","chapter":"3","verse":"14","text":"Nende suu on täis meelekibedust ja needusi,"},{"book":"Roomlased","chapter":"3","verse":"15","text":"ja nad on nobedad valu ja surma põhjustama."},{"book":"Roomlased","chapter":"3","verse":"16","text":"Nende tee viib hävingusse ja õnnetusse;"},{"book":"Roomlased","chapter":"3","verse":"17","text":"nad ei oska rahus elada."},{"book":"Roomlased","chapter":"3","verse":"18","text":"Nad ei hooli üldse Jumala austamisest.“3:18. See lõik salmides 12 kuni 18 sisaldab viiteid tekstidele Psalmid 14:1−3, Psalmid 5:10, Psalmid 140:4, Psalmid 10:7, Jesaja 59:7−8, Õpetussõnad 1:16 ja Psalmid 36:2."},{"book":"Roomlased","chapter":"3","verse":"19","text":"On selge, et kõik seaduses kehtib nende kohta, kes elavad seaduse all, nii et kellelgi ei saaks olla vabandust, ja et kindlustada, et kõik kogu maailmas on Jumala ees vastutavad."},{"book":"Roomlased","chapter":"3","verse":"20","text":"Sest seaduse nõuete täitmise kaudu ei saa keegi Jumala ees õigeks. Seadus üksnes aitab meil ära tunda, mis on tegelikult patt."},{"book":"Roomlased","chapter":"3","verse":"21","text":"Aga nüüd on Jumala iseloomu headus ja õigsus3:21. Vt märkust 1:17. Ka 3:22. nähtavaks saanud. See pole üldse seotud seaduse järgimisega, kuigi sellest räägivad seadus ja prohvetid."},{"book":"Roomlased","chapter":"3","verse":"22","text":"See Jumala hea ja õige iseloom tuleb igaühele, kes usub Jeesusesse Kristusesse, neile, kes teda usaldavad. Ei ole tähtis, kes me oleme:"},{"book":"Roomlased","chapter":"3","verse":"23","text":"me kõik oleme pattu teinud ja meist keegi ei küündi Jumala aulise ideaalini."},{"book":"Roomlased","chapter":"3","verse":"24","text":"Kuid oma tasuta armu anni kaudu teeb Jumal meid õigeks Kristuses, kes meid vabastab."},{"book":"Roomlased","chapter":"3","verse":"25","text":"Jumal andis Jeesuse avalikult kui kingituse, mis toob rahu3:25. „Kingitus, mis toob rahu“: see, kuidas Jumal andestab, tervendab ja harmoonia taastab. neile, kes temasse usuvad, ja kes valas oma vere. Jumal tegi seda, et näidata, et ta on tõesti hea ja õiglane, sest eelnevalt oli ta viivitanud ja patud tähelepanuta jätnud,"},{"book":"Roomlased","chapter":"3","verse":"26","text":"kuid nüüd, praegusel ajal, tõestab Jumal, et ta on õiglane ja teeb seda, mis on õige, ning et ta teeb õigeks need, kes usuvad Jeesusesse."},{"book":"Roomlased","chapter":"3","verse":"27","text":"Niisiis, kas meil on midagi, mille üle kiidelda? Üldsegi mitte, selle jaoks ei ole kohta! Ja miks siis? Sellepärast, et järgime seadust nõudeid täites? Ei, me järgime seadust Jumalasse uskudes."},{"book":"Roomlased","chapter":"3","verse":"28","text":"Me järeldame, et inimesed saavad õigeks Jumala ees nende usu kaudu temasse, mitte seaduse järgimise tõttu."},{"book":"Roomlased","chapter":"3","verse":"29","text":"Kas Jumal on üksnes juutide Jumal? Kas ta ei ole mitte ka teiste inimeste Jumal? Muidugi on!"},{"book":"Roomlased","chapter":"3","verse":"30","text":"On ainult üks Jumal, ja tema teeb meid moraalselt õigeks temasse uskumise kaudu, ükskõik kas oleme juudid või võõramaalased."},{"book":"Roomlased","chapter":"3","verse":"31","text":"Kas see tähendab, et Jumalasse uskudes kõrvaldame seaduse? Muidugi mitte! Tegelikult me kinnitame seaduse tähtsust."}]}