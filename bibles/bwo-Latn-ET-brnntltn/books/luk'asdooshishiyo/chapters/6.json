{"data":[{"book":"Luk'as Dooshishiyo","chapter":"6","verse":"1","text":"Sanbati aawon Iyesus taari taalon b́beshefere b́ danifwots sndyi motso k'ut'dek't bokishon shik'dek't moo dek' botuwi,"},{"book":"Luk'as Dooshishiyo","chapter":"6","verse":"2","text":"Ferisawino eteefwotsitse ik ikuwots b́danifwotssh, «Sanbati aawon k'alosh geyiraw keewo it k'alir eegoshe?» bo eti."},{"book":"Luk'as Dooshishiyo","chapter":"6","verse":"3","text":"Iyesuswere hank'o ett boosh bí aaniy, «Bínat bínton fa'a ashuwotsn bo k'ak'or Dawit b́k'altsok'o nababeratsteya?"},{"book":"Luk'as Dooshishiyo","chapter":"6","verse":"4","text":"6:4 Lew. 24:9  Kahniwotsiyere okoon konwor b́marawok'owa ett baziyetso, bí Ik'i moots kinddek't Ik'osh t'ints misho k'a'ú dek't b́ máá, bínton fa'uwotssho bí ími.»"},{"book":"Luk'as Dooshishiyo","chapter":"6","verse":"5","text":"Manats dab́t Iyesus, «Ash na'o sanbatushor b doonziye,» bí eti."},{"book":"Luk'as Dooshishiyo","chapter":"6","verse":"6","text":"Sanbati aaw k'oshots Iyesus ayhudiyots Ik' k'oni moots kind dek't b́ danifera b́ tesh, manokno b́ kish dúr ash iko fa'e b́ tesh."},{"book":"Luk'as Dooshishiyo","chapter":"6","verse":"7","text":"Muse nemo danifwotsnat ferisawino etefwotsen Iyesusi bín bos'aamit k'uur keewo bo geyefera botesh, «Sanbati aawon ashaan kashitwek'úna aab s'iilone» ett bín kot bodek'i."},{"book":"Luk'as Dooshishiyo","chapter":"6","verse":"8","text":"Iyesusmó bo gawirwo dank'rat kish durosh «Tuur taalots ned'de'e!» bí et. Duronwere tuut taalots need' b́dek'."},{"book":"Luk'as Dooshishiyo","chapter":"6","verse":"9","text":"Manór Iyesus ashuwotssh, «Aab́ itn aatuna, arikon aab sanbati aawots finore eteetso gond finemo doo fine? ash kash úd'emó ash kash oriyee,» bí eti."},{"book":"Luk'as Dooshishiyo","chapter":"6","verse":"10","text":"Iyesus bín gúúr dek't beyiru ash jamwots maants b́s'ili hakon kish durosh «N kisho jargwe!» bíet. Bíwere b́kisho b́jargtsok'on kashutsat b́ kish k'oshokok'o jeen wotb́wtsi."},{"book":"Luk'as Dooshishiyo","chapter":"6","verse":"11","text":"Muse nemo daniyfwotsnat ferisawiwotsmó ayidek' nibok'únt, Iyesusi bo k'alitwok'o shiye bowtsi."},{"book":"Luk'as Dooshishiyo","chapter":"6","verse":"12","text":"Ik aaw Iyesus Ik' k'onosh guri abaats kesh b́dek'i, manoknowere t'ú jamo Ik'omand k'onron b́ gatsi"},{"book":"Luk'as Dooshishiyo","chapter":"6","verse":"13","text":"Datso b́gatstsok'ono b́ danifwotsi b́ maants b́ seeg, boyitsnowere tatse gitwotsi galdek't «Woshetswotsi.» ett boshútso b́ kishi,"},{"book":"Luk'as Dooshishiyo","chapter":"6","verse":"14","text":"Boshútsonwere, P'et'rosi ett b́ s'eegetso Sm'onnat bíeshu Indriyasi, Yak'obnat Yohansn, Flip'osnat Bertelemyosi,"},{"book":"Luk'as Dooshishiyo","chapter":"6","verse":"15","text":"Matiyosnat Tomasn, Ilfyos naay Yak'bnat «Okooretska» ett s'eegefo Sm'oni,"},{"book":"Luk'as Dooshishiyo","chapter":"6","verse":"16","text":"Yak'ob naay Yhudnat Iyesusi beshidek't imtso Ask'rottso Yhudne."},{"book":"Luk'as Dooshishiyo","chapter":"6","verse":"17","text":"Iyesus bík woshetsnton guri abaatse oot't juwanots ned'b́dek', b́ danifwotsitse aywotswere manoke fa'ano botesh, anynwere b́ keewirwo k'eboshat boshodotse kasho geeyat wááts ay dek't ayts ash ashuwotswere fa'ano botesh. Bowere bowóóko Yhud datsatse, Iyerusalem kitotse, aatsk'ari ganoke fa'uwots T'irosnat Sidon kitwotsitsikno botesh."},{"book":"Luk'as Dooshishiyo","chapter":"6","verse":"18","text":"Kim shayiron detseyat kic'efetst teshts ash ashuwotswere waat kashefno."},{"book":"Luk'as Dooshishiyo","chapter":"6","verse":"19","text":"Kashiyi angonwere bí atsotse kesht bo únetsi b́kashiyiruwotse kakuwets ash jamo Iyesus atsats bodosh bo geefoni."},{"book":"Luk'as Dooshishiyo","chapter":"6","verse":"20","text":"Iyesus dambaan kááwdek't b́ danifwots maants s'iilfetst hank'o b́ et,"},{"book":"Luk'as Dooshishiyo","chapter":"6","verse":"21","text":"It and k'ak'irwots, ayts it mishetwotse derek itne!"},{"book":"Luk'as Dooshishiyo","chapter":"6","verse":"22","text":"T jangatse, ash na'o atse tuutson ash ashuwots iti bo shit'or,"},{"book":"Luk'as Dooshishiyo","chapter":"6","verse":"23","text":"«Darotse it daatsit k'awntso een b́wottsotse jaman itats b́ bodor derek itne! manór gene'on t'olar k'afore, shin shin bo nihotswor Ik'i ashuwotsats hank'o gond fina finat boteshi."},{"book":"Luk'as Dooshishiyo","chapter":"6","verse":"24","text":"«Gaaletswots itmó it beyi sheengosh wotitwo andon it datstsotse"},{"book":"Luk'as Dooshishiyo","chapter":"6","verse":"25","text":"And wortswots it,"},{"book":"Luk'as Dooshishiyo","chapter":"6","verse":"26","text":"Ash ashuwots it jangosh sheengo bokeewor indowe itsha!"},{"book":"Luk'as Dooshishiyo","chapter":"6","verse":"27","text":"«T keew k'ebirwotssh itshmó hank'o etirwe, it balangarwotsi shunere, iti shit'irwotssh sheeng keewo finore,"},{"book":"Luk'as Dooshishiyo","chapter":"6","verse":"28","text":"Iti c'ashirwotsi deerwore, itn p'ek'irwotsish Ik'o k'onuwere,"},{"book":"Luk'as Dooshishiyo","chapter":"6","verse":"29","text":"N malal iko jabitwosh, dabr ikmandtso aani de'er ime, n shemi nat'alo dek'irwosh n kitonor dabde'er ime,"},{"book":"Luk'as Dooshishiyo","chapter":"6","verse":"30","text":"Niyatse k'oniru jamosh ime, n detstso niatse dek'iru asho bí aanitwok'o aatk'aye."},{"book":"Luk'as Dooshishiyo","chapter":"6","verse":"31","text":"6:31 Mat. 7:12  Ashuwots itsh bok'alitwok'o itgeyirwo itwoor mank'o boosh k'alwore."},{"book":"Luk'as Dooshishiyo","chapter":"6","verse":"32","text":"«Iti shunirwots mec'ro it shunal, deero it dek'et aawushe? Morretswotswor boon shunirwotsi shunfneree,"},{"book":"Luk'as Dooshishiyo","chapter":"6","verse":"33","text":"Itsh sheeng fintswots mec'rosh itwere sheengo it finiyal eegoshe bogo daatso it faliti! morretswotswor mank'ó k'alfnosha,"},{"book":"Luk'as Dooshishiyo","chapter":"6","verse":"34","text":"‹Noosh aniyitune› etaat it gawiru ashuwotssh it gushiyal awuneya bogo it datsiti? Bogushitsman aani dek'osh morretswotswor morretswotssh gushifnee."},{"book":"Luk'as Dooshishiyo","chapter":"6","verse":"35","text":"Itmó it balangarwotsi shunere! sheeng keewonowere boosh finore, No gusho aniytune it erawon gushiwere, mank'o itk'liyal it k'awntso eena b́wotiti, jamoniyere damb bogts Ik'o nana'uwotsno wotitute, bí werigondetswotsnat úderaw gondwotsshor dowe."},{"book":"Luk'as Dooshishiyo","chapter":"6","verse":"36","text":"It nih dartso maac' k'ewetsi b́ wottsok'o itwoor bíkok'o maac' k'eewtswotsi wotoore."},{"book":"Luk'as Dooshishiyo","chapter":"6","verse":"37","text":"«Itats angsherawok'o konatsor angshk'ayere, itats angshratse, ash k'oshwotsi k'efk'ayere, itnowere k'eferatse, orowe erere, itwere orowe eto daatsitute,"},{"book":"Luk'as Dooshishiyo","chapter":"6","verse":"38","text":"Imere, itshowere imetuwe, it tatsit tatsi k'ac'ots itsho tatsetwe, dab sheeng tatsi k'ac'otse mirde'er tuc'etso s'eenr kud' kud' ettso itsh imetwe.»"},{"book":"Luk'as Dooshishiyo","chapter":"6","verse":"39","text":"6:39 Mat. 15:14  Manats dabt Iyesus aridek't han boosh b́keewi, «Dogo dogo jishosh falitwá? Mank'o k'alitwe bíetalmó bo gitetswor desheyar gohots dihni bowtsiti."},{"book":"Luk'as Dooshishiyo","chapter":"6","verse":"40","text":"6:40 Mat. 10:24-25; Yoh. 13:16; 15:20  Daniru na'o bín daniyrwoniyere bowatse, ernmó daniru na'o sheengeshde'er danbdek'al bín danyrwok'o wotituwe."},{"book":"Luk'as Dooshishiyo","chapter":"6","verse":"41","text":"N ááwotsi gindo nbe'aawo eegoshe n eshu aawitsi kimúwu n s'iliri?"},{"book":"Luk'as Dooshishiyo","chapter":"6","verse":"42","text":"Ando ni'ááwotse fa'a gindo nbe'aawo nieshush ‹Ti eshuwo, n aawitsi fiishani aab neesh kishuna› eto aawuk'oneya nfaliti? Nee git alberetsono, shin shino ni'aawitsi gindo kishuwe, maniyere il nieshu aawotse fa'a fiisho s'ayintsde'er s'iilo falitune.»"},{"book":"Luk'as Dooshishiyo","chapter":"6","verse":"43","text":"«Miti sheengo gond shuwo shuurake, ando mank'o miti gondo shwi sheengo shuurake."},{"book":"Luk'as Dooshishiyo","chapter":"6","verse":"44","text":"Mit jamo b́shuwona b́ danefo, angitsotse belesiya eteef miti shuwo mec'eraka, mank'o angitsi atatse woyiniya eteef miti shuwo mec'eraka."},{"book":"Luk'as Dooshishiyo","chapter":"6","verse":"45","text":"6:45 Mat. 12:34  Ash sheengo b́ nibi s'aynotse sheeng keewo kishitwe, gond ashonwere b́ god nibotse gond keewo kishituwe. Ashoniye b́ maac'otse s'eentsoniye b́nonon b́ keewfoni.»"},{"book":"Luk'as Dooshishiyo","chapter":"6","verse":"46","text":"«Taa t keewirwono fineratstere, eshe eegoshe, ‹t doonzo! t doonzo! etaat taan it s'eegiri?›"},{"book":"Luk'as Dooshishiyo","chapter":"6","verse":"47","text":"T maants waar t aap'tso k'ew de'er finats jitsitwo koni bí artsok'o itsh keewna,"},{"book":"Luk'as Dooshishiyo","chapter":"6","verse":"48","text":"B́ gop'o dashan wokidek't isht b́ moo kup' s'alats need'idek't detsits ashoni bí ariye, di'onwere waat maaman b́ gifniy, ernmó kup'ts s'alats b́ detsetsotse giwsho falratse."},{"book":"Luk'as Dooshishiyo","chapter":"6","verse":"49","text":"Ti aap'o k'ebt finats jitsrawonmó b́ moo dashan b́gop'irawo shawats agts asho arefee; di'o waat b́gifniytsok'on manoor dihb́wtsi, b́ dih dihonwe ayi dek't dhi een wotb́wtsi.» bí et."}]}