{"data":[{"book":"Xɔrɔyana","chapter":"39","verse":"1","text":"E gari mamiloxin nun a gbeela naxanye sɔtɔ, e dugine rafala ne nan na wali kɛ seen na yire sariɲanxini. E mɔn yi doma rasariɲanxine rafala Haruna xa alo Alatala a yamari Musa ma kii naxan yi."},{"book":"Xɔrɔyana","chapter":"39","verse":"2","text":"E yi saraxarali doma xɛma daxin nafala gari mamiloxin nun a gbeela ra, e nun taa dugi faɲina."},{"book":"Xɔrɔyana","chapter":"39","verse":"3","text":"E yi xɛmaan bɔnbɔ han a dɛnfɛtɛn. E yi a yibolon luti xunxurine ra alogo a xa basan gari mamiloxin nun a gbeela ra, e nun taa dugi faɲina, a findi wali tofaɲin na."},{"book":"Xɔrɔyana","chapter":"39","verse":"4","text":"E yi a tungunne dɛgɛ, e lutine ti e xun firinne ra a xidi seen na."},{"book":"Xɔrɔyana","chapter":"39","verse":"5","text":"A tagixidi faɲin fan yi dɛgɛ na kiini. E nun saraxarali domaan yi findi se kedenna ra. A rafala xɛmaan na, e nun gari mamiloxin nun a gbeela, e nun taa dugi faɲina alo Alatala a yamari Musa ma kii naxan yi."},{"book":"Xɔrɔyana","chapter":"39","verse":"6","text":"E yi onixi gɛmɛne ti gɛmɛ suxu seen xɛma daxine ra, e Isirayilaa diine xinle kɛrɛndɛn onixi gɛmɛne ma a faɲin na."},{"book":"Xɔrɔyana","chapter":"39","verse":"7","text":"E yi na gɛmɛne ti saraxarali domaan tungunne ma ɲɔxɔ lu feen na Isirayilaa diine xɔn alo Alatala a yamari Musa ma kii naxan yi."},{"book":"Xɔrɔyana","chapter":"39","verse":"8","text":"E yi kanke masaan dɛgɛ, kitisa sena. A yi findi wali faɲin na. E yi a dɛgɛ alo saraxarali domana, e a rafala xɛmaan nun gari mamiloxin nun a gbeela nun taa dugi faɲin na."},{"book":"Xɔrɔyana","chapter":"39","verse":"9","text":"A rafalaxi tongon naaninna ra, alogo a xa yisa firinna ra, a kuyan nun a yigbona nɔngɔnna tagi."},{"book":"Xɔrɔyana","chapter":"39","verse":"10","text":"E yi a rayabu gɛmɛ faɲin kira naanin na. E gɛmɛni itoe nan sa a kira singen ma: saridon gɛmɛn nun topasi gɛmɛn nun emerodi gɛmɛna."},{"book":"Xɔrɔyana","chapter":"39","verse":"11","text":"A kiraan firindena: esikaribukili gɛmɛn nun safiri gɛmɛn nun dayimu gɛmɛna."},{"book":"Xɔrɔyana","chapter":"39","verse":"12","text":"Kiraan saxandena: opali gɛmɛn nun agati gɛmɛn nun ametisi gɛmɛna."},{"book":"Xɔrɔyana","chapter":"39","verse":"13","text":"Kiraan naanindena: kirisoliti gɛmɛn nun onixi gɛmɛn nun yasipi gɛmɛna. Gɛmɛni itoe xa sa suxu se xɛma daxine kui."},{"book":"Xɔrɔyana","chapter":"39","verse":"14","text":"Na gɛmɛ fu nun firinne luma Isirayilaa diine nan xili yi. Gɛmɛ yo gɛmɛ, Isirayila bɔnsɔn keden xinla yi kɛrɛndɛn a ma taxamasenna ra."},{"book":"Xɔrɔyana","chapter":"39","verse":"15","text":"E yi xɛma yɔlɔnxɔndine rafala kanke masaan na, naxanye dɛnbɛxi alo lutina."},{"book":"Xɔrɔyana","chapter":"39","verse":"16","text":"E yi xidi se xɛma daxi firin nun xɛma wuredi digilinxi firin nafala, e yi wuredine so kanke masaan xunne ra."},{"book":"Xɔrɔyana","chapter":"39","verse":"17","text":"E yi yɔlɔnxɔndine xidi wuredine ra kanke masaan tungunne ma,"},{"book":"Xɔrɔyana","chapter":"39","verse":"18","text":"yɔlɔnxɔndine yi ti xidi se firinne ra alogo e xa tugun saraxarali domaan tungunne ra a kanke ra."},{"book":"Xɔrɔyana","chapter":"39","verse":"19","text":"E mɔn yi xɛma wuredi digilinxi firin nafala e naxanye singan kanke masaan san bun ma, kanke masaan dɛ kinkin kui."},{"book":"Xɔrɔyana","chapter":"39","verse":"20","text":"E yi xɛma wuredi firin nafala, e yi e xidi saraxarali domaan tungun firinne laben na, a tagixidin faxa ra."},{"book":"Xɔrɔyana","chapter":"39","verse":"21","text":"E yi kanke masaan wuredine nun saraxarali domaan wuredine xidi e bode ra luti mamiloxin na, alogo kanke masaan nama saraxarali domaan beɲin alo Alatala a yamari Musa ma kii naxan yi."},{"book":"Xɔrɔyana","chapter":"39","verse":"22","text":"Dugi sɔxɔnna nde yi saraxarali domaan gubaan dɛgɛ dugi mamiloxin na."},{"book":"Xɔrɔyana","chapter":"39","verse":"23","text":"A kɔɛɛn yi lu a tagi, e yi dugina nde dɛgɛ a kɔɛɛn nabilinni alogo a nama bɔ."},{"book":"Xɔrɔyana","chapter":"39","verse":"24","text":"E yi girenada wudi bogi sawurane dɛgɛ a lenbene ma gari mamiloxin nun a gbeela ra, e nun taa dugi faɲina."},{"book":"Xɔrɔyana","chapter":"39","verse":"25","text":"E yi xɛma talandine rafala, e yi e xidi a lenbene ma girenada wudi bogine longori ra."},{"book":"Xɔrɔyana","chapter":"39","verse":"26","text":"Xɛma talanne yi xidi girenada bogi sawurane longori ra gubaan lenben nabilinni. A yi na nan soma a nɛma yi walɛ waxatin naxan yi alo Alatala a yamari Musa ma kii naxan yi."},{"book":"Xɔrɔyana","chapter":"39","verse":"27","text":"Dugi sɔxɔnna nde yi doma bunbirane dɛgɛ taa dugi faɲin na Haruna nun a diine xa,"},{"book":"Xɔrɔyana","chapter":"39","verse":"28","text":"e nun taa dugi namu faɲin nun taa dugi xuntagi xidine nun taa dugi wantan faɲine."},{"book":"Xɔrɔyana","chapter":"39","verse":"29","text":"Dugi sɔxɔnna nde yi taa dugi faɲin nafala tagi xidin na e nun gari mamiloxin nun a gbeela alo Alatala a yamari Musa ma kii naxan yi."},{"book":"Xɔrɔyana","chapter":"39","verse":"30","text":"E yi xɛma walaxa xurudin nafala taxamaseri rasariɲanxin na, e yi a sɛbɛ a fari alo taxamasenna fa fala, “Muxu Sariɲanxina Alatala Xa.”"},{"book":"Xɔrɔyana","chapter":"39","verse":"31","text":"E yi a xidi luti mamiloxin na namun tigi ra alo Alatala a yamari Musa ma kii naxan yi."},{"book":"Xɔrɔyana","chapter":"39","verse":"32","text":"Naralan Bubuna Ala batuma dɛnaxan yi, na wanla birin yi kamali. Isirayila kaane yi a birin kɛ alo Alatala a yamari Musa ma kii naxan yi."},{"book":"Xɔrɔyana","chapter":"39","verse":"33","text":"E yi fa bubun na Musa fɛma: bubun nun a waliseene birin, a dugi singan seene nun a bun tiine nun a gaalane nun a sɛnbɛtɛnne nun a bundɔxɔne"},{"book":"Xɔrɔyana","chapter":"39","verse":"34","text":"nun a xunna soon naxan nafala konton sube kidi magbelixine ra, e nun na fan xunna soon naxan nafala kidi faɲine ra nun a yɛ masansan dugin"},{"book":"Xɔrɔyana","chapter":"39","verse":"35","text":"nun Layiri Sereya Kankiraan nun a tongo tamine nun a dɛraganla Ala solonama dɛnaxan yi"},{"book":"Xɔrɔyana","chapter":"39","verse":"36","text":"nun tabanla nun a goronne birin nun Buru Ralixin"},{"book":"Xɔrɔyana","chapter":"39","verse":"37","text":"nun xɛma lɛnpu dɔxɔ seen nun a lɛnpune nun a waliseene nun turen naxan sama a kui"},{"book":"Xɔrɔyana","chapter":"39","verse":"38","text":"nun saraxa gande xɛma daxin nun masusan turen nun wusulan xiri ɲaxumɛn nun bubun soden dɛ raxidi dugin"},{"book":"Xɔrɔyana","chapter":"39","verse":"39","text":"nun saraxa gande sula daxin nun a wure masɔxɔnxin nun a tongo tamine nun a goronne nun ige ramaraden nun a bundɔxɔn"},{"book":"Xɔrɔyana","chapter":"39","verse":"40","text":"nun sansan dugine nun a sɛnbɛtɛnne nun bundɔxɔne nun a soden dɛ raxidi dugin nun sansanna lutine nun xidi seen gbangban tamine nun Naralan Bubuna waliseene birin Ala batuma dɛnaxan yi"},{"book":"Xɔrɔyana","chapter":"39","verse":"41","text":"e nun taa dugi domane saraxaraline xa e nɛma walɛ yire sariɲanxini waxatin naxan yi, saraxarali Harunaa doma rasariɲanxine, e nun a diine gbeene e naxanye soma e nɛma walɛ waxatin naxan yi."},{"book":"Xɔrɔyana","chapter":"39","verse":"42","text":"Isirayila kaane bata yi wanla birin kɛ alo Alatala a yamari Musa ma kii naxan yi."},{"book":"Xɔrɔyana","chapter":"39","verse":"43","text":"Musa yi na wanla mato, a yi a to fa fala e a kɛxi nɛn alo Alatala a yamari kii naxan yi. Nanara, Musa yi duba e xa."}]}