{"data":[{"book":"१ करिन्थिनः","chapter":"7","verse":"1","text":"अपरञ्च युष्माभि र्मां प्रति यत् पत्रमलेखि तस्योत्तरमेतत्, योषितोऽस्पर्शनं मनुजस्य वरं;"},{"book":"१ करिन्थिनः","chapter":"7","verse":"2","text":"किन्तु व्यभिचारभयाद् एकैकस्य पुंसः स्वकीयभार्य्या भवतु तद्वद् एकैकस्या योषितो ऽपि स्वकीयभर्त्ता भवतु।"},{"book":"१ करिन्थिनः","chapter":"7","verse":"3","text":"भार्य्यायै भर्त्रा यद्यद् वितरणीयं तद् वितीर्य्यतां तद्वद् भर्त्रेऽपि भार्य्यया वितरणीयं वितीर्य्यतां।"},{"book":"१ करिन्थिनः","chapter":"7","verse":"4","text":"भार्य्यायाः स्वदेहे स्वत्वं नास्ति भर्त्तुरेव, तद्वद् भर्त्तुरपि स्वदेहे स्वत्वं नास्ति भार्य्याया एव।"},{"book":"१ करिन्थिनः","chapter":"7","verse":"5","text":"उपोषणप्रार्थनयोः सेवनार्थम् एकमन्त्रणानां युष्माकं कियत्कालं यावद् या पृथक्स्थिति र्भवति तदन्यो विच्छेदो युष्मन्मध्ये न भवतु, ततः परम् इन्द्रियाणाम् अधैर्य्यात् शयतान् यद् युष्मान् परीक्षां न नयेत् तदर्थं पुनरेकत्र मिलत।"},{"book":"१ करिन्थिनः","chapter":"7","verse":"6","text":"एतद् आदेशतो नहि किन्त्वनुज्ञात एव मया कथ्यते,"},{"book":"१ करिन्थिनः","chapter":"7","verse":"7","text":"यतो ममावस्थेव सर्व्वमानवानामवस्था भवत्विति मम वाञ्छा किन्त्वीश्वराद् एकेनैको वरोऽन्येन चान्यो वर इत्थमेकैकेन स्वकीयवरो लब्धः।"},{"book":"१ करिन्थिनः","chapter":"7","verse":"8","text":"अपरम् अकृतविवाहान् विधवाश्च प्रति ममैतन्निवेदनं ममेव तेषामवस्थिति र्भद्रा;"},{"book":"१ करिन्थिनः","chapter":"7","verse":"9","text":"किञ्च यदि तैरिन्द्रियाणि नियन्तुं न शक्यन्ते तर्हि विवाहः क्रियतां यतः कामदहनाद् व्यूढत्वं भद्रं।"},{"book":"१ करिन्थिनः","chapter":"7","verse":"10","text":"ये च कृतविवाहास्ते मया नहि प्रभुनैवैतद् आज्ञाप्यन्ते।"},{"book":"१ करिन्थिनः","chapter":"7","verse":"11","text":"भार्य्या भर्त्तृतः पृथक् न भवतु। यदि वा पृथग्भूता स्यात् तर्हि निर्विवाहा तिष्ठतु स्वीयपतिना वा सन्दधातु भर्त्तापि भार्य्यां न त्यजतु।"},{"book":"१ करिन्थिनः","chapter":"7","verse":"12","text":"इतरान् जनान् प्रति प्रभु र्न ब्रवीति किन्त्वहं ब्रवीमि; कस्यचिद् भ्रातुर्योषिद् अविश्वासिनी सत्यपि यदि तेन सहवासे तुष्यति तर्हि सा तेन न त्यज्यतां।"},{"book":"१ करिन्थिनः","chapter":"7","verse":"13","text":"तद्वत् कस्याश्चिद् योषितः पतिरविश्वासी सन्नपि यदि तया सहवासे तुष्यति तर्हि स तया न त्यज्यतां।"},{"book":"१ करिन्थिनः","chapter":"7","verse":"14","text":"यतोऽविश्वासी भर्त्ता भार्य्यया पवित्रीभूतः, तद्वदविश्वासिनी भार्य्या भर्त्रा पवित्रीभूता; नोचेद् युष्माकमपत्यान्यशुचीन्यभविष्यन् किन्त्वधुना तानि पवित्राणि सन्ति।"},{"book":"१ करिन्थिनः","chapter":"7","verse":"15","text":"अविश्वासी जनो यदि वा पृथग् भवति तर्हि पृथग् भवतु; एतेन भ्राता भगिनी वा न निबध्यते तथापि वयमीश्वरेण शान्तये समाहूताः।"},{"book":"१ करिन्थिनः","chapter":"7","verse":"16","text":"हे नारि तव भर्त्तुः परित्राणं त्वत्तो भविष्यति न वेति त्वया किं ज्ञायते? हे नर तव जायायाः परित्राणं त्वत्तेा भविष्यति न वेति त्वया किं ज्ञायते?"},{"book":"१ करिन्थिनः","chapter":"7","verse":"17","text":"एकैको जनः परमेश्वराल्लब्धं यद् भजते यस्याञ्चावस्थायाम् ईश्वरेणाह्वायि तदनुसारेणैवाचरतु तदहं सर्व्वसमाजस्थान् आदिशामि।"},{"book":"१ करिन्थिनः","chapter":"7","verse":"18","text":"छिन्नत्वग् भृत्वा य आहूतः स प्रकृष्टत्वक् न भवतु, तद्वद् अछिन्नत्वग् भूत्वा य आहूतः स छिन्नत्वक् न भवतु।"},{"book":"१ करिन्थिनः","chapter":"7","verse":"19","text":"त्वक्छेदः सारो नहि तद्वदत्वक्छेदोऽपि सारो नहि किन्त्वीश्वरस्याज्ञानां पालनमेव।"},{"book":"१ करिन्थिनः","chapter":"7","verse":"20","text":"यो जनो यस्यामवस्थायामाह्वायि स तस्यामेवावतिष्ठतां।"},{"book":"१ करिन्थिनः","chapter":"7","verse":"21","text":"दासः सन् त्वं किमाहूतोऽसि? तन्मा चिन्तय, तथाच यदि स्वतन्त्रो भवितुं शक्नुयास्तर्हि तदेव वृणु।"},{"book":"१ करिन्थिनः","chapter":"7","verse":"22","text":"यतः प्रभुनाहूतो यो दासः स प्रभो र्मोचितजनः। तद्वद् तेनाहूतः स्वतन्त्रो जनोऽपि ख्रीष्टस्य दास एव।"},{"book":"१ करिन्थिनः","chapter":"7","verse":"23","text":"यूयं मूल्येन क्रीता अतो हेतो र्मानवानां दासा मा भवत।"},{"book":"१ करिन्थिनः","chapter":"7","verse":"24","text":"हे भ्रातरो यस्यामवस्थायां यस्याह्वानमभवत् तया स ईश्वरस्य साक्षात् तिष्ठतु।"},{"book":"१ करिन्थिनः","chapter":"7","verse":"25","text":"अपरम् अकृतविवाहान् जनान् प्रति प्रभोः कोऽप्यादेशो मया न लब्धः किन्तु प्रभोरनुकम्पया विश्वास्यो भूतोऽहं यद् भद्रं मन्ये तद् वदामि।"},{"book":"१ करिन्थिनः","chapter":"7","verse":"26","text":"वर्त्तमानात् क्लेशसमयात् मनुष्यस्यानूढत्वं भद्रमिति मया बुध्यते।"},{"book":"१ करिन्थिनः","chapter":"7","verse":"27","text":"त्वं किं योषिति निबद्धोऽसि तर्हि मोचनं प्राप्तुं मा यतस्व। किं वा योषितो मुक्तोऽसि? तर्हि जायां मा गवेषय।"},{"book":"१ करिन्थिनः","chapter":"7","verse":"28","text":"विवाहं कुर्व्वता त्वया किमपि नापाराध्यते तद्वद् व्यूह्यमानया युवत्यापि किमपि नापराध्यते तथाच तादृशौ द्वौ जनौ शारीरिकं क्लेशं लप्स्येते किन्तु युष्मान् प्रति मम करुणा विद्यते।"},{"book":"१ करिन्थिनः","chapter":"7","verse":"29","text":"हे भ्रातरोऽहमिदं ब्रवीमि, इतः परं समयोऽतीव संक्षिप्तः,"},{"book":"१ करिन्थिनः","chapter":"7","verse":"30","text":"अतः कृतदारैरकृतदारैरिव रुदद्भिश्चारुदद्भिरिव सानन्दैश्च निरानन्दैरिव क्रेतृभिश्चाभागिभिरिवाचरितव्यं"},{"book":"१ करिन्थिनः","chapter":"7","verse":"31","text":"ये च संसारे चरन्ति तै र्नातिचरितव्यं यत इहलेाकस्य कौतुको विचलति।"},{"book":"१ करिन्थिनः","chapter":"7","verse":"32","text":"किन्तु यूयं यन्निश्चिन्ता भवेतेति मम वाञ्छा। अकृतविवाहो जनो यथा प्रभुं परितोषयेत् तथा प्रभुं चिन्तयति,"},{"book":"१ करिन्थिनः","chapter":"7","verse":"33","text":"किन्तु कृतविवाहो जनो यथा भार्य्यां परितोषयेत् तथा संसारं चिन्तयति।"},{"book":"१ करिन्थिनः","chapter":"7","verse":"34","text":"तद्वद् ऊढयोषितो ऽनूढा विशिष्यते। यानूढा सा यथा कायमनसोः पवित्रा भवेत् तथा प्रभुं चिन्तयति या चोढा सा यथा भर्त्तारं परितोषयेत् तथा संसारं चिन्तयति।"},{"book":"१ करिन्थिनः","chapter":"7","verse":"35","text":"अहं यद् युष्मान् मृगबन्धिन्या परिक्षिपेयं तदर्थं नहि किन्तु यूयं यदनिन्दिता भूत्वा प्रभोः सेवनेऽबाधम् आसक्ता भवेत तदर्थमेतानि सर्व्वाणि युष्माकं हिताय मया कथ्यन्ते।"},{"book":"१ करिन्थिनः","chapter":"7","verse":"36","text":"कस्यचित् कन्यायां यौवनप्राप्तायां यदि स तस्या अनूढत्वं निन्दनीयं विवाहश्च साधयितव्य इति मन्यते तर्हि यथाभिलाषं करोतु, एतेन किमपि नापरात्स्यति विवाहः क्रियतां।"},{"book":"१ करिन्थिनः","chapter":"7","verse":"37","text":"किन्तु दुःखेनाक्लिष्टः कश्चित् पिता यदि स्थिरमनोगतः स्वमनोऽभिलाषसाधने समर्थश्च स्यात् मम कन्या मया रक्षितव्येति मनसि निश्चिनोति च तर्हि स भद्रं कर्म्म करोति।"},{"book":"१ करिन्थिनः","chapter":"7","verse":"38","text":"अतो यो विवाहं करोति स भद्रं कर्म्म करोति यश्च विवाहं न करोति स भद्रतरं कर्म्म करोति।"},{"book":"१ करिन्थिनः","chapter":"7","verse":"39","text":"यावत्कालं पति र्जीवति तावद् भार्य्या व्यवस्थया निबद्धा तिष्ठति किन्तु पत्यौ महानिद्रां गते सा मुक्तीभूय यमभिलषति तेन सह तस्या विवाहो भवितुं शक्नोति, किन्त्वेतत् केवलं प्रभुभक्तानां मध्ये।"},{"book":"१ करिन्थिनः","chapter":"7","verse":"40","text":"तथाच सा यदि निष्पतिका तिष्ठति तर्हि तस्याः क्षेमं भविष्यतीति मम भावः। अपरम् ईश्वरस्यात्मा ममाप्यन्त र्विद्यत इति मया बुध्यते।"}]}