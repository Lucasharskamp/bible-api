{"data":[{"book":"Yakobo","chapter":"1","verse":"1","text":"Baluwa aino ìhaloka kwang'une Yakobo, ntumishi wa Nnungu na wa Nang'olo Yesu Kilisto. Nìnnembilangila mwenu na kunsalimilanga, mwenu mmanu mma matawa kumi na mbili la chiyahudi munkulupîla Yesu, mmwadilikêne pachilambo chammalele."},{"book":"Yakobo","chapter":"1","verse":"2","text":"Mmakukulupila avangu, pamulingwa kwa namuna dyohe, mwenu valanga kuva nni chinu cha kuhangalaja,"},{"book":"Yakobo","chapter":"1","verse":"3","text":"kwa kuva, mùnimala kuva ing'ulupa yenu pailingwa ìntenda mùùve na ipililidi."},{"book":"Yakobo","chapter":"1","verse":"4","text":"Lekanga ipililidi itende chinu mmitima yenu mpaka kuntululilo, uchinga muhwinge na mutimilike, bila kusikikila chinu chohecho."},{"book":"Yakobo","chapter":"1","verse":"5","text":"Ikàva munu woheyo mmwenu àpungukiwije na lúnda, annyuwe Nnungu, nanang'e achiamwing'e. Kwa kuva, Nnungu ànaveng'a namene vanu vammalele kwa ntima helele na wala akávakalipila avala vannyûwa."},{"book":"Yakobo","chapter":"1","verse":"6","text":"Henga munu woheyo payuwa, àlembelewa ayuwe kwa ing'ulupa bila kuva na lipamba. Kwa kuva, munu avêle na lipamba àvele muchi mawimbi la bahali, lagong'olwa na kuuluswa na lipungo."},{"book":"Yakobo","chapter":"1","verse":"7","text":"Munu malinga aneyo, analolele kupwechela chinu chohecho kuhaloka kwanga Nang'olo."},{"book":"Yakobo","chapter":"1","verse":"8","text":"Kwa kuva, nni munu avêle na makudungilo mavili, na nni munu apindikuka-pindikuka mmambo lake lammalele lalatenda."},{"book":"Yakobo","chapter":"1","verse":"9","text":"Nkúkulupila mmahuvani àvele na chinu cha kulinowela kwa kuva, Nnungu ànintumbyanga."},{"book":"Yakobo","chapter":"1","verse":"10","text":"Na nkúkulupila nkúpata àlembelewa alinowele ing'anya ya kulisulupuha kwake. Kwa kuva, akúpata vàmbewalawala muchi mauwa la mahukutu lakápililila chitukuta cha liduva."},{"book":"Yakobo","chapter":"1","verse":"11","text":"Liduva lìnahimbuka na chitukuta chake chìyumya mahukutu, na mauwa lake lànayanguka na ikatapadi yake yammalele ìnawalawala. Uvila njo chivambewalawala akúpata chalumo na utajili wavo."},{"book":"Yakobo","chapter":"1","verse":"12","text":"Wasa munu ayula apililîla palingwa, kwa kuva, akàshinda palingwa, achiapwechele inudyo ya umi ukee na ntululilo, inudyo aila yavaahidite Nnungu avala vantâmwa nang'e."},{"book":"Yakobo","chapter":"1","verse":"13","text":"Munu pautangwa kutenda masambi anahaule kuva, “Ngùutangwa na Nnungu.” Kwa kuva, Nnungu akáutangwa na lahakalenge, na wala akámmutanga munu woheyo kutenda masambi."},{"book":"Yakobo","chapter":"1","verse":"14","text":"Henga kila munu ànautangwa na kuutiwa kutenda sambi kwa tama dyake mwene."},{"book":"Yakobo","chapter":"1","verse":"15","text":"Anepo aneyo tama ikàtandeka, ìveleka sambi, na aneyo sambi ikàtandeka ìveleka kuhwa."},{"book":"Yakobo","chapter":"1","verse":"16","text":"Mmakukulupila avangu unintamwanga, munakumbike!"},{"book":"Yakobo","chapter":"1","verse":"17","text":"Kila inujo yambone na kila inujo itimilîke ìhaloka muha kwanga Nnungu Atata, aumbîle ming'anji yammalele ivêle kumahunde. Nnungu akábadilika na wala akápindikuka-pindikuka."},{"book":"Yakobo","chapter":"1","verse":"18","text":"Nnungu kwa kutamwa kwake mwene àtupele hwetu maisha lahambi kwa kupitila ujumbe wa lilove lyake lya uhiu uchinga tupate kuva munafasi inandi ching'ati viumbe vyake."},{"book":"Yakobo","chapter":"1","verse":"19","text":"Mmakukulupila avangu unintamwanga namene, nangu ngùlembela mumale chinu achino kuva, kila munu àlembelewa apeyepeye kupilikana, henga anapeyepeye kutangola na kutunuuka."},{"book":"Yakobo","chapter":"1","verse":"20","text":"Kwa kuva, itunuuki ya munu ikáhulula kuntenda munu ààve muchi chalembela Nnungu."},{"book":"Yakobo","chapter":"1","verse":"21","text":"Bahi ing'anya ya anelyo, yahilangila kulehu uhakwa wammalele pamo na vitendo vyammalele vya kuhakalanga. Lipwechelange lilove lya Nnungu kwa kulisulupuha, lilove alila lipandwîje mmitima yenu, lihulûla kumpohanga."},{"book":"Yakobo","chapter":"1","verse":"22","text":"Mwenu mmanu, munalilambile mwenu mmene kwa kupilikanila chihi lilove lyanga Nnungu bila kutenda chililembela lilove anelyo, henga tènda chililembela."},{"book":"Yakobo","chapter":"1","verse":"23","text":"Kwa kuva, munu apilikanîla chihi lilove bila kutenda chililembela lilove anelyo, àlandana na munu aliloleha nchilolo,"},{"book":"Yakobo","chapter":"1","verse":"24","text":"pamalila kulilolela nkuuka, upala nkulivalila chavele."},{"book":"Yakobo","chapter":"1","verse":"25","text":"Henga munu alolêha saana sheliya itimidîle, iîda na uhulu, na kuhweneha kukamulana nayo bila kulivalila chapilikene ila àtenda malinga chilihaula anelyo lilove, munu aneyo àmbebalikiwa na Nnungu mmadengo lake."},{"book":"Yakobo","chapter":"1","verse":"26","text":"Ikàva munu àlyona kuva nang'e nni munu wa dini, henga akáhulula kuitawala kanya yake, munu aneyo àlilambila chihi mwene na dini yake ikemana."},{"book":"Yakobo","chapter":"1","verse":"27","text":"Dini yambone na ikávele na likosa pameho pa Nnungu nni aino, kuvayangata vanavachiva na anannidi vabanîhwa, pamo na kulichunga wako umwene uchinga chilambo chinakupake lilemba."}]}