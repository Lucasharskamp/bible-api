{"data":[{"book":"Ebikolwa byʼAbatume","chapter":"4","verse":"1","text":"Awo Peetero ne Yokaana baali bakyayogera eri abantu, bakabona, n’omukulu w’abakuumi ba Yeekaalu n’Abasaddukaayo ne bajja gye bali,"},{"book":"Ebikolwa byʼAbatume","chapter":"4","verse":"2","text":"nga basunguwadde nnyo okuwulira nga Peetero ne Yokaana bayigiriza abantu, ku bwa Yesu, okuzuukira mu bafu."},{"book":"Ebikolwa byʼAbatume","chapter":"4","verse":"3","text":"Ne bakwata Peetero ne Yokaana, naye olwokubanga obudde bwali buyise ne babaggalira mu kkomera okutuusa enkeera."},{"book":"Ebikolwa byʼAbatume","chapter":"4","verse":"4","text":"Kyokka abantu bangi ku abo abaali bawuliriza abatume ne bakkiriza, era omuwendo gw’abasajja bokka abakkiriza ne guba ng’enkumi ttaano!"},{"book":"Ebikolwa byʼAbatume","chapter":"4","verse":"5","text":"Enkeera, abafuzi n’abakulembeze b’Abayudaaya, n’abannyonnyozi b’amateeka ne bakuŋŋaanira mu Yerusaalemi."},{"book":"Ebikolwa byʼAbatume","chapter":"4","verse":"6","text":"Baali ne Ana Kabona Asinga Obukulu, ne Kayaafa, ne Yokaana, ne Alegezanda n’abalala bangi abaalina oluganda ne Kabona Asinga Obukulu."},{"book":"Ebikolwa byʼAbatume","chapter":"4","verse":"7","text":"Awo abatume bombi ne baleetebwa ne basimbibwa mu maaso g’Olukiiko. Ne bababuuza nti, “Buyinza ki oba linnya ly’ani kwe musinzidde okukola kino?”"},{"book":"Ebikolwa byʼAbatume","chapter":"4","verse":"8","text":"Awo Peetero bwe yajjuzibwa Mwoyo Mutukuvu n’agamba nti, “Abafuzi, n’abakulembeze b’abantu,"},{"book":"Ebikolwa byʼAbatume","chapter":"4","verse":"9","text":"obanga tubuuzibwa nsonga ey’omusajja eyawonyezeddwa,"},{"book":"Ebikolwa byʼAbatume","chapter":"4","verse":"10","text":"mutegeere mmwe mwenna n’abantu bonna mu Isirayiri, omusajja ono ayimiridde mu maaso gammwe mu linnya lya Yesu Kristo Omunnazaaleesi, gwe mwakomerera naye Katonda n’amuzuukiza, era kaakano mulamu."},{"book":"Ebikolwa byʼAbatume","chapter":"4","verse":"11","text":"“ ‘Oyo ly’Ejjinja abazimbi lye baagaana,"},{"book":"Ebikolwa byʼAbatume","chapter":"4","verse":"12","text":"Tewali mu mulala yenna bulokozi, era tewali linnya ddala na limu mu mannya gonna agaaweebwa abantu, wansi w’eggulu, mwetugwanira okulokolebwa.”"},{"book":"Ebikolwa byʼAbatume","chapter":"4","verse":"13","text":"Awo ab’Olukiiko bwe baalaba obuvumu bwa Peetero ne Yokaana, ate n’okutegeera ne bategeera nga tebaasoma, era nga si batendeke, ne beewuunya nnyo, ne bategeera ng’abasajja abo baabeeranga ne Yesu."},{"book":"Ebikolwa byʼAbatume","chapter":"4","verse":"14","text":"Era bwe baalaba omusajja eyawonyezebwa ng’ayimiridde nabo, n’eky’okubaddamu ne kibabula."},{"book":"Ebikolwa byʼAbatume","chapter":"4","verse":"15","text":"Ne babalagira okugira nga babeera wabweru Olukiiko lubakubaganyeko ebirowoozo."},{"book":"Ebikolwa byʼAbatume","chapter":"4","verse":"16","text":"Ab’olukiiko ne beebuuzaganya nti, “Abasajja bano tubakole tutya? Kubanga tetuyinza kwegaana ekyamagero eky’amaanyi ekikoleddwa mu bo; buli muntu yenna mu Yerusaalemi akitegedde."},{"book":"Ebikolwa byʼAbatume","chapter":"4","verse":"17","text":"Naye engeri gye tunaaziyizaamu ebigambo byabwe okwongera okusaasaana kwe kubalabula n’amaanyi baleme kuddayo kwogera na muntu yenna ku linnya lya Yesu.”"},{"book":"Ebikolwa byʼAbatume","chapter":"4","verse":"18","text":"Ne babayita bakomewo mu Lukiiko, ne babalagira baleme kuddayo nate kwogera ku linnya lya Yesu."},{"book":"Ebikolwa byʼAbatume","chapter":"4","verse":"19","text":"Naye Peetero ne Yokaana ne baddamu nti, “Mmwe muba musalawo obanga kituufu mu maaso ga Katonda okuwulira mmwe okusinga okuwulira Katonda."},{"book":"Ebikolwa byʼAbatume","chapter":"4","verse":"20","text":"Tetuyinza butayogera ku bintu bye twalaba, n’ebigambo bye twawulira.”"},{"book":"Ebikolwa byʼAbatume","chapter":"4","verse":"21","text":"Awo Olukiiko bwe lwamala okwongera okubatiisatiisa ne lubaleka ne bagenda, kubanga baabulwa kwe banaasinziira okubabonereza ne batasasamaza bantu. Kubanga abantu bonna baali bagulumiza Katonda olw’ekyo ekyabaawo."},{"book":"Ebikolwa byʼAbatume","chapter":"4","verse":"22","text":"Omusajja eyawonyezebwa yali assussa mu myaka amakumi ana."},{"book":"Ebikolwa byʼAbatume","chapter":"4","verse":"23","text":"Awo Peetero ne Yokaana bwe baateebwa ne baddayo eri bannaabwe ne bababuulira byonna bakabona abakulu n’abakulembeze b’Abayudaaya bye baabagamba."},{"book":"Ebikolwa byʼAbatume","chapter":"4","verse":"24","text":"Bonna bwe baabiwulira ne bayimusiza wamu amaloboozi gaabwe n’omwoyo gumu eri Katonda ne basaba nti, “Ayi Mukama, Omutonzi w’eggulu n’ensi n’ennyanja ne byonna ebibirimu,"},{"book":"Ebikolwa byʼAbatume","chapter":"4","verse":"25","text":"ggwe Kitaffe wayogerera ku bwa Mwoyo Mutukuvu mu kamwa k’omuweereza wo, Dawudi bwe yagamba nti:"},{"book":"Ebikolwa byʼAbatume","chapter":"4","verse":"26","text":"Bakabaka b’ensi"},{"book":"Ebikolwa byʼAbatume","chapter":"4","verse":"27","text":"Kubanga baakuŋŋaanira mu kibuga. Kerode ne Pontiyo Piraato, awamu n’Abamawanga, n’Abayisirayiri, beegatta okulwanyisa Omuweereza wo Omutukuvu Yesu gwe wafukako amafuta,"},{"book":"Ebikolwa byʼAbatume","chapter":"4","verse":"28","text":"ne bakola ebyo omukono gwo n’okuteesa kwo bye kwateekateeka edda okubaawo."},{"book":"Ebikolwa byʼAbatume","chapter":"4","verse":"29","text":"Ne kaakano, Ayi Mukama, wulira okutiisatiisa kwabwe; owe abaddu bo obuvumu babuulire ekigambo kyo,"},{"book":"Ebikolwa byʼAbatume","chapter":"4","verse":"30","text":"golola omukono gwo owonye, n’obubonero n’ebyamagero bikolebwenga mu linnya ly’Omuweereza wo Omutukuvu Yesu.”"},{"book":"Ebikolwa byʼAbatume","chapter":"4","verse":"31","text":"Awo bwe baamala okusaba, ekifo mwe baali bakuŋŋaanidde ne kinyeenyezebwa, bonna ne bajjuzibwa Mwoyo Mutukuvu ne babuulira ekigambo kya Katonda n’obuvumu."},{"book":"Ebikolwa byʼAbatume","chapter":"4","verse":"32","text":"Abakkiriza bonna baalina omwoyo gumu n’omutima gumu; nga tewali agamba nti kino kye nnina kyange ku bwange, wazira nga bonna bagabanira wamu."},{"book":"Ebikolwa byʼAbatume","chapter":"4","verse":"33","text":"Awo abatume ne babuulira nnyo n’amaanyi mangi ku kuzuukira kwa Mukama waffe Yesu, era bonna ne bajjula ekisa kingi."},{"book":"Ebikolwa byʼAbatume","chapter":"4","verse":"34","text":"Mu bo temwali baali mu kwetaaga, kubanga abo abaalina ettaka oba amayumba, baabitundanga, ensimbi ezivudde mu bye batunze"},{"book":"Ebikolwa byʼAbatume","chapter":"4","verse":"35","text":"ne bazireeta ku bigere by’abatume bagabireko buli muntu ng’okwetaaga kwe bwe kwalinga."},{"book":"Ebikolwa byʼAbatume","chapter":"4","verse":"36","text":"Awo Yusufu, Omuleevi abatume gwe baatuuma Balunabba (amakulu gaalyo nti atereeza emitima gy’abantu) eyazaalibwa e Kupulo,"},{"book":"Ebikolwa byʼAbatume","chapter":"4","verse":"37","text":"n’atunda ennimiro ye, ensimbi ezaavaamu n’azireeta ku bigere by’abatume."}]}