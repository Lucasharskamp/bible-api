{"data":[{"book":"Дила","chapter":"18","verse":"1","text":"Пал одолэстэ о Павел ачявдяс э Афини тай гело андэ Каринфи."},{"book":"Дила","chapter":"18","verse":"2","text":"Отхэ ов дикхляс иудеес, савэско нав сас Акила, саво аракхлило андэ Понт. Одова набут дес палэ ало катар Италия пэ ромняса э Прискилласа, вай о император Клавдий пхэнляс алаи э иудеенги тэ джян андар Рим. О Павел ало лэндэ"},{"book":"Дила","chapter":"18","verse":"3","text":"тэ бэшэл тай тэ керэл бути лэнца, вай лэндэ сас екх дила — он керэнас катунэс."},{"book":"Дила","chapter":"18","verse":"4","text":"Кажни суббота ов зборизэлас андэ синагога э иудеенца тай э грекенца, мангелас, он тэ пакян."},{"book":"Дила","chapter":"18","verse":"5","text":"Кана андар Македония алэ о Сила тай о Тимафей, о Павел лиляс алаи по вахыти тэ галярэл э иудеенги, кай о Исус — Христос."},{"book":"Дила","chapter":"18","verse":"6","text":"Кана он лилэ тэ холязэн лэски тай тэ кушэн лэс, ов какты о прахос опрал савутя тай пхэнляс лэнги:"},{"book":"Дила","chapter":"18","verse":"7","text":"О Павел никлисто андар синагога тай гело ко Титий Юст, саво гинэлас э Дэвлэс. Лэско кхер сас паш ки синагога."},{"book":"Дила","chapter":"18","verse":"8","text":"О баро э синагогако о Крисп тай алаи лэски кхерутнэ аякха пакянилэ э Сагбуски. Тай о бут андар каринфяня, савэ шунэнас э Павлэс, пакянилэ тай сас болдэ."},{"book":"Дила","chapter":"18","verse":"9","text":"Екхвар рати о Сагбус пхэнляс э Павлэски андэ дикхипэ:"},{"book":"Дила","chapter":"18","verse":"10","text":"Мэ туса тай никхон на керэла туки налачипэ. Андэ адалэ дизатэ си бут мануша, савэ си Минрэ."},{"book":"Дила","chapter":"18","verse":"11","text":"Тай о Павел сас отхэ екх тай екхпаш брэш, сиклярэлас лэн э збора э Дэвлэски."},{"book":"Дила","chapter":"18","verse":"12","text":"Одова вахыти, кана о Галлион сас о праконсул э правинцыяко Ахаия, о иудея кидинэпэс, астардэ э Павлэс тай андэ лэс ко цындос."},{"book":"Дила","chapter":"18","verse":"13","text":"Он пхэнлэ:"},{"book":"Дила","chapter":"18","verse":"14","text":"О Павел дага ништо на пхэнляс, кана о Галлион пхэнляс э иудеенги, савэ керэн э Павлэс дошалэс:"},{"book":"Дила","chapter":"18","verse":"15","text":"Ай атхэ ирищиен андар сиклярипэ, нава тай тумаро Тхэдипэ, дэчи дикхен тумэ сам. Мэ на мангав тэ овав цындомари андэ асавке дилэндэ."},{"book":"Дила","chapter":"18","verse":"16","text":"Тай ов кувды лэн андар тхан ки цындоско."},{"book":"Дила","chapter":"18","verse":"17","text":"Дэчи алаи астардэ э барэс э синагогакерэс э Сосфенес тай мардэ лэс ангал тхан ки цындоско, ай о Галлион на кердяс адалэски ништо."},{"book":"Дила","chapter":"18","verse":"18","text":"О Павел сас дага бут дес андэ Каринфи. Пал отхэ ов ачявдяс пэ пхралэн тай екхетханэ э Прискилласа тай э Акиласа гело ки Сирия. Ангал отхэ о Павел чиндяс пэ бала андэ Кенхрея, вай ов кана-то диняс збора э Дэвлэски."},{"book":"Дила","chapter":"18","verse":"19","text":"Он алэ андэ Эфес, катэ о Павел ачявдяс э Прискиллас тай э Акилас, ай ов гело андэ синагога тай зборизэлас отхэ э иудеенца."},{"book":"Дила","chapter":"18","verse":"20","text":"Он мангенас лэс тэ ачёл лэндэ генэ саво-то вахыти, ай ов на мангляс."},{"book":"Дила","chapter":"18","verse":"21","text":"— Мэ кан авав, тэ мангела о Дэл, — пхэнляс о Павел тай гело андар Эфес."},{"book":"Дила","chapter":"18","verse":"22","text":"Ов фулистино опрал карабляс андэ Кесария, ало андэ Иерусалими тай диняс сэлями атхутнэ кхангеряса, ай дэчи гело андэ Антиохия."},{"book":"Дила","chapter":"18","verse":"23","text":"Отхэ о Павел сас набут вахыти, ай отхар гело андэ пхуя ки Галатия тай Фригия тай зоралякерэлас алаи э сиклярдэн."},{"book":"Дила","chapter":"18","verse":"24","text":"Андэ Эфес одова вахыти ало иудеи, саво бучёлас Аполлос. Ов аракхлило андэ Александрия, сас мануш сиклярдо тай лачес джянэлас о Яздипэ."},{"book":"Дила","chapter":"18","verse":"25","text":"Ов сас сиклярдо о Дрома э Сагбуски тай пхэнэлас тхарэ илэса, чячипэ сиклярэлас катар Исус, гэм ов сам джянэлас екх о болдипэ э Иоаннеско."},{"book":"Дила","chapter":"18","verse":"26","text":"О Аполлос лиляс битрашако тэ пхэнэл андэ синагога, тай кана э Прискилла тай о Акила лэс шунлэ, он динэ икос лэс пэстэ тай лачес галярдэ лэски о Дром э Дэвлэско."},{"book":"Дила","chapter":"18","verse":"27","text":"О Аполлос мангляс тэ джял андэ Ахаия, тай о пхрала дэнас такати лэс тай яздылар письмас э сиклярдэнги, савэ бэшэнас отхэ, тай мангенас тэ мукен э Аполлос. Кана ов ало отхэ, ов кердяс баро ярдыми одолэнги, савэ э Дэвлэски милаки пакянилэ."},{"book":"Дила","chapter":"18","verse":"28","text":"О Аполлос пхэнэлас мамуй ко иудея ангал дюняс тай галярэлас о Яздипэ, кай о Исус си о Христос."}]}