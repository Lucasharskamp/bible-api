{"data":[{"book":"خروج","chapter":"23","verse":"1","text":"«خبر دروغ را منتشر نکنید و با دادن شهادت دروغ با خطاکار همکاری ننمایید."},{"book":"خروج","chapter":"23","verse":"2","text":"وقتی در دادگاه در مقام شاهد ایستاده‌اید دنباله‌رو جماعت در انجام کار بد نشوید و تحت تأثیر نظر اکثریت، عدالت را پایمال نکنید،"},{"book":"خروج","chapter":"23","verse":"3","text":"و از کسی صرفاً به خاطر اینکه فقیر است طرفداری نکنید."},{"book":"خروج","chapter":"23","verse":"4","text":"«اگر به گاو یا الاغ گمشدهٔ دشمن خود برخوردید آن را نزد صاحبش برگردانید."},{"book":"خروج","chapter":"23","verse":"5","text":"اگر الاغ دشمنت را دیدید که در زیر بار افتاده است، بی‌اعتنا از کنارش رد نشوید، بلکه به او کمک کنید تا الاغ خود را از زمین بلند کند."},{"book":"خروج","chapter":"23","verse":"6","text":"«در دادگاه، حق شخص فقیر را پایمال نکنید."},{"book":"خروج","chapter":"23","verse":"7","text":"تهمت ناروا به کسی نزنید و نگذارید شخص بی‌گناه به مرگ محکوم شود. من کسی را که عدالت را زیر پا گذارد بی‌سزا نخواهم گذاشت."},{"book":"خروج","chapter":"23","verse":"8","text":"«رشوه نگیرید، چون رشوه چشمان بینایان را کور می‌کند و راستگویان را به دروغگویی وا می‌دارد."},{"book":"خروج","chapter":"23","verse":"9","text":"«به اشخاص غریب ظلم نکنید، چون خودتان در مصر غریب بودید و از حال غریبان آگاهید."},{"book":"خروج","chapter":"23","verse":"10","text":"«در زمین خود شش سال کشت و زرع کنید، و محصول آن را درو نمایید."},{"book":"خروج","chapter":"23","verse":"11","text":"اما در سال هفتم بگذارید زمین استراحت کند و آنچه را که در آن می‌روید واگذارید تا فقرا از آن استفاده کنند و آنچه از آن باقی بماند حیوانات صحرا بخورند. این دستور در مورد باغ انگور و باغ زیتون نیز صدق می‌کند."},{"book":"خروج","chapter":"23","verse":"12","text":"«شش روز کار کنید و در روز هفتم استراحت نمایید تا غلامان و کنیزان و غریبانی که برایتان کار می‌کنند و حتی چارپایانتان بتوانند استراحت نمایند."},{"book":"خروج","chapter":"23","verse":"13","text":"«از آنچه که به شما گفته‌ام اطاعت کنید. نزد خدایان غیر دعا نکنید و حتی اسم آنها را بر زبان نیاورید."},{"book":"خروج","chapter":"23","verse":"14","text":"«هر سال این سه عید را به احترام من نگاه دارید."},{"book":"خروج","chapter":"23","verse":"15","text":"اول، عید فطیر: همان‌طور که قبلاً دستور دادم در این عید هفت روز نان فطیر بخورید. این عید را به طور مرتب در ماه ابیب هر سال برگزار کنید، چون در همین ماه بود که از مصر بیرون آمدید. در این عید همهٔ شما باید به حضور من هدیه بیاورید."},{"book":"خروج","chapter":"23","verse":"16","text":"دوم، عید حصاد: آن وقتی است که شما باید نوبر محصولات خود را به من تقدیم کنید. سوم، عید جمع‌آوری: این عید را در آخر سال، هنگام جمع‌آوری محصول برگزار کنید."},{"book":"خروج","chapter":"23","verse":"17","text":"هر سال در این سه عید، تمام مردان بنی‌اسرائیل باید در حضور خداوند حاضر شوند."},{"book":"خروج","chapter":"23","verse":"18","text":"«خون حیوان قربانی را همراه با نان خمیرمایه‌دار به من تقدیم نکنید. نگذارید چربی قربانیهایی که به من تقدیم کرده‌اید تا صبح بماند."},{"book":"خروج","chapter":"23","verse":"19","text":"«بهترین نوبر هر محصولی را که درو می‌کنید، به خانهٔ یهوه خدایتان بیاورید."},{"book":"خروج","chapter":"23","verse":"20","text":"«من فرشته‌ای پیشاپیش شما می‌فرستم تا شما را در راه محافظت کند و شما را به سلامت به سرزمینی که برای شما آماده کرده‌ام، برساند."},{"book":"خروج","chapter":"23","verse":"21","text":"به سخنان او توجه کنید و از دستورهایش پیروی نمایید. از او تمّرد نکنید، زیرا گناهان شما را نخواهد بخشید، چرا که او نمایندهٔ من است و نام من بر اوست."},{"book":"خروج","chapter":"23","verse":"22","text":"اگر مطیع او باشید و تمام دستورهای مرا اطاعت کنید، آنگاه من دشمن دشمنان شما خواهم بود و مخالفِ مخالفانتان."},{"book":"خروج","chapter":"23","verse":"23","text":"فرشتهٔ من پیشاپیش شما خواهد رفت و شما را به سرزمین اموری‌ها، حیتی‌ها، فرزی‌ها، کنعانی‌ها، حوی‌ها و یبوسی‌ها هدایت خواهد کرد و من آنها را هلاک خواهم نمود."},{"book":"خروج","chapter":"23","verse":"24","text":"شما نباید خدایان آنها را پرستش کنید و مراسم ننگین آنها را انجام دهید. این اقوام را نابود کنید و بتهای ستونی آنها را بشکنید."},{"book":"خروج","chapter":"23","verse":"25","text":"«خداوند، خدای خود را عبادت کنید و او نان و آب شما را برکت خواهد داد و بیماری را از میان شما دور خواهد کرد."},{"book":"خروج","chapter":"23","verse":"26","text":"در میان شما سقط جنین و نازایی وجود نخواهد داشت. او به شما عمر طولانی خواهد بخشید."},{"book":"خروج","chapter":"23","verse":"27","text":"«من وحشت خود را پیش روی شما خواهم فرستاد تا به هر سرزمینی که هجوم برید، ترس خداوند بر مردمانش مستولی شود و آنها از برابر شما فرار کنند."},{"book":"خروج","chapter":"23","verse":"28","text":"من زنبورهای سرخ می‌فرستم تا قومهای حوی، کنعانی و حیتی را از حضور شما بیرون کنند."},{"book":"خروج","chapter":"23","verse":"29","text":"البته آن قومها را تا یک سال بیرون نخواهم کرد مبادا زمین خالی و ویران گردد و حیوانات درنده بیش از حد زیاد شوند."},{"book":"خروج","chapter":"23","verse":"30","text":"این قومها را به تدریج از آنجا بیرون می‌کنم تا کم‌کم جمعیت شما زیاد شود و تمام زمین را پر کند."},{"book":"خروج","chapter":"23","verse":"31","text":"مرز سرزمین شما را از دریای سرخ تا کرانهٔ فلسطین و از صحرای جنوب تا رود فرات وسعت می‌دهم و به شما کمک می‌کنم تا ساکنان آن سرزمین را شکست داده، بیرون کنید."},{"book":"خروج","chapter":"23","verse":"32","text":"«با آنها و خدایان ایشان عهد نبندید"},{"book":"خروج","chapter":"23","verse":"33","text":"و نگذارید در میان شما زندگی کنند، وگرنه شما را به بت‌پرستی کشانده، به مصیبت عظیم گرفتار خواهند ساخت.»"}]}