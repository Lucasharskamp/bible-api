{"data":[{"book":"LINJIILA YUUHANNA","chapter":"13","verse":"1","text":"Ɓay *Juldeere Yawtaneede nden ɓadike, tawi kanko Iisaa o andii saa'i makko iwugol e oo aduna, yaha ka Baabaajo on, hewtii. Kanko Iisaa himo yiɗunoo ɓe makko ɓen e oo aduna ɗoo haa ka rawnoode."},{"book":"LINJIILA YUUHANNA","chapter":"13","verse":"2","text":"E nder ko ɓe nafotoo kon, tawi Ibuliisa waɗii e ɓernde Yudaasi mo Sim'uunu Iskariiyu janfagol mo."},{"book":"LINJIILA YUUHANNA","chapter":"13","verse":"3","text":"Nde tawnoo Iisaa no andi wonde Baabaajo on wattii fow e juuɗe makko, awa kadi ko ka Alla o iwi, ko ka Alla kadi o ruttotoo,"},{"book":"LINJIILA YUUHANNA","chapter":"13","verse":"4","text":"o immii ka ɓe ɲaamaynoo ɗon, o ɓortii burmusu makko on, o ƴetti lefol bagi, o daditii."},{"book":"LINJIILA YUUHANNA","chapter":"13","verse":"5","text":"Onsay o wancini ndiyan e miran, o woni e sembugol taalibaaɓe ɓen, o fittira koyɗe maɓɓe ɗen bagi mo o daditinoo on."},{"book":"LINJIILA YUUHANNA","chapter":"13","verse":"6","text":"Ɓay wonii o hewtii Sim'uunu Petruusu, on wi'i mo: «Koohoojo, ko an sembatammi?»"},{"book":"LINJIILA YUUHANNA","chapter":"13","verse":"7","text":"Iisaa jaabii mo, wi'i: «Ko mi woni waɗude kon a faamataa ɗun fewndo ɗoo, kono a faamoyay ɗun onsay.»"},{"book":"LINJIILA YUUHANNA","chapter":"13","verse":"8","text":"Kanko Petruusu o wi'i mo: «Oo'o, a sembataa lan few!»"},{"book":"LINJIILA YUUHANNA","chapter":"13","verse":"9","text":"Onsay kanko Sim'uunu Petruusu o wi'i: «Koohoojo, awa hinaa koyɗe an ɗen tun, kono hay juuɗe ɗen e hoore nden!»"},{"book":"LINJIILA YUUHANNA","chapter":"13","verse":"10","text":"Iisaa wi'i mo kadi: «Lootiiɗo hatonjinaa e lootagol si wonaa sembagol, ko fii o fow ko o laaɓuɗo. E hin-le ko on laaɓuɓe, kono non hinaa on fow.»"},{"book":"LINJIILA YUUHANNA","chapter":"13","verse":"11","text":"Ko fii hari himo andi janfotooɗo mo on. Ko ɗun waɗi si o wi'i: ‹Hinaa on fow woni laaɓuɓe.›"},{"book":"LINJIILA YUUHANNA","chapter":"13","verse":"12","text":"Ɓay wonii o gaynii ɓe sembude, o ɓornii burmusu makko on, o jottii, o wi'i ɓe: «On faamii fii koo ko mi waɗani on?"},{"book":"LINJIILA YUUHANNA","chapter":"13","verse":"13","text":"Hiɗon noddirammi Karamoko e Koohoojo. On wowlii goonga, ko fii ko mi ɗun."},{"book":"LINJIILA YUUHANNA","chapter":"13","verse":"14","text":"Si tawii non min Koohoojo on, min Karamoko mon, mi sembii on, haray onon kadi hiɗon haani sembindirde."},{"book":"LINJIILA YUUHANNA","chapter":"13","verse":"15","text":"Ko fii, mi waɗanii on misal, fii no onon kadi waɗiron wano mi waɗirani on non."},{"book":"LINJIILA YUUHANNA","chapter":"13","verse":"16","text":"Ka haqiiqa haqiiqa mi andinii on, kurkaadu ɓuraa jom mun teddude, nulaaɗo kadi ɓuraa nuluɗo ɗun on teddude."},{"book":"LINJIILA YUUHANNA","chapter":"13","verse":"17","text":"Jooni non, ɓay on andii ɗun, si on huutorii, haray on malii."},{"book":"LINJIILA YUUHANNA","chapter":"13","verse":"18","text":"«Hinaa non fii mon on fow mi wi'i ɗun, miɗo andi ɓe mi suɓii ɓen. Kono bee ko windii kon laatoo:"},{"book":"LINJIILA YUUHANNA","chapter":"13","verse":"19","text":"«Ko ɗun waɗi, gila jooni mi yeetoto on ado nden huunde hewtude, fii tuma nde hewtoyi yo on hooloyo ko min woni Wonɗo on."},{"book":"LINJIILA YUUHANNA","chapter":"13","verse":"20","text":"Ka haqiiqa haqiiqa mi andinii on, kala jaɓuɗo mo mi nuloyta on, haray jaɓii lan, awa kadi kala jaɓuɗo lan, haray jaɓii Nuluɗo lan on.»"},{"book":"LINJIILA YUUHANNA","chapter":"13","verse":"21","text":"Ɓay wonii kanko Iisaa o yewtii ɗun, ɓernde makko nden aani, o holli ɗunɗoo, o wi'i: «Ka haqiiqa haqiiqa mi andinii on, goɗɗo e mon janfoto lan.»"},{"book":"LINJIILA YUUHANNA","chapter":"13","verse":"22","text":"Onsay taalibaaɓe ɓen ndaarindiri, ɓe jiɓii ko hombo o wi'i."},{"book":"LINJIILA YUUHANNA","chapter":"13","verse":"23","text":"Tawi goɗɗo e taalibaaɓe ɓen, mo Iisaa yiɗunoo, no jooɗii ka sera taabal takko Iisaa."},{"book":"LINJIILA YUUHANNA","chapter":"13","verse":"24","text":"Onsay Sim'uunu Petruusu sowndii on, wi'i: «Lando ko hombo o woni wowlude fii mun.»"},{"book":"LINJIILA YUUHANNA","chapter":"13","verse":"25","text":"On taalibaajo kadi ugginii ka fewndo ɓernde Iisaa, o wi'i: «Koohoojo, ko hombo woni on?»"},{"book":"LINJIILA YUUHANNA","chapter":"13","verse":"26","text":"Onsay Iisaa jaabii mo, wi'i: «Ko mo mi jullani kuntun bireedi ka mi ɲaamata ɗon, mi jonni woo.» Onsay o julli bireedi on, o jonni Yudaasi mo Sim'uunu Iskariiyu."},{"book":"LINJIILA YUUHANNA","chapter":"13","verse":"27","text":"No Yudaasi hendornoo kun kuntun bireedi, Ibuliisa naati e ɓernde makko."},{"book":"LINJIILA YUUHANNA","chapter":"13","verse":"28","text":"Kono hay gooto e ɓe o ɲaamidaynoo ɓen faamaali ko fii honɗun o wi'irani mo ɗun."},{"book":"LINJIILA YUUHANNA","chapter":"13","verse":"29","text":"Nde tawnoo ko Yudaasi jogii bonfo on, woɓɓe ɓen sikki ko Iisaa wi'i mo wonde ko yo o soodu ko ɓe handi e mun fii juldeere nden, maa okkorgol miskinɓe ɓen goɗɗun."},{"book":"LINJIILA YUUHANNA","chapter":"13","verse":"30","text":"Onsay Yudaasi ƴetti kuntun bireedi kun, yalti heɲa, hari niɓɓii."},{"book":"LINJIILA YUUHANNA","chapter":"13","verse":"31","text":"Ɓay wonii Yudaasi yaltii, Iisaa wi'i: «Jooni non *Ɓii-Aaden on mawninaama, awa kadi Alla mawniniraama mo."},{"book":"LINJIILA YUUHANNA","chapter":"13","verse":"32","text":"Si tawii non Alla mawniniraama mo, Alla kadi mawninay mo immorde e mun, o mawnina mo kisan.»"},{"book":"LINJIILA YUUHANNA","chapter":"13","verse":"33","text":"O wi'i kadi: «Ko onon yo fayɓe an, miɗo wondi e mon kadi seeɗa. On ɗaɓɓoyay lan, kono jooni miɗo yeetaade on onon kadi wano mi wiirunoo non hooreeɓe Yahuudiyankeeɓe ɓen: ‹Ka mi yahata ton on waawataa hewtude.›"},{"book":"LINJIILA YUUHANNA","chapter":"13","verse":"34","text":"«Miɗo yamirde on yamiroore heyre: Yiɗindiree. Wano mi yiɗiri on non, onon kadi yiɗindiree."},{"book":"LINJIILA YUUHANNA","chapter":"13","verse":"35","text":"Si on yiɗindirii, fow anday ko on taalibaaɓe an.»"},{"book":"LINJIILA YUUHANNA","chapter":"13","verse":"36","text":"Onsay Sim'uunu Petruusu wi'i mo: «Koohoojo, ko honto yahataa?»"},{"book":"LINJIILA YUUHANNA","chapter":"13","verse":"37","text":"Petruusu wi'i mo fahin: «Koohoojo, ko honɗun haɗata mi waawe jokkude fewndo ɗoo? Mi okkitiray ngurndan an ɗan fii maa!»"},{"book":"LINJIILA YUUHANNA","chapter":"13","verse":"38","text":"Onsay Iisaa jaabii mo, wi'i: «A okkitiray ngurndan maa ɗan fii an? Ka haqiiqa haqiiqa mi andinii ma, ndonto ƴoggataa few hara a yeddaali fii an haa timma laabi tati.»"}]}