{"data":[{"book":"लूका","chapter":"20","verse":"1","text":"इक रोज ऐसा होया की जालू यीशु लोकां जो मंदरे च उपदेश दे दा था, कने शुभसमाचार सुंणा दा था, तां बड्डे याजक कने यहूदी व्यवस्था जो सिखाणे बाले कने यहूदी अगुवे यीशुऐ बाल आया।"},{"book":"लूका","chapter":"20","verse":"2","text":"कने बोलणा लग्गे, “सांझो दस, तू इना कम्मा जो कुस अधिकारे ने करदा है, कने सै कुण है, जीनी तिजो ऐ हक दितया है?”"},{"book":"लूका","chapter":"20","verse":"3","text":"यीशुऐ उना जो जबाब दिता, “मैं भी तुसां ला इक सबाल पुछदा है, मिंजो दसा तां मैं भी दसगा:"},{"book":"लूका","chapter":"20","verse":"4","text":"यूहन्ना जो लोकां जो बपतिस्मा देणे तांई कुनी भेजया था? क्या सै परमेश्वरे भेजया था या माणुऐ? मिंजो दसा।”"},{"book":"लूका","chapter":"20","verse":"5","text":"तालू सै अपु चे बोलणा लग्गे कि अगर असां ऐ बोलया कि, “परमेश्वर जड़ा स्वर्गे च है उनी भेजया है, तां यीशुऐ सांझो ला पुछणा, कि तुसां युहन्ना पर भरोसा कन्नी किता?”"},{"book":"लूका","chapter":"20","verse":"6","text":"“अगर असां बोलया, माणुऐ दिया तरफा ला, तां सारे लोकां सांझो पथर मारणे, क्योंकि सारे लोक सची जाणदे न की यूहन्ना सच्चा परमेश्वरे दा संदेश देणेबाला था।”"},{"book":"लूका","chapter":"20","verse":"7","text":"उना जबाब दिता, “असां नी जाणदे, की सै कुसदिया तरफा ला था।”"},{"book":"लूका","chapter":"20","verse":"8","text":"यीशुऐ उना ने बोलया, “तां मैं भी नी दसणा की मैं ऐ कम्म कुसदे हके ने करदा है।”"},{"book":"लूका","chapter":"20","verse":"9","text":"तालू यीशु लोंका जो इक कहाणी सुणाणा लग्गा, इकी माणुऐ अंगूरा दा बाग लगाया, कने किसाना जो उदा ठेका देईकरी कने मतयां रोजां तांई परदेस जो चली गिया।"},{"book":"लूका","chapter":"20","verse":"10","text":"फिरी जालू अंगूर पक्की गे, तां उनी अपणा इक नोकरे जो ठेकेदारे बाल अपणा अंगूरे दे बागे दा हिस्सा लोंणे तांई भेजया। पर ठेकेदारां उसयो पकड़या कने मारी कुट्टी करी बिना कुछ दितयो खाली हथ भेजी दिता।"},{"book":"लूका","chapter":"20","verse":"11","text":"फिरी मालिके इक होर नोकर भेजया, कने उना उसयो भी मारी कुट्टी करी कने बेजती करिके खाली हथे भेजी दिता।"},{"book":"लूका","chapter":"20","verse":"12","text":"फिरी मालिके तिजे नोकरे जो भेजया, कने उना उसयो भी मारी कुट्टी करी बाहर कडी दिता।"},{"book":"लूका","chapter":"20","verse":"13","text":"“तालू अंगूरा दे बागे दे मालिके बोलया, मैं क्या करे? मैं अपणे प्यारे पुत्रे जो उना बाल भेजदा है शायद सै मेरे पुत्रे दा आदर करन।”"},{"book":"लूका","chapter":"20","verse":"14","text":"जालू ठेकेदारां उसयो दिखया तां अपु चे बिचार करणा लग्गे, ऐ तां बारिस है; ओआ, असां इसयो मारी दिन्दे, ताकि सब कुछ साड़ा होई जा।"},{"book":"लूका","chapter":"20","verse":"15","text":"कने उना उसयो अंगूरा दे बागे ला बार कडी करी मारी दिता: तां दाखे दे बागे दे मालिके उना सोगी क्या करणा?"},{"book":"लूका","chapter":"20","verse":"16","text":"“उनी आई करी उना ठेकेदारां दा नाश करणा, कने अंगूरा दे बागे जो कुसकी होरसी जो देई देणा। ऐ सुणीकरी लोकां बोलया, हे परमेश्वर इयां मत करदा।”"},{"book":"लूका","chapter":"20","verse":"17","text":"उनी उना पासे दिखीकरी बोलया, फिरी पबित्र शास्त्र च ऐ क्या लिखया है: जिसी पथरे जो राजमिस्त्रियां बेकार बोलया था, सेई कुणे दा सिरा बणया।20:17 (भज. 118:22, 23)"},{"book":"लूका","chapter":"20","verse":"18","text":"“जड़ा कोई उस पथरे पर पोंगा उदे टोटे-टोटे होई जांणे, कने जिदे पर सै पोंगा, उनी सै पिई देणा।”20:18 (दानि. 2:34, 35)"},{"book":"लूका","chapter":"20","verse":"19","text":"तालू ही बड्डे याजक कने यहूदी व्यवस्था जो सिखाणे बाले यीशुऐ जो पकड़ना चांदे थे, क्योंकि सै समझी गे, की उनी सांझो पर ऐ कहाणी बोलियो है, पर सै लोकां ला डरदे थे।"},{"book":"लूका","chapter":"20","verse":"20","text":"सै यीशुऐ जो फसाणे दिया ताका च थे। कने उना गुप्‍तचर भेजे, की सै धर्मी दा भेस बणाई करी उदी कोई गल्ल पकड़न, ताकि उसयो राज्यपाल कने अधिकारियां दे हथे देई देंन।"},{"book":"लूका","chapter":"20","verse":"21","text":"उना उसला ऐ पुछया, गुरू जी, असां जाणदे न की, तुसां हमेशा सच्च बोलदे न कने सिखांदा भी है, कने कुसदा भी पक्षपात नी करदा है; कने परमेश्वरे दा रस्ता सच्चाईया ने दसदा है।"},{"book":"लूका","chapter":"20","verse":"22","text":"“इस तांई सांझो दस की महाराजा जो कर देणा ठीक है की नी?”"},{"book":"लूका","chapter":"20","verse":"23","text":"उनी उना दी चलाकी दिखीकरी उना ने बोलया,"},{"book":"लूका","chapter":"20","verse":"24","text":"इक दीनार मिंजो दस्सा। इस पर कुसदी छाप कने ना है? उना बोलया, “महाराजा दा।”"},{"book":"लूका","chapter":"20","verse":"25","text":"यीशुऐ उना ने बोलया, “तां जड़ा महाराजा दा है, उसयो महाराजा जो दिया कने जड़ा परमेश्वरे दा है उसयो परमेश्वरे जो दिया।”"},{"book":"लूका","chapter":"20","verse":"26","text":"सै लोका सामणे उसा गल्ला जो पकड़ी नी सके, कने उदे जबाबे ने हेरान होईकरी चुप होई गे।"},{"book":"लूका","chapter":"20","verse":"27","text":"फिरी सदूकी जड़े बोलदे न, की मरयां दा जिन्दा होणा हेई नी, उना चे थोड़यां यीशुऐ बाल आई करी पुछया।"},{"book":"लूका","chapter":"20","verse":"28","text":"गुरू जी, मूसा दिया व्यवस्था च साड़े तांई ऐ लिखया है, “अगर कुसकी दा भाई अपणिया घरे वालिया दे होंदे बिना बच्चे दे मरी जा, तां उदा भाई उदिया घरे वालिया जो ब्याई ले, कने उदे तांई बंश पैदा करे।”20:28 (उत्प. 38:8, व्य. 25:5)"},{"book":"लूका","chapter":"20","verse":"29","text":"इक घरे च सत भाई थे, पेहला भाई बियाह करिके बिना ओलादी दे मरी गिया।"},{"book":"लूका","chapter":"20","verse":"30","text":"तां दुऐ भाईऐ उसा ने ही बियाह करी लिया कने से भी बिना ओलादी मरी गिया,"},{"book":"लूका","chapter":"20","verse":"31","text":"कने इयां ही तिजे भाई ने होया कने सतां भाईयां उसा ने बियाह किता कने सतो भाई बिना ओलादी मरी गे।"},{"book":"लूका","chapter":"20","verse":"32","text":"बादे च सै जनानी भी मरी गेई।"},{"book":"लूका","chapter":"20","verse":"33","text":"हुण, सांझो दस सतां भाईयां उसा जनानिया ने बियाह कितया था, जालू सै मरणे दे बाद फिरी जिन्दे होंगे, तां सै जनानी कुदी घरे बाली होणी?"},{"book":"लूका","chapter":"20","verse":"34","text":"यीशुऐ उना ने बोलया, इसी युगे दे लोकां च तां बियाह होंदे न।"},{"book":"लूका","chapter":"20","verse":"35","text":"पर जिना लोकां इस लाइक होणा है, की उसी युगे च कने मरयां चे जिन्दे होणा है, उना च बियाह नी होणे न।"},{"book":"लूका","chapter":"20","verse":"36","text":"फिरी उना मरणा भी नी; क्योंकि सै स्वर्गदूते सांई होणे, कने मरयां चे जिन्दा होणे ने सै परमेश्वरे दी ओलाद होणे न।"},{"book":"लूका","chapter":"20","verse":"37","text":"पर इसा गल्ला जो की मरयो होऐ भी जिन्दा होई जांदे न, मूसे झाड़ी बालिया कथा च सिखाया है, इस तांई “सै परमेश्वर जो अब्राहम दा परमेश्वर, कने इसहाक दा परमेश्वर, कने याकूब दा परमेश्वर बोलदा है।”20:37 (निर्ग. 3:2, निर्ग. 3:6)"},{"book":"लूका","chapter":"20","verse":"38","text":"“परमेश्वर तां मुर्दयां दा नी पर जिंदया दा परमेश्वर है: क्योंकि उदे तांई सारे जिंदे न।”"},{"book":"लूका","chapter":"20","verse":"39","text":"तालू ऐ सुणिकरी कितणयां ही व्यवस्था जो सिखाणे बालयां बोलया, “गुरू जी, तू ठीक बोलया है।”"},{"book":"लूका","chapter":"20","verse":"40","text":"कने उना जो होर कुछ पूछणे दी हिम्मत नी होई।"},{"book":"लूका","chapter":"20","verse":"41","text":"फिरी यीशुऐ उना ला पुछया, मसीह जो राजा दाऊदे दा बंशज कियां बोलदे न?"},{"book":"लूका","chapter":"20","verse":"42","text":"राजा दाऊदे अपु भजन संहिता दिया कताबां च बोलया है: “प्रभुऐ मेरे प्रभु ने बोलया,"},{"book":"लूका","chapter":"20","verse":"43","text":"तू मेरे सिंहासने दे सजे पासे बो, जालू दीकर मैं तेरे बैरियां जो तेरे पैरां हेठ करी दें।”"},{"book":"लूका","chapter":"20","verse":"44","text":"“राजा दाऊद तां उसयो प्रभु बोलदा है तां सै फिरी उदा बंशज कियां होया?”"},{"book":"लूका","chapter":"20","verse":"45","text":"जालू सारे लोक सुंणा दे थे, तां यीशुऐ अपणे चेलयाँ ने बोलया।"},{"book":"लूका","chapter":"20","verse":"46","text":"“व्यवस्था जो सिखाणे बालयां ला साबधान रिया, जड़े लोकां जो दसणे तांई लम्बे कने मेंगे कपड़े पाणा पसंद करदे, कने उना जो बड़ा पसंद है की लोक उना जो बजारां च नमस्ते करन, कने यहूदी जंज घरां च कने खांदे बेले खास-खास आसना पर बोणा पंसद करदे न।"},{"book":"लूका","chapter":"20","verse":"47","text":"सै धोखे कने वेईमानिया ने विधवां दे घरां दी चिजां पर कब्जा करी लेंदे न। कने लोकां जो दसणे तांई बड़ी देरा दीकर प्राथना करदे न, परमेश्वरे ला इना जो बड़ी बुरी सजा मिलणी है।”"}]}