{"data":[{"book":"Галатів","chapter":"6","verse":"1","text":"Брати, якщо хтось впаде в якийсь гріх, ви, духовно зрілі, виправляйте його в дусі лагідності. Але пильнуйте й себе, щоб ви не впали самі в спокусу."},{"book":"Галатів","chapter":"6","verse":"2","text":"Носіть тягарі одне одного і так виконаєте Закон Христа."},{"book":"Галатів","chapter":"6","verse":"3","text":"Якщо хтось вважає себе кимось важливим, хоча насправді він ніщо, той сам себе обманює."},{"book":"Галатів","chapter":"6","verse":"4","text":"Нехай кожен перевірить власні дії і тоді зможе пишатися зробленим, але тільки в собі, а не перед кимось іншим,"},{"book":"Галатів","chapter":"6","verse":"5","text":"бо кожний має нести свою ношу."},{"book":"Галатів","chapter":"6","verse":"6","text":"Той, хто отримує настанови зі Слова, повинен ділитися всяким добром зі своїм учителем."},{"book":"Галатів","chapter":"6","verse":"7","text":"Не обманюйтеся: Бог не може бути осміяним. Бо що людина посіє, те й пожне!"},{"book":"Галатів","chapter":"6","verse":"8","text":"Хто сіє, щоб догодити гріховним бажанням свого тіла, від тіла пожне загибель, а хто сіє, щоб догодити Духові, від Духа пожне життя вічне."},{"book":"Галатів","chapter":"6","verse":"9","text":"Не втомлюймося, роблячи добро, бо у свій час ми пожнемо, якщо не опустимо рук."},{"book":"Галатів","chapter":"6","verse":"10","text":"Тож, поки є можливість, робімо добро всім людям, а особливо одновірцям."},{"book":"Галатів","chapter":"6","verse":"11","text":"Подивіться, якими великими літерами я написав вам власноруч!"},{"book":"Галатів","chapter":"6","verse":"12","text":"Ті, хто прагне справити добре враження в тілі, намагаються змусити вас прийняти обрізання. Вони роблять це лише для того, щоб уникнути переслідувань за хрест Христа."},{"book":"Галатів","chapter":"6","verse":"13","text":"Бо навіть ті, хто обрізаний, не дотримуються Закону, але хочуть, щоб ви прийняли обрізання, щоб вони могли похвалитися вашим тілом."},{"book":"Галатів","chapter":"6","verse":"14","text":"Я ж ніколи не хвалюся, хіба що хрестом нашого Господа Ісуса Христа, через який світ розіп’ятий для мене, а я – для світу."},{"book":"Галатів","chapter":"6","verse":"15","text":"Бо ні обрізання, ні необрізання не мають значення. Головне – бути новим творінням."},{"book":"Галатів","chapter":"6","verse":"16","text":"Усім, хто дотримується цього правила, та Ізраїлю Божому нехай буде мир і милість."},{"book":"Галатів","chapter":"6","verse":"17","text":"Відтепер нехай ніхто не турбує мене, бо я ношу на своєму тілі рани6:17 Імовірно, Павло має на увазі шрами від ран, які він отримав за проповідь Доброї Звістки. Господа Ісуса."},{"book":"Галатів","chapter":"6","verse":"18","text":"Благодать Господа нашого Ісуса Христа нехай буде з вашим духом, брати. Амінь."}]}