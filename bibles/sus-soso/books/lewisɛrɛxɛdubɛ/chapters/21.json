{"data":[{"book":"Lewi Sɛrɛxɛdubɛ","chapter":"21","verse":"1","text":"Alatala naxa a masen Annabi Munsa bɛ, «A fala Haruna xa di sɛrɛxɛdubɛe bɛ, sɛrɛxɛdubɛ naxa a yɛtɛ findi sɛniyɛntare ra a xa mixi nde fure saabui ra,"},{"book":"Lewi Sɛrɛxɛdubɛ","chapter":"21","verse":"2","text":"fo a xa mixi kɛndɛ nde alɔ a nga, a baba, a xa di xɛmɛ, a xa di ginɛ, a xunya xɛmɛma, a taara xɛmɛma,"},{"book":"Lewi Sɛrɛxɛdubɛ","chapter":"21","verse":"3","text":"nun a maaginɛ, ginɛdimɛdi na naxan na, a mu dɔxɔxi xɛmɛ taa sinden, a na a xɔnyi. Sɛrɛxɛdubɛ na din e fure ra, a findima nɛ mixi sɛniyɛntare ra."},{"book":"Lewi Sɛrɛxɛdubɛ","chapter":"21","verse":"4","text":"A mu lanma sɛrɛxɛdubɛ xa findi sɛniyɛntare ra a xa ginɛ fure xa fe ra, xa na mu a ra a xa ginɛ xa mixie fure xa fe ra.»"},{"book":"Lewi Sɛrɛxɛdubɛ","chapter":"21","verse":"5","text":"«Xa ɲɔnfe bara a li, a mu lanma sɛrɛxɛdubɛ xa a xunyi bi, xa na mu a ra a dɛ xabee sɛɛti maxaba, xa na mu a ra a fate maxaba."},{"book":"Lewi Sɛrɛxɛdubɛ","chapter":"21","verse":"6","text":"E xa sɛniyɛn e Marigi Ala bɛ. E naxa e Marigi Ala xili kana, barima e tan nan sɛrɛxɛ gan daaxie bama n tan Alatala bɛ, naxee luxi alɔ n ma donse. E lan e xa sɛniyɛn na nan ma."},{"book":"Lewi Sɛrɛxɛdubɛ","chapter":"21","verse":"7","text":"A mu lanma sɛrɛxɛdubɛ xa langoe ginɛ dɔxɔ, xa na mu a ra ginɛ futi kanɛ, xa na mu a ra ginɛ xɛmɛ mɛɛxi naxan na. Sɛrɛxɛdubɛ tan sɛniyɛn a Marigi Ala bɛ."},{"book":"Lewi Sɛrɛxɛdubɛ","chapter":"21","verse":"8","text":"Wo xa a kolon mixi sɛniyɛnxi ra, barima a tan nan sɛrɛxɛe fima Ala ma naxee luxi alɔ donse. Wo xa a kolon a sɛniyɛn, barima n tan Alatala sɛniyɛn, n tan naxan wo rasɛniyɛnma."},{"book":"Lewi Sɛrɛxɛdubɛ","chapter":"21","verse":"9","text":"Xa sɛrɛxɛdubɛ xa di ginɛ nde a yɛtɛ rayaagima findife ra langoe ra, a bara a baba rayaagi. A lanma na ginɛ xa gan tɛ ra.»"},{"book":"Lewi Sɛrɛxɛdubɛ","chapter":"21","verse":"10","text":"«Sɛrɛxɛdubɛ kuntigi naxan sugandixi a ngaxakerenyie tagi, e ture sɛniyɛnxi sa a ma, e dugi sɛniyɛnxi ragoro a ma, na naxa a xunsɛxɛ kana, a naxa a xa dugi ibɔɔ."},{"book":"Lewi Sɛrɛxɛdubɛ","chapter":"21","verse":"11","text":"A naxa so fure xun ma, a naxa findi sɛniyɛntare ra fure xa fe ra, hali a baba xa na mu a ra a nga."},{"book":"Lewi Sɛrɛxɛdubɛ","chapter":"21","verse":"12","text":"A naxa mini yire sɛniyɛnxi kui, a naxa a Marigi Ala xa hɔrɔmɔlingira manɔxɔ, barima n tan Ala nan a sugandixi, ture sɛniyɛnxi saxi a xunyi ma. Alatala nan n na."},{"book":"Lewi Sɛrɛxɛdubɛ","chapter":"21","verse":"13","text":"A xa ginɛdimɛdi dɔxɔ ginɛ ra."},{"book":"Lewi Sɛrɛxɛdubɛ","chapter":"21","verse":"14","text":"A naxa kaaɲɛ ginɛ dɔxɔ, a naxa ginɛ rabɛɲinxi dɔxɔ, a naxa langoe dɔxɔ, a naxa ginɛ dɔxɔ ginɛdimɛdi mu naxan na. A xa ginɛdimɛdi tongo ginɛ ra a xa mixie ya ma,"},{"book":"Lewi Sɛrɛxɛdubɛ","chapter":"21","verse":"15","text":"alako a naxa a bɔnsɔɛ rayaagi. Alatala nan n na naxan a rasɛniyɛnma.»"},{"book":"Lewi Sɛrɛxɛdubɛ","chapter":"21","verse":"16","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"21","verse":"17","text":"«A fala Haruna bɛ, mixi mabɛnxi yo naxa sɛrɛxɛdubɛ wali raba, a sɛrɛxɛ sa sɛrɛxɛbade ma n tan Ala bɛ. Na mu lanma abadan."},{"book":"Lewi Sɛrɛxɛdubɛ","chapter":"21","verse":"18","text":"Mabɛnyie nan ya naxee mu daxa e xa e maso sɛrɛxɛbade ra: naxan ya mu fan, naxan mu nɔma ɲɛrɛde a fanyi ra, naxan salonse nde kanaxi,"},{"book":"Lewi Sɛrɛxɛdubɛ","chapter":"21","verse":"19","text":"naxan bɛlɛxɛ, xa na mu a ra sanyi giraxi,"},{"book":"Lewi Sɛrɛxɛdubɛ","chapter":"21","verse":"20","text":"naxan kuntinxi, naxan xa kuyɛ mu kamalixi, naxan ya mu fanxi, fate kiri fure na naxan ma, nun xɛmɛ banaxi."},{"book":"Lewi Sɛrɛxɛdubɛ","chapter":"21","verse":"21","text":"Mabɛnyi yo fatan sɛrɛxɛdubɛ Haruna xabilɛ ra, a naxa a maso n tan Alatala xa sɛrɛxɛbade ra sɛrɛxɛ gan daaxi bafe ra a Marigi Ala bɛ."},{"book":"Lewi Sɛrɛxɛdubɛ","chapter":"21","verse":"22","text":"A nɔma n tan Ala xa donse sɛniyɛnxi mɔɔli birin donde,"},{"book":"Lewi Sɛrɛxɛdubɛ","chapter":"21","verse":"23","text":"kɔnɔ a mu lan a xa a maso yire sɛniyɛnxi fisamante xa dugi ra, xa na mu a ra sɛrɛxɛbade ra. A naxa n ma yire sɛniyɛnxi xili kana, barima Alatala nan n na, naxan a rasɛniyɛnma.»"},{"book":"Lewi Sɛrɛxɛdubɛ","chapter":"21","verse":"24","text":"Annabi Munsa naxa na masenyi ti Haruna, a xa die, nun Isirayilaka birin bɛ."}]}