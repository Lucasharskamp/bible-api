{"data":[{"book":"KUUƊE SAHAABAAƁE ƁEN","chapter":"7","verse":"1","text":"Onsay *yottinoowo mawɗo sadaka on landii mo, wi'i: «Hara ɗun ko non woniri?»"},{"book":"KUUƊE SAHAABAAƁE ƁEN","chapter":"7","verse":"2","text":"Astefaana jaabii, wi'i: «Ko onon yo musiɓɓe an e baabiraaɓe an, heɗitee! Alla Jom Mangural on feeɲanno Ibraahiima ben men fewndo ko o wonnoo Mesopotamii, ɗun ko ado o hoɗoyde Haraana."},{"book":"KUUƊE SAHAABAAƁE ƁEN","chapter":"7","verse":"3","text":"O daalanno mo, o wi'i: «Yaltu ka leydi maa e ka bolondaa maa, yahaa haa e leydi ndi mi holloyte.›"},{"book":"KUUƊE SAHAABAAƁE ƁEN","chapter":"7","verse":"4","text":"Kanko Astefaana o wi'i kadi: «Onsay o yalti e ndin leydi ɓen Kaldiyankeeɓe, o hoɗoyi Haraana. Ɓay ben makko faatike, Allaahu on addi mo kanko Ibraahiima haa e ndii leydi ndi wonɗon e mun jooni."},{"book":"KUUƊE SAHAABAAƁE ƁEN","chapter":"7","verse":"5","text":"E hoore ɗun o yeɗaali mo ndondi woo e ndii leydi, hay non yeru ka o tippa koyngal. Kono o fodi mo okkugol mo ndi, ndi wona halal makko kanko e jurriya makko aroyoowo ɓaawo makko on. Wa fewndo ko Alla daalani mo ɗun, hari o maraa ɓiɗɗo."},{"book":"KUUƊE SAHAABAAƁE ƁEN","chapter":"7","verse":"6","text":"Allaahu on daalani mo kadi wondema jurriya makko on aroyay nde daakoyii e leydi jananiri, wonɓe e ndin leydi kurkoya ɓe, tampina e nder duuɓi teemeɗɗe nay."},{"book":"KUUƊE SAHAABAAƁE ƁEN","chapter":"7","verse":"7","text":"Kono o daalani mo kadi, o wi'i: ‹Ko min ɲaawata on jamaa kurkoyɗo ɓe. Ɓawto ɗun, ɓe yaltoya ton, ɓe rewoyammi e ndee nokkuure ɗoo.›"},{"book":"KUUƊE SAHAABAAƁE ƁEN","chapter":"7","verse":"8","text":"E hoore ɗun Allaahu on ƴettodi e makko *ahadi ndi maande mun woni *sunninegol. Ko e nder ɗun Ibraahiima daɲi Issaaqa, o sunnini mo ka ɲalaande jeetataɓere. Issaaqa waɗiri non Yaaquuba, Yaaquuba kadi waɗiri non e maamiraaɓe men ɓen, ɗun ko ɓiɓɓe makko ɓen sappoo e ɗiɗo."},{"book":"KUUƊE SAHAABAAƁE ƁEN","chapter":"7","verse":"9","text":"«Ɓen maamiraaɓe men nawli Yuusufu, ɓe yeeyi mo fii naɓegol *Misira."},{"book":"KUUƊE SAHAABAAƁE ƁEN","chapter":"7","verse":"10","text":"Kono tawi Alla no wondi e makko, o sorti mo e nder ɗin tampereeji makko fow, Alla okki mo sulfu e faamu yeeso Fir'awna. On lanɗo Misira waɗi mo ardotooɗo leydi Misira ndin, e ka galle makko kanko lanɗo on."},{"book":"KUUƊE SAHAABAAƁE ƁEN","chapter":"7","verse":"11","text":"Ɓawto ɗun, heege waɗi e nder leydi Misira ndin fow haa hewtoyi *Kanaana, tampere nden tiiɗi, tawi ɓen maamiraaɓe men alaa heɓude ko ɲaama."},{"book":"KUUƊE SAHAABAAƁE ƁEN","chapter":"7","verse":"12","text":"Yaaquuba nani wonde ɲaametee no woodi Misira. Ka laawol aranol, o immini fayɓe makko ɓen, ɗun ko maamiraaɓe men ɓen."},{"book":"KUUƊE SAHAABAAƁE ƁEN","chapter":"7","verse":"13","text":"Ka laawol ɗimmol, Yuusufu andintinii ben-gootooɓe mun ɓen, ko onsay Fir'awna andi iwdi Yuusufu ndin."},{"book":"KUUƊE SAHAABAAƁE ƁEN","chapter":"7","verse":"14","text":"Onsay Yuusufu immini ko yahana ben makko Yaaquuba e ɓeynguure mun nden fow, tawi ɓen no yonunoo cappanɗe njeeɗiɗo e njowo."},{"book":"KUUƊE SAHAABAAƁE ƁEN","chapter":"7","verse":"15","text":"Kanko Yaaquuba o yahi Misira. Ko ɗon kanko e ɓen maamiraaɓe men ɓe faatii."},{"book":"KUUƊE SAHAABAAƁE ƁEN","chapter":"7","verse":"16","text":"Ɓe naɓaa Sakiima, ɓe wattinoyaa ka berɗe ɗe Ibraahiima ittunoo kaalisi soodi Sakiima ɗon e juuɗe ɓiɓɓe Hamuura ɓen."},{"book":"KUUƊE SAHAABAAƁE ƁEN","chapter":"7","verse":"17","text":"«Nde tawnoo saa'i on ɓadike ka Allaahu on hunna ko o fodunoo Ibraahiima kon, tawi jamaa makko wonɗo Misira on, no ɓurtude tun ɗuuɗude,"},{"book":"KUUƊE SAHAABAAƁE ƁEN","chapter":"7","verse":"18","text":"haa nde goɗɗo mo andaano Yuusufu laamii Misira."},{"book":"KUUƊE SAHAABAAƁE ƁEN","chapter":"7","verse":"19","text":"On lanɗo ɗayni leɲol men ngol, o tampini maamiraaɓe men ɓen haa o hawkini ɓe ɓiɓɓe maɓɓe ɓen fii wota ɓen wuuru."},{"book":"KUUƊE SAHAABAAƁE ƁEN","chapter":"7","verse":"20","text":"Ko fewndo on saa'i ɗon Muusaa jibinaa, tawi himo labaa yeeso Alla. O muyninaa lebbi tati ka galle ben makko."},{"book":"KUUƊE SAHAABAAƁE ƁEN","chapter":"7","verse":"21","text":"Ɓay o accaama ka yaasi, jiwo Fir'awna on hocci mo, ne'iri mo wa ɓiɗɗo mun."},{"book":"KUUƊE SAHAABAAƁE ƁEN","chapter":"7","verse":"22","text":"Onsay Muusaa jannaa gande Misirayankooɓe ɓen fow, o woni tiiɗa-konguɗi e kuuɗe."},{"book":"KUUƊE SAHAABAAƁE ƁEN","chapter":"7","verse":"23","text":"«Ɓay wonii o timminii duuɓi cappanɗe nay, o miijii e ɓernde makko fii ƴewtoyagol musiɓɓe makko ɓen, ɗun ko *Banii-Isra'iila'en."},{"book":"KUUƊE SAHAABAAƁE ƁEN","chapter":"7","verse":"24","text":"O yi'i goɗɗo e ɓen musiɓɓe makko no tampinee. O ari dandugol mo, o yottanii mo, o wari Misirayankoojo on."},{"book":"KUUƊE SAHAABAAƁE ƁEN","chapter":"7","verse":"25","text":"Tawi himo sikka musiɓɓe makko ɓen faamay wonde Allaahu on yeɗii ɓe kisiyee tippude e sookeeje makko ɗen, kono kamɓe ɓe faamaali ɗun."},{"book":"KUUƊE SAHAABAAƁE ƁEN","chapter":"7","verse":"26","text":"Bimbi nden ɲande, o yaltiti e hakkunde woɓɓe e ɓen musiɓɓe makko ka piirata, o woni e moƴƴintingol hakkunde maɓɓe, o wi'i ɓe: ‹Ko onon woni musiɓɓe, ko fii honɗun mo kala e mon no tampina oya?›"},{"book":"KUUƊE SAHAABAAƁE ƁEN","chapter":"7","verse":"27","text":"«Kono wonnooɗo tampinde ɲokondo mun on wiggii Muusaa, wi'i: ‹Ko hombo waɗu-maa lanɗo e ɲaawoowo e hoore amen?"},{"book":"KUUƊE SAHAABAAƁE ƁEN","chapter":"7","verse":"28","text":"Kaa a faalaa lan warude, wano warirɗaa Misirayankoojo on non hanki?›"},{"book":"KUUƊE SAHAABAAƁE ƁEN","chapter":"7","verse":"29","text":"Sabu ngol kongol, Muusaa dogi, yahi daakoyii e ndii leydi wi'eteendi Midiyaani, o daɲi ɗon ɓiɓɓe ɗiɗo."},{"book":"KUUƊE SAHAABAAƁE ƁEN","chapter":"7","verse":"30","text":"«Duuɓi cappanɗe nay ɓawto ɗun, malaa'ikaajo feeɲani mo e loyngol yiite ka pitahun woni sumude ka wulaa fello *Sinaayi."},{"book":"KUUƊE SAHAABAAƁE ƁEN","chapter":"7","verse":"31","text":"Ɓay o yi'ii ɗun, kanko Muusaa o ŋalɗi fii kon ko o yi'i. Nde tawnoo himo ɓadaade fii tenƴingol, o nani Joomiraaɗo on no wi'a:"},{"book":"KUUƊE SAHAABAAƁE ƁEN","chapter":"7","verse":"32","text":"‹Ko min woni Alla Joomiraaɗo baabiraaɓe maa ɓen, Alla Ibraahiima e Issaaqa e Yaaquuba.› Onsay Muusaa diwni, tawi suusataa ndaarirde ton."},{"book":"KUUƊE SAHAABAAƁE ƁEN","chapter":"7","verse":"33","text":"«Joomiraaɗo on daalani mo kadi, wi'i: ‹Solu paɗe maa ɗen, ko fii ndee nokkuure nde wonɗaa e mun ko nokkuure hormorde.›"},{"book":"KUUƊE SAHAABAAƁE ƁEN","chapter":"7","verse":"34","text":"O daalani mo kadi, o wi'i: ‹Mi yi'ii tampere jamaa maa wonɗo Misira on, mi nanii woytaango maɓɓe ngon, mi jippike fii jattingol ɓe.› O daalani mo kanko Muusaa, o wi'i: ‹Miɗo imminde ma Misira.›"},{"book":"KUUƊE SAHAABAAƁE ƁEN","chapter":"7","verse":"35","text":"Kanko Astefaana o wi'i kadi: «Ko Muusaa on mo ɓe hayfinnoo ɓe wi'i: ‹ko hombo waɗu-maa lanɗo maa ɲaawoowo?›, ko on Alla immini tippude e ballal malaa'ikaajo feeɲannooɗo mo ka pitahun on fii wonugol lanɗo e sottoowo."},{"book":"KUUƊE SAHAABAAƁE ƁEN","chapter":"7","verse":"36","text":"Ko on yaltini ɓe e hoore waɗugol kaawakeeji e maandeeji e nder leydi Misira, haa naɓani ka *Baharu Boɗeejo e ka wulaa e nder duuɓi cappanɗe nay."},{"book":"KUUƊE SAHAABAAƁE ƁEN","chapter":"7","verse":"37","text":"Ko Muusaa wi'unoo Banii-Isra'iila'en wonde: ‹Alla yaltinanoyay on annabaajo wa'uɗo wa an min e hakkunde musiɓɓe mon ɓen.›"},{"book":"KUUƊE SAHAABAAƁE ƁEN","chapter":"7","verse":"38","text":"Fewndo ko jamaa on mottondirnoo ka wulaa, ko kanko wondunoo e malaa'ikaajo yewtaynooɗo mo on ka fello Sinaayi, wondude kadi e maamiraaɓe men ɓen. Ko kanko kadi Alla yeɗi daaluyeeji ngurndan ɗin fii hewtingol en ɗi."},{"book":"KUUƊE SAHAABAAƁE ƁEN","chapter":"7","verse":"39","text":"Kono tawi maamiraaɓe men ɓen faalaaka mo ɗoftaade, ɓe bugitii mo, tawi ɓerɗe maɓɓe ko Misira fewti."},{"book":"KUUƊE SAHAABAAƁE ƁEN","chapter":"7","verse":"40","text":"Ɓe wi'i *Haaruuna: ‹Moƴƴinan men allaaji ko ardoo men. Ko fii men andaa ko heɓi Muusaa oo yaltinɗo men leydi Misira.›"},{"book":"KUUƊE SAHAABAAƁE ƁEN","chapter":"7","verse":"41","text":"E nder ɗen balɗe ɗon ɓe moƴƴini nandolla ga'un nagge, ɓe addani ndun nandollaaru sadaka, ɓe weltori kon ko ɓe moƴƴiniri juuɗe maɓɓe."},{"book":"KUUƊE SAHAABAAƁE ƁEN","chapter":"7","verse":"42","text":"Onsay Allaahu on hucci ɓe, o accidi ɓe e rewugol koode ɗen ka kammu, wano windori non ka deftere annabaaɓe ɓen, ka o daali ɗon:"},{"book":"KUUƊE SAHAABAAƁE ƁEN","chapter":"7","verse":"43","text":"Kono ɓay on rewii oo allaajo wi'eteeɗo Muluuka,"},{"book":"KUUƊE SAHAABAAƁE ƁEN","chapter":"7","verse":"44","text":"«Tawi maamiraaɓe men ɓen no wondi e *rewirdu ndu seeditoore nden woni e mun ndun ka wulaa ton, wano yewtidaynooɗo e Muusaa on yamirirnoo mo yo ndu moƴƴinire non, e sifa no o hollirnoo mo non kadi."},{"book":"KUUƊE SAHAABAAƁE ƁEN","chapter":"7","verse":"45","text":"Ɓay maamiraaɓe men hikkiiɓe e ɓenɗon ɓen ƴettitii ndu, ɓe yaadi e mayru, tippude e yamiroore Yaasuwa, e ndii leydi ɗii leƴƴi ɗi Alla bugitinoo yeeso maɓɓe, ndu lutti ɗon haa hewti e Daawuuda,"},{"book":"KUUƊE SAHAABAAƁE ƁEN","chapter":"7","verse":"46","text":"on mo Allaahu on yeɗi sulfu, o torii ka o darnana Alla Yaaquuba on suudu,"},{"book":"KUUƊE SAHAABAAƁE ƁEN","chapter":"7","verse":"47","text":"kono ko Sulaymaana wonnoo ko darnani mo suudu."},{"book":"KUUƊE SAHAABAAƁE ƁEN","chapter":"7","verse":"48","text":"E hin-le Jom Ɓural on hoɗataa e ko goɗɗo mahiri juuɗe, wano annabaajo on holliri non wonde, Alla daali:"},{"book":"KUUƊE SAHAABAAƁE ƁEN","chapter":"7","verse":"49","text":"‹Ko kammu ngun woni jullere laamu an nden,"},{"book":"KUUƊE SAHAABAAƁE ƁEN","chapter":"7","verse":"50","text":"E hara hinaa bawgal an mi warri ɗun fow?›"},{"book":"KUUƊE SAHAABAAƁE ƁEN","chapter":"7","verse":"51","text":"«Ko onon yo yimɓe yoora-hooreeɓe, ɓe ɓerɗe mun e ɓe noppi mun uddi, onon non ko on dartotooɓe soono woo *Ruuhu Seniiɗo on, wano baabiraaɓe mon ɓen dartoraynoo non!"},{"book":"KUUƊE SAHAABAAƁE ƁEN","chapter":"7","verse":"52","text":"E hara, ko hombo e annabaaɓe ɓen wonnoo mo baabiraaɓe mon ɓen ɓittinaano? Hay ɓe warno ɓen adinooɓe *hiitaade fii arugol Feewuɗo on, on mo janfiɗon warɗon,"},{"book":"KUUƊE SAHAABAAƁE ƁEN","chapter":"7","verse":"53","text":"ɗun ko onon ɓe huutoraali Sariya mo malaa'ikaaɓe ɓen hewtinnoo on on!»"},{"book":"KUUƊE SAHAABAAƁE ƁEN","chapter":"7","verse":"54","text":"Ɓay ɓen nanii ɗun, ɓerɗe maɓɓe ɗen sokii, ɓe ŋatindiri ɲiiƴe maɓɓe ɗen, monee makko kanko Astefaana."},{"book":"KUUƊE SAHAABAAƁE ƁEN","chapter":"7","verse":"55","text":"Kono kanko Astefaana o ɓurti heewude Ruuhu Seniiɗo on, o tiggitii ka kammu, o yi'i annoora Alla on, o yi'i kadi Iisaa no darii ka sengo ɲaamo Alla."},{"book":"KUUƊE SAHAABAAƁE ƁEN","chapter":"7","verse":"56","text":"Kanko Astefaana, o wi'i: «Mi yi'ii kammu ngun no udditii. E hino ka *Ɓii-Aaden on darii ka sengo ɲaamo Alla!»"},{"book":"KUUƊE SAHAABAAƁE ƁEN","chapter":"7","verse":"57","text":"Onsay ɓe fow ɓe uddi noppi, ɓe sonki e makko, ɓe wubbani mo."},{"book":"KUUƊE SAHAABAAƁE ƁEN","chapter":"7","verse":"58","text":"Ɓe raɗii mo haa ka ɓaawo saare, ɓe wariri mo kaaƴe. Seedeeɓe ɓen acci conci mun ɗin e ley koyɗe suka no wi'ee Saawulu."},{"book":"KUUƊE SAHAABAAƁE ƁEN","chapter":"7","verse":"59","text":"Wa fewndo ko ɓe fiɗata mo kanko Astefaana kaaƴe, tawi himo tororde nii, wi'a: «Ko an yo Joomi an Iisaa, jaɓɓo wonkii an kin!»"},{"book":"KUUƊE SAHAABAAƁE ƁEN","chapter":"7","verse":"60","text":"Onsay o jiccii kadi, o ewnii ko tiiɗi, o wi'i: «Joomi, wota a faw oo junuubu e hoore ɓee!» No o gaynirnoo wowlude ɗun, o timmi."}]}