{"data":[{"book":"МІХЕЯ","chapter":"3","verse":"1","text":"І сказаў я: слухайце, галовы Якава і князі дома Ізраілевага: ці ж ня вам трэба ведаць праўду?"},{"book":"МІХЕЯ","chapter":"3","verse":"2","text":"А вы ненавідзіце добрае і любіце ліхое; лупіце зь іх скуру іхнюю і плоць з касьцей іхніх,"},{"book":"МІХЕЯ","chapter":"3","verse":"3","text":"ясьце плод народу Майго і лупіце зь іх скуру іхнюю, а косьці іх ламаеце і крышыце як бы ў горшчык, і плоць - як бы ў кацёл."},{"book":"МІХЕЯ","chapter":"3","verse":"4","text":"І будуць яны заклікаць да Госпада, але Ён не пачуе іх і схавае аблічча Сваё ад іх на той час, як яны зладзейнічаюць."},{"book":"МІХЕЯ","chapter":"3","verse":"5","text":"Так казаў Гасподзь на прарокаў, якія ўводзяць у аблуду народ Мой, якія грызуць зубамі сваімі - і прапаведуюць мір, а хто нічога не кладзе ім у рот, супроць таго абвяшчаюць вайну."},{"book":"МІХЕЯ","chapter":"3","verse":"6","text":"Таму ноч будзе вам замест уявы і цемра - замест прадказаньняў; зойдзе сонца над прарокамі і пацямнее дзень над імі."},{"book":"МІХЕЯ","chapter":"3","verse":"7","text":"І пасаромеюцца празорліўцы, і пасаромленыя будуць варажбіты, і замкнуць вусны свае ўсе яны, таму што ня будзе адказу ад Бога."},{"book":"МІХЕЯ","chapter":"3","verse":"8","text":"А я напоўнены сілаю Духа Гасподняга, праўды і цьвёрдасьці, каб выказаць Якаву злачынства яго і Ізраілю - грэх ягоны."},{"book":"МІХЕЯ","chapter":"3","verse":"9","text":"Слухайце ж гэта, галовы дому Якаўлевага і князі дому Ізраілевага, якія грэбуюць правасудзьдзем і скрыўляюць усё простае,"},{"book":"МІХЕЯ","chapter":"3","verse":"10","text":"будуюць Сіён крывёю і Ерусалім - няпраўдаю!"},{"book":"МІХЕЯ","chapter":"3","verse":"11","text":"Галовы яго судзяць за дарункі і сьвятары яго вучаць за плату і прарокі яго прадказваюць за грошы, а тым часам абапіраюцца на Госпада, кажучы: «ці не сярод вас Гасподзь? Не спасьцігне нас бяда!»"},{"book":"МІХЕЯ","chapter":"3","verse":"12","text":"Таму за вас Сіён узараны будзе як поле, і Ерусалім зробіцца грудай руінаў, і гара дома гэтага будзе лясістым пагоркам."}]}