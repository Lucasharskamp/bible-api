{"data":[{"book":"3 Mose","chapter":"18","verse":"1","text":"Awurade ka kyerɛɛ Mose se, “Ka kyerɛ Israelfo no se,"},{"book":"3 Mose","chapter":"18","verse":"2","text":"‘Mene Awurade mo Nyankopɔn,"},{"book":"3 Mose","chapter":"18","verse":"3","text":"enti mommmɔ mo bra sɛ abosonsomfo. Monnyɛ sɛ nnipa a na mo ne wɔn te wɔ Misraim anaa Kanaan wɔ faako a mede mo rekɔ no. Munnsuasua wɔn."},{"book":"3 Mose","chapter":"18","verse":"4","text":"Me mmara ne mʼahyɛde ara so na ɛsɛ sɛ mudi; na ɛsɛ sɛ mudi so pɛpɛɛpɛ, efisɛ mene Awurade mo Nyankopɔn."},{"book":"3 Mose","chapter":"18","verse":"5","text":"Sɛ mudi so a, mubenya nkwa. Mene Awurade."},{"book":"3 Mose","chapter":"18","verse":"6","text":"“ ‘Mo mu biara nni ho kwan sɛ ɔware obusuani a ɔbɛn no. Mene Awurade."},{"book":"3 Mose","chapter":"18","verse":"7","text":"“ ‘Ɛnsɛ sɛ ɔbabea ware nʼagya anaasɛ ɔbabarima ware ne na."},{"book":"3 Mose","chapter":"18","verse":"8","text":"“ ‘Ɛnsɛ sɛ wo ne wʼagya yerenom mu bi da; ebebu wʼagya animtiaa."},{"book":"3 Mose","chapter":"18","verse":"9","text":"“ ‘Ɛnsɛ sɛ wo ne wo nuabea anaa wʼagya babea anaa wo na babea da, sɛ wɔwoo no ofi no mu anaa ofi foforo mu."},{"book":"3 Mose","chapter":"18","verse":"10","text":"“ ‘Ɛnsɛ sɛ moware mo nenabea, sɛ ɔyɛ mo babarima babea anaa mo babea babea, efisɛ ebebu mo animtiaa."},{"book":"3 Mose","chapter":"18","verse":"11","text":"“ ‘Ɛnsɛ sɛ woware wo nuabea a ɔyɛ wʼagya yerenom bi babea."},{"book":"3 Mose","chapter":"18","verse":"12","text":"“ ‘Anaa wo sewaa—wo agya nuabea, efisɛ ɔyɛ wʼagya busuani pɛɛ."},{"book":"3 Mose","chapter":"18","verse":"13","text":"“ ‘Saa ara na ɛnsɛ sɛ woware wo na a ɔyɛ wo na nuabea, efisɛ, ɔyɛ wo na busuani pɛɛ."},{"book":"3 Mose","chapter":"18","verse":"14","text":"“ ‘Wʼagya nuabarima yere nso, wunni ho kwan sɛ woware no."},{"book":"3 Mose","chapter":"18","verse":"15","text":"“ ‘Wunni ho kwan sɛ woware wo babarima yere, efisɛ ɔyɛ wʼase."},{"book":"3 Mose","chapter":"18","verse":"16","text":"“ ‘Saa ara nso na wuntumi nnware wo nuabarima yere, efisɛ ɔyɛ wo nuabarima dea."},{"book":"3 Mose","chapter":"18","verse":"17","text":"“ ‘Worentumi nware ɔbea bi nsan nware ne babea anaa ne nenabea nka ho, efisɛ wɔn nyinaa yɛ abusuafo pɛɛ na ɛyɛ awudisɛm nso."},{"book":"3 Mose","chapter":"18","verse":"18","text":"“ ‘Ɛnsɛ sɛ woware nuabeanom baanu sɛ akorafo, bere a wo yere te ase."},{"book":"3 Mose","chapter":"18","verse":"19","text":"“ ‘Ɛnsɛ sɛ wofa ɔbea a ɔwɔ afikyirikɔ mu."},{"book":"3 Mose","chapter":"18","verse":"20","text":"“ ‘Ɛnsɛ sɛ wofa wo yɔnko yere de gu mo ho fi."},{"book":"3 Mose","chapter":"18","verse":"21","text":"“ ‘Mfa wo mma mu biara mma Molek mma ɔmmfa no mmɔ afɔre wɔ nʼafɔremuka so. Ngu wo Nyankopɔn din ho fi, efisɛ mene Awurade."},{"book":"3 Mose","chapter":"18","verse":"22","text":"“ ‘Ɔbarima a ɔne ne yɔnko barima da yɛ akyiwade kɛse na ɛyɛ bɔne a ɛso nso."},{"book":"3 Mose","chapter":"18","verse":"23","text":"“ ‘Ɛnsɛ sɛ ɔbarima fa aboa de gu ne ho fi. Saa ara nso na ɛnsɛ sɛ ɔbea de ne ho ma aboanini ma ɔfa no. Ɛyɛ akyiwade kɛse."},{"book":"3 Mose","chapter":"18","verse":"24","text":"“ ‘Munngu mo ho fi wɔ saa akwan ahorow yi biara so na eyinom ne nea abosonsomfo yɛ. Esiane sɛ wɔyɛ saa nti, merebeyi wɔn afi asase a morekɔ so no so."},{"book":"3 Mose","chapter":"18","verse":"25","text":"Saa ahohwibra no agu ɔman mu no nyinaa ho fi; ɛno nti na meretwe nnipa a wɔte hɔ no aso na mayi wɔn afi asase no so."},{"book":"3 Mose","chapter":"18","verse":"26","text":"Ɛsɛ sɛ mudi me mmara ne mʼahyɛde no nyinaa so pɛpɛɛpɛ na ɛnsɛ sɛ moyɛ saa akyiwade yi mu bi koraa. Saa mmara yi ka mo a wɔwoo mo Israelman mu ne ahɔho a wɔne mo te nyinaa bi."},{"book":"3 Mose","chapter":"18","verse":"27","text":"Ampa ara, efisɛ daa nnipa a wɔte saa asase a mede mo rekɔ so no so yɛ saa akyiwade yi nti, asase no ho agu fi."},{"book":"3 Mose","chapter":"18","verse":"28","text":"Monnyɛ saa ade no bi, anyɛ saa a, mɛpam mo afi asase no so sɛnea mɛyɛ wɔn a wɔte hɔ mprempren no."},{"book":"3 Mose","chapter":"18","verse":"29","text":"“ ‘Obiara a ɔbɛyɛ akyiwade yi mu bi no, ɛsɛ sɛ wotwa no asu fi ɔman no mu."},{"book":"3 Mose","chapter":"18","verse":"30","text":"Enti monhwɛ sɛ mubedi me mmara no so na monnyɛ saa abusude kɛse yi bi. Monnkɔyɛ abususɛm a wɔn a wɔte asase a morekɔ so no yɛ no bi mmfa ngu mo ho fi. Mene Awurade mo Nyankopɔn.’ ”"}]}