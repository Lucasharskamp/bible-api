{"data":[{"book":"1 Timothy","chapter":"4","verse":"1","text":"Tichu Ratha'n inthiangnga ati, khawa khachu mi lekkhat in akalahong sik pha ah ngamnahi inlamathaan sik eii, halli inmani'n maleisei ratha ngai halli raikhuo ngai minchuna kha inlajuisik eii."},{"book":"1 Timothy","chapter":"4","verse":"2","text":"Thir inling meikasa ikaang angnga ikaangjei kase katha thentheina malung kathi ngai'n hiwa ka-ang kasetheija maleisei karil ngai'n hiwa minchunahi inleirilthang."},{"book":"1 Timothy","chapter":"4","verse":"3","text":"Inmani'n inn neisik tihi kathamak eii khat-um saak angjet baksik um kathamak eii tia inleiminchu. Takkha kangamna khat-um kadik kajet ngai'n baksaak rakip sik ah Pathian inminpaakle inruoiya baksaak rakip baksik ah Pathian in ilei-bool kha eii."},{"book":"1 Timothy","chapter":"4","verse":"4","text":"Pathian ibool phur rakip atha; iteii hiaisik ommak, takkha angrakip Pathian niminpaak le inruoiya nibaksik eii,"},{"book":"1 Timothy","chapter":"4","verse":"5","text":"ajarchu Pathian chong khat-um Pathian nini jarra Pathian in anazootpijei."},{"book":"1 Timothy","chapter":"4","verse":"6","text":"Nang in inngamna chongkadik khat-um akadik minchunna nijui khan natheinuo ah ni-inwaisip angnga, nang in hiwa minchunna ngaihi kangamna ngaidiang namindik inchu nang in Christa Jisu sik ah katha suokkha na-esik eii."},{"book":"1 Timothy","chapter":"4","verse":"7","text":"Takkha rilsik ka-emak Pathian inchenmak thurchi kha mathaanru, halli natheinuo ah Pathian kajet ringkhuo enasik ah inchuchak inlang omro."},{"book":"1 Timothy","chapter":"4","verse":"8","text":"Taksa thanasik insuukna kha anemna lekkhat om, takkha Ratha ngarnasik insuukna anemna khachu atuunna khat-um kahongsik ringkhuo han alam rakip ah anemna om tia chong-inkhitna anei."},{"book":"1 Timothy","chapter":"4","verse":"9","text":"Hiwahi kadik chongril kha eii, hiwarakip hi keiluutsik khat-um ngamnasik eii."},{"book":"1 Timothy","chapter":"4","verse":"10","text":"Mi rakip Kanakatanpa halli aru ka-edoomma ngamna kanei ngai kasanring akaring Pathian diang keini'n4:10: kasong; larik lekkhat inkathamak theiya karilse. ngamna kinda jarra, keini'n chuon ranak kintho ah khat-um kapoongnga kinsongnga kin-om."},{"book":"1 Timothy","chapter":"4","verse":"11","text":"Hiwa inchuna ngaili indikna ngaihi inmani diang peru."},{"book":"1 Timothy","chapter":"4","verse":"12","text":"Nang khangdoong na eii tia tuteii inkhat in enselmusit inthomaro; takkha nachongrilla kangamna ngaisik-ah, naomchana, minriangnga, ingamna ah, inthiangga minkhina katha inchangro."},{"book":"1 Timothy","chapter":"4","verse":"13","text":"Kei'n nang nakoolla kaheiwa maklaiseng, mi ngai karra chong inthiang ngaikha karil, kamasok, khat-um kaminchuwa apha kaminluut khat-um malung kaluut ero."},{"book":"1 Timothy","chapter":"4","verse":"14","text":"Pathian chong kachoi ngai'n inrilsuokle inruoiya upa ngai'n nang nachungnga kut induong pha ah najuope ratha kutchoi kha i-emak ti-inlang leimaro."},{"book":"1 Timothy","chapter":"4","verse":"15","text":"Mi rakip in nachountho insoon kha inmunasik ah hiwa minchu mindikna ngaihi napumtak in huoikajou ah juiro khat-um thoro."},{"book":"1 Timothy","chapter":"4","verse":"16","text":"Napum khat-um naminchuna khan insingtheiro, hi ngai rakip hi thochak inlang omro, ajarchu hiwa natho inchu, nang nachong karangai ngaili nang napum takkha sanringnasik eii."}]}