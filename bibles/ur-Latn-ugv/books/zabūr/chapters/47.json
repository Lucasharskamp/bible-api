{"data":[{"book":"Zabūr","chapter":"47","verse":"1","text":"Qorah kī aulād kā zabūr. Mausīqī ke rāhnumā ke lie."},{"book":"Zabūr","chapter":"47","verse":"2","text":"Kyoṅki Rab T'ālā purjalāl hai, wuh pūrī duniyā kā azīm Bādshāh hai."},{"book":"Zabūr","chapter":"47","verse":"3","text":"Us ne qaumoṅ ko hamāre taht kar diyā, ummatoṅ ko hamāre pāṅwoṅ tale rakh diyā."},{"book":"Zabūr","chapter":"47","verse":"4","text":"Us ne hamāre lie hamārī mīrās ko chun liyā, usī ko jo us ke pyāre bande Yāqūb ke lie faḳhr kā bāis thā. (Silāh)"},{"book":"Zabūr","chapter":"47","verse":"5","text":"Allāh ne saūd farmāyā to sāth sāth ḳhushī kā nārā buland huā, Rab bulandī par chaṛh gayā to sāth sāth narsingā bajtā rahā."},{"book":"Zabūr","chapter":"47","verse":"6","text":"Madahsarāī karo, Allāh kī madahsarāī karo! Madahsarāī karo, hamāre Bādshāh kī madahsarāī karo!"},{"book":"Zabūr","chapter":"47","verse":"7","text":"Kyoṅki Allāh pūrī duniyā kā Bādshāh hai. Hikmat kā gīt gā kar us kī satāish karo."},{"book":"Zabūr","chapter":"47","verse":"8","text":"Allāh qaumoṅ par hukūmat kartā hai, Allāh apne muqaddas taḳht par baiṭhā hai."},{"book":"Zabūr","chapter":"47","verse":"9","text":"Dīgar qaumoṅ ke shurafā Ibrāhīm ke Ḳhudā kī qaum ke sāth jamā ho gae haiṅ, kyoṅki wuh duniyā ke hukmrānoṅ kā mālik hai. Wuh nihāyat hī sarbuland hai."}]}