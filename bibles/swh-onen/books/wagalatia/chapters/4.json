{"data":[{"book":"Wagalatia","chapter":"4","verse":"1","text":"Lile nisemalo ni kwamba wakati wote mrithi bado ni mtoto, hana tofauti na mtumwa, ingawa ndiye mmiliki wa mali yote."},{"book":"Wagalatia","chapter":"4","verse":"2","text":"Yeye huwa yuko chini ya uangalizi wa walezi na wadhamini mpaka ufike wakati uliowekwa na baba yake."},{"book":"Wagalatia","chapter":"4","verse":"3","text":"Vivyo hivyo na sisi, tulipokuwa bado watoto wadogo, tulikuwa utumwani chini ya taratibu za kawaida za ulimwengu."},{"book":"Wagalatia","chapter":"4","verse":"4","text":"Lakini ulipowadia utimilifu wa wakati, Mungu alimtuma Mwanawe, ambaye alizaliwa na mwanamke, akazaliwa chini ya sheria,"},{"book":"Wagalatia","chapter":"4","verse":"5","text":"kusudi awakomboe wale waliokuwa chini ya sheria, ili tupate kupokea zile haki kamili za kufanywa watoto wa Mungu."},{"book":"Wagalatia","chapter":"4","verse":"6","text":"Kwa sababu ninyi ni watoto wa Mungu, Mungu amemtuma Roho wa Mwanawe mioyoni mwetu, anayelia, “Abba,4:6 Abba ni neno la Kiaramu ambalo maana yake ni Baba; lingeweza kutumiwa tu na mtoto wa kuzaa. Baba.”"},{"book":"Wagalatia","chapter":"4","verse":"7","text":"Kwa hiyo, wewe si mtumwa tena, bali ni mtoto, kwa kuwa wewe ni mtoto, Mungu amekufanya wewe pia kuwa mrithi kwa kupitia Kristo."},{"book":"Wagalatia","chapter":"4","verse":"8","text":"Zamani, mlipokuwa hammjui Mungu, mlikuwa watumwa wa viumbe ambavyo kwa asili si Mungu."},{"book":"Wagalatia","chapter":"4","verse":"9","text":"Lakini sasa kwa kuwa mmemjua Mungu, au zaidi mmejulikana na Mungu, inakuwaje mnarejea tena katika zile kanuni za kwanza zenye udhaifu na upungufu? Mnataka ziwafanye tena watumwa?"},{"book":"Wagalatia","chapter":"4","verse":"10","text":"Mnaadhimisha siku maalum, miezi, nyakati na miaka!"},{"book":"Wagalatia","chapter":"4","verse":"11","text":"Nina hofu juu yenu, kwamba kazi niliyofanya kwa ajili yenu inaweza kuwa nimejitaabisha bure."},{"book":"Wagalatia","chapter":"4","verse":"12","text":"Ndugu zangu, nawasihi mwe kama mimi, kwa sababu mimi nimekuwa kama ninyi. Hamkunitendea jambo lolote baya."},{"book":"Wagalatia","chapter":"4","verse":"13","text":"Ninyi mwajua kwamba ni kwa ajili ya udhaifu wangu niliwahubiria Injili."},{"book":"Wagalatia","chapter":"4","verse":"14","text":"Ingawa hali yangu iliwatia majaribuni, hamkunidharau wala kunidhihaki, bali mlinikaribisha kama malaika wa Mungu, kama vile Kristo Yesu."},{"book":"Wagalatia","chapter":"4","verse":"15","text":"Ile hali ya furaha mliyokuwa nayo imekwenda wapi? Naweza kushuhudia kwamba, kama ingewezekana mngengʼoa macho yenu na kunipa mimi."},{"book":"Wagalatia","chapter":"4","verse":"16","text":"Je, sasa nimekuwa adui yenu kwa kuwaambia kweli?"},{"book":"Wagalatia","chapter":"4","verse":"17","text":"Hao wana shauku ya kuwapata lakini si kwa kusudi zuri. Wanachotaka ni kuwatenga mbali nasi, ili ninyi mpate kuwaonea wao shauku."},{"book":"Wagalatia","chapter":"4","verse":"18","text":"Ni vizuri wakati wote kuwa na shauku kwa ajili ya kusudi zuri, si wakati nikiwa pamoja nanyi tu."},{"book":"Wagalatia","chapter":"4","verse":"19","text":"Watoto wangu wapendwa, ambao kwa mara nyingine ninawaonea utungu, ninatamani kwamba Kristo aumbike ndani yenu."},{"book":"Wagalatia","chapter":"4","verse":"20","text":"Natamani kama ningekuwa pamoja nanyi sasa, pengine ningebadilisha sauti yangu. Kwa maana nina wasiwasi kwa ajili yenu."},{"book":"Wagalatia","chapter":"4","verse":"21","text":"Niambieni, ninyi mnaotaka kuwa chini ya sheria, je, hamjui sheria inavyosema?"},{"book":"Wagalatia","chapter":"4","verse":"22","text":"Kwa maana imeandikwa kwamba Abrahamu alikuwa na wana wawili, mmoja wa mwanamke mtumwa na wa pili wa mwanamke huru."},{"book":"Wagalatia","chapter":"4","verse":"23","text":"Lakini, mtoto wa mwanamke mtumwa alizaliwa kwa mapenzi ya mwili, na yule mwingine wa mwanamke huru alizaliwa kutokana na ahadi ya Mungu."},{"book":"Wagalatia","chapter":"4","verse":"24","text":"Mambo haya yanaweza kuchukuliwa kama mfano. Kwa maana hao wanawake wawili ni mfano wa maagano mawili: Agano la kwanza, ni lile lililofanyika katika Mlima Sinai, lizaalo watoto wa utumwa. Hili ndilo huyo Hagari."},{"book":"Wagalatia","chapter":"4","verse":"25","text":"Basi Hagari anawakilisha Mlima Sinai ulioko Arabuni, na unafanana na Yerusalemu ya sasa ambayo iko utumwani pamoja na watoto wake."},{"book":"Wagalatia","chapter":"4","verse":"26","text":"Lakini Yerusalemu wa juu ni huru, nayo ndiye mama yetu."},{"book":"Wagalatia","chapter":"4","verse":"27","text":"Kwa maana imeandikwa:"},{"book":"Wagalatia","chapter":"4","verse":"28","text":"Basi, sisi ndugu zangu, ni kama Isaki, tu watoto wa ahadi."},{"book":"Wagalatia","chapter":"4","verse":"29","text":"Lakini, kama vile ilivyokuwa siku zile yule aliyezaliwa kwa mwili alivyomchokoza yule aliyezaliwa kwa Roho, ndivyo ilivyo hata sasa."},{"book":"Wagalatia","chapter":"4","verse":"30","text":"Lakini Maandiko yasemaje? “Mwondoe mwanamke mtumwa pamoja na mwanawe, kwa sababu mwana wa mwanamke mtumwa kamwe hatarithi pamoja na mwana wa aliye huru.”"},{"book":"Wagalatia","chapter":"4","verse":"31","text":"Kwa hiyo ndugu zangu, sisi si watoto wa mwanamke mtumwa, bali wa yule aliye huru."}]}