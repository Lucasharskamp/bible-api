{"data":[{"book":"Marko","chapter":"6","verse":"1","text":"Yesu anachoka kumeneko napita ku mudzi kwawo, pamodzi ndi ophunzira ake."},{"book":"Marko","chapter":"6","verse":"2","text":"Tsiku la Sabata litafika, anayamba kuphunzitsa mʼsunagoge, ndipo ambiri amene anamumva anadabwa."},{"book":"Marko","chapter":"6","verse":"3","text":"Kodi uyu si mpalamatabwa uja? Kodi uyu si mwana wa Mariya ndi mʼbale wa Yakobo, Yose, Yudasi ndi Simoni? Kodi alongo ake si ali ndi ife?” Ndipo anakhumudwa naye."},{"book":"Marko","chapter":"6","verse":"4","text":"Yesu anawawuza kuti, “Mneneri amalemekezedwa kulikonse kupatula kwawo, ndi pakati pa abale ake ndi a mʼbanja mwake.”"},{"book":"Marko","chapter":"6","verse":"5","text":"Sanachite zodabwitsa kumeneko, koma anangosanjika manja pa odwala ochepa ndi kuwachiritsa."},{"book":"Marko","chapter":"6","verse":"6","text":"Ndipo Iye anadabwa chifukwa chakusowa chikhulupiriro kwawo."},{"book":"Marko","chapter":"6","verse":"7","text":"Atayitana khumi ndi awiriwo, Iye anawatuma awiriawiri ndipo anawapatsa ulamuliro pa mizimu yoyipa."},{"book":"Marko","chapter":"6","verse":"8","text":"Zomwe anawalangiza ndi izi: “Musatenge kanthu ka paulendo koma ndodo yokha; osatenga buledi, thumba, kapena ndalama."},{"book":"Marko","chapter":"6","verse":"9","text":"Muvale nsapato koma osatenga malaya apadera."},{"book":"Marko","chapter":"6","verse":"10","text":"Pamene mulowa mʼnyumba mukakhale momwemo kufikira mutachoka mʼmudzimo."},{"book":"Marko","chapter":"6","verse":"11","text":"Ndipo ngati pa malo ena sakakulandirani kapena kukumverani, sasani fumbi la kumapazi anu pamene mukuchoka, kuti ukhale umboni wowatsutsa.”"},{"book":"Marko","chapter":"6","verse":"12","text":"Anatuluka kupita kukalalikira kuti anthu atembenuke mtima."},{"book":"Marko","chapter":"6","verse":"13","text":"Anatulutsa ziwanda zambiri ndi kudzoza mafuta odwala ambiri ndi kuwachiritsa."},{"book":"Marko","chapter":"6","verse":"14","text":"Mfumu Herode anamva zimenezi, pakuti dzina la Yesu linali litadziwika kwambiri. Ena amati, “Yohane Mʼbatizi waukitsidwa kwa akufa, ndipo nʼchifukwa chake mphamvu zochita zodabwitsa zinkagwira ntchito mwa Iye.”"},{"book":"Marko","chapter":"6","verse":"15","text":"Ena anati, “Iye ndi Eliya.”"},{"book":"Marko","chapter":"6","verse":"16","text":"Koma Herode atamva zimenezi anati, “Yohane, munthu amene ndinamudula mutu, waukitsidwa kuchokera kwa akufa.”"},{"book":"Marko","chapter":"6","verse":"17","text":"Pakuti Herode iye mwini analamula kuti amumange Yohane ndi kumuyika mʼndende. Anachita izi chifukwa cha Herodia, mkazi wa mʼbale wake Filipo, amene iye anamukwatira."},{"book":"Marko","chapter":"6","verse":"18","text":"Pakuti Yohane ankanena kwa Herode kuti, “Sikololedwa kwa inu kuti mukwatire mkazi wa mʼbale wanu.”"},{"book":"Marko","chapter":"6","verse":"19","text":"Ndipo Herodia anamusungira Yohane chidani ndipo anafuna kumupha, koma sanathe kutero,"},{"book":"Marko","chapter":"6","verse":"20","text":"chifukwa Herode anaopa Yohane ndipo anamuteteza, podziwa kuti iye anali munthu wolungama ndi woyera mtima. Herode akamamva Yohane, ankathedwa nzeru; komabe amakonda kumumvetsera."},{"book":"Marko","chapter":"6","verse":"21","text":"Pomaliza mpata unapezeka. Pa tsiku lokumbukira kubadwa kwake, Herode anakonzera phwando akuluakulu ake, akulu a ankhondo ndi anthu odziwika a mu Galileya."},{"book":"Marko","chapter":"6","verse":"22","text":"Mwana wamkazi wa Herodia atabwera ndi kudzavina, anakondweretsa Herode ndi alendo ake a pa mphwandopo."},{"book":"Marko","chapter":"6","verse":"23","text":"Ndipo analonjeza ndi lumbiriro kuti, “Chilichonse chimene upempha ndidzakupatsa, ngakhale theka la ufumu wanga.”"},{"book":"Marko","chapter":"6","verse":"24","text":"Iye anatuluka nati kwa amayi ake, “Kodi ndikapemphe chiyani?”"},{"book":"Marko","chapter":"6","verse":"25","text":"Nthawi yomweyo mtsikana uja anafulumira kupita komwe kunali mfumu ndi pempho lake: “Ndikufuna kuti mundipatse pomwe pano mutu wa Yohane Mʼbatizi mʼmbale.”"},{"book":"Marko","chapter":"6","verse":"26","text":"Mfumu inamva chisoni chachikulu, koma chifukwa cha lumbiro lake ndi alendo ake a pa mphwandolo, sanafune kumukaniza."},{"book":"Marko","chapter":"6","verse":"27","text":"Nthawi yomweyo iye anatumiza yemwe anali ndi ulamuliro wonyonga anthu kuti abweretse mutu wa Yohane. Munthuyo anapita, nakadula mutu wa Yohane mʼndende,"},{"book":"Marko","chapter":"6","verse":"28","text":"nabweretsa mutuwo mʼmbale. Anawupereka kwa mtsikanayo, ndipo iye anakapereka kwa amayi ake."},{"book":"Marko","chapter":"6","verse":"29","text":"Atamva izi, ophunzira a Yohane anabwera nadzatenga mtembo ndi kukawuyika mʼmanda."},{"book":"Marko","chapter":"6","verse":"30","text":"Atumwi anasonkhana mozungulira Yesu namufotokozera zonse zomwe anachita ndi kuphunzitsa."},{"book":"Marko","chapter":"6","verse":"31","text":"Popeza kuti panali anthu ambiri amene amabwera ndi kumapita, analibe mpata wakuti adye, ndipo Iye anawawuza kuti, “Tiyeni kuno kumalo achete kuti tikapume.”"},{"book":"Marko","chapter":"6","verse":"32","text":"Ndipo anachoka okha pa bwato napita kumalo a okhaokha."},{"book":"Marko","chapter":"6","verse":"33","text":"Koma ambiri amene anawaona akuchoka anawazindikira ndipo anathamanga wapansi kuchokera mʼmidzi yonse nakayambirira kufika."},{"book":"Marko","chapter":"6","verse":"34","text":"Yesu atafika ku mtunda ndi kuona gulu lalikulu la anthu, anamva nawo chisoni chifukwa anali ngati nkhosa zopanda mʼbusa. Ndipo anayamba kuwaphunzitsa zinthu zambiri."},{"book":"Marko","chapter":"6","verse":"35","text":"Pa nthawi iyi nʼkuti dzuwa litapendeka, ndipo ophunzira ake anabwera kwa Iye nati, “Kuno ndi kuthengo, ndipo ano ndi madzulo."},{"book":"Marko","chapter":"6","verse":"36","text":"Awuzeni anthuwa azipita ku midzi ndi madera ozungulira, kuti akadzigulire kanthu kakuti adye.”"},{"book":"Marko","chapter":"6","verse":"37","text":"Koma Iye anayankha kuti, “Apatseni kanthu koti adye.”"},{"book":"Marko","chapter":"6","verse":"38","text":"Iye anawafunsa kuti, “Muli ndi malofu a buledi angati? Pitani mukaone.”"},{"book":"Marko","chapter":"6","verse":"39","text":"Pamenepo Yesu anawalamulira kuti awakhazike anthu pansi mʼmagulu pa msipu obiriwira."},{"book":"Marko","chapter":"6","verse":"40","text":"Ndipo anakhala pansi mʼmagulu a anthu 100 ndi gulu la anthu makumi asanu."},{"book":"Marko","chapter":"6","verse":"41","text":"Atatenga malofu a buledi asanu ndi nsomba ziwiri, nayangʼana kumwamba, Iye anayamika nagawa malofu a bulediwo. Kenaka anawapatsa ophunzira ake kuti awapatse anthu. Ndipo anagawanso nsomba ziwirizo kwa onse."},{"book":"Marko","chapter":"6","verse":"42","text":"Onse anadya ndipo anakhuta,"},{"book":"Marko","chapter":"6","verse":"43","text":"ndipo ophunzira ake anatola buledi ndi nsomba zotsalira zokwanira madengu khumi ndi awiri."},{"book":"Marko","chapter":"6","verse":"44","text":"Chiwerengero cha amuna amene anadya chinali 5,000."},{"book":"Marko","chapter":"6","verse":"45","text":"Nthawi yomweyo Yesu anawuza ophunzira ake kuti alowe mʼbwato ndi kuti atsogole kupita ku Betisaida, pamene Iye ankawuza anthu kuti azipita."},{"book":"Marko","chapter":"6","verse":"46","text":"Atawasiya, Iye anakwera ku phiri kukapemphera."},{"book":"Marko","chapter":"6","verse":"47","text":"Pofika madzulo, bwato linali pakati pa nyanja, ndipo Iye anali yekha pa mtunda."},{"book":"Marko","chapter":"6","verse":"48","text":"Iye anaona ophunzira ake akuvutika popalasa bwato, chifukwa mphepo imawomba mokumana nawo. Pa nthawi ya mʼbandakucha Iye anafika kwa iwo akuyenda pa nyanja. Anali pafupi kuwapitirira,"},{"book":"Marko","chapter":"6","verse":"49","text":"koma atamuona Iye akuyenda pa nyanja, anaganiza kuti anali mzukwa. Iwo anafuwula,"},{"book":"Marko","chapter":"6","verse":"50","text":"pakuti onse anamuona ndipo anachita mantha."},{"book":"Marko","chapter":"6","verse":"51","text":"Ndipo Iye anakwera mʼbwato pamodzi nawo, ndipo mphepo inaleka. Iwo anadabwa kwambiri,"},{"book":"Marko","chapter":"6","verse":"52","text":"popeza sanazindikire zimene zinachitika pa malofu a buledi; pakuti mitima yawo inali yowuma."},{"book":"Marko","chapter":"6","verse":"53","text":"Atawoloka, anafika ku Genesareti nayima pa dooko."},{"book":"Marko","chapter":"6","verse":"54","text":"Atangotuluka mʼbwato, anthu anamuzindikira Yesu."},{"book":"Marko","chapter":"6","verse":"55","text":"Anathamanga uku ndi uko mʼdera lonse nakanyamula odwala pa machira kupita nawo kulikonse kumene anamva kuti kuli Iye."},{"book":"Marko","chapter":"6","verse":"56","text":"Ndipo kulikonse kumene anapita, ku midzi, mʼmizinda ndi madera a ku midzi, iwo anayika odwala mʼmalo a mʼmisika. Iwo anamupempha kuti awalole kuti akhudze ngakhale mphonje za mkanjo wake, ndipo onse amene anamukhudza anachira."}]}