{"data":[{"book":"مەرقۆس","chapter":"11","verse":"1","text":"کاتێک لە ئۆرشەلیم نزیک بوونەوە، لە بێت‌فاجی و بێت‌عەنیا لەلای کێوی زەیتوون، عیسا دووان لە قوتابییەکانی نارد،"},{"book":"مەرقۆس","chapter":"11","verse":"2","text":"پێی فەرموون: «بڕۆنە ئەو گوندەی بەرامبەرتان، کاتێک دەچنە ناوی، دەبینن جاشکێک بەستراوەتەوە هەتا ئێستا کەس سواری نەبووە، بیکەنەوە و بیهێنن."},{"book":"مەرقۆس","chapter":"11","verse":"3","text":"ئەگەر یەکێک لێی پرسین: ”بۆ ئەمە دەکەن؟“ بڵێن: ”گەورەمان پێویستی پێیەتی، ئینجا زوو دەینێرێتەوە بۆ ئێرە.“»"},{"book":"مەرقۆس","chapter":"11","verse":"4","text":"چوون و بینییان وا جاشکێک لەسەر ڕێگاکە، لەبەر دەرگای ماڵێک بەستراوەتەوە، ئەوانیش کردیانەوە."},{"book":"مەرقۆس","chapter":"11","verse":"5","text":"هەندێک کەس لەوێ ڕاوەستابوون، لێیان پرسین: «چی دەکەن، جاشکەکە دەکەنەوە؟»"},{"book":"مەرقۆس","chapter":"11","verse":"6","text":"وەک ئەوەی عیسا پێی فەرمووبوون وەڵامیان دایەوە، ئیتر ڕێگایان دان."},{"book":"مەرقۆس","chapter":"11","verse":"7","text":"جاشکەکەیان بۆ عیسا هێنا و کەواکانیان خستە سەری، ئەویش سواری بوو."},{"book":"مەرقۆس","chapter":"11","verse":"8","text":"زۆر کەسیش کەواکانیان لەسەر ڕێگاکە ڕاخست، هەندێکیش لە باخەکان لقەداریان بڕیبووەوە."},{"book":"مەرقۆس","chapter":"11","verse":"9","text":"ئەوانەی لەپێشییەوە و ئەوانەش کە لەدوایەوە دەڕۆیشتن، هاواریان دەکرد:"},{"book":"مەرقۆس","chapter":"11","verse":"10","text":"«پیرۆزە ئەو شانشینەی داودی باوکمان کە دێت!»"},{"book":"مەرقۆس","chapter":"11","verse":"11","text":"عیسا چووە ناو ئۆرشەلیم بۆ ناو حەوشەکانی پەرستگا، تەماشای هەموو شتێکی دەوروبەری کرد، بەڵام لەبەر ئەوەی کات درەنگ بوو، لەگەڵ دوازدە قوتابییەکە چوونە دەرەوەی شار بۆ گوندی بێت‌عەنیا."},{"book":"مەرقۆس","chapter":"11","verse":"12","text":"بۆ بەیانی کە بێت‌عەنیایان بەجێهێشت، عیسا برسی بوو."},{"book":"مەرقۆس","chapter":"11","verse":"13","text":"لە دوورەوە دار هەنجیرێکی بینی گەڵای کردبوو، بەرەو لای چوو بە ئومێدی ئەوەی شتێکی پێوە ببینێ. گەیشتە لای و لە گەڵا زیاتر هیچی پێوە نەبینی، چونکە وەرزی هەنجیر نەبوو."},{"book":"مەرقۆس","chapter":"11","verse":"14","text":"ئینجا پێی فەرموو: «ئیتر هەرگیز کەس لە بەرت ناخوات.» قوتابییەکانیشی گوێیان لێبوو."},{"book":"مەرقۆس","chapter":"11","verse":"15","text":"هاتنە ئۆرشەلیم و عیسا چووە ناو حەوشەکانی پەرستگا و دەستی کرد بە دەرکردنی ئەوانەی لەوێ خەریکی کڕین و فرۆشتن بوون، مێزی پارەگۆڕەوان و کورسی کۆترفرۆشانی سەرەوژێر کرد."},{"book":"مەرقۆس","chapter":"11","verse":"16","text":"نەیدەهێشت کەس بە شتومەکەوە بە ناو حەوشەکانی پەرستگادا تێبپەڕێت."},{"book":"مەرقۆس","chapter":"11","verse":"17","text":"فێری دەکردن و دەیفەرموو: «ئایا نەنووسراوە: ﴿ماڵەکەم بە ماڵی نوێژ ناودەبردرێت بۆ هەموو گەلان﴾11‏:17 ئیشایا 56‏:7‏‏.‏؟ بەڵام ئێوە کردووتانە بە ﴿ئەشکەوتی دزان!﴾11‏:17 یەرمیا 7‏:11‏‏.‏»"},{"book":"مەرقۆس","chapter":"11","verse":"18","text":"کاهینانی باڵا و مامۆستایانی تەورات گوێیان لێبوو، بیریان دەکردەوە چۆن لەناوی ببەن، چونکە لێی دەترسان لەبەر ئەوەی هەموو خەڵکەکە لە فێرکردنەکانی سەرسام ببوون."},{"book":"مەرقۆس","chapter":"11","verse":"19","text":"کاتێک ئێوارە داهات، عیسا و قوتابییەکانی چوونە دەرەوەی شار."},{"book":"مەرقۆس","chapter":"11","verse":"20","text":"بەیانی کە بەوێدا تێپەڕینەوە، دار هەنجیرەکەیان بینی لە ڕەگەوە وشک بووە."},{"book":"مەرقۆس","chapter":"11","verse":"21","text":"پەترۆس بیری کەوتەوە و گوتی: «ڕابی، سەیر بکە! دار هەنجیرەکەی نەفرەتت لێکرد، وشک بووە!»"},{"book":"مەرقۆس","chapter":"11","verse":"22","text":"عیسا وەڵامی دایەوە: «باوەڕتان بە خودا هەبێت."},{"book":"مەرقۆس","chapter":"11","verse":"23","text":"ڕاستیتان پێ دەڵێم: ئەوەی بەم کێوە بڵێت ”هەڵبکەنرێ و بکەوە ناو دەریاوە،“ لە دڵدا گومان نەکات، بەڵکو باوەڕ بکات ئەوەی دەیڵێت دەبێت، ئەوا بۆی دەبێت."},{"book":"مەرقۆس","chapter":"11","verse":"24","text":"لەبەر ئەوە پێتان دەڵێم: هەموو ئەوەی داوای دەکەن و نوێژی بۆ دەکەن، باوەڕ بکەن کە وەرتانگرتووە، بۆتان دەبێت."},{"book":"مەرقۆس","chapter":"11","verse":"25","text":"کاتێک دەوەستن نوێژ بکەن، ئەگەر شتێکتان بەسەر یەکێکەوە هەبێت لێی خۆشبن، تاکو باوکیشتان ئەوەی کە لە ئاسمانە لە گوناهەکانتان خۆشبێت."},{"book":"مەرقۆس","chapter":"11","verse":"26","text":"[بەڵام ئەگەر ئێوە لێ خۆش نەبن، باوکی ئاسمانیشتان لە گوناهەکانتان خۆش نابێت.]»"},{"book":"مەرقۆس","chapter":"11","verse":"27","text":"دیسان هاتنەوە ئۆرشەلیم، عیسا لە حەوشەکانی پەرستگا دەگەڕا، کاهینانی باڵا و مامۆستایانی تەورات و پیران هاتنە لای و"},{"book":"مەرقۆس","chapter":"11","verse":"28","text":"لێیان پرسی: «ئەمانە بە چ دەسەڵاتێک دەکەیت؟ کێ ئەم دەسەڵاتەی بە تۆ داوە ئەم شتانە بکەیت؟»"},{"book":"مەرقۆس","chapter":"11","verse":"29","text":"عیسا پێی فەرموون: «پرسیارێکتان لێ دەکەم، وەڵامم بدەنەوە، منیش پێتان دەڵێم بە چ دەسەڵاتێک ئەمانە دەکەم:"},{"book":"مەرقۆس","chapter":"11","verse":"30","text":"لەئاوهەڵکێشانی یەحیا لە ئاسمانەوە بوو یان لە مرۆڤەوە؟ وەڵامم بدەنەوە!»"},{"book":"مەرقۆس","chapter":"11","verse":"31","text":"لەنێو خۆیاندا کەوتنە ڕاوێژکردن و گوتیان: «ئەگەر بڵێین، ”لە ئاسمانەوە بوو،“ دەڵێت، ”باشە بۆچی باوەڕتان پێی نەکرد؟“"},{"book":"مەرقۆس","chapter":"11","verse":"32","text":"ئەگەریش بڵێین، ”لە مرۆڤەوە بوو“…» لە خەڵک دەترسان، چونکە یەحیا لەلای هەمووان بەڕاستی بە پێغەمبەر دادەنرا."},{"book":"مەرقۆس","chapter":"11","verse":"33","text":"ئینجا وەڵامی عیسایان دایەوە: «نازانین.»"}]}