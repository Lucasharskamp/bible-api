{"data":[{"book":"1 Maũndũ Ma Matukũ Ma Tene","chapter":"5","verse":"1","text":"Ariũ a Rubeni ũrĩa irigithathi rĩa Isiraeli (nĩwe warĩ irigithathi, no rĩrĩa aathaahirie ũrĩrĩ wa ithe, ũrigithathi wake waheirwo ariũ a Jusufu mũrũ wa Isiraeli; nĩ ũndũ ũcio, ndangĩandĩkirwo maandĩko-inĩ ma njiarwa kũringana na ũrigithathi wake,"},{"book":"1 Maũndũ Ma Matukũ Ma Tene","chapter":"5","verse":"2","text":"o na gũtuĩka Juda nĩwe warĩ hinya gũkĩra ariũ a ithe, na mũtongoria oimĩte gwake-rĩ, ũrigithathi watuĩkire wa Jusufu);"},{"book":"1 Maũndũ Ma Matukũ Ma Tene","chapter":"5","verse":"3","text":"ariũ a Rubeni, irigithathi rĩa Isiraeli, maarĩ:"},{"book":"1 Maũndũ Ma Matukũ Ma Tene","chapter":"5","verse":"4","text":"Njiaro cia Joeli ciarĩ:"},{"book":"1 Maũndũ Ma Matukũ Ma Tene","chapter":"5","verse":"5","text":"na mũriũ Mika,"},{"book":"1 Maũndũ Ma Matukũ Ma Tene","chapter":"5","verse":"6","text":"na mũriũ Beera, ũrĩa watahirwo agĩthaamio nĩ Tigilathu-Pileseru mũthamaki wa Ashuri. Beera nĩwe warĩ mũtongoria wa andũ a Rubeni."},{"book":"1 Maũndũ Ma Matukũ Ma Tene","chapter":"5","verse":"7","text":"Andũ ao kũringana na mbarĩ ciao, mandĩkĩtwo kũringana na maandĩko ma njiarwa ciao maarĩ aya:"},{"book":"1 Maũndũ Ma Matukũ Ma Tene","chapter":"5","verse":"8","text":"na Bela mũrũ wa Azazi, mũrũ wa Shema, mũrũ wa Joeli. Maatũũraga rũgongo rũrĩa ruumĩte Aroeri nginya Nebo na Baali-Meoni."},{"book":"1 Maũndũ Ma Matukũ Ma Tene","chapter":"5","verse":"9","text":"Maikarire bũrũri mwena wa irathĩro nginya rũteere-inĩ rwa werũ ũrĩa ũtambũrũkĩte nginya Rũũĩ rwa Farati, tondũ mahiũ mao nĩmaingĩhire mũno marĩ kũu Gileadi."},{"book":"1 Maũndũ Ma Matukũ Ma Tene","chapter":"5","verse":"10","text":"Hĩndĩ ya wathani wa Saũlũ nĩmarũire na Ahagari,5:10 Ahagari maarĩ njiaro cia Ishumaeli mũrũ wa Hagari, na Aarabu nĩ a rũciaro rwao. na makĩmahoota; nao makĩĩnyiitĩra ciikaro cia Ahagari acio rũgongo-inĩ ruothe rwa mwena wa irathĩro wa Gileadi."},{"book":"1 Maũndũ Ma Matukũ Ma Tene","chapter":"5","verse":"11","text":"Nao andũ a Gadi maatũũire mariganĩtie na andũ a Rubeni kũu bũrũri wa Bashani,5:11 Bashani warĩ bũrũri wa irĩma wa mwena wa irathĩro rĩa Iria rĩa Galili. o nginya Saleka:"},{"book":"1 Maũndũ Ma Matukũ Ma Tene","chapter":"5","verse":"12","text":"Joeli nĩwe warĩ mũnene kũu Bashani, mũnini wake aarĩ Shafamu, akarũmĩrĩrwo nĩ Janai, na Shafati."},{"book":"1 Maũndũ Ma Matukũ Ma Tene","chapter":"5","verse":"13","text":"Andũ ao kũringana na nyũmba ciao maarĩ:"},{"book":"1 Maũndũ Ma Matukũ Ma Tene","chapter":"5","verse":"14","text":"Acio nĩo maarĩ ariũ a Abihaili mũrũ wa Huru, mũrũ wa Jaroa, mũrũ wa Gileadi, mũrũ wa Mikaeli, mũrũ wa Jeshishai, mũrũ wa Jahido, mũrũ wa Buzi."},{"book":"1 Maũndũ Ma Matukũ Ma Tene","chapter":"5","verse":"15","text":"Ahi mũrũ wa Abidieli, mũrũ wa Guni nĩwe warĩ mũtongoria wa nyũmba yao."},{"book":"1 Maũndũ Ma Matukũ Ma Tene","chapter":"5","verse":"16","text":"Nao andũ a Gadi maatũũraga Gileadi, kũu Bashani na matũũra-inĩ marĩa maakuhĩrĩirie kuo, o na kũrĩa guothe ũrĩithio wa Sharoni wakinyĩte."},{"book":"1 Maũndũ Ma Matukũ Ma Tene","chapter":"5","verse":"17","text":"Ũhoro ũyũ wothe nĩ wandĩkirwo maandĩko-inĩ ma njiarwa ciao hĩndĩ ĩrĩa Jothamu mũthamaki wa Juda na Jeroboamu mũthamaki wa Isiraeli maathamakaga."},{"book":"1 Maũndũ Ma Matukũ Ma Tene","chapter":"5","verse":"18","text":"Andũ a Rubeni, na a Gadi, na nuthu ya mũhĩrĩga wa Manase, maarĩ na andũ 44,760 mehaarĩirie gũthiĩ mbaara-inĩ: andũ marĩ na hinya wa mwĩrĩ, na mangĩahotire kũhũthĩra ngo, na rũhiũ rwa njora, na mooĩ gũikia mĩguĩ na ũta, na maarutĩtwo kũrũa mbaara."},{"book":"1 Maũndũ Ma Matukũ Ma Tene","chapter":"5","verse":"19","text":"Nao makĩhithũkĩra Ahagari, na Ajeturi, na Anafishi, na Anodabu."},{"book":"1 Maũndũ Ma Matukũ Ma Tene","chapter":"5","verse":"20","text":"Nĩmateithirio kũmahũũra, nake Ngai akĩneana Ahagari moko-inĩ mao, marĩ hamwe na arĩa othe maamateithagia, tondũ nĩmamũkaĩire marĩ mbaara-inĩ. Nĩamacookeirie mahooya mao, nĩ ũndũ nĩmamwĩhokete."},{"book":"1 Maũndũ Ma Matukũ Ma Tene","chapter":"5","verse":"21","text":"Magĩtaha mahiũ ma Ahagari acio: ngamĩĩra 50,000, na ngʼondu 250,000, na ndigiri 2,000, ningĩ nĩmatahire andũ 100,000,"},{"book":"1 Maũndũ Ma Matukũ Ma Tene","chapter":"5","verse":"22","text":"na angĩ aingĩ makĩũragwo, tondũ Ngai nĩwe wamarũagĩrĩra. Nao magĩikara bũrũri ũcio o nginya hĩndĩ ĩrĩa maatahirwo rĩngĩ."},{"book":"1 Maũndũ Ma Matukũ Ma Tene","chapter":"5","verse":"23","text":"Andũ a nuthu ya mũhĩrĩga wa Manase maarĩ aingĩ mũno; maatũũrire bũrũri ũcio kuuma Bashani nginya Baali-Herimoni, ũguo nĩ kuuga nginya Seniru (nĩkĩo Kĩrĩma kĩa Herimoni)."},{"book":"1 Maũndũ Ma Matukũ Ma Tene","chapter":"5","verse":"24","text":"Aya nĩo maarĩ atongoria a nyũmba ciao: Eferi, na Ishi, na Elieli, na Azirieli, na Jeremia, na Hodavia, na Jahadieli. Maarĩ atongoria a nyũmba ciao, na njamba cia ita, na andũ marĩ igweta."},{"book":"1 Maũndũ Ma Matukũ Ma Tene","chapter":"5","verse":"25","text":"No matiarĩ ehokeku harĩ Ngai wa maithe mao, tondũ nĩmeheanĩte kũrĩ ngai cia andũ a bũrũri ũcio, arĩa Ngai aaniinĩte mehere mbere yao."},{"book":"1 Maũndũ Ma Matukũ Ma Tene","chapter":"5","verse":"26","text":"Nĩ ũndũ ũcio Ngai wa Isiraeli akĩarahũra roho wa Puli mũthamaki wa Ashuri (ũguo nĩ kuuga Tigilathu-Pileseru, mũthamaki wa Ashuri), ũrĩa watahire andũ a Rubeni, na andũ a Gadi, na nuthu ya mũhĩrĩga wa Manase, akĩmatwara ithaamĩrio. Akĩmathaamĩria Hala, na Habori, na Hara, na rũũĩ-inĩ rwa Gozani, kũrĩa matũire nginya ũmũthĩ."}]}