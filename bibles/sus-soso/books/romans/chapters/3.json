{"data":[{"book":"Romans","chapter":"3","verse":"1","text":"Tide mundun fa na findife Yuwifi ra? Sunnɛ tide na na yire?"},{"book":"Romans","chapter":"3","verse":"2","text":"Iyo, yi fee tide gbo ki fanyi. A fɔlɛ ra, Ala a xa masenyi taxu Yuwifie nan na."},{"book":"Romans","chapter":"3","verse":"3","text":"Kɔnɔ xa a sa li go, ndee na e ya ma e kobe rasoxi Ala ra, na nɔma a niyade Ala fan xa a kobe raso e ra?"},{"book":"Romans","chapter":"3","verse":"4","text":"Astɔfulahi. Adamadi birin findixi wule falɛ nan na, kɔnɔ a xa kolon a Ala nɔndi kanyi mu nɔma wule falade. A sɛbɛxi Kitaabui kui:"},{"book":"Romans","chapter":"3","verse":"5","text":"Kɔnɔ xa won ma tinxintareya fa a masenma nɛ mixie bɛ a Ala tinxin, won fa na ma di? Ala na xɔnɔ won ma, won xa a fala a mu tinxin? (N wɔyɛnfe nɛ alɔ mixie wɔyɛnma ki naxɛ.)"},{"book":"Romans","chapter":"3","verse":"6","text":"Astɔfulahi! Xa Ala mu tinxin, a duniɲa makiitima di?"},{"book":"Romans","chapter":"3","verse":"7","text":"Nde nɔma a falade, «Xa n ma wule Ala xa nɔndi makɛnɛnma duniɲa bɛ alako Ala xa tantui sɔtɔ, munfe ra a fa n findima yunubitɔɛ ra?»"},{"book":"Romans","chapter":"3","verse":"8","text":"Won ɲan xa a fala, «Won xa fe ɲaaxi raba alako a xa sa findi fe fanyi ra.» Muxu xili kanɛe na nan falama muxu xun ma, a muxu xa masenyi nan na ki. Kɔnɔ Ala na e makiiti, e fan e sare sɔtɔma nɛ."},{"book":"Romans","chapter":"3","verse":"9","text":"Won munse falama fa? Won xa a fala a won tan Yuwifie tinxin dangi si gbɛtɛe ra? Ade, na mu a ra feo, barima alɔ won ɲan bara a to, Yuwifie ba, si gbɛtɛe ba, birin na yunubi nan xa nɔɛ bun ma."},{"book":"Romans","chapter":"3","verse":"10","text":"A sɛbɛxi:"},{"book":"Romans","chapter":"3","verse":"11","text":"Fe kolonyi yo mu na,"},{"book":"Romans","chapter":"3","verse":"12","text":"Birin bara kira fanyi bɛɲin,"},{"book":"Romans","chapter":"3","verse":"13","text":"E dɛ findixi gaburi dɛ ibixi nan na,"},{"book":"Romans","chapter":"3","verse":"14","text":"dankɛ nun wɔyɛn xɔnɛ nan e dɛ rafexi."},{"book":"Romans","chapter":"3","verse":"15","text":"E sanyi xulun wuli raminife ra,"},{"book":"Romans","chapter":"3","verse":"16","text":"e dangi dɛdɛ, e kanari nun nimisɛ nan luma e xanbi ra."},{"book":"Romans","chapter":"3","verse":"17","text":"E mu bɔɲɛsa kira kolon,"},{"book":"Romans","chapter":"3","verse":"18","text":"e mu Ala yaragaaxui kolon.»"},{"book":"Romans","chapter":"3","verse":"19","text":"Won a kolon Ala xa sɛriyɛ naxan birin masenxi, a a masenxi mixie nan bɛ naxee na a xa sɛriyɛ nɔɛ bun ma, alako dɛ birin xa balan, sɛriyɛ xa birin suxu Ala ya i."},{"book":"Romans","chapter":"3","verse":"20","text":"Na kui, adamadi yo mu findima tinxintɔɛ ra Ala ya i sɛriyɛ rabatufe saabui ra, barima sɛriyɛ tan yunubi nan tun makɛnɛnma, adamadi xa a kolon a yunubitɔɛ na a ra."},{"book":"Romans","chapter":"3","verse":"21","text":"Kɔnɔ yakɔsi, tinxinyi bara makɛnɛn naxan mu kelima sɛriyɛ rabatufe ma. A kelima Ala yɛtɛ nan ma, alɔ a sɛbɛxi sɛriyɛ nun namiɲɔnmɛe xa Kitaabuie kui ki naxɛ."},{"book":"Romans","chapter":"3","verse":"22","text":"Yi tinxinyi naxan kelima Ala ma a sɔtɔma danxaniya nan saabui ra, birin a sɔtɔ naxee danxaniyaxi Ala xa Mixi Sugandixi Isa ma. Ala mu mixi yo rafisaxi a boore bɛ,"},{"book":"Romans","chapter":"3","verse":"23","text":"barima birin findixi yunubitɔɛ nan na, birin bara gan Ala xa nɔrɛ ra,"},{"book":"Romans","chapter":"3","verse":"24","text":"birin tinxinyi sɔtɔma Ala xa hinnɛ nan tun saabui ra. Ala adama kima yi tinxinyi ra won xunsarama Isa nan saabui ra, a xa Mixi Sugandixi."},{"book":"Romans","chapter":"3","verse":"25","text":"Ala a tan nan findi sɛrɛxɛ ra, a wuli raminixi nɛ alako naxee na danxaniya a ma, e xa yunubie xa xafari. Yi a masenxi nɛ a Ala tinxin, barima a xa diɲɛ kui, a nu bara adamadie xa yunubie lu na e mu makiiti, e naxee rabaxi waxati dangixi."},{"book":"Romans","chapter":"3","verse":"26","text":"Kɔnɔ yi waxati Ala bara a xa tinxinyi masen alako birin xa a kolon a a tinxin, e man xa a kolon a a tan nan tinxinyi fima mixi ma naxan danxaniyaxi Isa ma."},{"book":"Romans","chapter":"3","verse":"27","text":"Na kui, mixi fa a yɛtɛ igboma munse xa fe ra? Fefe! Munfe ra? Mixi nɔma a yɛtɛ matɔxɔde a to diinɛ sɛriyɛ rabatuxi? Ade, barima tinxinyi sɔtɔma danxaniya nan tun saabui ra."},{"book":"Romans","chapter":"3","verse":"28","text":"Won a kolon a danxaniya nan mixi matinxinma Ala ya i, sɛriyɛ xa kɛwalie xa mu a ra."},{"book":"Romans","chapter":"3","verse":"29","text":"Ka Ala findixi Yuwifie gbansan nan Marigi Ala ra? Si gbɛtɛe fan Marigi Ala xa mu a ra? Iyo, si gbɛtɛe fan Marigi Ala nan yati a ra,"},{"book":"Romans","chapter":"3","verse":"30","text":"barima Ala keren peti na a ra. A tan nan mixi sunnaxie matinxinma a ya i danxaniya saabui ra, a man tinxinyi fima sunnataree fan ma na danxaniya kerenyi nan saabui ra."},{"book":"Romans","chapter":"3","verse":"31","text":"Won fa na ma di? Won xa a fala a Ala xa sɛriyɛ tide mu na won to danxaniyaxi Isa ma? Astɔfulahi! Won ɲan bara Ala xa sɛriyɛ tide ramini."}]}