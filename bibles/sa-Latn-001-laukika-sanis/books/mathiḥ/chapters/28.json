{"data":[{"book":"mathiḥ","chapter":"28","verse":"1","text":"tataḥ paraṁ viśrāmavārasya śēṣē saptāhaprathamadinasya prabhōtē jātē magdalīnī mariyam anyamariyam ca śmaśānaṁ draṣṭumāgatā|"},{"book":"mathiḥ","chapter":"28","verse":"2","text":"tadā mahān bhūkampō'bhavat; paramēśvarīyadūtaḥ svargādavaruhya śmaśānadvārāt pāṣāṇamapasāryya taduparyyupavivēśa|"},{"book":"mathiḥ","chapter":"28","verse":"3","text":"tadvadanaṁ vidyudvat tējōmayaṁ vasanaṁ himaśubhrañca|"},{"book":"mathiḥ","chapter":"28","verse":"4","text":"tadānīṁ rakṣiṇastadbhayāt kampitā mr̥tavad babhūvaḥ|"},{"book":"mathiḥ","chapter":"28","verse":"5","text":"sa dūtō yōṣitō jagāda, yūyaṁ mā bhaiṣṭa, kruśahatayīśuṁ mr̥gayadhvē tadahaṁ vēdmi|"},{"book":"mathiḥ","chapter":"28","verse":"6","text":"sō'tra nāsti, yathāvadat tathōtthitavān; ētat prabhōḥ śayanasthānaṁ paśyata|"},{"book":"mathiḥ","chapter":"28","verse":"7","text":"tūrṇaṁ gatvā tacchiṣyān iti vadata, sa śmaśānād udatiṣṭhat, yuṣmākamagrē gālīlaṁ yāsyati yūyaṁ tatra taṁ vīkṣiṣyadhvē, paśyatāhaṁ vārttāmimāṁ yuṣmānavādiṣaṁ|"},{"book":"mathiḥ","chapter":"28","verse":"8","text":"tatastā bhayāt mahānandāñca śmaśānāt tūrṇaṁ bahirbhūya tacchiṣyān vārttāṁ vaktuṁ dhāvitavatyaḥ| kintu śiṣyān vārttāṁ vaktuṁ yānti, tadā yīśu rdarśanaṁ dattvā tā jagāda,"},{"book":"mathiḥ","chapter":"28","verse":"9","text":"yuṣmākaṁ kalyāṇaṁ bhūyāt, tatastā āgatya tatpādayōḥ patitvā praṇēmuḥ|"},{"book":"mathiḥ","chapter":"28","verse":"10","text":"yīśustā avādīt, mā bibhīta, yūyaṁ gatvā mama bhrātr̥n gālīlaṁ yātuṁ vadata, tatra tē māṁ drakṣyanti|"},{"book":"mathiḥ","chapter":"28","verse":"11","text":"striyō gacchanti, tadā rakṣiṇāṁ kēcit puraṁ gatvā yadyad ghaṭitaṁ tatsarvvaṁ pradhānayājakān jñāpitavantaḥ|"},{"book":"mathiḥ","chapter":"28","verse":"12","text":"tē prācīnaiḥ samaṁ saṁsadaṁ kr̥tvā mantrayantō bahumudrāḥ sēnābhyō dattvāvadan,"},{"book":"mathiḥ","chapter":"28","verse":"13","text":"asmāsu nidritēṣu tacchiṣyā yāminyāmāgatya taṁ hr̥tvānayan, iti yūyaṁ pracārayata|"},{"book":"mathiḥ","chapter":"28","verse":"14","text":"yadyētadadhipatēḥ śrōtragōcarībhavēt, tarhi taṁ bōdhayitvā yuṣmānaviṣyāmaḥ|"},{"book":"mathiḥ","chapter":"28","verse":"15","text":"tatastē mudrā gr̥hītvā śikṣānurūpaṁ karmma cakruḥ, yihūdīyānāṁ madhyē tasyādyāpi kiṁvadantī vidyatē|"},{"book":"mathiḥ","chapter":"28","verse":"16","text":"ēkādaśa śiṣyā yīśunirūpitāgālīlasyādriṁ gatvā"},{"book":"mathiḥ","chapter":"28","verse":"17","text":"tatra taṁ saṁvīkṣya praṇēmuḥ, kintu kēcit sandigdhavantaḥ|"},{"book":"mathiḥ","chapter":"28","verse":"18","text":"yīśustēṣāṁ samīpamāgatya vyāhr̥tavān, svargamēdinyōḥ sarvvādhipatitvabhārō mayyarpita āstē|"},{"book":"mathiḥ","chapter":"28","verse":"19","text":"atō yūyaṁ prayāya sarvvadēśīyān śiṣyān kr̥tvā pituḥ putrasya pavitrasyātmanaśca nāmnā tānavagāhayata; ahaṁ yuṣmān yadyadādiśaṁ tadapi pālayituṁ tānupādiśata|"},{"book":"mathiḥ","chapter":"28","verse":"20","text":"paśyata, jagadantaṁ yāvat sadāhaṁ yuṣmābhiḥ sākaṁ tiṣṭhāmi| iti|"}]}