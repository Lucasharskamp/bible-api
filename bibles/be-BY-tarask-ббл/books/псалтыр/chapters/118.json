{"data":[{"book":"ПСАЛТЫР","chapter":"118","verse":"1","text":"Алілуя."},{"book":"ПСАЛТЫР","chapter":"118","verse":"2","text":"Дабрашчасныя - хто прымае сьведчаньні Ягоныя, хто ўсім сэрцам шукае Яго!"},{"book":"ПСАЛТЫР","chapter":"118","verse":"3","text":"Яны крыўды ня чыняць, ходзяць шляхамі Ягонымі."},{"book":"ПСАЛТЫР","chapter":"118","verse":"4","text":"Ты запавёў наказы Твае выконваць дакладна."},{"book":"ПСАЛТЫР","chapter":"118","verse":"5","text":"О, каб дарогі мае былі простыя да захаваньня Тваіх пастановаў!"},{"book":"ПСАЛТЫР","chapter":"118","verse":"6","text":"Тады не пасаромеўся б я, гледзячы на ўсе Твае запаведзі;"},{"book":"ПСАЛТЫР","chapter":"118","verse":"7","text":"шчырым сэрцам Я славіў бы Цябе, вучыўся б судам Тваёй праўды."},{"book":"ПСАЛТЫР","chapter":"118","verse":"8","text":"Буду трымацца Тваіх пастановаў; не пакідай мяне назусім."},{"book":"ПСАЛТЫР","chapter":"118","verse":"9","text":"Чым юнак утрымае свой шлях у чысьціні? - Калі будзе трымацца словаў Тваіх."},{"book":"ПСАЛТЫР","chapter":"118","verse":"10","text":"Цэлым сэрцам сваім я шукаю Цябе! ня дай мне збочыць ад запаведзяў Тваіх."},{"book":"ПСАЛТЫР","chapter":"118","verse":"11","text":"У сэрцы маім я схаваў слова Тваё, каб не грашыць прад Табою."},{"book":"ПСАЛТЫР","chapter":"118","verse":"12","text":"Дабраславёны Ты, Госпадзе! навучы мяне пастановам Тваім."},{"book":"ПСАЛТЫР","chapter":"118","verse":"13","text":"Вуснамі маімі абвяшчаў я ўсе суды Тваіх вуснаў."},{"book":"ПСАЛТЫР","chapter":"118","verse":"14","text":"На шляху Тваіх сьведчаньняў я радуюся, як у кожным багацьці."},{"book":"ПСАЛТЫР","chapter":"118","verse":"15","text":"Пра запаведзі Твае разважаю, і гляджу на шляхі Твае."},{"book":"ПСАЛТЫР","chapter":"118","verse":"16","text":"Пастановамі Тваімі суцяшаюся; не забываю слова Твайго."},{"book":"ПСАЛТЫР","chapter":"118","verse":"17","text":"Акажы ласку рабу Твайму, і буду я жыць і трымацца слова Твайго."},{"book":"ПСАЛТЫР","chapter":"118","verse":"18","text":"Разамкні вочы мае і пабачу дзівосы закона Твайго."},{"book":"ПСАЛТЫР","chapter":"118","verse":"19","text":"Прыхадзень я на зямлі; не хавай ад мяне запаведзяў Тваіх."},{"book":"ПСАЛТЫР","chapter":"118","verse":"20","text":"Зьнемагла душа мая ад жаданьня судоў Тваіх ва ўсялякі час."},{"book":"ПСАЛТЫР","chapter":"118","verse":"21","text":"Утаймаваў Ты пыхлівых, праклятых, што ўхіляюцца ад Тваіх запаведзяў."},{"book":"ПСАЛТЫР","chapter":"118","verse":"22","text":"Адвярні ад мяне зьнявагу і сорам, бо я захоўваю сьведчаньні Твае."},{"book":"ПСАЛТЫР","chapter":"118","verse":"23","text":"Князі сядзяць і змаўляюцца супраць мяне; а раб Твой разважае пра пастановы Твае."},{"book":"ПСАЛТЫР","chapter":"118","verse":"24","text":"Сьведчаньні Твае - суцяшэньне маё, і пастановы Твае - дарадцы мае."},{"book":"ПСАЛТЫР","chapter":"118","verse":"25","text":"Душа мая кінута ў пыл; ажыві мяне словам Тваім."},{"book":"ПСАЛТЫР","chapter":"118","verse":"26","text":"Абвясьціў я дарогі мае, і Ты пачуў мяне; навучы мяне пастановам Тваім."},{"book":"ПСАЛТЫР","chapter":"118","verse":"27","text":"Дай зразумець мне шлях загадаў Тваіх, і буду разважаць пра дзівосы Твае."},{"book":"ПСАЛТЫР","chapter":"118","verse":"28","text":"Душа мая растае ад журботы: умацуй мяне паводле слова Твайго."},{"book":"ПСАЛТЫР","chapter":"118","verse":"29","text":"Адвярні ад мяне дарогу маны, і закон Твой даруй мне."},{"book":"ПСАЛТЫР","chapter":"118","verse":"30","text":"Я выбраў дарогу праўды, паставіў перад сабою суды Твае."},{"book":"ПСАЛТЫР","chapter":"118","verse":"31","text":"Я прыляпіўся да сьведчаньняў Тваіх, Госпадзе; не пасаромі мяне."},{"book":"ПСАЛТЫР","chapter":"118","verse":"32","text":"Пацяку шляхам запаведзяў Тваіх, калі Ты расшырыш сэрца маё."},{"book":"ПСАЛТЫР","chapter":"118","verse":"33","text":"Пакажы мне, Госпадзе, шлях пастановаў Тваіх, і я буду трымацца яго да канца."},{"book":"ПСАЛТЫР","chapter":"118","verse":"34","text":"Дай мне зразумець, і буду трымацца закону Твайго і захоўваць яго ўсім сэрцам."},{"book":"ПСАЛТЫР","chapter":"118","verse":"35","text":"Пастаў мяне на сьцежку запаведзяў Тваіх, бо я жадаю яе."},{"book":"ПСАЛТЫР","chapter":"118","verse":"36","text":"Прыхілі маё сэрца да адкрыцьцяў Тваіх, а не да карысьлівасьці."},{"book":"ПСАЛТЫР","chapter":"118","verse":"37","text":"Адвядзі вочы мае, каб ня бачыць марноты; ажыві Ты мяне на дарозе Тваёй."},{"book":"ПСАЛТЫР","chapter":"118","verse":"38","text":"Сьцьвердзі слова Тваё рабу Твайму, каб багавейны я быў прад Табою."},{"book":"ПСАЛТЫР","chapter":"118","verse":"39","text":"Адвядзі ад мяне зьнявагу, якое баюся; бо суды Твае добрыя."},{"book":"ПСАЛТЫР","chapter":"118","verse":"40","text":"Вось, я пажадаў загадаў Тваіх; ажыві мяне праўдаю Тваёю."},{"book":"ПСАЛТЫР","chapter":"118","verse":"41","text":"Хай сыдзе на мяне, Госпадзе, міласьць Твая, выратаваньне паводле слова Твайго,"},{"book":"ПСАЛТЫР","chapter":"118","verse":"42","text":"і я адкажу таму, хто мяне зьневажае, бо я спадзяюся на слова Тваё."},{"book":"ПСАЛТЫР","chapter":"118","verse":"43","text":"Не адбірай зусім ад вуснаў маіх слова праўды, бо я спадзяюся на суды Твае"},{"book":"ПСАЛТЫР","chapter":"118","verse":"44","text":"і буду трымацца суду Твайго заўсёды, на векі вечныя;"},{"book":"ПСАЛТЫР","chapter":"118","verse":"45","text":"буду хадзіць свабодна, бо наказаў Тваіх я шукаю,"},{"book":"ПСАЛТЫР","chapter":"118","verse":"46","text":"буду маўляць пра адкрыцьці Твае перад царамі, і не пасаромеюся;"},{"book":"ПСАЛТЫР","chapter":"118","verse":"47","text":"буду суцяшацца запаведзямі Тваімі, якія я палюбіў;"},{"book":"ПСАЛТЫР","chapter":"118","verse":"48","text":"рукі мае працягну да запаведзяў Тваіх, якія я палюбіў, і разважаць пра Твае пастановы."},{"book":"ПСАЛТЫР","chapter":"118","verse":"49","text":"Згадай слова Тваё да раба Твайго, на якое Ты загадаў мне спадзявацца:"},{"book":"ПСАЛТЫР","chapter":"118","verse":"50","text":"гэта - суцяшэньне ў нягодзе маёй, што слова Тваё суцяшае мяне."},{"book":"ПСАЛТЫР","chapter":"118","verse":"51","text":"Гардуны зь мяне надта глуміліся, але я ня ўхіліўся ад закона Твайго."},{"book":"ПСАЛТЫР","chapter":"118","verse":"52","text":"Згадваў суды Твае, Госпадзе, зьвеку, і суцяшаўся."},{"book":"ПСАЛТЫР","chapter":"118","verse":"53","text":"Жах агартае мяне, калі бачу бязбожных, якія законы Твае пакідаюць."},{"book":"ПСАЛТЫР","chapter":"118","verse":"54","text":"Пастановы Твае былі песьнямі мне ў мясьцінах вандровак маіх."},{"book":"ПСАЛТЫР","chapter":"118","verse":"55","text":"Уначы ўспамінаў я імя Тваё, Госпадзе, і трымаўся закону Твайго."},{"book":"ПСАЛТЫР","chapter":"118","verse":"56","text":"Ён зрабіўся маім, бо загады Твае я шаную."},{"book":"ПСАЛТЫР","chapter":"118","verse":"57","text":"Доля мая, Госпадзе, сказаў я, трымацца слова Твайго."},{"book":"ПСАЛТЫР","chapter":"118","verse":"58","text":"Маліўся Табе я ўсім сэрцам: памілуй мяне паводле слова Твайго."},{"book":"ПСАЛТЫР","chapter":"118","verse":"59","text":"Разважаў пра шляхі мае, і павярнуў свае ногі да сьведчаньняў Тваіх."},{"book":"ПСАЛТЫР","chapter":"118","verse":"60","text":"Сьпяшаўся і не марудзіў выконваць запаведзі Твае."},{"book":"ПСАЛТЫР","chapter":"118","verse":"61","text":"Сеткі бязбожных акружылі мяне; але не забываў я закона Твайго."},{"book":"ПСАЛТЫР","chapter":"118","verse":"62","text":"Апоўначы падымаўся славіць Цябе за справядлівыя суды Твае."},{"book":"ПСАЛТЫР","chapter":"118","verse":"63","text":"Саўдзельнік я ўсім, хто баіцца Цябе і хто наказы Твае шануе."},{"book":"ПСАЛТЫР","chapter":"118","verse":"64","text":"Ласкаю Тваёй, Госпадзе, поўніцца ўся зямля; навучы мяне пастановам Тваім."},{"book":"ПСАЛТЫР","chapter":"118","verse":"65","text":"Добра зрабіў Ты рабу Твайму, Госпадзе, паводле слова Твайго."},{"book":"ПСАЛТЫР","chapter":"118","verse":"66","text":"Добраму разуменьню і веданьню навучы мяне, бо запаведзям Тваім я веру."},{"book":"ПСАЛТЫР","chapter":"118","verse":"67","text":"Пакуль я цярпеў, я блукаў; а сёньня слова Твайго трымаюся."},{"book":"ПСАЛТЫР","chapter":"118","verse":"68","text":"Добры і дабрадзейны Ты, Госпадзе; навучы мяне пастановам Тваім."},{"book":"ПСАЛТЫР","chapter":"118","verse":"69","text":"Гардуны плятуць на мяне ману; а я ўсім сэрцам загады Твае шанавацьму."},{"book":"ПСАЛТЫР","chapter":"118","verse":"70","text":"Затлусьцела ў іх сэрца, стала, як лой; а я законам Тваім суцяшаюся."},{"book":"ПСАЛТЫР","chapter":"118","verse":"71","text":"Добра мне, што я пацярпеў, каб навучыцца Тваім пастановам."},{"book":"ПСАЛТЫР","chapter":"118","verse":"72","text":"Закон Тваіх вуснаў мне лепей за тысячы золата і срэбра."},{"book":"ПСАЛТЫР","chapter":"118","verse":"73","text":"Рукі Твае стварылі мяне і збудавалі мяне; дай мне розуму і навучуся запаведзям Тваім."},{"book":"ПСАЛТЫР","chapter":"118","verse":"74","text":"Хто баіцца Цябе, убачаць мяне і парадуюцца, што я спадзяюся на слова Тваё."},{"book":"ПСАЛТЫР","chapter":"118","verse":"75","text":"Ведаю, Госпадзе, што суды Твае справядлівыя, і па справядлівасьці Ты пакараў мяне."},{"book":"ПСАЛТЫР","chapter":"118","verse":"76","text":"Хай жа міласьць Твая будзе мне ўцехаю паводле слова Твайго рабу Твайму."},{"book":"ПСАЛТЫР","chapter":"118","verse":"77","text":"Хай прыйдзе мне Твой мілажаль, і буду я жыць; бо закон Твой - суцяшэньне маё."},{"book":"ПСАЛТЫР","chapter":"118","verse":"78","text":"Хай пасаромлены будуць пыхлівыя, бо бязь віны прыгнятаюць мяне; я разважаю пра загады Твае."},{"book":"ПСАЛТЫР","chapter":"118","verse":"79","text":"Хай зьвернуцца да мяне тыя, што баяцца Цябе і ведаюць сьведчаньні Твае."},{"book":"ПСАЛТЫР","chapter":"118","verse":"80","text":"Хай будзе сэрца маё беззаганнае ў вуснах Тваіх, каб я не пасаромеўся!"},{"book":"ПСАЛТЫР","chapter":"118","verse":"81","text":"Душа мая прападае па ратунку Тваім; спадзяюся на слова Тваё."},{"book":"ПСАЛТЫР","chapter":"118","verse":"82","text":"Прападаюць вочы мае па слове Тваім; я кажу: калі Ты суцешыш мяне?"},{"book":"ПСАЛТЫР","chapter":"118","verse":"83","text":"Я зрабіўся, як мех у дыме; а пастановаў Тваіх не забыўся."},{"book":"ПСАЛТЫР","chapter":"118","verse":"84","text":"Колькі дзён у раба Твайго? Калі ўчыніш суд над маімі ганіцелямі?"},{"book":"ПСАЛТЫР","chapter":"118","verse":"85","text":"Яму выкапалі мне гардзеі насуперак закону Твайму."},{"book":"ПСАЛТЫР","chapter":"118","verse":"86","text":"Усе запаведзі Твае - праўда; несправядліва перасьледуюць мяне; памажы мне."},{"book":"ПСАЛТЫР","chapter":"118","verse":"87","text":"Ледзьве не загубілі мяне на зямлі, але я не пакінуў загадаў Тваіх."},{"book":"ПСАЛТЫР","chapter":"118","verse":"88","text":"Па літасьці Тваёй ажыўляй мяне, і буду захоўваць сьведчаньні вуснаў Тваіх."},{"book":"ПСАЛТЫР","chapter":"118","verse":"89","text":"Навечна, Госпадзе, слова Тваё сьцьверджана на нябёсах;"},{"book":"ПСАЛТЫР","chapter":"118","verse":"90","text":"праўда Твая з роду ў род. Ты паставіў зямлю, і стаіць яна."},{"book":"ПСАЛТЫР","chapter":"118","verse":"91","text":"Паводле Тваіх вызначэньняў усё стаіць і дагэтуль; бо ўсё служыць Табе."},{"book":"ПСАЛТЫР","chapter":"118","verse":"92","text":"Калі б не закон Твой быў суцяшэньнем маім, загінуў бы я ў нягодах маіх."},{"book":"ПСАЛТЫР","chapter":"118","verse":"93","text":"Вавек не забуду загадаў Тваіх, бо імі Ты ажыўляеш мяне."},{"book":"ПСАЛТЫР","chapter":"118","verse":"94","text":"Я Твой: уратуй мяне; бо я наказаў Тваіх шукаю."},{"book":"ПСАЛТЫР","chapter":"118","verse":"95","text":"Бязбожнікі пільнуюць мяне, каб загубіць; а я паглыбляюся ў адкрыцьці Твае."},{"book":"ПСАЛТЫР","chapter":"118","verse":"96","text":"Я бачыў мяжу дасканаласьці ўсякай; але Твая запаведзь надта шырокая."},{"book":"ПСАЛТЫР","chapter":"118","verse":"97","text":"Як люблю я закон Твой! увесь дзень пра яго разважаю."},{"book":"ПСАЛТЫР","chapter":"118","verse":"98","text":"Запаведзьдзю Тваёю Ты зрабіў мяне мудрэйшым за ворагаў маіх; бо яна заўсёды са мною."},{"book":"ПСАЛТЫР","chapter":"118","verse":"99","text":"Я стаўся разумнейшы за настаўнікаў маіх; бо разважаю пра сьведчаньні Твае."},{"book":"ПСАЛТЫР","chapter":"118","verse":"100","text":"Я ведаю болей за старцаў; бо загады Твае шаную."},{"book":"ПСАЛТЫР","chapter":"118","verse":"101","text":"Ад усякай ліхое дарогі ўхіляю ногі мае, каб трымацца слова Твайго;"},{"book":"ПСАЛТЫР","chapter":"118","verse":"102","text":"ад судоў Тваіх ня ўхіляюся, бо Ты навучаеш мяне."},{"book":"ПСАЛТЫР","chapter":"118","verse":"103","text":"Якое салодкае слова Тваё майму паднябеньню! лепей за мёд вуснам маім."},{"book":"ПСАЛТЫР","chapter":"118","verse":"104","text":"Ад наказаў Тваіх я стаўся разумнейшы, таму ненавіджу любы шлях маны."},{"book":"ПСАЛТЫР","chapter":"118","verse":"105","text":"Слова Тваё - сьветач нагам маім і сьвятло сьцежцы маёй."},{"book":"ПСАЛТЫР","chapter":"118","verse":"106","text":"Я прысягнуў шанаваць справядлівыя суды Твае, і выканаю."},{"book":"ПСАЛТЫР","chapter":"118","verse":"107","text":"Моцна прыгнечаны я, Госпадзе; ажыві мяне паводле слова Твайго."},{"book":"ПСАЛТЫР","chapter":"118","verse":"108","text":"Хай будзе воля Твая, Госпадзе, прыняць дабраахвотную ахвяру вуснаў маіх, і судам Тваім навучы мяне."},{"book":"ПСАЛТЫР","chapter":"118","verse":"109","text":"Душа мая бесьперастанку ў руцэ маёй; але закона Твайго не забываю."},{"book":"ПСАЛТЫР","chapter":"118","verse":"110","text":"Бязбожнікі паставілі на мяне пастку; але я ня ўхіліўся ад загадаў Тваіх."},{"book":"ПСАЛТЫР","chapter":"118","verse":"111","text":"Сьведчаньні Твае я прыняў, як спадчыну вечную; бо яны злагада сэрца майго."},{"book":"ПСАЛТЫР","chapter":"118","verse":"112","text":"Я прыхіліўся сэрцам да выкананьня загадаў Тваіх навек, да канца."},{"book":"ПСАЛТЫР","chapter":"118","verse":"113","text":"Вымудры паняверныя ненавіджу, а закон Твой люблю."},{"book":"ПСАЛТЫР","chapter":"118","verse":"114","text":"Ты - маё покрыва і шчыт мой; на слова Тваё спадзяюся."},{"book":"ПСАЛТЫР","chapter":"118","verse":"115","text":"Адыдзеце ад мяне, беззаконныя, і буду захоўваць запаведзі Бога майго."},{"book":"ПСАЛТЫР","chapter":"118","verse":"116","text":"Умацуй мяне словам Тваім, і буду жыць; не пасаромі мяне ў надзеі маёй;"},{"book":"ПСАЛТЫР","chapter":"118","verse":"117","text":"падтрымай мяне, і ўратуюся; і ў Твае пастановы ўдумвацца няспынна буду."},{"book":"ПСАЛТЫР","chapter":"118","verse":"118","text":"Усіх адступнікаў ад пастановаў Тваіх Ты скідаеш, бо вымудры іхнія - няпраўда."},{"book":"ПСАЛТЫР","chapter":"118","verse":"119","text":"Як шашаль, зьмятаеш Ты ўсіх бязбожных зь зямлі; таму палюбіў я адкрыцьці Твае."},{"book":"ПСАЛТЫР","chapter":"118","verse":"120","text":"Дрыжыць ад страху прад Табою цела маё, і судоў Тваіх баюся я."},{"book":"ПСАЛТЫР","chapter":"118","verse":"121","text":"Я чыніў суд і праўду; не аддавай мяне ганіцелям маім."},{"book":"ПСАЛТЫР","chapter":"118","verse":"122","text":"Даручы Ты на добрае раба Твайго, каб не прыгняталі мяне гардуны."},{"book":"ПСАЛТЫР","chapter":"118","verse":"123","text":"Растаюць мае вочы, чакаючы ратунку Твайго і слова праўды Тваёй."},{"book":"ПСАЛТЫР","chapter":"118","verse":"124","text":"Учыні рабу Твайму паводле ласкі Тваёй і пастановам Тваім навучы мяне."},{"book":"ПСАЛТЫР","chapter":"118","verse":"125","text":"Я раб Твой; дай розуму мне, і спазнаю адкрыцьці Твае."},{"book":"ПСАЛТЫР","chapter":"118","verse":"126","text":"Час настаў Госпаду дзейнічаць: закон Твой зьняважнілі."},{"book":"ПСАЛТЫР","chapter":"118","verse":"127","text":"А я люблю запаведзі Твае болей за золата, золата чыстае."},{"book":"ПСАЛТЫР","chapter":"118","verse":"128","text":"Усе загады Твае - усе прызнаю справядлівымі: усякі шлях маны ненавіджу."},{"book":"ПСАЛТЫР","chapter":"118","verse":"129","text":"Дзівосныя адкрыцьці Твае; таму іх трымае душа мая."},{"book":"ПСАЛТЫР","chapter":"118","verse":"130","text":"Сьведчаньне словаў Тваіх прасьвятляе, простым розум дае."},{"book":"ПСАЛТЫР","chapter":"118","verse":"131","text":"Размыкаю вусны мае, і ўздыхаю; бо запаведзяў Тваіх прагну."},{"book":"ПСАЛТЫР","chapter":"118","verse":"132","text":"Паглядзі на мяне і памілуй мяне, як робіш з тымі, што любяць імя Тваё."},{"book":"ПСАЛТЫР","chapter":"118","verse":"133","text":"Умацуй ногі мае ў слове Тваім, і ня дай авалодаць мною ніякаму беззаконьню;"},{"book":"ПСАЛТЫР","chapter":"118","verse":"134","text":"вызвалі мяне ад прыгнёту чалавечага, і буду наказы Твае шанаваць."},{"book":"ПСАЛТЫР","chapter":"118","verse":"135","text":"Апрамень раба Твайго сьвятлом аблічча Твайго, і навучы мяне пастановам Тваім."},{"book":"ПСАЛТЫР","chapter":"118","verse":"136","text":"З вачэй маіх цякуць патокі вады, бо не шануюць закона Твайго."},{"book":"ПСАЛТЫР","chapter":"118","verse":"137","text":"Справядлівы Ты, Госпадзе, і суды Твае справядлівыя."},{"book":"ПСАЛТЫР","chapter":"118","verse":"138","text":"Сьведчаньні Твае, якія Ты запавядаў, - праўда і дасканалая ісьціна."},{"book":"ПСАЛТЫР","chapter":"118","verse":"139","text":"Руплівасьць мая зьядае мяне, бо мае ворагі забылі словы Твае."},{"book":"ПСАЛТЫР","chapter":"118","verse":"140","text":"Слова Тваё вельмі чыстае, і раб Твой палюбіў яго."},{"book":"ПСАЛТЫР","chapter":"118","verse":"141","text":"Малы я і пагарджаны; але наказаў Тваіх не забываю."},{"book":"ПСАЛТЫР","chapter":"118","verse":"142","text":"Праўда Твая - праўда вечная, а закон Твой - ісьціна."},{"book":"ПСАЛТЫР","chapter":"118","verse":"143","text":"Скруха і гора мяне агарнулі; запаведзі Твае - суцяшэньне маё."},{"book":"ПСАЛТЫР","chapter":"118","verse":"144","text":"Праўда адкрыцьцяў Тваіх - вечная: дай мне розуму, і буду жыць."},{"book":"ПСАЛТЫР","chapter":"118","verse":"145","text":"Клічу ўсім сэрцам маім: пачуй мяне, Госпадзе; і захаваю Твае пастановы."},{"book":"ПСАЛТЫР","chapter":"118","verse":"146","text":"Заклікаю Цябе; уратуй мяне, і буду захоўваць адкрыцьці Твае."},{"book":"ПСАЛТЫР","chapter":"118","verse":"147","text":"Сустракаючы ранак, я заклікаю; на слова Тваё спадзяюся."},{"book":"ПСАЛТЫР","chapter":"118","verse":"148","text":"Вочы мае сустракаюць ранішнюю варту, каб мне заглыбляцца ў слова Тваё."},{"book":"ПСАЛТЫР","chapter":"118","verse":"149","text":"Пачуй голас мой зь міласьці Тваёй, Госпадзе; судом Тваім ажыві мяне."},{"book":"ПСАЛТЫР","chapter":"118","verse":"150","text":"Наблізіліся тыя, што намышляюць хітрыну; далёка яны ад закона Твайго."},{"book":"ПСАЛТЫР","chapter":"118","verse":"151","text":"Блізкі Ты, Госпадзе, і ўсе запаведзі Твае - ісьціна."},{"book":"ПСАЛТЫР","chapter":"118","verse":"152","text":"Здаўна Я даведаўся пра сьведчаньні Твае, што Ты сьцьвердзіў іх навечна."},{"book":"ПСАЛТЫР","chapter":"118","verse":"153","text":"Паглядзі на нягоды мае, і вызваль мяне; бо я не забываю закона Твайго."},{"book":"ПСАЛТЫР","chapter":"118","verse":"154","text":"Заступіся за справу маю, і абарані мяне; словам Тваім ажыві мяне."},{"book":"ПСАЛТЫР","chapter":"118","verse":"155","text":"Далёка ад бязбожных выратаваньне, бо яны пастановаў Тваіх ня шукаюць."},{"book":"ПСАЛТЫР","chapter":"118","verse":"156","text":"Многа шчадротаў Тваіх, Госпадзе; судом Тваім ажыві мяне."},{"book":"ПСАЛТЫР","chapter":"118","verse":"157","text":"Многа ў мяне ганіцеляў і ворагаў; але ад сьведчаньняў Тваіх не адступлюся."},{"book":"ПСАЛТЫР","chapter":"118","verse":"158","text":"Бачу адступнікаў, і брыджуся імі; бо яны не шануюць слова Твайго."},{"book":"ПСАЛТЫР","chapter":"118","verse":"159","text":"Падзівіся, як я люблю наказы Твае; міласьцю Тваёю, Госпадзе, ажыві мяне."},{"book":"ПСАЛТЫР","chapter":"118","verse":"160","text":"Аснова слова Твайго сапраўдная, і вечны ўсякі суд праўды Тваёй."},{"book":"ПСАЛТЫР","chapter":"118","verse":"161","text":"Князі перасьледуюць мяне бязьвінна; але сэрца маё баіцца слова Твайго."},{"book":"ПСАЛТЫР","chapter":"118","verse":"162","text":"Радуюся я слову Твайму, як той, хто вялікі дастак прыдбаў."},{"book":"ПСАЛТЫР","chapter":"118","verse":"163","text":"Ненавіджу ману і грэбую ёю; а закон Твой люблю."},{"book":"ПСАЛТЫР","chapter":"118","verse":"164","text":"Сямікроць на дзень праслаўляю Цябе за суды праўды Тваёй."},{"book":"ПСАЛТЫР","chapter":"118","verse":"165","text":"Вялікі мір у тых, што любяць закон Твой, і не спатыкаюцца яны."},{"book":"ПСАЛТЫР","chapter":"118","verse":"166","text":"Спадзяюся на выратаваньне Тваё, Госпадзе, і запаведзі Твае выконваю."},{"book":"ПСАЛТЫР","chapter":"118","verse":"167","text":"Душа мая песьціць сьведчаньні Твае, і я люблю іх моцна."},{"book":"ПСАЛТЫР","chapter":"118","verse":"168","text":"Шаную наказы Твае і адкрыцьці Твае; бо ўсе шляхі мае прад Табою."},{"book":"ПСАЛТЫР","chapter":"118","verse":"169","text":"Хай наблізіцца енк мой прад аблічча Тваё, Госпадзе; словам Тваім дай мне розум."},{"book":"ПСАЛТЫР","chapter":"118","verse":"170","text":"Хай прыйдзе маленьне маё прад аблічча Тваё, словам Тваім збаві мяне."},{"book":"ПСАЛТЫР","chapter":"118","verse":"171","text":"Вусны мае вымавяць славу, калі Ты навучыш мяне пастановам Тваім."},{"book":"ПСАЛТЫР","chapter":"118","verse":"172","text":"Язык мой абвесьціць слова Тваё; бо ўсе запаведзі Твае справядлівыя."},{"book":"ПСАЛТЫР","chapter":"118","verse":"173","text":"Хай будзе рука Твая дапамогаю мне; бо я выбраў Твае загады."},{"book":"ПСАЛТЫР","chapter":"118","verse":"174","text":"Прагну выратаваньня Твайго, Госпадзе, і закон Твой суцяшэньне маё."},{"book":"ПСАЛТЫР","chapter":"118","verse":"175","text":"Хай жыве душа мая і славіць Цябе, і суды Твае хай дапамогуць мне."},{"book":"ПСАЛТЫР","chapter":"118","verse":"176","text":"Я заблудзіўся, як авечка, згубленая: знайдзі раба Твайго; бо я запаведзяў Тваіх не забыўся."}]}