{"data":[{"book":"Chakruok","chapter":"21","verse":"1","text":"Koro Jehova Nyasaye notimo ngʼwono ne Sara kaka nosewacho kendo Jehova Nyasaye nochopo kare singruok mane osenyiso Sara."},{"book":"Chakruok","chapter":"21","verse":"2","text":"Sara nomako ich kendo nonywolone Ibrahim wuowi ka Ibrahim hike oniangʼ, mana e kinde mane Nyasaye osingore."},{"book":"Chakruok","chapter":"21","verse":"3","text":"Ibrahim nochako wuowi mane Sara onywolone ni Isaka."},{"book":"Chakruok","chapter":"21","verse":"4","text":"Kane wuode Isaka nigi ndalo aboro, Ibrahim notere nyangu kaka Nyasaye nochike."},{"book":"Chakruok","chapter":"21","verse":"5","text":"Ibrahim ne ja-higni mia achiel kane onywol Isaka wuode."},{"book":"Chakruok","chapter":"21","verse":"6","text":"Sara nowacho niya, “Nyasaye osekelona mor kendo ji duto mowinjo ma biro bedo mamor koda.”"},{"book":"Chakruok","chapter":"21","verse":"7","text":"Kendo nomedo wacho niya, “Ngʼama dine nyis Ibrahim ni Sara didhodh nyathi? To koro asenywolone wuowi ka en ngʼama oti.”"},{"book":"Chakruok","chapter":"21","verse":"8","text":"Nyathino nodongo kendo nowe dhoth, kendo chiengʼ mane Isaka oweyoe dhoth Ibrahim notimo nyasi maduongʼ."},{"book":"Chakruok","chapter":"21","verse":"9","text":"Chiengʼ moro Sara noneno ka Ishmael mane Hagar nyar Misri onywolo ne Ibrahim ka jotugo gi Isaka kendo jare."},{"book":"Chakruok","chapter":"21","verse":"10","text":"Omiyo Sara nowacho ne Ibrahim niya, “Riemb dhako ma misumbani kod wuode, nimar wuod dhako ma misumbani ok nobed jacham girkeni kaachiel gi wuoda Isaka.”"},{"book":"Chakruok","chapter":"21","verse":"11","text":"Gino nochwanyo Ibrahim ahinya nikech wachno neni kuom wuode."},{"book":"Chakruok","chapter":"21","verse":"12","text":"To Nyasaye nowacho ne Ibrahim niya, “Kik chunyi bed gi chwanyruok nikech wuodi Ishmael kod jatichni madhako, Hagar. Winj gimoro amora ma Sara jaodi wachoni; nikech kuom wuodi Isaka ema kothi duto nowuogie."},{"book":"Chakruok","chapter":"21","verse":"13","text":"Abiro miyo wuod jatichni madhako bed oganda maduongʼ nikech en bende en rembi.”"},{"book":"Chakruok","chapter":"21","verse":"14","text":"Kinyne gokinyi mangʼich Ibrahim nokawo chiemo kod puga mar pi kendo nomiyo Hagar. Noketonegi e goke kendo ogole odhi gi wuode. Hagar nowuok modhi kendo nobayo abaya e thim mar Bersheba."},{"book":"Chakruok","chapter":"21","verse":"15","text":"Ka pi mane ni e puga norumo, noketo nyathi e tiend bungu."},{"book":"Chakruok","chapter":"21","verse":"16","text":"Eka nowuotho odhi nyime kama dirom fut adek kendo nobedo piny kanyo, mi nowacho e chunye niya, “Ok anyal rango nyathi katho.” Kendo kane obet machiegni kanyo, nyathi nochako ywak."},{"book":"Chakruok","chapter":"21","verse":"17","text":"Nyasaye nowinjo nyathi kaywak kendo malaika mar Nyasaye noluongo Hagar gie polo kendo owachone niya, “Angʼo marach, Hagar? Kik iluor; Nyasaye osewinjo nyathi kaywak kama onindeno."},{"book":"Chakruok","chapter":"21","verse":"18","text":"Kaw nyathi kendo itingʼe, nikech anami nyikwaye obed oganda maduongʼ.”"},{"book":"Chakruok","chapter":"21","verse":"19","text":"Eka Nyasaye noyawo wengene kendo oneno soko mar pi. Kuom mano nodhi mopongʼo puga gi pi kendo nomiyo nyathi omodho."},{"book":"Chakruok","chapter":"21","verse":"20","text":"Nyasaye ne ni kod wuowino kane odongo kendo nodak e thim mobedo jadwar molony."},{"book":"Chakruok","chapter":"21","verse":"21","text":"Kane odak e thim mar Paran, min mare noyudone nyako mokendo koa e piny Misri."},{"book":"Chakruok","chapter":"21","verse":"22","text":"E kindeno Abimelek kod Fikol jatend jolweny mar Abimelek nowacho ne Ibrahim niya, “Nyasaye ni kodi e gimoro amora mitimo."},{"book":"Chakruok","chapter":"21","verse":"23","text":"Koro kwongʼrina e nyim Nyasaye kawuono ni ok nitimna gimoro marach kata ne nyithinda kata ne nyikwaya. Emomiyo koro timna ngʼwono kaachiel gi pinyni ma intie kaka jadak mana kaka an bende ne atimoni maber.”"},{"book":"Chakruok","chapter":"21","verse":"24","text":"Ibrahim nodwoke niya, “Asingora ni anatim kamano.”"},{"book":"Chakruok","chapter":"21","verse":"25","text":"Ibrahim nonyiso Abimelek chandruok mar soko mar pi ma jotich Abimelek nomaye githuon."},{"book":"Chakruok","chapter":"21","verse":"26","text":"To Abimelek nowacho niya, “Ok angʼeyo ngʼama osetimo mae. Ne ok inyisa, ma kawuono ema akwongo winje.”"},{"book":"Chakruok","chapter":"21","verse":"27","text":"Kuom mano Ibrahim nokelo rombe kod dhok mi omiyogi Abimelek, kendo ji ariyogi notimo singruok."},{"book":"Chakruok","chapter":"21","verse":"28","text":"Ibrahim nowalo rombe ma sibini abiriyo mag kwethge,"},{"book":"Chakruok","chapter":"21","verse":"29","text":"kendo Abimelek nopenjo Ibrahim niya, “Ere tiend rombe ma sibini abiriyo ma isewalogi?”"},{"book":"Chakruok","chapter":"21","verse":"30","text":"Ibrahim nodwoke niya, “Kaw nyirombe abiriyogi kaka ranyisi ni nakunyo sokoni.”"},{"book":"Chakruok","chapter":"21","verse":"31","text":"Mano emomiyo kanyo iluongo ni Bersheba nikech ji ariyogo notimo singruok kanyo."},{"book":"Chakruok","chapter":"21","verse":"32","text":"Bangʼ ka winjruok nosetim Bersheba, Abimelek kod Fikol ma jatend jolwenje nodok e piny jo-Filistia."},{"book":"Chakruok","chapter":"21","verse":"33","text":"Ibrahim nopidho yien moro Bersheba, kendo kanyo noluongo nying Jehova Nyasaye, Nyasaye manyaka chiengʼ."},{"book":"Chakruok","chapter":"21","verse":"34","text":"Kendo Ibrahim nodak e piny jo-Filistia kuom kinde mangʼeny."}]}