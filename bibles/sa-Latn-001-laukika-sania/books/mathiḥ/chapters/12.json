{"data":[{"book":"mathiḥ","chapter":"12","verse":"1","text":"anantaraṁ yīśu rviśrāmavāre śsyamadhyena gacchati, tadā tacchiṣyā bubhukṣitāḥ santaḥ śsyamañjarīśchatvā chitvā khāditumārabhanta|"},{"book":"mathiḥ","chapter":"12","verse":"2","text":"tad vilokya phirūśino yīśuṁ jagaduḥ, paśya viśrāmavāre yat karmmākarttavyaṁ tadeva tava śiṣyāḥ kurvvanti|"},{"book":"mathiḥ","chapter":"12","verse":"3","text":"sa tān pratyāvadata, dāyūd tatsaṅginaśca bubhukṣitāḥ santo yat karmmākurvvan tat kiṁ yuṣmābhi rnāpāṭhi?"},{"book":"mathiḥ","chapter":"12","verse":"4","text":"ye darśanīyāḥ pūpāḥ yājakān vinā tasya tatsaṅgimanujānāñcābhojanīyāsta īśvarāvāsaṁ praviṣṭena tena bhuktāḥ|"},{"book":"mathiḥ","chapter":"12","verse":"5","text":"anyacca viśrāmavāre madhyemandiraṁ viśrāmavārīyaṁ niyamaṁ laṅvantopi yājakā nirdoṣā bhavanti, śāstramadhye kimidamapi yuṣmābhi rna paṭhitaṁ?"},{"book":"mathiḥ","chapter":"12","verse":"6","text":"yuṣmānahaṁ vadāmi, atra sthāne mandirādapi garīyān eka āste|"},{"book":"mathiḥ","chapter":"12","verse":"7","text":"kintu dayāyāṁ me yathā prīti rna tathā yajñakarmmaṇi| etadvacanasyārthaṁ yadi yuyam ajñāsiṣṭa tarhi nirdoṣān doṣiṇo nākārṣṭa|"},{"book":"mathiḥ","chapter":"12","verse":"8","text":"anyacca manujasuto viśrāmavārasyāpi patirāste|"},{"book":"mathiḥ","chapter":"12","verse":"9","text":"anantaraṁ sa tatsthānāt prasthāya teṣāṁ bhajanabhavanaṁ praviṣṭavān, tadānīm ekaḥ śuṣkakarāmayavān upasthitavān|"},{"book":"mathiḥ","chapter":"12","verse":"10","text":"tato yīśum apavadituṁ mānuṣāḥ papracchuḥ, viśrāmavāre nirāmayatvaṁ karaṇīyaṁ na vā?"},{"book":"mathiḥ","chapter":"12","verse":"11","text":"tena sa pratyuvāca, viśrāmavāre yadi kasyacid avi rgartte patati, tarhi yastaṁ ghṛtvā na tolayati, etādṛśo manujo yuṣmākaṁ madhye ka āste?"},{"book":"mathiḥ","chapter":"12","verse":"12","text":"ave rmānavaḥ kiṁ nahi śreyān? ato viśrāmavāre hitakarmma karttavyaṁ|"},{"book":"mathiḥ","chapter":"12","verse":"13","text":"anantaraṁ sa taṁ mānavaṁ gaditavān, karaṁ prasāraya; tena kare prasārite sonyakaravat svastho'bhavat|"},{"book":"mathiḥ","chapter":"12","verse":"14","text":"tadā phirūśino bahirbhūya kathaṁ taṁ haniṣyāma iti kumantraṇāṁ tatprātikūlyena cakruḥ|"},{"book":"mathiḥ","chapter":"12","verse":"15","text":"tato yīśustad viditvā sthanāntaraṁ gatavān; anyeṣu bahunareṣu tatpaścād gateṣu tān sa nirāmayān kṛtvā ityājñāpayat,"},{"book":"mathiḥ","chapter":"12","verse":"16","text":"yūyaṁ māṁ na paricāyayata|"},{"book":"mathiḥ","chapter":"12","verse":"17","text":"tasmāt mama prīyo manonīto manasastuṣṭikārakaḥ| madīyaḥ sevako yastu vidyate taṁ samīkṣatāṁ| tasyopari svakīyātmā mayā saṁsthāpayiṣyate| tenānyadeśajāteṣu vyavasthā saṁprakāśyate|"},{"book":"mathiḥ","chapter":"12","verse":"18","text":"kenāpi na virodhaṁ sa vivādañca kariṣyati| na ca rājapathe tena vacanaṁ śrāvayiṣyate|"},{"book":"mathiḥ","chapter":"12","verse":"19","text":"vyavasthā calitā yāvat nahi tena kariṣyate| tāvat nalo vidīrṇo'pi bhaṁkṣyate nahi tena ca| tathā sadhūmavarttiñca na sa nirvvāpayiṣyate|"},{"book":"mathiḥ","chapter":"12","verse":"20","text":"pratyāśāñca kariṣyanti tannāmni bhinnadeśajāḥ|"},{"book":"mathiḥ","chapter":"12","verse":"21","text":"yānyetāni vacanāni yiśayiyabhaviṣyadvādinā proktānyāsan, tāni saphalānyabhavan|"},{"book":"mathiḥ","chapter":"12","verse":"22","text":"anantaraṁ lokai statsamīpam ānīto bhūtagrastāndhamūkaikamanujastena svasthīkṛtaḥ, tataḥ so'ndho mūko draṣṭuṁ vaktuñcārabdhavān|"},{"book":"mathiḥ","chapter":"12","verse":"23","text":"anena sarvve vismitāḥ kathayāñcakruḥ, eṣaḥ kiṁ dāyūdaḥ santāno nahi?"},{"book":"mathiḥ","chapter":"12","verse":"24","text":"kintu phirūśinastat śrutvā gaditavantaḥ, bālsibūbnāmno bhūtarājasya sāhāyyaṁ vinā nāyaṁ bhūtān tyājayati|"},{"book":"mathiḥ","chapter":"12","verse":"25","text":"tadānīṁ yīśusteṣām iti mānasaṁ vijñāya tān avadat kiñcana rājyaṁ yadi svavipakṣād bhidyate, tarhi tat ucchidyate; yacca kiñcana nagaraṁ vā gṛhaṁ svavipakṣād vibhidyate, tat sthātuṁ na śaknoti|"},{"book":"mathiḥ","chapter":"12","verse":"26","text":"tadvat śayatāno yadi śayatānaṁ bahiḥ kṛtvā svavipakṣāt pṛthak pṛthak bhavati, tarhi tasya rājyaṁ kena prakāreṇa sthāsyati?"},{"book":"mathiḥ","chapter":"12","verse":"27","text":"ahañca yadi bālsibūbā bhūtān tyājayāmi, tarhi yuṣmākaṁ santānāḥ kena bhūtān tyājayanti? tasmād yuṣmākam etadvicārayitārasta eva bhaviṣyanti|"},{"book":"mathiḥ","chapter":"12","verse":"28","text":"kintavahaṁ yadīśvarātmanā bhūtān tyājayāmi, tarhīśvarasya rājyaṁ yuṣmākaṁ sannidhimāgatavat|"},{"book":"mathiḥ","chapter":"12","verse":"29","text":"anyañca kopi balavanta janaṁ prathamato na badvvā kena prakāreṇa tasya gṛhaṁ praviśya taddravyādi loṭhayituṁ śaknoti? kintu tat kṛtvā tadīyagṛsya dravyādi loṭhayituṁ śaknoti|"},{"book":"mathiḥ","chapter":"12","verse":"30","text":"yaḥ kaścit mama svapakṣīyo nahi sa vipakṣīya āste, yaśca mayā sākaṁ na saṁgṛhlāti, sa vikirati|"},{"book":"mathiḥ","chapter":"12","verse":"31","text":"ataeva yuṣmānahaṁ vadāmi, manujānāṁ sarvvaprakārapāpānāṁ nindāyāśca marṣaṇaṁ bhavituṁ śaknoti, kintu pavitrasyātmano viruddhanindāyā marṣaṇaṁ bhavituṁ na śaknoti|"},{"book":"mathiḥ","chapter":"12","verse":"32","text":"yo manujasutasya viruddhāṁ kathāṁ kathayati, tasyāparādhasya kṣamā bhavituṁ śaknoti, kintu yaḥ kaścit pavitrasyātmano viruddhāṁ kathāṁ kathayati nehaloke na pretya tasyāparādhasya kṣamā bhavituṁ śaknoti|"},{"book":"mathiḥ","chapter":"12","verse":"33","text":"pādapaṁ yadi bhadraṁ vadatha, tarhi tasya phalamapi sādhu vaktavyaṁ, yadi ca pādapaṁ asādhuṁ vadatha, tarhi tasya phalamapyasādhu vaktavyaṁ; yataḥ svīyasvīyaphalena pādapaḥ paricīyate|"},{"book":"mathiḥ","chapter":"12","verse":"34","text":"re bhujagavaṁśā yūyamasādhavaḥ santaḥ kathaṁ sādhu vākyaṁ vaktuṁ śakṣyatha? yasmād antaḥkaraṇasya pūrṇabhāvānusārād vadanād vaco nirgacchati|"},{"book":"mathiḥ","chapter":"12","verse":"35","text":"tena sādhurmānavo'ntaḥkaraṇarūpāt sādhubhāṇḍāgārāt sādhu dravyaṁ nirgamayati, asādhurmānuṣastvasādhubhāṇḍāgārād asādhuvastūni nirgamayati|"},{"book":"mathiḥ","chapter":"12","verse":"36","text":"kintvahaṁ yuṣmān vadāmi, manujā yāvantyālasyavacāṁsi vadanti, vicāradine taduttaramavaśyaṁ dātavyaṁ,"},{"book":"mathiḥ","chapter":"12","verse":"37","text":"yatastvaṁ svīyavacobhi rniraparādhaḥ svīyavacobhiśca sāparādho gaṇiṣyase|"},{"book":"mathiḥ","chapter":"12","verse":"38","text":"tadānīṁ katipayā upādhyāyāḥ phirūśinaśca jagaduḥ, he guro vayaṁ bhavattaḥ kiñcana lakṣma didṛkṣāmaḥ|"},{"book":"mathiḥ","chapter":"12","verse":"39","text":"tadā sa pratyuktavān, duṣṭo vyabhicārī ca vaṁśo lakṣma mṛgayate, kintu bhaviṣyadvādino yūnaso lakṣma vihāyānyat kimapi lakṣma te na pradarśayiṣyante|"},{"book":"mathiḥ","chapter":"12","verse":"40","text":"yato yūnam yathā tryahorātraṁ bṛhanmīnasya kukṣāvāsīt, tathā manujaputropi tryahorātraṁ medinyā madhye sthāsyati|"},{"book":"mathiḥ","chapter":"12","verse":"41","text":"aparaṁ nīnivīyā mānavā vicāradina etadvaṁśīyānāṁ pratikūlam utthāya tān doṣiṇaḥ kariṣyanti, yasmātte yūnasa upadeśāt manāṁsi parāvarttayāñcakrire, kintvatra yūnasopi gurutara eka āste|"},{"book":"mathiḥ","chapter":"12","verse":"42","text":"punaśca dakṣiṇadeśīyā rājñī vicāradina etadvaṁśīyānāṁ pratikūlamutthāya tān doṣiṇaḥ kariṣyati yataḥ sā rājñī sulemano vidyāyāḥ kathāṁ śrotuṁ medinyāḥ sīmna āgacchat, kintu sulemanopi gurutara eko jano'tra āste|"},{"book":"mathiḥ","chapter":"12","verse":"43","text":"aparaṁ manujād bahirgato 'pavitrabhūtaḥ śuṣkasthānena gatvā viśrāmaṁ gaveṣayati, kintu tadalabhamānaḥ sa vakti, yasmā; niketanād āgamaṁ, tadeva veśma pakāvṛtya yāmi|"},{"book":"mathiḥ","chapter":"12","verse":"44","text":"paścāt sa tat sthānam upasthāya tat śūnyaṁ mārjjitaṁ śobhitañca vilokya vrajan svatopi duṣṭatarān anyasaptabhūtān saṅginaḥ karoti|"},{"book":"mathiḥ","chapter":"12","verse":"45","text":"tataste tat sthānaṁ praviśya nivasanti, tena tasya manujasya śeṣadaśā pūrvvadaśātotīvāśubhā bhavati, eteṣāṁ duṣṭavaṁśyānāmapi tathaiva ghaṭiṣyate|"},{"book":"mathiḥ","chapter":"12","verse":"46","text":"mānavebhya etāsāṁ kathanāṁ kathanakāle tasya mātā sahajāśca tena sākaṁ kāñcit kathāṁ kathayituṁ vāñchanto bahireva sthitavantaḥ|"},{"book":"mathiḥ","chapter":"12","verse":"47","text":"tataḥ kaścit tasmai kathitavān, paśya tava jananī sahajāśca tvayā sākaṁ kāñcana kathāṁ kathayituṁ kāmayamānā bahistiṣṭhanti|"},{"book":"mathiḥ","chapter":"12","verse":"48","text":"kintu sa taṁ pratyavadat, mama kā jananī? ke vā mama sahajāḥ?"},{"book":"mathiḥ","chapter":"12","verse":"49","text":"paścāt śiṣyān prati karaṁ prasāryya kathitavān, paśya mama jananī mama sahajāścaite;"},{"book":"mathiḥ","chapter":"12","verse":"50","text":"yaḥ kaścit mama svargasthasya pituriṣṭaṁ karmma kurute, saeva mama bhrātā bhaginī jananī ca|"}]}