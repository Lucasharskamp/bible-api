{"data":[{"book":"मार्कास","chapter":"13","verse":"1","text":"जब मसीह येशु मंदिर से बाहर निकल रहे थे, उनके एक शिष्य ने उनका ध्यान मंदिर परिसर की ओर खींचते हुए कहा, “देखिए, गुरुवर, कितने विशाल हैं ये पत्थर और कितने बड़े हैं ये भवन!”"},{"book":"मार्कास","chapter":"13","verse":"2","text":"मसीह येशु ने उससे कहा, “तुम्हें ये भवन बड़े लग रहे हैं! सच तो यह है कि एक दिन इन भवनों का एक भी पत्थर दूसरे पर रखा न दिखेगा—हर एक पत्थर भूमि पर होगा.”"},{"book":"मार्कास","chapter":"13","verse":"3","text":"मसीह येशु ज़ैतून पर्वत पर मंदिर की ओर मुख किए हुए बैठे थे. एकांत पाकर पेतरॉस, याकोब, योहन तथा आन्द्रेयास ने मसीह येशु से यह प्रश्न किया,"},{"book":"मार्कास","chapter":"13","verse":"4","text":"“हमको यह बताइए कि यह कब घटित होगा तथा इन सबके निष्पादन (पूरा किया जाना) के समय का लक्षण क्या होगा?”"},{"book":"मार्कास","chapter":"13","verse":"5","text":"तब मसीह येशु ने यह वर्णन करना प्रारंभ किया: “इस विषय में सावधान रहना कि कोई तुम्हें भरमाने न पाए"},{"book":"मार्कास","chapter":"13","verse":"6","text":"क्योंकि मेरे नाम में अनेक यह दावा करते आएंगे, ‘मैं ही मसीह हूं’ और इसके द्वारा अनेकों को भरमा देंगे."},{"book":"मार्कास","chapter":"13","verse":"7","text":"तुम युद्धों के विषय में तो सुनोगे ही साथ ही उनके विषय में उड़ते-उड़ते समाचार भी. ध्यान रहे कि तुम इससे घबरा न जाओ क्योंकि इनका होना अवश्य है—किंतु इसे ही अंत न समझ लेना."},{"book":"मार्कास","chapter":"13","verse":"8","text":"राष्ट्र-राष्ट्र के तथा, राज्य-राज्य के विरुद्ध उठ खड़ा होगा. हर जगह अकाल पड़ेंगे तथा भूकंप आएंगे, किंतु ये सब घटनाएं प्रसववेदना का प्रारंभ मात्र होंगी."},{"book":"मार्कास","chapter":"13","verse":"9","text":"“फिर भी चौकस रहना. वे तुम्हें पकड़कर न्यायालय को सौंप देंगे, यहूदी सभागृहों में तुम्हें कोड़े लगाए जाएंगे, मेरे लिए तुम्हें शासकों तथा राजाओं के सामने प्रस्तुत किया जाएगा कि तुम उनके सामने मेरे गवाह हो जाओ."},{"book":"मार्कास","chapter":"13","verse":"10","text":"यह ज़रूरी है कि इसके पहले सभी राष्ट्रों में सुसमाचार का प्रचार किया जाए."},{"book":"मार्कास","chapter":"13","verse":"11","text":"जब तुम बंदी बनाए जाओ और तुम पर मुकद्दमा चलाया जाए तो यह चिंता न करना कि तुम्हें वहां क्या कहना है. तुम वही कहोगे, जो कुछ तुम्हें वहां उसी समय बताया जाएगा क्योंकि वहां तुम नहीं परंतु पवित्र आत्मा अपना पक्ष प्रस्तुत कर रहे होंगे."},{"book":"मार्कास","chapter":"13","verse":"12","text":"“भाई अपने भाई को तथा पिता अपनी संतान को हत्या के लिए पकड़वाएगा. बालक अपने माता-पिता के विरुद्ध हो जाएंगे और उनकी हत्या का कारण बन जाएंगे."},{"book":"मार्कास","chapter":"13","verse":"13","text":"मेरे कारण सभी तुमसे घृणा करेंगे किंतु उद्धार वही पाएगा, जो अंत तक धीरज धरेगा तथा स्थिर रहेगा."},{"book":"मार्कास","chapter":"13","verse":"14","text":"“उस समय, जब तुम उस विनाशकारी घृणित वस्तु को ऐसे स्थान में खड़ी दिखे, जो उसका निर्धारित स्थान नहीं है—पाठक इसे समझ ले—तब वे, जो यहूदिया प्रदेश में हों पर्वतों पर भागकर जाएं.13:14 दानि 9:27; 11:31; 12:11"},{"book":"मार्कास","chapter":"13","verse":"15","text":"वह, जो घर की छत पर हो, घर में से सामान लेने नीचे न आए."},{"book":"मार्कास","chapter":"13","verse":"16","text":"वह, जो खेत में हो, अपना कपड़ा लेने पीछे न लौटे."},{"book":"मार्कास","chapter":"13","verse":"17","text":"दयनीय होगी गर्भवती और शिशुओं को दूध पिलाती स्त्रियों की स्थिति!"},{"book":"मार्कास","chapter":"13","verse":"18","text":"प्रार्थना करते रहो, ऐसा न हो कि तुम्हें जाड़े में भागना पड़े"},{"book":"मार्कास","chapter":"13","verse":"19","text":"क्योंकि वह महाक्लेश काल होगा—ऐसा कि जो न तो सृष्टि के प्रारंभ से आज तक देखा गया, न ही इसके बाद दोबारा देखा जाएगा."},{"book":"मार्कास","chapter":"13","verse":"20","text":"“यदि प्रभु द्वारा इसकी काल-अवधि घटाई न जाती, तो कोई भी जीवित न रहता. कुछ चुने हुए विशेष लोगों के लिए यह अवधि घटा दी जाएगी."},{"book":"मार्कास","chapter":"13","verse":"21","text":"उस समय यदि कोई आकर तुम्हें सूचित करे, ‘सुनो-सुनो, मसीह यहां हैं,’ या ‘वह वहां हैं,’ तो विश्वास न करना,"},{"book":"मार्कास","chapter":"13","verse":"22","text":"क्योंकि अनेक झूठे मसीह तथा अनेक झूठे भविष्यवक्ता उठ खड़े होंगे. वे प्रभावशाली चमत्कार चिह्न दिखाएंगे तथा अद्भुत काम करेंगे कि यदि संभव हुआ तो परमेश्वर द्वारा चुने हुओं को भी भटका दें."},{"book":"मार्कास","chapter":"13","verse":"23","text":"सावधान रहना, मैंने समय से पूर्व ही तुम्हें इसकी चेतावनी दे दी है."},{"book":"मार्कास","chapter":"13","verse":"24","text":"“उन दिनों में क्लेश के तुरंत बाद,"},{"book":"मार्कास","chapter":"13","verse":"25","text":"तथा आकाश से तारे नीचे गिरने लगेंगे."},{"book":"मार्कास","chapter":"13","verse":"26","text":"“तब आकाश में मनुष्य के पुत्र का चिह्न प्रकट होगा, और वे मनुष्य के पुत्र को आकाश में बादलों पर सामर्थ्य और प्रताप के साथ आता हुआ देखेंगे."},{"book":"मार्कास","chapter":"13","verse":"27","text":"मनुष्य का पुत्र अपने स्वर्गदूतों को भेजेगा, जो चारों दिशाओं से, पृथ्वी के एक छोर से आकाश के दूसरे छोर तक जाकर उनके चुने हुओं को इकट्ठा करेंगे."},{"book":"मार्कास","chapter":"13","verse":"28","text":"“अंजीर के पेड़ से शिक्षा लो: जब उसमें कोंपलें फूटने लगती और पत्तियां निकलने लगती हैं तो तुम जान लेते हो कि गर्मी का समय पास है."},{"book":"मार्कास","chapter":"13","verse":"29","text":"इसी प्रकार तुम जब भी इन सभी घटनाओं को देखो तो समझ लेना कि वह पास है—द्वार पर ही है."},{"book":"मार्कास","chapter":"13","verse":"30","text":"सच्चाई तो यह है कि इन घटनाओं के हुए बिना इस युग का अंत नहीं होगा."},{"book":"मार्कास","chapter":"13","verse":"31","text":"आकाश तथा पृथ्वी खत्म हो जाएंगे किंतु मेरे कहे हुए शब्द कभी नहीं."},{"book":"मार्कास","chapter":"13","verse":"32","text":"“वैसे उस दिन तथा उस समय के विषय में किसी को भी मालूम नहीं है—न स्वर्गदूतों को और न ही पुत्र को—परंतु मात्र पिता को ही यह मालूम है.”"},{"book":"मार्कास","chapter":"13","verse":"33","text":"अब इसलिये कि तुम्हें उस विशेष क्षण के घटित होने के विषय में कुछ भी मालूम नहीं है, सावधान रहो, सतर्क रहो."},{"book":"मार्कास","chapter":"13","verse":"34","text":"यह स्थिति ठीक वैसी ही है जैसी उस व्यक्ति की, जो अपनी सारी गृहस्थी अपने दासों को सौंपकर दूर यात्रा पर निकल पड़ा. उसने हर एक दास को भिन्‍न-भिन्‍न ज़िम्मेदारी सौंपी और द्वारपाल को भी सावधान रहने की आज्ञा दी."},{"book":"मार्कास","chapter":"13","verse":"35","text":"“इसी प्रकार तुम भी सावधान रहो क्योंकि तुम यह नहीं जानते कि घर का स्वामी लौटकर कब आएगा—शाम को, आधी रात या भोर को मुर्गे की बांग के समय."},{"book":"मार्कास","chapter":"13","verse":"36","text":"ऐसा न हो कि उसका आना अचानक हो और तुम गहरी नींद में पाए जाओ."},{"book":"मार्कास","chapter":"13","verse":"37","text":"जो मैं तुमसे कह रहा हूं, वह सभी से संबंधित है: सावधान रहो.”"}]}