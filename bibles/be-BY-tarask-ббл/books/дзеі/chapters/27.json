{"data":[{"book":"ДЗЕІ","chapter":"27","verse":"1","text":"А калі пастанавілі нам плысьці ў Італію, дык перадалі Паўла і некаторых іншых вязьняў сотніку Аўгуставай кагорты, якога звалі Юліем."},{"book":"ДЗЕІ","chapter":"27","verse":"2","text":"Мы ўзышлі на Адраміцкі карабель і выправіліся, маючы плысьці каля Асійскіх мясьцінаў; з намі быў Арыстарх, Македонец зь Фесалонікі."},{"book":"ДЗЕІ","chapter":"27","verse":"3","text":"На другі дзень прысталі да Сідона; Юлій, абыходзячыся з Паўлам чалавекалюбна, дазволіў яму схадзіць да сяброў і скарыстацца іх дбаньнем."},{"book":"ДЗЕІ","chapter":"27","verse":"4","text":"Выправіўшыся адтуль, мы прыплылі да Кіпра, з прычыны супраціўных вятроў,"},{"book":"ДЗЕІ","chapter":"27","verse":"5","text":"і, пераплыўшы мора насупраць Кілікіі і Памфіліі, прыбылі ў Міры Лікійскія."},{"book":"ДЗЕІ","chapter":"27","verse":"6","text":"Там сотнік знайшоў Александрыйскі карабель, які плыў у Італію, і пасадзіў нас на яго."},{"book":"ДЗЕІ","chapter":"27","verse":"7","text":"Павольна плывучы многа дзён і, ледзь параўняўшыся з Кнідам, з прычыны неспрыяльнага нам ветру, мы падплылі да Крыта каля Саломы;"},{"book":"ДЗЕІ","chapter":"27","verse":"8","text":"і, ледзь зь цяжкасьцю мінуўшы яго, прыбылі да адной мясьціны, якая называлася Добрыя Прыстані, паблізу якое быў горад Ласея."},{"book":"ДЗЕІ","chapter":"27","verse":"9","text":"Але як мінула багата часу, і плаваньне было ўжо небясьпечнае, бо і пост ужо мінуўся, дык Павал раіў,"},{"book":"ДЗЕІ","chapter":"27","verse":"10","text":"кажучы ім: мужы! бачу я, што плаваньне будзе цяжкае і зь вялікай шкодаю ня толькі грузу і караблю, але і нашаму жыцьцю."},{"book":"ДЗЕІ","chapter":"27","verse":"11","text":"Але сотнік больш давяраўся стырніку і гаспадару карабля, чым Паўлавым словам."},{"book":"ДЗЕІ","chapter":"27","verse":"12","text":"А як што прыстань была няпрыдатная пад зімаваньне, дык многія радзілі плысьці адтуль, каб, калі можна, дайсьці да Фініка, прыстані Крыцкае, што насупраць паўднёва-заходняга і паўночна-заходняга ветру, і там зазімаваць."},{"book":"ДЗЕІ","chapter":"27","verse":"13","text":"Павеяў паўднёвы вецер, і яны, падумаўшы, што ўжо дасягнулі жаданага, выправіліся і паплылі паблізу Крыта."},{"book":"ДЗЕІ","chapter":"27","verse":"14","text":"Але неўзабаве падняўся на іх вецер бурны, які называецца эўраклідон."},{"book":"ДЗЕІ","chapter":"27","verse":"15","text":"Карабель падхапіла, так што ён ня мог супрацівіцца ветру, і мы насіліся, аддаўшыся хвалям."},{"book":"ДЗЕІ","chapter":"27","verse":"16","text":"І, набегшы на адну выспачку, якая называецца Клаўдай, мы ледзьве маглі ўтрымаць лодку;"},{"book":"ДЗЕІ","chapter":"27","verse":"17","text":"падняўшы яе, пачалі шукаць дапаможнага сродку і абвязваць карабель; баючыся, каб ня сесьці на мялізну, спусьцілі ветразь і так насіліся."},{"book":"ДЗЕІ","chapter":"27","verse":"18","text":"На другі дзень, з прычыны вялікае буры, пачалі выкідваць груз."},{"book":"ДЗЕІ","chapter":"27","verse":"19","text":"А на трэйці мы сваімі рукамі павыкідалі з карабля рэчы."},{"book":"ДЗЕІ","chapter":"27","verse":"20","text":"Але як многа дзён ня відаць было ні сонца, ні зорак, а бура набірала ў моцы, дык нарэшце зьнікла ўсякая надзея на нашае выратаваньне."},{"book":"ДЗЕІ","chapter":"27","verse":"21","text":"І як доўга ня елі, дык Павал, стаўшы сярод іх, сказаў: мужы! трэба было паслухацца мяне і не адыходзіць ад Крыта, чым бы і ўніклі мы гэтых нягодаў і шкоды;"},{"book":"ДЗЕІ","chapter":"27","verse":"22","text":"а цяпер умаўляю вас падбадзёрыцца духам, бо ніводная душа з вас не загіне, а толькі карабель;"},{"book":"ДЗЕІ","chapter":"27","verse":"23","text":"бо анёл Бога, Якому належу я і Якому служу, зьявіўся мне сёньня ўначы"},{"book":"ДЗЕІ","chapter":"27","verse":"24","text":"і сказаў: ня бойся! Паўле! табе трэба паўстаць перад кесарам, і вось, Бог дараваў табе ўсіх, што плывуць з табою."},{"book":"ДЗЕІ","chapter":"27","verse":"25","text":"Таму падбадзёрцеся духам, мужы, бо я веру Богу, што будзе так, як мне сказана:"},{"book":"ДЗЕІ","chapter":"27","verse":"26","text":"нам выпадае быць выкінутымі на якую-небудзь выспу."},{"book":"ДЗЕІ","chapter":"27","verse":"27","text":"У чатырнаццатую ноч, як насіла нас па Адрыятычным моры, пад поўнач, карабельнікі пачалі здагадвацца, што набліжаюцца да нейкай зямлі,"},{"book":"ДЗЕІ","chapter":"27","verse":"28","text":"і, памераўшы глыбіню, знайшлі дваццаць сажняў; пасьля, адплыўшыся трохі, памералі зноў, і было ўжо пятнаццаць сажняў."},{"book":"ДЗЕІ","chapter":"27","verse":"29","text":"Баючыся, каб не наскочыць на камяністае дно, кінулі з кармы чатыры якары, і чакалі дня."},{"book":"ДЗЕІ","chapter":"27","verse":"30","text":"А калі карабельнікі хацелі ўцячы з карабля і спускалі на мора лодку, удаючы, быццам хочуць кінуць якары з носа,"},{"book":"ДЗЕІ","chapter":"27","verse":"31","text":"Павал сказаў сотніку і воінам: калі яны не застануцца на караблі, вы ня зможаце ўратавацца."},{"book":"ДЗЕІ","chapter":"27","verse":"32","text":"Тады воіны абсеклі вяроўкі ў лодкі, і яна ўпала."},{"book":"ДЗЕІ","chapter":"27","verse":"33","text":"На досьвітку Павал угаворваў усіх прыняць ежу, кажучы: сёньня чатырнаццаты дзень, як вы ў чаканьні, застаяцеся бязь ежы, ня еўшы нічога;"},{"book":"ДЗЕІ","chapter":"27","verse":"34","text":"Таму прашу вас прыняць ежу: гэта паспрыяе ратунку вашага жыцьця; бо ні ў кога з вас не прападзе волас з галавы."},{"book":"ДЗЕІ","chapter":"27","verse":"35","text":"Сказаўшы гэта і ўзяўшы хлеб, ён падзякаваў Богу перад усімі і, разламаўшы яго, пачаў есьці."},{"book":"ДЗЕІ","chapter":"27","verse":"36","text":"Тады ўсе падбадзёрыліся і таксама прынялі ежу;"},{"book":"ДЗЕІ","chapter":"27","verse":"37","text":"а было ўсіх нас на караблі дзьвесьце семдзесят шэсьць душ."},{"book":"ДЗЕІ","chapter":"27","verse":"38","text":"І наеўшыся, пачалі аблягчаць карабель, выкідаючы пшаніцу ў мора."},{"book":"ДЗЕІ","chapter":"27","verse":"39","text":"Калі настаў дзень, зямлі не пазнавалі, а ўбачылі толькі нейкую затоку зь нізкім берагам, да якога і адважыліся, калі можна, прыстаць з караблём."},{"book":"ДЗЕІ","chapter":"27","verse":"40","text":"І падняўшы якары, рушылі морам і, адвязаўшы стырно і падняўшы малы ветразь па ветры, пакіравалі да берага."},{"book":"ДЗЕІ","chapter":"27","verse":"41","text":"Наплылі на касу, і карабель сеў на мялізну: нос угруз і стаў нярухомы, а карма разьбівалася сілаю хваляў."},{"book":"ДЗЕІ","chapter":"27","verse":"42","text":"А воіны змовіліся былі пазабіваць вязьняў, каб каторы, выплыўшы, ня ўцёк."},{"book":"ДЗЕІ","chapter":"27","verse":"43","text":"Але сотнік, хочучы ўратаваць Паўла, утрымаў іх ад тога намеру і загадаў тым, хто ўмее плаваць, першым скакаць і выйсьці на зямлю,"},{"book":"ДЗЕІ","chapter":"27","verse":"44","text":"а астатнім ратавацца каму на дошках, каму на чым-колечы ад карабля. І такім чынам усе ўратаваліся на зямлю."}]}