{"data":[{"book":"МАЛАХІІ","chapter":"3","verse":"1","text":"Вось, Я пасылаю анёла Майго, і ён падрыхтуе шлях перад Мною, і нянаджана прыйдзе ў храм Свой Гасподзь, Якога вы шукаеце, і анёл запавету, якога вы жадаеце; вось, ён ідзе, кажа Гасподзь Саваоф."},{"book":"МАЛАХІІ","chapter":"3","verse":"2","text":"І хто вытрымае дзень прышэсьця Яго, і хто ўстоіць, калі Ён явіцца? Бо Ён - як агонь, што расплаўляе, і як шчолак, што ачышчае,"},{"book":"МАЛАХІІ","chapter":"3","verse":"3","text":"і сядзе пераплаўляць і ачышчаць срэбра, і ачысьціць сыноў Левія і пераплавіць іх, як золата і як срэбра, каб прыносілі ахвяру Госпаду ў праўдзе."},{"book":"МАЛАХІІ","chapter":"3","verse":"4","text":"Тады даспадобы будзе Госпаду ахвяра Юды і Ерусаліма, як у дні старадаўнія і як у гады ранейшыя."},{"book":"МАЛАХІІ","chapter":"3","verse":"5","text":"І прыйду да вас судзіць і буду хутка выкрываць чарадзеяў і пералюбцаў, і тых, якія прысягаюць ілжыва і забіраюць плату ў найміта, уціскаюць удаву і сірату і адпіхваюць прыхадня, і Мяне не баяцца, кажа Гасподзь Саваоф."},{"book":"МАЛАХІІ","chapter":"3","verse":"6","text":"Бо Я - Гасподзь, Я не мяняюся; і тады вы, сыны Якава, ня зьнішчыліся."},{"book":"МАЛАХІІ","chapter":"3","verse":"7","text":"Зь дзён бацькоў вашых вы адступіліся ад пастановаў Маіх і ня трымаецеся іх; зьвярнецеся да Мяне, і Я зьвярнуся да вас, кажа Гасподзь Саваоф. Вы скажаце: як нам зьвярнуцца?"},{"book":"МАЛАХІІ","chapter":"3","verse":"8","text":"Ці можна чалавеку абкрадваць Бога? А вы абкрадваеце Мяне. Скажаце: чым абкрадваем мы Цябе? дзесяцінаю і прынашэньнямі."},{"book":"МАЛАХІІ","chapter":"3","verse":"9","text":"Праклёнам вы праклятыя, бо вы - увесь народ - абкрадваеце Мяне."},{"book":"МАЛАХІІ","chapter":"3","verse":"10","text":"Прынясеце мне дзесяціны ў дом сховішча, каб у доме Маім была ежа, і хоць бы ў гэтым выпрабуйце Мяне, кажа Гасподзь Саваоф: ці не адчыню Я вам адтулін нябесных і ці ня вылью на вас дабраславеньня да краю?"},{"book":"МАЛАХІІ","chapter":"3","verse":"11","text":"Я ў вас забараню пажыральнікам зьнішчаць вашыя плады зямныя, і вінаградная лаза на полі не пазбудзецца пладоў сваіх, кажа Гасподзь Саваоф."},{"book":"МАЛАХІІ","chapter":"3","verse":"12","text":"І шчаснымі называцьмуць вас усе народы, бо вы будзеце зямлёю бажавольнаю, кажа Гасподзь Саваоф."},{"book":"МАЛАХІІ","chapter":"3","verse":"13","text":"Дзёрзкія прад Мною словы вашыя, кажа Гасподзь. Вы скажаце: што мы гаворым супроць Цябе?"},{"book":"МАЛАХІІ","chapter":"3","verse":"14","text":"Вы кажаце: марнае служэньне Богу, і якая карысьць, што мы трымаліся пастановаў Яго і хадзілі ў жалобнай вопратцы прад абліччам Госпада Саваофа?"},{"book":"МАЛАХІІ","chapter":"3","verse":"15","text":"І сёньня мы лічым пагардлівых шчасьлівымі: лепей уладжваюцца тыя, якія робяць беззаконна, і хоць спакушаюць Бога, але застаюцца цэлыя."},{"book":"МАЛАХІІ","chapter":"3","verse":"16","text":"Тыя, што не баяцца Бога, кажуць адно аднаму: уважае Гасподзь і чуе гэта, і прад абліччам Яго пішацца памятная кніга пра тых, што баяцца Госпада і шануюць імя Яго."},{"book":"МАЛАХІІ","chapter":"3","verse":"17","text":"І яны будуць Мае, кажа Гасподзь Саваоф, уласнасьцю Маёю ў той дзень, які Я зраблю, і буду літаваць іх, як літуе чалавек сына свайго, што служыць яму."},{"book":"МАЛАХІІ","chapter":"3","verse":"18","text":"І тады зноў убачыце розьніцу паміж праведнікам і бязбожным, паміж службітом Бога і няслухам Ягоным."}]}