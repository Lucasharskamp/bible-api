{"data":[{"book":"Jelenések","chapter":"22","verse":"1","text":"És megmutatta nekem az élet vizének tiszta folyóját, amely ragyogó volt, mint a kristály, és az Istennek és a Báránynak királyi székéből ered."},{"book":"Jelenések","chapter":"22","verse":"2","text":"Utcájának közepén és a folyóvízen innen és túl az élet fája volt, amely tizenkétszer gyümölcsöt terem, minden hónapban meghozva gyümölcsét és levelei a pogányok gyógyítására valók."},{"book":"Jelenések","chapter":"22","verse":"3","text":"És semmi elátkozott nem lesz ott, és az Istennek és a Báránynak királyi széke lesz benne, és szolgái szolgálnak Neki."},{"book":"Jelenések","chapter":"22","verse":"4","text":"És látják az ő arcát, és az ő neve homlokukon lesz."},{"book":"Jelenések","chapter":"22","verse":"5","text":"És ott éjszaka nem lesz, és nem lesz szükségük lámpafényre és napvilágra, mert az Úr Isten az ő világosságuk, és uralkodnak örökkön örökké."},{"book":"Jelenések","chapter":"22","verse":"6","text":"És ezt mondta nekem: „Ezek a beszédek megbízhatóak és igazak, mert az Úr, a szent próféták Istene küldte el az ő angyalát, hogy megmutassa szolgáinak mindazt, aminek meg kell történnie hamar."},{"book":"Jelenések","chapter":"22","verse":"7","text":"Íme, eljövök hamar. Boldog, aki megtartja e könyv prófétai beszédeit.“"},{"book":"Jelenések","chapter":"22","verse":"8","text":"És én, János vagyok az, aki ezeket hallottam és láttam. És amikor hallottam és láttam, leborultam az angyal lába előtt, hogy imádjam, aki nekem ezeket megmutatta."},{"book":"Jelenések","chapter":"22","verse":"9","text":"Ő pedig ezt mondta nekem: „Meglásd, ne tedd, mert szolgatársad vagyok neked, és a te atyádfiainak, a prófétáknak, és azoknak, akik megtartják e könyv beszédeit. Az Istent imádd!“"},{"book":"Jelenések","chapter":"22","verse":"10","text":"Azután ezt mondta nekem: „Ne pecsételd le e könyv prófétai beszédeit, mert az idő közel van."},{"book":"Jelenések","chapter":"22","verse":"11","text":"Aki igazságtalan, legyen igazságtalan ezután is, és aki tisztátalan, legyen tisztátalan ezután is, és aki igaz, legyen igaz ezután is, és aki szent, szenteltessék meg ezután is."},{"book":"Jelenések","chapter":"22","verse":"12","text":"És íme, hamar eljövök, és az én jutalmam velem van, hogy megfizessek mindenkinek, cselekedete szerint."},{"book":"Jelenések","chapter":"22","verse":"13","text":"Én vagyok az Alfa és az Ómega, a kezdet és a vég, az első és az utolsó.“"},{"book":"Jelenések","chapter":"22","verse":"14","text":"Boldogok, akik megtartják az ő parancsolatait, hogy joguk legyen az élet fájához, és bemehessenek a kapukon a városba."},{"book":"Jelenések","chapter":"22","verse":"15","text":"De kinn maradnak az ebek, a varázslók és a paráznák és a gyilkosok és a bálványimádók és mindazok, akik szeretik és szólják a hazugságot."},{"book":"Jelenések","chapter":"22","verse":"16","text":"Én, Jézus küldtem az én angyalomat, hogy ezekről bizonyságot tegyen nektek a gyülekezetekben. Én vagyok Dávidnak gyökere és ága, fényes hajnalcsillag."},{"book":"Jelenések","chapter":"22","verse":"17","text":"És a Lélek és a menyasszony ezt mondják: „Jöjj!“ És aki hallja, ezt mondja: „Jöjj!“ És aki szomjazik, jöjjön el, és aki akarja, vegye az élet vizét ingyen!"},{"book":"Jelenések","chapter":"22","verse":"18","text":"Bizonyságot teszek pedig mindenkinek, aki e könyv prófétálásának beszédeit hallja: Hogy ha valaki ezekhez hozzátesz, e könyvben megírt csapásokkal sújtja Isten."},{"book":"Jelenések","chapter":"22","verse":"19","text":"És ha valaki elvesz e könyv prófétálásának beszédeiből, annak osztályrészét Isten kitörli az élet könyvéből, a szent városból és azokból, amik e könyvben megírattak."},{"book":"Jelenések","chapter":"22","verse":"20","text":"Ezt mondja, aki ezekről bizonyságot tesz: „Bizony hamar eljövök.“ Ámen. Bizony jövel, Uram Jézus!"},{"book":"Jelenések","chapter":"22","verse":"21","text":"A mi Urunknak, Jézus Krisztusnak kegyelme legyen mindnyájatokkal! Ámen."}]}