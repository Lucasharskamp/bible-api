{"data":[{"book":"Yohana","chapter":"17","verse":"1","text":"Che Yesu paŵamasile kuŵecheta yeleyo, ŵalolite kwinani ni kuti, “Atati, katema kaiche. Mwape ukulu Mwana gwenu kuti Mwana gwenu nombe ampe ukulu."},{"book":"Yohana","chapter":"17","verse":"2","text":"Pakuŵa mwapele Mwana gwenu ulamusi pa ŵandu wose kuti ŵandu wose umwapele ŵape umi wa moŵa gose pangali mbesi."},{"book":"Yohana","chapter":"17","verse":"3","text":"Ni umi wa moŵa gose pangali mbesi wo ni au, ŵandu ammanyilile mmwe ŵandi Akunnungu ŵamope ŵa usyene, ni kwamanya Che Yesu Kilisito umwatumile."},{"book":"Yohana","chapter":"17","verse":"4","text":"Uneji jwammale kunkusya pachilambo kwa kumalisya masengo gamwambele kuti nagapanganye."},{"book":"Yohana","chapter":"17","verse":"5","text":"Atati ŵangu, sambano mumbe ukulu paujo penu, ukulu ulaula unakwete pamo nomwe, chikanaŵe gumbikwa chilambo."},{"book":"Yohana","chapter":"17","verse":"6","text":"“Nantesile mmanyiche ni ŵandu umwambele pachilambo ŵala. Ŵanyawo ŵaliji ŵenu ni mwambele uneji kuti aŵe ŵangu, nombewo alijitichisye liloŵe lyenu."},{"book":"Yohana","chapter":"17","verse":"7","text":"Sambano ŵanyawo akuimanyilila kuti yose imwambele uneji ityosile kukwenu."},{"book":"Yohana","chapter":"17","verse":"8","text":"Pakuŵa maloŵe gamwambele uneji napele ŵanyawo, ni ŵanyawo akugakulupilila maloŵe go. Akumanyilila kwa isyene kuti natyochele kukwenu, ni sooni ajitichisye kuti mmwe ni jumwandumile une."},{"book":"Yohana","chapter":"17","verse":"9","text":"“Ngwapopelela ŵanyawo. Ngangwapopelela ŵandu wose ŵa pachilambo, nambo ŵele umwambele wo pakuŵa ali ŵenu."},{"book":"Yohana","chapter":"17","verse":"10","text":"Wose ungwete ali ŵenu, ni ŵenu ali ŵangu, ni ukulu wangu uwoneche kwa litala lya ŵele umwambele wo."},{"book":"Yohana","chapter":"17","verse":"11","text":"Ni sambano ngwika kukwenu, uneji nguuŵa sooni pachilambo, nambo aŵaŵa alinji pachilambo. Atati ŵangu Ŵaswela mwagose kwa machili ga liina lyenu limumbele, kuti aŵe ŵamo mpela une ni mmwe ituli ŵamo."},{"book":"Yohana","chapter":"17","verse":"12","text":"Panaliji pamo nawo, une naagosile kwa machili ga liina lyenu limumbele, naagosile ni ngapagwa mundu jwalijose jwasochele ikaŵe ajula juŵasagulikwe kujonasika, kuti Malembelo ga Akunnungu gamalile."},{"book":"Yohana","chapter":"17","verse":"13","text":"Nambo sambano ngwika kukwenu, nguŵecheta gelega pachilambo kuti ŵanyawo agumbale kusengwa kwangu mmitima jao."},{"book":"Yohana","chapter":"17","verse":"14","text":"Une napele liloŵe lyenu, ni ŵandu ŵa pachilambo ŵaachimile ŵanyawo pakuŵa ŵanyawo nganaŵa ŵa pachilambo, mpela ila uneji nganima jwa pachilambo."},{"book":"Yohana","chapter":"17","verse":"15","text":"Nganguŵenda kuti mmwe mwatyosye mchilambo, nambo ngupopela mwagose ni Shetani jwaali jwangalumbana."},{"book":"Yohana","chapter":"17","verse":"16","text":"Ŵanyawo nganaŵa ŵa pachilambo pano, uneji nombe nganiŵa jwa pachilambo."},{"book":"Yohana","chapter":"17","verse":"17","text":"Mwatende aŵe ŵandu ŵenu ŵaswela kwa litala lya usyene, liloŵe lyenu lili usyene."},{"book":"Yohana","chapter":"17","verse":"18","text":"Mpela ila imwatite pakunduma une mchilambo, ni une nombe natumile ŵelewo mchilambo."},{"book":"Yohana","chapter":"17","verse":"19","text":"Une ngulityosya nansyene kwaligongo lyao, kuti nombewo alityosye kusyene kukwenu."},{"book":"Yohana","chapter":"17","verse":"20","text":"“Ngangwapopelela ŵanyawo pe, nambo ngwapopelela nombe ŵandu wose ŵachangulupilile kwaligongo lya majiganyo gao."},{"book":"Yohana","chapter":"17","verse":"21","text":"Ngupopela kuti wose aŵe chindu chimo. Atati, ngupopela kuti atame nkati mwetu mpela ila mmwe inkuti kutama nkati mwangu, noneji inguti kutama nkati mwenu. Ngupopela aŵe chindu chimo kuti ŵandu ŵa pachilambo akulupilile kuti mmwe ni jumundumile une."},{"book":"Yohana","chapter":"17","verse":"22","text":"Noneji naapele ukulu ulaula umwambele uneji, kuti aŵeje ŵamo mpela ila uweji ituli ŵamo."},{"book":"Yohana","chapter":"17","verse":"23","text":"Uneji ndame mwa ŵanyawo nombe mmwe mwa uneji. Atendekwe kuŵa ŵamo, ni ŵandu wose ŵa pachilambo amanyilile kuti mmwe ni jumwandumile ni kuti nkwanonyela ŵelewo mpela inkuti pakunonyela uneji."},{"book":"Yohana","chapter":"17","verse":"24","text":"“Atati, wose umumbele ngusaka aŵeje pamo ni uneji pepala pandili une kuti aulole ukulu wangu, ukulu umumbele ligongo mwanonyele uneji chilambo chikanigumbikwe."},{"book":"Yohana","chapter":"17","verse":"25","text":"Atati ŵambone, namuno ŵandu ŵa pachilambo ngakummanya nambo uneji nammanyi. Ŵelewo nombe akumanyilila kuti mmwe mwandumile une."},{"book":"Yohana","chapter":"17","verse":"26","text":"Nantesile mmanyiche kukwao, nombe chimbundisye kutenda yeleyo kuti unonyelo undi nawo kukwangu uŵe mwa ŵanyawo, ni uneji meje mwa ŵanyawo.”"}]}