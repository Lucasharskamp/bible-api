{"data":[{"book":"Taruxui","chapter":"15","verse":"1","text":"Mixi ndee naxee keli Yudaya, e naxa a fala Isa fɔxirabirɛe bɛ, «Xa wo mu wo sunna Annabi Munsa xa naamunyi ki ma, wo mu nɔma kiside.»"},{"book":"Taruxui","chapter":"15","verse":"2","text":"Pɔlu nun Baranabasi naxa wɔyɛnyi xɔrɔxɔɛ fala e bɛ. E naxa natɛ tongo Pɔlu nun Baranabasi nun mixi ndee xa te Darisalamu xɛɛrae nun kuntigie maxɔrinde yi fe ma."},{"book":"Taruxui","chapter":"15","verse":"3","text":"Danxaniyatɔɛ ɲama naxa e xɛɛ. E dangixi Fenisiya nun Samari ra tɛmui naxɛ, e naxa a masen mɛnnikae bɛ, mixi naxee kelixi si gbɛtɛe ma, nee danxaniyaxi ki naxɛ. Yi masenyi naxa Isa fɔxirabirɛe raɲɛlɛxin."},{"book":"Taruxui","chapter":"15","verse":"4","text":"E to so Darisalamu, danxaniyatɔɛ ɲama nun xɛɛrae, nun kuntigie naxa e rasɛnɛ. Ala naxan birin naba e saabui ra, e naxa na yaba e bɛ."},{"book":"Taruxui","chapter":"15","verse":"5","text":"Awa, Farisɛni nde naxee nu bara danxaniya, e naxa keli, e nu fa a fala, a lanma nɛ si gbɛtɛ mixie xa sunna, e xa bira Annabi Munsa xa sɛriyɛ fɔxɔ ra."},{"book":"Taruxui","chapter":"15","verse":"6","text":"Xɛɛrae nun kuntigie naxa e malan e xa na fe mato."},{"book":"Taruxui","chapter":"15","verse":"7","text":"E to na fe isɔnxɔ sɔnxɔ, Piyɛri naxa keli, a a fala e bɛ, «N ngaxakerenyie, wo a kolon kafi tɛmui xɔnkuye Ala bara n sugandi wo tagi, alako si gbɛtɛ mixie xa xibaaru fanyi mɛ n dɛ ra, e xa danxaniya."},{"book":"Taruxui","chapter":"15","verse":"8","text":"Awa, Ala naxan mixi sondonyi kolon, na bara seedeya raba e bɛ, a a Xaxili Sɛniyɛnxi fi e ma alɔ won tan."},{"book":"Taruxui","chapter":"15","verse":"9","text":"A mu mixi yo rafisa a boore bɛ e tan nun won tan tagi, barima a bara e sondonyi rasɛniyɛn danxaniya ra."},{"book":"Taruxui","chapter":"15","verse":"10","text":"Yakɔsi, munfe ra wo Ala matoma? Wo na kote dɔxɔfe Isa fɔxirabirɛe xun, won benbae nun won tan mu naxan nɔma."},{"book":"Taruxui","chapter":"15","verse":"11","text":"Wo xa a kolon a won nakisixi Marigi Isa xa hinnɛ nan na alɔ e tan fan.»"},{"book":"Taruxui","chapter":"15","verse":"12","text":"Ɲama birin naxa dundu, e naxa e tuli mati Pɔlu nun Baranabasi ra. Pɔlu nun Baranabasi naxa a tagi raba booree bɛ Ala kaabanakoe nun tɔnxumae naxee birin naba e saabui ra si gbɛtɛe tagi."},{"book":"Taruxui","chapter":"15","verse":"13","text":"E to gɛ wɔyɛnde, Yaki naxa wɔyɛnyi tongo, a naxɛ,"},{"book":"Taruxui","chapter":"15","verse":"14","text":"«N ngaxakerenyie, wo wo tuli mati n na. Simɔn bara a yaba Ala mixie sugandima ki naxɛ sie ya ma, a xili sama naxee xun ma."},{"book":"Taruxui","chapter":"15","verse":"15","text":"Namiɲɔnmɛe birin xa masenyi lanxi na nan ma. A sɛbɛxi,"},{"book":"Taruxui","chapter":"15","verse":"16","text":"‹Na xanbi n fama nɛ"},{"book":"Taruxui","chapter":"15","verse":"17","text":"alako mixi naxee luxi e xa nɔ Marigi fende,"},{"book":"Taruxui","chapter":"15","verse":"18","text":"Marigi xa masenyi nan na ki,"},{"book":"Taruxui","chapter":"15","verse":"19","text":"«Na na a ra, a mu lanma a xa findi fe xɔrɔxɔɛ ra si gbɛtɛe bɛ naxee wama birafe Ala fɔxɔ ra."},{"book":"Taruxui","chapter":"15","verse":"20","text":"Kɔnɔ won xa bataaxɛ sɛbɛ e ma, e naxa see don naxee baxi sɛrɛxɛ ra kuyee bɛ. E man xa ba yɛnɛ ma, a nun e naxa sube yufaxi don, e man naxa wuli min."},{"book":"Taruxui","chapter":"15","verse":"21","text":"Barima kabi won benbae xa waxati, mixie na taa birin kui, naxee Annabi Munsa xa sɛriyɛ xaranma salidee kui malabu lɔxɔɛ.»"},{"book":"Taruxui","chapter":"15","verse":"22","text":"Awa, xɛɛrae nun kuntigie nun danxaniyatɔɛ ɲama birin naxa lan a ma e xa mixi ndee xɛɛ Antiyɔki, naxee Pɔlu nun Baranabasi matima. E naxa Yudasi naxan xili Barasaba, nun Silasi sugandi, xɛmɛ binyee ngaxakerenyie ya ma."},{"book":"Taruxui","chapter":"15","verse":"23","text":"E naxa bataaxɛ keren so e yi ra naxan sɛbɛxi, «Xɛɛrae nun kuntigie, naxee lanxi wo ngaxakerenyie ma, katarabi won ngaxakerenyie ma si gbɛtɛe ya ma, naxee na Antiyɔki, Siriya, nun Silisi, muxu bara wo xɛɛbu."},{"book":"Taruxui","chapter":"15","verse":"24","text":"Muxu bara a mɛ a mixi ndee naxee kelixi muxu ya ma, muxu mu ɲungui saxi naxee ma, a nee bara wo rakɔntɔfili e xa wɔyɛnyi ra. E bara wo bɔɲɛ ifu.»"},{"book":"Taruxui","chapter":"15","verse":"25","text":"«Na na a ra, muxu bara lan a ma muxu xa xɛɛrae xɛɛ wo ma, sa Pɔlu nun Baranabasi fari, muxu xanuntenyie,"},{"book":"Taruxui","chapter":"15","verse":"26","text":"naxee bara mɛɛ e nii ra won Marigi Isa xa fe ra, Ala xa Mixi Sugandixi."},{"book":"Taruxui","chapter":"15","verse":"27","text":"Muxu bara Yudasi nun Silasi fan xɛɛ, naxee yi fee tagi rabama wo bɛ."},{"book":"Taruxui","chapter":"15","verse":"28","text":"Ala Xaxili Sɛniyɛnxi nun muxu tan bara lan a ma muxu naxa kote gbɛtɛ dɔxɔ wo xun fo naxan daxa."},{"book":"Taruxui","chapter":"15","verse":"29","text":"A tan nan yi ki: Wo naxa sube don naxan baxi sɛrɛxɛ ra kuyee bɛ, nun sube yufaxie, wo naxa wuli fan min. Wo man naxa yɛnɛ fan naba. Wo lan wo xa gbilen yi fe birin fɔxɔ ra. Wo salamu.»"},{"book":"Taruxui","chapter":"15","verse":"30","text":"Awa, e to bara e ɲungu ɲama ma, e naxa siga Antiyɔki, e naxa sa bataaxɛ so danxaniyatɔɛ ɲama yi ra."},{"book":"Taruxui","chapter":"15","verse":"31","text":"Ngaxakerenyie to a xaran, e naxa ɲɛlɛxin, e naxa limaniya."},{"book":"Taruxui","chapter":"15","verse":"32","text":"Yudasi nun Silasi, naxee yati nu findixi namiɲɔnmɛe ra, e naxa e kawandi, e nu e ralimaniya wɔyɛn wuyaxi ra."},{"book":"Taruxui","chapter":"15","verse":"33","text":"Waxati nde to dangi, e ngaxakerenyie naxa e bɛɲin bɔɲɛsa kui gbilenfe e xɛɛmae ma."},{"book":"Taruxui","chapter":"15","verse":"34","text":"Kɔnɔ Silasi tan naxa lu naa."},{"book":"Taruxui","chapter":"15","verse":"35","text":"Pɔlu nun Baranabasi naxa lu Antiyɔki, e nun e boore wuyaxi e nu fa mixie xaran, e man nu Marigi xa xibaaru fanyi kawandi ti."},{"book":"Taruxui","chapter":"15","verse":"36","text":"Lɔxɔɛ ndee to dangi, Pɔlu naxa a fala Baranabasi bɛ, «Won xa gbilen taa birin kui won Marigi xa masenyi kawandixi dɛnnaxɛ, won xa a mato won ngaxakerenyie danxaniyatɔɛe na ki naxɛ naa.»"},{"book":"Taruxui","chapter":"15","verse":"37","text":"Baranabasi nu wama Yaya fan xaninfe, naxan xili Maraki."},{"book":"Taruxui","chapter":"15","verse":"38","text":"Kɔnɔ Pɔlu naxa a fala a mu lan e xa mixi xanin e xun ma naxan keli e xun ma Panfiliya, a mu tin birade e fɔxɔ ra e xa wali kui."},{"book":"Taruxui","chapter":"15","verse":"39","text":"Na lantareya naxa xɔrɔxɔ han a naxa findi fatanyi ra. Baranabasi naxa Maraki tongo, e naxa baki kunkui kui sigafe ra Sipiri suri ma."},{"book":"Taruxui","chapter":"15","verse":"40","text":"E ngaxakerenyie to e taxu Marigi xa hinnɛ ra, Pɔlu naxa Silasi tongo, e naxa siga"},{"book":"Taruxui","chapter":"15","verse":"41","text":"Siriya nun Silisi bɔxie ma, e danxaniyatɔɛ ɲamae ralimaniya."}]}