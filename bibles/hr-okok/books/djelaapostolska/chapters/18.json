{"data":[{"book":"Djela Apostolska","chapter":"18","verse":"1","text":"Pavao zatim iz Atene ode u Korint."},{"book":"Djela Apostolska","chapter":"18","verse":"2","text":"Ondje upozna nekoga Židova Akvilu, rodom iz Ponta, koji je sa svojom ženom Priscilom tek došao iz Italije jer je Klaudije zapovjedio da svi Židovi napuste Rim."},{"book":"Djela Apostolska","chapter":"18","verse":"3","text":"Kako su izrađivali šatore kao i on, Pavao je s njima stanovao i radio."},{"book":"Djela Apostolska","chapter":"18","verse":"4","text":"Svake je subote u sinagogi raspravljao uvjeravajući Židove i Grke."},{"book":"Djela Apostolska","chapter":"18","verse":"5","text":"Kad su se iz Makedonije vratili Sila i Timotej, Pavao se potpuno posveti propovijedanju i svjedočenju Židovima da je Isus Mesija."},{"book":"Djela Apostolska","chapter":"18","verse":"6","text":"Ali kad su mu se oni počeli suprotstavljati i vrijeđati ga, Pavao otrese prašinu sa svoje odjeće te im reče: “Vaša će krv pasti na vaše glave. Ja sam nedužan. Od sada idem poganima.”"},{"book":"Djela Apostolska","chapter":"18","verse":"7","text":"Ode odande u kuću pobožnog čovjeka Ticija Justa, čija je kuća bila odmah do sinagoge."},{"book":"Djela Apostolska","chapter":"18","verse":"8","text":"Nadstojnik sinagoge Krisp i svi njegovi ukućani povjeruju u Gospodina. I još mnogi Korinćani koji su to čuli povjeruju i krste se."},{"book":"Djela Apostolska","chapter":"18","verse":"9","text":"Jedne noći Gospodin progovori Pavlu i viđenju: “Ne boj se! Govori i ne daj se ušutkati!"},{"book":"Djela Apostolska","chapter":"18","verse":"10","text":"Ja sam s tobom i nitko se neće usuditi da ti učini što nažao. Jer u ovomu je gradu mnogo mojega naroda.”"},{"book":"Djela Apostolska","chapter":"18","verse":"11","text":"Tako je ondje ostao godinu i šest mjeseci poučavajući Božju riječ."},{"book":"Djela Apostolska","chapter":"18","verse":"12","text":"Dok je Galion bio prokonzul Ahaje, Židovi složno navale na Pavla te ga dovuku u sudnicu."},{"book":"Djela Apostolska","chapter":"18","verse":"13","text":"Optuže ga: “Potiče ljude da štuju Boga protuzakonito.”"},{"book":"Djela Apostolska","chapter":"18","verse":"14","text":"Pavao zausti da nešto kaže, ali Galion uto reče: “Židovi, da je riječ o kakvu zločinu ili nedjelu, saslušao bih vas."},{"book":"Djela Apostolska","chapter":"18","verse":"15","text":"Ali kako je nesporazum o nekim vašim riječima, imenima i židovskome Zakonu, uredite to sami. Ja u tomu ne želim biti sucem.”"},{"book":"Djela Apostolska","chapter":"18","verse":"16","text":"I otpremi ih iz sudnice."},{"book":"Djela Apostolska","chapter":"18","verse":"17","text":"Svjetina pograbi nadstojnika sinagoge Sostena te ga izbatinaju ondje, u sudnici. Ali Galion nije mario."},{"book":"Djela Apostolska","chapter":"18","verse":"18","text":"Pavao ostane u Korintu još neko vrijeme, a onda se oprosti s braćom. U Kenhreji se prema židovskomu običaju ošiša jer je imao zavjet. Zatim s Priscilom i Akvilom isplovi prema Siriji."},{"book":"Djela Apostolska","chapter":"18","verse":"19","text":"Stignu u Efez. Ondje ih ostavi, a on uđe u sinagogu raspravljati sa Židovima."},{"book":"Djela Apostolska","chapter":"18","verse":"20","text":"Oni ga zamole da dulje ostane, ali on to odbije."},{"book":"Djela Apostolska","chapter":"18","verse":"21","text":"Pozdravi se s njima i obeća: “Vratit ću se k vama, bude li Božja volja.” I otplovi iz Efeza."},{"book":"Djela Apostolska","chapter":"18","verse":"22","text":"Ode zatim pozdraviti crkvu u Cezareji, a zatim u Antiohiju."},{"book":"Djela Apostolska","chapter":"18","verse":"23","text":"Pošto je proveo nešto vremena u Antiohiji ode na put po Galaciji i Frigiji obilazeći vjernike18:23 U grčkome: učenike. Isto i u 18:24 i 27 te u 19:1, 9 i 30. i pomažući im da jačaju u vjeri."},{"book":"Djela Apostolska","chapter":"18","verse":"24","text":"Tada neki Židov Apolon, rječit govornik i dobar poznavatelj Svetoga pisma, dođe iz Aleksandrije u Egipat."},{"book":"Djela Apostolska","chapter":"18","verse":"25","text":"Bio je upućen u Put Gospodnji pa je gorljivo i točno poučavao o Isusu. Znao je, međutim, samo za Ivanovo krštenje."},{"book":"Djela Apostolska","chapter":"18","verse":"26","text":"Počne on tako jednom hrabro govoriti u sinagogi. To čuju Priscila i Akvila pa ga pozovu k sebi i podrobnije mu izlože Put Božji."},{"book":"Djela Apostolska","chapter":"18","verse":"27","text":"Kad je nakanio otići u Ahaju, braća ga ohrabre i napišu vjernicima u Efezu da ga lijepo prime. U Ahaji je po Božjoj milosti mnogo koristio vjernicima."},{"book":"Djela Apostolska","chapter":"18","verse":"28","text":"Uvjerljivo je pobijao tvrdnje Židova javno dokazujući iz Svetoga pisma da je Isus Mesija."}]}