{"data":[{"book":"Levitikọs","chapter":"11","verse":"1","text":"Onyenwe anyị gwara Mosis na Erọn, sị,"},{"book":"Levitikọs","chapter":"11","verse":"2","text":"“Gwanụ ụmụ Izrel, sị, ‘Nʼime anụmanụ niile dị nʼụwa, ndị a bụ anụmanụ unu ga-eri."},{"book":"Levitikọs","chapter":"11","verse":"3","text":"Unu nwere ike iri anụmanụ ọbụla ụkwụ ya wara njakpa.11:3 Ya bụ wara abụọ nke na-atagharị ọnụ.11:3 Nke na-ata nri ya ugboro abụọ"},{"book":"Levitikọs","chapter":"11","verse":"4","text":"“ ‘Ma ọ dị ụfọdụ ndị na-atagharị nri maọbụ ndị nwere naanị ụkwụ wara njakpa, unu agaghị eri anụ ha. Ha bụ ịnyịnya kamel, ọ bụ ezie na ọ na-atagharị nri, ma ụkwụ ya awaghị njakpa. Unu agaghị eri ha nʼihi na ọ bụ anụ na-adịghị ọcha."},{"book":"Levitikọs","chapter":"11","verse":"5","text":"Ewi: Ọ na-atagharị nri ya, ma o nweghị ụkwụ wara njakpa. Ọ bụ anụ na-adịghị ọcha nye unu."},{"book":"Levitikọs","chapter":"11","verse":"6","text":"Ewi nkume: Ọ na-atagharị nri ya, ma o nweghị ụkwụ wara njakpa. Ọ bụ anụ na-adịghị ọcha nye unu."},{"book":"Levitikọs","chapter":"11","verse":"7","text":"Ezi: Ọ bụ nʼezie na ụkwụ ya wara njakpa ma ọ dịghị atagharị nri ya. Ọ bụ anụ na-adịghị ọcha nye unu."},{"book":"Levitikọs","chapter":"11","verse":"8","text":"Unu emetụkwala ozu ha aka maọbụ rie anụ ha, nʼihi na ha bụ ihe na-adịghị ọcha nye unu."},{"book":"Levitikọs","chapter":"11","verse":"9","text":"“ ‘Nʼime ihe niile e kere eke dị ndụ biri na mmiri, maọbụ nʼiyi nta na nʼoke osimiri, unu nwere ike iri ụdị ọbụla nwere ntu na akpịrịkpa nʼahụ ha."},{"book":"Levitikọs","chapter":"11","verse":"10","text":"Ma unu ekwesighị iri ihe ọbụla nke na-enweghị ntu maọbụ akpịrịkpa, ma ha bụ anụ na-enupụta enupụta, maọbụ na ha so nʼanụ ndị ọzọ dị ndụ bi na mmiri, unu kwesiri ịsọ ha asọ."},{"book":"Levitikọs","chapter":"11","verse":"11","text":"Ebe ha bụ ihe na-asọ oyi nye unu, unu ekwesighị iri ha, unu ga-agụkwa ozu ha ka ihe na-adịghị ọcha."},{"book":"Levitikọs","chapter":"11","verse":"12","text":"Ihe ọbụla bi nʼime mmiri nke na-enweghị ntu na akpịrịkpa nʼahụ ha, bụ nke unu ga-asọ asọ."},{"book":"Levitikọs","chapter":"11","verse":"13","text":"“ ‘Ndị a bụ nnụnụ ndị unu ga-asọ asọ, nke unu na-ekwesighị iri nʼihi na ha bụ ihe arụ a na-asọ oyi: ugo, udele na udele ojii,"},{"book":"Levitikọs","chapter":"11","verse":"14","text":"ndagbụ na ọgankwọ dị iche iche,"},{"book":"Levitikọs","chapter":"11","verse":"15","text":"ugolọma ọbụla dị iche iche,"},{"book":"Levitikọs","chapter":"11","verse":"16","text":"enyi nnụnụ, egbe abalị, nnụnụ oke osimiri na egbe dị iche iche,"},{"book":"Levitikọs","chapter":"11","verse":"17","text":"okwukwu nta, komorant na okwukwu ukwu,"},{"book":"Levitikọs","chapter":"11","verse":"18","text":"okwukwu nwere mpi, okwolo na udele,"},{"book":"Levitikọs","chapter":"11","verse":"19","text":"ụgbala, utù dị iche iche, nnụnụ ọdụ nta11:19 Maọbụ, hoopoe na ụsụ."},{"book":"Levitikọs","chapter":"11","verse":"20","text":"“ ‘Ụmụ ahụhụ niile na-efe efe nke na-aga ije nʼụkwụ anọ bụ ihe rụrụ arụ nye unu, unu agaghị eri ya."},{"book":"Levitikọs","chapter":"11","verse":"21","text":"Ma e nwere ụfọdụ ụmụ ahụhụ na-efe efe nke na-aga ije nʼụkwụ anọ ndị unu nwere ike iri: ndị a bụ ndị nwere ogwe ụkwụ nke ha ji na-awụ awụ nʼala,"},{"book":"Levitikọs","chapter":"11","verse":"22","text":"ndị a ka unu ga-eri nʼetiti ha, igurube dị iche iche, na akpankwụ dị iche iche, na abụzụ dị iche iche, na ụkpana dị iche iche."},{"book":"Levitikọs","chapter":"11","verse":"23","text":"Ahụhụ ndị ọzọ niile na-efe efe, ndị nwere ụkwụ anọ, bụ ihe rụrụ arụ. Unu ekwesighị iri ha."},{"book":"Levitikọs","chapter":"11","verse":"24","text":"“ ‘Iri ha ga-eme ka unu rụọ arụọ. Onye ọbụla metụrụ ozu ha aka ga-abụ onye rụrụ arụ site nʼoge o bitụrụ ha aka tutu ruo nʼabalị nke ụbọchị ahụ."},{"book":"Levitikọs","chapter":"11","verse":"25","text":"Onye ọbụla metụrụ otu nʼime ozu ha aka ga-asakwa uwe ya, gụọkwa onwe ya dịka onye na-adịghị ọcha ruo uhuruchi."},{"book":"Levitikọs","chapter":"11","verse":"26","text":"“ ‘Anụmanụ ọbụla ụkwụ ya na-awasaghị abụọ, maọbụ nke na-adịghị atagharị nri ya ugboro abụọ, rụrụ arụ. Onye ọbụla metụrụ ozu ya aka ga-abụ onye rụrụ arụ."},{"book":"Levitikọs","chapter":"11","verse":"27","text":"Nʼime anụmanụ niile na-aga ije nʼụkwụ anọ, anụmanụ ọbụla na-aga ije nʼọbụaka ya rụrụ arụ, unu agaghị eri ya. Onye ọbụla metụrụ ozu ya aka ga-abụ onye rụrụ arụ ruo uhuruchi."},{"book":"Levitikọs","chapter":"11","verse":"28","text":"Onye ọbụla ga-ebu ozu ya ga-asa uwe ya, bụrụkwa onye rụrụ arụ ruo uhuruchi, nʼihi na ọ bụ ihe rụrụ arụ nʼebe unu nọ."},{"book":"Levitikọs","chapter":"11","verse":"29","text":"“ ‘Nʼime anụmanụ niile na-enupụta enupụta nʼala, anụmanụ ndị a bụ ndị rụrụ arụ: nkapi, na oke, na agụ iyi dịka ụdị ha si dị,"},{"book":"Levitikọs","chapter":"11","verse":"30","text":"na ọba mmiri,11:30 Maọbụ, agụ ụlọ na ngwere aghụ, na ngwere, na ngwere uzuzu, na ogumagala."},{"book":"Levitikọs","chapter":"11","verse":"31","text":"Nʼime ihe niile na-enupụta enupụta nʼala ndị a rụrụ arụ nʼebe unu nọ. Onye metụrụ ozu ha aka ga-abụ onye rụrụ arụ tutu ruo uhuruchi ụbọchị ahụ."},{"book":"Levitikọs","chapter":"11","verse":"32","text":"Ihe ọbụla nke ozu ha dakwasịrị ga-abụ ihe rụrụ arụ, maọbụ osisi, maọbụ akwa, maọbụ akpụkpọ a na-akwa nʼala, maọbụ akpa, ihe ọbụla nke eji ya eme. A ga-etinye ya na mmiri, ọ ga-adịgide nʼime mmiri tutu ruo uhuruchi, mgbe ahụ ka ọ ga-adị ọcha."},{"book":"Levitikọs","chapter":"11","verse":"33","text":"Ọ bụrụ na otu nʼime ihe ndị a adanye nʼite aja, a ga-etiwa ite ahụ. Ihe niile dị nʼite ahụ abụrụla ihe rụrụ arụ."},{"book":"Levitikọs","chapter":"11","verse":"34","text":"Ihe oriri ọbụla nke mmiri si nʼite a metụrụ abụrụla ihe rụrụ arụ. Mmiri ọṅụṅụ ọbụla dị nʼime ite ahụ rụkwara arụ."},{"book":"Levitikọs","chapter":"11","verse":"35","text":"Ihe ọbụla ozu anụmanụ dị otu a dakwasịrị, maọbụ ite ọkụ eji eghe ihe, maọbụ ekwu a ga-etiwa ha. Nʼihi na ha bụ ihe rụrụ arụ, unu ga-agụ ha dịka ihe rụrụ arụ."},{"book":"Levitikọs","chapter":"11","verse":"36","text":"Ọ bụrụkwa na ozu anụmanụ ahụ adaba nʼisi iyi, maọbụ nʼolulu mmiri, mmiri ahụ ga-adị ọcha, kama onye ga-emetụ anụ ahụ aka ga-abụ onye rụrụ arụ."},{"book":"Levitikọs","chapter":"11","verse":"37","text":"Ọ bụrụ na ozu anụ ahụ adakwasị mkpụrụ ubi a na-aga ịkụ nʼubi, ọ gaghị emerụ ha."},{"book":"Levitikọs","chapter":"11","verse":"38","text":"Ma ọ bụrụ na e tinyere mmiri nʼelu mkpụrụ ọghịgha ndị ahụ, ozu adakwasị nʼelu ya, ha ga-abụ ihe rụrụ arụ."},{"book":"Levitikọs","chapter":"11","verse":"39","text":"“ ‘Ọ bụrụ na anụmanụ unu kwesiri iri eri anwụọ, onye ahụ metụrụ ya aka ga-abụ onye rụrụ arụ ruo uhuruchi."},{"book":"Levitikọs","chapter":"11","verse":"40","text":"Onye ọbụla riri ozu anụ ahụ, maọbụ bufuo ozu ya, ga-abụ onye rụrụ arụ ruo uhuruchi. Ọ ga-asa uwe ya mmiri."},{"book":"Levitikọs","chapter":"11","verse":"41","text":"“ ‘Anụmanụ ọbụla na-akpụgharị nʼala bụ ihe rụrụ arụ nye unu. Unu erikwala ha."},{"book":"Levitikọs","chapter":"11","verse":"42","text":"Unu agaghị eri anụmanụ ọbụla na-akpụgharị nʼala, ma ha na-akpụgharị nʼafọ ha, ma ha na-agagharị nʼụkwụ anọ, ma ha nwere ụkwụ dị ọtụtụ. Ha bụ ihe rụrụ arụ."},{"book":"Levitikọs","chapter":"11","verse":"43","text":"Unu emerụla onwe unu site nʼiri anụmanụ ndị a na-akpụgharị nʼala. Unu abụla ndị na-emerụ onwe unu site nʼanụmanụ ndị a, maọbụ mee ka unu bụrụ ndị e merụrụ site na ha."},{"book":"Levitikọs","chapter":"11","verse":"44","text":"Abụ m Onyenwe anyị Chineke unu. Doonụ onwe unu nsọ, nʼihi na adị m nsọ. Unu emerụla onwe unu site nʼimetụ anụmanụ ndị a na-akpụgharị nʼala aka."},{"book":"Levitikọs","chapter":"11","verse":"45","text":"Abụ m Onyenwe anyị, onye si nʼala Ijipt kpọpụta unu, ka m bụrụ Chineke unu. Unu aghaghị ịdị nsọ, nʼihi na adị m nsọ."},{"book":"Levitikọs","chapter":"11","verse":"46","text":"“ ‘Ndị a bụ usoro iwu metụtara ụmụ anụmanụ, na anụ ufe, na anụ bi na mmiri, na anụ ndị na-arịgharị arịgharị nʼala."},{"book":"Levitikọs","chapter":"11","verse":"47","text":"Ka unu si otu a kpaa oke nʼetiti ndị rụrụ arụ na ndị dị ọcha, nʼetiti ihe e kere eke dị ndụ ndị unu nwere ike iri nʼihi na ha dị ọcha, na ndị unu na-ekwesighị iri nʼihi na ha rụrụ arụ.’ ”"}]}