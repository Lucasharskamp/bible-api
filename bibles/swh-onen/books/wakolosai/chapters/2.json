{"data":[{"book":"Wakolosai","chapter":"2","verse":"1","text":"Nataka mjue jinsi ninavyojitaabisha kwa ajili yenu na kwa ajili ya wale walioko Laodikia, na pia kwa ajili ya wote ambao hawajapata kuniona mimi binafsi."},{"book":"Wakolosai","chapter":"2","verse":"2","text":"Kusudi langu ni watiwe moyo na kuunganishwa katika upendo, ili wapate ule utajiri wa ufahamu mkamilifu, ili waijue siri ya Mungu, yaani, Kristo mwenyewe,"},{"book":"Wakolosai","chapter":"2","verse":"3","text":"ambaye ndani yake kumefichwa hazina zote za hekima na maarifa."},{"book":"Wakolosai","chapter":"2","verse":"4","text":"Nawaambia mambo haya ili mtu yeyote asiwadanganye kwa maneno ya kuwashawishi."},{"book":"Wakolosai","chapter":"2","verse":"5","text":"Kwa kuwa ingawa mimi siko pamoja nanyi kimwili, lakini niko pamoja nanyi kiroho, nami nafurahi kuuona utaratibu wenu na jinsi uthabiti wa imani yenu katika Kristo ulivyo."},{"book":"Wakolosai","chapter":"2","verse":"6","text":"Hivyo basi, kama vile mlivyompokea Kristo Yesu kuwa Bwana, endeleeni kukaa ndani yake,"},{"book":"Wakolosai","chapter":"2","verse":"7","text":"mkiwa na mizizi, na mmejengwa ndani yake, mkiimarishwa katika imani kama mlivyofundishwa, na kufurika kwa wingi wa shukrani."},{"book":"Wakolosai","chapter":"2","verse":"8","text":"Angalieni mtu yeyote asiwafanye ninyi mateka kwa elimu batili na madanganyo matupu yanayotegemea mapokeo ya wanadamu na mafundisho ya ulimwengu badala ya Kristo."},{"book":"Wakolosai","chapter":"2","verse":"9","text":"Maana ukamilifu wote wa Uungu umo ndani ya Kristo katika umbile la mwili wa kibinadamu,"},{"book":"Wakolosai","chapter":"2","verse":"10","text":"nanyi mmepewa ukamilifu ndani ya Kristo, ambaye ndiye mkuu juu ya kila enzi na kila mamlaka."},{"book":"Wakolosai","chapter":"2","verse":"11","text":"Katika Kristo pia mlitahiriwa kwa kutengwa mbali na asili ya dhambi, si kwa tohara inayofanywa kwa mikono ya wanadamu, bali kwa ile tohara iliyofanywa na Kristo,"},{"book":"Wakolosai","chapter":"2","verse":"12","text":"mkiwa mmezikwa pamoja naye katika ubatizo, na kufufuliwa pamoja naye kwa njia ya imani yenu katika uweza wa Mungu, aliyemfufua kutoka kwa wafu."},{"book":"Wakolosai","chapter":"2","verse":"13","text":"Mlipokuwa wafu katika dhambi zenu na kutokutahiriwa katika asili yenu ya dhambi, Mungu aliwafanya mwe hai pamoja na Kristo. Alitusamehe dhambi zetu zote,"},{"book":"Wakolosai","chapter":"2","verse":"14","text":"akiisha kuifuta ile hati yenye mashtaka yaliyokuwa yanatukabili, pamoja na maagizo yake. Aliiondoa isiwepo tena, akiigongomea kwenye msalaba wake."},{"book":"Wakolosai","chapter":"2","verse":"15","text":"Mungu akiisha kuzivua enzi na mamlaka, alizifanya kuwa kitu cha fedheha hadharani kwa kuziburura kwa ujasiri, akizishinda katika msalaba wa Kristo."},{"book":"Wakolosai","chapter":"2","verse":"16","text":"Kwa hiyo mtu asiwahukumu ninyi kuhusu vyakula au vinywaji, au kuhusu kuadhimisha sikukuu za dini, au Sikukuu za Mwezi Mwandamo au siku ya Sabato."},{"book":"Wakolosai","chapter":"2","verse":"17","text":"Hizi zilikuwa kivuli cha mambo ambayo yangekuja, lakini ile iliyo halisi imo ndani ya Kristo."},{"book":"Wakolosai","chapter":"2","verse":"18","text":"Mtu yeyote asiwaondolee thawabu yenu kwa kusisitiza kunyenyekea kwake na kuabudu malaika. Mtu kama huyo hudumu katika maono yake, akijivuna bila sababu katika mawazo ya kibinadamu."},{"book":"Wakolosai","chapter":"2","verse":"19","text":"Yeye amepoteza ushirikiano na Kichwa, ambaye kutoka kwake mwili wote unalishwa na kushikamanishwa pamoja kwa viungo na mishipa, nao hukua kwa ukuaji utokao kwa Mungu."},{"book":"Wakolosai","chapter":"2","verse":"20","text":"Kwa kuwa mlikufa pamoja na Kristo, mkayaacha yale mafundisho ya msingi ya ulimwengu huu, kwa nini bado mnaishi kama ninyi ni wa ulimwengu? Kwa nini mnajitia chini ya amri:"},{"book":"Wakolosai","chapter":"2","verse":"21","text":"“Msishike! Msionje! Msiguse!”?"},{"book":"Wakolosai","chapter":"2","verse":"22","text":"Haya yote mwisho wake ni kuharibika yanapotumiwa, kwa sababu msingi wake ni katika maagizo na mafundisho ya wanadamu."},{"book":"Wakolosai","chapter":"2","verse":"23","text":"Kwa kweli amri kama hizo huonekana kama zina hekima, katika namna za ibada walizojitungia wenyewe, na unyenyekevu wa uongo na kuutawala mwili kwa ukali, lakini hayafai kitu katika kuzuia tamaa za mwili."}]}