{"data":[{"book":"Matayo","chapter":"26","verse":"1","text":"Yesu eze ajinke kuyalonga yose ayo, niyo awagamba awanamp'hina wakwe,"},{"book":"Matayo","chapter":"26","verse":"2","text":"“Enga viya mmanyize kugamba, yasigala mazuwa maidi kulongole neinde kinyemi che Pasaka, naho Mwana Mnt'hu naagwiligwe naho na awambigwe mwo msalaba.”"},{"book":"Matayo","chapter":"26","verse":"3","text":"Naho wakulu wa walava nt'hambiko na wadala wa want'hu nawakint'hana kwe nyumba ya Mlava nt'hambiko mkulu, etangagwa Kayafa,"},{"book":"Matayo","chapter":"26","verse":"4","text":"naho waikaga mzungu wa hamwenga wa kumgwila kwa kinyele Yesu no kumkoma."},{"book":"Matayo","chapter":"26","verse":"5","text":"Niyo wagamba, “Isekunda mwedizuwa dya kinyemi, neinegale nk'humbizi mwa want'hu.”"},{"book":"Matayo","chapter":"26","verse":"6","text":"Umwo Yesu andaga Besania mwe nyumba ya mnt'hu yumwenga etangagwa Simoni, mnt'hu aho nk'hongo andaga akalumwa unyonge wa ukoma."},{"book":"Matayo","chapter":"26","verse":"7","text":"Ezaga mvele yumwenga andaga na kijaluba kimemile mavuta yana mhemp'he ya utana utendese, niyo amsogeela Yesu Umwo wandaga ho ludyo, no kumgidila mwo mtwi."},{"book":"Matayo","chapter":"26","verse":"8","text":"Wanamp'hina wakwe weze wayaone ayo niyo waihiwa, wakalonga mwe mioyo yawe kugamba, “Kwaza uku kwa mbwai?”"},{"book":"Matayo","chapter":"26","verse":"9","text":"Mavuta aya yo mhemp'he hegu yatagigwe kwa utana utendese niyo amatundu wenk'hwa awakiwa."},{"book":"Matayo","chapter":"26","verse":"10","text":"Yesu eze ayamanye ayo, niyo awagamba, “Nii mwamsunk'ha sumka mvele uyu? Nakanidamanyila kint'hu chedi miye."},{"book":"Matayo","chapter":"26","verse":"11","text":"Awakiwa mnanao mazuwa yose aha, mna miye nekinda wose mazuwa yose."},{"book":"Matayo","chapter":"26","verse":"12","text":"Ukunigela mavuta aya yo mhemp'he mwo mwili wangu, andaga aniikila lumwe kwa amazisi yangu."},{"book":"Matayo","chapter":"26","verse":"13","text":"Nawagambilani ikindedi, hohose Imbuli Yedi ya Mnungu neibilikizwe mwe isi yose, iki atendile ne kitambulwe kwa kumkumbukila.”"},{"book":"Matayo","chapter":"26","verse":"14","text":"Yumwenga mwa wadya mlongo na waidi etangagwa Yuda Isikaliyote aitaga kwa wakulu wa walava nt'hambiko,"},{"book":"Matayo","chapter":"26","verse":"15","text":"niyo awauza kugamba, “Nomnink'hei miye nna msezenga Yesu kwenyu?” Wamuwazilaga no kumwink'ha matunt'hu milongo mitatu."},{"book":"Matayo","chapter":"26","verse":"16","text":"Kukongela aho Yuda naakazungula luneka lwa kumsezengela Yesu kwawo."},{"book":"Matayo","chapter":"26","verse":"17","text":"Mwedizuwa dyank'hongo dye Mikate heigeligwe Ugwadu, wanamp'hina wezaga kwa Yesu na kumuuza, “Ni hii ukuunga kikaike lumwe kokudiila ludyo lwe Pasaka?”"},{"book":"Matayo","chapter":"26","verse":"18","text":"Niyo awahitula, “Iteni kwa mnt'hu yumwenga, niyo mwamgamba Mhinizi agamba, ‘Dizuwa dyangu dibula, naunga hadye Pasaka na wanamp'hina wangu mwe nyumba yako.’ ”"},{"book":"Matayo","chapter":"26","verse":"19","text":"Wanamp'hina niyo watenda enga viya Yesu awasigiile, niyo waiikila lumwe uludyo lwe Pasaka."},{"book":"Matayo","chapter":"26","verse":"20","text":"Ize inde mwalagulo, Yesu nakekala yehe hamwenga na wanamp'hina wakwe mlongo na waidi ho ludyo."},{"book":"Matayo","chapter":"26","verse":"21","text":"Aho wandaga wakadya, agambaga, “Nawagambilani ikindedi, yumwenga mwa nyuwe naanisezenge.”"},{"book":"Matayo","chapter":"26","verse":"22","text":"Niyo wose wahuza kwa meso, niyo wakonga kulosanya wenye kwa wenye, kila mnt'hu no miyawe, “Zumbe ni miye hegu?”"},{"book":"Matayo","chapter":"26","verse":"23","text":"Yesu niyo ahitula, “Yeyose yudya akuunga anatweeze hamwenga na miye mwe kihungu naani sezenge."},{"book":"Matayo","chapter":"26","verse":"24","text":"Mwana Mnt'hu naungwe ayombokele yadya yose awandikilwe mo Mawandiko Akukile, mna naaligitwe yudya mnt'hu akuunga ana msengeze Mwana Mnt'hu! Hegu nevinda vedi mnt'hu enga uyo andile helekwe!”"},{"book":"Matayo","chapter":"26","verse":"25","text":"Niyo Yuda, yudya akuunga anamsengeze agamba, “Mhinizi ni miye hegu?”"},{"book":"Matayo","chapter":"26","verse":"26","text":"Aho wandile wakadya Yesu na kaguha mkate, niyo atogola Mnungu, niyo aubendula no kuwenk'ha wanamp'hina wakwe akagamba, “Guheni mdye. Uno nuwo umwili wangu.”"},{"book":"Matayo","chapter":"26","verse":"27","text":"Naho niyo aguha kiamp'ha niyo alava nt'hogola no kuwenk'ha akagamba, “Nyweni nyose."},{"book":"Matayo","chapter":"26","verse":"28","text":"Ino niyo isakame yangu ye ndagano ikwitika kwa ajili ya want'hu wengi kwo kuusilwa wavu wawe."},{"book":"Matayo","chapter":"26","verse":"29","text":"Nawagambilani, heninywe naho mwe cheleko che zabibu, kukongela ivi haluse kubula mwe dizuwa umwo neninywe imp'yahamu hamwenga na nyuwe ko Useuta wa Tate.”"},{"book":"Matayo","chapter":"26","verse":"30","text":"Weze wabinde kukema wila niyo wafosa kuita kwo Lugulu lwe Mizeituni."},{"book":"Matayo","chapter":"26","verse":"31","text":"Niho Yesu akawagamba, “Kilo cha dielo nomwiihiwe kwajili miye, Kwaviya nivo yawandikagwa, Mnungu kagamba, ‘Nenimtowe mdimi, niyo zingoto ze difyo dyakwe nezikepange.’"},{"book":"Matayo","chapter":"26","verse":"32","text":"Mna hezakwinuka kulawa mwe kikuta, neniwalongoleni kuita Galilaya.”"},{"book":"Matayo","chapter":"26","verse":"33","text":"Petulo niyo agamba, “Wose uneva nawa kunyilika mna miye hikuvitenda ivo.”"},{"book":"Matayo","chapter":"26","verse":"34","text":"Yesu niyo amgamba, “Nakugambila ikindedi, Ikilo iki zogolo dikei kuila, nounde kunilemela nk'hana nt'hatu.”"},{"book":"Matayo","chapter":"26","verse":"35","text":"Petulo niyo agamba, “Uneva ni kukomwa hamwenga na weye nevinde iivo, mna hohuleke.”"},{"book":"Matayo","chapter":"26","verse":"36","text":"Niyo Yesu aita hamwenga na wanamp'hina wakwe, hant'hu hakwitangwa Getisemani, niyo awagamba wanamp'hina wakwe, “Hake ikaleni aha, miye niite halongole ludogo hamlombeze Mnungu.”"},{"book":"Matayo","chapter":"26","verse":"37","text":"Niyo awaguha Petulo na watuhu waidi wana Zebedayo hamwenga na Yehe, niyo akonga kwingilwa ni kinyulu na kiyangayanga."},{"book":"Matayo","chapter":"26","verse":"38","text":"Niyo awagamba, “Moyo wangu wingila kinyulu kwa usungu, hagihi no kubanika. Ikaleni aaha mnde meso hamwenga na miye.”"},{"book":"Matayo","chapter":"26","verse":"39","text":"Niyo aita halongole ludodo no kufunamiza uso hasi, niyo alombeza. “Tate, uneva vadahika ndima ino indala ikunizila niusile, mna hiyo viya miye huunga, nevinde enga viya uukunga weye.”"},{"book":"Matayo","chapter":"26","verse":"40","text":"Naho niyo auyaga kwa wanamp'hina wakwe, awabwiilaga wagona, niyo amuuza Petulo, “Nyuwe mdunduga kunda na miye hata kwa saa dimwenga du?"},{"book":"Matayo","chapter":"26","verse":"41","text":"Indeni meso, naho mlombeze Mnungu mnase kwingila mo kugezigwa. Moyo wa mnt'hu waungisa kudamanya vedi mna umwili uhwa.”"},{"book":"Matayo","chapter":"26","verse":"42","text":"Yesu afosaga kaidi kulombeza Mnungu akagamba, “Tate, ivi havikudahika imbuli ino inombokele kunk'handa mpaka inibwiile? Mna nevinde enga viya uungile weye.”"},{"book":"Matayo","chapter":"26","verse":"43","text":"Eze awauiye vituhu, awabwiilaga wagona, kwaviya meso yawe nayanda yazama."},{"book":"Matayo","chapter":"26","verse":"44","text":"Awasaga niyo aita naho katatu komlombeza Mnungu akavuzagiza ulosi uudya."},{"book":"Matayo","chapter":"26","verse":"45","text":"Niyo auya kwa wanamp'hina wakwe awagamba “Mkei gonile? Kauleni, sa ibula yo Mwana Mnt'hu kugeligwa mwe mikono ya want'hu wavu."},{"book":"Matayo","chapter":"26","verse":"46","text":"Inukeni, kiteni kwaviya yudya akunisezenga keza!”"},{"book":"Matayo","chapter":"26","verse":"47","text":"Umwo andile akagendeela kulonga, Yuda, yudya yumwenga wawadya mlongo na waidi ezaga hamwenga na fyo dya want'hu wavaile kink'hondo wenule mijungo, hamwenga na malungu. Nawatumigwa wa kwe mbingu ni wakulu wa walava nt'hambiko na wadala vilongozi wa want'hu."},{"book":"Matayo","chapter":"26","verse":"48","text":"Naho yudya umsezengi nakawenk'ha kilagiso akawagamba, “Mnt'hu uyo huunga nimnamse kwa lukunde, nuuyo, mgwileni.”"},{"book":"Matayo","chapter":"26","verse":"49","text":"Niyo aita ludole kwa Yesu, niyo amlamsa “Mhinizi, ndamsa!” Niyo amnonela."},{"book":"Matayo","chapter":"26","verse":"50","text":"Yesu niyo amgamba, “Mbuyangu damanya idya ikutendile wize.”"},{"book":"Matayo","chapter":"26","verse":"51","text":"Yumwenga mwa wanamp'hina wa Yesu andaga na gola dyakwe mwe yala, niyo adisomola nokumtoa niyo amsenga digutwi mtumwa wo Mkulu ywa walava nt'hambiko."},{"book":"Matayo","chapter":"26","verse":"52","text":"Yesu niyo amgamba mwanamp'hina ywakwe, “Vuza digola mwe yala yakwe, kwaviya kila akukoma kwa gola naakomwe kwa digola."},{"book":"Matayo","chapter":"26","verse":"53","text":"Hamamanyize kugamba miye nadaha kumloeza Tate, niyo anigaila mafyo yakujink'ha mlongo na maidi ya mtumigwa ywa nk'hondo haluse ivi?"},{"book":"Matayo","chapter":"26","verse":"54","text":"Mna Mawandiko Akukile udya ukugamba, vaungwa aya yose kulaila, noukint'he vivihi?”"},{"book":"Matayo","chapter":"26","verse":"55","text":"Aho Yesu awauzaga wadya wezile kumgwila, “Nyuwe mwiza na magola na malungu vileke mnigwile, mazuwa yose nehinda mwe nyumba ya Mnungu hahiniza, mna hamwanigwilaga du!"},{"book":"Matayo","chapter":"26","verse":"56","text":"Mna aya yose yalaila vileke yadya yawandikwa na walotezi wa Mnungu yakint'he.”"},{"book":"Matayo","chapter":"26","verse":"57","text":"Wadya wamgwilaga Yesu wamwigalaga kwe nyumba ya Kayafa uyo Mkulu ywa walava nt'hambiko, aho andaga hamwenga na wahinizi we miko na wadala vilongozi wa want'hu."},{"book":"Matayo","chapter":"26","verse":"58","text":"Petulo naakamtimila luhalehale kubula ko uwa we nyumba yo Mkulu ywa walava nt'hambiko, engilaga uko kundani, niyo ekala akakaula ya kumlaila Yesu."},{"book":"Matayo","chapter":"26","verse":"59","text":"Ivo Wakulu wa walava nt'hambiko hamwenga na want'hu we kitala, wandaga wakazungula mizungu ya udant'hi, vileke Yesu akomigwe,"},{"book":"Matayo","chapter":"26","verse":"60","text":"mna wadundugaga hamwenga na kugamba, wezaga want'hu wengi wakamziga. Uuko uko walailaga want'hu waidi,"},{"book":"Matayo","chapter":"26","verse":"61","text":"na kugamba, “Mnt'hu uyu agambaga hambwe adaha kuimola Inyumba ino ya Mnungu niyo aizenga naho mwa mazuwa matatu.”"},{"book":"Matayo","chapter":"26","verse":"62","text":"Mkulu wa walava nt'hambiko akimaalaga na kumgamba Yesu, “Hukuhitula kint'hu mwa aya wakuku longeleza?”"},{"book":"Matayo","chapter":"26","verse":"63","text":"Mna Yesu handile no uhituzi wowose. Mkulu wa walava nt'hambiko niyo amgamba, “Nakulapiza mwe dizina dya Mnungu emgima, kigambile hegu kindedi weye niwe Kilisito Mkombozi Mwana ywa Mnungu.”"},{"book":"Matayo","chapter":"26","verse":"64","text":"Niyo Yesu ahitula, “Heiye ayo ukulonga naayo. Mna nawagambilani nyuwe nyose, mazuwa na yeze aho nommuwone Mwana Mnt'hu akekala kulume kwa Mnungu mta Udahi, akeza mwa mavunde ya kwe mbingu.”"},{"book":"Matayo","chapter":"26","verse":"65","text":"Aho niyo Mkulu wa walava nt'hambiko atatula isuke yakwe yo ukulu akagamba, “kamlonga vihile, chaungai naho kulawa kwa waona? Mwiva ivo alongile vihile!"},{"book":"Matayo","chapter":"26","verse":"66","text":"Haluse mwagaaze?”"},{"book":"Matayo","chapter":"26","verse":"67","text":"Niyo wamtweela mate mwo uso, no kumtoa, akajika wadya wamtoile,"},{"book":"Matayo","chapter":"26","verse":"68","text":"wamgamba, “Kilisito, lotela, niani akutoile!”"},{"book":"Matayo","chapter":"26","verse":"69","text":"Petulo ekalaga kuse ye kitala, aho eziilagwa ni mvele yumwenga mtumwa wa Mkulu akamgamba, “Weye nawe nokunda hamwenga na Yesu wa Galilaya.”"},{"book":"Matayo","chapter":"26","verse":"70","text":"Mna aulemelaga ulosi uwo mwa meso yawe wose akagamba, “Hikukimanya kia mkulonga,”"},{"book":"Matayo","chapter":"26","verse":"71","text":"Niyo Petulo afosa kuse yo nk'hili ye nyumba ye kitala. Mtumwa mtuhu mvele nakamuona niyo awagamba wadya wandile hadya, “Mnt'hu uyu nawandanya na Yesu wa Nazaleti.”"},{"book":"Matayo","chapter":"26","verse":"72","text":"Petulo niyo akana kaidi kwa kukelisa akagamba, “Nawagambilani ikindedi himmanyize mnt'hu uyu!”"},{"book":"Matayo","chapter":"26","verse":"73","text":"Lupisi ludodo wadya wakimalaga hadya hagihi na Petulo wamgambaga, “Ikindedi, Petulo nawe uyumwenga mwa woho, kwaviya hata milosi yako yakilagisa.”"},{"book":"Matayo","chapter":"26","verse":"74","text":"Petulo niyo agamba, “Mnungu kamanya kagamba nalonga kindedi, neniligitwe uneva nadant'ha, himmanyize mnt'hu uyu!”"},{"book":"Matayo","chapter":"26","verse":"75","text":"Naho niyo Petulo akumbukila yadya Yesu amgambilaga kugamba, “Zogolo nedinde hadinati kuila weye nounde kunilemela nk'hanana nt'hatu, kugamba hunimanyize.” Aitaga kuse niyo aila kwa usungu mkulu."}]}