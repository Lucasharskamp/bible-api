{"data":[{"book":"مزامیر","chapter":"91","verse":"1","text":"آنکه به خدای متعال پناه می‌برد، زیر سایهٔ قادر مطلق در امان خواهد بود."},{"book":"مزامیر","chapter":"91","verse":"2","text":"او به خداوند می‌گوید: «تو پناهگاه و خدای من هستی. من بر تو توکل دارم.»"},{"book":"مزامیر","chapter":"91","verse":"3","text":"خداوند، تو را از هر دام خطرناک و بیماری کشنده خواهد رهانید."},{"book":"مزامیر","chapter":"91","verse":"4","text":"او تو را در زیر بالهای خود خواهد گرفت و از تو مراقبت خواهد کرد. وعده‌های امین او برای تو چون سلاح و سپر می‌باشد."},{"book":"مزامیر","chapter":"91","verse":"5","text":"از بلاهای شب نخواهی ترسید و از حملات ناگهانی در روز بیم نخواهی داشت."},{"book":"مزامیر","chapter":"91","verse":"6","text":"وبایی که در تاریکی می‌خزد تو را نخواهد ترساند و طاعونی که در روشنایی کشتار می‌کند تو را نخواهد هراساند."},{"book":"مزامیر","chapter":"91","verse":"7","text":"اگر هزار نفر در کنار تو بیفتند و ده هزار نفر در اطراف تو جان بسپارند، به تو آسیبی نخواهد رسید."},{"book":"مزامیر","chapter":"91","verse":"8","text":"تنها با چشمان خود، خواهی نگریست و مجازات گناهکاران را خواهی دید."},{"book":"مزامیر","chapter":"91","verse":"9-10","text":"هیچ بدی دامنگیر تو نخواهد شد و بلایی بر خانهٔ تو سایه نخواهد افکند، زیرا تو به خداوند پناه برده‌ای و زیر سایهٔ خدای قادر متعال به سر می‌بری."},{"book":"مزامیر","chapter":"91","verse":"11","text":"زیرا به فرشتگان خود فرمان خواهد داد تا به هر راهی که بروی، تو را حفظ کنند."},{"book":"مزامیر","chapter":"91","verse":"12","text":"آنها تو را بر دستهای خود بلند خواهند کرد تا حتی پایت هم به سنگی نخورَد."},{"book":"مزامیر","chapter":"91","verse":"13","text":"شیر درنده و مار سمی را زیر پا له خواهی کرد و آسیبی به تو نخواهد رسید!"},{"book":"مزامیر","chapter":"91","verse":"14","text":"خداوند می‌فرماید: «آنانی را که مرا دوست دارند، نجات خواهم داد و کسانی را که مرا می‌شناسند، حفظ خواهم کرد."},{"book":"مزامیر","chapter":"91","verse":"15","text":"وقتی دعا کنند، دعایشان را مستجاب خواهم ساخت و چون در زحمت بیفتند، به کمک ایشان خواهم شتافت؛ آنها را خواهم رهانید و سرافراز خواهم ساخت."},{"book":"مزامیر","chapter":"91","verse":"16","text":"به آنها عمر دراز خواهم بخشید و نجاتشان خواهم داد.»"}]}