{"data":[{"book":"मत्तियाह","chapter":"15","verse":"1","text":"तब येरूशलेम से कुछ फ़रीसी और शास्त्री येशु के पास आकर कहने लगे,"},{"book":"मत्तियाह","chapter":"15","verse":"2","text":"“आपके शिष्य पूर्वजों की परंपराओं का उल्लंघन क्यों करते हैं? वे भोजन के पहले हाथ नहीं धोया करते.”"},{"book":"मत्तियाह","chapter":"15","verse":"3","text":"येशु ने उन्हें उत्तर दिया, “अपनी परंपराओं की पूर्ति में आप स्वयं परमेश्वर के आदेशों को क्यों तोड़ते हैं?"},{"book":"मत्तियाह","chapter":"15","verse":"4","text":"परमेश्वर की आज्ञा है, ‘अपने माता-पिता का सम्मान करो’15:4 निर्ग 20:12; व्यव 5:16 और वह, जो माता या पिता के प्रति बुरे शब्द बोले, उसे मृत्यु दंड दिया जाए.15:4 निर्ग 21:17; लेवी 20:9"},{"book":"मत्तियाह","chapter":"15","verse":"5","text":"किंतु तुम कहते हो, ‘जो कोई अपने माता-पिता से कहता है, “आपको मुझसे जो कुछ प्राप्‍त होना था, वह सब अब परमेश्वर को भेंट किया जा चुका है,”"},{"book":"मत्तियाह","chapter":"15","verse":"6","text":"उसे माता-पिता का सम्मान करना आवश्यक नहीं.’ ऐसा करने के द्वारा अपनी ही परंपराओं को पूरा करने की फिराक में तुम परमेश्वर की आज्ञा को तोड़ते हो."},{"book":"मत्तियाह","chapter":"15","verse":"7","text":"अरे पाखंडियों! भविष्यवक्ता यशायाह की यह भविष्यवाणी तुम्हारे विषय में ठीक ही है:"},{"book":"मत्तियाह","chapter":"15","verse":"8","text":"“ये लोग मात्र अपने होंठों से मेरा सम्मान करते हैं,"},{"book":"मत्तियाह","chapter":"15","verse":"9","text":"व्यर्थ में वे मेरी वंदना करते हैं."},{"book":"मत्तियाह","chapter":"15","verse":"10","text":"तब येशु ने भीड़ को अपने पास बुलाकर उनसे कहा, “सुनो और समझो:"},{"book":"मत्तियाह","chapter":"15","verse":"11","text":"वह, जो मनुष्य के मुख में प्रवेश करता है, मनुष्य को अशुद्ध नहीं करता, परंतु उसे अशुद्ध वह करता है, जो उसके मुख से निकलता है.”"},{"book":"मत्तियाह","chapter":"15","verse":"12","text":"तब येशु के शिष्यों ने उनके पास आ उनसे प्रश्न किया, “क्या आप जानते हैं कि आपके इस वचन से फ़रीसी अपमानित हो रहे हैं?”"},{"book":"मत्तियाह","chapter":"15","verse":"13","text":"येशु ने उनसे उत्तर में कहा, “ऐसा हर एक पौधा, जिसे मेरे पिता ने नहीं रोपा है, उखाड़ दिया जाएगा."},{"book":"मत्तियाह","chapter":"15","verse":"14","text":"उनसे दूर ही रहो. वे तो अंधे मार्गदर्शक हैं. यदि अंधा ही अंधे का मार्गदर्शन करेगा, तो दोनों ही गड्ढे में गिरेंगे!”"},{"book":"मत्तियाह","chapter":"15","verse":"15","text":"पेतरॉस ने येशु से विनती की, “प्रभु हमें इसका अर्थ समझाइए.”"},{"book":"मत्तियाह","chapter":"15","verse":"16","text":"येशु ने कहा, “क्या तुम अब तक समझ नहीं पाए?"},{"book":"मत्तियाह","chapter":"15","verse":"17","text":"क्या तुम्हें यह समझ नहीं आया कि जो कुछ मुख में प्रवेश करता है, वह पेट में जाकर शरीर से बाहर निकल जाता है?"},{"book":"मत्तियाह","chapter":"15","verse":"18","text":"किंतु जो कुछ मुख से निकलता है, उसका स्रोत होता है मनुष्य का हृदय. वही सब है जो मनुष्य को अशुद्ध करता है,"},{"book":"मत्तियाह","chapter":"15","verse":"19","text":"क्योंकि हृदय से ही बुरे विचार, हत्या, व्यभिचार, वेश्यागामी, चोरियां, झूठी गवाही तथा निंदा उपजा करती हैं."},{"book":"मत्तियाह","chapter":"15","verse":"20","text":"ये ही मनुष्य को अशुद्ध करती हैं, किंतु हाथ धोए बिना भोजन करने से कोई व्यक्ति अशुद्ध नहीं होता.”"},{"book":"मत्तियाह","chapter":"15","verse":"21","text":"तब येशु वहां से निकलकर सोर और सीदोन प्रदेश में एकांतवास करने लगे."},{"book":"मत्तियाह","chapter":"15","verse":"22","text":"वहां एक कनानवासी स्त्री आई और पुकार-पुकारकर कहने लगी, “प्रभु! मुझ पर दया कीजिए. दावीद की संतान! मेरी पुत्री में एक क्रूर दुष्टात्मा समाया हुआ है और वह बहुत पीड़ित है.”"},{"book":"मत्तियाह","chapter":"15","verse":"23","text":"किंतु येशु ने उसकी ओर लेश मात्र भी ध्यान नहीं दिया. शिष्य आकर उनसे विनती करने लगे, “प्रभु! उसे विदा कर दीजिए. वह चिल्लाती हुई हमारे पीछे लगी है.”"},{"book":"मत्तियाह","chapter":"15","verse":"24","text":"येशु ने उत्तर दिया, “मुझे मात्र इस्राएल वंश के खोई हुई भेड़ों के पास ही भेजा गया है.”"},{"book":"मत्तियाह","chapter":"15","verse":"25","text":"किंतु उस स्त्री ने येशु के पास आ झुकते हुए उनसे विनती की, “प्रभु! मेरी सहायता कीजिए!”"},{"book":"मत्तियाह","chapter":"15","verse":"26","text":"येशु ने उसे उत्तर दिया, “बालकों को परोसा भोजन उनसे लेकर कुत्तों को देना सही नहीं!”"},{"book":"मत्तियाह","chapter":"15","verse":"27","text":"उस स्त्री ने उत्तर दिया, “सच है, प्रभु, किंतु यह भी तो सच है कि स्वामी की मेज़ से गिर जाते टुकड़ों से कुत्ते अपना पेट भर लेते हैं.”"},{"book":"मत्तियाह","chapter":"15","verse":"28","text":"येशु कह उठे, “सराहनीय है तुम्हारा विश्वास! वैसा ही हो, जैसा तुम चाहती हो.” उसी क्षण उसकी पुत्री स्वस्थ हो गई."},{"book":"मत्तियाह","chapter":"15","verse":"29","text":"वहां से येशु गलील झील के तट से होते हुए पर्वत पर चले गए और वहां बैठ गए."},{"book":"मत्तियाह","chapter":"15","verse":"30","text":"एक बड़ी भीड़ उनके पास आ गयी. जिनमें लंगड़े, अपंग, अंधे, गूंगे और अन्य रोगी थे. लोगों ने इन्हें येशु के चरणों में लिटा दिया और येशु ने उन्हें स्वस्थ कर दिया."},{"book":"मत्तियाह","chapter":"15","verse":"31","text":"गूंगों को बोलते, अपंगों को स्वस्थ होते, लंगड़ों को चलते तथा अंधों को देखते देख भीड़ चकित हो इस्राएल के परमेश्वर का गुणगान करने लगी."},{"book":"मत्तियाह","chapter":"15","verse":"32","text":"येशु ने अपने शिष्यों को अपने पास बुलाकर कहा, “मुझे इन लोगों से सहानुभूति है क्योंकि ये मेरे साथ तीन दिन से हैं और इनके पास अब खाने को कुछ नहीं है. मैं इन्हें भूखा ही विदा करना नहीं चाहता—कहीं ये मार्ग में ही मूर्च्छित न हो जाएं.”"},{"book":"मत्तियाह","chapter":"15","verse":"33","text":"शिष्यों ने कहा, “इस निर्जन स्थान में इस बड़ी भीड़ की तृप्‍ति के लिए भोजन का प्रबंध कैसे होगा?”"},{"book":"मत्तियाह","chapter":"15","verse":"34","text":"येशु ने उनसे प्रश्न किया, “कितनी रोटियां हैं तुम्हारे पास?”"},{"book":"मत्तियाह","chapter":"15","verse":"35","text":"येशु ने भीड़ को भूमि पर बैठ जाने का निर्देश दिया"},{"book":"मत्तियाह","chapter":"15","verse":"36","text":"और स्वयं उन्होंने सातों रोटियां और मछलियां लेकर उनके लिए परमेश्वर के प्रति आभार प्रकट करने के बाद उन्हें तोड़ा और शिष्यों को देते गए तथा शिष्य भीड़ को."},{"book":"मत्तियाह","chapter":"15","verse":"37","text":"सभी ने खाया और तृप्‍त हुए और शिष्यों ने तोड़ी गई रोटियों के शेष टुकड़ों को इकट्ठा कर सात बड़े टोकरे भर लिए."},{"book":"मत्तियाह","chapter":"15","verse":"38","text":"वहां जितनों ने भोजन किया था उनमें स्त्रियों और बालकों के अतिरिक्त पुरुषों ही की संख्या कोई चार हज़ार थी."},{"book":"मत्तियाह","chapter":"15","verse":"39","text":"भीड़ को विदा कर येशु नाव में सवार होकर मगादान क्षेत्र में आए."}]}