{"data":[{"book":"Genesis","chapter":"29","verse":"1","text":"Щӑԓта Иаков йэԓԓы мӑнәс пӑ хӑтәԓ этты пеләкән уԓты мирәт мўва йŏхтәс."},{"book":"Genesis","chapter":"29","verse":"2","text":"Тŏхи ванамимаԓән, кащаԓәсԓы: ԓӑщкам мўвән йик ўты мўв ўс пўӈәԓән хуԓәм ош тащ ŏԓәԓ, щи мўв ўс эԓты тащәт йикән йищәԓтәсайәт. Мўв ўс ун кев шупән лӑп пайәтман ус."},{"book":"Genesis","chapter":"29","verse":"3","text":"Хун ош тащәт хŏԓ щита ӑктәщисәт, йик ўты мўв ўс эԓты кев шуп йэԓ пертыԓыса пӑ ошәт йищәԓтысайәт; щӑԓта кев шуп пӑ ŏԓәм тӑхайәԓа, йик ўты мўв ўс эԓты пŏныԓыса."},{"book":"Genesis","chapter":"29","verse":"4","text":"Иаков ош шавиты йоха йастәс: «Хӑнам йох! Хŏԓща нын уԓԓәты?» Ԓыв йастәсәт: «Мўӈ Харран вош эԓты»."},{"book":"Genesis","chapter":"29","verse":"5","text":"Ԓўв ԓывиԓаԓ иԋщәсәс: «Нахор пŏх Лаван уйәтԓәԓән?» Ԓыв йастәсәт: «Уйәтԓэв»."},{"book":"Genesis","chapter":"29","verse":"6","text":"Ԓўв пӑ хŏԓна ԓывиԓаԓ иԋщәсәс: «Тўмтака ԓўв уԓ?» Ԓыв йастәсәт: «Тўмтака уԓ; тўта щи Рахиль эвеԓ ошԓаԓ пиԓән йиԓ»."},{"book":"Genesis","chapter":"29","verse":"7","text":"Иаков йастәс: «Хӑтәԓ хŏԓна хўв; тащәт ӑкәтты хŏԓна аԓәӈ; ошԓән йищәԓтаԓән пӑ щӑхра воштаԓән»."},{"book":"Genesis","chapter":"29","verse":"8","text":"Ԓыв йастәсәт: «Тащәт хŏԓ ӑктәщтэԓ унты щит верты ӑт верәтԓув, кев шуп йик ўты ўс эԓты йэԓ пайәтԓа пӑ веԓщи ошәт йищәԓтәты питԓәԓув»."},{"book":"Genesis","chapter":"29","verse":"9","text":"Ԓўв хŏԓна ԓыв пиԓԓаԓән пŏтәртәс, хун Рахиль ащеԓ ошәт пиԓән вана йŏхтәс, ԓўв ош тащ шавийәс."},{"book":"Genesis","chapter":"29","verse":"10","text":"Хун Иаков аԋԏэԓ йай Лаван Рахиль эви пӑ Лаван ошәт кащаԓәс, ԓўв йик ўты мўв ўс эԓты кев шуп перәтсәԓы пӑ аԋԏэԓ йай Лаван ŏшәт йищәԓтәсԓы."},{"book":"Genesis","chapter":"29","verse":"11","text":"Иаков Рахиль мосәԓтәсԓы пӑ такан йэԓ хоԓԓаԓтәс."},{"book":"Genesis","chapter":"29","verse":"12","text":"Щӑԓта Иаков Рахиль пеԓа пŏтәртәс, ԓўв Ревекка пŏх пӑ ԓўв ащеԓа рута уԓ. Рахиль хухәԓмәс пӑ ащеԓа щит йастәсԓы."},{"book":"Genesis","chapter":"29","verse":"13","text":"Иаков эԓты, нэ апщеԓ пŏх эԓты хуԓмаԓ кемән, Лаван йэщаԓт ким хухәԓмәс, ԓўвеԓ ӑпәԓсәԓы пӑ мосәԓтәсԓы, пӑ хотәԓа ԓŏӈәԓсәԓы; Иаков пӑ Лавана иса щит пŏтәртәс."},{"book":"Genesis","chapter":"29","verse":"14","text":"Лаван пӑ ԓўвеԓа йастәс: «Йӑна нӑӈ ма ԓŏвем пӑ ма ԋŏхем». Иаков ԓўв хŏщайәԓ тӑԓаӈ тыԓәщ ус."},{"book":"Genesis","chapter":"29","verse":"15","text":"Щӑԓта Лаван Иакова йастәс: «Кўш нӑӈ мӑнэма рута уԓԓән, пӑ щӑԓта тынԓы-пелԓы хун ма хŏщайэм рупитты питԓән? Йаста мӑнэма, мўйән нӑӈен сŏхәптәты?»"},{"book":"Genesis","chapter":"29","verse":"16","text":"Лаван кӑт эви тӑйәс; ун эвеԓ нэм Лия, айшәк эвеԓ нэм Рахиль."},{"book":"Genesis","chapter":"29","verse":"17","text":"Лия сэмән ватман ўртԓы ус, Рахиль пӑ хŏрасәӈ пӑ ԋӑрәк эви ус."},{"book":"Genesis","chapter":"29","verse":"18","text":"Иаков Рахиль пеԓа сӑмәԓ питәс пӑ йастәс: «Рахиль ай эвен урәӈән ԓапәт тӑԓ нӑӈена рупитты питԓәм»."},{"book":"Genesis","chapter":"29","verse":"19","text":"Лаван йастәс: «Нӑӈена мӑԓэм ки, йӑмшәк, па хŏйата мӑтэм мушән; ма хŏщайэм уԓа»."},{"book":"Genesis","chapter":"29","verse":"20","text":"Иаков Рахиль урәӈән ԓапәт тӑԓ рупитәс; кӑмәтса хӑтәԓ йўкана щи тӑԓәт хӑщәпсәт, ԓўв Рахиль шек сӑмәӈа тӑйсәԓы."},{"book":"Genesis","chapter":"29","verse":"21","text":"Пӑ щӑԓта Иаков Лавана йастәс: «Имийа мӑнэма мийи, ԓўв пиԓәԓән уԓты пŏрайэм йŏхтәс»."},{"book":"Genesis","chapter":"29","verse":"22","text":"Лаван щита ванән уԓәм хŏйатәт вохсәԓы пӑ поры верәс."},{"book":"Genesis","chapter":"29","verse":"23","text":"Йэтнайән Лия эвеԓ ўсԓы пӑ Иаков хŏща ԓŏӈәԓсәԓы."},{"book":"Genesis","chapter":"29","verse":"24","text":"Лаван Зелфа митнэӈәԓ Лия эвеԓа митнэӈа мӑсԓы."},{"book":"Genesis","chapter":"29","verse":"25","text":"Аԓәӈсӑхат ԓэрамәс, щит Лия уԓмаԓ. Иаков Лавана йастәс: «Мўйа нӑӈ щиты ма пиԓэмән версән? Ма нӑӈ хŏщайэн Рахиль урәӈән ӑт рупитсәм? Мўйа нӑӈ мӑнэм ԓэпәԓсэн?»"},{"book":"Genesis","chapter":"29","verse":"26","text":"Лаван йастәс: «Мўӈ уԓты тӑхайэвән щиты ӑт верԓа, хун ай ŏтәԓ ун ŏтәԓ йэԓпийән ху сайа мӑԓа;"},{"book":"Genesis","chapter":"29","verse":"27","text":"тӑм эвем поры ԓапәт йэтшәпты пӑ кимет эвем нӑӈена мӑԓэв, щӑԓта ԓўв урӈәԓән хŏԓна ԓапәт тӑԓ рупитты питԓән»."},{"book":"Genesis","chapter":"29","verse":"28","text":"Иаков щиты щи версәԓы пӑ щи поры ԓаптәԓ йэтшәптәсԓы. Щӑԓта Лаван Рахиль эвеԓ ԓўвеԓа нэӈа па мӑсԓы."},{"book":"Genesis","chapter":"29","verse":"29","text":"Лаван Валла митнэӈәԓ Рахиль эвеԓа митнэӈа мӑсԓы."},{"book":"Genesis","chapter":"29","verse":"30","text":"Иаков Рахиль пиԓән па ус, Лия эԓты Рахиль сӑмәӈашәк тӑйсәԓы; пӑ хŏԓна ԓапәт тӑԓ Лаван хŏща рупитәс."},{"book":"Genesis","chapter":"29","verse":"31","text":"Лия сӑмәӈа ӑт тӑйты вер Турәм Куща мŏштәсԓы пӑ ԋаврэмән ԓўвеԓ партсәԓы, Рахиль пӑ ԋаврэм ӑт тӑйәс."},{"book":"Genesis","chapter":"29","verse":"32","text":"Лия ԓавәрта йис пӑ Иакова пŏх сэма пайтәс, нэмән мӑсԓы: Рувим29:32 Рувим – (евр.) «ԓўв ма шукем шийаԓәсԓы» йасӈәт хŏрпи;, щиты ԓўв йастәс: «Ма шукем Турәм Куща мŏштәсԓы, тӑԓта йэԓԓы сӑма мосман икемән тӑйты питԓайәм»."},{"book":"Genesis","chapter":"29","verse":"33","text":"Щӑԓта па ԓавәрта йис пӑ пŏх сэма пайтәс, пӑ йастәс: «Турәм Куща хуԓтсәԓы, ма сӑма ӑт мосԓәм, па пŏхән мӑсайәм». Нэмән мӑсԓы: Симеон29:33 Симеон – (евр.) «ԓўв хуԓсәԓы» йасәӈ хŏрпи;."},{"book":"Genesis","chapter":"29","verse":"34","text":"Щӑԓта па ԓавәрта йис пӑ пŏх сэма пайтәс, пӑ йастәс: «Ин хŏты икем ма пиԓэмән уԓты питәԓ, ма ԓўвеԓ хуԓәм пŏхән тӑйсэм». Щишән, пŏхәԓ нэмән мӑса: Левий.29:34 Левий – (евр.) «вана рӑхәԓтәты» йасәӈ хŏрпи;"},{"book":"Genesis","chapter":"29","verse":"35","text":"Щӑԓта пӑ ԓавәрта йис пӑ па пŏх сэма пайтәс, пӑ йастәс: «Ин ма Турәм Куща ишәкԓэм». Щишән, пŏхәԓ нэмән мӑсԓы: Иуда29:35 Иуда – (евр.) «ишәкты» йасәӈ хŏрпи;. Пӑ ԋаврэм тӑйты вŏԓыйәс."}]}