{"data":[{"book":"ቆሮንቶሴ ዓሶም 2","chapter":"4","verse":"1","text":"ፆኦሲ ፔ ኮሹሞና ሃያ ማዾ'' ኑም ዒንጌሢሮ ሓጋኣ ዎዛባኣ ዓሲ ኑ ማዓዓኬ።"},{"book":"ቆሮንቶሴ ዓሶም 2","chapter":"4","verse":"2","text":"ዔርቲባኣ ባኮና ቦርሳያ ማዔ ባኮ ኑ ሃሼ''ኔ፤ ጌሺሢ ማዾዋ ኑ ማዹዋሴ፤ ፆኦሲኮ ቃኣሎ'' ሉኡዙሞ ባኣዚ''ና ዎላ'' ኑ ሲኢሩዋሴ፤ ጋዓንቴ ጎኑሞ ፔጋሲ፥ ፔጋ ኬኤዛኔ፤ ማሊፆ ኑኡሲያ ዓሲም ቢያ ፔጋሲ ፔጋሲ ፆኦሲ ቤርታ ኑ ናንጋኔ።"},{"book":"ቆሮንቶሴ ዓሶም 2","chapter":"4","verse":"3","text":"ኑ ኬኤዛ ኮዦ ሃይሳ ዔርቱዋያ ማዔቴያ ዔርቱዋያ ማዓሢ ባይቃ ዓሶምኬ።"},{"book":"ቆሮንቶሴ ዓሶም 2","chapter":"4","verse":"4","text":"ዔያታ ኑ ኬኤዛ ባኮ ጉሙርቁዋኣሢ ሃያ ዓጮ''ኮ ፆኦሲ ማዔ፥ ፃላሄ ዒኖ'' ዔያቶኮ ባይዜሢሮኬ፤ ፆኦሲ ማሎና ጴዼ፥ ኪሪስቶሴ ቦንቾ ዛሎ'' ኬኤዚንቴ ኮዦ ሃይሶይዳፓ ጴዻ ፖዖ ዴንቁዋጉዲ ዔያቶ ማሄሢ ዒዛኬ።"},{"book":"ቆሮንቶሴ ዓሶም 2","chapter":"4","verse":"5","text":"ኑኡኒ ኬኤዛሢ' ዬሱስ ኪሪስቶሴ ጎዳ ማዔሢና ኑኡኒያ ኑ ቶኦኪና ዬሱሴ ዛሎ''ና ዒንሢም ማዻያ ማዒፆ ማዓንዳኣፓዓቴም ኑ ዛላ ኑ ኬኤዙዋሴ።"},{"book":"ቆሮንቶሴ ዓሶም 2","chapter":"4","verse":"6","text":"ዓይጎሮ ጌዔቴ፦ «ፖዓ ዹሞይዳ ፖዖንጎ» ጌዔ ፆኦዛሢ ኪሪስቶሴ ማሎና ፖዓ፥ ፆኦሲ ቦንቾ ዔርዛ ፖዒ ኑም ዒንጊንታዳጉዲ ፖዖ ኑኡኮ ዒኖይዳ ፖዒሤኔ።"},{"book":"ቆሮንቶሴ ዓሶም 2","chapter":"4","verse":"7","text":"ጋዓንቴ ሃይ ዼኤፖ ዎልቃ ፆኦሲዳፓ ማዓንዳኣፓዓቴም ኑኡሮ ማዒባኣሢ ዔርታንዳጉዲ ሃያ ቦንቾ ባኮ ዖቲ ማዒ ኑ ዓርቂ ዓኣኔ።"},{"book":"ቆሮንቶሴ ዓሶም 2","chapter":"4","verse":"8","text":"ቢያ ዛሎ''ና ሜታ ኑና ሄላ''ኔ፤ ጋዓንቴ ኑ ባሺንቱዋሴ፤ ሚርጌና ዔርቲ ዒፃ ባኣዚ'' ኑ ጊዳ'' ሙካኔ፤ ማዔቴያ ኑ ሃጊ ማዓንዳ ዎዛ ባይዙዋሴ፤"},{"book":"ቆሮንቶሴ ዓሶም 2","chapter":"4","verse":"9","text":"ኑና ዒፃ ዓሳ ዳውሳኔ፤ ጋዓንቴ ላጌ ኑ ባይዚ ቤቂባኣሴ፤ ጳዺንቲ ኑ ሎኦማኔ፤ ጋዓንቴ ኑ ባይቁዋሴ፤"},{"book":"ቆሮንቶሴ ዓሶም 2","chapter":"4","verse":"10","text":"ዬሱሴኮ ሃይቦ'' ባሼ ሼምፓሢ ኑ ዑፃ ፔጋዺ ዔርታንዳጉዲ ቢያ ዎዴ ዬሱሴኮ ሃይቦ'' ኑ ዑፃ ኑ ኬዲ ሃንታኔ።"},{"book":"ቆሮንቶሴ ዓሶም 2","chapter":"4","verse":"11","text":"ዒዛኮ ሃይቦ'' ባሼ፥ ሼምፓሢ ኑኡኮ ሃይቃ ዑፆይዳ ፔጋዺ ዔርታንዳጉዲ ጌዒ ኑኡኒ ሃሢ ሼምፖና ዓኣ ዓሳ ቢያ ኬሊ'' ዬሱሴ ዛሎ''ሮ ሃይቄዖ ዓቲ ዓቲ ዓኣኔ።"},{"book":"ቆሮንቶሴ ዓሶም 2","chapter":"4","verse":"12","text":"ዓካሪ ኑኡኒ ሓይቄዖ ዓቲ ዓቲ ናንጋኔ፤ ዒንሢ ጋዓንቴ ሼምፖና ናንጋኔ።"},{"book":"ቆሮንቶሴ ዓሶም 2","chapter":"4","verse":"13","text":"ጌኤዦ ማፃኣፖይዳ፦ «ታ ጉሙርቃሢሮ ኬኤዜኔ» ጌይንቲ ፃኣፒንቴሢጉዲ፥ ኑኡኒያ ዬኖ ዓያኖና ጉሙርቃኔ፤ ዬያሮ ኑ ኬኤዛኔ።"},{"book":"ቆሮንቶሴ ዓሶም 2","chapter":"4","verse":"14","text":"ጎዳ ዬሱሴ ሃይባ''ፓ ዔቂሴ ፆኦዛሢ ኑናኣ ዬሱሴና ዎላ'' ዔቂሲ፥ ዒንሢና ዎላ'' ፔ ቤርቶ ሺኢሻንዳሢ ኑ ዔራኔ።"},{"book":"ቆሮንቶሴ ዓሶም 2","chapter":"4","verse":"15","text":"ዬይ ቢያ ዒንሢ ማኣዳ''ንዳጉዲ ማዔኔ፤ ፆኦሲኮ ኮሹሞ ዒንጊፃ ሚርጌ ዓሶም ዒንጊንቲ ዒንጊንቲ ዓኣሢ ዬይ ዓሳ ፆኦሲ ሚርጌና ጋላታንዳጉዲና ቦንቻንዳጉዲኬ።"},{"book":"ቆሮንቶሴ ዓሶም 2","chapter":"4","verse":"16","text":"ዬያሮ ኑ ሃጋኣ ዎዛባኣ ዓሲ ማዓዓኬ፤ ዎዚ ኑኡኮ ዙላ'' ጴዻ፥ ዑፃ ባይቃያ ማዔቴያ ጋሮ ዑፃ ኑኡኮ ቢያ ኬሊ'' ዓካዻኔ።"},{"book":"ቆሮንቶሴ ዓሶም 2","chapter":"4","verse":"17","text":"ዎይቲ ጌዔቴ ሃይ ሼሌዔ፤ ሃሣ ዻካ'' ዎዴሮ ማዔ ሜታሢ ቤቃያባኣ፥ ናንጊና ናንጋ ቦንቾ ኑም ጴዺሻንዳኔ።"},{"book":"ቆሮንቶሴ ዓሶም 2","chapter":"4","verse":"18","text":"ኑኡኒ ዛጊ ዓኣሢ፦ ጴዻ ባኮቱዋንቴ ጴዹዋ ባኮኬ፤ ዓይጎሮ ጌዔቴ ጴዻ ባካ ሃሣኣ ባኣዚ'' ሌሊኬ፤ ጴዹዋ ባካ ጋዓንቴ ናንጊና ባይቁዋ ባኣዚ'' ማዔሢሮኬ።"}]}