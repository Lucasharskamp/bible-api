{"data":[{"book":"ІСАІ","chapter":"33","verse":"1","text":"Гора табе, спакушальніку, якога не спакушалі, і рабаўніку, якога не рабавалі! Калі скончыш спусташаць, будзеш спустошаны й ты; калі спыніш рабаваць, зрабуюць і цябе."},{"book":"ІСАІ","chapter":"33","verse":"2","text":"Госпадзе, памілуй нас, на Цябе спадзяёмся мы; будзь нашаю сілаю з раньняга рана і ратункам нашым у час уціску."},{"book":"ІСАІ","chapter":"33","verse":"3","text":"Ад грознага голасу Твайго пабягуць народы; калі паўстанеш, расьсеюцца плямёны,"},{"book":"ІСАІ","chapter":"33","verse":"4","text":"і будуць зьбіраць здабычу вашую, як зьбірае вусень; кінуцца на яе, як кідаецца саранча."},{"book":"ІСАІ","chapter":"33","verse":"5","text":"Высокі Гасподзь, Які жыве ў вышынях; Ён напоўніў Сіён судом і праўдаю."},{"book":"ІСАІ","chapter":"33","verse":"6","text":"І настануць бясьпечныя часіны твае, надмернасьць ратунку, мудрасьці і веданьня; страх Гасподні будзе скарбам тваім."},{"book":"ІСАІ","chapter":"33","verse":"7","text":"Вось, моцныя іхнія крычаць на вуліцах; пасланцы на згоду горасна плачуць."},{"book":"ІСАІ","chapter":"33","verse":"8","text":"Апусьцелі дарогі; ня стала падарожнікаў; ён парушыў дагавор, зруйнаваў гарады, - ані ў што ня ставіць людзей."},{"book":"ІСАІ","chapter":"33","verse":"9","text":"Зямля бядуе, сохне; Ліван пасаромлены, завяў; Сарон падобны стаў на пустыню, і аголены ад лісьця свайго Васан і Карміл."},{"book":"ІСАІ","chapter":"33","verse":"10","text":"Цяпер Я паўстану, кажа Гасподзь, цяпер падымуся, цяпер узьнясуся."},{"book":"ІСАІ","chapter":"33","verse":"11","text":"Вы цяжарныя сенам, разродзіцеся саломаю; дыханьне ваша - агонь, які зжарэ вас."},{"book":"ІСАІ","chapter":"33","verse":"12","text":"І будуць народы, як палкая вапна, як сьсечаны ядловец, будуць спаленыя ў агні."},{"book":"ІСАІ","chapter":"33","verse":"13","text":"Слухайце, далёкія, што зраблю Я, і вы, блізкія, уведайце магутнасьць Маю."},{"book":"ІСАІ","chapter":"33","verse":"14","text":"Збаяліся грэшнікі на Сіёне; затрымцелі бязбожнікі: «хто з нас можа жыць пры агні пажыральным? хто з нас можа жыць пры вечным полымі?»"},{"book":"ІСАІ","chapter":"33","verse":"15","text":"Той, хто ходзіць у праўдзе і кажа ісьціну; хто пагарджае карысьлівасьцю ад уціску, стрымлівае рукі свае ад хабару, затыкае вушы свае, каб ня чуць пра кравапусты, і заплюшчвае вочы свае, каб ня бачыць ліха;"},{"book":"ІСАІ","chapter":"33","verse":"16","text":"той будзе жыць на вышынях: прытулак яго - няпрыступныя скалы; хлеб яму дадзены будзе; вада ў яго ня высахне."},{"book":"ІСАІ","chapter":"33","verse":"17","text":"Вочы твае ўбачаць Цара ў красе Ягонай, угледзяць зямлю далёкую;"},{"book":"ІСАІ","chapter":"33","verse":"18","text":"сэрца тваё будзе толькі згадваць пра жахі: «дзе той, што рабіў перапіс? дзе той, што важыў даніну? дзе той, што аглядае вежы»?"},{"book":"ІСАІ","chapter":"33","verse":"19","text":"Ня ўбачыш больш народу лютага, народу з глухою, неўразумелаю гаворкаю, з моваю дзіўнаю, не зразумелаю."},{"book":"ІСАІ","chapter":"33","verse":"20","text":"Зірні на Сіён, горад сьвяточных сходаў нашых; вочы твае ўбачаць Ерусалім, селішча мірнае, непахісную скінію; слупы яе ніколі ня вырвуцца, і ніводная вяроўка яе не парвецца."},{"book":"ІСАІ","chapter":"33","verse":"21","text":"Таму ў вас вялікі Гасподзь будзе замест рэк, замест шырокіх каналаў; туды ня ўвойдзе ніводнае вясельнае судна, і ня пройдзе вялікі карабель."},{"book":"ІСАІ","chapter":"33","verse":"22","text":"Бо Гасподзь - судзьдзя наш: Гасподзь - заканадавец наш, Гасподзь - цар наш. Ён уратуе нас."},{"book":"ІСАІ","chapter":"33","verse":"23","text":"Аслаблі вяроўкі твае, ня могуць утрымаць мачты і напяць ветразі. Тады будзе вялікі падзел здабычы, так што і кульгавыя пойдуць на рабунак."},{"book":"ІСАІ","chapter":"33","verse":"24","text":"І ніводзін жыхар ня скажа: «я хворы»; народу, які там жыве, будуць дараваны грахі."}]}