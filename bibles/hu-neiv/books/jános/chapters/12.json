{"data":[{"book":"János","chapter":"12","verse":"1","text":"Jézus azért hat nappal a húsvét előtt elment Betániába, ahol a meghalt Lázár volt, akit feltámasztott a halálból."},{"book":"János","chapter":"12","verse":"2","text":"Vacsorát készítettek ott neki, Márta szolgált fel, Lázár pedig egy volt azok közül, akik együtt ültek ővele."},{"book":"János","chapter":"12","verse":"3","text":"Mária ekkor elővett egy font igazi, drága nárdusból való kenetet, megkente Jézus lábait, és megtörölte saját hajával, a ház pedig megtelt a kenet illatával."},{"book":"János","chapter":"12","verse":"4","text":"Egy az ő tanítványai közül, Iskáriótes Júdás, Simonnak fia, aki őt majd elárulja, ezt mondta:"},{"book":"János","chapter":"12","verse":"5","text":"„Miért nem adták el ezt a kenetet háromszáz dénárért, és miért nem adták a szegényeknek?“"},{"book":"János","chapter":"12","verse":"6","text":"Ezt pedig nem azért mondta, mintha neki a szegényekre volna gondja, hanem mivel tolvaj volt, nála volt az erszény, és amit abba tettek, elcsente."},{"book":"János","chapter":"12","verse":"7","text":"Jézus erre ezt mondta: „Hagyj békét neki, az én temetésem idejére tartogatta ezt."},{"book":"János","chapter":"12","verse":"8","text":"Mert szegények mindenkor vannak veletek, én pedig nem mindenkor vagyok.“"},{"book":"János","chapter":"12","verse":"9","text":"A zsidók közül nagy sokaság értesült arról, hogy ő ott van, és odamentek, nemcsak Jézus miatt, hanem hogy Lázárt is lássák, akit feltámasztott a halálból."},{"book":"János","chapter":"12","verse":"10","text":"A papi fejedelmek pedig tanácskoztak, hogy Lázárt is megöljék,"},{"book":"János","chapter":"12","verse":"11","text":"mivel a zsidók közül sokan miatta mentek oda, és hittek Jézusban."},{"book":"János","chapter":"12","verse":"12","text":"Másnap a nagy sokaság, amely az ünnepre jött, hallván, hogy Jézus Jeruzsálembe jön,"},{"book":"János","chapter":"12","verse":"13","text":"pálmaágakat vett, kiment elé, és így kiáltott:"},{"book":"János","chapter":"12","verse":"14","text":"Jézus pedig talált egy szamarat, felült rá, amint meg van írva:"},{"book":"János","chapter":"12","verse":"15","text":"„Ne félj, Sionnak leánya!"},{"book":"János","chapter":"12","verse":"16","text":"Ezeket pedig nem értették eleinte az ő tanítványai: hanem amikor Jézus megdicsőült, akkor emlékeztek vissza, hogy azokat művelték vele, amik róla meg vannak írva."},{"book":"János","chapter":"12","verse":"17","text":"A sokaság pedig, amely vele volt, amikor kihívta Lázárt a koporsóból, és feltámasztotta őt a halálból, bizonyságot tett."},{"book":"János","chapter":"12","verse":"18","text":"Azért is ment elébe a sokaság, mivel hallotta, hogy ezt a csodát művelte."},{"book":"János","chapter":"12","verse":"19","text":"A farizeusok egymás között ezt mondták: „Látjátok-e, hogy semmit sem értek? Íme, a világ őutána megy.“"},{"book":"János","chapter":"12","verse":"20","text":"Néhány görög is volt azok között, akik felmentek, hogy imádkozzanak az ünnepen."},{"book":"János","chapter":"12","verse":"21","text":"Ezek a galileai Bétsaidából való Fülöphöz mentek, és kérték őt, ezt mondván: „Uram, látni akarjuk Jézust.“"},{"book":"János","chapter":"12","verse":"22","text":"Fülöp elment, és szólt Andrásnak, András és Fülöp pedig szólt Jézusnak."},{"book":"János","chapter":"12","verse":"23","text":"Jézus pedig ezt felelte nekik: „Eljött az óra, hogy megdicsőüljön az Emberfia."},{"book":"János","chapter":"12","verse":"24","text":"Bizony, bizony mondom néktek: ha a földbe esett gabonamag el nem hal, csak egymaga marad, ha pedig elhal, sok gyümölcsöt terem."},{"book":"János","chapter":"12","verse":"25","text":"Aki szereti a maga életét, elveszti azt, és aki gyűlöli a maga életét e világon, örök életre tartja meg azt."},{"book":"János","chapter":"12","verse":"26","text":"Aki nekem szolgál, engem kövessen, és ahol én vagyok, ott lesz az én szolgám is: és aki nekem szolgál, megbecsüli azt az Atya."},{"book":"János","chapter":"12","verse":"27","text":"Most háborog az én lelkem, és mit mondjak: Atyám, ments meg engem ettől az órától? De hiszen éppen ezért jutottam erre az órára."},{"book":"János","chapter":"12","verse":"28","text":"Atyám, dicsőítsd meg a te nevedet!“"},{"book":"János","chapter":"12","verse":"29","text":"A sokaság azért, amely ott állt, és hallotta, azt mondta, hogy mennydörgött, mások mondták: „Angyal szólt neki.“"},{"book":"János","chapter":"12","verse":"30","text":"Jézus ezt mondta: „Nem énértem szólt ez a hang, hanem tiértetek."},{"book":"János","chapter":"12","verse":"31","text":"Most van e világ kárhoztatása, most vettetik ki e világ fejedelme:"},{"book":"János","chapter":"12","verse":"32","text":"Én pedig, ha felemeltetem e földről, mindeneket magamhoz vonzok.“"},{"book":"János","chapter":"12","verse":"33","text":"Ezt pedig azért mondta, hogy megjelentse, milyen halállal kell meghalnia."},{"book":"János","chapter":"12","verse":"34","text":"A sokaság ezt felelte neki: „Mi azt hallottuk a törvényből, hogy a Krisztus örökké megmarad: hogyan mondhatod hát te, hogy az Emberfiának fel kell emeltetnie? Kicsoda ez az Emberfia?“"},{"book":"János","chapter":"12","verse":"35","text":"Jézus azt mondta nekik: „Még egy kevés ideig veletek van a világosság. Járjatok, amíg világosságotok van, hogy sötétség ne lepjen meg titeket: mert aki a sötétségben jár, nem tudja, hová megy."},{"book":"János","chapter":"12","verse":"36","text":"Míg a világosságotok megvan, higgyetek a világosságban, hogy a világosság fiai legyetek.“ Ezeket mondta Jézus, és elmenve, elrejtőzködött előlük."},{"book":"János","chapter":"12","verse":"37","text":"És noha ő ennyi jelt tett előttük, mégsem hittek őbenne,"},{"book":"János","chapter":"12","verse":"38","text":"hogy beteljesedjék Ézsaiás próféta beszéde, amelyet mondott:"},{"book":"János","chapter":"12","verse":"39","text":"Azért nem hihettek, mert Ézsaiás ezt is mondta:"},{"book":"János","chapter":"12","verse":"40","text":"„Megvakította a szemeiket,"},{"book":"János","chapter":"12","verse":"41","text":"Ezeket mondta Ézsaiás, amikor látta az ő dicsőségét, és őróla beszélt."},{"book":"János","chapter":"12","verse":"42","text":"Mindazáltal a főemberek közül is sokan hittek őbenne, de a farizeusok miatt nem vallották be, hogy ki ne rekesszék őket a gyülekezetből,"},{"book":"János","chapter":"12","verse":"43","text":"mert inkább szerették az emberek dicséretét, mintsem az Istennek dicséretét."},{"book":"János","chapter":"12","verse":"44","text":"Jézus pedig kiáltva ezt mondta: „Aki hisz énbennem, nem énbennem hisz, hanem abban, aki elküldött engem;"},{"book":"János","chapter":"12","verse":"45","text":"és aki engem lát, azt látja, aki küldött engem."},{"book":"János","chapter":"12","verse":"46","text":"Én világosságul jöttem e világba, hogy senki ne maradjon a sötétségben, aki énbennem hisz."},{"book":"János","chapter":"12","verse":"47","text":"Ha valaki hallja az én beszédeimet, és nem hisz, én nem kárhoztatom azt; mert nem azért jöttem, hogy kárhoztassam a világot, hanem hogy megtartsam a világot."},{"book":"János","chapter":"12","verse":"48","text":"Aki megvet engem, és nem fogadja el az én beszédeimet, annak van, aki őt elítélje: a beszéd, amelyet szólottam, az ítéli el őt az utolsó napon."},{"book":"János","chapter":"12","verse":"49","text":"Mert én nem magamtól szóltam, hanem az Atya, aki küldött engem, ő parancsolta nekem, hogy mit mondjak, és mit beszéljek."},{"book":"János","chapter":"12","verse":"50","text":"És tudom, hogy az ő parancsolata örök élet. Amiket azért én beszélek, úgy beszélem, amint az Atya mondta nekem.“"}]}