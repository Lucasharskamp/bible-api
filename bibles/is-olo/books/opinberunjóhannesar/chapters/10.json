{"data":[{"book":"Opinberun Jóhannesar","chapter":"10","verse":"1","text":"Þá sá ég annan voldugan engil stíga niður af himnum. Hann var umlukinn skýi og regnbogi var yfir höfði hans. Andlit hans skein sem sólin og fætur hans voru líkastir eldsúlum."},{"book":"Opinberun Jóhannesar","chapter":"10","verse":"2","text":"Hann hélt á lítilli bók í annarri hendi og var hún opin. Hann steig hægri fæti á hafið og þeim vinstri á jörðina,"},{"book":"Opinberun Jóhannesar","chapter":"10","verse":"3","text":"og hrópaði hárri röddu – það var eins og ljónsöskur – og sjö þrumur svöruðu honum."},{"book":"Opinberun Jóhannesar","chapter":"10","verse":"4","text":"Ég ætlaði að fara að skrifa niður það sem þrumurnar sögðu, en þá var kallað til mín frá himni: „Gerðu þetta ekki. Orð þeirra mega ekki berast út.“"},{"book":"Opinberun Jóhannesar","chapter":"10","verse":"5","text":"Þá lyfti engillinn voldugi, sem stóð á hafinu og jörðinni, hægri hendi til himins,"},{"book":"Opinberun Jóhannesar","chapter":"10","verse":"6","text":"og sór við þann sem lifir um alla eilífð, hann sem skapaði himin og allt sem þar er, jörðina og allt sem á henni er, hafið og allt sem í því er, og sagði: „Nú er fresturinn á enda!"},{"book":"Opinberun Jóhannesar","chapter":"10","verse":"7","text":"Þegar sjöundi engillinn blæs í lúður sinn, mun leyndardómur Guðs birtast og verða að veruleika, eins og hann boðaði þjónum sínum, spámönnunum, forðum daga.“"},{"book":"Opinberun Jóhannesar","chapter":"10","verse":"8","text":"Röddin frá himni talaði aftur til mín og sagði: „Farðu og taktu opnu bókina úr hendi volduga engilsins, sem stendur á hafinu og jörðinni.“"},{"book":"Opinberun Jóhannesar","chapter":"10","verse":"9","text":"Ég gekk til hans og bað hann að afhenda mér bókina. „Já, taktu hana og borðaðu hana,“ sagði hann. „Fyrst mun hún bragðast eins og hunang, en þegar þú hefur rennt henni niður finnst þér hún beisk.“"},{"book":"Opinberun Jóhannesar","chapter":"10","verse":"10","text":"Þá tók ég við bókinni úr hendi hans og át hana. Það fór eins og hann hafði sagt, fyrst var hún sæt, en þegar ég hafði rennt henni niður fann ég sáran sviða."},{"book":"Opinberun Jóhannesar","chapter":"10","verse":"11","text":"Þá sagði hann við mig: „Þú átt eftir að bera fram marga aðra spádóma um fólk, þjóðir, ættkvíslir og konunga.“"}]}