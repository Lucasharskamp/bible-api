{"data":[{"book":"Kitetidayta Ootho","chapter":"9","verse":"1","text":"Sawuley Goda ammaniiza asa wodhannas ceqetishshe qeessista halaqqako bidees."},{"book":"Kitetidayta Ootho","chapter":"9","verse":"2","text":"Goda oggee kaallizayta maccatanne addeista demmi qachchidi Yerusalame ekki yannas Damasqqoo gizason diza Ayhudata wossa keethas dabbidabe xaafana mala qeessista halaqa woosides."},{"book":"Kitetidayta Ootho","chapter":"9","verse":"3","text":"Damasqqo gakkanna matishshin qoppontta salope po77oy iza yushshon pol7u giides."},{"book":"Kitetidayta Ootho","chapter":"9","verse":"4","text":"Izikka herakka biitta bolla kunddidi salope “Sawule Sawule” tana aazas gooddazii? giza qaala siyydes."},{"book":"Kitetidayta Ootho","chapter":"9","verse":"5","text":"Sawuleykka Godo ne oonnee? giides. Izikka izas “tanni ne goodeththiza Yesussakko!"},{"book":"Kitetidayta Ootho","chapter":"9","verse":"6","text":"Ne ha7i denddada gede kaatama gella, ne ooththanas besiizaz nes yootana” gides."},{"book":"Kitetidayta Ootho","chapter":"9","verse":"7","text":"Sawulera isippe biza asati qaala gireththi sisafe attin oonnakka beeyonntta gish ba dunna oykki eqqiida."},{"book":"Kitetidayta Ootho","chapter":"9","verse":"8","text":"Sawuley ba kunddidasope denddidi ayfee doyi xeellizza wode aykokka demmanas dandda7ibeyna. Hessa gish izara diza asatti iza kushshe oykkiddi kaaleththi ekkidi Dammasqqo ehaaththaida."},{"book":"Kitetidayta Ootho","chapter":"9","verse":"9","text":"Hedzdzu gaalas gakkanaas qooqidine kathth hathth beeybeyna."},{"book":"Kitetidayta Ootho","chapter":"9","verse":"10","text":"Dammasqqon issi Hananiiya geetetiiza ammannizadey dees. Izas Goday ajjutan “Hananiiya” giddi xeeygides, izikka “yee Godo” gides."},{"book":"Kitetidayta Ootho","chapter":"9","verse":"11","text":"Godaykka iza “dendda Surre geetettiza oggeyra Yuda geetettizadeso ba. Heen Sawule geetettiza issi Xarssesse assi wossishshe dess ne iza koya deemma."},{"book":"Kitetidayta Ootho","chapter":"9","verse":"12","text":"Gasooykka Hananiya geetetizzadey Sawuley dizaso yiddi izi xeelana mala iza bolla ba kushshe wothishinine ajjutan beyidees."},{"book":"Kitetidayta Ootho","chapter":"9","verse":"13","text":"Hananiyaykka zaaridi “Godo” ha urray Yerussalemen diza geshshata bolla aymala qooho gaththidakone ta daroo asape siyadiss."},{"book":"Kitetidayta Ootho","chapter":"9","verse":"14","text":"Izi haa yiday ne sunththa xeeygizayta wurssi qachchanas qeessista halaqqatape godateth ekkiddikko."},{"book":"Kitetidayta Ootho","chapter":"9","verse":"15","text":"Godaykka izas “Ne ba! haysi addezi Isra7ele gidonta dereta sinththanine kawoota sinththan hessaththokka Isra7eele dere sinththan ta sunththu tookana mala izi tas dooretiddade."},{"book":"Kitetidayta Ootho","chapter":"9","verse":"16","text":"Izi ta sunththa gish aymalla waaye beeyanako ta iza beesana” gides."},{"book":"Kitetidayta Ootho","chapter":"9","verse":"17","text":"Hananiyaykka bidi izas yoottetidaso gelideess. Sawule bolla ba kushshe woththiddi “Ta ishsha Sawule ne ha yishshin nes ogge bolla qonccida Goda Yesussay ne ayfeey xeelana malane Xiillo Ayanan nenan kumana mala tana neekko kittides” gidees."},{"book":"Kitetidayta Ootho","chapter":"9","verse":"18","text":"Herakka Sawule ayfepe poqqo malay poqqeti wodhdhin Izi xeellana dandda7idesine denddi xamaqetides."},{"book":"Kitetidayta Ootho","chapter":"9","verse":"19","text":"Kaththika miiddi minnides. Unddena wode ammanizaytara Dammasqqon gammides."},{"book":"Kitetidayta Ootho","chapter":"9","verse":"20","text":"Herakka Yesussay Xoossa na gididayssa Ayhudata wossa keethatan tammariso oykkides."},{"book":"Kitetidayta Ootho","chapter":"9","verse":"21","text":"Siyida asay wuri “haysii yerussalamen ha sunththa xeeygizayta dhayisiza addeza giidene? Qasse izi ha yiday he asata qachchi ekki qeessista halaqatako ehaaththaanas gideene” gishe malaletida."},{"book":"Kitetidayta Ootho","chapter":"9","verse":"22","text":"Sawuley kasepe minni minni bides. Damasqqon diza Ayhudatas Yesussay izi Xoossi kittidade gididaysa ammanthishe asa duuna oyththides."},{"book":"Kitetidayta Ootho","chapter":"9","verse":"23","text":"Daroo gaalassatape guye Ayhudatti Sawule wodhdhanas dulatida."},{"book":"Kitetidayta Ootho","chapter":"9","verse":"24","text":"Izikka istta qoofa errides. Isttikka iza wodhdhanas kaatama gelthiza ogen gaalassine qama nagiida."},{"book":"Kitetidayta Ootho","chapter":"9","verse":"25","text":"Ammaniizayti gidiiko iza gidothth kaatama gimbbe guththa lukoor xaysen duge wooththida."},{"book":"Kitetidayta Ootho","chapter":"9","verse":"26","text":"Sawuley Yerusalame yiidi ammanizaytara wallakettana koyin isti izi tumu ammanizade gididayssa ammanetoontta gish izas babbida."},{"book":"Kitetidayta Ootho","chapter":"9","verse":"27","text":"Gido attin Barnabassay iza kittetidaytako ehaaththain sawuley izi Damasqqo ogge bolla Goda wostti beeydakoone Godaykka izas ayi yootidakoone qasekka Damasqqon dishshe izi aymala xalateththara Yesusa suntahan sabakidakko isttas yootides."},{"book":"Kitetidayta Ootho","chapter":"9","verse":"28","text":"Hessa gish Sawuley isttara deyides. Yerusalamen yuyi yuyidi babontta goda sunththan yootids."},{"book":"Kitetidayta Ootho","chapter":"9","verse":"29","text":"Girikke derepe yida Ayhudistara hasa7ishe palameetides, gido attin asaykka iza wodhanas koydes."},{"book":"Kitetidayta Ootho","chapter":"9","verse":"30","text":"Ammanizayitti hessa erridi duge Qisariya gizaso woththidi Xarssesse yediida."},{"book":"Kitetidayta Ootho","chapter":"9","verse":"31","text":"Hessa wode Yudanine Galilan, Sammariyankka diza ammanizaytti saron deyiddi kasepe minnida. Qasseka Xoossa yashshatethan simeretishshe Xiillo Ayanan minetidane kasepe qoodan dari dari biida."},{"book":"Kitetidayta Ootho","chapter":"9","verse":"32","text":"Phixiroossay derepe deren yuyishshe Liida kataman diza ammanizayta beeyanas dugge wodhdhides."},{"book":"Kitetidayta Ootho","chapter":"9","verse":"33","text":"Heen Eena geetettizade osppun layththa hixxan qachchetida issi gundda assi demmides."},{"book":"Kitetidayta Ootho","chapter":"9","verse":"34","text":"Phixiroossaykka “Hayso Eena Yesuss kiristtossay nena paththana, dendda ne hiixa denththa” giides. Eenay herakka puththurkku gi dendides."},{"book":"Kitetidayta Ootho","chapter":"9","verse":"35","text":"Liidanine Saroonan diza asay wuri iza beeyidi Godan ammanides."},{"book":"Kitetidayta Ootho","chapter":"9","verse":"36","text":"Yoophe gizason Xabbiita geetettiza issi ammanizara daysu. Izi sunththa birshechchi Girkke qaalara “dorqqa” geetetes. Iza wursio wode loo77o ooso minna ooththashene manqqota maddashe daysu."},{"book":"Kitetidayta Ootho","chapter":"9","verse":"37","text":"He wode iza harggada heyqqin asay aha mecci pude fooqqen kesii wothida."},{"book":"Kitetidayta Ootho","chapter":"9","verse":"38","text":"Liiday Yophphes maata gidida gish ammanizayti phixiroossay Liidan dizayssa siyddi namm7u asata kittidi “Elle ha yarkki” gi wossida."},{"book":"Kitetidayta Ootho","chapter":"9","verse":"39","text":"Phixiroossaykka denddidi kittetida asatara gakkida wode iza pude he fooqqe bolla kessida. Am7etikka wuri iza yuyi aadhi eqqidi dorqqay paxxa dashe isttara ooththida qamisatane mayoota besi besi yeekkida."},{"book":"Kitetidayta Ootho","chapter":"9","verse":"40","text":"Phixiroossaykka asa wursi kifilezape keesikinne gulbatidi woossides. Ahakko simmidi “Hane xabbiita dendda!” gidees. Izakka ba ayfe dooyada xeeladdus. Phixiroossaka beeyada dendda utadusu."},{"book":"Kitetidayta Ootho","chapter":"9","verse":"41","text":"Izikka izi kushshe oykki denththides. Ammanizaytane ammi7ista xeeygidi izo istas paxxa shempora immidees."},{"book":"Kitetidayta Ootho","chapter":"9","verse":"42","text":"He hanoy kumeththa yophphen erretidesine daroo asayka godo ammanides."},{"book":"Kitetidayta Ootho","chapter":"9","verse":"43","text":"Phixiroossaykka issi simmona geetettiza galliba qaaccizadeera yophphen daroo wode deydees."}]}