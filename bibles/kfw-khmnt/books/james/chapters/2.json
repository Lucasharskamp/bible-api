{"data":[{"book":"James","chapter":"2","verse":"1","text":"Ulenai ngai, akalur Pumi, eini Pumi Jisu Christa diang kangamna ngai ning-ejei keengnga, nangni'n mimeel mimai enli mi karathial kha emaru."},{"book":"James","chapter":"2","verse":"2","text":"Mi inchong inkhat soonna kutsabi li puondiar katha inluk-ah nangni inchunnakhan aheiwa, halli puonchet puonwai inluk-ah sara ka eii miring inkhat-um aheiwa tia leirui."},{"book":"James","chapter":"2","verse":"3","text":"Nangni'n puondiar katha-ah inluk miringpa khadiang khoya ningthowiaiya, “In-ongna kahoikhet hin in-ongro,” amadiang ningti takkha sara miring padiang chu, “Sosun ngirro, emakli kakeii kuungnga neipilla in-ongro” ningti inchu,"},{"book":"James","chapter":"2","verse":"4","text":"nangni'n ningsuunga inkhoithen ningbool halli akathamak malungnga chong ningtan jarra nangni dikmakchu."},{"book":"James","chapter":"2","verse":"5","text":"Rangairu, ulenai ngai! Hiwa manmasituolla sara miring ngaihi ngamna-ah inchong halli ama kaminriang ngaisik-ah idapi ama chong-inkhitna Rengram kha kamusik-ah Pathian in akadang."},{"book":"James","chapter":"2","verse":"6","text":"Takkha nangni'n sara ngaikha khoya thomakchujei! Nangni kanaminpoong ngaikha inchongngai emuwabe? Inchongngai emuwabe chongkatan ngaidiang nangni nakeitoot-ah kanaruoi?"},{"book":"James","chapter":"2","verse":"7","text":"Nangni ramingroon katha karilse ngaikha inmani emuwabe?"},{"book":"James","chapter":"2","verse":"8","text":"Pathian chong-inthiang khan nimu, “Indiang inwaipui ngaikha napumtak niminriang angnga minriangro,” iti Rengram dan kha ningjui inchu, akatuun kha nangni'n ningthojei. Levi 19:18"},{"book":"James","chapter":"2","verse":"9","text":"Takkha mimeel ning-enli mi khoya ningtho inchu, nangni manu katho ning eii, halli Dan kha'n nangni kha dankamakoi ngai ning-eii ati."},{"book":"James","chapter":"2","verse":"10","text":"Chongpeii inkhat kamakoi ama khan chongpeii rakip kamakoi kha eii."},{"book":"James","chapter":"2","verse":"11","text":"“Zool-inthai thomaro,” kati ama khan, “Mikathat emaro,” kha-um ati. Nangni'n zool-inthai ningthomak innum, mikathat ning-e inchu Dan kamakoi kha ning ejei. Suok 20:13,14; Innidan 5:17,18"},{"book":"James","chapter":"2","verse":"12","text":"Nilungdouwa kanamasuo dan kha'n chong atansik mi ngai ang-inlang rilru khat-um thoru,"},{"book":"James","chapter":"2","verse":"13","text":"ajarchu Pathian in chong atanpha khan minriang kajetmak miring kha minriangnuni, takkha minriang khan chongtan kha amator."},{"book":"James","chapter":"2","verse":"14","text":"Ulenai ngai, miring inkhat in ngamna kanei tili chuonna amalar mak-inle, ang athana omme? Khawa ngamna khan ama sanmator nibo?"},{"book":"James","chapter":"2","verse":"15","text":"Puondiar khat-um baksik kaneimak ulenai inom tia leirui."},{"book":"James","chapter":"2","verse":"16","text":"Halli nangni'n inmani diang ningti, “Pathian in rawaan naperase! kalumma omru halli kakhop-ah bakru!” nangni'n inmani diang arei ka-ekha ningpemak inle, ang athana omme?"},{"book":"James","chapter":"2","verse":"17","text":"Khawa angnga: ngamna kha chuon inchelmak inchu, akathi kha eii."},{"book":"James","chapter":"2","verse":"18","text":"Takkha miring inkhat in tite, “Miring inkhat in ngamna anei, leiilaak miring in chuon anei.” Takkha kei'n kati, “Nang ngamna kha chuon inchel lekleiya naminmuro, halli kei ngamna kha chuonle inruoiya naminmu kate.”"},{"book":"James","chapter":"2","verse":"19","text":"Pathian inkhatbit eii tihi nangni ning-ngamnabo? Thajei! raikhuo ngai-um khawa kha ingamna halli inchile inruoiya intuul."},{"book":"James","chapter":"2","verse":"20","text":"Ka-am miringngai, chuon inchelmak ngamna kha nemna kaboi eii tihi nangni'n ningmuzootbe?2:20. nemna kaboi manuscript lekkhat achu hintia injia kathi."},{"book":"James","chapter":"2","verse":"21","text":"Nipa Abraham in asapa Isaac kha maichaam pena munna chuonle inruoiya ape jarra akadik miring tia inlei emak abe? Inphut 22:1-4"},{"book":"James","chapter":"2","verse":"22","text":"Nangni'n ningmu khachu ama ngamna li chuon kha inruoiya insi, halli ama ngamna kha achuontho khan ajar-eya huui mintung."},{"book":"James","chapter":"2","verse":"23","text":"Halli hintia chong inthiangnga lei-injia Pathian chongkha huui hongtung, “Abraham in Pathian ngamna, halli ama ngamna khan ajar-eya Pathian in akadik miring tia alei,” halli Abraham hi Pathian sappui tia akoi. Inphut 15:6; 2 Khang 20:7; Isa 41:8"},{"book":"James","chapter":"2","verse":"24","text":"Nangni'n ningmu khachu eini ngamna khabit-in emak takkha nichuontho khan einihi Pathian diang akadik mikha ni-eii."},{"book":"James","chapter":"2","verse":"25","text":"Hile in-ang rip-ah zool-inthai Rahab kha-um ama'n Israel ruongngai ngaikha akeiluut khat-um lamleiitiang aminsiya inringkhuo sanna chuon atho jarra Pathian diang akadik mikha a-eii. Jam 2:1-21"},{"book":"James","chapter":"2","verse":"26","text":"Ratha inchelmak taksa kha akathi angnga, chuon inchelmak ngamna kha akathi eii."}]}