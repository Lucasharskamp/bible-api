{"data":[{"book":"Mark","chapter":"10","verse":"1","text":"Halli Jisu'n khawa munkha amathaanna Judea ramsuung tiang aleisi, halli Jordan tuidung kha aleirakaanna ama'n mi katamtak kaheiwa ngaidiang matiangnga ileiminchu angnga aleirilpi."},{"book":"Mark","chapter":"10","verse":"2","text":"Pharisee lekkhat in ama koolla inheiwa-ah ama surna sik-ah ensuina inleinei. Inmani'n inleirakel, “Natipiro,” “Pasal inkhat in anumei inthenpui nasik ah Dan in zootbe?”"},{"book":"Mark","chapter":"10","verse":"3","text":"Jisu'n inmanidiang aleimasang, “Moses in nangnidiang, angkachang Dan napame?”"},{"book":"Mark","chapter":"10","verse":"4","text":"Inmani'n inleiti, “Moses in inthenna cheiikha pasalpa in amajia li anumei kha inthenpui sik-ah azoot.” Innidan 24:1-4; Matt 5:31"},{"book":"Mark","chapter":"10","verse":"5","text":"Jisu'n inmani diang aleiti, “Nangni ningmalung ningminngar jarra Moses in hiwa Dan hi ileimajia eii."},{"book":"Mark","chapter":"10","verse":"6","text":"Takkha Pathian kutbool inphutna khan pasal khat-um numeisa aleibool. Inphut 1:27; 5:2"},{"book":"Mark","chapter":"10","verse":"7","text":"Khawa jarra pasal in anu apa mathaanta anumeile inchunsik eii."},{"book":"Mark","chapter":"10","verse":"8","text":"Halli inmani inni'n taksa inkhatbit in e-sik eii, khawa jarra inmani inni'n inni etheinunu, takkha taksa inkhat in-esik eii, Inphut 1:27; 5:2"},{"book":"Mark","chapter":"10","verse":"9","text":"Pathian in iminchun kha manmasi miring inkhat innum minthenthei nunu.”"},{"book":"Mark","chapter":"10","verse":"10","text":"Ama siamruoi ngai'n inntiang inkir phakhan Jisu diang hiwa jarra inleirakel,"},{"book":"Mark","chapter":"10","verse":"11","text":"Ama'n inmani diang aleiril, “Tu ka-ang pasal in anumei inthenpui suoli numeisa inkhat anei inchu ama kha anumei takchungnga zool-inthai eii. Matt 5:32; 1 Cor 7:10,11"},{"book":"Mark","chapter":"10","verse":"12","text":"Hile in-angnga, atu ka-ang numeisa innum aruothar inthenpuili pasal inkhat anei inchu aruothar chungnga zool-inthai eii.”"},{"book":"Mark","chapter":"10","verse":"13","text":"Mi lekkhat in naipang ngai chungnga akut duongpi nasik-ah Jisu diang inheiruoi, takkha ama siamruoi ngai'n naipang kaheiruoi ngaikha inleiran."},{"book":"Mark","chapter":"10","verse":"14","text":"Jisu'n hiwa amu phakhan aleiraangnga inmani diang aleiti, “Naipang ngaikha kei kadiang heiwarasu inmani kha khaapmaru, ajarchu Pathian Rengram kha hiwa ka-ang naipang ngaita eii."},{"book":"Mark","chapter":"10","verse":"15","text":"Kei'n nangni diang inthiangnga kanati, Pathian Rengram kha naipang inkhat in iralaang angnga ningralaangmak inchu, ama Rengram luutthei nutun.”"},{"book":"Mark","chapter":"10","verse":"16","text":"Halli naipang ngaikha akakuo chunna, ama'n inmani chungnga akut duongnga rawaan aleipeii."},{"book":"Mark","chapter":"10","verse":"17","text":"Halli Jisu'n lamma kasi aheiphutnook phakhan pasal inkhat in aheitaanna ama diang inkunna aleiti. “Katha Karu, hektik kaboi ringkhuo munasik-ah angme kathosik?”"},{"book":"Mark","chapter":"10","verse":"18","text":"“Angjarra katha tia ninakoime?” Jisu'n ama diang aleiti, “Tuteii katha ommu, Pathian khabit eii katha."},{"book":"Mark","chapter":"10","verse":"19","text":"Chongpeii kha nang in najet: ‘Mi kathat emaro; zool-inthai emaro, inruup thomaro, mi ngaikha rilsemaro, maleisei rilmaro, nanu napa kayaro.’ ”"},{"book":"Mark","chapter":"10","verse":"20","text":"Mipa in aleiti, “Karu” “Hiwa Sinadan rakip ngaihi naipang ka-elaiya inphut kahongjui wiakjei.”"},{"book":"Mark","chapter":"10","verse":"21","text":"Jisu'n amadiang minriang tak-ah ahei-enna aleiti, “Nang in nathosik Dan inkhat alaom. Si-inlang ninei rakip juor inlang sara ngaidiang sial ngaikha juopero, kha e-inchu marwaan ramma na-inchongsik eii, heikirnook inlang kanuk najuiro,”"},{"book":"Mark","chapter":"10","verse":"22","text":"Ama'n hiwa chong ajetpha khan, ama maisuokhan kahoimak in sip-ah akirjei, ajarchu ama kha inchongthei mi alei eii."},{"book":"Mark","chapter":"10","verse":"23","text":"Jisu'n amit-en minloonna asiamruoi ngaidiang ahei-enna aleiti, “Angtuk intakme inchong miring in Pathian Rengram kaluutsik!”"},{"book":"Mark","chapter":"10","verse":"24","text":"Hiwa chong in asiamruoi ngaikha ngakna inleinei, takkha Jisu'n inlet-ah aleiril, “Kei kasangai, Pathian Rengram kaluut sik-hi angtuk intakme!"},{"book":"Mark","chapter":"10","verse":"25","text":"Inchong khat in Pathian Rengram kaluutsik neek achu salaileem inkhat in simphuoi kuorra kaluutsik kha abeidet.” Salaaileem"},{"book":"Mark","chapter":"10","verse":"26","text":"Hiwa chong hin asiamruoi ngai'n inthiangnga inleingak-ah inmani khatli inkhatdiang inlei-inkel, “Kha e-inchu tume ringna kamusik?”"},{"book":"Mark","chapter":"10","verse":"27","text":"Jisu'n inmani diang encheiya aleimasang, “Miring ngaisik achu hiwahi etheinuni, takkha Pathian diangchu ethei, ang rakip Pathian diangchu ethei eii.”"},{"book":"Mark","chapter":"10","verse":"28","text":"Halli Peter in ahongril, “Enro, angrakip kinmathaanna keini'n nang kinnajuijei.”"},{"book":"Mark","chapter":"10","verse":"29","text":"Jisu'n aleimasang, “Inthiangnga kei'n nangni diang kanati, atu ka-ang in, in-u innai emakli innu inpa, insangai emakli in-inn inlei kei chongkahoi sik-ah inmathaan inchu,"},{"book":"Mark","chapter":"10","verse":"30","text":"atuunna ringkhuo hin saruk rajakhat khella inn, ulenai, nu, sa, lei, khat-um poongna ngaihi inmusik eii, halli akahongsik ringkhuo khanchu kumsoot ringna inmusik eii."},{"book":"Mark","chapter":"10","verse":"31","text":"Takkha atuunna mi katamtak ma-insa ngai'n nuk inlatongsik eii, halli tuunna mi katamtak nuk intong ngai'n ma inlasasik eii.”"},{"book":"Mark","chapter":"10","verse":"32","text":"Halli Jisu'n asiamruoi ngaile Jerusalem lamma insi phakhan, Jisu'n asiamruoi ngai neek-ah ma asa-ah aleisi, anuk kajui ngaikha akachi in aleisip. Jisu'n woikhat inlet-ah asiamruoi ngaikha inteina mun inkhat-ah aminchunna ama diangnga kasuoksik chuon ngaikha arilpinook."},{"book":"Mark","chapter":"10","verse":"33","text":"Rangairu, “Ama'n aleiti, Miring Sapa kha Thiampu Kalian khat-um Dan Karu ngaidiang inpenasik mun Jerusalem tiang kasisik ni-eii. Inmani ngai'n Jisu kha kathi sik-ah rahoi suok tina noonkuung pe-inta Zaatlop ngaidiang inpesik eii,"},{"book":"Mark","chapter":"10","verse":"34","text":"inmani ngai'n ama kha innuipui inta, machilthuon inta, kase-ah wuok inta halli inthatsik eii, takkha nithum huuini ahongring nooksik eii.”"},{"book":"Mark","chapter":"10","verse":"35","text":"Zebedee sa-ngai James li John in Jisu diang inheiwa-ah inleiti, “Karu,” “Keini'n angme inkhat nang nadiang keini sik-ah kinnaminthozoot inkhat om.”"},{"book":"Mark","chapter":"10","verse":"36","text":"Jisu'n aheirakel, “Angme ningna minthozoot?”"},{"book":"Mark","chapter":"10","verse":"37","text":"Inmani'n inheimasang, “Nang in-ongna Rengram poina khan, keini inni khat-in changtiang khat-in weitiang in-ongsik nazootpiro.”"},{"book":"Mark","chapter":"10","verse":"38","text":"Jisu'n inmani diang aleiti, nangni'n ningna rakelna ajarkha jetmakchujei, kei ka-insik poongna rabing kha nangni inmator tunbo? Kei Baptize kathosik angnga nangnileii Baptize thomator tunbo? Luk 12:50"},{"book":"Mark","chapter":"10","verse":"39","text":"Inmani'n inleiti, “Kinthomator.”"},{"book":"Mark","chapter":"10","verse":"40","text":"Takkha tume kei kakut changtiang khat-um kaweitiang in-ongsik khachu kei'n kadang matormong. Khachu Pathian in amun iboolpi khat-um ama ikadang mi ngaisik eii.”"},{"book":"Mark","chapter":"10","verse":"41","text":"Hiwahi anuk kajui aleiilaak soom ngai'n inleijet phakhan, inmani'n James li John diang inleiraang,"},{"book":"Mark","chapter":"10","verse":"42","text":"halli Jisu'n asiamruoi rakip ngaikha akoolla akoichunna aleitipi, “Zaatlop tia nilei Reng ngai'n inmani roonna rammachu mi rakip chungnga wai inroon, halli inmani lamkakei ngai'n thomatorna rakip innei. Luk 22:25,26"},{"book":"Mark","chapter":"10","verse":"43","text":"Ang e-innum hiwahi, nangni karrachu etheinuni, hanna nangni karra miring inkhat in akalok ezoot inchu, ama kha mirakip suok esik eii. Matt 23:11; Mk 9:35; Luk 22:26"},{"book":"Mark","chapter":"10","verse":"44","text":"Halli nangni karra miring inkhat in alukhet ezoot inchu, ama'n mi rakip suok erase,"},{"book":"Mark","chapter":"10","verse":"45","text":"ajarchu Miring Sapa hi sepa inthosik-ah kajuo emak, sepa katho sik khat-um mipui kasanring sik-ah aringkhuo kapesik ijuo eii.”"},{"book":"Mark","chapter":"10","verse":"46","text":"Inmani'n Jericho ah inheiwa, halli Jisu'n asiamruoi ngai khat-um mi katamtak le inheiwa phakhan, bukani mitkacho araming Bartimaeus, Timaeus sapa kha lampui sirra in-ongnga aleiom."},{"book":"Mark","chapter":"10","verse":"47","text":"Ama'n Nazareth Jisu eii ti aleijet phakhan, “Jisu! David sapa! kei naminriangro!” tia ama'n inringnga aleikheek."},{"book":"Mark","chapter":"10","verse":"48","text":"Mi katamtak in, Omchianro intia ama kha inleiran. Takkha ama'n “David Sapa, kei naminriangro!” tia kheel kheella aleikheek."},{"book":"Mark","chapter":"10","verse":"49","text":"Jisu'n alei-ngirra aleiti, “Ama kha heikoiru.”"},{"book":"Mark","chapter":"10","verse":"50","text":"Khawa suoli apuon adiar ngaikha adeengjuonna, chungtiang inchoomma, halli Jisu diang aheiwa."},{"book":"Mark","chapter":"10","verse":"51","text":"Jisu'n aleirakel. “Angme nangsik ah kei ninaminthozoot?”"},{"book":"Mark","chapter":"10","verse":"52","text":"Jisu'n ama diang aleiti, “Sitro,” “Nang ingamna khan anamindamjei.”"}]}