{"data":[{"book":"Vaefeso","chapter":"6","verse":"1","text":"Vana nyenye muvayidakila dadi na nyina winu ndava nyenye mukumsadika Bambu."},{"book":"Vaefeso","chapter":"6","verse":"2","text":"Ngati chegijova Mayandiku Gamsopi, “Vatopesa Dadi na nyina waku,” Genaga ndi malagizu ga kutumbula gegalongwiswi."},{"book":"Vaefeso","chapter":"6","verse":"3","text":"“Muni upata mota na kutama miyaka yamahele pamulima.”"},{"book":"Vaefeso","chapter":"6","verse":"4","text":"Vadadi nyenye, mkoto kuvayomesa vana vinu, nambu muvalela mukuyidakila mawuliwu ga Bambu."},{"book":"Vaefeso","chapter":"6","verse":"5","text":"Vavanda nyenye, muvayidakila vakulu vinu kwa utopesa na kundendemeka na kwa wa mtima wa bwina ngati kuvya mukumuhengela Kilisitu."},{"book":"Vaefeso","chapter":"6","verse":"6","text":"Mkita chenicho lepi lukumbi pevakuvalola muni mjiganisa kwavi, nambu muhengayi kwa mtima chila Chapanga cheigana mkitayi ngati vavanda va Kilisitu."},{"book":"Vaefeso","chapter":"6","verse":"7","text":"Muhengayi kwa mtima woha, ngati mukumhengela Bambu ndi lepi vandu."},{"book":"Vaefeso","chapter":"6","verse":"8","text":"Mkumbukayi mundu yeyoha mweihenga gabwina, avyai mvanda amala mwealekekiswi, yati ipokela njombi yaki kuhuma kwa Bambu kwa lihengu leakitili."},{"book":"Vaefeso","chapter":"6","verse":"9","text":"Nyenye mwemwihengewa, muvahengela mewawa vavanda vinu na mleka kuvayogofya. Kuni mwimanya kuvya nyenye na vene muvi na Bambu mmonga ndu kunani kwa Chapanga, ibagula lepi."},{"book":"Vaefeso","chapter":"6","verse":"10","text":"Pamwishu, neju ya ago mkangamala mukuwungana na Bambu kwa utangatila wa makakala gaki gakulu."},{"book":"Vaefeso","chapter":"6","verse":"11","text":"Muwala vindu vyoha vya ngondo zeavapeli Chapanga muni muhotola kuzihotola mumpangu wa Setani ndava yinu."},{"book":"Vaefeso","chapter":"6","verse":"12","text":"Muni ngondo yitu lepi pagati ya vandu, nambu ngondo ndava msambi wa manjolinjoli uhakau wa mulima wa chimpungu, titovana na vachilongosi na vakulu na vevana makakala vevitalalila mulima uwu wa chitita."},{"book":"Vaefeso","chapter":"6","verse":"13","text":"Ndava yeniyo, muwala vindu vya ngondo vya Chapanga muni ligono lenilo palibwela muhotola kuyima chakukangamala ndava mhakau nakuhotola kuyima chakukangamala kumpinga mhakau na peyimalika ngondo musigalila kuyima chakukangamala."},{"book":"Vaefeso","chapter":"6","verse":"14","text":"Hinu mujitendelekela. Mjikunga uchakaka ngati mkungi muchiwunu mwinu, na kumganisa Chapanga ngati nyula wa lyuma kujilindalila nganga,"},{"book":"Vaefeso","chapter":"6","verse":"15","text":"na mumagendelu ginu mujitendelekela ngati kuwala vilatu kuhamba kukokosa Lilovi la Bwina la uteke."},{"book":"Vaefeso","chapter":"6","verse":"16","text":"Chiyonjokesu ya ago, mutola chingwamba cha sadika, yeniyo ndi yeyikuvahotosa muni Muhotola kujimisa chingwamba yikali geakugakita yula mhakau."},{"book":"Vaefeso","chapter":"6","verse":"17","text":"Kangi mpokela usangula ngati kofia ya lyuma ya kujilindindalila mutu na upanga wa Mpungu ndi lilovi la Chapanga."},{"book":"Vaefeso","chapter":"6","verse":"18","text":"Mukumuyupa Chapanga lukumbi lwoha, mumuyupa utangatila wa Chapanga. Muyupayi lukumbi changali kutotokela kwa makakala ga Mpungu Msopi. Ndava ya kuvayupila vandu voha va Chapanga."},{"book":"Vaefeso","chapter":"6","verse":"19","text":"Mewawa muniyupila na nene, muni Chapanga anitangatila malovi ga kujova. Muni nihotola kuvamanyisa vandu hotohoto mfiyu wa Lilovi la Bwina."},{"book":"Vaefeso","chapter":"6","verse":"20","text":"Nene ndi mjumbi wa Kilisitu ndava Lilovi la Bwina pamonga hinu nivii muchifungu. Muyupayi hinu muni nihotola kuvya mkekesi kukokosa Lilovi la Bwina ngati cheyiganikiwa."},{"book":"Vaefeso","chapter":"6","verse":"21","text":"Hinu na nyenye muhotola kumanya chenivili, na Tukiko mlongo witu mganu muhengaji na msadikika mukuwungana na Bambu, yati akuvamanyisa mambu goha,"},{"book":"Vaefeso","chapter":"6","verse":"22","text":"mwenikumtuma kwinu avajovela malovi gitu muni mukangamaliswa mtima."},{"book":"Vaefeso","chapter":"6","verse":"23","text":"Nikuvayupila nyenye valongo uteke na uganu na sadika kuhuma kwa Chapanga Dadi na kuhuma kwa Bambu Yesu Kilisitu."},{"book":"Vaefeso","chapter":"6","verse":"24","text":"Ubwina wa Chapanga uvya na voha vevakumgana Bambu Yesu Kilisitu muhali yangahalabika kwa uganu wangali mwishu."}]}