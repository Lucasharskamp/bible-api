{"data":[{"book":"ЛУКАША","chapter":"23","verse":"1","text":"І паднялося ўсё мноства іх, і павялі Яго да Пілата,"},{"book":"ЛУКАША","chapter":"23","verse":"2","text":"І пачалі вінаваціць Яго, кажучы: мы знайшлі, што Ён разбэшчвае народ наш і забараняе даваць падатак кесару, называючы Сябе Хрыстом Царом."},{"book":"ЛУКАША","chapter":"23","verse":"3","text":"Пілат спытаўся ў Яго: Ты Цар Юдэйскі? Ён сказаў яму ў адказ: ты кажаш."},{"book":"ЛУКАША","chapter":"23","verse":"4","text":"Пілат сказаў першасьвятарам і народу: я не знаходжу ніякай віны ў Гэтым Чалавеку."},{"book":"ЛУКАША","chapter":"23","verse":"5","text":"Але яны настойвалі, кажучы, што Ён бунтуе народ, вучачы па ўсёй Юдэі, пачынаючы ад Галілеі да гэтай мясьціны."},{"book":"ЛУКАША","chapter":"23","verse":"6","text":"Пілат, пачуўшы пра Галілею, спытаўся: хіба Ён Галілеянін?"},{"book":"ЛУКАША","chapter":"23","verse":"7","text":"І даведаўшыся, што Ён з вобласьці Ірадавай, паслаў Яго да Ірада, які ў гэтыя дні быў таксама ў Ерусаліме."},{"book":"ЛУКАША","chapter":"23","verse":"8","text":"Ірад, убачыўшы Ісуса, вельмі ўзрадаваўся, бо даўно жадаў бачыць Яго, таму што шмат чуў пра Яго і спадзяваўся ўбачыць ад Яго які-небудзь цуд,"},{"book":"ЛУКАША","chapter":"23","verse":"9","text":"і задаваў Яму многія пытаньні: але Ён нічога не адказваў яму."},{"book":"ЛУКАША","chapter":"23","verse":"10","text":"А першасьвятары і кніжнікі стаялі і зацята вінавацілі Яго."},{"book":"ЛУКАША","chapter":"23","verse":"11","text":"Але Ірад са сваімі воямі, прынізіўшы яго і паглуміўшыся зь Яго, апрануў яго ў сьветлую вопратку і паслаў назад да Пілата."},{"book":"ЛУКАША","chapter":"23","verse":"12","text":"І спрыяціліся ў той дзень Пілат зь Ірадам паміж сабою, бо раней былі ў варожасьці адзін з адным."},{"book":"ЛУКАША","chapter":"23","verse":"13","text":"А Пілат, склікаўшы першасьвятароў і начальнікаў і людзей,"},{"book":"ЛУКАША","chapter":"23","verse":"14","text":"сказаў ім: вы прывялі да мяне Чалавека Гэтага, што нібыта разбэшчвае люд; і вось, я пры вас расьсьледаваў і не знайшоў Чалавека Гэтага вінаватым ні ў чым тым, у чым вы Яго вінаваціце;"},{"book":"ЛУКАША","chapter":"23","verse":"15","text":"і Ірад таксама: бо я пасылаў Яго да яго; і нічога ня знойдзена ў Ім вартага сьмерці;"},{"book":"ЛУКАША","chapter":"23","verse":"16","text":"дык вось, пакараўшы Яго, адпушчу."},{"book":"ЛУКАША","chapter":"23","verse":"17","text":"А яму і трэба было дзеля сьвята адпусьціць і аднаго вязьня."},{"book":"ЛУКАША","chapter":"23","verse":"18","text":"Але ўвесь люд закрычаў: сьмерць Яму! а адпусьці нам Вараву."},{"book":"ЛУКАША","chapter":"23","verse":"19","text":"Варава быў пасаджаны ў цямніцу за ўчыненую ў горадзе смуту і забойства."},{"book":"ЛУКАША","chapter":"23","verse":"20","text":"Пілат зноў узвысіў голас, хочучы адпусьціць Ісуса."},{"book":"ЛУКАША","chapter":"23","verse":"21","text":"Але яны крычалі: укрыжуй, укрыжуй Яго!"},{"book":"ЛУКАША","chapter":"23","verse":"22","text":"Ён трэйці раз сказаў ім: якое ж ліха ўчыніў Ён? я нічога вартага сьмерці не знайшоў у Ім; дык вось, пакараўшы Яго, адпушчу."},{"book":"ЛУКАША","chapter":"23","verse":"23","text":"Але яны і далей зь вялікім крыкам дамагаліся, каб Ён быў укрыжаваны; і перамог крык іхні і першасьвятароў."},{"book":"ЛУКАША","chapter":"23","verse":"24","text":"І Пілат разважыў рабіць паводле іхняе просьбы,"},{"book":"ЛУКАША","chapter":"23","verse":"25","text":"і адпусьціў ім пасаджанага за смуту і забойства ў цямніцу, якога яны прасілі; а Ісуса аддаў на іхную волю."},{"book":"ЛУКАША","chapter":"23","verse":"26","text":"І калі павялі Яго, дык, захапіўшы нейкага Сымона Кірынеяніна, які ішоў з поля, усклалі на яго крыж, каб нёс за Ісусам."},{"book":"ЛУКАША","chapter":"23","verse":"27","text":"І ішло за Ім вялікае мноства народу і жанчын, якія плакалі і галасілі па Ім."},{"book":"ЛУКАША","chapter":"23","verse":"28","text":"А Ісус, зьвярнуўшыся да іх, сказаў: дочкі Ерусалімскія! ня плачце па Мне, а плачце па сабе і па дзецях вашых;"},{"book":"ЛУКАША","chapter":"23","verse":"29","text":"бо надыходзяць дні, калі скажуць: дабрашчасныя няплодныя, і ўлоньні, якія не радзілі, і грудзі, якія не кармілі!"},{"book":"ЛУКАША","chapter":"23","verse":"30","text":"Тады скажуць гарам: упадзеце на нас! і пагоркам: накрыйце нас!"},{"book":"ЛУКАША","chapter":"23","verse":"31","text":"бо, калі з зазелянелым дрэвам гэта робяць, дык з сухім што будзе?"},{"book":"ЛУКАША","chapter":"23","verse":"32","text":"Вялі зь Ім на сьмерць і двух зладзеяў."},{"book":"ЛУКАША","chapter":"23","verse":"33","text":"І калі прыйшлі на месца, называнае Лобным, там укрыжавалі Яго і зладзеяў, аднаго з правага, а другога зь левага боку."},{"book":"ЛУКАША","chapter":"23","verse":"34","text":"А Ісус сказаў: Войча! даруй ім, бо ня ведаюць, што робяць. І дзялілі адзежу Ягоную, кідаючы жэрабя."},{"book":"ЛУКАША","chapter":"23","verse":"35","text":"І стаялі людзі і глядзелі. А насьміхаліся разам зь імі і начальнікі, кажучы: іншых ратаваў, хай уратуе Сябе Самога, калі Ён Хрыстос, выбранец Божы."},{"book":"ЛУКАША","chapter":"23","verse":"36","text":"Таксама і воі глуміліся зь Яго, падыходзячы і падносячы Яму воцат"},{"book":"ЛУКАША","chapter":"23","verse":"37","text":"і кажучы: калі Ты Цар Юдэйскі, уратуй Сябе Самога."},{"book":"ЛУКАША","chapter":"23","verse":"38","text":"І быў над Ім надпіс, напісаны словамі грэцкімі, рымскімі і гэбрэйскімі: Гэты ёсьць Цар Юдэйскі."},{"book":"ЛУКАША","chapter":"23","verse":"39","text":"Адзін з павешаных зладзеяў ліхасловіў на Яго і казаў: калі Ты Хрыстос, уратуй Сябе і нас."},{"book":"ЛУКАША","chapter":"23","verse":"40","text":"А другі наадварот сунімаў яго і казаў: ці ты не баішся Бога, калі і сам засуджаны на тое самае?"},{"book":"ЛУКАША","chapter":"23","verse":"41","text":"і мы засуджаныя справядліва, бо заслужанае паводле ўчынкаў нашых прынялі; а Ён нічога благога не зрабіў."},{"book":"ЛУКАША","chapter":"23","verse":"42","text":"І сказаў Ісусу: спамяні мяне, Госпадзе, калі прыйдзеш у Царства Тваё!"},{"book":"ЛУКАША","chapter":"23","verse":"43","text":"І сказаў яму Ісус: праўду кажу табе: сёньня ж будзеш са Мною ў раі."},{"book":"ЛУКАША","chapter":"23","verse":"44","text":"Было ж каля шостай гадзіны дня, і зрабілася цемра па ўсёй зямлі да гадзіны дзявятай:"},{"book":"ЛУКАША","chapter":"23","verse":"45","text":"і памеркла сонца, і завеса ў храме разадралася пасярэдзіне."},{"book":"ЛУКАША","chapter":"23","verse":"46","text":"Ісус, усклікнуўшы вялікім голасам, сказаў: Войча! у рукі Твае аддаю дух Мой. І сказаўшы гэта, выпусьціў дух."},{"book":"ЛУКАША","chapter":"23","verse":"47","text":"А сотнік, бачачы, што адбылося, уславіў Бога і сказаў: сапраўды Чалавек Гэты быў праведнік."},{"book":"ЛУКАША","chapter":"23","verse":"48","text":"І ўвесь люд, што сыйшоўся на гэта відовішча, бачачы, што адбывалася, вяртаўся, б'ючы сябе ў грудзі."},{"book":"ЛУКАША","chapter":"23","verse":"49","text":"А ўсе, хто ведаў Яго, і жанчыны, якія ішлі сьледам за Ім з Галілеі, стаялі воддаль і глядзелі на гэта."},{"book":"ЛУКАША","chapter":"23","verse":"50","text":"Тады нехта, на імя Язэп, сябра рады, чалавек добры і праўдзівы,"},{"book":"ЛУКАША","chapter":"23","verse":"51","text":"які ня браў удзелу ў радзе і ў справе іхняй, з Арыматэі, горада Юдэйскага, які таксама чакаў Царства Божага,"},{"book":"ЛУКАША","chapter":"23","verse":"52","text":"прыйшоў да Пілата і прасіў Цела Ісусавага;"},{"book":"ЛУКАША","chapter":"23","verse":"53","text":"і зьняўшы Яго, ахінуў палатнінаю і паклаў яго ў магіле, высечанай у скале, дзе яшчэ ніхто ня быў пакладзены."},{"book":"ЛУКАША","chapter":"23","verse":"54","text":"Дзень той быў пятніца, і настала субота."},{"book":"ЛУКАША","chapter":"23","verse":"55","text":"Пасьледавалі таксама і жанчыны, якія прыйшлі зь Ісусам з Галілеі, і глядзелі магілу, і як ускладалася Цела Ягонае;"},{"book":"ЛУКАША","chapter":"23","verse":"56","text":"а вярнуўшыся, прыгатавалі пахошчы і масьці; і ў суботу засталіся ў спакоі паводле запаведзі."}]}