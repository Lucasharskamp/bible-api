{"data":[{"book":"निर्गमन","chapter":"23","verse":"1","text":"“तुम झूठी बात न फैलाना. बुरे व्यक्ति की सहायता के लिए झूठी गवाही न देना."},{"book":"निर्गमन","chapter":"23","verse":"2","text":"“बुराई करने के लिए न तो भीड़ में जाना, और न किसी झगड़े में भीड़ के साथ मिलकर झूठ कहना;"},{"book":"निर्गमन","chapter":"23","verse":"3","text":"मुकदमे में अनुचित रूप से गरीब का पक्ष न लेना."},{"book":"निर्गमन","chapter":"23","verse":"4","text":"“यदि तुम्हें अपने शत्रु का बैल अथवा गधा भटकता हुआ मिले, तो तुम उसे उसके मालिक को लौटा देना."},{"book":"निर्गमन","chapter":"23","verse":"5","text":"यदि तुम्हें अपने शत्रु का गधा बोझ से दबा हुआ दिखे, तो उसे वहां मत छोड़ना और सुनिश्चित उसे बोझ से छुड़ाने की कोशिश करना."},{"book":"निर्गमन","chapter":"23","verse":"6","text":"“मुकदमे में गरीब हैं यह सोचकर न्याय न बिगाड़ना."},{"book":"निर्गमन","chapter":"23","verse":"7","text":"झूठे आरोपों से दूर ही रहना और निर्दोष तथा धर्मी की हत्या न करना, क्योंकि मैं किसी दोषी को निर्दोष न जाने दूंगा."},{"book":"निर्गमन","chapter":"23","verse":"8","text":"“तुम कभी घूस नहीं लेना, क्योंकि घूस उस व्यक्ति को, जिसको दृष्टि हैं, अंधा बना देती है तथा धर्मियों के शब्दों को खराब कर देती है."},{"book":"निर्गमन","chapter":"23","verse":"9","text":"“पराये लोगों पर अत्याचार नहीं करना, तुम पराये लोगों की भावनाओं को जानते हो, क्योंकि मिस्र देश में तुम भी पराये थे."},{"book":"निर्गमन","chapter":"23","verse":"10","text":"“तुम अपनी भूमि पर छः वर्ष तक खेती करना और उपज को एक साथ इकट्ठा करना,"},{"book":"निर्गमन","chapter":"23","verse":"11","text":"लेकिन सातवें वर्ष में कुछ नहीं करना सब कुछ वैसा ही छोड़ देना. तुममें जो गरीब हैं, वह उस वर्ष की उपज लें, और जो बच जाता हैं, वह पशुओं को खाने दें. अंगूर और जैतून के बगीचे को भी ऐसे ही छोड़ देना."},{"book":"निर्गमन","chapter":"23","verse":"12","text":"“छः दिन तक तुम काम करना, लेकिन सातवें दिन कोई काम न करना, जिससे तुम्हारे बैल तथा गधे भी आराम कर सकें. तुम्हारे दास तथा तुम्हारे बीच में रह रहे विदेशी भी आराम कर सकें."},{"book":"निर्गमन","chapter":"23","verse":"13","text":"“मैंने जो कुछ तुमसे कहा है, उन बातों का ध्यान रखना. दूसरे देवताओं के नामों का आव्हान न करना; न ही उनके बारे में अपने मुंह से कुछ कहना."},{"book":"निर्गमन","chapter":"23","verse":"14","text":"“हर साल तीन बार मेरे लिए उत्सव मनाना."},{"book":"निर्गमन","chapter":"23","verse":"15","text":"“तुम बिना खमीर की रोटी का उत्सव मनाना; सात दिन तक बिना खमीर का खाना खाना, मेरे बताये अनुसार अबीब महीने के निश्चित समय पर ही यह उत्सव मनाना. क्योंकि इसी महीने में तुम मिस्र देश से निकले थे."},{"book":"निर्गमन","chapter":"23","verse":"16","text":"“जब फसल तैयार हो जाये, तब कटनी का उत्सव मनाना. खेत में उगाई गई फसल की पहली उपज जब तैयार हो जाये, तब कटनी का उत्सव मनाना."},{"book":"निर्गमन","chapter":"23","verse":"17","text":"“तुममें से हर एक पुरुष साल में इन तीन अवसरों पर प्रभु याहवेह के पास जाएगा."},{"book":"निर्गमन","chapter":"23","verse":"18","text":"“किसी भी बलि पशु को खमीर वाली रोटी के साथ याहवेह को भेंट न चढ़ाना."},{"book":"निर्गमन","chapter":"23","verse":"19","text":"“तुम अपने खेत की उपज का पहला भाग याहवेह तुम्हारे परमेश्वर के घर में ले आना.”"},{"book":"निर्गमन","chapter":"23","verse":"20","text":"“सुनो, मैं एक स्वर्गदूत तुम्हारी अगुवाई करने के लिए तुम्हारे आगे-आगे भेज रहा हूं. वह मार्ग में तुम्हारी रक्षा करेगा तथा वही तुम्हें उस स्थान में पहुंचाएगा, जिसे मैंने तुम्हारे लिए तैयार किया है."},{"book":"निर्गमन","chapter":"23","verse":"21","text":"तुम उस स्वर्गदूत के सामने सावधान रहना, उसकी बातों को मानना, कोई विरोध नहीं करना, क्योंकि वह तुम्हारी गलती को माफ नहीं करेगा, क्योंकि उसमें मेरा नाम रहता है."},{"book":"निर्गमन","chapter":"23","verse":"22","text":"यदि तुम दीनता से उसकी बातों को मानोगे तथा वह सब करोगे जो मैंने कहा है, तब मैं तुम्हारे शत्रुओं का शत्रु तथा तुम्हारे विरोधियों का विरोधी बन जाऊंगा."},{"book":"निर्गमन","chapter":"23","verse":"23","text":"क्योंकि मेरा स्वर्गदूत तुम्हारे आगे-आगे चलकर तुम्हें अमोरियों, हित्तियों, परिज्ज़ियों, कनानियों, हिव्वियों तथा यबूसियों के देश में पहुंचाएगा."},{"book":"निर्गमन","chapter":"23","verse":"24","text":"तुम उनके देवताओं की आराधना मत करना, न उनकी सेवा करना, और न उनकी बातों को मानना. तुम उनके पूजा स्थान को नाश कर देना और उनके पूजा के पत्थरों को टुकड़े-टुकड़े कर देना."},{"book":"निर्गमन","chapter":"23","verse":"25","text":"तुम याहवेह, अपने परमेश्वर ही की आराधना करना और याहवेह तुम्हारे अन्‍न और जल को आशीष देंगे. मैं तुम्हारे बीच से रोगों को दूर कर दूंगा."},{"book":"निर्गमन","chapter":"23","verse":"26","text":"तुम्हारे देश में न तो गर्भपात होगा, न कोई स्त्री बांझ होगी; और मैं तुम्हारी आयु को पूरी करूंगा."},{"book":"निर्गमन","chapter":"23","verse":"27","text":"“जिन-जिन लोगों के बीच तुम जाओगे मेरा डर सबके बीच छा जायेगा और सबको भ्रमित कर दूंगा और सब शत्रु पीठ दिखाकर भाग जाएंगे."},{"book":"निर्गमन","chapter":"23","verse":"28","text":"मैं तुम्हारे आगे-आगे बर्रों को भेजूंगा जो तुम्हारे सामने से हिव्वियों, कनानियों तथा हित्तियों को भगा देंगे."},{"book":"निर्गमन","chapter":"23","verse":"29","text":"मैं उन्हें तुम्हारे आगे से एक ही वर्ष में न निकालूंगा, नहीं तो पृथ्वी में लोग कम पड़ते जायेंगे और जंगली पशु बढ़ते जायेंगे जिससे परेशानी बढ़ जायेगी."},{"book":"निर्गमन","chapter":"23","verse":"30","text":"मैं उनको थोड़ा-थोड़ा करके निकालूंगा जब तक तुम देश को अपने अधिकार में न कर लो."},{"book":"निर्गमन","chapter":"23","verse":"31","text":"“मैं लाल सागर से फिलिस्तीनियों के सागर23:31 फिलिस्तीनियों के सागर अर्थात् भूमध्य सागर तक तथा निर्जन प्रदेश से फरात नदी तक तुम्हें दे दूंगा. और उस देश के लोगों को भी तुम्हें सौंप दूंगा और तुम ही उन्हें अपने सामने से निकाल देना."},{"book":"निर्गमन","chapter":"23","verse":"32","text":"तुम उनके देवताओं के साथ कोई भी वायदा नहीं करना."},{"book":"निर्गमन","chapter":"23","verse":"33","text":"वे तुम्हारे साथ नहीं रहेंगे, क्योंकि वे तुम्हें मेरे विरुद्ध पाप करने के लिए मजबूर करेंगे; और यदि तुम उनके देवताओं की सेवा करोगे, तो तुम मुसीबत में पड़ जाओगे.”"}]}