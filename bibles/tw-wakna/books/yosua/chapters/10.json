{"data":[{"book":"Yosua","chapter":"10","verse":"1","text":"Yerusalemhene Adoni-Sedek tee sɛ Yosua afa Ai na wasɛe no pasaa, akum ɛhɔ hene, sɛnea wasɛe Yeriko kuropɔn akum ɛhɔ hene no. Ɔtee nso sɛ Gibeonfo ne Israelfo ayɛ asomdwoe apam, na wɔayɛ baako."},{"book":"Yosua","chapter":"10","verse":"2","text":"Ɛno nti, ɔne ne nkurɔfo bo tuu yiye, efisɛ Gibeon yɛ kuropɔn kɛse te sɛ ahemman no nkuropɔn no bi a ɛso sen Ai. Na Gibeon mmarima no nyinaa nso yɛ akofo a wɔyɛ den."},{"book":"Yosua","chapter":"10","verse":"3","text":"Enti Yerusalemhene Adoni-Sedek soma ma wɔkɔɔ ahemfo afoforo bebree nkyɛn: Hebronhene Hoham ne Yarmuthene Piram ne Lakishene Yafia ne Eglonhene Debir kɔka kyerɛɛ wɔn se,"},{"book":"Yosua","chapter":"10","verse":"4","text":"“Mommra mmɛboa me na yɛnsɛe Gibeon, efisɛ wɔne Yosua ne Israelfo ayɛ asomdwoe apam.”"},{"book":"Yosua","chapter":"10","verse":"5","text":"Enti Amorifo ahemfo baanum no de wɔn nsraadɔm bɔɔ mu maa ɔko. Wɔde wɔn nsraadɔm no gyinagyinae, na afei wɔtow hyɛɛ Gibeon so."},{"book":"Yosua","chapter":"10","verse":"6","text":"Na Gibeonfo no soma kɔɔ Yosua nkyɛn wɔ Gilgal. Wɔkɔka kyerɛɛ no se, “Nnyaa wʼasomfo. Bra yɛn nkyɛn ntɛm begye yɛn nkwa! Bɛboa yɛn, efisɛ Amorifo ahemfo a wɔte mmepɔw so de wɔn nsraadɔm rebɛko atia yɛn.”"},{"book":"Yosua","chapter":"10","verse":"7","text":"Enti Yosua ne Israel nsraadɔm nyinaa fii Gilgal sɛ wɔrekɔboa Gibeonfo."},{"book":"Yosua","chapter":"10","verse":"8","text":"Awurade ka kyerɛɛ Yosua se, “Nsuro wɔn; mɛma woadi wɔn so nkonim. Wɔn mu biara rentumi ne wo nnyina.”"},{"book":"Yosua","chapter":"10","verse":"9","text":"Yosua nantew anadwo mu no nyinaa fii Gilgal kofii Amorifo nsraadɔm no mu."},{"book":"Yosua","chapter":"10","verse":"10","text":"Awurade ma wɔbɔɔ hu wɔ Israelfo no anim, na wokunkum wɔn mu bebree wɔ Gibeon. Israelfo no taa atamfo no faa ɔkwan a ɛkɔ Bet-Horon no, na wɔtow hyɛɛ wɔn so kunkum wɔn wɔ Aseka ne Makeda."},{"book":"Yosua","chapter":"10","verse":"11","text":"Bere a Amorifo reguan wɔ ɔkwan a ɛkɔ Bet-Horon so no, Awurade him abo akɛse guu wɔn so kosii sɛ woduu Aseka. Abo no kunkum wɔn mu bebree sen dodow a Israelfo de afoa kunkum wɔn no."},{"book":"Yosua","chapter":"10","verse":"12","text":"Da a Awurade de Amorifo no hyɛɛ Israelfo no nsa no, Yosua bɔɔ Awurade mpae wɔ Israelfo no anim se,"},{"book":"Yosua","chapter":"10","verse":"13","text":"Na owia ne ɔsram gyinaa dinn,"},{"book":"Yosua","chapter":"10","verse":"14","text":"Awurade ko maa Israel da no. Ebi nsii saa da na bi rensi da sɛ saa da no a Awurade tiee abisade sɛɛ fii onipa nkyɛn."},{"book":"Yosua","chapter":"10","verse":"15","text":"Na Yosua ne Israel nsraadɔm no san kɔɔ Gilgal atenae hɔ."},{"book":"Yosua","chapter":"10","verse":"16","text":"Ɔko no mu, ahemfo baanum no guan kɔhyɛɛ Makeda ɔbodan mu."},{"book":"Yosua","chapter":"10","verse":"17","text":"Yosua tee sɛ wɔahu wɔn no,"},{"book":"Yosua","chapter":"10","verse":"18","text":"ɔhyɛɛ sɛ, “Momfa abotan akɛse nsiw ɔbodan no ano kwan, na momma awɛmfo no nwɛn ano na ahemfo no nhyɛ mu."},{"book":"Yosua","chapter":"10","verse":"19","text":"Mo a moaka no nso, montaa atamfo no na munkunkum wɔn mfi akyi. Mommma wɔnnkɔ wɔn nkurow so, efisɛ Awurade, mo Nyankopɔn bɛma mo adi wɔn so nkonim.”"},{"book":"Yosua","chapter":"10","verse":"20","text":"Enti Yosua ne Israel nsraadɔm toaa so kunkum wɔn, tɔree nsraadɔm anum no ase ma ɛkaa dɔm no kakraa bi a wotumi guan kɔɔ wɔn nkuropɔn a wɔabɔ ho ban no mu."},{"book":"Yosua","chapter":"10","verse":"21","text":"Afei, Israelfo no san baa Yosua nkyɛn asomdwoe mu wɔ Makeda. Ɛno akyi, obiara suroo sɛ ɔbɛkasa atia Israel."},{"book":"Yosua","chapter":"10","verse":"22","text":"Afei, Yosua kae se, “Munyiyi abotan a ɛkata ɔbodan no ano no na momfa ahemfo baanum no mmrɛ me.”"},{"book":"Yosua","chapter":"10","verse":"23","text":"Wokoyii ahemfo baanum no fii ɔbodan no mu bae: Yerusalemhene, Hebronhene, Yarmuthene, Lakishene ne Eglonhene."},{"book":"Yosua","chapter":"10","verse":"24","text":"Yosua ka kyerɛɛ nʼakofodɔm asahene no se, “Mommra mmetiatia ahemfo no kɔn so.” Na wɔyɛɛ sɛnea wɔkyerɛɛ wɔn no."},{"book":"Yosua","chapter":"10","verse":"25","text":"Yosua ka kyerɛɛ nʼasraafo no se, “Munnsuro na mommma mo aba mu mmu da. Monyɛ den na mo bo nyɛ duru, efisɛ Awurade rebɛyɛ eyi atia mo atamfo nyinaa.”"},{"book":"Yosua","chapter":"10","verse":"26","text":"Yosua kunkum ahemfo baanum no mmaako mmaako de wɔn sensɛn nnua anum so kosii anwummere."},{"book":"Yosua","chapter":"10","verse":"27","text":"Owia rekɔtɔ no, Yosua hyɛɛ sɛ wonyiyi ahemfo no amu no mfi nnua no so na wɔnkɔtow wɔn ngu ɔbodan a wɔkɔtetɛw mu no mu. Afei, wɔde abotan akɛse mmoano sii ɔbodan no ano a ɛda so wɔ hɔ besi nnɛ."},{"book":"Yosua","chapter":"10","verse":"28","text":"Da no ara, Yosua sɛee Makeda kuropɔn no pasaa, kum obiara a ɔwɔ mu ne ɛhɔ hene no. Onipa baako koraa anka wɔ kuropɔn no mu. Okum Makedahene te sɛnea okum Yerikohene no."},{"book":"Yosua","chapter":"10","verse":"29","text":"Afei, Yosua ne Israelfo no kɔɔ Libna kɔtow hyɛɛ wɔn so."},{"book":"Yosua","chapter":"10","verse":"30","text":"Ɛhɔ nso, Awurade de kuropɔn no ne ɛhɔ hene no maa wɔn. Wokunkum obiara a ɔwɔ kuropɔn no mu a anka ɔteasefo baako po. Na Yosua kum Libnahene sɛnea okum Yerikohene no."},{"book":"Yosua","chapter":"10","verse":"31","text":"Yosua ne Israelfo no fi Libna no, wɔkɔɔ Lakis kɔtow hyɛɛ wɔn so."},{"book":"Yosua","chapter":"10","verse":"32","text":"Na ne nnaanu so no, Awurade de Lakis maa Israelfo. Ɛhɔ nso, wokunkum kuropɔn no mu nnipa nyinaa sɛnea wɔyɛɛ Libna no."},{"book":"Yosua","chapter":"10","verse":"33","text":"Wɔto hyɛɛ Lakis so no, Geserhene Horam de nʼakofo bae sɛ wɔrebɛboa abɔ kuropɔn no ho ban. Nanso Yosua mmarima no kum no sɛee nʼakofo no nyinaa."},{"book":"Yosua","chapter":"10","verse":"34","text":"Ɛnna Yosua ne ne Israel nsraadɔm no kɔɔ Eglon kɔtow hyɛɛ so."},{"book":"Yosua","chapter":"10","verse":"35","text":"Wɔde da koro faa kurow no dommum na ɛhɔ nso, wokum obiara wɔ kuropɔn no mu sɛnea wɔyɛɛ Lakis."},{"book":"Yosua","chapter":"10","verse":"36","text":"Wofi Eglon no, wɔkɔtow hyɛɛ Hebron so,"},{"book":"Yosua","chapter":"10","verse":"37","text":"faa hɔ ne nkurow a atwa ho ahyia no nyinaa nnommum. Na sɛnea wɔyɛɛ Eglon no, wokunkum ɛhɔ nnipa nyinaa. Onipa baako koraa anka."},{"book":"Yosua","chapter":"10","verse":"38","text":"Afei, wɔsan wɔn akyi kɔtow hyɛɛ Debir so."},{"book":"Yosua","chapter":"10","verse":"39","text":"Wɔfaa kuropɔn no, wɔn hene ne nkuraa a atwa ho ahyia no nyinaa nnommum. Na wokum obiara a ɔwɔ mu a anka ɔbaako mpo. Wɔsɛee Debir pasaa sɛnea wɔsɛee Libna ne Hebron no."},{"book":"Yosua","chapter":"10","verse":"40","text":"Na Yosua dii ɔmantam no nyinaa so. Odii ahemfo no, nnipa a wɔte mmepɔw man no so, Negeb, atɔe fam nkoko ne wɔn a wɔte mmepɔw nsian so no nyinaa so. Ɔsɛee wɔn nyinaa pasaa a anka ɔteasefo baako mpo sɛnea Awurade, Israel Nyankopɔn, hyɛe no."},{"book":"Yosua","chapter":"10","verse":"41","text":"Yosua kunkum wɔn fi Kades-Barnea kosii Gasa, de fii Gosen10.41 Ɛnsɛ sɛ wɔde saa Gosen yi ma Gosen a ɛwɔ Nil hɔ no. koduu Gibeon."},{"book":"Yosua","chapter":"10","verse":"42","text":"Akodi baako mu no, Yosua dii ahemfo yi nyinaa so faa wɔn nsase, efisɛ na Awurade, Israel Nyankopɔn, reko ama ne manfo."},{"book":"Yosua","chapter":"10","verse":"43","text":"Afei, Yosua ne Israel nsraadɔm no san kɔɔ wɔn atenae wɔ Gilgal."}]}