{"data":[{"book":"Дила","chapter":"4","verse":"1","text":"Бискай о Пётар тай о Иоанн пхэнэнас э дюняски, лэндэ пашылэ о попазя, о баро опэр храмески салдатя тай о саддукея,"},{"book":"Дила","chapter":"4","verse":"2","text":"савэ сас холямэна, кай он сиклярэн э дюняс тай пхукавэн одолэстар, кай булуб э Исусески о мануша кан дживиндён андар мулэ."},{"book":"Дила","chapter":"4","verse":"3","text":"Он астардэ э Пётарэс тай э Иоаннес тай, кай сас бэлвэль, пханлэ лэн джи сабахтаняки."},{"book":"Дила","chapter":"4","verse":"4","text":"О бут, савэ шунлэ о Габэри, пакянилэ, тай о гиндипэ э пакялэнго барило джи ко пандж биня."},{"book":"Дила","chapter":"4","verse":"5","text":"Авэр дес о сагбудэс э джемэятески, о барэ мануша тай о сикляримаря э Тхэдимаски кидинэпэс екхетханэ андэ Иерусалими."},{"book":"Дила","chapter":"4","verse":"6","text":"Отхэ сас о баро попази о Аннас, о Кайафа, о Иоанн, о Александр тай алаи о мануша э породаки э барэ попазески."},{"book":"Дила","chapter":"4","verse":"7","text":"Он тхэдэ э линдэн ко машкар тай лилэ тэ пхучен лэн:"},{"book":"Дила","chapter":"4","verse":"8","text":"Дэчи о Пётар сас пхэрдо э Шужэ Духоса тай пхэнляс лэнги:"},{"book":"Дила","chapter":"4","verse":"9","text":"Тумэ тэ манген авдес амэндар тэ галярас катар лачипэ, саво амэ кердям э бангески, сар ов сас аиндимэ,"},{"book":"Дила","chapter":"4","verse":"10","text":"тай тэ джянэн, тумэ тай алаи о дюняс э Израилеско: адава мануш анкха тэрдо ангал тумэндэ аиндимэ андар нав ки Исусеско Христоско андар Назарет, Савэс тумэ мардянус опэр хачи тай Савэс о Дэл дживиндярдяс андар мулэ!"},{"book":"Дила","chapter":"4","verse":"11","text":"О Исус да си одова Бар, Саво сас чито тумэнца, бутярнэнца, тай Саво уло э угласко бар."},{"book":"Дила","chapter":"4","verse":"12","text":"Андэ никхастэ аврэстэ кутардипэ нанай, вай нанай диндо манушэнги нисаво авэр нав опэр пху, савэса камэлас амэнги тэ кутардияс амэн."},{"book":"Дила","chapter":"4","verse":"13","text":"О мануша э Синедрионески дикхлэ о муршыпэ э Пётарэско тай э Иоаннеско тай галилэ, кай он мануша насиклярдэ тай иваша. Ай кана андэ лэндэ пэнджярдэ э сиклярдэн э Исусескерэн, лачес шаштылар."},{"book":"Дила","chapter":"4","verse":"14","text":"Ай он дикхенас, кай паш лэндэ сас тэрдо аиндимэ мануш, тай нащи ништо лэнги пхэнэнас."},{"book":"Дила","chapter":"4","verse":"15","text":"Дэчи он пхэнлэ лэнги тэ ачявэн о Синедриони тай лилэ тэ зборизэн машкарэ пэстэ."},{"book":"Дила","chapter":"4","verse":"16","text":"— Со амэнги тэ керас адалэ манушэнца? — пхэнэнас он. — Алаи, кон бэшэл андэ Иерусалими, джянэн, кай он кердэ бари чюда, тай амэ нащи пхэнас, кай на кердэ."},{"book":"Дила","chapter":"4","verse":"17","text":"О габэри адалэстар тэ на шунлёл май буглэс машкарэ ко дюняс, эла трашавас лэн, он тэ на пхукавэн никхаски адалэ навэстар."},{"book":"Дила","chapter":"4","verse":"18","text":"Он динэ икос лэн тай пхэнлэ лэнги никхаски тэ на пхэнэн тай тэ на сиклярэн андэ нав ки Исусеско."},{"book":"Дила","chapter":"4","verse":"19","text":"Ай о Пётар тай о Иоанн пхэнлэ лэнги:"},{"book":"Дила","chapter":"4","verse":"20","text":"Вай нащи амэ тэ овас тэныки одолэстар, со амэ дикхлям тай шунлям."},{"book":"Дила","chapter":"4","verse":"21","text":"О мануша э Синедрионески холясаилэ лэнги генэ екхвар тай муклэ, вай на аракхлэ ништо, андар состэ тэ марэн лэн ангал дюняс, вай алаи о мануша махтадиенас э Дэвлэс андар одолэстэ, со уло."},{"book":"Дила","chapter":"4","verse":"22","text":"Э манушэски, савэса ули адая чюда аиндимаски, сас бут саранда брэшэндар."},{"book":"Дила","chapter":"4","verse":"23","text":"Кана э Пётарэс тай э Иоаннес муклэ, он алэ пумарэндэ тай пхукавдэ лэнги алаестар, со лэнги пхэнэнас о барэ попазя тай о барэ мануша."},{"book":"Дила","chapter":"4","verse":"24","text":"Кана о пакялэ адалэстар шунлэ, он екхетханэ ваздинэ по сэси ко Дэл тай пхэнлэ:"},{"book":"Дила","chapter":"4","verse":"25","text":"Ту пхэнлян э Шужэ Духоса андар ушта амарэ дадэскерэндар тай Тэ иргатескерэндар ки Давидески:"},{"book":"Дила","chapter":"4","verse":"26","text":"Ваздиндилэ э пхуяки патишая,"},{"book":"Дила","chapter":"4","verse":"27","text":"Вай чячес улэ екхетханэ андэ адалэ дизатэ о Ирод тай о Понтий Пилат э наиудеенца тай э манушэнца э Израилескерэнца мамуй Тэ шужэ Иргатестэ ко Исус, Савэс Ту макхлян."},{"book":"Дила","chapter":"4","verse":"28","text":"Он кердэ одова, со Ту чёктан тюшундын тэ керэс Тэ зораса тай Тэ мангимаса."},{"book":"Дила","chapter":"4","verse":"29","text":"Тай анкха, Сагбуса, дикх карин лэнги трашаимастэ тай дэ Тэ иргатен би трашако тэ пхукавэн Ти збора."},{"book":"Дила","chapter":"4","verse":"30","text":"Сидэ о вас Тинро тай аиндэрдие э насвалэн, кер сикаипэ тай чюдэс э навэса Тэ шужэ Иргатескерэса э Исусеса!"},{"book":"Дила","chapter":"4","verse":"31","text":"Тай кана он манглэ э Дэвлэс, о тхан, катэ он эсас, изранило, тай он эсас пхэрдэ Шужо Духос тай битрашако пхукавэнас э збора э Дэвлэски."},{"book":"Дила","chapter":"4","verse":"32","text":"Алаи, савэ пакянилэ, сас екхе илэса тай тынышэса. Никхон на гинэлас, кай лэско мангин си екх лэско, ами алаи лэндэ эсас екхетханэ."},{"book":"Дила","chapter":"4","verse":"33","text":"О апостоля барэ зораса пхукавэнас катар дживиндипэ ки Сагбуско Исусеско, тай о Дэл пхэрэлас алаен Пи бари мила."},{"book":"Дила","chapter":"4","verse":"34","text":"Машкарэ лэндэ на сас били екх чёро, вай одола, кастэ сас пхуя тай кхера, бикнэнас лэн, анэнас э бикинимаски ловэ"},{"book":"Дила","chapter":"4","verse":"35","text":"тай тхэнас ко пинрэ ки апостоленги. Адала ловэ палящиенас кажнески одолэски, со камэл."},{"book":"Дила","chapter":"4","verse":"36","text":"Аки, о Иосиф, савэс о апостоля тхэдэ Варнава (адава си «чяво рагатеско»), о левити катар Кипр,"},{"book":"Дила","chapter":"4","verse":"37","text":"бикиндяс пи ливади, андяс о ловэ тай тхэдяс ко пинрэ ки апостоленги."}]}