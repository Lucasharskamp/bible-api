{"data":[{"book":"2 Timotewu","chapter":"4","verse":"1","text":"Ngukulayisha pawulongolu ya Chapanga na pawulongolu ya Yesu Kilistu, yula yavahigha vandu yivayikala vanofu na yivasovili na kwanongwa akwisa kutavala kucha mutwa."},{"book":"2 Timotewu","chapter":"4","verse":"2","text":"Yendeleli kuchilandula Chilongu cha Chapanga, wuvi kala muchipindi chijakwili na muchipindi chingajila kujakwa. Lakalili na kuvakayika na kuvakola mawoku vandu pawuvawula kwa uwunilifu."},{"book":"2 Timotewu","chapter":"4","verse":"3","text":"Nongwa dachiyisi chipindi vandu davalemi kupikana ng'ulilu ya nakaka, ila davakombikeshi dobukelu shawu veni na kwikungila vawula vatangalili kwa kuvawula findu fila fivadayila kupikana."},{"book":"2 Timotewu","chapter":"4","verse":"4","text":"Davalemi kupikana milandu ya unakaka na kughalambukila himusi sha udesi."},{"book":"2 Timotewu","chapter":"4","verse":"5","text":"Lakini yuwi, wuvi na chigelu, wiwunishili tabu, goli nakamu chichuku chaku cha kulandula Chilongu cha Nyanyi na ugoli nakaka undumindumi waku."},{"book":"2 Timotewu","chapter":"4","verse":"6","text":"Nongwa chipindi changu cha kusova chiva pabehi na mwasi wangu dawupunguliwi ngimu wula vatambika va Chapanga wuvapungula litambiku lya difwayi pawulongolu ya Chapanga."},{"book":"2 Timotewu","chapter":"4","verse":"7","text":"Gola chichuku changu kwa ngimbaniku na kwimalila, ngimu wula mundu yayivilinga gola finofu na ujumilwa ndiwudima."},{"book":"2 Timotewu","chapter":"4","verse":"8","text":"Ponopa yisighala hela kugayiliwa fupu ya ngalilu ya ugoleki, fupu yila ya Bambu muhigha ngajila lushawu wa lijuva lila danyimbi nenga, nenga weka hela ha, ila pamu na vala vonda yivavetela kwa utami kufuma kwa mweni."},{"book":"2 Timotewu","chapter":"4","verse":"9","text":"Wikuvilishi kwisa kwa nenga kalopu."},{"book":"2 Timotewu","chapter":"4","verse":"10","text":"Dema kawutama mlima awu kaneka mweni kayenda Tesaloniki. Kilesiki ayendili Galatiya na Titusi ayendili Dalimatiya."},{"book":"2 Timotewu","chapter":"4","verse":"11","text":"Luka weka hela ndi yaveli apa pamu na nenga. Mkovikeli Maliku mwisi pamu, nongwa daweshi kundanga mungimbaniku yangu."},{"book":"2 Timotewu","chapter":"4","verse":"12","text":"Namulayishili Tukiku kula Ifesu."},{"book":"2 Timotewu","chapter":"4","verse":"13","text":"Pawisa unyegheli likoti lyangu lindililekili kwa Kalipu kula Tiloa, wuwula wula unyegheli na fila fitabu, fyamunu fila fitabu figoliwili kwa ngwembi."},{"book":"2 Timotewu","chapter":"4","verse":"14","text":"Alekisanda, yula yaponda findu fya fyuma yagolilili milandu yitangalili ya wafu, Bambu damuhombi kulinga fila fyagolili."},{"book":"2 Timotewu","chapter":"4","verse":"15","text":"Mwivavali na mweni nongwa alimbili unjagila wetu kwa liwovi."},{"book":"2 Timotewu","chapter":"4","verse":"16","text":"Chipindi pandiyitashili mwanja wa kwaa kwa hela mundu yandangili, vonda vanekili. Ngumuluva Chapanga akotoo kuvavalangila livifyu muchilongu achi!"},{"book":"2 Timotewu","chapter":"4","verse":"17","text":"Lakini Bambu yaveli pamu na nenga kanyimba liwovi, ng'wesha kuwulandula unjagila wonda, ili vandu vangajila kuva Vayawudi vawupikani, kandi jabuliwi muhighilu ya njifwa ngimu kulowuliwa mumlomu ya majabi."},{"book":"2 Timotewu","chapter":"4","verse":"18","text":"Ukomi wuvi na Bambu na findu fyonda fya wafu na kundola finofu mbaka kumbindi kwa Chapanga muwutwa waki wa kumbindi ajumiwi jola. Yina."},{"book":"2 Timotewu","chapter":"4","verse":"19","text":"Ujambushili Piliska na Akula na vala va munyumba ya Unesifolu."},{"book":"2 Timotewu","chapter":"4","verse":"20","text":"Ilastu asighalili Kolindu na amlekili Tilofimu kula Miletu, kwanongwa avelili mtami."},{"book":"2 Timotewu","chapter":"4","verse":"21","text":"Lopukeshi fiki chipindi lupepu lukomi lukali hela kukanda."},{"book":"2 Timotewu","chapter":"4","verse":"22","text":"Bambu akudimi."}]}