{"data":[{"book":"Mateo","chapter":"9","verse":"1","text":"Jesu akapinda mugwa akayambuka ndokusvika kuguta rokwake."},{"book":"Mateo","chapter":"9","verse":"2","text":"Vamwe varume vakauya nomunhu akanga akafa mitezo, avete pabonde. Jesu akati aona kutenda kwavo akati kumunhu uya akafa mitezo, “Tsunga mwoyo, mwana, zvivi zvako zvaregererwa.”"},{"book":"Mateo","chapter":"9","verse":"3","text":"Vachinzwa izvi, vamwe vadzidzisi vemirayiro vakati mumwoyo yavo, “Munhu uyu ari kumhura Mwari!”"},{"book":"Mateo","chapter":"9","verse":"4","text":"Achiziva pfungwa dzavo Jesu akati, “Sei muchifunga zvakaipa mumwoyo yenyu?"},{"book":"Mateo","chapter":"9","verse":"5","text":"Ndezvipi zvakareruka, kuti, ‘Zvivi zvako waregererwa,’ kana kuti, ‘Simuka ufambe’?"},{"book":"Mateo","chapter":"9","verse":"6","text":"Asi kuti mugoziva kuti Mwanakomana woMunhu ane simba panyika rokuregerera zvivi.” Ipapo akati kumunhu uya akanga akafa mitezo, “Simuka, tora bonde rako uende kumba.”"},{"book":"Mateo","chapter":"9","verse":"7","text":"Uye murume uya akasimuka akaenda kumba kwake."},{"book":"Mateo","chapter":"9","verse":"8","text":"Vanhu vazhinji pavakazviona, vakazadzwa nokutya uye vakarumbidza Mwari uyo akanga apa simba rakadai kuvanhu."},{"book":"Mateo","chapter":"9","verse":"9","text":"Jesu akati achipfuurira mberi achibva ikoko, akaona mumwe murume ainzi Mateo agere pahofisi yomuteresi. Akati kwaari, “Nditevere,” uye Mateo akasimuka akamutevera."},{"book":"Mateo","chapter":"9","verse":"10","text":"Jesu akati agere mumba maMateo vachidya kudya kwamanheru, vateresi vazhinji navatadzi vakauya vakadya naye navadzidzi vake."},{"book":"Mateo","chapter":"9","verse":"11","text":"VaFarisi vakati vaona izvi, vakabvunza vadzidzi vake vachiti, “Sei mudzidzisi wenyu achidya navateresi navatadzi?”"},{"book":"Mateo","chapter":"9","verse":"12","text":"Achinzwa izvi, Jesu akati, “Vasingarwari havatsvagi chiremba, asi vanorwara."},{"book":"Mateo","chapter":"9","verse":"13","text":"Asi endai munodzidza kuti izvi zvinorevei zvinoti, ‘Ndinoda ngoni, kwete chibayiro.’ Nokuti handina kuuya kuzodana vakarurama, asi vatadzi.”"},{"book":"Mateo","chapter":"9","verse":"14","text":"Vadzidzi vaJohani vakauya kuzomubvunza vachiti, “Ko, sei isu navaFarisi tichitsanya asi vadzidzi venyu vasingatsanyi.”"},{"book":"Mateo","chapter":"9","verse":"15","text":"Jesu akapindura achiti, “Zvingaitawo here kuti shamwari dzechikomba dzicheme iye achiinavo? Nguva ichasvika iyo chikomba chichabviswa kwavari, ipapo vachatsanya."},{"book":"Mateo","chapter":"9","verse":"16","text":"“Hapana munhu anosonera chigamba chitsva panguo tsaru, nokuti chigamba chichabvarura nguo iya, buri racho richizobva ranyanya."},{"book":"Mateo","chapter":"9","verse":"17","text":"Uye vanhu havangadiri waini itsva muhombodo tsaru. Kana vakadaro, hombodo dzichaputika, waini ichateuka uye hombodo dzichaparara. Kwete, vanodira waini itsva muhombodo itsva uye zvose zviri zviviri zvinochengetedzeka.”"},{"book":"Mateo","chapter":"9","verse":"18","text":"Akati achiri kutaura izvi, mumwe mutongi akauya akasvikomupfugamira uye akati, “Mwanasikana wangu afa izvozvi. Asi uyai muzoisa ruoko rwenyu paari agorarama.”"},{"book":"Mateo","chapter":"9","verse":"19","text":"Jesu akasimuka akaenda naye pamwe chete navadzidzi vake."},{"book":"Mateo","chapter":"9","verse":"20","text":"Pakarepo mumwewo mudzimai aitambudzwa nechirwere chokubuda ropa kwamakore gumi namaviri akauya shure kwake akasvikobata mupendero wenguo yake."},{"book":"Mateo","chapter":"9","verse":"21","text":"Akati nechomumwoyo, “Ndikangobata chete nguo yake, ndichaporeswa.”"},{"book":"Mateo","chapter":"9","verse":"22","text":"Jesu akatendeuka akamuona ndokubva ati kwaari, “Tsunga mwoyo mwanasikana, kutenda kwako kwakuporesa.” Mudzimai uyu akabva aporeswa pakarepo."},{"book":"Mateo","chapter":"9","verse":"23","text":"Jesu akati apinda mumba momutongi uya, akawana varidzi venyere navazhinji vaiita mheremhere"},{"book":"Mateo","chapter":"9","verse":"24","text":"akati, “Budai panze. Mwanasikana uyu haana kufa asi avete.” Asi vakamuseka."},{"book":"Mateo","chapter":"9","verse":"25","text":"Mushure mokunge vanhu vazhinji ava vabudiswa panze, akapinda akasvikobata mwanasikana uya ruoko achibva amuka."},{"book":"Mateo","chapter":"9","verse":"26","text":"Nhau dzezvakaitika izvi, dzakapararira nedunhu rose."},{"book":"Mateo","chapter":"9","verse":"27","text":"Jesu akati achibvapo, akateverwa navarume vaviri vakanga vari mapofu, vaishevedzera vachiti, “Mwanakomana waDhavhidhi, tinzwireiwo ngoni!”"},{"book":"Mateo","chapter":"9","verse":"28","text":"Akati apinda mumba, mapofu aya akauya kwaari, uye Jesu akavabvunza achiti, “Munotenda here kuti ndinogona kukuitirai izvi?”"},{"book":"Mateo","chapter":"9","verse":"29","text":"Ipapo akabata meso avo uye akati, “Maererano nokutenda kwenyu, ngazviitwe kwamuri.”"},{"book":"Mateo","chapter":"9","verse":"30","text":"Uye meso avo akabva asvinudzwa. Jesu akavayambira chaizvo achiti, “Onai kuti hapana achazviziva izvi.”"},{"book":"Mateo","chapter":"9","verse":"31","text":"Asi ivo vakaenda vakataura nezvake mudunhu rose iri."},{"book":"Mateo","chapter":"9","verse":"32","text":"Vakati vachibuda, mumwe murume akanga ari mbeveve uye akabatwa nedhimoni akauyiswa kuna Jesu."},{"book":"Mateo","chapter":"9","verse":"33","text":"Dhimoni rakati radzingwa, munhu uya akanga ari mbeveve akataura. Vanhu vazhinji vakashamiswa uye vakati, “Zvakadai hazvisati zvamboonekwa muIsraeri.”"},{"book":"Mateo","chapter":"9","verse":"34","text":"Asi vaFarisi vakati, “Anodzinga madhimoni nomukuru wamadhimoni.”"},{"book":"Mateo","chapter":"9","verse":"35","text":"Jesu akafamba nomumaguta ose nemisha yose, achidzidzisa mumasinagoge avo achiparidza nhau dzakanaka dzoumambo uye achiporesa zvirwere zvose nehosha dzose."},{"book":"Mateo","chapter":"9","verse":"36","text":"Akati achiona vanhu vazhinji, akavanzwira tsitsi nokuti vaishushwa uye vakanga vasina simba, vakaita samakwai asina mufudzi."},{"book":"Mateo","chapter":"9","verse":"37","text":"Ipapo akati kuvadzidzi vake, “Kukohwa kukuru asi vashandi vashoma."},{"book":"Mateo","chapter":"9","verse":"38","text":"Naizvozvo kumbirai kuna Ishe wokukohwa kuti atumire vashandi mukukohwa kwake.”"}]}