{"data":[{"book":"YAHUUDIYANKEEƁE","chapter":"12","verse":"1","text":"Ɓay wano ngal dental mawngal seedeeɓe no hundi en, bugitoɗen kala dongal e junuubu ko falli en no weeɓiri, dogiren wakkilaare dogudu ndu eɓɓanaɗen ndun."},{"book":"YAHUUDIYANKEEƁE","chapter":"12","verse":"2","text":"Punnoɗen Iisaa, on wonɗo daƴƴere gomɗinal ngal, on timminoowo ngal. Ɓay himo sutinoo weltaare maraniinde mo nden, o jaɓuno *leggal altindiraangal ngal, o yawitii hersa, o jooɗii ka sengo ɲaamo jullere laamu Alla."},{"book":"YAHUUDIYANKEEƁE","chapter":"12","verse":"3","text":"Miijitee fii on ŋaɲɲiiɗo ndee liddannde nde junuubanke'en liddii mo, fii wota ronkere heɓu on haa ɓerɗe mon maaya."},{"book":"YAHUUDIYANKEEƁE","chapter":"12","verse":"4","text":"E hin-le e nder gertagol mon junuubu ngol, on dartaaki haa ƴiiƴan mon ɗan hibbi."},{"book":"YAHUUDIYANKEEƁE","chapter":"12","verse":"5","text":"Awa kadi on yejjitii kongol ngol Allaahu on wakkiliri on ngol wa ɓiɓɓe makko:"},{"book":"YAHUUDIYANKEEƁE","chapter":"12","verse":"6","text":"Ko fii ko mo Joomiraaɗo on yiɗi, o wurtata,"},{"book":"YAHUUDIYANKEEƁE","chapter":"12","verse":"7","text":"Wakkilee tampereeji mon ɗin, ko ɗin woni on wurtude. Ko wa ɓiɓɓe Alla woni on jogitorde. Ko hombo woni ɓiɗɗo mo ben mun wurtataa?"},{"book":"YAHUUDIYANKEEƁE","chapter":"12","verse":"8","text":"Kono si on woorike wurtannde nde fow heɓata nden, haray ko on fattuuɓe, hinaa on ɓiɓɓe."},{"book":"YAHUUDIYANKEEƁE","chapter":"12","verse":"9","text":"Ɓay en heɓii baabaaɓe ka aduna ɗoo wurtaynooɓe en, ɓe teddinnoɗen, ko haa honto non haanuɗen yankinanaade Ben ruuhuuji men ɗin fii no wuuriren!"},{"book":"YAHUUDIYANKEEƁE","chapter":"12","verse":"10","text":"Ko fii baabiraaɓe men ɓen no wurtaynoo en e nder saa'ihun nii, ɓay ɓe tawno ko ko moƴƴi, kono Alla ko woni en wurtirde ko fii nafa men on tigi, fii no tawreɗen e laaɓal makko ngal."},{"book":"YAHUUDIYANKEEƁE","chapter":"12","verse":"11","text":"No fellitaa fewndo wurteede nandaa e huunde weltinnde, kono ko satteende. Kono ɓawto ɗun, battane ngurndan feewuɗan wonɗan e nder ɓuttu no maranii ɓen wurtaaɓe."},{"book":"YAHUUDIYANKEEƁE","chapter":"12","verse":"12","text":"Ko ɗun waɗi si mi wi'ay on, ɓantee juuɗe mon lo'uɗe ɗen, sattinon koppi mon lo'uɗi ɗin,"},{"book":"YAHUUDIYANKEEƁE","chapter":"12","verse":"13","text":"yo koyɗe mon ɗen jokku laawi feewuɗi ɗin, fii wota laƴooje ɗen worgito, kono ɗe sella."},{"book":"YAHUUDIYANKEEƁE","chapter":"12","verse":"14","text":"Etee no wondiron e fow e nder ɓuttu, wuuron e nder laaɓal, ko fii ɓaawo maggal hay gooto yi'ataa Joomiraaɗo on."},{"book":"YAHUUDIYANKEEƁE","chapter":"12","verse":"15","text":"Reenee fii wota hay gooto ŋakkire moƴƴere Alla nden, wota ɗaɗol haaɗungol woo kadi funtu, wona sabu jiiɓoldu haa raaɓa buy e mon."},{"book":"YAHUUDIYANKEEƁE","chapter":"12","verse":"16","text":"Reenee fii wota hay gooto e mon jeenu, maa wona keefeero wa *Iisu, on yeeyitunooɗo afoyaagal mun ngal fii nafakka gooto."},{"book":"YAHUUDIYANKEEƁE","chapter":"12","verse":"17","text":"Hiɗon andi, ɓawto ɗun, wa fewndo ko o faalaa heɓude du'aa ben makko on, o bugitano, ko fii o heɓaano feere waylugol miijo ben makko ngon, fii kala hari himo ɗaɓɓirde ɗun gonɗi."},{"book":"YAHUUDIYANKEEƁE","chapter":"12","verse":"18","text":"Ko fii onon, on ɓadaaki fello ngo waaweten meemude, e yiite huɓɓunge e ɗowdi duule e niɓe e nduluuru,"},{"book":"YAHUUDIYANKEEƁE","chapter":"12","verse":"19","text":"maa hito *liital, maa hawa ka *Isra'iilayankeeɓe ɓen nanunoo kan haa ɓe wi'i wota ɓe ɓeyditane hay kongol,"},{"book":"YAHUUDIYANKEEƁE","chapter":"12","verse":"20","text":"ko fii ɓe townataano sifa ndee yamiroore tiiɗunde ɗoo: «Hay si mummunte meemiino ngon fello, warirteno kaaƴe.»"},{"book":"YAHUUDIYANKEEƁE","chapter":"12","verse":"21","text":"Hakkee ko ɗun hulɓininoo, Muusaa wi'i: «Mi diwnii hakkee ko mi huli!»"},{"book":"YAHUUDIYANKEEƁE","chapter":"12","verse":"22","text":"Kono onon, on ɓadike Fello *Siyuuna ngon e saare Alla Wuuruɗo on, ɗun ko *Yerusalaam kammuyankeejo on, e guluuje malaa'ika mottondiri e nder weltaare."},{"book":"YAHUUDIYANKEEƁE","chapter":"12","verse":"23","text":"On ɓadike dental dikkuruuɓe Alla ɓen, ɓen ɓe tawata no windii ka kammuuli. On ɓadike Alla, on Ɲaawoowo yimɓe ɓen fow, e ruuhuuji feewuɓe timminaaɓe ɓen."},{"book":"YAHUUDIYANKEEƁE","chapter":"12","verse":"24","text":"On ɓadike Iisaa, on holnuɗo *ahadi heyri ndin, e ƴiiƴan makko hibbaaɗan, ɗan seeɗitoore mun ɓuri moƴƴude ɗan Haabiila ɗan."},{"book":"YAHUUDIYANKEEƁE","chapter":"12","verse":"25","text":"Awa reenee wota on salo heɗaade on Wonɗo on yewtude. Ɓen Isra'iilayankeeɓe, salinooɓe heɗaade on Wonnooɗo ɓe yamirde ka hoore leydi, ɓe daɗaano lette ɗen. E ko honno non woniranta en si en huccii on Wonɗo en yewtude ka kammuuli dow?"},{"book":"YAHUUDIYANKEEƁE","chapter":"12","verse":"26","text":"On mo hito mun dimbi leydi ndin, waɗii jooni ndii fodaari ɗoo: «Awa mi dimbitoyay nde wootere kadi, hinaa non leydi ndin tun, kono hay kammu ngun.»"},{"book":"YAHUUDIYANKEEƁE","chapter":"12","verse":"27","text":"Ngol daalol «nde wootere kadi» no laaɓi poy holli wonde kala ko tagaa dimboto, dilla, fii no goongaaji ɗi gasataa dimbaade ɗin luttira."},{"book":"YAHUUDIYANKEEƁE","chapter":"12","verse":"28","text":"Ɓay laamu ngu hendotoɗen ngun hinaa dimbotoongu, weltanoɗen Alla, kurkanoɗen mo noone no welirta mo e nder teddungal e kulol."},{"book":"YAHUUDIYANKEEƁE","chapter":"12","verse":"29","text":"Ko fii Alla men on ko yiite sunnoowe."}]}