{"data":[{"book":"2 Tesaloniczan","chapter":"2","verse":"1","text":"Przyjaciele, przejdźmy teraz do spraw dotyczących powtórnego przyjścia Pana i naszego spotkania z Nim."},{"book":"2 Tesaloniczan","chapter":"2","verse":"2","text":"Prosimy was, abyście nie dali się wprowadzić w błąd lub przestraszyć z powodu jakiegoś objawienia, nauczania, czy nawet listu, rzekomo pochodzącego od nas, mówiącego, że nadszedł już dzień powrotu Pana."},{"book":"2 Tesaloniczan","chapter":"2","verse":"3","text":"Nie dajcie się nikomu oszukać! Zanim nadejdzie ten dzień, nastąpi wielkie odstępstwo od Boga i pojawi się człowiek będący uosobieniem nieprawości, którego przeznaczeniem jest zagłada."},{"book":"2 Tesaloniczan","chapter":"2","verse":"4","text":"Będzie on wynosił się ponad wszystko i sprzeciwiał się wszelkim bogom i temu, co jest przez ludzi otaczane czcią. Człowiek ten zasiądzie w Bożej świątyni, twierdząc, że to on jest Bogiem."},{"book":"2 Tesaloniczan","chapter":"2","verse":"5","text":"Czy nie pamiętacie, jak mówiłem wam o tym, będąc z wami?"},{"book":"2 Tesaloniczan","chapter":"2","verse":"6","text":"Dobrze wiecie, co go teraz powstrzymuje, i dlaczego nie może się ujawnić przed wyznaczonym czasem."},{"book":"2 Tesaloniczan","chapter":"2","verse":"7","text":"Jego tajna moc nieprawości jest już widoczna. Na razie jednak jest powstrzymywana przez Tego, który w pewnym momencie usunie się ze sceny."},{"book":"2 Tesaloniczan","chapter":"2","verse":"8","text":"Wtedy to pojawi się ów nieprawy człowiek, którego Pan zgładzi jednym tchnieniem ust i unicestwi samą swoją obecnością."},{"book":"2 Tesaloniczan","chapter":"2","verse":"9","text":"Pojawieniu się tego człowieka będą towarzyszyć potężne przejawy mocy szatana, fałszywe znaki i cuda."},{"book":"2 Tesaloniczan","chapter":"2","verse":"10","text":"W ten podstępny sposób oszuka on ludzi, którzy zmierzają ku zagładzie, dlatego, że nie przyjęli Bożej miłości i prawdy, prowadzących do zbawienia."},{"book":"2 Tesaloniczan","chapter":"2","verse":"11","text":"Z tego powodu Bóg pozwoli, aby zostali zwiedzeni i by bezkrytycznie uwierzyli w kłamstwo."},{"book":"2 Tesaloniczan","chapter":"2","verse":"12","text":"Wszyscy oni zostaną osądzeni przez Boga, dlatego że woleli czerpać przyjemność z grzechu, niż uwierzyć w prawdę."},{"book":"2 Tesaloniczan","chapter":"2","verse":"13","text":"Przyjaciele, Bóg okazał wam ogromną miłość! Naprawdę mamy więc powód do tego, aby Mu zawsze za was dziękować! On wybrał was, dlatego jako jedni z pierwszych przyjęliście zbawienie, zostaliście oczyszczeni przez Ducha Świętego i uwierzyliście w prawdę."},{"book":"2 Tesaloniczan","chapter":"2","verse":"14","text":"Przez nas, Bóg oznajmił wam dobrą nowinę i zaprosił do udziału w chwale naszego Pana, Jezusa Chrystusa."},{"book":"2 Tesaloniczan","chapter":"2","verse":"15","text":"Dlatego, przyjaciele, bądźcie nieugięci i mocno trzymajcie się tego, czego was nauczaliśmy będąc u was, i o czym napisaliśmy w liście."},{"book":"2 Tesaloniczan","chapter":"2","verse":"16","text":"Doświadczyliśmy miłości Pana, Jezusa Chrystusa, oraz łaski Boga, naszego Ojca, który zapewnił nam wieczną zachętę oraz nadzieję."},{"book":"2 Tesaloniczan","chapter":"2","verse":"17","text":"Dlatego życzymy wam, aby Bóg pocieszył was i pomógł wam czynić i mówić to, co dobre."}]}