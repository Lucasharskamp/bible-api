{"data":[{"book":"1 Samuel","chapter":"14","verse":"1","text":"Op zekere dag zei Jonatan, de zoon van Saul, tot zijn wapendrager: Laat ons oversteken naar de Filistijnenpost daar aan de overkant! Hij had er echter niets van aan zijn vader verteld."},{"book":"1 Samuel","chapter":"14","verse":"2","text":"Saul bevond zich toen aan de rand van Giba onder de granaatappelboom op de dorsvloer. Zijn gevolg bestond uit ongeveer zeshonderd man;"},{"book":"1 Samuel","chapter":"14","verse":"3","text":"en Achija, de zoon van Achitoeb, die de broer was van I-Kabod, den zoon van Pinechas, zoon van Eli, den priester van Jahweh in Sjilo, droeg de efod. Ook het volk wist niet, dat Jonatan was heengegaan."},{"book":"1 Samuel","chapter":"14","verse":"4","text":"Tussen de passen, waarlangs Jonatan een doortocht zocht naar de Filistijnenpost, bevond zich aan weerszijden een rotspunt; de een heette Boses, de andere Senne;"},{"book":"1 Samuel","chapter":"14","verse":"5","text":"de ene rotspunt stond noordelijk tegenover Mikmas, de andere zuidelijk tegenover Géba."},{"book":"1 Samuel","chapter":"14","verse":"6","text":"Jonatan zeide dus tot zijn wapendrager: Laat ons oversteken naar de post van die onbesnedenen. Misschien wil Jahweh voor ons ingrijpen; want het maakt voor Jahweh geen verschil, of Hij met een groot of met een klein aantal de zege verleent."},{"book":"1 Samuel","chapter":"14","verse":"7","text":"De wapendrager antwoordde hem: Doe wat uw hart u ingeeft; ik sta tot uw beschikking, en ik doe wat gij wilt."},{"book":"1 Samuel","chapter":"14","verse":"8","text":"Jonatan sprak af: Welnu, als we naar die mannen oversteken, moeten we ons aan hen laten zien."},{"book":"1 Samuel","chapter":"14","verse":"9","text":"Roepen ze ons toe: “Halt, totdat we bij u zijn, dan blijven we beneden staan en klimmen niet naar hen op”."},{"book":"1 Samuel","chapter":"14","verse":"10","text":"Maar roepen ze: “Kom op!” dan gaan we naar boven; want dat is voor ons het teken, dat Jahweh ze aan ons heeft overgeleverd."},{"book":"1 Samuel","chapter":"14","verse":"11","text":"Toen beiden zich nu aan de Filistijnse wachtpost vertoonden, riepen de Filistijnen: Kijk eens, er komen Hebreën uit de holen gekropen, waarin ze zich verborgen hadden!"},{"book":"1 Samuel","chapter":"14","verse":"12","text":"En de mannen van de wachtpost daagden Jonatan en zijn wapendrager uit met de kreet: Kom op! dan zullen we jullie eens laten zien! Nu sprak Jonatan tot zijn wapendrager: Volg me; want Jahweh heeft ze aan Israël overgeleverd."},{"book":"1 Samuel","chapter":"14","verse":"13","text":"Gevolgd door zijn wapendrager kroop hij op handen en voeten naar boven. En waar Jonatan verscheen, vielen de Filistijnen neer, en achter hem gaf zijn wapendrager hun de genadeslag."},{"book":"1 Samuel","chapter":"14","verse":"14","text":"Deze eerste nederlaag, die Jonatan met zijn wapendrager hun toebracht, kostte hun ongeveer twintig man op een terrein van een halve morgen land."},{"book":"1 Samuel","chapter":"14","verse":"15","text":"Maar de schrik sloeg ook over op het kamp en het veld. Al het volk, met de wachtposten en roversbenden werd bang; zelfs de aarde beefde, en er ontstond een vreselijke paniek."},{"book":"1 Samuel","chapter":"14","verse":"16","text":"Toen de schildwachten van Saul in Giba van Benjamin bemerkten, dat de menigte ontsteld in alle richtingen rende,"},{"book":"1 Samuel","chapter":"14","verse":"17","text":"gaf Saul aan zijn gevolg het bevel: Onderzoekt eens, wie ons verlaten heeft. En bij het onderzoek bleek, dat Jonatan en zijn wapendrager er niet waren."},{"book":"1 Samuel","chapter":"14","verse":"18","text":"Toen zei Saul tot Achija: Breng de ark van God hierheen. Want de ark van God was weer in het bezit van Israël."},{"book":"1 Samuel","chapter":"14","verse":"19","text":"Maar terwijl Saul met den priester sprak, werd het rumoer in het kamp der Filistijnen hoe langer hoe erger. Daarom zei Saul tot den priester: Laat maar!"},{"book":"1 Samuel","chapter":"14","verse":"20","text":"En met al het volk dat bij hem was, stortte hij als één man zich in het gevecht. Maar zie, reeds sloeg daar de een op den ander in, en was er een geweldige verwarring ontstaan."},{"book":"1 Samuel","chapter":"14","verse":"21","text":"Nu liepen ook de Hebreën over, die het vroeger met de Filistijnen gehouden hadden en met hen te velde waren getrokken, en kozen de partij van Israël, dat Saul en Jonatan volgde."},{"book":"1 Samuel","chapter":"14","verse":"22","text":"Ook de Israëlieten, die zich in het Efraïmgebergte schuil hadden gehouden, sloten zich allen in het gevecht bij hen aan, zodra ze vernamen, dat de Filistijnen op de vlucht waren geslagen."},{"book":"1 Samuel","chapter":"14","verse":"23","text":"Zo werd Israël die dag door Jahweh bevrijd. Het gevecht strekte zich uit tot over Bet-wen,"},{"book":"1 Samuel","chapter":"14","verse":"24","text":"en het volk, dat zich aan de zijde van Saul schaarde, groeide aan tot ongeveer tienduizend man. Maar terwijl de strijd zich over heel het Efraïmgebergte verspreidde, beging Saul die dag een grote dwaasheid. Want Saul liet het volk zweren: Gevloekt de man, die iets durft eten voor vanavond, eer ik mij op mijn vijanden gewroken heb. Iedereen onthield zich dan ook van voedsel over het hele land."},{"book":"1 Samuel","chapter":"14","verse":"25","text":"Men kwam echter in een bos, waar de honing zo maar op de grond lag."},{"book":"1 Samuel","chapter":"14","verse":"26","text":"Toen het volk bij de raten kwam, was de zwerm eruit verdwenen. Toch was er niemand, die de hand naar zijn mond bracht; zoveel ontzag had het volk voor de eed."},{"book":"1 Samuel","chapter":"14","verse":"27","text":"Jonatan echter, die niet gehoord had, dat zijn vader het volk een eed had doen zweren, stak de punt van de stok, die hij in zijn hand had, omlaag, doopte die in de honingraat en bracht de hand naar zijn mond. Zijn ogen begonnen ervan te schitteren."},{"book":"1 Samuel","chapter":"14","verse":"28","text":"Maar iemand uit het volk sprak hem aan, en zeide: Uw vader heeft het volk deze plechtige eed laten zweren: “Gevloekt de man, die vandaag iets eet!” Daar echter het volk uitgeput was,"},{"book":"1 Samuel","chapter":"14","verse":"29","text":"gaf Jonatan ten antwoord: Dan heeft mijn vader het land in het ongeluk gestort! Zie maar eens, hoe mijn ogen schitteren, nu ik een beetje van die honing geproefd heb!"},{"book":"1 Samuel","chapter":"14","verse":"30","text":"Hoeveel groter zou de nederlaag der Filistijnen geweest zijn, als het volk vandaag genoeg had gegeten van de buit, die het op zijn vijanden heeft behaald."},{"book":"1 Samuel","chapter":"14","verse":"31","text":"Die dag ve rsloeg het volk de Filistijnen van Mikm as tot Ajjalon. Maar toen was het ook zo uitgeput,"},{"book":"1 Samuel","chapter":"14","verse":"32","text":"dat het zich op de buit stortte, schapen, runderen en kalveren nam, ze zo maar op de grond slachtte, en ze met bloed en al opat."},{"book":"1 Samuel","chapter":"14","verse":"33","text":"Toen men aan Saul berichtte, dat het volk tegen Jahweh zondigde, door ze met bloed en al te eten, sprak hij tot hen, die het hem kwamen vertellen: Rol ogenblikkelijk een grote steen hier naar toe."},{"book":"1 Samuel","chapter":"14","verse":"34","text":"En Saul ging voort: Verspreidt u onder het volk en zegt hun: Laat iedereen zijn rund of schaap bij mij brengen en hierop slachten; dan kunt gij eten en hoeft gij niet tegen Jahweh te zondigen, door ze met bloed en al te eten. Toen bracht iedereen van het volk, wat hij bemachtigd had, daar naar toe, en slachtte het daar."},{"book":"1 Samuel","chapter":"14","verse":"35","text":"En Saul bouwde een altaar voor Jahweh; dit was het eerste altaar, dat hij voor Jahweh bouwde."},{"book":"1 Samuel","chapter":"14","verse":"36","text":"Toen sprak Saul: Laat ons vannacht de Filistijnen achtervolgen en ze uitplunderen tot de morgen aanlicht, zonder iemand van hen te sparen. Men antwoordde: Doe wat u goeddunkt! Maar de priester zeide: We moeten ons eerst hier tot God wenden."},{"book":"1 Samuel","chapter":"14","verse":"37","text":"Saul vroeg dus aan God: Zal ik de Filistijnen achtervolgen, en zult Gij ze aan Israël overleveren? Maar hij kreeg toen geen antwoord."},{"book":"1 Samuel","chapter":"14","verse":"38","text":"Daarom beval Saul: Aanvoerders van het volk, komt allen hierheen en brengt aan het licht, bij wien de schuld hiervan ligt."},{"book":"1 Samuel","chapter":"14","verse":"39","text":"Zowaar Jahweh leeft, de bevrijder van Israël, al was het mijn eigen zoon Jonatan, de dood zal hij sterven! Maar niemand van het volk durfde hem antwoorden."},{"book":"1 Samuel","chapter":"14","verse":"40","text":"Nu sprak hij tot de Israëlieten: Gij moet aan de ene kant gaan staan; ik met mijn zoon Jonatan zullen aan de andere kant blijven. Het volk gaf Saul ten antwoord: Doe wat u goeddunkt."},{"book":"1 Samuel","chapter":"14","verse":"41","text":"En Saul bad tot Jahweh: God van Israël; waarom hebt Gij heden uw dienaar geen antwoord gegeven? Jahweh, God van Israël, zo de schuld bij mij of mijn zoon Jonatan ligt, geef dan Oerim; zo de schuld bij uw volk Israël ligt, geef dan Toemmim. Jonatan en Saul werden aangewezen, en het volk ging vrij uit."},{"book":"1 Samuel","chapter":"14","verse":"42","text":"Toen beval Saul: Werpt nu het lot tussen mij en mijn zoon Jonatan. En Jonatan werd aangewezen."},{"book":"1 Samuel","chapter":"14","verse":"43","text":"Nu sprak Saul tot Jonatan: Vertel me, wat hebt ge gedaan? En Jonatan vertelde hem: Met de punt van de stok, die ik in mijn hand had, heb ik een beetje honing geproefd; ik ben bereid te sterven."},{"book":"1 Samuel","chapter":"14","verse":"44","text":"Saul sprak: Zo moge God met mij doen en nog erger, als ge de dood niet zult sterven, Jonatan!"},{"book":"1 Samuel","chapter":"14","verse":"45","text":"Maar het volk zeide tot Saul: Moet dan Jonatan sterven, hij, die deze grote overwinning bevochten heeft in Israël? Néén, zo waar Jahweh leeft, geen haar van zijn hoofd zal ter aarde vallen; want met de hulp van Jahweh heeft hij ze heden bevochten! Zo werd Jonatan door het volk bevrijd, en hoefde hij niet te sterven."},{"book":"1 Samuel","chapter":"14","verse":"46","text":"Saul staakte de achtervolging van de Filistijnen, en de Filistijnen trokken zich in hun woonplaatsen terug."},{"book":"1 Samuel","chapter":"14","verse":"47","text":"Nadat Saul het koningschap over Israël had aanvaard, voerde hij krijg aan alle kanten tegen zijn vijanden: tegen Moab, tegen de Ammonieten, tegen Edom, tegen de koningen van Soba en tegen de Filistijnen; en wie hij ook aanviel, werd door hem overwonnen."},{"book":"1 Samuel","chapter":"14","verse":"48","text":"Hij ontplooide zulk een kracht, dat hij zelfs Amalek versloeg, en Israël bevrijdde uit de macht van die het plunderden."},{"book":"1 Samuel","chapter":"14","verse":"49","text":"De zonen van Saul waren Jonatan, Jisjwi en Malkisjóea; de oudste zijner beide dochters heette Merab, de jongste Mikal."},{"book":"1 Samuel","chapter":"14","verse":"50","text":"Zijn vrouw heette Achinóam, en was een dochter van Achimáas. Zijn legeroverste heette Abner, en was een zoon van Ner, den oom van Saul."},{"book":"1 Samuel","chapter":"14","verse":"51","text":"Want Kisj, de vader van Saul, en Ner, de vader van Abner, waren zonen van Abiël."},{"book":"1 Samuel","chapter":"14","verse":"52","text":"Zolang Saul leefde, was het een harde strijd tegen de Filistijnen; en telkens als Saul een flinke kerel zag of een dapper held, verbond hij hem aan zijn dienst."}]}