{"data":[{"book":"लूकः","chapter":"19","verse":"1","text":"यदा यीशु र्यिरीहोपुरं प्रविश्य तन्मध्येन गच्छंस्तदा"},{"book":"लूकः","chapter":"19","verse":"2","text":"सक्केयनामा करसञ्चायिनां प्रधानो धनवानेको"},{"book":"लूकः","chapter":"19","verse":"3","text":"यीशुः कीदृगिति द्रष्टुं चेष्टितवान् किन्तु खर्व्वत्वाल्लोकसंघमध्ये तद्दर्शनमप्राप्य"},{"book":"लूकः","chapter":"19","verse":"4","text":"येन पथा स यास्यति तत्पथेऽग्रे धावित्वा तं द्रष्टुम् उडुम्बरतरुमारुरोह।"},{"book":"लूकः","chapter":"19","verse":"5","text":"पश्चाद् यीशुस्तत्स्थानम् इत्वा ऊर्द्ध्वं विलोक्य तं दृष्ट्वावादीत्, हे सक्केय त्वं शीघ्रमवरोह मयाद्य त्वद्गेहे वस्तव्यं।"},{"book":"लूकः","chapter":"19","verse":"6","text":"ततः स शीघ्रमवरुह्य साह्लादं तं जग्राह।"},{"book":"लूकः","chapter":"19","verse":"7","text":"तद् दृष्ट्वा सर्व्वे विवदमाना वक्तुमारेभिरे, सोतिथित्वेन दुष्टलोकगृहं गच्छति।"},{"book":"लूकः","chapter":"19","verse":"8","text":"किन्तु सक्केयो दण्डायमानो वक्तुमारेभे, हे प्रभो पश्य मम या सम्पत्तिरस्ति तदर्द्धं दरिद्रेभ्यो ददे, अपरम् अन्यायं कृत्वा कस्मादपि यदि कदापि किञ्चित् मया गृहीतं तर्हि तच्चतुर्गुणं ददामि।"},{"book":"लूकः","chapter":"19","verse":"9","text":"तदा यीशुस्तमुक्तवान् अयमपि इब्राहीमः सन्तानोऽतः कारणाद् अद्यास्य गृहे त्राणमुपस्थितं।"},{"book":"लूकः","chapter":"19","verse":"10","text":"यद् हारितं तत् मृगयितुं रक्षितुञ्च मनुष्यपुत्र आगतवान्।"},{"book":"लूकः","chapter":"19","verse":"11","text":"अथ स यिरूशालमः समीप उपातिष्ठद् ईश्वरराजत्वस्यानुष्ठानं तदैव भविष्यतीति लोकैरन्वभूयत, तस्मात् स श्रोतृभ्यः पुनर्दृष्टान्तकथाम् उत्थाप्य कथयामास।"},{"book":"लूकः","chapter":"19","verse":"12","text":"कोपि महाल्लोको निजार्थं राजत्वपदं गृहीत्वा पुनरागन्तुं दूरदेशं जगाम।"},{"book":"लूकः","chapter":"19","verse":"13","text":"यात्राकाले निजान् दशदासान् आहूय दशस्वर्णमुद्रा दत्त्वा ममागमनपर्य्यन्तं वाणिज्यं कुरुतेत्यादिदेश।"},{"book":"लूकः","chapter":"19","verse":"14","text":"किन्तु तस्य प्रजास्तमवज्ञाय मनुष्यमेनम् अस्माकमुपरि राजत्वं न कारयिव्याम इमां वार्त्तां तन्निकटे प्रेरयामासुः।"},{"book":"लूकः","chapter":"19","verse":"15","text":"अथ स राजत्वपदं प्राप्यागतवान् एकैको जनो बाणिज्येन किं लब्धवान् इति ज्ञातुं येषु दासेषु मुद्रा अर्पयत् तान् आहूयानेतुम् आदिदेश।"},{"book":"लूकः","chapter":"19","verse":"16","text":"तदा प्रथम आगत्य कथितवान्, हे प्रभो तव तयैकया मुद्रया दशमुद्रा लब्धाः।"},{"book":"लूकः","chapter":"19","verse":"17","text":"ततः स उवाच त्वमुत्तमो दासः स्वल्पेन विश्वास्यो जात इतः कारणात् त्वं दशनगराणाम् अधिपो भव।"},{"book":"लूकः","chapter":"19","verse":"18","text":"द्वितीय आगत्य कथितवान्, हे प्रभो तवैकया मुद्रया पञ्चमुद्रा लब्धाः।"},{"book":"लूकः","chapter":"19","verse":"19","text":"ततः स उवाच, त्वं पञ्चानां नगराणामधिपति र्भव।"},{"book":"लूकः","chapter":"19","verse":"20","text":"ततोन्य आगत्य कथयामास, हे प्रभो पश्य तव या मुद्रा अहं वस्त्रे बद्ध्वास्थापयं सेयं।"},{"book":"लूकः","chapter":"19","verse":"21","text":"त्वं कृपणो यन्नास्थापयस्तदपि गृह्लासि, यन्नावपस्तदेव च छिनत्सि ततोहं त्वत्तो भीतः।"},{"book":"लूकः","chapter":"19","verse":"22","text":"तदा स जगाद, रे दुष्टदास तव वाक्येन त्वां दोषिणं करिष्यामि, यदहं नास्थापयं तदेव गृह्लामि, यदहं नावपञ्च तदेव छिनद्मि, एतादृशः कृपणोहमिति यदि त्वं जानासि,"},{"book":"लूकः","chapter":"19","verse":"23","text":"तर्हि मम मुद्रा बणिजां निकटे कुतो नास्थापयः? तया कृतेऽहम् आगत्य कुसीदेन सार्द्धं निजमुद्रा अप्राप्स्यम्।"},{"book":"लूकः","chapter":"19","verse":"24","text":"पश्चात् स समीपस्थान् जनान् आज्ञापयत् अस्मात् मुद्रा आनीय यस्य दशमुद्राः सन्ति तस्मै दत्त।"},{"book":"लूकः","chapter":"19","verse":"25","text":"ते प्रोचुः प्रभोऽस्य दशमुद्राः सन्ति।"},{"book":"लूकः","chapter":"19","verse":"26","text":"युष्मानहं वदामि यस्याश्रये वद्धते ऽधिकं तस्मै दायिष्यते, किन्तु यस्याश्रये न वर्द्धते तस्य यद्यदस्ति तदपि तस्मान् नायिष्यते।"},{"book":"लूकः","chapter":"19","verse":"27","text":"किन्तु ममाधिपतित्वस्य वशत्वे स्थातुम् असम्मन्यमाना ये मम रिपवस्तानानीय मम समक्षं संहरत।"},{"book":"लूकः","chapter":"19","verse":"28","text":"इत्युपदेशकथां कथयित्वा सोग्रगः सन् यिरूशालमपुरं ययौ।"},{"book":"लूकः","chapter":"19","verse":"29","text":"ततो बैत्फगीबैथनीयाग्रामयोः समीपे जैतुनाद्रेरन्तिकम् इत्वा शिष्यद्वयम् इत्युक्त्वा प्रेषयामास,"},{"book":"लूकः","chapter":"19","verse":"30","text":"युवाममुं सम्मुखस्थग्रामं प्रविश्यैव यं कोपि मानुषः कदापि नारोहत् तं गर्द्दभशावकं बद्धं द्रक्ष्यथस्तं मोचयित्वानयतं।"},{"book":"लूकः","chapter":"19","verse":"31","text":"तत्र कुतो मोचयथः? इति चेत् कोपि वक्ष्यति तर्हि वक्ष्यथः प्रभेारत्र प्रयोजनम् आस्ते।"},{"book":"लूकः","chapter":"19","verse":"32","text":"तदा तौ प्ररितौ गत्वा तत्कथाानुसारेण सर्व्वं प्राप्तौ।"},{"book":"लूकः","chapter":"19","verse":"33","text":"गर्दभशावकमोचनकाले तत्वामिन ऊचुः, गर्दभशावकं कुतो मोचयथः?"},{"book":"लूकः","chapter":"19","verse":"34","text":"तावूचतुः प्रभोरत्र प्रयोजनम् आस्ते।"},{"book":"लूकः","chapter":"19","verse":"35","text":"पश्चात् तौ तं गर्दभशावकं यीशोरन्तिकमानीय तत्पृष्ठे निजवसनानि पातयित्वा तदुपरि यीशुमारोहयामासतुः।"},{"book":"लूकः","chapter":"19","verse":"36","text":"अथ यात्राकाले लोकाः पथि स्ववस्त्राणि पातयितुम् आरेभिरे।"},{"book":"लूकः","chapter":"19","verse":"37","text":"अपरं जैतुनाद्रेरुपत्यकाम् इत्वा शिष्यसंघः पूर्व्वदृष्टानि महाकर्म्माणि स्मृत्वा,"},{"book":"लूकः","chapter":"19","verse":"38","text":"यो राजा प्रभो र्नाम्नायाति स धन्यः स्वर्गे कुशलं सर्व्वोच्चे जयध्वनि र्भवतु, कथामेतां कथयित्वा सानन्दम् उचैरीश्वरं धन्यं वक्तुमारेभे।"},{"book":"लूकः","chapter":"19","verse":"39","text":"तदा लोकारण्यमध्यस्थाः कियन्तः फिरूशिनस्तत् श्रुत्वा यीशुं प्रोचुः, हे उपदेशक स्वशिष्यान् तर्जय।"},{"book":"लूकः","chapter":"19","verse":"40","text":"स उवाच, युष्मानहं वदामि यद्यमी नीरवास्तिष्ठन्ति तर्हि पाषाणा उचैः कथाः कथयिष्यन्ति।"},{"book":"लूकः","chapter":"19","verse":"41","text":"पश्चात् तत्पुरान्तिकमेत्य तदवलोक्य साश्रुपातं जगाद,"},{"book":"लूकः","chapter":"19","verse":"42","text":"हा हा चेत् त्वमग्रेऽज्ञास्यथाः, तवास्मिन्नेव दिने वा यदि स्वमङ्गलम् उपालप्स्यथाः, तर्ह्युत्तमम् अभविष्यत्, किन्तु क्षणेस्मिन् तत्तव दृष्टेरगोचरम् भवति।"},{"book":"लूकः","chapter":"19","verse":"43","text":"त्वं स्वत्राणकाले न मनो न्यधत्था इति हेतो र्यत्काले तव रिपवस्त्वां चतुर्दिक्षु प्राचीरेण वेष्टयित्वा रोत्स्यन्ति"},{"book":"लूकः","chapter":"19","verse":"44","text":"बालकैः सार्द्धं भूमिसात् करिष्यन्ति च त्वन्मध्ये पाषाणैकोपि पाषाणोपरि न स्थास्यति च, काल ईदृश उपस्थास्यति।"},{"book":"लूकः","chapter":"19","verse":"45","text":"अथ मध्येमन्दिरं प्रविश्य तत्रत्यान् क्रयिविक्रयिणो बहिष्कुर्व्वन्"},{"book":"लूकः","chapter":"19","verse":"46","text":"अवदत् मद्गृहं प्रार्थनागृहमिति लिपिरास्ते किन्तु यूयं तदेव चैराणां गह्वरं कुरुथ।"},{"book":"लूकः","chapter":"19","verse":"47","text":"पश्चात् स प्रत्यहं मध्येमन्दिरम् उपदिदेश; ततः प्रधानयाजका अध्यापकाः प्राचीनाश्च तं नाशयितुं चिचेष्टिरे;"},{"book":"लूकः","chapter":"19","verse":"48","text":"किन्तु तदुपदेशे सर्व्वे लोका निविष्टचित्ताः स्थितास्तस्मात् ते तत्कर्त्तुं नावकाशं प्रापुः।"}]}