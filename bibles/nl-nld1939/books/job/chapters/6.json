{"data":[{"book":"Job","chapter":"6","verse":"1","text":"Job antwoordde, en sprak:"},{"book":"Job","chapter":"6","verse":"2","text":"Ach, mocht mijn wrevel worden gewogen, Maar tegelijk met mijn leed op de weegschaal gelegd:"},{"book":"Job","chapter":"6","verse":"3","text":"Want omdat het zwaarder is dan het zand aan de zee, Daarom gingen ook mijn woorden de perken te buiten."},{"book":"Job","chapter":"6","verse":"4","text":"Ja, de pijlen van den Almachtige blijven in mij steken, Mijn geest zuigt er het gif van op; De verschrikkingen Gods Stellen zich tegen mij in slagorde op!"},{"book":"Job","chapter":"6","verse":"5","text":"Balkt soms de woudezel bij het gras Of loeit het rund bij zijn kribbe?"},{"book":"Job","chapter":"6","verse":"6","text":"Kan het laffe zonder zout worden gegeten, Of is er smaak aan het wit van een ei?"},{"book":"Job","chapter":"6","verse":"7","text":"Neen, ik weiger, het aan te raken, Ze zijn voor mij een walgelijke spijs!"},{"book":"Job","chapter":"6","verse":"8","text":"Ach, dat mijn bede werd verhoord, En dat God mijn wens mocht vervullen;"},{"book":"Job","chapter":"6","verse":"9","text":"Dat het God behaagde, mij te verpletteren, Zijn hand zich bewoog, om mij weg te maaien."},{"book":"Job","chapter":"6","verse":"10","text":"Dat zou een troost voor mij zijn, En ik danste ondanks mijn leed: “Hij spaart mij niet, Omdat ik den Heilige mijn wens niet verzweeg!”."},{"book":"Job","chapter":"6","verse":"11","text":"Want wat is mijn kracht, dat ik nu nog zou wachten, Wat mijn uitzicht, dat ik langer zou leven?"},{"book":"Job","chapter":"6","verse":"12","text":"Is mijn kracht soms als die van een steen, Is mijn vlees soms van brons?"},{"book":"Job","chapter":"6","verse":"13","text":"Ben ik niet geheel van redding verstoken, Is iedere hulp mij niet ontzegd?"},{"book":"Job","chapter":"6","verse":"14","text":"Maar wie zijn vriend barmhartigheid weigert, Verzaakt de vrees voor den Almachtige!"},{"book":"Job","chapter":"6","verse":"15","text":"Toch zijn mijn broeders als een beek onbetrouwbaar, Als een stortbeek, die wegstroomt:"},{"book":"Job","chapter":"6","verse":"16","text":"Die bedekt zijn met ijs, Of bedolven onder sneeuw;"},{"book":"Job","chapter":"6","verse":"17","text":"Zodra de hitte komt, drogen zij uit, Zodra het warm wordt, zijn ze verdwenen."},{"book":"Job","chapter":"6","verse":"18","text":"Ze buigen af van de weg, die ze gaan, En verliezen zich in de woestijn;"},{"book":"Job","chapter":"6","verse":"19","text":"De karavanen van Tema zien er naar uit, De convooien van Sjeba hebben er hun hoop op gevestigd:"},{"book":"Job","chapter":"6","verse":"20","text":"Maar ze worden in hun verwachting beschaamd, Staan bij hun aankomst te schande."},{"book":"Job","chapter":"6","verse":"21","text":"Zo zijt gij voor mij nu geworden: Gij aanschouwt mijn ellende, en beangst deinst gij terug!"},{"book":"Job","chapter":"6","verse":"22","text":"Heb ik gevraagd: Geeft mij iets ten geschenke, Of staat mij van uw vermogen iets af;"},{"book":"Job","chapter":"6","verse":"23","text":"Of redt mij uit de hand van den vijand, Bevrijdt mij uit de greep der tyrannen?"},{"book":"Job","chapter":"6","verse":"24","text":"Neen, onderricht mij, en dan zal ik zwijgen; Laat mij inzien, waarin ik heb gedwaald!"},{"book":"Job","chapter":"6","verse":"25","text":"Hoe zoet zijn woorden, die oprecht zijn gemeend, Maar hoe grievend de berisping van u!"},{"book":"Job","chapter":"6","verse":"26","text":"Meent gij, mijn woorden te moeten berispen: Woorden van een wanhopige, die in de wind zijn gesproken?"},{"book":"Job","chapter":"6","verse":"27","text":"Wilt gij het lot over een onschuldige werpen, En de staf breken over uw vriend?"},{"book":"Job","chapter":"6","verse":"28","text":"Welnu dan, wilt mij aanhoren:Ik lieg u toch niet in het gezicht."},{"book":"Job","chapter":"6","verse":"29","text":"Bezint u, en laat er geen onrecht geschieden; Bezint u, mijn onschuld zal blijken!"},{"book":"Job","chapter":"6","verse":"30","text":"Is er soms onrecht op mijn tong, Of kan mijn gehemelte de rampen niet proeven;"}]}