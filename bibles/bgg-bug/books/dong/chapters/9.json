{"data":[{"book":"Dong","chapter":"9","verse":"1","text":"Chiihphado guiichiieng pha hamangkhliie è awairo thu-ung thud mage. Gu è dadiang yi sohnyiak hà chiih pha doh, chiih-è ji shii bajo jam ihiung pha ziuwad phi.9:1: Jam ihiung: Bajo jam ihiung pha sohnyiak hà sakhathong shii iidohè pha lago aphi sapho shii thiisa hà phatheg hà chab muii ro."},{"book":"Dong","chapter":"9","verse":"2","text":"9:2: Igo 19:28  Dadiang è bajo jam ihiung shii hong, chiih-è mukham yi boh bai fu pha ji è khia pha duiine, mukham yi jihà kham; hasiang ichuang nane hasam ne bajo jam ihiung pha mukham ji è igiia rey dun."},{"book":"Dong","chapter":"9","verse":"3","text":"9:3: Mul 10:12-15  Muroma yi mukham è sohnyiak lakhung shii chiih, chiih-è ithek shii ne ragungphiethek shii um muii pha ò ichua pha blu phi."},{"book":"Dong","chapter":"9","verse":"4","text":"9:4: Ezkh 9:4 Ithek shii ne saingthek, dinne hingmuiithek dinne nyie misiengthek shii de amua yi rabo ne yao; ithek ne bran hanyie shii Hamangkhung-aphuii ro nab pha cheb yi ithek khrugthek lakhung shii oi pho shii ne diig rek bie bo."},{"book":"Dong","chapter":"9","verse":"5","text":"Muromathek ne ji pha bran shii a-ua yi, jishii habie guii ithek shii diig phi yi. Ithek shii diig rek ne riie pha jine ragungphie è thak pha duiine riie pha ji ro."},{"book":"Dong","chapter":"9","verse":"6","text":"9:6: Job 3:21; Jeri 8:3 Ji pha habie guii shii ithek ne rad ne iy pha sow ruii, jishii adoh ruii phro; ithek ne iy pha yang ruii phro, jishii iy pha jine ithek è khey maruii phro."},{"book":"Dong","chapter":"9","verse":"7","text":"Muromathek ne suthuiithek yi mak shii saro pha duiine doh ro; ithek ro khrugthek shii ne san pha ragothek um pha mia, chiih-è ithek ro miziathek ne tharohthamang ro miziathek mia."},{"book":"Dong","chapter":"9","verse":"8","text":"9:8: Jol 1:6 Ithek ro khaziang ne ho-amuiithek ro khaziang duiine mia, ithek ro shinying ne bargithek shinying mia ro."},{"book":"Dong","chapter":"9","verse":"9","text":"9:9: Jol 2:5 Ithek ro lubuthothek ne shiie pha khugthek è chiieg pha duiine doh, chiih-è gow yi ithek ro iyigthek è bajo sthuh gariie yi mak shii rone ran pha duiine ro."},{"book":"Dong","chapter":"9","verse":"10","text":"Ithek shii inyuithek um chiih-è ragungphie ro iyig duiine ro, chiih-è hìne ithek ro inyuithek rog shii ithek shii ne branthek shii habie guii diig phi pha blu um ro."},{"book":"Dong","chapter":"9","verse":"11","text":"Ithek lakhung shii saja khoh pha ne jia um ro, hanyie jine bajo jam ihiung pha ilkhi hamangkhliie ro. Airo ibeng Hebriu shii ne Abadon; Grekh ibeng shii ne Apholion (Miyaosiu ne Srobrophothek ro)."},{"book":"Dong","chapter":"9","verse":"12","text":"Igobi pha bajo diig ne jong sha ro; ji pha iidoh shii bajo diigthek nyi ne wuii ba ruii ro."},{"book":"Dong","chapter":"9","verse":"13","text":"Chiihphado riigchiieng pha hamangkhliie è awairo thu-ung thud mage. Gu è goh yi Hamangkhung-aphuii ibi shii riu pha san sraibao ijiuthek wi è ro pha yoi."},{"book":"Dong","chapter":"9","verse":"14","text":"Goh è riigchiieng pha hamangkhliie shii yao, “Hanyie hamangkhliiethek wi shii Euphrathes khoboh shii phang muii pha ji shii thoh phi bo!”"},{"book":"Dong","chapter":"9","verse":"15","text":"Hamangkhliiethek wi shii ne sey ge; chiih-è ji pha ishak shii ji pha inai shii ji pha habie shii ji pha idam shii zab pha uomrang tharohthamang shii ua pha sarojong."},{"book":"Dong","chapter":"9","verse":"16","text":"Inpho pha siphahithek khama um pha jine gu shii yao: hìne wieng nyi million ro."},{"book":"Dong","chapter":"9","verse":"17","text":"Gu ibang shii gu ithek ro sthuhthek nane ithek ro inphothek shii doh: Ithek shii ne bai duiine ishaig khugthek um, iphi igong lubao duiine, chiih-è ijoi barud duiine ro. Sthuhthek khrug ne bargithek khrug duiine ro, chiih-è ithek ro semthek è ne bai, miikham, nane barud khia khlei."},{"book":"Dong","chapter":"9","verse":"18","text":"Uomrang pha tharohthamang re-è jiarang shii ne awie pha muathek uom ji è bai, miikham, nane barud ne sthuhthek semthek è khia khlei ne ua muii."},{"book":"Dong","chapter":"9","verse":"19","text":"Chiih-è sthuhthek ro blu ne ithek semthek shii nane ithek inyuithek shii de um. Ithek ro inyui khrugthek um pha phamthek duiine ro, chiih-è ithek è ithek shii khoh srane branthek shii diig phi."},{"book":"Dong","chapter":"9","verse":"20","text":"Khey pha tharohthamang, zab hanyie shii ji pha awie pha muathek è a-ua ba pho ne, ithek awaithek è rab pha ji è akhid ro. Ithek ne Ibuiithek shii sia pha ne agak ro, chiih-è san, luman, lubao, nane hing, hanyie yi ariig mua, ayoi mua, dinne alua mua pha jangbangthek shii misiasia pha de agak ro."},{"book":"Dong","chapter":"9","verse":"21","text":"Ithek ne awaithek ro sgohthek re-è, awaithek ro jadu re-è, awie pha siulao re-è, dinne awaithek ro mugo lubu akhid ro."}]}