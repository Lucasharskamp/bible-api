{"data":[{"book":"پەیدابوون","chapter":"22","verse":"1","text":"لەدوای ماوەیەک خودا ئیبراهیمی تاقیکردەوە. پێی فەرموو: «ئیبراهیم!»"},{"book":"پەیدابوون","chapter":"22","verse":"2","text":"ئینجا خودا فەرمووی: «ئیسحاقی کوڕە تاقانەت، ئەوەی کە خۆشت دەوێت، ببە و بڕۆ بۆ خاکی مۆریا. لەوێ لەسەر یەکێک لە کێوەکان کە خۆم پێت دەڵێم، بیکە بە قوربانی سووتاندن.»"},{"book":"پەیدابوون","chapter":"22","verse":"3","text":"بۆ بەیانی ئیبراهیم زوو لە خەو هەستا و گوێدرێژەکەی کورتان کرد. لەگەڵ خۆیدا دووان لە خزمەتکارەکانی و ئیسحاقی کوڕی برد. دوای بڕینەوەی دار بۆ قوربانی سووتاندن، هەستا و بەرەو ئەو شوێنە چوو کە خودا پێی فەرمووبوو."},{"book":"پەیدابوون","chapter":"22","verse":"4","text":"لە ڕۆژی سێیەم ئیبراهیم چاوی هەڵبڕی و لە دوورەوە شوێنەکەی بەدی کرد."},{"book":"پەیدابوون","chapter":"22","verse":"5","text":"ئیتر بە دوو خزمەتکارەکەی گوت: «ئێوە لێرە لەگەڵ گوێدرێژەکە دانیشن، من و کوڕەکەش هەتا ئەوێ دەچین، کڕنۆش دەبەین و دەگەڕێینەوە لاتان.»"},{"book":"پەیدابوون","chapter":"22","verse":"6","text":"ئیبراهیم داری قوربانی سووتاندنەکەی هەڵگرت و خستییە سەر پشتی ئیسحاقی کوڕی، خۆشی ئاگر و چەقۆکەی هەڵگرت. کاتێک هەردووکیان پێکەوە ڕۆیشتن،"},{"book":"پەیدابوون","chapter":"22","verse":"7","text":"ئیسحاق بە ئیبراهیمی باوکی گوت: «باوکە!»"},{"book":"پەیدابوون","chapter":"22","verse":"8","text":"ئیبراهیم وەڵامی دایەوە: «خودا خۆی بەرخی قوربانی سووتاندنەکە دابین دەکات، کوڕم.» ئیتر هەردووکیان پێکەوە ڕۆیشتن."},{"book":"پەیدابوون","chapter":"22","verse":"9","text":"کاتێک گەیشتنە ئەو شوێنەی کە خودا پێی فەرمووبوو، ئیبراهیم قوربانگایەکی دروستکرد و دارەکانی لەسەر ڕێکخست. ئینجا ئیسحاقی کوڕی بەستەوە و خستییە سەر دارەکانی سەر قوربانگاکە."},{"book":"پەیدابوون","chapter":"22","verse":"10","text":"ئیتر ئیبراهیم دەستی درێژکرد و چەقۆکەی هەڵگرت تاکو کوڕەکەی خۆی سەرببڕێت."},{"book":"پەیدابوون","chapter":"22","verse":"11","text":"بەڵام فریشتەی یەزدان لە ئاسمانەوە بانگی کرد و گوتی: «ئیبراهیم! ئیبراهیم!»"},{"book":"پەیدابوون","chapter":"22","verse":"12","text":"پێی گوت: «دەست بۆ کوڕەکە مەبە و هیچی لێ مەکە. ئێستا دەزانم تۆ لە خودا دەترسیت، چونکە لە پێناوی من دەستت بە کوڕە تاقانەکەتەوە نەگرت.»"},{"book":"پەیدابوون","chapter":"22","verse":"13","text":"ئیبراهیم چاوی هەڵبڕی و بینی وا بەرانێک لەدوایەوە لەناو دەوەنەکە بە هەردوو قۆچی گیربووە. ئیبراهیم چوو و بەرانەکەی گرت و لە جیاتی کوڕەکەی کردییە قوربانی سووتاندن."},{"book":"پەیدابوون","chapter":"22","verse":"14","text":"ئیتر ئیبراهیم ئەو شوێنەی ناو نا، «یەزدان دابینی دەکات». هەتا ئەمڕۆش دەگوترێت، «لەسەر کێوی یەزدان، دابین دەکرێت.»"},{"book":"پەیدابوون","chapter":"22","verse":"15","text":"فریشتەکەی یەزدان جارێکی دیکە لە ئاسمانەوە ئیبراهیمی بانگکرد و"},{"book":"پەیدابوون","chapter":"22","verse":"16","text":"گوتی: «یەزدان دەفەرموێت سوێندبێت بە خۆم، لەبەر ئەوەی تۆ ئەمەت کرد و دەستت بە کوڕە تاقانەکەتەوە نەگرت،"},{"book":"پەیدابوون","chapter":"22","verse":"17","text":"بێگومان بەرەکەتدارت دەکەم و نەوەکەت وەک ژمارەی ئەستێرەکانی ئاسمان و وەک لمی سەر کەناری دەریا زۆر دەکەم. نەوەت دەبێتە میراتگری دەرگای دوژمنەکانی."},{"book":"پەیدابوون","chapter":"22","verse":"18","text":"لە ڕێگەی نەوەی تۆشەوە هەموو نەتەوەکانی سەر زەوی بەرەکەتدار دەبن، چونکە تۆ گوێڕایەڵی فەرمایشتەکەی من بوویت.»"},{"book":"پەیدابوون","chapter":"22","verse":"19","text":"ئینجا ئیبراهیم گەڕایەوە لای دوو خزمەتکارەکەی. ئیتر هەستان و پێکەوە چوونە بیری شابەع. ئیبراهیم لە بیری شابەع نیشتەجێ بوو."},{"book":"پەیدابوون","chapter":"22","verse":"20","text":"دوای ماوەیەک بە ئیبراهیم گوترا: «وا میلکەی براژنیشت چەند کوڕێکی بۆ ناحۆری برات بووە،"},{"book":"پەیدابوون","chapter":"22","verse":"21","text":"عوچ کە نۆبەرەکەیەتی و بووزی برای،"},{"book":"پەیدابوون","chapter":"22","verse":"22","text":"هەروەها کەسەد و حەزۆ و پیلداش و یدلاف و بتوئێل.»"},{"book":"پەیدابوون","chapter":"22","verse":"23","text":"بتوئێلیش ڕڤقەی بوو."},{"book":"پەیدابوون","chapter":"22","verse":"24","text":"کەنیزەکەشی کە ناوی ڕەئوومە بوو، ئەویش"}]}