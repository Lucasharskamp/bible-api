{"data":[{"book":"ΣΕΙΡΑΧ","chapter":"26","verse":"1","text":"Γυναικὸς ἀγαθῆς μακάριος ὁ ἀνὴρ, καὶ ἀριθμὸς τῶν ἡμερῶν αὐτοῦ διπλάσιος."},{"book":"ΣΕΙΡΑΧ","chapter":"26","verse":"2","text":"Γυνὴ ἀνδρεία εὐφραίνει τὸν ἄνδρα αὐτῆς, καὶ τὰ ἔτη αὐτοῦ πληρώσει ἐν εἰρήνῃ."},{"book":"ΣΕΙΡΑΧ","chapter":"26","verse":"3","text":"Γυνὴ ἀγαθὴ μερὶς ἀγαθὴ, ἐν μερίδι φοβουμένων Κύριον δοθήσεται."},{"book":"ΣΕΙΡΑΧ","chapter":"26","verse":"4","text":"Πλουσίου δὲ καὶ πτωχοῦ καρδία ἀγαθὴ, ἐν παντὶ καιρῷ πρόσωπον ἱλαρόν."},{"book":"ΣΕΙΡΑΧ","chapter":"26","verse":"5","text":"Ἀπὸ τριῶν εὐλαβήθη ἡ καρδία μου, καὶ ἐπὶ τῷ τετάρτῳ προσώπῳ ἐδεήθην· διαβολὴν πόλεως, καὶ ἐκκλησίαν ὄχλου, καὶ καταψευσμὸν ὑπὲρ θάνατον, πάντα μοχθηρά."},{"book":"ΣΕΙΡΑΧ","chapter":"26","verse":"6","text":"Ἄλγος καρδίας καὶ πένθος γυνὴ ἀντίζηλος ἐπὶ γυναικὶ, καὶ μάστιξ γλώσσης πᾶσιν ἐπικοινωνοῦσα."},{"book":"ΣΕΙΡΑΧ","chapter":"26","verse":"7","text":"Βοοζύγιον σαλευόμενον γυνὴ πονηρὰ, ὁ κρατῶν αὐτῆς ὡς ὁ δρασσόμενος σκορπίου."},{"book":"ΣΕΙΡΑΧ","chapter":"26","verse":"8","text":"Ὀργὴ μεγάλη γυνὴ μέθυσος, καὶ ἀσχημοσύνην αὐτῆς οὐ συγκαλύψει."},{"book":"ΣΕΙΡΑΧ","chapter":"26","verse":"9","text":"Πορνεία γυναικὸς ἐν μετεωρισμοῖς ὀφθαλμῶν, καὶ ἐν τοῖς βλεφάροις αὐτῆς γνωσθήσεται."},{"book":"ΣΕΙΡΑΧ","chapter":"26","verse":"10","text":"Ἐπὶ θυγατρὶ ἀδιατρέπτῳ στερέωσον φυλακὴν, ἵνα μὴ εὑροῦσα ἄνεσιν ἑαυτῇ χρήσηται."},{"book":"ΣΕΙΡΑΧ","chapter":"26","verse":"11","text":"Ὀπίσω ἀναιδοῦς ὀφθαλμοῦ φύλαξαι, καὶ μὴ θαυμάσῃς ἐὰν εἰς σὲ πλημμελήσῃ·"},{"book":"ΣΕΙΡΑΧ","chapter":"26","verse":"12","text":"Ὡς διψῶν ὁδοιπόρος τὸ στόμα ἀνοίγει, καὶ ἀπὸ παντὸς ὕδατος τοῦ σύνεγγυς πίεται, κατέναντι παντὸς πασσάλου καθήσεται, καὶ ἔναντι βέλους ἀνοίξει φαρέτραν."},{"book":"ΣΕΙΡΑΧ","chapter":"26","verse":"13","text":"Χάρις γυναικὸς τέρψει τὸν ἄνδρα αὐτῆς, καὶ τὰ ὀστᾶ αὐτοῦ πιανεῖ ἡ ἐπιστήμη αὐτῆς."},{"book":"ΣΕΙΡΑΧ","chapter":"26","verse":"14","text":"Δόσις Κυρίου γυνὴ σιγηρὰ, καὶ οὐκ ἐστιν ἀντάλλαγμα πεπαιδευμένης ψυχῆς."},{"book":"ΣΕΙΡΑΧ","chapter":"26","verse":"15","text":"Χάρις ἐπὶ χάριτι γυνὴ αἰσχυντηρὰ, καὶ οὐκ ἔστι σταθμὸς πᾶς ἄξιος ἐγκρατοῦς ψυχῆς."},{"book":"ΣΕΙΡΑΧ","chapter":"26","verse":"16","text":"Ἥλιος ἀνατέλλων ἐν ὑψίστοις Κυρίου, καὶ κάλλος ἀγαθῆς γυναικὸς ἐν κόσμῳ οἰκίας αὐτοῦ."},{"book":"ΣΕΙΡΑΧ","chapter":"26","verse":"17","text":"Λύχνος ἐκλάμπων ἐπὶ λυχνίας ἁγίας, καὶ κάλλος προσώπου ἐπὶ ἡλικίᾳ στασίμῃ."},{"book":"ΣΕΙΡΑΧ","chapter":"26","verse":"18","text":"Στύλοι χρύσεοι ἐπὶ βάσεως ἀργυρᾶς, καὶ πόδες ὡραῖοι ἐπὶ στέρνοις εὐσταθοῦς."},{"book":"ΣΕΙΡΑΧ","chapter":"26","verse":"28","text":"Επὶ δυσὶ λελύπηται ἡ καρδία μου, καὶ ἐπὶ τῷ τρίτῳ θυμός μοι ἐπῆλθεν· ἀνὴρ πολεμιστὴς ὑστερῶν διʼ ἔνδειαν, καὶ ἄνδρες συνετοὶ ἐὰν σκυβαλισθῶσιν· ἐπανάγων ἀπὸ δικαιοσύνης ἐπὶ ἁμαρτίαν, ὁ Κύριος ἑτοιμάσει εἰς ῥομφαίαν αὐτόν."},{"book":"ΣΕΙΡΑΧ","chapter":"26","verse":"29","text":"Μόλις ἐξελεῖται ἔμπορος ἀπὸ πλημμελείας, καὶ οὐ δικαιωθήσεται κάπηλος ἀπὸ ἁμαρτίας."}]}