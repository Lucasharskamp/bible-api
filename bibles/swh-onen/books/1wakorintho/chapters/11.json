{"data":[{"book":"1 Wakorintho","chapter":"11","verse":"1","text":"Igeni mfano wangu, kama ninavyouiga mfano wa Kristo."},{"book":"1 Wakorintho","chapter":"11","verse":"2","text":"Ninawasifu kwa kuwa mnanikumbuka katika kila jambo na kwa kushika mafundisho niliyowapa."},{"book":"1 Wakorintho","chapter":"11","verse":"3","text":"Napenda mfahamu kwamba kichwa cha kila mwanaume ni Kristo, na kichwa cha mwanamke ni mwanaume, nacho kichwa cha Kristo ni Mungu."},{"book":"1 Wakorintho","chapter":"11","verse":"4","text":"Kila mwanaume anayeomba au kutoa unabii akiwa amefunika kichwa chake, anakiaibisha kichwa chake."},{"book":"1 Wakorintho","chapter":"11","verse":"5","text":"Naye kila mwanamke anayeomba au kutoa unabii pasipo kufunika kichwa chake, anakiaibisha kichwa chake, kwani ni sawa na yeye aliyenyoa nywele."},{"book":"1 Wakorintho","chapter":"11","verse":"6","text":"Kama mwanamke hatajifunika kichwa chake, basi inampasa kunyoa nywele zake. Lakini kama ni aibu kwa mwanamke kukata au kunyoa nywele zake, basi afunike kichwa chake."},{"book":"1 Wakorintho","chapter":"11","verse":"7","text":"Haimpasi mwanaume kufunika kichwa chake kwa kuwa yeye ni mfano wa Mungu na utukufu wa Mungu, lakini mwanamke ni utukufu wa mwanaume."},{"book":"1 Wakorintho","chapter":"11","verse":"8","text":"Kwa maana mwanaume hakutoka kwa mwanamke, bali mwanamke alitoka kwa mwanaume."},{"book":"1 Wakorintho","chapter":"11","verse":"9","text":"Wala mwanaume hakuumbwa kwa ajili ya mwanamke, bali mwanamke kwa ajili ya mwanaume."},{"book":"1 Wakorintho","chapter":"11","verse":"10","text":"Kwa sababu hii na kwa sababu ya malaika, inampasa mwanamke awe na ishara ya mamlaka juu yake."},{"book":"1 Wakorintho","chapter":"11","verse":"11","text":"Lakini katika Bwana, mwanamke hajitegemei pasipo mwanaume na mwanaume hajitegemei pasipo mwanamke."},{"book":"1 Wakorintho","chapter":"11","verse":"12","text":"Kama vile mwanamke alivyoumbwa kutoka kwa mwanaume, vivyo hivyo mwanaume huzaliwa na mwanamke. Lakini vitu vyote vyatoka kwa Mungu."},{"book":"1 Wakorintho","chapter":"11","verse":"13","text":"Hukumuni ninyi wenyewe: Je, inafaa kwa mwanamke kumwomba Mungu bila kufunika kichwa chake?"},{"book":"1 Wakorintho","chapter":"11","verse":"14","text":"Je, maumbile ya asili hayatufundishi kuwa ni aibu kwa mwanaume kuwa na nywele ndefu?"},{"book":"1 Wakorintho","chapter":"11","verse":"15","text":"Lakini mwanamke akiwa na nywele ndefu ni utukufu kwake? Kwa maana mwanamke amepewa nywele ndefu ili kumfunika."},{"book":"1 Wakorintho","chapter":"11","verse":"16","text":"Kama mtu anataka kubishana juu ya jambo hili, sisi wala makanisa ya Mungu hatutambui desturi nyingine."},{"book":"1 Wakorintho","chapter":"11","verse":"17","text":"Basi katika maagizo yafuatayo, siwezi kuwasifu, kwa sababu mkutanikapo si kwa ajili ya faida bali kwa hasara."},{"book":"1 Wakorintho","chapter":"11","verse":"18","text":"Kwanza, mnapokutana kama kanisa, nasikia kwamba kuna mgawanyiko miongoni mwenu, nami kwa kiasi fulani nasadiki kuwa ndivyo ilivyo."},{"book":"1 Wakorintho","chapter":"11","verse":"19","text":"Bila shaka lazima pawe na tofauti miongoni mwenu ili kuonyesha ni nani anayekubaliwa na Mungu."},{"book":"1 Wakorintho","chapter":"11","verse":"20","text":"Mkutanikapo pamoja si chakula cha Bwana mnachokula,"},{"book":"1 Wakorintho","chapter":"11","verse":"21","text":"kwa kuwa mnapokula, kila mmoja wenu anakula bila kuwangoja wengine. Mmoja hukaa njaa na mwingine analewa."},{"book":"1 Wakorintho","chapter":"11","verse":"22","text":"Je, hamna nyumbani kwenu ambako mnaweza kula na kunywa? Au mnalidharau kanisa la Mungu na kuwadhalilisha wale wasio na kitu? Niwaambie nini? Je, niwasifu juu ya jambo hili? La, hasha!"},{"book":"1 Wakorintho","chapter":"11","verse":"23","text":"Kwa maana mimi nilipokea kutoka kwa Bwana yale niliyowapa ninyi, kwamba Bwana Yesu, usiku ule aliposalitiwa, alitwaa mkate,"},{"book":"1 Wakorintho","chapter":"11","verse":"24","text":"naye akiisha kushukuru, akaumega, akasema, “Huu ndio mwili wangu, uliotolewa kwa ajili yenu. Fanyeni hivi kwa ukumbusho wangu.”"},{"book":"1 Wakorintho","chapter":"11","verse":"25","text":"Vivyo hivyo baada ya kula, akakitwaa kikombe, akisema, “Kikombe hiki ni agano jipya katika damu yangu. Fanyeni hivi kila mnywapo, kwa ukumbusho wangu.”"},{"book":"1 Wakorintho","chapter":"11","verse":"26","text":"Maana kila mlapo mkate huu na kunywea kikombe hiki, mnatangaza mauti ya Bwana mpaka ajapo."},{"book":"1 Wakorintho","chapter":"11","verse":"27","text":"Kwa hiyo, mtu yeyote alaye mkate huo au kukinywea kikombe hicho cha Bwana isivyostahili, atakuwa na hatia ya dhambi juu ya mwili na damu ya Bwana."},{"book":"1 Wakorintho","chapter":"11","verse":"28","text":"Inampasa mtu ajichunguze mwenyewe, kabla ya kula mkate na kukinywea kikombe."},{"book":"1 Wakorintho","chapter":"11","verse":"29","text":"Kwa maana mtu yeyote alaye na kunywa pasipo kuutambua mwili wa Bwana, hula na kunywa hukumu juu yake mwenyewe."},{"book":"1 Wakorintho","chapter":"11","verse":"30","text":"Hii ndiyo sababu wengi miongoni mwenu ni wagonjwa na dhaifu na wengine wenu hata wamekufa."},{"book":"1 Wakorintho","chapter":"11","verse":"31","text":"Lakini kama tungejichunguza wenyewe tusingehukumiwa."},{"book":"1 Wakorintho","chapter":"11","verse":"32","text":"Tunapohukumiwa na Bwana, tunaadibishwa ili tusije tukahukumiwa pamoja na ulimwengu."},{"book":"1 Wakorintho","chapter":"11","verse":"33","text":"Kwa hiyo, ndugu zangu, mkutanikapo pamoja ili kula, mngojane."},{"book":"1 Wakorintho","chapter":"11","verse":"34","text":"Kama mtu akiwa na njaa, ale nyumbani kwake ili mkutanapo pamoja msije mkahukumiwa."}]}