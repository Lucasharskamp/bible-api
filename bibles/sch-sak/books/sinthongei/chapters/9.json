{"data":[{"book":"Sinthongei","chapter":"9","verse":"1","text":"Saul han Pumapa jûipungei hah en nuom ngei maka, anrêngin that let rang aphuta. Hanchu Ochai Inlalngei kôm a sea."},{"book":"Sinthongei","chapter":"9","verse":"2","text":"Damascusa Khuoa Synagog mingei kôma pêk rang lekha a min mizieka, ma khuo han a nuom lam takin sin a thothei tiin an lei rietna rang ani, tukhom Pumapa jûi mi amûn chu nupang mo, pasal mo, a sûra Jerusalema a hongtuong theina rangin."},{"book":"Sinthongei","chapter":"9","verse":"3","text":"Hanchu, Saul hah Damascusa a tung rangtôn, inningloi rengin invân renga vârin ajuong êla."},{"book":"Sinthongei","chapter":"9","verse":"4","text":"pila ânlet paia, rôl miring a rieta, “Saul, Saul! ithomo ma angtaka dûk mini tho hih?” a tia."},{"book":"Sinthongei","chapter":"9","verse":"5","text":"Hanchu, Saul han, “Pumapa tumo ni ni?” tiin a rekela."},{"book":"Sinthongei","chapter":"9","verse":"6","text":"“Nikhomrese, inthoi inla khopuilien sûnga va senla, mahan ni sintho rang nang lei ril an tih,” a tia."},{"book":"Sinthongei","chapter":"9","verse":"7","text":"Saul leh munkhata se ngei chu, chong theiloi le a mindona chang riet loiin, an inding chiena, rôl miring hah chu an rieta, aniatachu tute mu mak ngeia."},{"book":"Sinthongei","chapter":"9","verse":"8","text":"Saul hah nuoi renga ânthoia male a mitngei ahong menga, hannirese, tute muthei khâi maka, a kuta an kaia Damascusa khuo tieng an sepuia."},{"book":"Sinthongei","chapter":"9","verse":"9","text":"Sûnthum dôr chu khoite muthei loi le sâk nêk khom sâk thei loiin a oma."},{"book":"Sinthongei","chapter":"9","verse":"10","text":"Ma zora han Damascusa khuoa Khristien iempu mi inkhat a riming Ananias a oma. Inlârnân Pumapa a mua, “Ananias!” a tia,"},{"book":"Sinthongei","chapter":"9","verse":"11","text":"Pumapa han a kôm, “Ananias insiem inla, Lamlien Tûn son va sênla, Judas ina Tarsus mi a riming Sual an ti hah va rok roh, ama'n chubai a tho tit."},{"book":"Sinthongei","chapter":"9","verse":"12","text":"Male inlârnân mi inkhat a riming Ananias a sea, a mitngei minvâr pe rangin a lu chunga a kutngei minngamin chubaitho pe rangin nang a lei mu zoi,” a tia."},{"book":"Sinthongei","chapter":"9","verse":"13","text":"Ananias'n, “Pumapa ma miriem han Jerusalema khuo mingei dûk amintong lam mi tamtak ngeiin min rila."},{"book":"Sinthongei","chapter":"9","verse":"14","text":"Male atûnhin khom Damascusa khuoa nang jûipungei, sûrna rang phalna lekha ochaisingei kôm renga a dôn,” a tia."},{"book":"Sinthongei","chapter":"9","verse":"15","text":"Pumapa han, “va se roh, ama hah ki sinthopu rangin ka thang zoi, hi Jentailngei, Rêngngei le Israel mingei ki riming min riet ranga ki tîr rang ani."},{"book":"Sinthongei","chapter":"9","verse":"16","text":"Keima sikin idôrmo dûk a la tong rang nang la ril ki tih,” a tia."},{"book":"Sinthongei","chapter":"9","verse":"17","text":"Masikin Ananias hah a sea, Saul omna ina a lûta, male Saul chunga a kutngei a minngama “Sungsuok Saul ni mit vâr nôkna rang le Ratha Inthieng sipa no om theina rangin no hongna lampuia na kôma inlârpu Pumapa Jisua'n ni hongtîr ani,” a tia."},{"book":"Sinthongei","chapter":"9","verse":"18","text":"Harenghan, a mitngei renga ngalip angati ajuong tâka, a mitngei ahong vârpe nôka. Hanchu ânthoia baptis a changa;"},{"book":"Sinthongei","chapter":"9","verse":"19","text":"Male bu, an, a nêka a hong har nôk zoi."},{"book":"Sinthongei","chapter":"9","verse":"20","text":"Synagog taka a lût pata Khrista thurchi a rila, Jisua chu Pathien nâipasal ani tiin a ril phut kelen zoia."},{"book":"Sinthongei","chapter":"9","verse":"21","text":"A chongril riet ngei murdi'n asân an kamâm tataka, “Hi mi hih Jerusalema Jisua riming ralam ngei dûk lei mintong ngâipu hah nimak mo? Ha mingei hah khita ochaisingei kôma tuong ranga mahin khom a hong nimak mo?” an tia."},{"book":"Sinthongei","chapter":"9","verse":"22","text":"Hannirese Saul chongril hah ranak a dôn teteta, male Jisua chu Khrista ani tiin a ril minthâr han mi a mene thei oka, Damascus taka aom Judangei khomin makhal thei khâi mak ngei."},{"book":"Sinthongei","chapter":"9","verse":"23","text":"Sûn tamtak suole chu Saul that rangin Judangei lungvâr an thoa,"},{"book":"Sinthongei","chapter":"9","verse":"24","text":"hannirese ama'n an lungvâr tho hah a rieta, that rang bôkin rukul mokot tina sûn le jân an muruonga."},{"book":"Sinthongei","chapter":"9","verse":"25","text":"Hannirese a nûkjûingeiin Saul an tuonga, jâna rukul kotvêng renga kok leh makhâiin an musum zoi."},{"book":"Sinthongei","chapter":"9","verse":"26","text":"Hanchu Saul hah Jerusalema a sea, ruoisingei inloppui rang a bôka, hannirese anni han ruoisi ani sa ti iem mak ngeia, anrêngin achiin an chia."},{"book":"Sinthongei","chapter":"9","verse":"27","text":"Hanchu Barnabas a tuonga tîrtonngei kôm a sepuia. Lampuia Pumapa a mu tie ngei, Pumapa'n a kôma a ti pe ngei, Damascusa taka Jisua riminga hâitaka chong a ril tie ngei an kôm a misîr pe ngeia."},{"book":"Sinthongei","chapter":"9","verse":"28","text":"Male Saul hah an kôm a om zoia, Jerusalem pumpuia hâitakin Pumapa rimingin chong a rila."},{"book":"Sinthongei","chapter":"9","verse":"29","text":"Greek chong mangin Judangei lâia chong a rila, a makhala, anni rêkin chu that rangin an pûta."},{"book":"Sinthongei","chapter":"9","verse":"30","text":"Ha chong hah koiindang mingeiin an rietin chu Saul hah Caesarea khuo an tuonga, Tarsus khuoa an tîr pat zoi."},{"book":"Sinthongei","chapter":"9","verse":"31","text":"Male Judea ram, Galilee ram le Samari ram pumpuia koiindang hah dengtheina an jôk zoia. Pumapa mân thôn an oma, Ratha Inthieng ompuinân an rât uola, an mijôn ahong pung tetet zoia."},{"book":"Sinthongei","chapter":"9","verse":"32","text":"Peter'n muntina a chaia, sûnkhat chu Ludda khuo Pathien mingei omna a juong sea."},{"book":"Sinthongei","chapter":"9","verse":"33","text":"Mahan mi inkhat a riming Aeneas an ti kum riet phalkhatthi sika jâlmuna jâl a mua."},{"book":"Sinthongei","chapter":"9","verse":"34","text":"Peter'n a kôm han, “Aeneas, Jisua Khrista'n nang a mindam zoi inthoi inla na jâlmun luok roh,” a tia, hanchu harenghan ânthoia."},{"book":"Sinthongei","chapter":"9","verse":"35","text":"Ludda le Sharona mi murdi'n ama an mua Pumapa tieng an hong inhei zoi."},{"book":"Sinthongei","chapter":"9","verse":"36","text":"Joppa khuoa han Jisua lei iem nuvengte inkhat a riming Tabitha a oma. (Greek riming Dorcas, mahi, “sakhi,” tina ani.) Amanu han azora dôn murdi sin sa le inriengngei sannân a lei mang ngâi ani."},{"book":"Sinthongei","chapter":"9","verse":"37","text":"Ma zora han dam maka, a thi zoia, tui an min buola inchunginchuon khâltana an min jâla."},{"book":"Sinthongei","chapter":"9","verse":"38","text":"Ludda khuo hah Joppa khuo kôl ani sikin, iempungeiin Peter Ludda khuoa aom ti an rieta, “Rangâihoitakin inrangralin mi hong pe roh,” tia koi rangin mi inik an tîra."},{"book":"Sinthongei","chapter":"9","verse":"39","text":"Masikin Peter inthoiin anni ngei lehan an sea. A tung leh an inchunginchuon khâltan sûnga an tuonga. Dorcas kôla indingin meithâingei tamtakin an chapa, an kôm aom lâia kâncholingei le puonngei hah a sûi ngei hah Peter an min mua."},{"book":"Sinthongei","chapter":"9","verse":"40","text":"Peter'n anrêngin pêntieng a mojôk ngeia, male Khûkinbilin chubai a thoa, hanchu ruok tieng ânheia, “Tabitha inthoi roh,” a tia. Tabitha hah a hong menga Peter hah a mua, a hong insunga."},{"book":"Sinthongei","chapter":"9","verse":"41","text":"Peter'n a kut a pêka a kaithoia, hanchu iempungei le meithâingei a koia, Tabitha hah aringin a pêk ngei zoi."},{"book":"Sinthongei","chapter":"9","verse":"42","text":"Ma roi hah Joppa khuoa ânthang zita, mi tamtakin Pumapa an hong iem zoi."},{"book":"Sinthongei","chapter":"9","verse":"43","text":"Peter chu sûn tamtak Joppa khuo savun sinngâipu Simon ina ala châma."}]}