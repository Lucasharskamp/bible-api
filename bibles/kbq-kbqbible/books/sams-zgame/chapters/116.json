{"data":[{"book":"Sams-Zgame","chapter":"116","verse":"1","text":"Nagra Ra Anumzamofona navesinentoe. Na'ankure Agra nagerura nentahino asunku'ma hunanteno nazama hinogu'ma krafa kema huana antahinenamie."},{"book":"Sams-Zgame","chapter":"116","verse":"2","text":"Na'ankure Agrama agesa anteno antahi nenamia zankura, nagrama kasefa'ma hu'na manisanua kna'afina agriteke nunamuna hugahue."},{"book":"Sams-Zgame","chapter":"116","verse":"3","text":"Fri'zamo'a nofimo'ma nazeri anakiaza nehigeno, fri vahe kumaku'ma koro huazamo'a, nazeri fenkami netre. Ana zamo hige'na knazampi nemani'na nasu zampi nemanue."},{"book":"Sams-Zgame","chapter":"116","verse":"4","text":"Ana'ma nehige'na Ra Anumzamofo agi ahe'na, Ra Anumzamoka nagu'vazio hu'na nunamuna nehue."},{"book":"Sams-Zgame","chapter":"116","verse":"5","text":"Ra Anumzamo'a asunku huneranteno, fatgo avu'ava nehia ne' mani'neankino, tagri Anumzamofona arimpa fruzamo'a avite'ne."},{"book":"Sams-Zgame","chapter":"116","verse":"6","text":"Zamagra'ama zamaza osuga vahera, Ra Anumzamo'a kegava hunezmante. Korapara ra hazenkezampi mani'nogeno naguravazi'ne."},{"book":"Sams-Zgame","chapter":"116","verse":"7","text":"Menina narimpa fru hu'na mani'noe. Na'ankure Ra Anumzamo'a knare hunante'ne."},{"book":"Sams-Zgame","chapter":"116","verse":"8","text":"Nagrira fri'zampinti nagu'vazino nenavreno, navunura eri haminenanteno, naza hige'na trakara hu'na nomasoe."},{"book":"Sams-Zgame","chapter":"116","verse":"9","text":"Ana nehigu nagra kasefa'ma hu'na ama mopafima manisanua kna'afina, Ra Anumzamofo avure kana vano hugahue."},{"book":"Sams-Zgame","chapter":"116","verse":"10","text":"Nagra Ra Anumzamokare namentinti nehugu amanage hugahue. Ranknazamo nazeri haviza nehie."},{"book":"Sams-Zgame","chapter":"116","verse":"11","text":"Nagra antahintahi hakarema nehua knafina amanage hu'na Kagritega kezana netue. Maka amama mani'naza vahera havige nehaza vahe mani'naze."},{"book":"Sams-Zgame","chapter":"116","verse":"12","text":"Ra Anumzamo'ma maka knare avu'ava zama hunante'nea zantera, nagra na'a nona hu'na amigahue?"},{"book":"Sams-Zgame","chapter":"116","verse":"13","text":"Waini ofama erino Ra Anumzamofonte emerisga hiaza hu'na nagu'vazino navre'nea zankura musenkase nehu'na, agi'a ahentesga hugahue."},{"book":"Sams-Zgame","chapter":"116","verse":"14","text":"Hagi Anumzamofo vahe'ma maka eme etruma hanafina, nazano hugahue hu'nama Ra Anumzamofo avure'ma huvempama hu'noa zantamina hugahue."},{"book":"Sams-Zgame","chapter":"116","verse":"15","text":"Ra Anumzamofoma amage'manentaza vahe'ma frizana, Anumzamofo avurera so'e zantfa nehie."},{"book":"Sams-Zgame","chapter":"116","verse":"16","text":"Ra Anumzamoka nagra kagri eri'za vahe mani'noanki'na, eri'za vahekamo'na kagri nompima eri'za e'neria a'mofo mofavre mani'noe. Ana hu'neankinka nofimo'ma kinama renante'neana katufenka nazeri fru hu'nane."},{"book":"Sams-Zgame","chapter":"116","verse":"17","text":"Ana hu'neanki'na kagritega humuse ofani'a hunegante'na, Ra Anumzamoka kagire nunamuna hugahue."},{"book":"Sams-Zgame","chapter":"116","verse":"18","text":"Hagi nazano hugahue hu'nama Ra Anumzamofo avure'ma huvempama hu'noa zantamina, maka Anumzamofo vahe'ma eme etruma hanafina ana zana hugahue."},{"book":"Sams-Zgame","chapter":"116","verse":"19","text":"Jerusalemi kuma'mofo agu'afima, Ra Anumzamofo mono noma me'nea kumapi, Ra Anumzamofo agi'a husga huntesue."}]}