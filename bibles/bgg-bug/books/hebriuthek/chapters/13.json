{"data":[{"book":"Hebriuthek","chapter":"13","verse":"1","text":"Masipho khuiinothek duiine nawaithek chung moe shii ruii bo."},{"book":"Hebriuthek","chapter":"13","verse":"2","text":"13:2: Igo 18:1-8; 19:1-3 Athieg pha biwenthek shii nawai hò hà hopha abia rabo. Giak è ne athieg pha biwenthek ho shii hamangkhliie shii ho jong."},{"book":"Hebriuthek","chapter":"13","verse":"3","text":"Phathegpho shii now srane, nawai de ithek rog phatheg hà duiine now bo. Diigchiaopho shii now srane ithek diigchiaopho ji shii nawai è rad pha duiine now bo."},{"book":"Hebriuthek","chapter":"13","verse":"4","text":"Yiy-gey pha ji shii ne zab ilab phi chid, chiih-è yiy nane gey chung ne migi um rai chid. Hamangkhung-aphuii ne hanyie shii lubu oi hanyie è siulao rek ithek chua ruii phro."},{"book":"Hebriuthek","chapter":"13","verse":"5","text":"Bang miie ne sgow pha ji è nawai shii ruang ruii bo, chiih-è nawai shii nyie um pha ji shii cho bo. Nyieliieshii Hamangkhung-aphuii è yao, “Gu ne na shii athoh phro; gu ne na shii asnai phro.”"},{"book":"Hebriuthek","chapter":"13","verse":"6","text":"13:6: Chng 118:6 (LXX) Chiihphado, lubu boh rek srane yao,"},{"book":"Hebriuthek","chapter":"13","verse":"7","text":"Hanyie è nathek shii Hamangkhung-aphuii ro mua yao, nathek ro ibi pha dumuiithek shii now bo. Iidoh pha ji now bo ithek ne khi-è rek ne sieng ithek khi-è rek ne iy chiih-è ithek ro migi shii noi bo."},{"book":"Hebriuthek","chapter":"13","verse":"8","text":"Isu Masi ne duyo, sdoh chiih-è idang ò ro."},{"book":"Hebriuthek","chapter":"13","verse":"9","text":"Izai lumuii ji è nathek ne zab athieg pha muyua pha jihà adun yi rabo. Hì ne hanyie shii hìpha nuii pha ji è khoh ne ithek è anong pha michie chiang shii khoh nuii pha ji shii ne Hamangkhung-aphuii bushun è iliing pha chua shii choi pha ji wie ro."},{"book":"Hebriuthek","chapter":"13","verse":"10","text":"Phabithek hanyie Jewish ithua pha misiasia sraibao zid nyie um pha ji shii chie phane rangsua oi ro."},{"book":"Hebriuthek","chapter":"13","verse":"11","text":"13:11: Lew 16:27 Jewish pha Kho Phabi ne layog chiang shii miiram ro ifai yie ne Bajo So Ithua hà mizid zid; jishii miiram siu shii ne haliig è fuang hà ziao muii."},{"book":"Hebriuthek","chapter":"13","verse":"12","text":"Ji pha chiang, aiwai ro ifai è branthek ro layog shii gang rek phi pha, Isu de rajan è fuang hà iy."},{"book":"Hebriuthek","chapter":"13","verse":"13","text":"Chiihphado, cho gethek de, haliig è fuang hà aishii wuii ne chiih-è airo biwo shii thang rai haro."},{"book":"Hebriuthek","chapter":"13","verse":"14","text":"Chiih-è ichiih sohnyiak shii ne gethek ro idang pha rajan ithua oi ro; gethek ne nyie thog ruii pha rajan shii khan ro."},{"book":"Hebriuthek","chapter":"13","verse":"15","text":"Chiihphado, cho gethek de, nyie yi aishii Ithong rone sphunthek è nuii ne Isu chiang è Hamangkhung-aphuii shii idang mizid chiong ne zid rai haro."},{"book":"Hebriuthek","chapter":"13","verse":"16","text":"Wie shii rek pha abia rabo chiih-è nawaithek chung nong rai bo, nyieliieshii hìpha zid jine Hamangkhung-aphuii shii sang yi ro."},{"book":"Hebriuthek","chapter":"13","verse":"17","text":"Nawaithek ro dumuiithek shii nuii bo chiih-è ithek muyungthek shii luagieng bo. Ithek ne nathek luruak shii athohdang pha riig muii, nyieliieshii ithek ne ithek ro blia rek pha ji shii Hamangkhung-aphuii shii sasab phi chid phro. Nathek ithek shii nuii arone, ithek ne awaithek blia shii lised ne rek ruii phro; asi arone, ithek ne zo ne rek ruii phro, chiih-è jine nathek shii nong oi ruii phro."},{"book":"Hebriuthek","chapter":"13","verse":"18","text":"Gathek shii misia shii ruii bo. Gethek ne zai nyayao mua gethek munow ne sang ro, nyieliieshii gethek ne zab ishak shii zai shii rek yang."},{"book":"Hebriuthek","chapter":"13","verse":"19","text":"Chiih-è gu shii khthiie iidoh nathek moe shii thoh din yi pha Hamangkhung-aphuii shii sia bone gu ne ithek shii lubu è khung phro."},{"book":"Hebriuthek","chapter":"13","verse":"20-21","text":"Gethek Ithong Isu Masi shii Hamangkhung-aphuii è iy pha ji hòi din yi; ai è awai ifai13:20-21: Airo ifai; dinneAi zid ne iy. phi muii pha chiang ai ne shiishai pha Bajobo Shiishaibrogpho rey, ji pha chiang è idang pha shiinyie nabjong. Yang ne liijiing Hamangkhung-aphuii è na shii airo yang pha ji shii rek yi pha zab wie mana ji shii phi yi pha, chiih-è Isu Masi chiang, gethek chai shii ai è sang pha ji shii rek yi bo. Chiih-è biisiie ne idang è idang pha Masi ro! Amen."},{"book":"Hebriuthek","chapter":"13","verse":"22","text":"Gu nathek shii khung, gu iijiiakthek hìpha lububo rek pha mua shii wie è nui bo; gu è nathek shii zey pha jigi hìne phiang asi ro."},{"book":"Hebriuthek","chapter":"13","verse":"23","text":"Gu ne nathek shii gethek khuiino Thimothi phatheg è khia ge pha ji shii ìd yi pha yang ro. Ai khthiie thog arone, aishii gurog noh srane nathek shii si pha wuii pha ro."},{"book":"Hebriuthek","chapter":"13","verse":"24","text":"Nathek ro dumuiithek shii chiih-è zab Hamangkhung-aphuii bran shii gathek ro salamthek phi bo. Ithaly pha migiphothek è de nathek shii salamthek thoh gey."},{"book":"Hebriuthek","chapter":"13","verse":"25","text":"Hamangkhung-aphuii ro bushun ne nathek zab rog rai bo."}]}