{"data":[{"book":"1 Yohane","chapter":"1","verse":"1","text":"Tikukulalikirani za Mawu a moyo amene analipo kuyambira pachiyambi, amene tinawamva, amene tinawaona ndi maso athu, amene tinawapenyetsetsa, ndipo tinawakhudza ndi manja athu."},{"book":"1 Yohane","chapter":"1","verse":"2","text":"Moyowo unaoneka, tinawuona ndipo tikuchitira umboni. Tikukulalikirani za moyo wosatha umene unali ndi Atate ndipo unaonekera kwa ife."},{"book":"1 Yohane","chapter":"1","verse":"3","text":"Tikukulalikirani chimene tinachiona ndi kumva, kuti inuyo muyanjane nafe. Kuyanjana kwathu, tikuyanjana ndi Atate ndiponso ndi Mwana wawo, Yesu Khristu."},{"book":"1 Yohane","chapter":"1","verse":"4","text":"Tikukulemberani zimenezi kuti chimwemwe chathu chikhale chathunthu."},{"book":"1 Yohane","chapter":"1","verse":"5","text":"Uthenga umene tinamva kwa Iye ndipo tikuwulalikira kwa inu ndi uwu: Mulungu ndiye kuwunika ndipo mwa Iye mulibe mdima konse."},{"book":"1 Yohane","chapter":"1","verse":"6","text":"Tikanena kuti timayanjana naye, koma nʼkumayendabe mu mdima, tikunama ndipo sitikuchita choonadi."},{"book":"1 Yohane","chapter":"1","verse":"7","text":"Koma tikamayenda mʼkuwunika, monga Iye ali mʼkuwunika, pamenepo timayanjana wina ndi mnzake, ndipo magazi a Yesu, Mwana wake, amatitsuka ndi kutichotsera tchimo lililonse."},{"book":"1 Yohane","chapter":"1","verse":"8","text":"Tikanena kuti tilibe tchimo, tikudzinyenga tokha ndipo mwa ife mulibe choonadi."},{"book":"1 Yohane","chapter":"1","verse":"9","text":"Koma tikavomereza machimo athu, Iye ndi wokhulupirika ndi wolungama ndipo adzatikhululukira machimo athu, nadzatiyeretsa ndi kutichotsera chosalungama chilichonse."},{"book":"1 Yohane","chapter":"1","verse":"10","text":"Ife tikanena kuti sitinachimwe, tikumutenga Mulungu kukhala wonama, ndipo Mawu ake sali mwa ife."}]}