{"data":[{"book":"Maliko","chapter":"9","verse":"1","text":"Che Yesu ŵapundile kwasalila, “Isyene ngunsalila, apali ŵandu ŵane papapa chiŵaone Akunnungu achitawalaga ni machili kwa matala gakupisyangana akanaŵe kuwa.”"},{"book":"Maliko","chapter":"9","verse":"2","text":"Pagapite moŵa nsano ni limo, Che Yesu ŵaajigele che Petulo ni che Yakobo ni Che Yohana, ŵalongene nawo pa chitumbi cheleu pajikape. Kweleko ku meeso ku Che Yesu kwagalawiche paujo pao."},{"book":"Maliko","chapter":"9","verse":"3","text":"Iwalo yakwe yaliji yeswela mbee yanti mundu jwalijose jwa pachilambo pano ngakupakombola kuswejesya chanti yeleyo."},{"book":"Maliko","chapter":"9","verse":"4","text":"Nipele, che Elia ni che Musa ŵakopochele paujo pao ni ŵaliji nkukunguluka ni Che Yesu."},{"book":"Maliko","chapter":"9","verse":"5","text":"Che Petulo ŵasalile Che Yesu achitiji, “Jwakwiganya, ikaliji yambone kuti uwe tutame panopano. Tutaŵe masakasa gatatu, limo lyenu ni limo li che Musa ni liine li che Elia.”"},{"book":"Maliko","chapter":"9","verse":"6","text":"Che Petulo nganachimanya chakuŵecheta pakuŵa wose ŵajogwepe kwannope."},{"book":"Maliko","chapter":"9","verse":"7","text":"Nipele, lyakopochele liunde ni kwaunichila, liloŵe lyakopochele mu liunde lichitiji, “Aju ni Mwanangu jungunnonyela, mumpilikanile jwelejo.”"},{"book":"Maliko","chapter":"9","verse":"8","text":"Papopo ŵakulijiganya ŵalolite akuno ni akunokuno, nambo nganambona mundu jwine ikaŵe Che Yesu pe."},{"book":"Maliko","chapter":"9","verse":"9","text":"Paŵatulukaga pa chitumbi, Che Yesu ŵakanyisye ŵanyawo kuti yele iŵaiweni akansalila mundu jwalijose mpaka Mwana jwa Mundu pachachisyuka."},{"book":"Maliko","chapter":"9","verse":"10","text":"Nipele, ŵakulijiganya ŵagakamulichisye maloŵe go, nambo ŵaliji nkuusyana achinsyene pe, “Kusyuka malumbo gakwe chichi?”"},{"book":"Maliko","chapter":"9","verse":"11","text":"Nipele, ŵausisye Che Yesu, “Ana kwachichi ŵakwiganya Malajisyo akusala kuti, chaiche kaje Che Elia?”"},{"book":"Maliko","chapter":"9","verse":"12","text":"Che Yesu ŵajanjile, “Elo, che Elia chaiche kaje kukuŵika chile indu yose. Nambi kwachichi ilembekwe Mmalembelo ga Akunnungu kuti, Mwana jwa Mundu chasauche kwannope ni kukanikwa?"},{"book":"Maliko","chapter":"9","verse":"13","text":"Nambo une ngunsalila, che Elia ŵamasile kwika ni ŵandu ŵampanganyichisye chachilichose chiŵasachile, mpela Malembelo ga Akunnungu yagakuti kusala nkati ŵelewo.”"},{"book":"Maliko","chapter":"9","verse":"14","text":"Che Yesu ni aŵala ŵakulijiganya ŵatatu paŵaaichilile ŵakulijiganya ŵane ŵala, ŵaweni ŵandu ŵajinji ali ŵasyungwile achikanilanaga ni ŵakwiganya Malajisyo."},{"book":"Maliko","chapter":"9","verse":"15","text":"Papopo, ŵandu wose paŵambweni Che Yesu, ŵasimosile kwannope, ŵautuchile kukwakomasya."},{"book":"Maliko","chapter":"9","verse":"16","text":"Che Yesu ŵausisye ŵakulijiganya ŵao, “Ana nkukanilana nawo ichichi?”"},{"book":"Maliko","chapter":"9","verse":"17","text":"Mundu jumo mu mpingo wa ŵandu mula ŵajanjile, “Jwakwiganya, nannyichenawo mwanangu kukwenu jwakamwilwe ni lisoka lyalikuntendekasya anakombole kuŵecheta."},{"book":"Maliko","chapter":"9","verse":"18","text":"Katema kose lisoka palikunjinjila, likungwisya paasi ni likuntendekasya mwanache jo chikopoche chiulo nkang'wa, achichilimyaga meeno ni kukakamala chiilu. Naaŵendile ŵakulijiganya ŵenu alikoposye, nambo ŵalepele.”"},{"book":"Maliko","chapter":"9","verse":"19","text":"Nipele, Che Yesu ŵaasalile ŵakulijiganya ŵao, “Mwanya uŵelesi wangali chikulupi! Ana chindame ni ŵanyamwe mpaka chakachi? Chinampililile mpaka chakachi? Munyichisye mwanache jo.”"},{"book":"Maliko","chapter":"9","verse":"20","text":"Ŵannyichisye ku Che Yesu. Lisoka palyambweni Che Yesu, papopo lyantasile njilinjili jwanchanda jo, nombe ŵagwile paasi, ŵagalagete akuno alinkukopoka chiulo kukang'wa."},{"book":"Maliko","chapter":"9","verse":"21","text":"Che Yesu ŵammusisye atatigwe jwanchanda jo, “Jwanchanda ju yatandite chakachi yelei?”"},{"book":"Maliko","chapter":"9","verse":"22","text":"Katema kakajinji lisoka lyo lyangwisyaga pa mooto ni mmeesi kuti lyaulaje. Nambo iŵaga nkukombola kutendekanya chachilichose, ntukolele chanasa ni kutukamusya!”"},{"book":"Maliko","chapter":"9","verse":"23","text":"Che Yesu ŵansalile, “Kwachichi nkuti, ‘Iŵaga ngukombola’? Yose ikukomboleka kwa mundu jwakukulupilila.”"},{"book":"Maliko","chapter":"9","verse":"24","text":"Papopo atatigwe jwanchanda jo ŵanyanyisye, “Ngukulupilila! Nambo chikulupi changu chili chamwana, mungamuchisye ngole chikulupi chachikulungwa.”"},{"book":"Maliko","chapter":"9","verse":"25","text":"Che Yesu paŵaweni kuti ŵandu ŵajinji ali nkusongangana paujo pao, walijamwiche lisoka lila ni kulisalila, “Mmwe lisoka linkulekasya kuŵecheta ni kupilikana, ngunlamula nkopoche mwa jwanchanda ju, ni nkajinjila sooni.”"},{"book":"Maliko","chapter":"9","verse":"26","text":"Pelepo lisoka lyanyanyisye, lyangwisisye njilinjili jwanchanda jo ni lyankopweche. Jwanchanda jwaoneche mpela jwammwe, ni ŵandu ŵane ŵatite “Awile!”"},{"book":"Maliko","chapter":"9","verse":"27","text":"Nambo Che Yesu ŵankamwile nkono jwanchanda jo, ŵankamwisye ajimuche, nombejo ŵajimi."},{"book":"Maliko","chapter":"9","verse":"28","text":"Che Yesu paŵajinjile mu nyuumba, ŵakulijiganya ŵao ŵausisye pajika, “Kwachichi twalepele kulikoposya lisoka lyo?”"},{"book":"Maliko","chapter":"9","verse":"29","text":"Che Yesu ŵajanjile, “Lisoka lyanti yelei ngalikukopoka kwa litala lyalililyose ikaŵe kwa kwapopelela Akunnungu pe.”"},{"book":"Maliko","chapter":"9","verse":"30","text":"Che Yesu ni ŵakulijiganya ŵao ŵatyosile peuto pala, ni ŵajendelechele ni ulendo kupitila ku chilambo cha ku Galilaya. Nganasaka mundu jwalijose akumanye kuŵaliji,"},{"book":"Maliko","chapter":"9","verse":"31","text":"pakuŵa ŵaliji nkwajiganya ŵakulijiganya ŵao, ŵasalile, “Mwana jwa Mundu chaŵichikwe mmakono mwa ŵandu, nombewo chammbulaje. Nambo pa lyuŵa lyaatatu chiulajikwa pe chasyuche.”"},{"book":"Maliko","chapter":"9","verse":"32","text":"Nambo ŵakulijiganya ŵao nganagamanyililaga malumbo ga maloŵe go, ni ŵajogwepe kumbusya."},{"book":"Maliko","chapter":"9","verse":"33","text":"Paŵaiche musi wa ku Kapelenaumu ŵajinjile mu nyuumba, nombe Che Yesu ŵausisye ŵakulijiganya ŵao, “Ana mwitala mula mwakanilanaga ichichi?”"},{"book":"Maliko","chapter":"9","verse":"34","text":"Nambo ŵanyawo ŵamyalele, pakuŵa paŵaliji mwitala mula, ŵaliji nkukanilana yankati nduni jwali jwankulungwa mwa ŵanyawo."},{"book":"Maliko","chapter":"9","verse":"35","text":"Che Yesu ŵatemi paasi, ni ŵaaŵilasile ŵakulijiganya ŵao likumi ni ŵaŵili ŵaasalile, “Mundu jwakusaka kuŵa jwankulu akusachilwa alitulusye ni kuŵa jwannandi ni katumetume jwa wose.”"},{"book":"Maliko","chapter":"9","verse":"36","text":"Sooni ŵanjigele mwanache ni kunjimika pasikati jao, ŵanjangete ni kwasalila,"},{"book":"Maliko","chapter":"9","verse":"37","text":"“Jwalijose jwakumpochela mwanache mpela aju mu liina lyangu, akuumbochela une, ni mundu jwakuumbochela une akwapochela ŵelewo ŵandumile une.”"},{"book":"Maliko","chapter":"9","verse":"38","text":"Che Yohana ŵaasalile Che Yesu, “Jwakwiganya, twammweni mundu ali nkugakoposya masoka mu liina lyenu, ni twankanyisye ligongo nganaŵa njetu.”"},{"book":"Maliko","chapter":"9","verse":"39","text":"Nambo Che Yesu ŵatite, “Kasimunkanya, pakuŵa ngapagwa mundu jwakupanganya yakusimonjeka kwa liina lyangu ni papopo kumechetela gangalumbana."},{"book":"Maliko","chapter":"9","verse":"40","text":"Ligongo mundu jwalijose jwangakutukanila ali pamo ni uwe."},{"book":"Maliko","chapter":"9","verse":"41","text":"Isyene ngunsalila, mundu jwalijose jwakumpa ngao wa meesi ga kung'wa, ligongo mwanya ndi ŵandu ŵakwe Kilisito, isyene jwelejo chapochele mbote jakwe."},{"book":"Maliko","chapter":"9","verse":"42","text":"“Mundu jwalijose juchantendekasye jumo jwa achanandi ŵa ŵakungulupilila une atende sambi, ikaliji yambone kwa jwelejo litaŵikwe liganga lyekulungwa lya kusyajila pa lukosi pao ni kwaponya mu bahali kupunda kulamulikwa ni Akunnungu."},{"book":"Maliko","chapter":"9","verse":"43","text":"Iŵaga nkono wenu ukunneŵasya, mmukate! Mmbaya kwinjila mu umi ni nkono umo, kupunda kuŵa ni makono gaŵili ni kuponyekwa pa mooto wangasimika, moŵa gose pangali mbesi."},{"book":"Maliko","chapter":"9","verse":"44","text":"Kweleko mbisu ngasikuwa ni mooto wakwe ngaukusima."},{"book":"Maliko","chapter":"9","verse":"45","text":"Ni iŵaga lukongolo lwenu lukunneŵasya, mmukate! Mmbaya kwinjila mu umi ni lukongolo lumo kupunda kuŵa ni makongolo gaŵili ni kuponyekwa ku jehanamu pa mooto wangasimika, moŵa gose pangali mbesi."},{"book":"Maliko","chapter":"9","verse":"46","text":"Kweleko mbisu ngasikuwa ni mooto wakwe ngaukusima."},{"book":"Maliko","chapter":"9","verse":"47","text":"Iyoyo peyo iŵaga liso lyenu likunneŵasya, nlikolopole! Mbaya kwinjila ku umwenye wa Akunnungu ni liso limo kupunda kuŵa ni meeso gaŵili ni kuponyekwa pa mooto wangasimika, moŵa gose pangali mbesi."},{"book":"Maliko","chapter":"9","verse":"48","text":"Kweleko mbisu ngasikuwa ni mooto wakwe ngaukusima."},{"book":"Maliko","chapter":"9","verse":"49","text":"“Pakuŵa jwalijose chaachiswejeswa ni mooto mpela mbopesi ijikuti pakuswejeswa ni njete."},{"book":"Maliko","chapter":"9","verse":"50","text":"“Njete jili jambone, nambo njete jasoyesyaga kulasa kwakwe, chintaje chichi kuti unonye wakwe uujile sooni?"}]}