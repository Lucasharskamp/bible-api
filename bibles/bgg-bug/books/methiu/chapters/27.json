{"data":[{"book":"Methiu","chapter":"27","verse":"1","text":"Hamiang riang shii boh phabithek nane dukhothek è Isu shii ua muii airo gidieg phak rai."},{"book":"Methiu","chapter":"27","verse":"2","text":"Ithek è aishii shiirnaithek è joi ne noh srane Roman pha badri Philath shii phi muii."},{"book":"Methiu","chapter":"27","verse":"3","text":"Zum yi pha Judas è Isu shii nin muii pha yoi mage shii, lubukhid ne liiman sikhithek sa-uom ji idoh yie srane boh phabithek nane dukhothek shii phi muii."},{"book":"Methiu","chapter":"27","verse":"4","text":"“Gu è ichiig oi pha bran shii zum yi pha ji è layog rekjong muii ro!” Ai è yao."},{"book":"Methiu","chapter":"27","verse":"5","text":"Judas è sikhithek thiichiih Misiahò shii fen marui ne dun dun; chiihphado dun srane zun ne iy dun."},{"book":"Methiu","chapter":"27","verse":"6","text":"Boh phabithek è sikhithek chiing srane yao, “Hì ne ifai pha bang ro, chiih-è hì ne Misiahò pha bang rog shii ruii pha ji ne gethek Iphey shii gidieg rey dun phro.”"},{"book":"Methiu","chapter":"27","verse":"7","text":"Bajo nung rai ne ithek è ji pha bangthek è fuang pha branthek shii wieng pha, Jarai rab pha raig jia pheg pha phak rai."},{"book":"Methiu","chapter":"27","verse":"8","text":"Ji buii ne thuh pha inai shii ji pha raig ne “Ifai pha Raig” Rone beng ne ruii."},{"book":"Methiu","chapter":"27","verse":"9","text":"Chiihphado chaig Jerimia miyao marui pha ji izai reythog: “Ithek è liiman sikhithek sa-uom, Israel pha branthek è aishii phi pha nuiirai pha bang ji yie,"},{"book":"Methiu","chapter":"27","verse":"10","text":"ne Ithong è gu shii yung pha duiine ji pha bang è jarai rab pha raig pheg muii.”"},{"book":"Methiu","chapter":"27","verse":"11","text":"Isu ne hanyie è aishii musai sai pha Roman Badri moe shii riu. “Na ne Jewthek pha saja bey?” Ai è sai."},{"book":"Methiu","chapter":"27","verse":"12","text":"Jishii ai è boh phabithek nane dukhothek pha chiang ne nyie de achang phi."},{"book":"Methiu","chapter":"27","verse":"13","text":"Ji-è, Philath è aishii yao, “Na ne ithek è nashii they ramuii pha jithek ayoi bey?”"},{"book":"Methiu","chapter":"27","verse":"14","text":"Jishii Isu è miyaogam jia de chang pha anuii phi, ji è rek pha ji è Badri ne bajo anomuluii pha rey dun."},{"book":"Methiu","chapter":"27","verse":"15","text":"Hiìadun pha Sai pha ji shii ne Roman badri ne lajia ne idang ibrog è lia pha phathegpho jia shii thoh phi."},{"book":"Methiu","chapter":"27","verse":"16","text":"Jipha ishak shii zab è thieg pha phathegpho Isu Barabas beng pha ji de um ro."},{"book":"Methiu","chapter":"27","verse":"17","text":"Ji-è ibrog khrab thog mage shii, Philath è ithek shii sai, “Nathek è gu ne hanyie shii thoh yi pha yang lei? Isu Barabas shii thoh pha ba asi pha Masi beng pha Isu shii thoh haba?”"},{"book":"Methiu","chapter":"27","verse":"18","text":"Jewishthek pha riichai è Isu shii ne aishii phi muii rone wie è thieg nyieliieshii ithek ne miegriie ro."},{"book":"Methiu","chapter":"27","verse":"19","text":"Philath è chua pha hò shii dug bamuii shii, ai yiy è aishii mua jia thoh ge: “Ichiig oi pha bran rog shii nyie de arek rabo, nyieliieshii, dibiu gu ibang shii ai chiang pha sasab ne bajo diig rek pha bang muii ro.”"},{"book":"Methiu","chapter":"27","verse":"20","text":"Boh phabithek nane dukhothek è ibrog shii nyu ne Philath shii Barabas shii thoh ne Isu shii ua mua pha lia yi."},{"book":"Methiu","chapter":"27","verse":"21","text":"Jishii, Philath bran ibrog thek shii sai, “Nathek è nyi hì è, gu ithek pha hanyie shii thoh yi pha now phlei?”"},{"book":"Methiu","chapter":"27","verse":"22","text":"Philath è ithek shii sai din, “Masi beng pha Isu shii gu è nyie rek pha lei?”"},{"book":"Methiu","chapter":"27","verse":"23","text":"Jishii Philath è sai din, “Ai è nyie suruii rek muii ga?”"},{"book":"Methiu","chapter":"27","verse":"24","text":"Philath è nyieliieshii ò ji athem pha um rone doh mage shii, ai è kho yi srane, ibrog moe shii wad chun, chiih-è yao, “Hì pha Bran iy pha gaja ne gu asi phro! Hì ne nawaithek mirek ro!”"},{"book":"Methiu","chapter":"27","verse":"25","text":"Zab ibrog è chang, “Ai iy pha gaja gathek nane gathek pha aniphiing shii chiih yi bo!”"},{"book":"Methiu","chapter":"27","verse":"26","text":"Philath è Barabas shii nathek shii thoh muii; chiih-è, ai è Isu shii zuang yi ne aishii bai hà zun yi pha phi muii."},{"book":"Methiu","chapter":"27","verse":"27","text":"Philath pha siphahithek è Isu shii Badri boh hò bucho noh dun srane zab iphiing ai moe shii khrab thog ruii."},{"book":"Methiu","chapter":"27","verse":"28","text":"Ithek è airo yungthek than maphi ne gai yung shaig jia guii phi."},{"book":"Methiu","chapter":"27","verse":"29","text":"Chiih-è, ithek è migem phang è rago jia rab ne ai khrug shii thung phi, chiih-è ai phazoi shii thagin jia khoh yi; ji è rek srane ai ibi shii bam ne aishii siakjo noh. Ithek è aishii yao, “Jewthek pha saja phiang sieng bo!”"},{"book":"Methiu","chapter":"27","verse":"30","text":"Ithek è aishii chan cho ne muchang yie srane ai khrug shii thab."},{"book":"Methiu","chapter":"27","verse":"31","text":"Ithek è ai siakjo pha jong mage shii ithek è yung shaig ji than din srane awai yung ji guii din phi. Ji è rek ched ne ithek è aishii bai shii zun pha noh dun."},{"book":"Methiu","chapter":"27","verse":"32","text":"Ithek è fuang wuiiramuii shii Simon beng pha bran Syrene è wuii ruii pha jia shii si iang. Ji-è, siphaihithek è aishii de Isu bai ji bangchiie nuang ba yi."},{"book":"Methiu","chapter":"27","verse":"33","text":"Ithek ne “Golgotha beng pha ithua shii wuii thog, ji pha Golgotha pha miyaosiu ne gadong um pha ithua rone è yao pha ro.”"},{"book":"Methiu","chapter":"27","verse":"34","text":"27:34: Chng 69:21 Thiichiih shii ithek è Isu shii ikhow lao pha phuii phi, jishii ai è chai mage shii ji aniing."},{"book":"Methiu","chapter":"27","verse":"35","text":"Ithek aishii bai hà zun maphi ne ai yungthek ne miiran riig ne awaithek chung thang rai."},{"book":"Methiu","chapter":"27","verse":"36","text":"Jipha idoh è ithek de thiichiih riu ne riig ne rai."},{"book":"Methiu","chapter":"27","verse":"37","text":"Isu khrug lakhung shii “Hì ne Jewthek pha saja Isu ji rone” ithek è aishii shuang rek ji zey ne miak phi."},{"book":"Methiu","chapter":"27","verse":"38","text":"Chiih-è, ithek è Isu rog shii awie pha bran nyi shii bai hà zun muii. Jia ne ai phazoi moe shii, jia ne ai phawig moe shii."},{"book":"Methiu","chapter":"27","verse":"39","text":"Thiichiih è dong ne lua pho thek è awaithek khrug hù ne Isu shii awie dang pha siakjo ne riig."},{"book":"Methiu","chapter":"27","verse":"40","text":"27:40: Mth 26:61; Jon 2:19 “Na ne Misiahò ji mua srane da-um shii nyarung din phrone yao! Na ne Hamangkhung-aphuii pha Dufuii chak arone, nawai shii de ragia rek mage ne bai ji è thazam lung ne dun mage bo!”"},{"book":"Methiu","chapter":"27","verse":"41","text":"Ji duiine phabi boh thek nane Iphey yua pha Masdothek nane dukhothek de aishii siakjo phi:"},{"book":"Methiu","chapter":"27","verse":"42","text":"“Ai è gai shii ne ragia rek habuii shii awai shii ne ragia arek mua ara! Ai ne Israel pha saja ji asi bey? Thuh ai è bai è thazam lung ne dun mua arone gathek de aishii migi rek pha ro!"},{"book":"Methiu","chapter":"27","verse":"43","text":"27:43: Chng 22:8 Ai ne Hamangkhung-aphuii shii luthong ne awai shii Hamangkhung-aphuii pha Dufuii rone è yao mua ro. Ji izai arone, Hamangkhung-aphuii è aishii ragia rek pha now bey ne cho gethek de riig sharai!”"},{"book":"Methiu","chapter":"27","verse":"44","text":"Ai rog bai shii zun gieng pha awie bran è aishii ji duiine siakjo dun."},{"book":"Methiu","chapter":"27","verse":"45","text":"Hanai duchoi rey pha ishak shii zab soh shii igiia rey ne thab dun, ji pha igiia ne ishak uom thog dang pha thab dun."},{"book":"Methiu","chapter":"27","verse":"46","text":"27:46: Chng 22:1 Habjuang ishak uom rey ramuii shii Isu è boh ziak, “Eli, Eli, lama sabakhthani?” Jipha miyaosiu ne, “Guro Hamangkhung-aphuii! Guro Hamangkhung-aphuii! Na ne gu shii nyie rek ne thoh muii phlei?”"},{"book":"Methiu","chapter":"27","verse":"47","text":"Thiichiih riu pha giak branthek è yao, “Ai ne Elija shii ho ramuii ro!”"},{"book":"Methiu","chapter":"27","verse":"48","text":"27:48: Chng 69:21Ithek è jia è ran srane yung neb jia yie srane phuii bisieng shii wo ne muchang shii jiang ne aishii phi ne niing yi pha rek."},{"book":"Methiu","chapter":"27","verse":"49","text":"Jishii gaithek è yao, “Khan bi, Elija è wuii ne aishii ragia rek phi pha ji riig bi bo!”"},{"book":"Methiu","chapter":"27","verse":"50","text":"Isu è dinne boh ziak ne idoh hè pha misey sey marui."},{"book":"Methiu","chapter":"27","verse":"51","text":"Misiahò shii theg pha yung de ijuang è yie dang ne ikhiing thog dang pha zedun. Sohnyiak de shamdun, shakthek de chuidun,"},{"book":"Methiu","chapter":"27","verse":"52","text":"wiengthek de hong dun, chiih-è, Hamangkhung-aphuii pha branthek iy dun pho thek de hòi ne chai sieng."},{"book":"Methiu","chapter":"27","verse":"53","text":"Ithek de wieng ji thoh muii ne, ithek Isu iy ne hòi din pha idoh è ithek de Rajan So hà wuii dun. Thiisa hà ithek shii bran bajo è doh."},{"book":"Methiu","chapter":"27","verse":"54","text":"Arming pha dumuii nane siphaihithek hanyie è Isu shii riig ne rai pho è sajiid sham pha nane nyie thek rey pha doh ne zab rum ne yao, “Ai ne izai Hamangkhung-aphuii pha Aphuii ro Dufuii chak ara!”"},{"book":"Methiu","chapter":"27","verse":"55","text":"Thiichiih shii bajo hò-amuiithek um, ithek ne ruang è riig ne rai. Hanyie yi Galili è Isu shii nong phi pha wuii gieng pho ro."},{"book":"Methiu","chapter":"27","verse":"56","text":"Ithek ne Mery Magdalene, Jems nane Joseph pha amuii Mery, nane Zebedi pha yiy ji ro."},{"book":"Methiu","chapter":"27","verse":"57","text":"Habjuang rey mage shii, Arimathea è bukho bran jia wuii thog ruii; ai beng ne Joseph ro, chiih-è, ai de Isu ro samoy jia ro."},{"book":"Methiu","chapter":"27","verse":"58","text":"Ai è Philath moe shii wuii srane Isu siu ji lia. Philath è Joseph shii siu ji phi ge pha yung."},{"book":"Methiu","chapter":"27","verse":"59","text":"Ji è, Joseph è ji yie srane, yung iwo jia è jiang phi,"},{"book":"Methiu","chapter":"27","verse":"60","text":"chiih-è, awai wieng shii wieng muii, ji pha ne shakgang shii inai ìujia pha ibi shii jog pha wieng ji ro. Ai è ji pha wieng habin shii lubao boh jia è kheb marui ne dun dun."},{"book":"Methiu","chapter":"27","verse":"61","text":"Mery Magdalene nane gai Mery yi wieng ji hà dug."},{"book":"Methiu","chapter":"27","verse":"62","text":"Jipha thimiang ne Jew Thung pha Inai ro, boh phabithek nane Pharisithek Philath shii wuii ne si"},{"book":"Methiu","chapter":"27","verse":"63","text":"27:63: Mth 16:21; 17:23; 20:19; Mrg 8:31; 9:31; 10:33,34; Lug 9:22; 18:31-33 srane yao, “Masdo, gathek ne khlam ji a-iy ba pha ibi shii yao pha miyao ji ne now muii ro, ai è yao, ‘Gu ne da-um shii hòi din ruii phro.’"},{"book":"Methiu","chapter":"27","verse":"64","text":"Ji è ji pha inai thog dang pha wieng ji shii ne wie thiigang pha yung mage bo, ji arone, ai samoythek wuii ne ai siu ji agow mua phro, chiih-è branthek shii ai ne iy pha è hòi din rone ayao mua phro. Hì pha khlam ne igobi pha è de bajo awie pha rey ruii phro.”"},{"book":"Methiu","chapter":"27","verse":"65","text":"Philath è ithek shii yao, “Thiigangpho yie ne, wuii ne nawaithek è khi-èrek mua pha ji rek ne khan yi bo.”"},{"book":"Methiu","chapter":"27","verse":"66","text":"Ji è ithek de thiichiih thoh ne wieng hà wuii dun srane wieng ji ahong yi pha lubao shii wie bin ne sandrithek shii khan ne rai yi ne dundun."}]}