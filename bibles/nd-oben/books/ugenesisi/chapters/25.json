{"data":[{"book":"UGenesisi","chapter":"25","verse":"1","text":"U-Abhrahama wathatha omunye umfazi okwakuthiwa nguKhethura."},{"book":"UGenesisi","chapter":"25","verse":"2","text":"Wamzalela uZimirani, uJokishani, uMedani, uMidiyani, u-Ishibhaki loShuwa."},{"book":"UGenesisi","chapter":"25","verse":"3","text":"UJokishani wazala uShebha loDedani; isizukulwane sikaDedani saba ngama-Ashuri, amaLethushi lamaLehumi."},{"book":"UGenesisi","chapter":"25","verse":"4","text":"Amadodana kaMidiyani kwakungu-Efa, u-Eferi, uHanokhi, u-Abhida lo-Elida. Bonke laba babeyizizukulwane zikaKhethura."},{"book":"UGenesisi","chapter":"25","verse":"5","text":"Konke u-Abhrahama ayelakho wakutshiyela u-Isaka."},{"book":"UGenesisi","chapter":"25","verse":"6","text":"Kodwa esaphila wanika amadodana akhe awazala labafazi bakhe beceleni izipho, wabasusa eduze kwendodana yakhe u-Isaka baya elizweni lasempumalanga."},{"book":"UGenesisi","chapter":"25","verse":"7","text":"U-Abhrahama waphila okweminyaka elikhulu lamatshumi ayisikhombisa lanhlanu."},{"book":"UGenesisi","chapter":"25","verse":"8","text":"Lapho u-Abhrahama waphefumula okokucina njalo wafa eseluphele, eselixhegu elileminyaka eminengi; wembelwa labakibo."},{"book":"UGenesisi","chapter":"25","verse":"9","text":"Amadodana akhe u-Isaka lo-Ishumayeli bamngcwaba ebhalwini lwaseMakhaphela eduze leMamure, esiqintini sika-Efroni indodana kaZohari umHithi,"},{"book":"UGenesisi","chapter":"25","verse":"10","text":"isiqinti leso u-Abhrahama asithenga kumaHithi. Khonapho u-Abhrahama wangcwatshwa lomkakhe uSara."},{"book":"UGenesisi","chapter":"25","verse":"11","text":"Ngemva kokuba esefile u-Abhrahama uNkulunkulu wayibusisa indodana yakhe u-Isaka, owayehlala eBheri-Lahayi-Royi."},{"book":"UGenesisi","chapter":"25","verse":"12","text":"Lo ngumlando wendodana ka-Abhrahama u-Ishumayeli, incekukazi kaSara uHagari eyamzalela u-Abhrahama."},{"book":"UGenesisi","chapter":"25","verse":"13","text":"La ngamabizo abantwana baka-Ishumayeli behlelwe ngokwelamana kwabo:"},{"book":"UGenesisi","chapter":"25","verse":"14","text":"uMishima, uDuma, uMasa,"},{"book":"UGenesisi","chapter":"25","verse":"15","text":"uHadadi, uThema, uJethuri,"},{"book":"UGenesisi","chapter":"25","verse":"16","text":"La ayengamadodana ka-Ishumayeli, njalo la ngamabizo ababusi bezizwana ezilitshumi lambili kulandela ukuhlaliswa kwazo lemizi yawo."},{"book":"UGenesisi","chapter":"25","verse":"17","text":"U-Ishumayeli waphila okweminyaka elikhulu lamatshumi amathathu lesikhombisa. Waphefumula okokucina wafa, wembelwa labakibo."},{"book":"UGenesisi","chapter":"25","verse":"18","text":"Izizukulwane zakhe zakhela emangweni osuka eHavila kusiya eShuri, eduzane lomngcele waseGibhithe, nxa uqonda e-Asiriya. Njalo baphila belenzondo labafowabo bonke."},{"book":"UGenesisi","chapter":"25","verse":"19","text":"Lo ngumlando wendodana ka-Abhrahama u-Isaka."},{"book":"UGenesisi","chapter":"25","verse":"20","text":"u-Isaka wathi eseleminyaka engamatshumi amane obudala wathatha uRabheka indodakazi kaBhethuweli umʼAramu wasePhadani Aramu njalo engudadewabo kaLabhani umʼAramu."},{"book":"UGenesisi","chapter":"25","verse":"21","text":"U-Isaka wakhuleka kuThixo ekhulekela umkakhe ngoba wayeyinyumba. UThixo wawuphendula umkhuleko wakhe, umkakhe uRabheka wazithwala."},{"book":"UGenesisi","chapter":"25","verse":"22","text":"Abantwana bafuqana phakathi kwakhe, wathi, “Kungani lokhu kusenzakala kimi?” Ngakho wasehamba wayabuza kuThixo."},{"book":"UGenesisi","chapter":"25","verse":"23","text":"UThixo wathi kuye,"},{"book":"UGenesisi","chapter":"25","verse":"24","text":"Kwathi isikhathi sakhe sokubeletha sesifikile, kwakulamaphahla angabafana esiswini sakhe."},{"book":"UGenesisi","chapter":"25","verse":"25","text":"Owabona ilanga kuqala wayebomvu, umzimba wakhe wonke ulihwanqa njengengubo yoboya; yikho bamutha bathi ngu-Esawu."},{"book":"UGenesisi","chapter":"25","verse":"26","text":"Ngemva kwalokhu, umfowabo walandela, isandla sakhe sibambe isithende sika-Esawu; ngakho wathiwa nguJakhobe. U-Isaka wayeleminyaka engamatshumi ayisithupha ngesikhathi uRabheka ebazala."},{"book":"UGenesisi","chapter":"25","verse":"27","text":"Bakhula abafana, u-Esawu waba ngumzingeli omkhulu, indoda yegangeni, kodwa uJakhobe wayeyindoda ethuleyo, engasuki ngekhaya emathenteni."},{"book":"UGenesisi","chapter":"25","verse":"28","text":"U-Isaka owayethanda inyama yenyamazana wayethanda u-Esawu, kodwa uRabheka wayethanda uJakhobe."},{"book":"UGenesisi","chapter":"25","verse":"29","text":"Ngesinye isikhathi uJakhobe wayepheka inyama, u-Esawu wafika evela egangeni elambile."},{"book":"UGenesisi","chapter":"25","verse":"30","text":"Wathi kuJakhobe, “Phangisa, akungiphe ukudla kwakho lokho osukukhanzinge kwaba bomvana! Sengifile ngendlala!” (Yikho wabizwa ngokuthi ngu-Edomi.)"},{"book":"UGenesisi","chapter":"25","verse":"31","text":"UJakhobe waphendula wathi, “Qala ungithengisele ubuzibulo bakho.”"},{"book":"UGenesisi","chapter":"25","verse":"32","text":"U-Esawu wathi, “Khangela, sengisifa. Bungisiza ngani ubuzibulo lobo?”"},{"book":"UGenesisi","chapter":"25","verse":"33","text":"Kodwa uJakhobe wathi, “Qala ufunge kimi.” Yikho wasefunga isifungo kuye, ethengisa ubuzibulo bakhe kuJakhobe."},{"book":"UGenesisi","chapter":"25","verse":"34","text":"Ngakho uJakhobe wasesipha u-Esawu isinkwa lokudla kwendumba eziphekwa ziluhlaza. Wadla, wanatha, wasukuma wahamba."}]}