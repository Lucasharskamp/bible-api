{"data":[{"book":"ପିଲିପିୟ","chapter":"3","verse":"1","text":"ସାରାସାରିୱେନ୍‌କା, ଏ ନା ତଡ଼ାନ୍‌କୁ ନି ତାଙ୍ଗିଁକି, ପ୍ରବୁଦିମାନୁ ମିସାତି ମାନିଙ୍ଗ୍‌, ପ୍ରବୁଦିମାନୁ ୱେଡ଼ିକା କିଦୁ । ଆଗ୍‍ଡ଼ିରାନ୍‍ ଆମାକା ରାସ୍‌ତା ମାନାତ୍‌, ଆୟାତାନିଙ୍ଗ୍‌ ମାରିଡ଼େସି କିଦେଙ୍ଗ୍‌ ନାନ୍‌ ୱାଦ୍‌ନିକା ଅଡ଼ବିଏ, ଇରିଙ୍ଗ୍‌ ମି ସୁରକ୍ଷା ଉଣ୍ତିଙ୍ଗ୍‌ ଇକା ସାହାଜ୍ୟ କିନାତ୍‌ ।"},{"book":"ପିଲିପିୟ","chapter":"3","verse":"2","text":"ଆମାକାର୍‌ ସତ୍‌ସିଲି ପାଣିଦୁ ମିସାତାମାନାର୍‌, ନୁକୁଡ଼ିଆମାଣ୍‌କୁ ଜାଗ୍‌ରାତା, ତାଗ୍‌ଇ ପାଣିକିନି ୱାରିମାଣ୍‌କୁ ଜାଗ୍‌ରାତା, ସୁନ୍ନତ୍‌କିନି ଲୋକାମାଣ୍‌କୁ ଜାଗ୍‌ରାତା;"},{"book":"ପିଲିପିୟ","chapter":"3","verse":"3","text":"ଇରିଙ୍ଗ୍‌ ମାପ୍‌ ସତ୍‌ତାନ୍‌ ସୁନ୍ନତ୍‌ପୟ୍‌ତି ଲୋକୁ, ମାପୁ ମାପୁରୁଦି ଆତ୍ମାଦାନ୍‌ ଉପାସନା କିଜିନାପ୍‌, ମାରି ଆତ୍‌ରେରି ରିତିନୀତି ମୁସ୍‌କୁ ଆସା କିଏଣ୍‌ଗା କ୍ରିସ୍ତ ଜିସୁଦିମାନୁ ଗର୍ବ କିନାପ୍‌ ।"},{"book":"ପିଲିପିୟ","chapter":"3","verse":"4","text":"ନାନ୍‌ ଆତ୍‌ରେରି ବିସୟ୍‌ ମୁସ୍‌କୁ ବା ଆସା କିଦେଙ୍ଗ୍‌ ଆଟ୍‍ନା, ଜଦି ଆଇକାନ୍‍ ଏନ୍‌ ଆତ୍‌ରେରି ରିତିନୀତି ମୁସ୍‌କୁ ଆସା କିଦେଙ୍ଗ୍‌ ଆଟ୍‍ନାନ୍‍ ଇଜି ଏତ୍‌ କିନାନ୍‌, ଆର୍‌ତିଙ୍ଗ୍‌ ନାନ୍‌ ନାଣ୍ତ କିଦେଙ୍ଗ୍‌ ଆଟ୍‍ନା;"},{"book":"ପିଲିପିୟ","chapter":"3","verse":"5","text":"୩:୫ ରୋମିୟ ୧୧:୧ ପ୍ରେରିତ ୨୩:୬; ୨୬:୫.ନା ଜନମ୍‍ତି ଆଟ୍‌ଦିନ୍‌ତି ନାଣ୍ତିଙ୍ଗ୍‌ ନାନ୍‌ ସୁନ୍ନତ୍‌ ଆତାମାର୍‌ଆ, ନାନ୍‌ ଇସ୍ରାଏଲତି ଲୋକ୍‌, ବିନ୍ୟାମିନ୍ କୁଡ଼ା, ପୁରାନେଗି ଏବ୍ରିୟ, ନିୟମ୍‌ ମାନାନି ବିସୟ୍‌ତାନ୍‌ ଅରେନ୍‍ ପାରୁସି ମାର୍‌ଆ,"},{"book":"ପିଲିପିୟ","chapter":"3","verse":"6","text":"୩:୬ ପ୍ରେରିତ ୮:୩; ୨୨:୪; ୨୬:୯-୧୧.ନା ତାଗ୍‌ଇ ବ୍ୟବ୍‌ଆର୍‌ତି ଉଣ୍ତିଙ୍ଗ୍‌ କ୍ରିସ୍ଟାନ୍‌ ମଣ୍ତଲିଦିଙ୍ଗ୍‌ କାସ୍ଟୁ ସିଜି ମାର୍‌ଆ, ମାରି ବ୍ୟବସ୍ଥାଦି ମାଟା ମାନାନି ମାଣୁକୁ ଜଦି ଅରେନ୍‌ ଦାର୍ମୁଦିକାନ୍‌ ଆନାନ୍‌, ଆର୍‌ତିଙ୍ଗ୍‌ ନାନ୍‌ ଦୋସ୍‌ ସିଲେତା ।"},{"book":"ପିଲିପିୟ","chapter":"3","verse":"7","text":"ମାତର୍‌ ଆମାକାୱିଜୁ ନା ଉଣ୍ତିଙ୍ଗ୍‌ ନେଗେତ୍‌ ଇଜି ଅଡ଼୍‍ବିଜି ମାର୍‌ଆ, ଆୟାୱିଜୁ ନାନ୍‌ କ୍ରିସ୍ତଦି ଉଣ୍ତିଙ୍ଗ୍‌ ତାଗ୍‌ଇକା ଇଜି ଅଡ଼୍‌ବିଜିନା ।"},{"book":"ପିଲିପିୟ","chapter":"3","verse":"8","text":"କେବଲ୍‌ ନାସ ସିଲେ; ନା ପ୍ରବୁ ଜିସୁ କ୍ରିସ୍ତଙ୍ଗ୍‌ ନେସ୍‌ନି ମାଣ୍‌କୁ ଆମା ନାଣ୍ତ ବୁଦି ପୟ୍‌ତାମାନା, ତାନି ବାଦ୍‌ଲୁ ୱିଜୁ ବିସୟ୍‌ତିଙ୍ଗ୍‌ ତାଗ୍‌ଇକା ଇଜି ଏତ୍‌କିନା; ୱାନି ଉଣ୍ତିଙ୍ଗ୍‌ ନାନ୍‌ ୱିଜୁ ବିସୟ୍‌ତିଙ୍ଗ୍‌ ଡ଼ିସ୍‍ତାମାନା, ଏଣ୍ତେସ୍‌ ନାନ୍‌ କ୍ରିସ୍ତଙ୍ଗ୍‌ ପୟ୍‌ଦେଙ୍ଗ୍‌ ଆଟ୍‌ନାନ୍‌ ।"},{"book":"ପିଲିପିୟ","chapter":"3","verse":"9","text":"ମାରି ୱାନି ୱାଲେ ପୁରା ମିସାନି ଉଣ୍ତିଙ୍ଗ୍‌, ମାରି ଆୟାୱିଜୁ ବିସୟ୍‌ତିଙ୍ଗ୍‌ କାସ୍‌ରା ଇଜି ଅଡ଼୍‌ବିଜିନା । ମାରି, ଆମା ଦାର୍ମୁଦି ନିୟମ୍‌ ମାନାନି ମାଣ୍‌କୁ ପୟ୍‌ଦେଙ୍ଗ୍‌ ଆଟ୍‌ନିକା, ଆୟା ନାନି ଇନି ନିଜେଦି ଦାର୍ମୁ ନାଦି ସିଲେତ୍‌ । ଇଲେଇ ନାଦି ଆମା ଦାର୍ମୁ ମାନାତ୍‌, ଆକା କ୍ରିସ୍ତଦିମାନୁ ବିସ୍‌ବାସ୍‌ କିନି ମାଣ୍‌କୁ ପୟ୍‌ତାମାନା; ଆକା ମାପୁରୁଦିମାଣୁକୁ ୱାନାତ୍ ମାରି ଆକା ବିସ୍‌ବାସ୍‌ତି ମୁସ୍‌କୁ ତିଆର୍‌ଆତାମାନାତ୍‌ ।"},{"book":"ପିଲିପିୟ","chapter":"3","verse":"10","text":"ଏଣ୍ତେସ୍‌ ନାନ୍‌ କ୍ରିସ୍ତଙ୍ଗ୍‌ ନେସ୍‌ନା ମାରି ୱାନି ମାରିଡ଼େସିଜିବନ୍‌ଆଜିନିଙ୍ଗିଁନି ସାକ୍ତି ଏତ୍‌କିନା; ୱାନି କାସ୍ଟୁ ବୋଗ୍‌ତି ଦଣ୍ତ୍‌ ଏତ୍‌କିଜି ସାନିମାନୁ ବା ୱାନି ୱାଜା ଆନା,"},{"book":"ପିଲିପିୟ","chapter":"3","verse":"11","text":"ମାରି ସାତିୱାରି ମାଣ୍‌କୁ ମାରିଡ଼େସିନିଙ୍ଗିଁନିକା ପୟ୍‌ଦେଙ୍ଗ୍‌ ଆସା କିଜିନା ।"},{"book":"ପିଲିପିୟ","chapter":"3","verse":"12","text":"ନାନ୍‌ ଜେ ଇଲେଇ ଆୟାୱିଜୁ ପୟ୍‌ତା ମାନା ମାରି ପୁରା ପୟ୍‌ତା ମାନା, ଆକା ସିଲେ, ମାତର୍‌ ନାନ୍‌ କ୍ରିସ୍ତ ଜିସୁଦି ମାଣ୍‌କୁ କୁକାୟ୍‍ ଆତିମାନିଙ୍ଗ୍‌ ଆକା ଆସିନି ଉଣ୍ତିଙ୍ଗ୍‌ ଉର୍‌କୁସିନା ।"},{"book":"ପିଲିପିୟ","chapter":"3","verse":"13","text":"ଏ ତଡ଼ାନ୍‌କୁ ନି ତାଙ୍ଗିଁକି, ଇୟାସାନ୍ଧି ନାନ୍‌ ଇତି ବାଡିଦୁ ଇଏନେ, ମାତର୍‌ ଉନ୍‌ଡ୍ରି ପାଣିଦୁ ପୁରାମାନ୍‌ଞ୍ଜି, ୱେନ୍‌କା ଡ଼ିସ୍‌ତିୱାତିମାନି ବିସୟ୍‌କୁୱିଜୁ ମୋନ୍‌ତାନ୍‌ ଆକ କିଜି ଆଗ୍‌ଡ଼ି ମାନି ବିସୟ୍‌କୁ ପୟ୍‌ନି ଉଣ୍ତିଙ୍ଗ୍‌ ସାନିଜିନିୱାଜା ସେସ୍ଟା କିଜିନା ।"},{"book":"ପିଲିପିୟ","chapter":"3","verse":"14","text":"ଆଦେଙ୍ଗ୍‌ କ୍ରିସ୍ତ ଜିସୁଦି ୱାଲେ ଆମା ମୁସ୍‌କୁପୁର୍‌ତି ଜିବନ୍‌ ପୟ୍‌ନି ଉଣ୍ତିଙ୍ଗ୍‌ ମାପୁରୁ ନାଙ୍ଗିଁ କୁକ୍‌ତାମାନାନ୍‌, ଆୟା ପୁରସ୍କାର୍‌ତି ଉଣ୍ତିଙ୍ଗ୍‌ ଆସା ଇଡ୍‌ଜି ନାନ୍‌ ଇତି ବାଡିଦୁ ଉର୍‌କୁସିନା ।"},{"book":"ପିଲିପିୟ","chapter":"3","verse":"15","text":"ମାରି, ମା ଲୋଇ ଏସଲୋକ୍‌ ଆତ୍ମାଦାନ୍‌ ଜିଣାତିମାନିକା, ୱାରି ଇୟାୱାଜା ମୋନ୍‌ଅଡ଼୍‌ବିନିକା ତେବାନିକା ନେଗେତ୍‌, ମାରି ଜଦି ଇନି ବିସୟ୍‌ତୁ ମି ଅଡ଼୍‌ବିନିକା ଅଲଗା ନାନିକା ମନ୍‌ଅଡ଼୍‌ବିନିକା ମାନାତ୍‌, ଆର୍‌ତିଙ୍ଗ୍‌ ମାପୁରୁ ମିଙ୍ଗିଁ ୱିଜୁ ମାଟା ନେସ୍‌ନିୱାଜା ୱେର୍‌ନାନ୍‌ ।"},{"book":"ପିଲିପିୟ","chapter":"3","verse":"16","text":"କେବଲ, ନେର୍‌ସାନ୍ଧି ମାଡୁ ଆମା ନିୟମ୍‌ ମାନାଜି ୱାଜିନିକା, ଆୟା ଇସାବ୍‌ତାନ୍‌ ଆଗ୍‌ଡ଼ି ସନିକା ମାନାତ୍‌ ।"},{"book":"ପିଲିପିୟ","chapter":"3","verse":"17","text":"ଏ ତଡ଼ାନ୍‌କୁ ନି ତାଙ୍ଗିଁକି, ମିର୍‌ ଅର୍‌ସେ ମିସାଜି ନା ୱେନ୍‌କା ରାଦୁ, ମାରି ମାମାନୁ ଆମା ସାନ୍ତି ସୁଡ଼ୁଜିନିଦେର୍‌, ଆମାକାର୍‌ ଆୟାଇସାବ୍‌ତାନ୍‌ ବୁଲାସାଲାଜିନାର୍‌, ୱାରିଙ୍ଗ୍ ସୁଡ଼ୁଦୁ ।"},{"book":"ପିଲିପିୟ","chapter":"3","verse":"18","text":"ଇରିଙ୍ଗ୍‌ ଇୟାୱାଜା ଗାଦିଲୋକ୍‌ ମାନାର୍‌, ଆମାୱାରି ବୁଲାସାଲାନି ବିସୟ୍‌ତାନ୍‌ ନାନ୍‌ ମିଙ୍ଗିଁ ଗାଦି ଦେବେଙ୍ଗ୍‌ ୱେର୍‌ତାମାନା, ମାରି ଇଲେଇବା ଆଡ଼୍‍ବାଜି ଆଡ଼୍‍ବାଜି ୱେର୍‌ସିନା, ୱାର୍‌ କ୍ରିସ୍ତଦି କ୍ରୁସକାଟ୍‌ତି ସାତ୍ରୁରୁ;"},{"book":"ପିଲିପିୟ","chapter":"3","verse":"19","text":"ନରକଦୁ ୱାରି ଜିବନ୍‌ ସାନି ଉଣ୍ତିଙ୍ଗ୍‌ ସଲ୍‌ସିନାତ୍‌, ମେନ୍ଦଲ୍‌ ଆସାନେ ୱାରି ଦିୟାମ୍‌, ୱାର୍‌ ନିଜେ ନିଜେଦି ସେମାର୍‌ତିଙ୍ଗ୍‌ ଗର୍ବଦି ବିସୟ୍‌ ଏତ୍‌ କିନାର୍‌, ମାରି କେବଲ ଦୁନିଆଦି ବିସୟ୍‌ତି ଉଣ୍ତିଙ୍ଗ୍‌ ୱାର୍‌ ସିନ୍ତା କିନାର୍‌ ।"},{"book":"ପିଲିପିୟ","chapter":"3","verse":"20","text":"ମାଡୁ ମୁସ୍‌କୁପୁର୍‌ତି ପ୍ରଜା, ଆୟା ବାଡିଦାନ୍‌ ବା ମାଡୁ ରକିୟାକର୍ତ୍ତା ପ୍ରବୁ ଜିସୁ କ୍ରିସ୍ତଦି ୱାନିଦିନ୍‌ତିଙ୍ଗ୍‌ ୱେଡ଼ିକାଦାନ୍‌ କାପ୍‌କିଜି ମାନାପ୍‌ ।"},{"book":"ପିଲିପିୟ","chapter":"3","verse":"21","text":"ୱାନ୍‌ ନିଜେଦି ଆମା ପାଣିଦି ସାକ୍ତି ଦାନ୍‌ ୱିଜୁ ବିସୟ୍‌ତିଙ୍ଗ୍‌ ନିଜେଦି ଆଡ୍‍ଗି କିଦେଙ୍ଗ୍‌ ଆଟ୍‍ନାନ୍‍, ଆୟା ସାକ୍ତିଦାନ୍‌ ମା ସାକ୍ତିସିଲି ମେନ୍ଦଲ୍‌ତିଙ୍ଗ୍‌ ବାଦେଲ୍‌କିଜି ନିଜେଦି ଗୌରବ୍‌ମୟ୍‌ ମେନ୍ଧଲ୍‍ ୱାଜା କିନାନ୍‌ ।"}]}