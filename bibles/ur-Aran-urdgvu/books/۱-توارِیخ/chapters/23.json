{"data":[{"book":"۱-توارِیخ","chapter":"23","verse":"1","text":"جب داؤد عمر رسیدہ تھا تو اُس نے اپنے بیٹے سلیمان کو اسرائیل کا بادشاہ بنا دیا۔"},{"book":"۱-توارِیخ","chapter":"23","verse":"2","text":"داؤد نے اسرائیل کے تمام راہنماؤں کو اماموں اور لاویوں سمیت اپنے پاس بُلا لیا۔"},{"book":"۱-توارِیخ","chapter":"23","verse":"3","text":"تمام اُن لاویوں کو گنا گیا جن کی عمر تیس سال یا اِس سے زائد تھی۔ اُن کی کُل تعداد 38,000 تھی۔"},{"book":"۱-توارِیخ","chapter":"23","verse":"4","text":"اِنہیں داؤد نے مختلف ذمہ داریاں سونپیں۔ 24,000 افراد رب کے گھر کی تعمیر کے نگران، 6,000 افسر اور قاضی،"},{"book":"۱-توارِیخ","chapter":"23","verse":"5","text":"4,000 دربان اور 4,000 ایسے موسیقار بن گئے جنہیں داؤد کے بنوائے ہوئے سازوں کو بجا کر رب کی حمد و ثنا کرنی تھی۔"},{"book":"۱-توارِیخ","chapter":"23","verse":"6","text":"داؤد نے لاویوں کو لاوی کے تین بیٹوں جَیرسون، قِہات اور مِراری کے مطابق تین گروہوں میں تقسیم کیا۔"},{"book":"۱-توارِیخ","chapter":"23","verse":"7","text":"جَیرسون کے دو بیٹے لعدان اور سِمعی تھے۔"},{"book":"۱-توارِیخ","chapter":"23","verse":"8","text":"لعدان کے تین بیٹے یحی ایل، زیتام اور یوایل تھے۔"},{"book":"۱-توارِیخ","chapter":"23","verse":"9","text":"سِمعی کے تین بیٹے سلومیت، حزی ایل اور حاران تھے۔ یہ لعدان کے گھرانوں کے سربراہ تھے۔"},{"book":"۱-توارِیخ","chapter":"23","verse":"10-11","text":"سِمعی کے چار بیٹے بڑے سے لے کر چھوٹے تک یحت، زیزا، یعوس اور بریعہ تھے۔ چونکہ یعوس اور بریعہ کے کم بیٹے تھے اِس لئے اُن کی اولاد مل کر خدمت کے لحاظ سے ایک ہی خاندان اور گروہ کی حیثیت رکھتی تھی۔"},{"book":"۱-توارِیخ","chapter":"23","verse":"12","text":"قِہات کے چار بیٹے عمرام، اِضہار، حبرون اور عُزی ایل تھے۔"},{"book":"۱-توارِیخ","chapter":"23","verse":"13","text":"عمرام کے دو بیٹے ہارون اور موسیٰ تھے۔ ہارون اور اُس کی اولاد کو الگ کیا گیا تاکہ وہ ہمیشہ تک مُقدّس ترین چیزوں کو مخصوص و مُقدّس رکھیں، رب کے حضور قربانیاں پیش کریں، اُس کی خدمت کریں اور اُس کے نام سے لوگوں کو برکت دیں۔"},{"book":"۱-توارِیخ","chapter":"23","verse":"14","text":"مردِ خدا موسیٰ کے بیٹوں کو باقی لاویوں میں شمار کیا جاتا تھا۔"},{"book":"۱-توارِیخ","chapter":"23","verse":"15","text":"موسیٰ کے دو بیٹے جَیرسوم اور اِلی عزر تھے۔"},{"book":"۱-توارِیخ","chapter":"23","verse":"16","text":"جَیرسوم کے پہلوٹھے کا نام سبوایل تھا۔"},{"book":"۱-توارِیخ","chapter":"23","verse":"17","text":"اِلی عزر کا صرف ایک بیٹا رحبیاہ تھا۔ لیکن رحبیاہ کی بےشمار اولاد تھی۔"},{"book":"۱-توارِیخ","chapter":"23","verse":"18","text":"اِضہار کے پہلوٹھے کا نام سلومیت تھا۔"},{"book":"۱-توارِیخ","chapter":"23","verse":"19","text":"حبرون کے چار بیٹے بڑے سے لے کر چھوٹے تک یریاہ، امریاہ، یحزی ایل اور یقمعام تھے۔"},{"book":"۱-توارِیخ","chapter":"23","verse":"20","text":"عُزی ایل کا پہلوٹھا میکاہ تھا۔ دوسرے کا نام یِسیاہ تھا۔"},{"book":"۱-توارِیخ","chapter":"23","verse":"21","text":"مِراری کے دو بیٹے محلی اور مُوشی تھے۔ محلی کے دو بیٹے اِلی عزر اور قیس تھے۔"},{"book":"۱-توارِیخ","chapter":"23","verse":"22","text":"جب اِلی عزر فوت ہوا تو اُس کی صرف بیٹیاں تھیں۔ اِن بیٹیوں کی شادی قیس کے بیٹوں یعنی چچازاد بھائیوں سے ہوئی۔"},{"book":"۱-توارِیخ","chapter":"23","verse":"23","text":"مُوشی کے تین بیٹے محلی، عِدر اور یریموت تھے۔"},{"book":"۱-توارِیخ","chapter":"23","verse":"24","text":"غرض یہ لاوی کے قبیلے کے خاندان اور سرپرست تھے۔ ہر ایک کو خاندانی رجسٹر میں درج کیا گیا تھا۔ اِن میں سے جو رب کے گھر میں خدمت کرتے تھے ہر ایک کی عمر کم از کم 20 سال تھی۔"},{"book":"۱-توارِیخ","chapter":"23","verse":"25-27","text":"کیونکہ داؤد نے مرنے سے پہلے پہلے حکم دیا تھا کہ جتنے لاویوں کی عمر کم از کم 20 سال ہے، وہ خدمت کے لئے رجسٹر میں درج کئے جائیں۔ اِس ناتے سے اُس نے کہا تھا،"},{"book":"۱-توارِیخ","chapter":"23","verse":"28","text":"اب سے وہ اماموں کی مدد کریں جب یہ رب کے گھر میں خدمت کرتے ہیں۔ وہ صحنوں اور چھوٹے کمروں کو سنبھالیں اور دھیان دیں کہ رب کے گھر کے لئے مخصوص و مُقدّس کی گئی چیزیں پاک صاف رہیں۔ اُنہیں اللہ کے گھر میں کئی اَور ذمہ داریاں بھی سونپی جائیں۔"},{"book":"۱-توارِیخ","chapter":"23","verse":"29","text":"ذیل کی چیزیں سنبھالنا صرف اُن ہی کی ذمہ داری ہے: مخصوص و مُقدّس کی گئی روٹیاں، غلہ کی نذروں کے لئے مستعمل میدہ، بےخمیری روٹیاں پکانے اور گوندھنے کا انتظام۔ لازم ہے کہ وہی تمام لوازمات کو اچھی طرح تولیں اور ناپیں۔"},{"book":"۱-توارِیخ","chapter":"23","verse":"30","text":"ہر صبح اور شام کو اُن کے گلوکار رب کی حمد و ثنا کریں۔"},{"book":"۱-توارِیخ","chapter":"23","verse":"31","text":"جب بھی رب کو بھسم ہونے والی قربانیاں پیش کی جائیں تو لاوی مدد کریں، خواہ سبت کو، خواہ نئے چاند کی عید یا کسی اَور عید کے موقع پر ہو۔ لازم ہے کہ وہ روزانہ مقررہ تعداد کے مطابق خدمت کے لئے حاضر ہو جائیں۔“"},{"book":"۱-توارِیخ","chapter":"23","verse":"32","text":"اِس طرح لاوی پہلے ملاقات کے خیمے میں اور بعد میں رب کے گھر میں اپنی خدمت سرانجام دیتے رہے۔ وہ رب کے گھر کی خدمت میں اپنے قبائلی بھائیوں یعنی اماموں کی مدد کرتے تھے۔"}]}