{"data":[{"book":"1 Thessalonians","chapter":"4","verse":"1","text":"N ngaxakerenyie, muxu bara wo tinkan wo lan wo xa wo ɲɛrɛ ki naxɛ Ala waxɔnyi ma. Han ya wo na na nan xun ma. Yakɔsi, muxu wo maxandima, muxu wo mayandi Marigi Isa xili ra, wo xa nu na xun masa."},{"book":"1 Thessalonians","chapter":"4","verse":"2","text":"Wo a kolon yati muxu wo xaranxi naxan na Marigi Isa xili ra."},{"book":"1 Thessalonians","chapter":"4","verse":"3","text":"Ala sago na a ra wo xa sɛniyɛn. Wo naxa langoeɲa raba."},{"book":"1 Thessalonians","chapter":"4","verse":"4","text":"Kankan xa a yɛtɛ suxu sɛniyɛnyi nun tinxinyi kui."},{"book":"1 Thessalonians","chapter":"4","verse":"5","text":"Wo naxa bira langoeɲa fɔxɔ ra, alɔ Ala kolontaree a rabama ki naxɛ."},{"book":"1 Thessalonians","chapter":"4","verse":"6","text":"Mixi yo naxa yunubi raba a ngaxakerenyi ra, a fu a ma na fe kui, barima Marigi na fe mɔɔli birin makiitima nɛ. Muxu bara na fala wo bɛ, muxu man gbilen nɛ a fala ra wo bɛ."},{"book":"1 Thessalonians","chapter":"4","verse":"7","text":"Ala won xilixi nɛ won xa won ɲɛrɛ sɛniyɛnyi kui, won xa gbilen sɛniyɛntareɲa fɔxɔ ra."},{"book":"1 Thessalonians","chapter":"4","verse":"8","text":"Na kui, mixi naxan tondima yi fee rabatude, a mu tondixi ibunadama xa bɛ, a tondixi Ala nan bɛ naxan a Xaxili Sɛniyɛnxi fixi wo ma."},{"book":"1 Thessalonians","chapter":"4","verse":"9","text":"Hali muxu mu wo rasi ngaxakerenyie xanufe ma, barima Ala nan bara wo tinkan wo xa wo bore xanu."},{"book":"1 Thessalonians","chapter":"4","verse":"10","text":"Wo na nan yati rabafe ngaxakerenyie ra naxee na Masedon bɔxi birin kui. Kɔnɔ muxu a falama nɛ wo bɛ, n ngaxakerenyie, wo man xa nu na xun masa."},{"book":"1 Thessalonians","chapter":"4","verse":"11","text":"Wo xa fe birin naba alako wo xa lu bɔɲɛsa kui. Wo xa mɛɛni wo yɛtɛ ma. Wo xa nu wali wo bɛlɛxɛ ra alɔ muxu a masen wo bɛ ki naxɛ."},{"book":"1 Thessalonians","chapter":"4","verse":"12","text":"Na kui, wo ɲɛrɛ ki findima a fanyi nan na danxaniyataree tagi, wo man mu wo xa fe kote dɔxɔma mixi gbɛtɛ yo xun ma."},{"book":"1 Thessalonians","chapter":"4","verse":"13","text":"N ngaxakerenyie, muxu mu wama wo xa lu fahaamutareɲa kui mixie xa fe ra naxee bara laaxira. A mu lan wo xa sunnun alɔ mixi naxee mu e xaxili tixi Ala ra."},{"book":"1 Thessalonians","chapter":"4","verse":"14","text":"Won laxi a ra a Isa bara faxa, a man fa keli faxɛ ma. Na kui, won man laxi a ra a Ala fama faxamixie fan nakelide naxee nu danxaniyaxi Isa ma, a e rate e nun Isa."},{"book":"1 Thessalonians","chapter":"4","verse":"15","text":"Marigi xa masenyi nan ya, muxu naxan falama wo bɛ: Won tan naxee ɲiɲɛ a ra, Marigi fa tɛmui naxee lima duniɲa ma, won singe xa mu tema mixi faxaxie bɛ."},{"book":"1 Thessalonians","chapter":"4","verse":"16","text":"Marigi yɛtɛ yati nan fama gorode keli koore ma. Yaamari fima nɛ xui itexi ra. Malekɛ kuntigi fama nɛ a xui itede. Ala xa sara xui minima nɛ. Isa xa danxaniyatɔɛ naxee bara faxa, nee nan singe kelima."},{"book":"1 Thessalonians","chapter":"4","verse":"17","text":"Na dangi xanbi, won tan naxee ɲiɲɛ luxi duniɲa, won fan tema nɛ, won nee li nuxui kui, won birin sa naralan Marigi yire kuye ma. Won luma nɛ Marigi sɛɛti ma sɔnɔn abadan."},{"book":"1 Thessalonians","chapter":"4","verse":"18","text":"Na kui, wo xa wo bore ralimaniya na masenyi ra."}]}