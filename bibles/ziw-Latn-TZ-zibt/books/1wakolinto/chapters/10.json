{"data":[{"book":"1Wakolinto","chapter":"10","verse":"1","text":"Walukolo weyangu, naunga mkumbuke kugamba wababa zetu wose wendaga hasi mwe dingu, nawo woseni wajinkaga mpeho mgati mwe bahali."},{"book":"1Wakolinto","chapter":"10","verse":"2","text":"Wose wabatizagwa watende wa Musa mwe dingu na mwe bahali."},{"book":"1Wakolinto","chapter":"10","verse":"3","text":"Woseni wadya inkande idya ye chimuye."},{"book":"1Wakolinto","chapter":"10","verse":"4","text":"Wanywa ichiya cho chokunywa che chimuye. Kwaviya wanywaga kulaila mo luwe ludya lwe chimuye lwendaga lukawatimila, luwe ulo lwendaga ni Kulisito mwenye."},{"book":"1Wakolinto","chapter":"10","verse":"5","text":"Mna hata ivyo ludongo lwawo hawamuwagilaga Chohile, vimba vyawo vya zagalaga mo luwala."},{"book":"1Wakolinto","chapter":"10","verse":"6","text":"Haluse, mbuli zose izo ni mliganyo kwetu, zachifunda suwe chisekunga vintu vihiye, saviya wadamanyaga."},{"book":"1Wakolinto","chapter":"10","verse":"7","text":"Mse kuvikila matukulu saviya wamwe wawo wendaga. Saviya vyawandikagwa, “Wantu nawekala hasi wakadya na kunywa, niyo wachimala wavina.”"},{"book":"1Wakolinto","chapter":"10","verse":"8","text":"Chisekutenda wachilanga saviya wamwenga wawo wadamanyaga, niyo mwe zuwa dimwenga wantu milongo midi na watatu elufu wabanika."},{"book":"1Wakolinto","chapter":"10","verse":"9","text":"Chise kumjeza Zumbe, saviya watuhu wawo wamjezaga, niyo wakomwa ni nyoka."},{"book":"1Wakolinto","chapter":"10","verse":"10","text":"Chise kufuzuma, saviya awamwenga wawo watendaga niyo wasila kukomwa ni mndima ywa kwembingu ywa File!"},{"book":"1Wakolinto","chapter":"10","verse":"11","text":"Vyoseni vino vyalailaga kwawo ni miliganyo kwa watuhu, naho vyawandikagwa ni mwiko kwetu. Kwaviya chekala mwe chipindi cha udumo chihajihi."},{"book":"1Wakolinto","chapter":"10","verse":"12","text":"Wadya wakwefanyanya wachimala wasinyise wanasekugwa."},{"book":"1Wakolinto","chapter":"10","verse":"13","text":"Majezo mwapataga yendaga mazwela kwa wantu. Mna Chohile ni mkanuni, hawalekeleni mjezwe kujinkiliza udahi wenyu, mna umo mkajezwa nawenkeni nguvu ya kujijimiza, na kuwenkani sila ya kufoseza."},{"book":"1Wakolinto","chapter":"10","verse":"14","text":"Elo, walukolo weyangu, mse kuvikila matukulu."},{"book":"1Wakolinto","chapter":"10","verse":"15","text":"Nalonga na nyuwe, wamanyi, lamulani wenye yano hulonga."},{"book":"1Wakolinto","chapter":"10","verse":"16","text":"Chikombe chikunywela mwe nkande ya Zumbe naho chikumjimbika Chohile, umo chikachinywela, chasangila sakame ya Kulisito. No umgate chikubesula, umo chikaudya, ni ndala no mwili wa Kulisito."},{"book":"1Wakolinto","chapter":"10","verse":"17","text":"Kwaviya mgate ni umwenga, suwe chi ludongo, chi mwili umwenga, kwaviya suwe choseni chasangila mgate uwo."},{"book":"1Wakolinto","chapter":"10","verse":"18","text":"Kaulani wantu wa Izulaeli, wadya wakudya ntambiko walungana naiyo inchanja yo kulaviza ntambiko."},{"book":"1Wakolinto","chapter":"10","verse":"19","text":"Elo, nigeze? Kugamba ntambiko ivikilwe tukulu ni chintu? Hegu tukulu ni chintu?"},{"book":"1Wakolinto","chapter":"10","verse":"20","text":"Bule! Icho hulonga ni kugamba ntambiko wakulavya wantu hewammanyize Chohile wawalaviza mpepo, siyo Chohile. Sikunga nyuwe msangilane na mpepo."},{"book":"1Wakolinto","chapter":"10","verse":"21","text":"Hamkudaha kunywela chikomba cha Zumbe naho chikombe cha mpepo, hamkudaha kwelunga kudya mwe meza ya Zumbe naho mwe meza ya mpepo."},{"book":"1Wakolinto","chapter":"10","verse":"22","text":"Hegu, chaunga chimtende Zumbe atende na finju? Mwafanyanya china nguvu zitendese kumjinka uyo?"},{"book":"1Wakolinto","chapter":"10","verse":"23","text":"Vintu vyose vyazumilwa, mna siyo vyose vikuwagila. Vintu vyose vyazumilwa mna siyo vyose vikuzenga."},{"book":"1Wakolinto","chapter":"10","verse":"24","text":"Mntu asekwesinya mwenye, mna asinye na weyawe."},{"book":"1Wakolinto","chapter":"10","verse":"25","text":"Dyani chochose chiya chikutagwa kwedigwilo mkaleka kuzauza na kutenda na nkama mwe myoyo yenyu,"},{"book":"1Wakolinto","chapter":"10","verse":"26","text":"kwaviya mawandiko yagamba, “Isi na vyoseni viyumo ni ugoli wa Zumbe.”"},{"book":"1Wakolinto","chapter":"10","verse":"27","text":"Uneva mntu hezumile akawagonekani mwe nkande niyo mwazumila, dyani vyose nawenkeni lekani kuzauza mwe myoyo yenyu."},{"book":"1Wakolinto","chapter":"10","verse":"28","text":"Mna mntu akawagambani, “Nkande ino ivikilwa matukulu,” msekudya, kwachausa cha uyo awagambile na kwachausa cha nkama mwe myoyo."},{"book":"1Wakolinto","chapter":"10","verse":"29","text":"Nagamba, siyo kwachausa cha vimwe myoyo yenyu, mna mwe viya vimwe myoyo ya watuhu."},{"book":"1Wakolinto","chapter":"10","verse":"30","text":"Uneva miye hajeseza nkande yangu kwa kumhongeza Chohile, nimbwani huhulutwa mwe nkande huhongezeza?”"},{"book":"1Wakolinto","chapter":"10","verse":"31","text":"Elo, chochose mkudamanya chitende ni kudya hegu kunywa, damanyani vyose kwachausa cha ukulu wa Chohile."},{"book":"1Wakolinto","chapter":"10","verse":"32","text":"Msekutenda nkwazo kwa Wayahudi hegu kwa Wagiliki hegu kwa bunga dya wamzumile Chohile."},{"book":"1Wakolinto","chapter":"10","verse":"33","text":"Tendani saviya miye, najeza kuwawagiza wantu wose kwa chila sila, haleka kulonda wedi wangu mwenye mna wedi wa wose, chani wambulwe."}]}