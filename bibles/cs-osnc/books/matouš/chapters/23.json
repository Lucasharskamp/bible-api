{"data":[{"book":"Matouš","chapter":"23","verse":"1","text":"Ježíš oslovil shromážděné lidi a učedníky:"},{"book":"Matouš","chapter":"23","verse":"2","text":"„Učitelé a farizejové jsou tu od toho, aby vám vykládali Mojžíšův zákon."},{"book":"Matouš","chapter":"23","verse":"3","text":"Poslouchejte všechny jejich příkazy. Avšak neřiďte se příkladem jejich života, protože oni jen mluví, ale v životě to neuplatňují."},{"book":"Matouš","chapter":"23","verse":"4","text":"Vkládají na vás těžká břemena svých požadavků, ale svoje vlastní ústupky dovedou omluvit."},{"book":"Matouš","chapter":"23","verse":"5","text":"Všechno, co dělají, je jen na efekt. Aby vypadali svatě, pořizují si nápadné odznaky své zbožnosti,"},{"book":"Matouš","chapter":"23","verse":"6","text":"rádi sedávají na čestných místech na hostinách a mají vyhrazená místa při bohoslužbách."},{"book":"Matouš","chapter":"23","verse":"7","text":"Jak mají rádi, když je lidé zdraví na veřejných místech a když je oslovují ‚Mistře‘!"},{"book":"Matouš","chapter":"23","verse":"8","text":"Ale vy se tak titulovat nedávejte, protože jenom jeden je váš Mistr a vy všichni jste navzájem bratři."},{"book":"Matouš","chapter":"23","verse":"9","text":"A nikomu z lidí nedávejte titul Otec, protože máte jediného Otce, a ten je v nebi."},{"book":"Matouš","chapter":"23","verse":"10","text":"Ani se nepovažujte za svrchovanou autoritu, protože tou je jedině Kristus."},{"book":"Matouš","chapter":"23","verse":"11","text":"Největší mezi vámi je ten, kdo všem slouží."},{"book":"Matouš","chapter":"23","verse":"12","text":"Kdo má o sobě příliš dobré mínění, bude zklamán a snížen. Pokorní však budou povýšeni."},{"book":"Matouš","chapter":"23","verse":"13","text":"Běda vám, učitelé zákona a farizejové, pokrytci! Zavíráte lidem vstup do Božího království. Sami do něho nevcházíte a těm, kteří by tam chtěli vejít, bráníte."},{"book":"Matouš","chapter":"23","verse":"14","text":"Pod pláštíkem dlouhých a okázalých modliteb jste schopni vymámit peníze i od vdov. Těžko vám bude na soudu!"},{"book":"Matouš","chapter":"23","verse":"15","text":"Běda vám, pokrytci! Kraj světa projdete, abyste obrátili jednoho člověka na víru, ale sotva uvěří, zavalíte ho svými předpisy. Jestliže ho předtím čekalo zatracení, vaším přičiněním ho čeká dvojnásob."},{"book":"Matouš","chapter":"23","verse":"16","text":"Běda vám! Chcete vést druhé a sami nevidíte na krok. Stanovili jste: přísaha na chrám nezavazuje, ale teprve přísaha na chrámové zlato platí."},{"book":"Matouš","chapter":"23","verse":"17","text":"Není to nesmysl? Co je víc? To zlato nebo chrám, který mu dodává posvátnost?"},{"book":"Matouš","chapter":"23","verse":"18","text":"A další váš vynález: přísaha na obětní oltář nic neznamená, zatímco přísaha na oběť se musí plnit. Jak jste na to mohli přijít?"},{"book":"Matouš","chapter":"23","verse":"19","text":"Co je víc? Oběť nebo oltář? Teprve položením na oltář se oběť stává obětí."},{"book":"Matouš","chapter":"23","verse":"20","text":"Kdo tedy přísahá při oltáři, přísahá i při všem, co na něm leží."},{"book":"Matouš","chapter":"23","verse":"21-22","text":"Ať tedy přísaháte na chrám, na nebe nebo na Boží trůn, přísaháte ve skutečnosti na Boha, který tomu všemu dává smysl."},{"book":"Matouš","chapter":"23","verse":"23","text":"Běda vám, vykladači zákona a farizejové, pokrytci. Do chrámu dáváte desetinu i z úrody máty, kopru a kmínu, ale nedbáte na to, co Bůh považuje za důležité: abyste jednali podle jeho práva, milosrdně a s vírou. Odvádějte desátky, ale nezanedbávejte to nejdůležitější!"},{"book":"Matouš","chapter":"23","verse":"24","text":"Slepí vůdcové! Dáváte si pozor, abyste nespolkli komára, ale zhltnete velblouda!"},{"book":"Matouš","chapter":"23","verse":"25","text":"Běda vám, pokrytci! Omýváte nádobí na povrchu a vnitřek plníte tím, co jste ve své chamtivosti nahrabali."},{"book":"Matouš","chapter":"23","verse":"26","text":"Slepý farizeji, vyčisti nejdříve vnitřek nádoby, jedině tak bude opravdu čistá."},{"book":"Matouš","chapter":"23","verse":"27","text":"Běda vám, vy pokrytci! Podobáte se ozdobeným hrobům: zevnějšek je pěkný, ale uvnitř jsou jen kosti mrtvých a práchnivina."},{"book":"Matouš","chapter":"23","verse":"28","text":"Zdáte se být svatí, ale v nitru jste samá přetvářka."},{"book":"Matouš","chapter":"23","verse":"29","text":"Běda vám, vy neviňátka! Stavíte náhrobky prorokům, které zabili vaši předkové, zdobíte hroby mučedníků"},{"book":"Matouš","chapter":"23","verse":"30","text":"a říkáte: ‚Kdybychom my žili v době našich otců, nejednali bychom tak!‘"},{"book":"Matouš","chapter":"23","verse":"31","text":"Nic si nenamlouvejte, jste pravými potomky těch, kteří zabíjeli proroky."},{"book":"Matouš","chapter":"23","verse":"32","text":"Jděte v jejich šlépějích a dovršte jejich dílo!"},{"book":"Matouš","chapter":"23","verse":"33-34","text":"Vy si myslíte, že ujdete ohni Božího soudu? Jako jedovatí hadi číháte na proroky, pravé učitele a vykladače Písma, kteří k vám přicházejí z mého pověření. Budete je bičovat ve svých synagogách a pronásledovat od města k městu, některé z nich zavraždíte, jiné ukřižujete."},{"book":"Matouš","chapter":"23","verse":"35","text":"Na vás padne vina za všechnu prolitou krev nevinných, počínaje od Ábela až po posledního mučedníka pro Boží věc, kterého připravíte o život."},{"book":"Matouš","chapter":"23","verse":"36","text":"Skutečně vám říkám, že to všechno padne na hlavu této generace."},{"book":"Matouš","chapter":"23","verse":"37","text":"Jeruzaléme, Jeruzaléme, město, které zabíjíš proroky a kamenuješ ty, kteří jsou k tobě posláni! Jak často jsem toužil shromáždit vás, jako kvočna ukrývá svá kuřátka pod křídla, ale nechtěli jste."},{"book":"Matouš","chapter":"23","verse":"38","text":"Proto nyní odcházím z vašeho chrámu"},{"book":"Matouš","chapter":"23","verse":"39","text":"a se mnou odchází vaše naděje. Teprve až se vrátím, pochopíte a vyznáte: ‚Požehnaný, který přichází ve jménu Božím!‘ “"}]}