{"data":[{"book":"ДАНІІЛА","chapter":"12","verse":"1","text":"І паўстане ў той час Міхаіл, вялікі князь, які будзе стаяць за сыноў свайго народу; і настане цяжкі час, якога ня бывала з тых часоў, як існуюць людзі, да гэтага часу; і ўратуюцца ў гэты час з народу твайго ўсе, якія знойдзены будуць запісанымі ў кнізе."},{"book":"ДАНІІЛА","chapter":"12","verse":"2","text":"І многія, якія сьпяць у пыле зямлі, прачнуцца, адны на жыцьцё вечнае, другія на вечнае паганьбеньне і пасарамленьне."},{"book":"ДАНІІЛА","chapter":"12","verse":"3","text":"І разумныя будуць зьзяць, як сьвяцілы на цьвердзі, і тыя, што павярнулі людзей да праўды, - як зоркі, вавекі, назаўсёды."},{"book":"ДАНІІЛА","chapter":"12","verse":"4","text":"А ты, Данііле, захавай гэтыя словы і запячатай гэтую кнігу да апошняга часу; многія прачытаюць яе, і памножацца веды»."},{"book":"ДАНІІЛА","chapter":"12","verse":"5","text":"Тады я, Данііл, паглядзеў, і вось, стаяць два другія, адзін па гэты бок ракі, другі па той бок ракі."},{"book":"ДАНІІЛА","chapter":"12","verse":"6","text":"І адзін сказаў мужу ў ільняной вопратцы, які стаяў над водамі ракі: «калі будзе канец гэтых дзівосных здарэньняў?»"},{"book":"ДАНІІЛА","chapter":"12","verse":"7","text":"І пачуў я, як муж у льняной вопратцы, які быў над водамі ракі, падняўшы правую і левую руку да неба, прысягнуў Жывым вавекі, што да канца часу і часоў і паўчасу і пасьля поўнага паламаньня сілы сьвятога народу ўсё гэта зьдзейсьніцца."},{"book":"ДАНІІЛА","chapter":"12","verse":"8","text":"Я чуў гэта, але не зразумеў і таму сказаў: «гаспадару мой! Што ж пасьля гэтага будзе?»"},{"book":"ДАНІІЛА","chapter":"12","verse":"9","text":"І адказаў ён: «ідзі, Данііле; бо захаваны і запячатаны словы гэтыя да апошняга часу."},{"book":"ДАНІІЛА","chapter":"12","verse":"10","text":"Многія ачысьцяцца, адбеляцца і ператоплены будуць у спакушэньні; несправядлівыя будуць несправядлівымі, і не зразумее гэтага ніхто з несправядлівых, а мудрыя зразумеюць."},{"book":"ДАНІІЛА","chapter":"12","verse":"11","text":"З часу, калі будзе прыпынена штодзённая ахвяра і будзе пастаўлена гідота запусьценьня, пройдзе тысяча дзьвесьце дзевяноста дзён."},{"book":"ДАНІІЛА","chapter":"12","verse":"12","text":"Шчасны той, хто чакае і дасягне тысячы трохсот трыццаці пяці дзён."},{"book":"ДАНІІЛА","chapter":"12","verse":"13","text":"А ты ідзі да твайго канца, і супакоішся і паўстанеш на атрыманьне тваёй долі ў канцы дзён»."}]}