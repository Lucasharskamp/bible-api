{"data":[{"book":"אגרת פולוס הראשונה אל-התסלוניקים","chapter":"5","verse":"1","text":"אחים יקרים, איני צריך לכתוב לכם מתי כל זה יתרחש,"},{"book":"אגרת פולוס הראשונה אל-התסלוניקים","chapter":"5","verse":"2","text":"כי הלא יודעים אתם שאיש אינו יודע את המועד. יום ה׳ יבוא במפתיע – כגנב בלילה."},{"book":"אגרת פולוס הראשונה אל-התסלוניקים","chapter":"5","verse":"3","text":"כאשר בני־האדם יחיו בשלווה ויחשבו שלא יקרה דבר, יירד עליהם האסון במפתיע, כיולדת שאינה יודעת מתי יתקפוה צירי הלידה, ואיש לא יוכל לברוח."},{"book":"אגרת פולוס הראשונה אל-התסלוניקים","chapter":"5","verse":"4","text":"אבל אתם, אחים יקרים, אינכם שרויים בחשכה בכל הנוגע לדברים אלה, ולכן יום ה׳ לא יפתיע אתכם כגנב."},{"book":"אגרת פולוס הראשונה אל-התסלוניקים","chapter":"5","verse":"5","text":"כולכם בני־האור ובני־היום; אינכם בני־הלילה ואינכם שייכים לחושך."},{"book":"אגרת פולוס הראשונה אל-התסלוניקים","chapter":"5","verse":"6","text":"משום כך עמדו על המשמר! אל תירדמו כמו האחרים, אלא צפו לבואו בשקידה ובערנות,"},{"book":"אגרת פולוס הראשונה אל-התסלוניקים","chapter":"5","verse":"7","text":"כי אלה שנרדמים נרדמים בלילה והשיכורים משתכרים בלילה."},{"book":"אגרת פולוס הראשונה אל-התסלוניקים","chapter":"5","verse":"8","text":"אולם אנחנו בני אור־היום, ועל כן נישאר ערים ומפוכחים, מוגנים על־ידי אמונתנו ואהבתנו וחוסים בתקווה הנפלאה של ישועתנו."},{"book":"אגרת פולוס הראשונה אל-התסלוניקים","chapter":"5","verse":"9","text":"אלוהים לא בחר בנו כדי לשפוך את זעמו עלינו, אלא כדי להושיענו על־ידי אדוננו ישוע המשיח,"},{"book":"אגרת פולוס הראשונה אל-התסלוניקים","chapter":"5","verse":"10","text":"אשר מת בעדנו למען נחיה איתו לנצח, בין אם נהיה חיים או מתים בשובו."},{"book":"אגרת פולוס הראשונה אל-התסלוניקים","chapter":"5","verse":"11","text":"לכן המשיכו לעודד ולבנות איש את אחיו כפי שעשיתם עד כה."},{"book":"אגרת פולוס הראשונה אל-התסלוניקים","chapter":"5","verse":"12","text":"אחים יקרים, אנו מבקשים מכם לכבד את האחראים עליכם מטעם הקהילה, כי אלוהים מינה אותם להשגיח עליכם ולהוכיח אתכם בעת הצורך."},{"book":"אגרת פולוס הראשונה אל-התסלוניקים","chapter":"5","verse":"13","text":"עליכם להעריך את העבודה שהם עושים למענכם ולאהוב אותם, שכן הם משתדלים לעזור לכם. זכרו, חיו בשלום זה עם זה."},{"book":"אגרת פולוס הראשונה אל-התסלוניקים","chapter":"5","verse":"14","text":"אחים יקרים, הזהירו את העצלנים שביניכם, עודדו את הפוחדים, חזקו את החלשים והיו סבלנים עם כולם."},{"book":"אגרת פולוס הראשונה אל-התסלוניקים","chapter":"5","verse":"15","text":"אל תניחו לאיש לשלם רעה תחת רעה, אלא עזרו תמיד איש לאחיו ולכל אדם."},{"book":"אגרת פולוס הראשונה אל-התסלוניקים","chapter":"5","verse":"16","text":"שמחו תמיד באמונתכם."},{"book":"אגרת פולוס הראשונה אל-התסלוניקים","chapter":"5","verse":"17","text":"התמידו בתפילה."},{"book":"אגרת פולוס הראשונה אל-התסלוניקים","chapter":"5","verse":"18","text":"הודו לאלוהים על כל דבר, כי זהו רצון אלוהים מכל המאמינים במשיח."},{"book":"אגרת פולוס הראשונה אל-התסלוניקים","chapter":"5","verse":"19","text":"אל תבלמו ואל תכלאו את רוח הקודש."},{"book":"אגרת פולוס הראשונה אל-התסלוניקים","chapter":"5","verse":"20","text":"לעולם אל תזלזלו במה שנאמר בשם ה׳."},{"book":"אגרת פולוס הראשונה אל-התסלוניקים","chapter":"5","verse":"21","text":"בחנו כל דבר והאמינו רק במה שטוב, ישר ואמיתי."},{"book":"אגרת פולוס הראשונה אל-התסלוניקים","chapter":"5","verse":"22","text":"התרחקו מכל מעשה רע."},{"book":"אגרת פולוס הראשונה אל-התסלוניקים","chapter":"5","verse":"23","text":"ואלוהי השלום יטהר ויקדש אתכם לעצמו, וישמור את רוחכם, נפשכם וגופכם בריאים וללא־חטא, עד יום שובו של אדוננו ישוע המשיח."},{"book":"אגרת פולוס הראשונה אל-התסלוניקים","chapter":"5","verse":"24","text":"אתם יכולים לסמוך על האלוהים אשר בחר בכם שימלא את כל הבטחותיו."},{"book":"אגרת פולוס הראשונה אל-התסלוניקים","chapter":"5","verse":"25","text":"אחים יקרים, התפללו בעדנו."},{"book":"אגרת פולוס הראשונה אל-התסלוניקים","chapter":"5","verse":"26","text":"דרשו בשלום כל האחים בנשיקה הקדושה."},{"book":"אגרת פולוס הראשונה אל-התסלוניקים","chapter":"5","verse":"27","text":"בשם ישוע המשיח אדוננו אני משביע אתכם שתקראו מכתב זה באוזני כל המאמינים."},{"book":"אגרת פולוס הראשונה אל-התסלוניקים","chapter":"5","verse":"28","text":"חסד אדוננו ישוע המשיח עם כל אחד ואחד מכם. – אמן."}]}