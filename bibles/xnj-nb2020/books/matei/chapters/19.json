{"data":[{"book":"Matei","chapter":"19","verse":"1","text":"Yesu peamali kujova malovi ago, akawuka kumkoa wa ku Galilaya na kuhamba kumuji wa Yudea kumwambu ya mfuleni Yoludani."},{"book":"Matei","chapter":"19","verse":"2","text":"Msambi uvaha wa vandu wamlandili kwenuko, mwene akavalamisa."},{"book":"Matei","chapter":"19","verse":"3","text":"Hinu pagati ya Vafalisayu vangi vakambwelela vakamulinga kumkota, “Wuli, ndi chabwina mgosi kumleka mdala waki ndava ya chindu chochoha chila?”"},{"book":"Matei","chapter":"19","verse":"4","text":"Yesu akavayangula, “Wu, mwangasoma mu Mayandiku Gamsopi kuvya Chapanga mweawumbili mundu kutumbula kadeni, amuwumbili mundu mgosi na mdala?"},{"book":"Matei","chapter":"19","verse":"5","text":"Kangi akajova, ‘Ndava yeniyo, mgosi yati akumleka dadi waki na nyina waki na kuwungana na mdala waki, ndi voha vavili yati vivya higa yimonga.’"},{"book":"Matei","chapter":"19","verse":"6","text":"Ndava yeniyo, ndi lepi kavili vavili, nambu higa yimonga. Cheachiwunganishi Chapanga mundu akoto kuchipangulana.”"},{"book":"Matei","chapter":"19","verse":"7","text":"Nambu Vafalisayu vakamkota, “Ndava kyani, Musa atilagazili yihotoleka mgosi kumpela mdala waki balua na kumleka?”"},{"book":"Matei","chapter":"19","verse":"8","text":"Yesu akayangula, “Musa avalekekisi ndava ya kutopa kwa mitima yinu. Nambu nakuvya chenicho kutumbula Chapanga peawumbili mulima."},{"book":"Matei","chapter":"19","verse":"9","text":"Nikuvajovela, mundu yeyoha mweakumleka mdala waki na kugega mdala yungi ikita ugoni nambu ndu ndava ya ukemi ihotola kumleka.”"},{"book":"Matei","chapter":"19","verse":"10","text":"Vawuliwa vaki vakamjovela, “Ngati mambu ga mgosi na mdala waki ndi ago, mbanga kukotoka kugega.”"},{"book":"Matei","chapter":"19","verse":"11","text":"Yesu akavajovela, “Lepi voha vevihotola kuyidakila lilovi lenili, nambu vala vevahotwisi na Chapanga."},{"book":"Matei","chapter":"19","verse":"12","text":"Muni gavi mambu ndalindali gegihenga vagosi vakotoka kugega, vavi vevavelikiwi kahumbi kapecha, vangi ndava vahengiwi na vandu kuvya vakahumbi kapecha na vangi vigega lepi ndava ya Unkosi wa kunani kwa Chapanga. Mweihotola kuyidakila lilovi lenilo ayidakilayi.”"},{"book":"Matei","chapter":"19","verse":"13","text":"Kangi vandu vamletili Yesu vana vadebe muni avavikila mawoko na kuvayupila. Nambu vawuliwa vaki vakavahakalila vandu vala."},{"book":"Matei","chapter":"19","verse":"14","text":"Nambu Yesu akavajovela, “Muvaleka vana ava vabwela kwa nene, na mkoto kuvabesa, muni Unkosi wa kunani kwa Chapanga ndi wa vandu ngati vana venava.”"},{"book":"Matei","chapter":"19","verse":"15","text":"Hinu Yesu peamali kuvavikila mawoko muni avamotisa, ndi akawuka pandu penapo."},{"book":"Matei","chapter":"19","verse":"16","text":"Mundu mmonga amhambili Yesu akamkota, “Muwula, nikita chindu kiki chabwina nivyaa na wumi wa magono goha?”"},{"book":"Matei","chapter":"19","verse":"17","text":"Yesu akamyangula, “Ndava kyani ukunikota lijambu la bwina? Avi mmonga ndu mweavi mbwina. Ngati wigana kuvya na wumi wa magono goha, uyidakila mihilu.”"},{"book":"Matei","chapter":"19","verse":"18","text":"Mundu yula akamkota, “Mihilu yoki?” Yesu akamyangula, “Ukoto kukoma, kukita ugoni, kuyiva, kujova udese,"},{"book":"Matei","chapter":"19","verse":"19","text":"vatopesayi dadi waku na nyina waku na umgana muyaku ngati cheukujigana wamwene.”"},{"book":"Matei","chapter":"19","verse":"20","text":"Msongolo yula akamjovela, “Genago goha nigalandili, hinu nihenga kyani neju?”"},{"book":"Matei","chapter":"19","verse":"21","text":"Yesu akamjovela, “Ngati wigana kuvya chakaka mundu mbwina, uhamba ukagulisa vindu vyaku vyoha. Mashonga ago goha uvapela vangangu na veve yati ukujivikila vindu vyamahele kunani kwa Chapanga, kangi ubwela unilandayi.”"},{"book":"Matei","chapter":"19","verse":"22","text":"Hinu msongolo yula peayuwini malovi gala, akahamba kuni avi ngolongondi neju ndava muni avi na vindu vyamahele aganili lepi kuvilekelesa."},{"book":"Matei","chapter":"19","verse":"23","text":"Kangi Yesu akavajovela vawuliwa vaki, “Nikuvajovela chakaka, ndi yinonopa mkolo vindu vyamahele kuyingila muunkosi wa kunani kwa Chapanga."},{"book":"Matei","chapter":"19","verse":"24","text":"Nikuvajovela kavili yati yiyeyuka kwa hinyama ngati ngamiya kuholota palibowo la sindanu, kuliku mweavi na vindu vyamahele kuyingila muunkosi wa kunani kwa Chapanga.”"},{"book":"Matei","chapter":"19","verse":"25","text":"Vawuliwa vala pevayuwini malovi ago vakakangasa neju, vakamkota Yesu, “Hinu ndi yani mweihotola kusanguliwa?”"},{"book":"Matei","chapter":"19","verse":"26","text":"Yesu akavalolokesa, akavajovela “Lijambu lenili lihotoleka lepi kwa mundu, nambu kwa Chapanga mambu goha gihotoleka.”"},{"book":"Matei","chapter":"19","verse":"27","text":"Petili akayangula “Lola,” Tete tileki kila chindu ndava ya kukulanda. Yati tipata kyani?"},{"book":"Matei","chapter":"19","verse":"28","text":"Yesu akavajovela, “Nikuvajovela chakaka, paitama Mwana wa Mundu pachigoda cha ukulu waki, pamulima wa mupya. Mewawa na nyenye mwemunilandili yati mwitama na nene muvigoda kumi na hivili na kuvahamula makabila kumi na gavili ga Isilaeli."},{"book":"Matei","chapter":"19","verse":"29","text":"Mundu yeyoha mwaalekili nyumba amala mlongo waki amala mlumbu amala dadi amala nyina waki amala vana vaki amala migunda yaki ndava ya nene. Yati ipokela mala miya na kuhala wumi wa magono goha wangali mwishu."},{"book":"Matei","chapter":"19","verse":"30","text":"Nambu vamahele vevavi va kutumbula yati vivya va mwishu na vevavi va mwishu yati vivya va kutumbula.”"}]}