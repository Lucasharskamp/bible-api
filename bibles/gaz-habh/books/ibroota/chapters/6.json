{"data":[{"book":"Ibroota","chapter":"6","verse":"1","text":"Kanaafuu kottaa barsiisa waaʼee Kiristoos isa jalqabaa sana dhiifnee gara bilchinaatti dabarraa; waaʼee hojii gara duʼaatti nama geessuu irraa deebiʼuu fi waaʼee Waaqatti amanuu lammata hundee hin buufnu;"},{"book":"Ibroota","chapter":"6","verse":"2","text":"akkasumas barsiisa waaʼee cuuphaa, waaʼee harka nama irra kaaʼuu, waaʼee duʼaa kaʼuu warra duʼaniitii fi waaʼee murtii bara baraa ammas hundee hin buufnu."},{"book":"Ibroota","chapter":"6","verse":"3","text":"Nus yoo Waaqni jedhe waan kana ni goona."},{"book":"Ibroota","chapter":"6","verse":"4","text":"Warra yeroo tokko ifni ifeefii kennaa samii dhandhamatan, kanneen Hafuura Qulqulluu irraa qooddatan,"},{"book":"Ibroota","chapter":"6","verse":"5","text":"warra gaarummaa dubbii Waaqaatii fi humna bara dhufuuf jiru sanaa dhandhamatanii"},{"book":"Ibroota","chapter":"6","verse":"6","text":"ergasii garuu amantii irraa gara galan, gara qalbii jijjiirrannaatti isaan fiduun hin dandaʼamu; sababiin isaas isaan fedhuma isaaniitiin deebisanii Ilma Waaqaa ni fannisu; fuula namootaa durattis salphinatti isa saaxilu."},{"book":"Ibroota","chapter":"6","verse":"7","text":"Lafti bokkaa yeroo baayʼee irratti roobu dhugdee warra ishee qotataniif midhaan fayyadu kennitu eebba Waaqaa argatti."},{"book":"Ibroota","chapter":"6","verse":"8","text":"Lafti qoraattii fi sokorruu biqilchitu garuu faayidaa hin qabdu; abaaramuus geesseerti. Dhumni ishees gubamuu dha."},{"book":"Ibroota","chapter":"6","verse":"9","text":"Yaa michoota jaallatamtoota, nu yoo akkana dubbanne illee waaʼee keessan waan wayyu, waan fayyina wajjin deemus akka qabdan mirkaneeffanneerra."},{"book":"Ibroota","chapter":"6","verse":"10","text":"Waaqni qulqulloota tajaajiluu keessanii fi ammas tajaajiluu keessaniin hojii isin hojjettanii fi jaalala maqaa isaatiif argisiiftan irraanfachuuf jalʼaa mitiitii."},{"book":"Ibroota","chapter":"6","verse":"11","text":"Nus akka tokkoon tokkoon keessan abdii keessan mirkaneessitanii hamma dhumaatti tattaaffii akkanaa argisiiftan barbaanna."},{"book":"Ibroota","chapter":"6","verse":"12","text":"Nu akka isin fakkeenya warra amantii fi obsaan waan waadaa galame sana dhaalanii duukaa buutan barbaanna malee akka isin dhibaaʼoo taatan hin barbaannu."},{"book":"Ibroota","chapter":"6","verse":"13","text":"Waaqni yeroo Abrahaamiif waadaa galetti kan isa caalu kan inni ittiin kakatu tokko iyyuu waan hin jirreef matuma ofiitiin kakate."},{"book":"Ibroota","chapter":"6","verse":"14","text":"Innis, “Ani dhugumaan eebba, sin eebbisa; baayʼisuus si baayʼisa”6:14Uma 22:17 jedha."},{"book":"Ibroota","chapter":"6","verse":"15","text":"Kanaafuu Abrahaam obsaan eeggatee waan waadaa galame sana argate."},{"book":"Ibroota","chapter":"6","verse":"16","text":"Namoonni kan isaan caaluun kakatu; kakuun sunis waan jedhame sana mirkaneessee akka falmiin hundumtuu fiixaan baʼu godha."},{"book":"Ibroota","chapter":"6","verse":"17","text":"Waaqni haala kaayyoo isaa kan hin geeddaramne sana caalaatti ibsee warra waadaa dhaalanitti argisiisuu waan barbaadeef waadaa sana kakuudhaan cimse."},{"book":"Ibroota","chapter":"6","verse":"18","text":"Egaa waan hin geeddaramne kan Waaqni waaʼee isaanii sobuu hin dandeenye lamatu jira; kanaafuu nu warri isatti baqanne abdii fuula keenya dura kaaʼame sana jabeessinee qabachuuf jajjabina guddaa qabna."},{"book":"Ibroota","chapter":"6","verse":"19","text":"Nus abdii kana akka hiituu dooniitti lubbuuf qabna. Abdiin kunis iddoo qulqulluu golgaa duuba jiru sana ol seena;"},{"book":"Ibroota","chapter":"6","verse":"20","text":"iddoon kunis kan Yesuus iddoo keenya buʼee nu dursee itti ol seenee dha. Innis akka sirna Malkiiseedeqitti luba ol aanaa bara baraa taʼeera."}]}