{"data":[{"book":"Marek","chapter":"5","verse":"1","text":"Na protějším břehu jezera přistáli v gerasenském kraji."},{"book":"Marek","chapter":"5","verse":"2","text":"Jakmile Ježíš vystoupil ze člunu, přiběhl k němu nějaký člověk. Byl to muž posedlý démony,"},{"book":"Marek","chapter":"5","verse":"3","text":"který žil ve starých hrobech vytesaných do skály"},{"book":"Marek","chapter":"5","verse":"4","text":"a měl takovou sílu, že když ho spoutali okovy na nohou a řetězy na rukou, pouta vždycky rozlámal a řetězy roztrhal. Nenašel se nikdo tak silný, aby ho mohl zkrotit."},{"book":"Marek","chapter":"5","verse":"5","text":"Ve dne i v noci se skrýval v hrobech a toulal se po okolních pahorcích, skučel a tloukl se kamením."},{"book":"Marek","chapter":"5","verse":"6-8","text":"Když teď uviděl Ježíše, přiběhl a vrhl se před ním na zem. Ve chvíli, kdy Ježíš přikazoval démonovi, aby posedlého muže opustil, začal onen ubožák křičet:"},{"book":"Marek","chapter":"5","verse":"9","text":"„Jak se jmenuješ?“ zeptal se Ježíš. „Zástup, protože je nás v tomto těle mnoho,“ zněla odpověď."},{"book":"Marek","chapter":"5","verse":"10","text":"A potom démoni žadonili, aby je neposílal nikam daleko."},{"book":"Marek","chapter":"5","verse":"11","text":"Na stráni nad pobřežím se právě páslo stádo vepřů."},{"book":"Marek","chapter":"5","verse":"12","text":"„Pošli nás do těch prasat,“ volali démoni."},{"book":"Marek","chapter":"5","verse":"13","text":"Ježíš svolil a nečistí duchové vjeli do zvířat. Vzápětí se to velké, asi dvoutisícové stádo splašilo a hnalo se po stráni dolů k jezeru, vběhlo do vody a utopilo se."},{"book":"Marek","chapter":"5","verse":"14","text":"Pasáci těch vepřů utekli do města a cestou všude rozhlašovali, co se stalo. Každý, kdo je uslyšel, spěchal se o tom přesvědčit na vlastní oči."},{"book":"Marek","chapter":"5","verse":"15","text":"A tak se kolem Ježíše shromáždilo mnoho lidí. Když viděli uzdraveného muže, jak sedí oblečený a chová se rozumně, polekali se."},{"book":"Marek","chapter":"5","verse":"16","text":"Ti, kteří byli svědky celé události, jim totiž vyprávěli, co se událo s mužem a kam se poděli vepři."},{"book":"Marek","chapter":"5","verse":"17","text":"A tak začali všichni Ježíše prosit, aby z jejich kraje raději odešel."},{"book":"Marek","chapter":"5","verse":"18","text":"Nastoupil tedy zase do člunu. Uzdravený muž ho prosil, aby mohl jít s ním."},{"book":"Marek","chapter":"5","verse":"19","text":"Ježíš však odmítl:"},{"book":"Marek","chapter":"5","verse":"20","text":"Ten člověk tedy v celém tom kraji zvaném Desítiměstí vyprávěl, jak velké dobrodiní mu prokázal Ježíš. A každý nad tím žasl."},{"book":"Marek","chapter":"5","verse":"21","text":"Když se Ježíš znovu vrátil na galilejský břeh, sešel se kolem něho zase obrovský zástup lidí."},{"book":"Marek","chapter":"5","verse":"22","text":"Přišel i představený místní synagogy Jairos, klekl před ním"},{"book":"Marek","chapter":"5","verse":"23","text":"a úpěnlivě ho prosil:"},{"book":"Marek","chapter":"5","verse":"24","text":"Ježíš tedy šel s ním. Také zástup se vydal s nimi a tlačil se na Ježíše ze všech stran."},{"book":"Marek","chapter":"5","verse":"25","text":"V davu byla jedna žena, která už dvanáct let trpěla krvácením."},{"book":"Marek","chapter":"5","verse":"26","text":"Mnoho lékařů na ní zkoušelo své umění. Stálo ji to celé jmění, ale nebylo to nic platné, nemoc se stále zhoršovala."},{"book":"Marek","chapter":"5","verse":"27-28","text":"Až jednou se doslechla o Ježíšovi a jeho zázračné moci, a tak ho hledala s myšlenkou: „Když si jen sáhnu na jeho plášť, určitě se uzdravím.“"},{"book":"Marek","chapter":"5","verse":"29","text":"A opravdu! Jakmile se ho dotkla, krvácení přestalo a žena cítila, že je nadobro zdravá."},{"book":"Marek","chapter":"5","verse":"30","text":"Ježíš ovšem ihned poznal, že z něho vyšla uzdravující síla, otočil se a otázal se: „Kdo se to dotkl mého pláště?“"},{"book":"Marek","chapter":"5","verse":"31","text":"Jeho učedníci se divili: „Všichni se na tebe tlačí a ty se ptáš, kdo se tě dotkl?“"},{"book":"Marek","chapter":"5","verse":"32","text":"Ale Ježíš se rozhlížel, aby zjistil, kdo to byl."},{"book":"Marek","chapter":"5","verse":"33","text":"Žena, celá rozechvělá tím, co se s ní událo, padla mu k nohám a všechno mu pravdivě pověděla."},{"book":"Marek","chapter":"5","verse":"34","text":"On ji ujistil: „Dcero, tvá víra tě uzdravila. Můžeš klidně jít, protože nemoc tě už nebude trápit.“"},{"book":"Marek","chapter":"5","verse":"35","text":"Když s ní ještě mluvil, dorazili poslové z Jairova domu se zprávou, že již je pozdě shánět pomoc. „Tvá dcera právě umřela, už Mistra neobtěžuj,“ oznamovali Jairovi."},{"book":"Marek","chapter":"5","verse":"36-37","text":"Jako by nic neslyšel, obrátil se Ježíš k Jairovi a řekl mu: „Jen se neboj a důvěřuj mi!“ Do Jairova domu s sebou vzal pouze Petra, Jakuba a jeho bratra Jana. Ostatní požádal, aby zůstali venku."},{"book":"Marek","chapter":"5","verse":"38-39","text":"Dům byl plný hlasitého pláče a nářku. „K čemu ten pláč a rozruch? Vždyť to děvče není mrtvé, jenom spí!“"},{"book":"Marek","chapter":"5","verse":"40","text":"Vysmáli se mu. Vykázal všechny kromě rodičů a svých tří učedníků. Vešli do místnosti, kde dívka ležela."},{"book":"Marek","chapter":"5","verse":"41","text":"Vzal ji za ruku a řekl: „Děvčátko, přikazuji ti, vstaň!“"},{"book":"Marek","chapter":"5","verse":"42","text":"Dvanáctiletá dívka vstala a chodila."},{"book":"Marek","chapter":"5","verse":"43","text":"Ježíš jim důrazně nařídil, aby nikomu nevypravovali, co se stalo. „Dejte jí najíst,“ připomněl rodičům."}]}