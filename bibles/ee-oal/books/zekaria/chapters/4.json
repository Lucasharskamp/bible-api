{"data":[{"book":"Zekaria","chapter":"4","verse":"1","text":"Mawudɔla si ƒo nu kplim la, trɔ gbɔ va nyɔm abe ɖe menɔ alɔ̃ dɔm ene."},{"book":"Zekaria","chapter":"4","verse":"2","text":"Ebiam be, “Azɔ la, nu ka kpɔm nèle?”"},{"book":"Zekaria","chapter":"4","verse":"3","text":"Amiti eve le axawo dzi nɛ; ɖeka le ɖusime, evelia le miame.”"},{"book":"Zekaria","chapter":"4","verse":"4","text":"Mebia mawudɔla si ƒo nu kplim la be, “Nu kawoe nye esiawo, nye aƒetɔ?”"},{"book":"Zekaria","chapter":"4","verse":"5","text":"Mawudɔla la trɔ biam be, “Vavã, mènya nu si nu siawo nye oa?”"},{"book":"Zekaria","chapter":"4","verse":"6","text":"Egblɔ nam be, “Esia nye Yehowa ƒe gbedeasi na Zerubabel: ‘Menye ŋusẽ alo kalẽ o, ke boŋ Mawu ƒe Gbɔgbɔe.’ Yehowa Dziƒoʋakɔwo ƒe Aƒetɔ lae gblɔe."},{"book":"Zekaria","chapter":"4","verse":"7","text":"“Nu ka nènye, O, to si ŋu ŋusẽ le? Àzu anyigba sɔsɔe le Zerubabel ŋkume, ahe tamekpe la ado goe ne ɣli le ɖiɖim be, ‘Mawu neyrae! Mawu neyrae!’ ”"},{"book":"Zekaria","chapter":"4","verse":"8","text":"Tete Yehowa ƒe gbe va nam be,"},{"book":"Zekaria","chapter":"4","verse":"9","text":"“Zerubabel ƒe asie ɖo gbedoxɔ sia ƒe gɔmeɖokpe anyi, eya ta eƒe asie awu enu. Ekema mianya be Yehowa Dziƒoʋakɔwo ƒe Aƒetɔ lae dɔm ɖe mia gbɔ."},{"book":"Zekaria","chapter":"4","verse":"10","text":"“Ame ka ado vlo ŋkeke si nuwo dze egɔme sue? Dzi adzɔ amewo, ne wokpɔ dzidzeka le Zerubabel ƒe asi me. Akaɖi adre siawoe nye Yehowa ƒe ŋku siwo wòtsɔna tsana le anyigba katã dzii.”"},{"book":"Zekaria","chapter":"4","verse":"11","text":"Mebia mawudɔla la be, “Nu kae nye amiti eve siwo le ɖusime kple miame na akaɖiti la?”"},{"book":"Zekaria","chapter":"4","verse":"12","text":"Megabia be, “Nu kawoe nye amiti ƒe alɔdze eve siwo le sika ƒe alɔ siwo me sikami dona tsona?”"},{"book":"Zekaria","chapter":"4","verse":"13","text":"Eɖo eŋu be, “Mènya nu si wonye oa?”"},{"book":"Zekaria","chapter":"4","verse":"14","text":"Ale wògblɔ nam be, “Woawoe nye ame eve siwo wosi ami na be woasubɔ anyigba blibo la ƒe Aƒetɔ.”"}]}