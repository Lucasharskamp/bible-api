{"data":[{"book":"2 Vakolinto","chapter":"3","verse":"1","text":"Wu, titumbula kavili kujilumbalila tavete? Wu, tigana balua ya kutimanyisa, kuhuma kwinu amala kwitu ngati chevavili vandu vangi?"},{"book":"2 Vakolinto","chapter":"3","verse":"2","text":"Mwavene nyenye ndi balua yitu yeyiyandikiwi mumitima yitu, kila mundu yimanyikana na yisomwa na vandu voha."},{"book":"2 Vakolinto","chapter":"3","verse":"3","text":"Chakaka kuvya nyenye ndi balua ya Kilisitu yeyihuma mulihengu litu pagati yinu. Balua yene yiyandikwi lepi, nambu kwa Mpungu Msopi wa Chapanga mweavi mumi, iyandikiwi lepi panani ya chipandi cha liganga chechihongoliwi nambu ayandiki mumitima ya vandu."},{"book":"2 Vakolinto","chapter":"3","verse":"4","text":"Tihotola kujova kwa ukekesi chenicho ndava ya huvalila kwa Chapanga ndava ya gala geagahengili Kilisitu."},{"book":"2 Vakolinto","chapter":"3","verse":"5","text":"Lepi kuvya tavete tihotola kukita chochoha kwa makakala gitu vene, nambu uhotola witu woha wihuma kwa Chapanga,"},{"book":"2 Vakolinto","chapter":"3","verse":"6","text":"Ndava muni Chapanga ndi mwatihotwisi kuvya vanalihengu va lilaganu la mupya, lelivii lepi la Lilaganu leliletiwi na malagizu gegayandikwi, nambu lilaganu la Mpungu Msopi. Muni malagizu gegayandikwi gileta lifwa, nambu Mpungu wa Chapanga wumi."},{"book":"2 Vakolinto","chapter":"3","verse":"7","text":"Malagizu gayandikiwi panani ya hipandi ya maganga vyevihongoliwi. Pamonga na kujova mwishu waki ulongosa mulifwa, ukulu waki wavili ukulu neju hati vandu va Isilaeli nakuhotola kuulola pamihu pa Musa ndava ya kung'asima kwaki. Kavili kung'asima kula kwavili mulukumbi ndu. Hinu malagizu gegaletili lifwa yavi na ukulu neju,"},{"book":"2 Vakolinto","chapter":"3","verse":"8","text":"wu uhengaji wa Mpungu Msopi yati uvya na ukulu neju?"},{"book":"2 Vakolinto","chapter":"3","verse":"9","text":"Yikavya mahengu gegileta uhamula gana ukulu ngati wenuwo, ndi hotohoto lihengu lelileta mambu gakumganisa Chapanga, yati givya na ukulu uvaha neju."},{"book":"2 Vakolinto","chapter":"3","verse":"10","text":"Chakaka chila chechavili na ukulu kadeni pala chiyagisi ukulu waki ndava ya ukulu uvaha neju wewabwelili hinu."},{"book":"2 Vakolinto","chapter":"3","verse":"11","text":"Muni chila chechavi palukumbi luhupi chavi na ukulu waki, chakaka chila chechisigalila magono goha yati chivya na ukulu uvaha neju."},{"book":"2 Vakolinto","chapter":"3","verse":"12","text":"Ndava muni tivii na huvalila yitu tete tijova kwa ukekesi uvaha."},{"book":"2 Vakolinto","chapter":"3","verse":"13","text":"Tete tikita lepi ngati Musa ndi agubiki pamihu paki na chitambala muni vandu va ku Isilaeli vakotoka kulola mwishu wa kung'asima kula kwekwajimika."},{"book":"2 Vakolinto","chapter":"3","verse":"14","text":"Nambu luhala lwavi lwagubikwi. Mbaka lelu pamwisoma Lilaganu la kadeni, chigubiku chila chivili balapala. Chigubiku chenicho yati chiwusiwa ndu mundu mukuwungana na Kilisitu."},{"book":"2 Vakolinto","chapter":"3","verse":"15","text":"Nambu, hati lelu iyi peyisomewa malagizu ga BAMBU geampeli Musa luhala lwavi lugubikwi na chitambala."},{"book":"2 Vakolinto","chapter":"3","verse":"16","text":"Nambu, lukumbi mundu peakumuwuyila BAMBU Yesu, chigubiku chenicho chiwusiwa."},{"book":"2 Vakolinto","chapter":"3","verse":"17","text":"Hinu “BAMBU” Ndi Mpungu Msopi, na popoha peavili Mpungu wa BAMBU ndi pepavi kulekekeswa."},{"book":"2 Vakolinto","chapter":"3","verse":"18","text":"Hinu, tete tavoha pamihu pitu pangagubikwa, tikuulangisa ukulu wa BAMBU ngati chilolilo, tibadilishwa tiwanangana neju na luhumu lwaki muukulu wamahele neju. Lenilo ndi lihengu la Mpungu wa BAMBU."}]}