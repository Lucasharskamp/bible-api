{"data":[{"book":"2 Petro","chapter":"1","verse":"1","text":"An Simon Petro, misumba kendo jaote mar Yesu Kristo,"},{"book":"2 Petro","chapter":"1","verse":"2","text":"Ngʼwono kod kwe mogundho obed kodu kumedo ngʼeyo Nyasaye kod Yesu ma Ruodhwa."},{"book":"2 Petro","chapter":"1","verse":"3","text":"Teko mar Nyasaye maduongʼ osemiyowa gik moko duto ma wadwaro mondo wabed mangima ka waluoro Nyasaye, kuom ngʼeyo Jal mane oluongowa kuom duongʼne owuon kod berne."},{"book":"2 Petro","chapter":"1","verse":"4","text":"Kuom magi osemiyowa singruokne maduongʼ kendo ma nengogi tek, mondo e kuom gigo unyalo kawo kit Nyasaye kendo mondo utony ua e kethruok ma gombo maricho ma pinyni kelo."},{"book":"2 Petro","chapter":"1","verse":"5","text":"Kuom mano, temuru matek kaka unyalo mondo umed ber e yieu, to bende medeuru ngʼeyo;"},{"book":"2 Petro","chapter":"1","verse":"6","text":"to ngʼeyo to medeuru ritruok, to ritruok medeuru horuok, to horuok to medeuru luoro Nyasaye,"},{"book":"2 Petro","chapter":"1","verse":"7","text":"to luoro Nyasaye to medeuru ngʼwono mar owete; to ngʼwono mar owete to medeuru hera."},{"book":"2 Petro","chapter":"1","verse":"8","text":"Nikech ka un gi kit timbego mogundho, to gibiro gengʼou mondo kik ubed joma nono ma ok nyag olemo e ngʼeyo ma un-go kuom Ruodhwa Yesu Kristo."},{"book":"2 Petro","chapter":"1","verse":"9","text":"To ka ngʼato onge gi kidogi e ngimane to en ngʼama neno machiegni kendo ma muofu nimar wiye osewil ni ne osepwodhe oweyo richoge machon."},{"book":"2 Petro","chapter":"1","verse":"10","text":"Emomiyo, jowetena, meduru bedo gi siso mar rito luong mane oluongugo kod yiero maru ka un gi adier. Nikech ka utimo gigi to ok unupodhi,"},{"book":"2 Petro","chapter":"1","verse":"11","text":"kendo unuyud rwak malich ei pinyruoth mochwere mar Ruodhwa kendo Jawarwa Yesu Kristo."},{"book":"2 Petro","chapter":"1","verse":"12","text":"Omiyo pod aparonu wechegi, kata obedo ni ungʼeyogi kendo uguroru motegno e adiera makoro un-go."},{"book":"2 Petro","chapter":"1","verse":"13","text":"Aparo ni en gima ber mondo achiew pachu ka pod anie kiru mar ringruokni,"},{"book":"2 Petro","chapter":"1","verse":"14","text":"nikech angʼeyo ni achiegni weyo kiruni mana kaka Ruodhwa Yesu Kristo osenyisa maler."},{"book":"2 Petro","chapter":"1","verse":"15","text":"Kendo abiro temo matek mondo ane ni ka aseweyou to ubiro siko kuparo wechegi."},{"book":"2 Petro","chapter":"1","verse":"16","text":"Ne ok waluwo sigendini ma dhano ochuogo gi riekone kane wanyisou teko kod biro mar Ruodhwa Yesu Kristo, to wawegi ne wan joneno mar duongʼne."},{"book":"2 Petro","chapter":"1","verse":"17","text":"Nikech ne oyudo luor kod duongʼ kuom Nyasaye Wuoro kane dwol obirone moa e Duongʼ Mamalo Moloyo, kawacho niya, “Ma e Wuoda mahero, en ema chunya mor kode!”1:17 Mat 17:5; Mar 9:7; Luk 9:35"},{"book":"2 Petro","chapter":"1","verse":"18","text":"Wan wawegi ne wawinjo dwolno mane oa e poloni, kane wan kode ewi got maler."},{"book":"2 Petro","chapter":"1","verse":"19","text":"Omiyo wawacho weche jonabi mane gikoro makoro oselernwa tiendgi. Ka uchiko itu ne wechegi to ubiro konyoru, nikech gichalo gi ler marieny kawuok e mudho, nyaka chop odiechiengʼno yawre mi ler mar sulwe mokinyi meny chunjeu."},{"book":"2 Petro","chapter":"1","verse":"20","text":"To moloyo mago duto, nyaka ungʼe ni onge wach mokor mar Muma ma janabi nyalo loko tiendgi gi pache owuon."},{"book":"2 Petro","chapter":"1","verse":"21","text":"Nikech weche mokor manie Muma ne ok owuok e pach dhano, to Nyasaye ema nomiyo ji owuoyo, ka gin e bwo teko mar Roho Maler."}]}