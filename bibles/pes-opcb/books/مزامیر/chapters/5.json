{"data":[{"book":"مزامیر","chapter":"5","verse":"1","text":"ای خداوند، به سخنان من گوش بده و به نالهٔ من توجه فرما."},{"book":"مزامیر","chapter":"5","verse":"2","text":"ای پادشاه و ای خدای من، به فریادم برس، زیرا من فقط نزد تو دعا می‌کنم."},{"book":"مزامیر","chapter":"5","verse":"3","text":"ای خداوند، صبحگاهان به پیشگاه تو دعا می‌کنم و تو صدای مرا می‌شنوی، پس من انتظار خواهم کشید تا جواب مرا بدهی."},{"book":"مزامیر","chapter":"5","verse":"4","text":"تو خدایی نیستی که گناه را دوست بداری و شرارت را تحمل کنی."},{"book":"مزامیر","chapter":"5","verse":"5","text":"تو تحمل دیدن متکبران را نداری و از همهٔ بدکاران نفرت داری."},{"book":"مزامیر","chapter":"5","verse":"6","text":"ای خداوند، تو از قاتلان و حیله‌گران بیزاری و دروغگویان را هلاک می‌کنی."},{"book":"مزامیر","chapter":"5","verse":"7","text":"اما من در پناه محبت عظیم تو به خانهٔ مقدّست داخل خواهم شد و با ترس و احترام، تو را عبادت خواهم کرد."},{"book":"مزامیر","chapter":"5","verse":"8","text":"ای خداوند عادل، راه خود را به من نشان ده و مرا هدایت نما تا دشمنانم نتوانند بر من چیره شوند."},{"book":"مزامیر","chapter":"5","verse":"9","text":"به سخنان دهانشان نمی‌توان اعتماد کرد و دلشان مملو از شرارت است. گلویشان گوری است گشاده، و دروغ بر زبانشان است."},{"book":"مزامیر","chapter":"5","verse":"10","text":"ای خدا، تو آنها را محکوم کن و بگذار خود در دامهایشان گرفتار شوند! آنها را دور بینداز، زیرا گناهان زیادی مرتکب شده‌اند و بر ضد تو برخاسته‌اند."},{"book":"مزامیر","chapter":"5","verse":"11","text":"اما بگذار همهٔ کسانی که به تو پناه می‌آورند، خوشحال شوند و همیشه با شادی سرود بخوانند. از کسانی که تو را دوست دارند محافظت نما تا آنها در پناه تو شادمان باشند."},{"book":"مزامیر","chapter":"5","verse":"12","text":"تو ای خداوند، عادلان را برکت می‌دهی و ایشان را با سپر محبت خود محافظت می‌نمایی."}]}