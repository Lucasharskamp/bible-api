{"data":[{"book":"ΒΑΡΟΥΧ","chapter":"4","verse":"1","text":"Αὑτὴ ἡ βίβλος τῶν προσταγμάτων τοῦ Θεοῦ, καὶ ὁ νόμος ὁ ὑπάρχων εἰς τὸν αἰῶνα· πάντες οἱ κρατοῦντες αὐτὴν, εἰς ζωήν· οἱ δὲ καταλείποντες αὐτὴν, ἀποθανοῦνται."},{"book":"ΒΑΡΟΥΧ","chapter":"4","verse":"2","text":"Ἐπιστρέφου Ἱακὼβ, καὶ ἐπιλαβοῦ αὐτῆς, διόδευσον πρὸς τὴν λάμψιν κατέναντι τοῦ φωτὸς αὐτῆς."},{"book":"ΒΑΡΟΥΧ","chapter":"4","verse":"3","text":"Μὴ δῷς ἑτέρῳ τὴν δόξαν σου, καὶ τὰ συμφέροντά σοι ἔθνει ἀλλοτρίῳ."},{"book":"ΒΑΡΟΥΧ","chapter":"4","verse":"4","text":"Μακάριοι ἐσμὲν Ἰσραὴλ, ὅτι τὰ ἀρεστὰ τοῦ Θεοῦ ἡμῖν γνωστά ἐστι."},{"book":"ΒΑΡΟΥΧ","chapter":"4","verse":"5","text":"Θαρσεῖτε λαός μου, μνημόσυνον Ἰσραήλ."},{"book":"ΒΑΡΟΥΧ","chapter":"4","verse":"6","text":"Ἐπράθητε τοῖς ἔθνεσιν οὐκ εἰς ἀπώλειαν, διὰ τὸ παροργίσαι ὑμᾶς τὸν Θεόν· παρεδόθητε τοῖς ὑπεναντίοις."},{"book":"ΒΑΡΟΥΧ","chapter":"4","verse":"7","text":"Παρωξύνατε γὰρ τὸν ποιήσαντα ὑμᾶς, θύσαντες δαιμονίοις, καὶ οὐ Θεῷ."},{"book":"ΒΑΡΟΥΧ","chapter":"4","verse":"8","text":"Ἐπελάθεσθε τὸν τροφεύσαντα ὑμᾶς Θεὸν αἰώνιον, ἐλυπήσατε δὲ καὶ τὴν ἐκθρέψασαν ἡμᾶς Ἱερουσαλήμ."},{"book":"ΒΑΡΟΥΧ","chapter":"4","verse":"9","text":"Εἶδε γὰρ τὴν ἐπελθοῦσαν ὑμῖν ὀργὴν παρὰ τοῦ Θεοῦ, καὶ εἶπεν, ἀκούσατε αἱ πάροικοι Σιὼν, ἐπήγαγέ μοι ὁ Θεὸς πένθος μέγα."},{"book":"ΒΑΡΟΥΧ","chapter":"4","verse":"10","text":"Εἶδον γὰρ τὴν αἰχμαλωσίαν τῶν υἱῶν μου καὶ τῶν θυγατέρων, ἣν ἐπήγαγεν αὐτοῖς ὁ αἰώνιος."},{"book":"ΒΑΡΟΥΧ","chapter":"4","verse":"11","text":"Ἔθρεψα γὰρ αὐτοὺς μετʼ εὐφροσύνης, ἐξαπέστειλα δὲ μετὰ κλαυθμοῦ καὶ πένθους."},{"book":"ΒΑΡΟΥΧ","chapter":"4","verse":"12","text":"Μηδεὶς ἐπιχαιρέτω μοι τῇ χήρᾳ καὶ καταλειφθήσῃ ὑπὸ πολλῶν, ἠρημώθην διὰ τὰς ἁμαρτίας τῶν τέκνων μου, διότι ἐξέκλιναν ἐκ νόμου Θεοῦ,"},{"book":"ΒΑΡΟΥΧ","chapter":"4","verse":"13","text":"καὶ δικαιώματα αὐτοῦ οὐκ ἔγνωσαν, οὐδὲ ἐπορεύθησαν ὁδοῖς ἐντολῶν Θεοῦ, οὐδὲ τρίβους παιδείας ἐν δικαιοσύνῃ αὐτοῦ ἐπέβησαν."},{"book":"ΒΑΡΟΥΧ","chapter":"4","verse":"14","text":"Ἐλθέτωσαν αἱ πάροικοι Σιὼν, καὶ μνήσθητε τὴν αἰχμαλωσίαν τῶν υἱῶν μου καὶ θυγατέρων, ἣν ἐπήγαγεν αὐτοῖς ὁ αἰώνιος."},{"book":"ΒΑΡΟΥΧ","chapter":"4","verse":"15","text":"Ἐπήγαγε γὰρ ἐπʼ αὐτοὺς ἔθνος μακρόθεν, ἔθνος ἀναιδὲς καὶ ἀλλόγλωσσον· ὅτι οὐκ ᾐσχύνθησαν πρεσβύτην, οὐδὲ παιδίον ἠλέησαν,"},{"book":"ΒΑΡΟΥΧ","chapter":"4","verse":"16","text":"καὶ ἀπήγαγον τοὺς ἀγαπητοὺς τῆς χήρας, καὶ ἀπὸ τῶν θυγατέρων τὴν μόνην ἠρήμωσαν."},{"book":"ΒΑΡΟΥΧ","chapter":"4","verse":"17","text":"Ἐγὼ δὲ τί δυνατὴ βοηθῆσαι ὑμῖν; Ὁ γὰρ ἐπαγαγὼν τὰ κακὰ, ἐξελεῖται ὑμᾶς ἐκ χειρὸς ἐχθρῶν ὑμῶν."},{"book":"ΒΑΡΟΥΧ","chapter":"4","verse":"18","text":"Βαδίζετε τέκνα, βαδίζετε, ἐγὼ γὰρ κατελείφθην ἔρημος."},{"book":"ΒΑΡΟΥΧ","chapter":"4","verse":"19","text":"Ἐξεδυσάμην τὴν στολὴν τῆς εἰρήνης,"},{"book":"ΒΑΡΟΥΧ","chapter":"4","verse":"20","text":"ἐνεδυσάμην δὲ σάκκον τῆς δεήσεώς μου· κεκράξομαι πρὸς τὸν αἰώνιον ἐν ταῖς ἡμέραις μου."},{"book":"ΒΑΡΟΥΧ","chapter":"4","verse":"21","text":"Θαῤῥεῖτε τέκνα, βοήσατε πρὸς τὸν Θεὸν, καὶ ἐξελεῖται ὑμᾶς ἐκ δυναστείας, ἐκ χειρος ἐχθρῶν."},{"book":"ΒΑΡΟΥΧ","chapter":"4","verse":"22","text":"Ἐγὼ γὰρ ἤλπισα ἐπὶ τῷ αἰωνίῳ τὴν σωτηρίαν ὑμῶν· καὶ ἦλθέ μοι χαρὰ παρὰ τοῦ ἁγίου ἐπὶ τῇ ἐλεημοσύνῃ, ἣ ἥξει ὑμῖν ἐν τάχει παρὰ τοῦ αἰωνίου σωτῆρος ὑμῶν."},{"book":"ΒΑΡΟΥΧ","chapter":"4","verse":"23","text":"Ἐξέπεμψα γὰρ ὑμᾶς μετὰ κλαυθμοῦ καὶ πένθους, ἀποδώσει δέ μοι ὁ Θεὸς ὑμᾶς μετὰ χαρμοσύνης καὶ εὐφροσύνης εἰς τὸν αἰῶνα."},{"book":"ΒΑΡΟΥΧ","chapter":"4","verse":"24","text":"Ὥσπερ γὰρ νῦν ἑωράκασιν αἱ πάροικοι Σιὼν τὴν ὑμετέραν αἰχμαλωσίαν, οὕτως ὄψονται ἐν τάχει τὴν παρὰ τοῦ Θεοῦ ὑμῶν σωτηρίαν, ἣ ἐπελεύσεται ὑμῖν μετὰ δόξης μεγάλης καὶ λαμπρότητος τοῦ αἰωνίου."},{"book":"ΒΑΡΟΥΧ","chapter":"4","verse":"25","text":"Τέκνα μακροθυμήσατε τὴν παρὰ τοῦ Θεοῦ ἐπελθοῦσαν ὑμῖν ὀργήν, κατεδίωξέ σε ὁ ἐχθρὸς, καὶ ὄψει αὐτοῦ τὴν ἀπώλειαν ἐν τάχει, καὶ ἐπὶ τραχήλους αὐτῶν ἐπιβήσῃ."},{"book":"ΒΑΡΟΥΧ","chapter":"4","verse":"26","text":"Οἱ τρυφεροί μου ἐπορεύθησαν ὁδοὺς τραχείας, ᾔρθησαν ὡς ποίμνιον ἡρπασμένον ὑπὸ ἐχθρῶν."},{"book":"ΒΑΡΟΥΧ","chapter":"4","verse":"27","text":"Θαρσήσατε τέκνα καὶ βοήσατε πρὸς τὸν Θεὸν, ἔσται γὰρ ὑμῶν ὑπὸ τοῦ ἐπάγοντος μνεία."},{"book":"ΒΑΡΟΥΧ","chapter":"4","verse":"28","text":"Ὥσπερ γὰρ ἐγένετο ἡ διάνοια ὑμῶν εἰς τὸ πλανηθῆναι ἀπὸ τοῦ Θεοῦ, δεκαπλασιάσατε ἐπιστραφέντες ζητῆσαι αὐτόν."},{"book":"ΒΑΡΟΥΧ","chapter":"4","verse":"29","text":"Ὁ γὰρ ἐπαγαγὼν ὑμῖν τὰ κακὰ, ἐπάξει ὑμῖν τὴν αἱώνιον εὐφροσύνην μετὰ τῆς σωτηρίας ὑμῶν."},{"book":"ΒΑΡΟΥΧ","chapter":"4","verse":"30","text":"Θάρσει Ἱερουσαλήμ, παρακαλέσει σε ὁ ὀνομάσας σε."},{"book":"ΒΑΡΟΥΧ","chapter":"4","verse":"31","text":"Δείλαιοι οἱ σὲ κακώσαντες, καὶ ἐπιχαρέντες τῇ σῇ πτώσει·"},{"book":"ΒΑΡΟΥΧ","chapter":"4","verse":"32","text":"Δείλαιαι αἱ πόλεις αἷς ἐδούλευσαν τὰ τέκνα σου, δειλαία ἡ δεξαμένη τοὺς υἱούς σου."},{"book":"ΒΑΡΟΥΧ","chapter":"4","verse":"33","text":"Ὥσπερ γὰρ ἐχάρη ἐπὶ τῇ σῇ πτώσει, καὶ εὐφράνθη ἐπὶ τῷ πτώματί σου, οὕτως λυπηθήσεται ἐπὶ τῇ ἑαυτῆς ἐρημίᾳ."},{"book":"ΒΑΡΟΥΧ","chapter":"4","verse":"34","text":"Καὶ περιελῶ αὐτῆς τὸ ἀγαλλίαμα τῆς πολυοχλίας καὶ τὸ γαυρίαμα αὐτῆς εἰς πένθος."},{"book":"ΒΑΡΟΥΧ","chapter":"4","verse":"35","text":"Πῦρ γὰρ ἐπελεύσεται αὐτῇ παρὰ τοῦ αἰωνίου εἰς ἡμέρας μακρὰς, καὶ κατοικηθήσεται ὑπὸ δαιμονίων τὸν πλείονα χρόνον."},{"book":"ΒΑΡΟΥΧ","chapter":"4","verse":"36","text":"Περίβλεψον πρὸς ἀνατολὰς Ἱερουσαλὴμ, καὶ ἴδε τὴν εὐφροσύνην τὴν παρὰ τοῦ Θεοῦ σοι ἐρχομένην."},{"book":"ΒΑΡΟΥΧ","chapter":"4","verse":"37","text":"Ἰδοὺ ἔρχονται οἱ υἱοί σου οὓς ἐξαπέστειλας, ἔρχονται συνηγμένοι ἀπὸ ἀνατολῶν ἕως δυσμῶν τῷ ῥήματι τοῦ ἁγίου, χαίροντες τῇ τοῦ Θεοῦ δόξῃ."}]}