{"data":[{"book":"KORENTI 1","chapter":"15","verse":"1","text":"Mi andinii on, yo musiɓɓe, fii oo Kibaaru Moƴƴo mo mi feɲɲinani on, mo jaɓuɗon, on mo catiɗon e mun, tabituɗon,"},{"book":"KORENTI 1","chapter":"15","verse":"2","text":"ɗun ko on mo dandiraɗon kadi, si tawii hiɗon jogori mo no mi feɲɲinirani on mo non, si tawii non hinaa non, haray on gomɗinii mo meere."},{"book":"KORENTI 1","chapter":"15","verse":"3","text":"Ko adii kon, ko ko mi hendii kon mi feɲɲinani on: Almasiihu on ko fii junuubaaji men ɗin maayiri, wano windori non ka defte annabaaɓe ɓen,"},{"book":"KORENTI 1","chapter":"15","verse":"4","text":"o surraa, o immintinaa ka ɲalaande tammere, wano windori non ka defte annabaaɓe ɓen."},{"book":"KORENTI 1","chapter":"15","verse":"5","text":"Oo wi'eteeɗo Petruusu yi'ii mo. E hoore ɗun kadi sappoo e ɗiɗooɓe ɓen yi'ii mo."},{"book":"KORENTI 1","chapter":"15","verse":"6","text":"Ɓawto ɗun, ɓuri musiɓɓe teemeɗɗe njowo yiidi mo nde wootere, ɓe tawata ɓurɓe ɓen e hakkunde maɓɓe no wuuri fewndo ɗoo, woɓɓe ɓen maayiino."},{"book":"KORENTI 1","chapter":"15","verse":"7","text":"Ɓawto ɗun kadi Yaaquuba yi'i mo. E hoore ɗun, *sahaabaaɓe ɓen fow yi'i mo."},{"book":"KORENTI 1","chapter":"15","verse":"8","text":"Ɓawto ɓenɗon fow, o hollitii e an min kadi oo wa'uɗo wa jibinaaɗo hewtaali."},{"book":"KORENTI 1","chapter":"15","verse":"9","text":"Ko fii hari min mi hewtaa sahaabaaɓe ɓen, mi handaa kadi e noddeede sahaabaajo, ko fii miɗo cukkotonoo *moftal Alla ngal."},{"book":"KORENTI 1","chapter":"15","verse":"10","text":"Ko sabu moƴƴere Alla nden waɗi si mi woni ko mi woni kon. Awa kadi moƴƴere makko nden e telen-ma an wonaali meere. Ka liddu ɗun, mi gollii ɓuri ɓe ɓe fow. Kono fow e mun hinaa min, kono ko moƴƴere Alla wonde e an nden."},{"book":"KORENTI 1","chapter":"15","verse":"11","text":"Ko ɗun waɗi, woni ko min, woni ko kamɓe, ko ɗunɗoo men waajii, ko ɗun kadi gomɗinɗon."},{"book":"KORENTI 1","chapter":"15","verse":"12","text":"E hin-le, si men waajike wonde Almasiihu on immitike e hakkunde mayɓe ɓen, haray ko honno woɓɓe e mon wi'irta wonde ummutal mayɓe alaa?"},{"book":"KORENTI 1","chapter":"15","verse":"13","text":"Si tawno ummutal mayɓe alaa, harayno Almasiihu on tigi immitaaki."},{"book":"KORENTI 1","chapter":"15","verse":"14","text":"Awa si tawii Almasiihu on immitaaki, haray waaju amen ngun ko meere, gomɗinal mon ngal kadi ko meere."},{"book":"KORENTI 1","chapter":"15","verse":"15","text":"Haray kadi ko men seeditotooɓe fenaande e fee Alla, ko fii men seeditanike Alla wonde o immintinii Almasiihu on, hara-le o immintinaali mo si tawno mayɓe ɓen immitotaako."},{"book":"KORENTI 1","chapter":"15","verse":"16","text":"Ko fii si tawno mayɓe ɓen immitotaako, harayno Almasiihu on kadi immitaaki."},{"book":"KORENTI 1","chapter":"15","verse":"17","text":"E si tawii Almasiihu on immitaaki, haray gomɗinal mon ngal ko meere, haray haa jooni hiɗon e nder junuubaaji mon ɗin."},{"book":"KORENTI 1","chapter":"15","verse":"18","text":"Harayno mayduɓe e gomɗinal Almasiihu on ɓen ko hayruɓe."},{"book":"KORENTI 1","chapter":"15","verse":"19","text":"Si tawii ko e nder oo aduna tun tanƴinorɗen Almasiihu on, haray e hakkunde yimɓe ɓen fow ko enen ɓuri yurmude."},{"book":"KORENTI 1","chapter":"15","verse":"20","text":"Kono jooni non pellet Almasiihu on immintinaama e hakkunde mayɓe ɓen, ko kanko woni arano e ɗun e nder mayɓe ɓen."},{"book":"KORENTI 1","chapter":"15","verse":"21","text":"Ɓay mayde nden ko sabu neɗɗo gooto ardi, ummutal mayɓe ɓen kadi ko sabu neɗɗo gooto ardi."},{"book":"KORENTI 1","chapter":"15","verse":"22","text":"Wano fow maayiri sabu *Aadama non, ko wano non kadi fow wuuritirta sabu Almasiihu on."},{"book":"KORENTI 1","chapter":"15","verse":"23","text":"Kono mo kala e saffewol mun. Ko Almasiihu on woni arano on, si hikka ɗon jeyaaɓe Almasiihu on ɓen, ɲande ardu makko ndun."},{"book":"KORENTI 1","chapter":"15","verse":"24","text":"Ontuma, darngal daroo, ka o jonnitata ɗon laamu ngun Alla Baabaajo on, ɓawto bonnugol kala laamu e kala bawgal e kala doole."},{"book":"KORENTI 1","chapter":"15","verse":"25","text":"Ko fii bee Almasiihu on laamoo haa tuma o watti ayɓe makko ɓen fow ka ley koyɗe makko."},{"book":"KORENTI 1","chapter":"15","verse":"26","text":"Gaɲo sakkiteteeɗo muleede on, ko mayde nden."},{"book":"KORENTI 1","chapter":"15","verse":"27","text":"Ko ɗun waɗi si Alla waɗii fow ka ley koyɗe makko. Kono si wi'aama fow yankinanaama mo, ka haqiiqa, haray on Yankinanɗo mo kala huunde tawaaka."},{"book":"KORENTI 1","chapter":"15","verse":"28","text":"E nde piiji ɗin fow yankinanoyaa mo, onsay Ɓiɗɗo on tigi yankinanto on Yankinanɗo mo kala huunde, fii no Alla wonira fow e ɗi fow."},{"book":"KORENTI 1","chapter":"15","verse":"29","text":"Awa ko honɗun wonɓe lootanaade mayɓe ɓen maande kisiyee waɗata? Si tawii mayɓe ɓen immitotaako few, haray ko fii honɗun ɓe lootantoo maande kisiyee fii maɓɓe?"},{"book":"KORENTI 1","chapter":"15","verse":"30","text":"Enen non fii honɗun saa'i kala hiɗen e masiibo?"},{"book":"KORENTI 1","chapter":"15","verse":"31","text":"Ɲande woo miɗo weeɓitanii mayde nden. Miɗo seedintini ɗun, yo musiɓɓe an, wano mi mantori on non e nder humondiral e Iisaa Almasiihu Joomi men on."},{"book":"KORENTI 1","chapter":"15","verse":"32","text":"Si tawii ko e faale neɗɗanke mi haɓiri kulle ɗen ka saare Efeesi, haray ko nafa honɗun mi heɓoyta? Si tawii mayɓe ɓen immitoytaako: «Haray ɲaamen, yaren, ɓay jango en maayay.»"},{"book":"KORENTI 1","chapter":"15","verse":"33","text":"Awa wota on ɗaynito, ko fii wondiɓɓe bonɓe bonnay jikkuuji moƴƴi."},{"book":"KORENTI 1","chapter":"15","verse":"34","text":"Awa artee e ko feewi kon, wota on waɗu junuubu. Ko fii woɓɓe ɓen maraa gandal fii andugol Alla, ko fii hersingol on mi wowliri ɗun."},{"book":"KORENTI 1","chapter":"15","verse":"35","text":"Kono goɗɗo no gasa wi'ude: «Ko honno mayɓe ɓen immitoroyta e ko ɓandu hondu ɓe ardoyta?»"},{"book":"KORENTI 1","chapter":"15","verse":"36","text":"Ko an yo njofoojo, ko sankataa kon fuɗataa si maayaali."},{"book":"KORENTI 1","chapter":"15","verse":"37","text":"Ko sankataa kon hinaa ɓandu aroyooru ndun, kono ko abbere nii tun, no gasa ngawri maa awdi goo."},{"book":"KORENTI 1","chapter":"15","verse":"38","text":"E hoore ɗun, Alla yeɗa nden abbere ɓandu no o faaliraa, awdi kala o yeɗa ɗun ɓandu ko hawrani ɗun."},{"book":"KORENTI 1","chapter":"15","verse":"39","text":"Ɓandu fow wonaa gootun: wonndu ko ndu neɗɗanke, wonndu goo ko ndu kulle, wonndu goo kadi ko ndu colli, wonndu goo kadi ko ndu liƴƴi."},{"book":"KORENTI 1","chapter":"15","verse":"40","text":"No woodi kadi tagooje kammuyankeeje e tagooje adunayankeeje, kono ŋari tagooje kammuyankeeje ɗen no serti e ŋari tagooje adunayankeeje ɗen."},{"book":"KORENTI 1","chapter":"15","verse":"41","text":"Naange ngen no mari ŋari mun feere, lewru ndun no mari ŋari mun feere, koode ɗen kadi no mari noone ŋariiji mun sertuɗi."},{"book":"KORENTI 1","chapter":"15","verse":"42","text":"Awa ko nii kadi wonirani ummutal mayɓe ɓen: si ɓandu ɲolayndu sankaama, ko ndu ɲolataa immitoytoo."},{"book":"KORENTI 1","chapter":"15","verse":"43","text":"Si ɓandu ɲiddundu sankaama, ndu immitodoyto e darja. Si ɓandu lo'undu sankaama, ndu immitodoyto e doole."},{"book":"KORENTI 1","chapter":"15","verse":"44","text":"Si ɓandu adunayankeeru sankaama, ndu immitoyto ruuhuyankeeru."},{"book":"KORENTI 1","chapter":"15","verse":"45","text":"Ko ɗun waɗi si no windii: «Aaden arano on, ɗun ko Aadama, heɓi ngurndan, o wuuri.»"},{"book":"KORENTI 1","chapter":"15","verse":"46","text":"Hinaa arano on woni ruuhuyankeejo on, kono ko ɓanduyankeejo, ko ko hikkii ɗon kon woni ruuhuyankejun ɗun."},{"book":"KORENTI 1","chapter":"15","verse":"47","text":"Neɗɗo arano on ko e leydi ndin suutaa, ko mo ka leydi, neɗɗo ɗimmo on kaɲun ko ka kammu iwri."},{"book":"KORENTI 1","chapter":"15","verse":"48","text":"Ɓen ɓe ka leydi no wa'i wa mo ka leydi on, ɓen ɓe ka kammu kadi no wa'i wa on mo ka kammu."},{"book":"KORENTI 1","chapter":"15","verse":"49","text":"Ko wano nanditirɗen e mo ka leydi on non, ko wano non kadi nanditiroyten e oo mo ka kammu."},{"book":"KORENTI 1","chapter":"15","verse":"50","text":"E hino ko mi woni wi'ude kon yo musiɓɓe an. Ka ɓandu ndun e ƴiiƴan ɗan waawaali heɓude geɓal ka *laamu Alla ɗon, ko ɗon kadi woni ko ɲolata heɓataa geɓal e ko ɲolataa kon."},{"book":"KORENTI 1","chapter":"15","verse":"51","text":"Awa e hino, miɗo wowlande on gundoo: en fow en maayataa, kono en fow en waylete,"},{"book":"KORENTI 1","chapter":"15","verse":"52","text":"e nder saa'ihun nii, yeru maƴaango yiitere, ka wuttaandu *liital sakkitoral. Ko fii ngal wuttete, mayɓe ɓen immitoo ko bontataa, onsay enen non en waylete."},{"book":"KORENTI 1","chapter":"15","verse":"53","text":"Onsay bee nduu ɓandu ɲolayndu lontiniree ndu ɲolataa, awa kadi ɓandu maayayndu ndun lontiniree ndu maayataa."},{"book":"KORENTI 1","chapter":"15","verse":"54","text":"Nde ndun ɓandu ɲolayndu lontiniraa ndu ɲolataa, e nde ɓandu maayayndu ndun lontiniraa ndu maayataa, onsay daalol windiingol ngol laatoto, wonde:"},{"book":"KORENTI 1","chapter":"15","verse":"55","text":"«Ee mayde, ko honto polgal maa ngal woni?"},{"book":"KORENTI 1","chapter":"15","verse":"56","text":"Kono ndagawal mayde ko junuubu, awa kadi doole junuubu ko Sariya."},{"book":"KORENTI 1","chapter":"15","verse":"57","text":"Yo mantoore wonan Alla, on Yeɗuɗo en polgal immorde e Iisaa Almasiihu Joomi men on."},{"book":"KORENTI 1","chapter":"15","verse":"58","text":"Awa yo musiɓɓe an yiɗaaɓe, wonee tabituɓe ɓe dillintaako, ɓurtee ɓeydaade e golle Joomiraaɗo on, e hoore andugol wonde, golle mon ɗen e telen-ma Joomiraaɗo on hinaa meere."}]}