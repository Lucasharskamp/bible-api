{"data":[{"book":"Lewi Sɛrɛxɛdubɛ","chapter":"14","verse":"1","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"14","verse":"2","text":"«Marasɛniyɛnyi lɔxɔɛ, fure ɲaaxi kanyi xa siga sɛrɛxɛdubɛ xɔn."},{"book":"Lewi Sɛrɛxɛdubɛ","chapter":"14","verse":"3","text":"Sɛrɛxɛdubɛ xa siga ɲama yonkinde fari ma na furema matode. Xa a bara yalan,"},{"book":"Lewi Sɛrɛxɛdubɛ","chapter":"14","verse":"4","text":"sɛrɛxɛdubɛ xa yaamari fi, a xa fa xɔni ɲiɲɛ radaxaxi firin na, e nun sɛdiri wuri, gɛrɛ mɔɔli nde, nun hisopi wuri furema bɛ."},{"book":"Lewi Sɛrɛxɛdubɛ","chapter":"14","verse":"5","text":"Sɛrɛxɛdubɛ xa yaamari fi, e xa xɔni keren kɔn naxaba fɛɲɛ nde xun ma, dulon ye na naxan kui."},{"book":"Lewi Sɛrɛxɛdubɛ","chapter":"14","verse":"6","text":"A xa xɔni ɲiɲɛ tongo, a nun sɛdiri wuri, gɛrɛ mɔɔli nde, nun hisopi wuri, a xa e birin dukulu xɔni wuli xɔɔra e naxan kɔn naxabaxi dulon ye xun ma."},{"book":"Lewi Sɛrɛxɛdubɛ","chapter":"14","verse":"7","text":"A xa na kasan sanmaya solofere na furema ma, naxan lanma a xa sɛniyɛn. Sɛrɛxɛdubɛ xa masenyi ti, na mixi bara findi mixi sɛniyɛnxi ra. Na tɛmui a xa xɔni ɲiɲɛ bɛɲin wula i.»"},{"book":"Lewi Sɛrɛxɛdubɛ","chapter":"14","verse":"8","text":"«Naxan wama sɛniyɛnfe, a xa a xa dugie xa, a xa a fate maxabe bi, a xa a maxa ye ra. Na kui, a sɛniyɛnma nɛ. Na dangi xanbi a nɔma sode ɲama yonkinde kui, kɔnɔ a mu nɔma sode a xa kiri banxi tan kui xi solofere."},{"book":"Lewi Sɛrɛxɛdubɛ","chapter":"14","verse":"9","text":"Xi solofere nde lɔxɔɛ, a man xa a xunsɛxɛ bi, a dɛ xabe, a ya xinbi xabe, a nun a fate maxabe birin. A man xa a xa dugie xa, a xa a fate maxa. Na kui, a sɛniyɛnma nɛ."},{"book":"Lewi Sɛrɛxɛdubɛ","chapter":"14","verse":"10","text":"Xi solomasaxan nde lɔxɔɛ, a xa yɛxɛɛyɔrɛ xɛmɛma firin tongo, a nun yɛxɛɛ ginɛma, ɲɛ keren daaxi, lanyuru mu na naxee ma. A man xa sansi xɔri dinxi konbo ya keren nun a tagi sɔtɔ, ture masunbuxi naxan na, a nun ture sigaati ya keren naxan findima sɛrɛxɛ ra."},{"book":"Lewi Sɛrɛxɛdubɛ","chapter":"14","verse":"11","text":"Sɛrɛxɛdubɛ xa furema nun a xa sɛrɛxɛ ti n tan Alatala ya i hɔrɔmɔlingira sode dɛ ra."},{"book":"Lewi Sɛrɛxɛdubɛ","chapter":"14","verse":"12","text":"A xa yɛxɛɛyɔrɛ keren tongo, a xa a ba yɛtɛ ragbilen sɛrɛxɛ ra, a nun ture sigaati ya keren. A xa nee lintan n tan Alatala ya i."},{"book":"Lewi Sɛrɛxɛdubɛ","chapter":"14","verse":"13","text":"A xa na yɛxɛɛ kɔn naxaba yire sɛniyɛnxi yunubi xafari sɛrɛxɛ nun sɛrɛxɛ gan daaxi bama dɛnnaxɛ. Sɛrɛxɛdubɛ nan gbe yɛtɛ ragbilen sɛrɛxɛ nun yunubi xafari sɛrɛxɛ ra. Sɛrɛxɛ sɛniyɛnxi nan e ra."},{"book":"Lewi Sɛrɛxɛdubɛ","chapter":"14","verse":"14","text":"Sɛrɛxɛdubɛ xa yɛtɛ ragbilen sɛrɛxɛ wuli nde tongo, a xa a sa furema yirefanyi tuli ma, a bɛlɛxɛkura yirefanyi ma, nun a sankura yirefanyi ma."},{"book":"Lewi Sɛrɛxɛdubɛ","chapter":"14","verse":"15","text":"A man xa na ture sigaati ya keren ifili a yɛtɛ kɔɔla bɛlɛxɛ kui."},{"book":"Lewi Sɛrɛxɛdubɛ","chapter":"14","verse":"16","text":"A xa a bɛlɛxɛsole yirefanyi sin ture kui, a nu bara naxan sa a kɔɔla bɛlɛxɛ kui, a xa na ture kasan dɔxɔ solofere n tan Alatala ya i."},{"book":"Lewi Sɛrɛxɛdubɛ","chapter":"14","verse":"17","text":"Ture naxan luxi sɛrɛxɛdubɛ bɛlɛxɛ kui, a xa nde sa furema yirefanyi tuli ma, a nun a bɛlɛxɛkura yirefanyi ma, a nun a sankura yirefanyi ma yɛtɛ ragbilen sɛrɛxɛ wuli fari."},{"book":"Lewi Sɛrɛxɛdubɛ","chapter":"14","verse":"18","text":"Ture dɔnxɔɛ naxan luxi sɛrɛxɛdubɛ yi ra, a xa na sa furema xunyi ma. Sɛrɛxɛdubɛ xa a xun sara n tan Alatala ya i."},{"book":"Lewi Sɛrɛxɛdubɛ","chapter":"14","verse":"19","text":"Sɛrɛxɛdubɛ xa yunubi xafari sɛrɛxɛ ba, a xa a xun sara a xa sɛniyɛntareɲa ma. Na dangi xanbi a xa na sɛrɛxɛ gan daaxi kɔn naxaba."},{"book":"Lewi Sɛrɛxɛdubɛ","chapter":"14","verse":"20","text":"A xa sɛrɛxɛ gan daaxi nun sansi xɔri dinxi sɛrɛxɛ ba sɛrɛxɛbade fari. A xa furema xun sara alako a xa sɛniyɛn.»"},{"book":"Lewi Sɛrɛxɛdubɛ","chapter":"14","verse":"21","text":"«Xa setare nan na furema ra, fɛɛrɛ mu na a yi na sɛrɛxɛ xa fe ra, a xa yɛxɛɛyɔrɛ keren gbansan ba yɛtɛ ragbilen sɛrɛxɛ ra, naxan lintanma n tan Alatala ya i a xa findi furema xa xunsare ra. A xa sansi xɔri dinxi konbo ya tagi sɔtɔ, ture masunbuxi naxan na, a nun ture sigaati ya keren,"},{"book":"Lewi Sɛrɛxɛdubɛ","chapter":"14","verse":"22","text":"nun ganbɛ firin, xa na mu a ra kolokonde yɔrɛ firin. Keren xa findi yunubi xafari sɛrɛxɛ ra, boore sɛrɛxɛ gan daaxi."},{"book":"Lewi Sɛrɛxɛdubɛ","chapter":"14","verse":"23","text":"Xi solomasaxan nde lɔxɔɛ, a xa fa na sɛrɛxɛe ra sɛrɛxɛdubɛ xɔn hɔrɔmɔlingira sode dɛ ra n tan Alatala ya i, alako a xa sɛniyɛn."},{"book":"Lewi Sɛrɛxɛdubɛ","chapter":"14","verse":"24","text":"Sɛrɛxɛdubɛ xa yɛtɛ ragbilen sɛrɛxɛ yɛxɛɛ nun ture sigaati ya keren lintan n tan Alatala ya i."},{"book":"Lewi Sɛrɛxɛdubɛ","chapter":"14","verse":"25","text":"A xa na yɛxɛɛyɔrɛ kɔn naxaba yɛtɛ ragbilen sɛrɛxɛ ra. A xa a wuli nde tongo, a xa na sa furema yirefanyi tuli ma, a yirefanyi bɛlɛxɛkura ma, a nun a yirefanyi sankura ma."},{"book":"Lewi Sɛrɛxɛdubɛ","chapter":"14","verse":"26","text":"A xa ture nde ifili a yɛtɛ kɔɔla bɛlɛxɛ kui."},{"book":"Lewi Sɛrɛxɛdubɛ","chapter":"14","verse":"27","text":"A xa na ture kasan sanmaya solofere a bɛlɛxɛsole yirefanyi ra n tan Alatala ya i."},{"book":"Lewi Sɛrɛxɛdubɛ","chapter":"14","verse":"28","text":"Ture naxan na a bɛlɛxɛ kui, a xa dondoronti tongo, a na sa furema yirefanyi tuli ma, a yirefanyi bɛlɛxɛkura ma, a nun a yirefanyi sankura ma wuli fari naxan keli yɛtɛ ragbilen sɛrɛxɛ ma."},{"book":"Lewi Sɛrɛxɛdubɛ","chapter":"14","verse":"29","text":"Ture naxan luxi a bɛlɛxɛ kui, a xa na sa na furema xunyi ma, alako a xun xa sara n tan Alatala ya i."},{"book":"Lewi Sɛrɛxɛdubɛ","chapter":"14","verse":"30","text":"Sɛrɛxɛdubɛ xa ganbɛ keren ba, xa na mu a ra kolokonde yɔrɛ, sɛrɛxɛe ya ma furema naxee sɔtɔxi."},{"book":"Lewi Sɛrɛxɛdubɛ","chapter":"14","verse":"31","text":"A xa keren ba yunubi xafari sɛrɛxɛ ra, boore xa findi sɛrɛxɛ gan daaxi ra, a nun sansi xɔri dinxi. Sɛrɛxɛdubɛ furema xun sarama n tan Alatala ya i na ki nɛ."},{"book":"Lewi Sɛrɛxɛdubɛ","chapter":"14","verse":"32","text":"Sɛriyɛ nan na ki marasɛniyɛnyi xa fe ra furemae bɛ naxee findixi setaree ra.»"},{"book":"Lewi Sɛrɛxɛdubɛ","chapter":"14","verse":"33","text":"Alatala naxa a masen Annabi Munsa nun Haruna bɛ,"},{"book":"Lewi Sɛrɛxɛdubɛ","chapter":"14","verse":"34","text":"«Wo na so Kanaan bɔxi ma, n naxan fima wo ma kɛ ra, xa fure ɲaaxi sa mini wo xa banxi kankee ma mɛnni,"},{"book":"Lewi Sɛrɛxɛdubɛ","chapter":"14","verse":"35","text":"banxi kanyi xa sa a fala sɛrɛxɛdubɛ bɛ, ‹N bara fure ɲaaxi to n ma banxi ma.›"},{"book":"Lewi Sɛrɛxɛdubɛ","chapter":"14","verse":"36","text":"Sɛrɛxɛdubɛ xa yaamari fi, e xa se birin namini banxi kui beenu a xa siga fure ɲaaxi matode, alako se naxan na banxi kui, na naxa findi se sɛniyɛntare ra. E na gɛ na rabade, sɛrɛxɛdubɛ xa siga na banxi matode.»"},{"book":"Lewi Sɛrɛxɛdubɛ","chapter":"14","verse":"37","text":"«Sɛrɛxɛdubɛ xa na fure mato. Xa fure fɔɔrɔ, xa na mu a ra a gbeeli, a man ya naxa itilin, a banxi kanke suxu,"},{"book":"Lewi Sɛrɛxɛdubɛ","chapter":"14","verse":"38","text":"sɛrɛxɛdubɛ xa mini banxi kui, a xa banxi naadɛ balan lɔxun keren."},{"book":"Lewi Sɛrɛxɛdubɛ","chapter":"14","verse":"39","text":"Xi solofere nde lɔxɔɛ, sɛrɛxɛdubɛ man xa gbilen naa. Xa fure bara lantan yɛ i banxi kanke ma,"},{"book":"Lewi Sɛrɛxɛdubɛ","chapter":"14","verse":"40","text":"sɛrɛxɛdubɛ xa yaamari fi, banxi gɛmɛe xa ba na fure na dɛnnaxɛ, e xa e wɔlɛ taa fari ma yire sɛniyɛntare."},{"book":"Lewi Sɛrɛxɛdubɛ","chapter":"14","verse":"41","text":"Banxi kanke xa maxɔɔlin banxi kui. Naxan bama, na xa woli taa fari ma yire sɛniyɛntare."},{"book":"Lewi Sɛrɛxɛdubɛ","chapter":"14","verse":"42","text":"Gɛmɛ gbɛtɛe xa sa booree ɲɔxɔɛ ra, banxi kanke xa maso a nɛɛnɛ ra.»"},{"book":"Lewi Sɛrɛxɛdubɛ","chapter":"14","verse":"43","text":"«Na wali birin dangi xanbi, xa fure ɲaaxi man mini banxi ma,"},{"book":"Lewi Sɛrɛxɛdubɛ","chapter":"14","verse":"44","text":"sɛrɛxɛdubɛ xa gbilen na mato ra. Xa fure bara lantan yɛ banxi kui, fure ɲaaxi na a ra, a findixi se sɛniyɛntare nan na."},{"book":"Lewi Sɛrɛxɛdubɛ","chapter":"14","verse":"45","text":"Na banxi xa rabira, a gɛmɛe, a wurie, nun a maso bɛndɛ birin xa wɔlɛ taa fari ma yire sɛniyɛntare."},{"book":"Lewi Sɛrɛxɛdubɛ","chapter":"14","verse":"46","text":"Naxan yo soma na banxi kui a balan xanbi, na kanyi fan findima mixi sɛniyɛntare nan na han nunmare ra."},{"book":"Lewi Sɛrɛxɛdubɛ","chapter":"14","verse":"47","text":"Naxan na a sa na banxi kui, xa na mu a ra a a dɛge naa, na lanma a xa a xa dugie xa.»"},{"book":"Lewi Sɛrɛxɛdubɛ","chapter":"14","verse":"48","text":"«Na banxi yailan xanbi, xa sɛrɛxɛdubɛ sa gbilen na banxi kui, a fa a to fure mu lantanxi a i, a xa masenyi ti, na banxi bara sɛniyɛn, fure bara ɲɔn naa."},{"book":"Lewi Sɛrɛxɛdubɛ","chapter":"14","verse":"49","text":"Na banxi kanyi xa na marasɛniyɛnyi rakamali sɛrɛxɛ bafe ra. A xa xɔni firin, sɛdiri wuri, gɛrɛ mɔɔli nde, nun hisopi wuri sɔtɔ."},{"book":"Lewi Sɛrɛxɛdubɛ","chapter":"14","verse":"50","text":"A xa xɔni keren kɔn naxaba fɛɲɛ nde xun ma dulon ye na naxan kui."},{"book":"Lewi Sɛrɛxɛdubɛ","chapter":"14","verse":"51","text":"A xa sɛdiri wuri, hisopi wuri, gɛrɛ mɔɔli nde, nun xɔni ɲiɲɛ sin xɔni kɔn naxaba wuli xɔɔra, naxan na dulon ye kui. A xa a kasan banxi ma sanmaya solofere."},{"book":"Lewi Sɛrɛxɛdubɛ","chapter":"14","verse":"52","text":"A xa banxi rasɛniyɛn xɔni wuli, dulon ye, xɔni ɲiɲɛ, sɛdiri wuri, hisopi wuri, nun gɛrɛ mɔɔli nde ra."},{"book":"Lewi Sɛrɛxɛdubɛ","chapter":"14","verse":"53","text":"A xa xɔni ɲiɲɛ bɛɲin taa fari ma wula i. Na kui, na banxi xa fe ɲaaxi ɲɔnma nɛ, a sɛniyɛn.»"},{"book":"Lewi Sɛrɛxɛdubɛ","chapter":"14","verse":"54","text":"«Sɛriyɛ nan na ki fure ɲaaxie xa fe ra naxee minima mixi fate ma,"},{"book":"Lewi Sɛrɛxɛdubɛ","chapter":"14","verse":"55","text":"dugie ma, banxie ma,"},{"book":"Lewi Sɛrɛxɛdubɛ","chapter":"14","verse":"56","text":"naxee funtuma, naxee bulama, naxee fiixɛma,"},{"book":"Lewi Sɛrɛxɛdubɛ","chapter":"14","verse":"57","text":"alako a xa kolon xa se sɛniyɛnxi nan a ra, xa na mu a ra a mu sɛniyɛnxi. Sɛriyɛ nan na ki na fure ɲaaxi xa fe ra.»"}]}