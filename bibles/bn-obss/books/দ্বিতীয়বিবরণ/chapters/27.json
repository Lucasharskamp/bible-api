{"data":[{"book":"দ্বিতীয় বিবরণ","chapter":"27","verse":"1","text":"মোশি ও ইস্রায়েলী প্রবীণ নেতারা লোকদের এই আদেশ দিলেন: “আজ আমি তোমাদের যেসব আজ্ঞা দিচ্ছি সেগুলি পালন করবে।"},{"book":"দ্বিতীয় বিবরণ","chapter":"27","verse":"2","text":"তোমরা জর্ডন নদী পার হয়ে তোমাদের ঈশ্বর সদাপ্রভুর দেওয়া দেশে গিয়ে বড়ো বড়ো পাথর খাড়া করে রাখবে এবং সেগুলি চুন দিয়ে লেপে দেবে।"},{"book":"দ্বিতীয় বিবরণ","chapter":"27","verse":"3","text":"তার উপরে এই বিধানের সমস্ত কথা লিখবে যখন তোমরা পার হয়ে সেই দেশে প্রবেশ করবে যেটি তোমাদের ঈশ্বর সদাপ্রভু তোমাদের দিতে যাচ্ছেন, যে দেশ দুধ আর মধু প্রবাহী, ঠিক যেমন সদাপ্রভু, তোমাদের পূর্বপুরুষদের ঈশ্বর, তোমাদের কাছে প্রতিজ্ঞা করেছিলেন।"},{"book":"দ্বিতীয় বিবরণ","chapter":"27","verse":"4","text":"এবং তোমরা যখন জর্ডন পার হবে, এই পাথরগুলি এবল পর্বতের উপর খাড়া করে রাখবে এবং সেগুলি চুন দিয়ে লেপে দেবে যেমন তোমাদের আমি আজ আদেশ দিয়েছি।"},{"book":"দ্বিতীয় বিবরণ","chapter":"27","verse":"5","text":"তোমাদের ঈশ্বর সদাপ্রভুর উদ্দেশে তোমরা সেখানে একটি পাথরের বেদি তৈরি করবে। সেগুলির উপরে কোনও লোহার যন্ত্রপাতি ব্যবহার করবে না।"},{"book":"দ্বিতীয় বিবরণ","chapter":"27","verse":"6","text":"সদাপ্রভুর বেদি গোটা গোটা পাথর দিয়ে তৈরি করবে এবং সেখানে তোমাদের ঈশ্বর সদাপ্রভুর উদ্দেশে হোমবলি উৎসর্গ করবে।"},{"book":"দ্বিতীয় বিবরণ","chapter":"27","verse":"7","text":"সেখানে মঙ্গলার্থক বলিদান করবে, আর সেই জায়গায় সেগুলি খাবে এবং তোমাদের ঈশ্বর সদাপ্রভুর সামনে আনন্দ করবে।"},{"book":"দ্বিতীয় বিবরণ","chapter":"27","verse":"8","text":"আর এই পাথরগুলি যা তোমরা খাড়া করে রেখেছ তার উপরে এই বিধানের সমস্ত কথা খুব স্পষ্ট করে লিখবে।”"},{"book":"দ্বিতীয় বিবরণ","chapter":"27","verse":"9","text":"এরপর মোশি ও লেবীয় যাজকেরা সমস্ত ইস্রায়েলকে বললেন, “হে ইস্রায়েল, তোমরা চুপ করো আর শোনো! আজ তোমরা তোমাদের ঈশ্বর সদাপ্রভুর প্রজা হলে।"},{"book":"দ্বিতীয় বিবরণ","chapter":"27","verse":"10","text":"তোমরা তোমাদের ঈশ্বর সদাপ্রভুর বাধ্য হবে এবং আজ আমি তোমাদের যে সমস্ত আজ্ঞা ও অনুশাসন দিচ্ছি তা তোমরা পালন করবে।”"},{"book":"দ্বিতীয় বিবরণ","chapter":"27","verse":"11","text":"সেই দিনই মোশি লোকদের এই আদেশ দিলেন:"},{"book":"দ্বিতীয় বিবরণ","chapter":"27","verse":"12","text":"তোমরা যখন জর্ডন পার হবে, এই গোষ্ঠীর লোকেরা গরিষীম পর্বতের উপরে দাঁড়িয়ে লোকদের আশীর্বাদ করবে: শিমিয়োন, লেবি, যিহূদা, ইষাখর, যোষেফ ও বিন্যামীন।"},{"book":"দ্বিতীয় বিবরণ","chapter":"27","verse":"13","text":"আর এই গোষ্ঠীর লোকেরা এবল পর্বতের উপরে দাঁড়িয়ে অভিশাপ উচ্চারণ করবে: রূবেণ, গাদ, আশের, সবূলূন, দান ও নপ্তালি।"},{"book":"দ্বিতীয় বিবরণ","chapter":"27","verse":"14","text":"লেবীয়েরা তখন সমস্ত ইস্রায়েলীর সামনে চিৎকার করে এই কথা বলবে:"},{"book":"দ্বিতীয় বিবরণ","chapter":"27","verse":"15","text":"“সেই লোক অভিশপ্ত যে প্রতিমা তৈরি করে—সদাপ্রভুর কাছে এই জিনিস ঘৃণার্হ, এটি শুধু দক্ষ হাতে তৈরি করা—এবং গোপনে স্থাপন করে।”"},{"book":"দ্বিতীয় বিবরণ","chapter":"27","verse":"16","text":"“সেই লোক অভিশপ্ত যে বাবাকে কিংবা মাকে অসম্মান করে।”"},{"book":"দ্বিতীয় বিবরণ","chapter":"27","verse":"17","text":"“সেই লোক অভিশপ্ত যে অন্য লোকের জমির সীমানা-চিহ্ন সরিয়ে দেয়।”"},{"book":"দ্বিতীয় বিবরণ","chapter":"27","verse":"18","text":"“সেই লোক অভিশপ্ত যে অন্ধকে ভুল পথে নিয়ে যায়।”"},{"book":"দ্বিতীয় বিবরণ","chapter":"27","verse":"19","text":"“সেই লোক অভিশপ্ত যে বিদেশিদের, পিতৃহীনদের কিংবা বিধবাদের প্রতি অন্যায় বিচার করে।”"},{"book":"দ্বিতীয় বিবরণ","chapter":"27","verse":"20","text":"“সেই লোক অভিশপ্ত যে তার বাবার স্ত্রীর সঙ্গে শোয় কারণ তাতে সে বাবাকে অসম্মান করে।”"},{"book":"দ্বিতীয় বিবরণ","chapter":"27","verse":"21","text":"“সেই লোক অভিশপ্ত যে পশুর সঙ্গে যৌন সম্পর্ক স্থাপন করে।”"},{"book":"দ্বিতীয় বিবরণ","chapter":"27","verse":"22","text":"“সেই লোক অভিশপ্ত যে তার বোন, তার বাবার মেয়ে, কিংবা মায়ের মেয়ের সঙ্গে ব্যভিচার করে।”"},{"book":"দ্বিতীয় বিবরণ","chapter":"27","verse":"23","text":"“সেই লোক অভিশপ্ত যে তার শাশুড়ির সঙ্গে ব্যভিচার করে।”"},{"book":"দ্বিতীয় বিবরণ","chapter":"27","verse":"24","text":"“সেই লোক অভিশপ্ত যে প্রতিবেশীকে গোপনে হত্যা করে।”"},{"book":"দ্বিতীয় বিবরণ","chapter":"27","verse":"25","text":"“সেই লোক অভিশপ্ত যে নির্দোষ লোককে হত্যা করার জন্য ঘুস নেয়।”"},{"book":"দ্বিতীয় বিবরণ","chapter":"27","verse":"26","text":"“সেই লোক অভিশপ্ত যে বিধানের কথাগুলি পালন করে না।”"}]}