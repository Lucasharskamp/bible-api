{"data":[{"book":"تِمٌتٍ عِ","chapter":"3","verse":"1","text":"نْندِ نَن يَ؛ مِشِ نَشَن وَ مَ قِندِقٍ دَنشَنِيَتْي حَمَ شُنمَتِ رَ، عَ وَ مَ وَلِ قَنيِ شْن."},{"book":"تِمٌتٍ عِ","chapter":"3","verse":"2","text":"عَ لَنمَ دَنشَنِيَتْي حَمَ شُنمَتِ شَ قِندِ مِشِ رَ مِشِيٍ مُ نْمَ قٍ حَاشِ ندٍ يٌ قَلَدٍ نَشَن شُن مَ. عَ شَ عَ لِ عَ فِنّ كٍرٍن فبَنسَن نَن دْشْشِ، عَ قِندِ تَشَسِ مِشِ رَ، نَشَن عَ يّتّ شَنِنمَ شَشِلِمَيَ رَ، بِنيّ نَ نَشَن مَ، نَشَن قَتَ شْحّ مَسُشُدٍ، نَشَن قَتَ مِشِ شَرَندٍ."},{"book":"تِمٌتٍ عِ","chapter":"3","verse":"3","text":"عَ مُ لَنمَ عَ شَ قِندِ سِيسِلَ رَ، عَ مُ لَنمَ عَ شَ مَوٌلٍن. عَ لَنمَ نّ عَ شَ قِندِ مِشِ رَ نَشَن لَنيِ قٍنمَ، نَشَن بْحّ شِنبٍلِ، نَشَن مُ مِلَ."},{"book":"تِمٌتٍ عِ","chapter":"3","verse":"4","text":"عَ شَ قَتَ عَ يّتّ شَ دٍنبَيَ رَحّرّدٍ، عَ شَ دِيٍ شَ لُ عَ شَ يَامَرِ بُن مَ شُرُي كُي،"},{"book":"تِمٌتٍ عِ","chapter":"3","verse":"5","text":"بَرِ مَ شَ مِشِ مُ قَتَ عَ يّتّ شَ دٍنبَيَ رَحّرّدٍ، عَ قَ مّينِمَ عَلَ شَ دَنشَنِيَتْي حَمَ مَ دِ؟"},{"book":"تِمٌتٍ عِ","chapter":"3","verse":"6","text":"عَ نَشَ قِندِ دَنشَنِيَتْي نّينّ رَ دٍ، عَلَكٌ عَ نَشَ عَ يّتّ عِفبٌ، عَ قَ حَشَنكَتّ سْتْ عَلْ عِبُلِسَ عَ سْتْشِ كِ نَشّ."},{"book":"تِمٌتٍ عِ","chapter":"3","verse":"7","text":"عَ مَن شَ قِندِ شِلِ قَنيِ كَنيِ نَن نَ دَنشَنِيَتَرٍيٍ تَفِ، عَلَكٌ مِشِيٍ نَشَ يٌ عَ مَ، عَ نَشَ سُشُ عِبُلِسَ شَ فَنتَنيِ رَ."},{"book":"تِمٌتٍ عِ","chapter":"3","verse":"8","text":"مِشِ نَشٍيٍ قِندِشِ دَنشَنِيَتْي حَمَ مَلِيٍ رَ، عٍ قَن شَ قِندِ شِلِ قَنيِ كَنيِيٍ نَن نَ. عٍ شَ عٍ مَكُيَ قِلَنكَقُيحَ رَ، عٍ نَشَ سِيسِ، عٍ نَشَ بِرَ كْبِرِ قْشْ رَ يَافِتَرٍيَ كُي."},{"book":"تِمٌتٍ عِ","chapter":"3","verse":"9","text":"عٍ شَ عَلَ شَ دَنشَنِيَ مَسٍنيِ رَفَتَ عٍ شَشِلِ قَنيِ كُي."},{"book":"تِمٌتٍ عِ","chapter":"3","verse":"10","text":"عٍ شَ مَتٌ سِندٍن. شَ عٍ تِنشِن، عٍ نْمَ قِندِدٍ دَنشَنِيَتْي حَمَ مَلِيٍ رَ."},{"book":"تِمٌتٍ عِ","chapter":"3","verse":"11","text":"فِنّيٍ قَن شَ قِندِ شِلِ قَنيِ كَنيِيٍ رَ. عٍ نَشَ قِندِ نَاقِشِيٍ رَ، عٍ شَ قِندِ تَشَسِ مِشِ رَ، عٍ شَ تِنشِن قٍ بِرِن كُي."},{"book":"تِمٌتٍ عِ","chapter":"3","verse":"12","text":"دَنشَنِيَتْي حَمَ مَلِيٍ شَ فِنّ كٍرٍن فبَنسَن نَن دْشْ، عٍ شَ عٍ شَ دِيٍ نُن عٍ شَ قْشْي رَحّرّ عَ قَنيِ رَ."},{"book":"تِمٌتٍ عِ","chapter":"3","verse":"13","text":"مِشِ نَشٍيٍ دَنشَنِيَتْي حَمَ مَلِمَ عَ قَنيِ رَ، عٍ بِنيّ نُن لِمَنِيَ نَن سْتْمَ عٍ شَ دَنشَنِيَ كُي عَلَ شَ مِشِ سُفَندِشِ عِسَ مَ."},{"book":"تِمٌتٍ عِ","chapter":"3","verse":"14","text":"ﭑ نَ يِ بَتَاشّ سّبّقٍ نّ عِ مَ، هَلِ ﭑ تٌ لَشِ عَ رَ عَ فبٍ مُ لُشِ ﭑ شَ عِ يِرٍ لِ."},{"book":"تِمٌتٍ عِ","chapter":"3","verse":"15","text":"شَ عَ سَ لِ ﭑ نَشَ دُفُندِ، عِ شَ عَلَ شَ مِشِيٍ حّرّ كِ قَنيِ كٌلٌن. عَلَ نَشَن نَ نَ، عَ شَ مِشِيٍ لَنشِ عَ شَ دَنشَنِيَتْي حَمَ نَن مَ، نَشَن نَ نْندِ شَ كِنكِ رَ."},{"book":"تِمٌتٍ عِ","chapter":"3","verse":"16","text":"قٌ وٌن شَ عَ كٌلٌن نّ عَ عَلَ حّرّ كِ سّنبّ فبٌ. عَ فُندٌ مَكّنّنشِ نَن يَ؛"}]}