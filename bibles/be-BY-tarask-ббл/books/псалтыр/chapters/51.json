{"data":[{"book":"ПСАЛТЫР","chapter":"51","verse":"1","text":"Кіроўцу хору. Вучэньне Давідава,"},{"book":"ПСАЛТЫР","chapter":"51","verse":"2","text":"пасьля таго, як прыходзіў Доік Ідумэянін, і данёс Саўлу, і сказаў яму, што Давід прыйшоў у дом Ахімэлэхаў."},{"book":"ПСАЛТЫР","chapter":"51","verse":"3","text":"Чаго хвалішся злачынствам, магутны? Ласка Божая заўжды са мною;"},{"book":"ПСАЛТЫР","chapter":"51","verse":"4","text":"твой язык наклікае пагібель; як брытва навостраная ён у цябе, падступнік!"},{"book":"ПСАЛТЫР","chapter":"51","verse":"5","text":"Ты болей любіш зло, чым дабро, а няпраўду болей за праўду казаць;"},{"book":"ПСАЛТЫР","chapter":"51","verse":"6","text":"ты любіш усякія шкадлівыя словы, язык аблудны."},{"book":"ПСАЛТЫР","chapter":"51","verse":"7","text":"За гэта Бог зруйнуе цябе дарэшты, выкіне цябе і вырве цябе зь сялібы тваёй і корань твой зь зямлі жывых."},{"book":"ПСАЛТЫР","chapter":"51","verse":"8","text":"Убачаць праведнікі і напалохаюцца; пасьмяюцца зь іх і скажуць:"},{"book":"ПСАЛТЫР","chapter":"51","verse":"9","text":"вось чалавек, які ня ў Богу закладваў цьвярдыню сваю, а спадзяваўся на мностьва багацьця свайго, мацаваўся ў злачынстве сваім."},{"book":"ПСАЛТЫР","chapter":"51","verse":"10","text":"А я, як аліва зялёная, у доме Божым; і надзею кладу на міласьць Божую на векі вечныя,"},{"book":"ПСАЛТЫР","chapter":"51","verse":"11","text":"вечна буду славіць Цябе за тое, што Ты ўчыніў, і на Тваё спадзявацца імя, бо яно добрае перад сьвятымі Тваімі."}]}