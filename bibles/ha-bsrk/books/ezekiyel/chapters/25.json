{"data":[{"book":"Ezekiyel","chapter":"25","verse":"1","text":"Maganar Ubangiji ta zo mini cewa,"},{"book":"Ezekiyel","chapter":"25","verse":"2","text":"“Ɗan mutum, ka fuskanci wajen Ammonawa ka kuma yi annabci a kansu."},{"book":"Ezekiyel","chapter":"25","verse":"3","text":"Ka ce musu, ‘Ku ji maganar Ubangiji Mai Iko Duka. Ga abin da Ubangiji Mai Iko Duka yana cewa domin kun ce “Yauwa” a kan wuri mai tsarkina sa’ad da aka ƙazantar da shi da kuma a kan ƙasar Isra’ila sa’ad da aka mai da ita kufai da lokacin da aka kai mutanen Yahuda bautar talala,"},{"book":"Ezekiyel","chapter":"25","verse":"4","text":"saboda haka zan ba da ku ga mutanen Gabas abin mallaka. Za su kafa sansanoninsu su yi tentunansu a cikinku; za su ci ’ya’yan itatuwanku su kuma sha madararku."},{"book":"Ezekiyel","chapter":"25","verse":"5","text":"Zan mai da Rabba wurin kiwo don raƙuma, Ammon kuma wurin hutu don tumaki. Sa’an nan za ku san cewa ni ne Ubangiji."},{"book":"Ezekiyel","chapter":"25","verse":"6","text":"Gama ga abin da Ubangiji Mai Iko Duka yana cewa domin kun tafa hannuwanku kuka kuma buga ƙafafunku, kuna farin ciki don nuna dukan ƙiyayyarku a kan ƙasar Isra’ila,"},{"book":"Ezekiyel","chapter":"25","verse":"7","text":"saboda haka zan miƙa hannuna gāba da ku in kuma ba da ku ganima ga al’ummai. Zan datse ku daga al’ummai in kuma kore ku daga ƙasashe. Zan hallaka ku, za ku kuwa san cewa ni ne Ubangiji.’ ”"},{"book":"Ezekiyel","chapter":"25","verse":"8","text":"“Ga abin da Ubangiji Mai Iko Duka yana cewa, ‘Domin Mowab da Seyir sun ce, “Duba, gidan Yahuda ta zama sauran al’ummai,”"},{"book":"Ezekiyel","chapter":"25","verse":"9","text":"saboda haka zan buɗe ƙofar shiga Mowab, farawa daga garuruwan da suke kan iyaka, Bet-Yeshimot, Ba’al-Meyon da Kiriyatayim, darajar ƙasar."},{"book":"Ezekiyel","chapter":"25","verse":"10","text":"Zan ba da Mowabawa tare da Ammonawa ga mutanen Gabas abin mallaka, don kada a ƙara tuna da Ammonawa a cikin al’ummai;"},{"book":"Ezekiyel","chapter":"25","verse":"11","text":"zan hukunta Mowabawa. Ta haka za su san cewa ni ne Ubangiji.’ ”"},{"book":"Ezekiyel","chapter":"25","verse":"12","text":"“Ga abin da Ubangiji Mai Iko Duka yana cewa, ‘Domin Edom ya ɗauki wa kanta fansa a kan gida Yahuda, ta yi babban laifi ta wurin yin haka,"},{"book":"Ezekiyel","chapter":"25","verse":"13","text":"saboda haka ga abin da Ubangiji Mai Iko Duka yana cewa zan miƙa hannuna a kan Edom in kashe mutanenta da dabbobinsu. Zan sa ta zama kufai, kuma tun daga Teman har zuwa Dedan za a kashe su da takobi."},{"book":"Ezekiyel","chapter":"25","verse":"14","text":"Zan ɗau fansa a kan Edom ta hannun mutanena Isra’ila, za su kuwa hukunta Edom bisa ga fushina da hasalata; za su san sakayyata, in ji Ubangiji Mai Iko Duka.’ ”"},{"book":"Ezekiyel","chapter":"25","verse":"15","text":"“Ga abin da Ubangiji Mai Iko Duka yana cewa, ‘Domin Filistiyawa sun yi sakayya, suka ɗauki fansa da mugunta a zukatansu, da kuma daɗaɗɗen ƙiyayya sun nemi su hallaka Yahuda,"},{"book":"Ezekiyel","chapter":"25","verse":"16","text":"saboda haka ga abin da Ubangiji Mai Iko Duka yana cewa ina gab da miƙa hannuna a kan Filistiyawa, zan kuwa datse Keretawa in kuma hallaka waɗanda suka rage a bakin teku."},{"book":"Ezekiyel","chapter":"25","verse":"17","text":"Zan yi musu babbar sakayya da hukunci mai tsanani cikin hasalata. Sa’an nan za su san cewa ni ne Ubangiji, sa’ad da na ɗauki fansa a kansu.’ ”"}]}