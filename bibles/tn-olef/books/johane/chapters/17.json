{"data":[{"book":"Johane","chapter":"17","verse":"1","text":"Erile fa Jesu a sena go fetsa go bua dilo tse tsotlhe, a lelalela kwa legodimong mme a re, “Rara, Nako e gorogile. Senola kgalalelo ya ga Morwao gore a tle a kgone go e busetsa kwa go wena."},{"book":"Johane","chapter":"17","verse":"2","text":"Gonne o mo neile taolo mo godimo ga banna le basadi mo lefatsheng lotlhe. O neela mongwe le mongwe botshelo jo bo sa khutleng jo o bo mo neileng."},{"book":"Johane","chapter":"17","verse":"3","text":"Mme tsela e e isang botshelong jo bosa khutleng ke e—ke ka go go itse wena Modimo o o boammaaruri o le esi, le Jesu Keresete, ene yo o mo romileng mo lefatsheng!"},{"book":"Johane","chapter":"17","verse":"4","text":"Ke go lereditse kgalalelo mo lefatsheng ka go dira sengwe le sengwe se o ntheileng wa re ke se dire."},{"book":"Johane","chapter":"17","verse":"5","text":"Mme jaanong, Rara, senola kgalalelo ya me jaaka ke eme fa pele ga gago, kgalalelo e re neng ra e tlhakanela pele ga lefatshe le simologa."},{"book":"Johane","chapter":"17","verse":"6","text":"“Ke boleletse batho, ba, gotlhe ka ga gago. Ba ne ba le mo lefatsheng, mme wa ba nneela. Tota tota e ne e le ba gago ka malatsi otlhe, mme wa ba nnaya, mme ba go reetsa."},{"book":"Johane","chapter":"17","verse":"7","text":"Jaanong ba itse gore sengwe le sengwe se ke nang naso ke mpho e e tswang kwa go wena,"},{"book":"Johane","chapter":"17","verse":"8","text":"gonne ke ba neetse melao e o e nneetseng; mme ba e amogetse ebile ba itse ka botlalo gore ke tsile mo lefatsheng ke tswa kwa go wena, jalo ba dumela fa o nthomile."},{"book":"Johane","chapter":"17","verse":"9","text":"“Thapelo ya me ga se go rapelela lefatshe, mme ke go rapelela ba o ba nneileng gonne ke ba gago."},{"book":"Johane","chapter":"17","verse":"10","text":"Mme botlhe fela, ka e le ba me, ke ba gago; mme o ba buseditse mo go nna ka sengwe le sengwe se e leng sa gago, jalo ba o ba nneileng ke kgalalelo ya me!"},{"book":"Johane","chapter":"17","verse":"11","text":"Jaanong ke tloga mo lefatsheng, mme ke ba tlogela kwa morago, ke tla kwa go wena. Rara yo o Boitshepo, ba babalele, botlhe ba o ba nneileng, gore ba nne selo se le sengwe fela jaaka re ntse, go sa latlhega ope."},{"book":"Johane","chapter":"17","verse":"12","text":"Ka nako ya fa ke sa ntse ke le mono, ke bolokile batho botlhe ba o ba nneileng ba lwapa lwa gago. Ke ne ka ba tlhokomela gore le fa e le ope wa bone a seka a nyelela, fa e se morwa tatlhego fela fela jaaka dikwalo di boletse pele."},{"book":"Johane","chapter":"17","verse":"13","text":"“Mme jaanong ke tla kwa go wena. Ke ba boleletse dilo tse dintsi fa ke sa ntse ke na le bone gore ba tle ba tlale boitumelo jwa me."},{"book":"Johane","chapter":"17","verse":"14","text":"Ke ba neetse ditaolo tsa gago. Mme lefatshe le a ba ila gonne ga ba dire mekgwa ya lone e e maswe, fela jaaka nna ke sa e dire."},{"book":"Johane","chapter":"17","verse":"15","text":"Ga ke go kope gore o ba ntshe mo lefatsheng, mme ke kopa gore o ba boloke ba se ka ba wela mo nonofong ya ga Satane."},{"book":"Johane","chapter":"17","verse":"16","text":"Ga ba sa tlhole e le ba lefatshe leno jaaka le nna ke se wa lone."},{"book":"Johane","chapter":"17","verse":"17","text":"Ba ntlafatse o ba itshepise ka go ba ruta mafoko a gago a boammaaruri."},{"book":"Johane","chapter":"17","verse":"18","text":"Fela jaaka o nthomile mo lefatsheng, le nna ke ba roma mo lefatsheng."},{"book":"Johane","chapter":"17","verse":"19","text":"Mme ke ineela gore ke ba thuse mo ditlhokong tsa bone tsa go gola mo boammaaruring le mo boitshepong."},{"book":"Johane","chapter":"17","verse":"20","text":"“Ga ke rapelele fela ba, mme ke rapelela le badumedi ba malatsi a a tlang ba ba tlaa tlang kwa go nna ka ntlha ya bosupi jwa bone ba."},{"book":"Johane","chapter":"17","verse":"21","text":"Go ba rapelela ga me botlhe ke gore ba nne pelo e le nngwe le mogopolo o le mongwe fela jaaka wena le nna re ntse, Rara. Gore fela jaaka o le mo go nna le nna ke le mo go wena, le bone ba tle ba nne mo go rona, jalo lefatshe le tlaa dumela fa o nthomile."},{"book":"Johane","chapter":"17","verse":"22","text":"“Ke ba neile kgalalelo e o e nneileng, kopano e e galalelang ya go bopagana, jaaka re ntse,"},{"book":"Johane","chapter":"17","verse":"23","text":"Nna ke le mo go bone le wena o le mo go nna, botlhe ba ntlafaleditswe mo go bopaganeng, gore lefatshe le tle le itse fa o nthomile le bo le tlhaloganye gore o ba rata fela jaaka o nthata."},{"book":"Johane","chapter":"17","verse":"24","text":"Rara, ke batla gore ba o ba nneetseng ba, ba nne le nna kwa ke gone, gore ba tle ba bone kgalalelo ya me. O nneetse kgalalelo gonne o sale o nthata pele ga lefatshe le simologa!"},{"book":"Johane","chapter":"17","verse":"25","text":"“Oo Rara yo o tshiamo, lefatshe ga le go itse, mme nna ke a go itse; le barutwa ba, ba itse fa o nthomile."},{"book":"Johane","chapter":"17","verse":"26","text":"Mme ke go senotse mo go bone, jalo ke tlaa nna ke go senola gore lorato lwa gago lo logolo lo o ntshotseng ka lone lo nne mo go bone, le nna ke nne mo go bone.”"}]}