{"data":[{"book":"Дила","chapter":"15","verse":"1","text":"Андар Иудея андэ Антиохия алэ мануша, савэ лилэ тэ сиклярэн э пхралэн:"},{"book":"Дила","chapter":"15","verse":"2","text":"Адава андяс ко барэ ирищиматэс тай ко чингара машкарэ лэндэ э Павлэса тай э Варнавеса. Он гиндэ, со о Павел, о Варнава тай набут мануша лэндар кан джян андэ Иерусалими тэ зборизэн адалэстар э апостоленца тай э барэ манушэнца."},{"book":"Дила","chapter":"15","verse":"3","text":"Э кхангери мукляс лэн, тай он гелэ андар Финикия тай Самария, пхукавэнас отхэ одолэстар, сар наиудея лэн тэ пакян э Дэвлэски. Адава габэри лошаскерэлас алаи э пхралэн."},{"book":"Дила","chapter":"15","verse":"4","text":"Кана он алэ андэ Иерусалими, он дихлэпэс э кхангеряса, э апостоленца тай э барэ манушэнца тай пхукавдэ лэнги алаестар, со о Дэл кердяс андар лэндэ."},{"book":"Дила","chapter":"15","verse":"5","text":"Ай о пакялэ, савэ сас андар джемэяти ки фарисеенго, пхэнэнас, о наиудея тэ керэн абризания тай тэ бэшэн, сар пхэнэл о Тхэдипэ э Маисееско."},{"book":"Дила","chapter":"15","verse":"6","text":"О апостоля тай о барэ мануша кидинэпэс, тэ зборизэн адалэстар."},{"book":"Дила","chapter":"15","verse":"7","text":"Палко бут зборима о Пётар ущино тай пхэнляс:"},{"book":"Дила","chapter":"15","verse":"8","text":"О Дэл, Саво джянэл э манушэнги илэ, башлады лэнги о Шужо Духос аякха, сар ли амэнги, тай сикавдяс адалэса, кай мукел лэн Пэстэ."},{"book":"Дила","chapter":"15","verse":"9","text":"Ов на керэл нисаво палящима машкарэ амэндэ тай лэндэ, ай андар пакяпэ шужардяс ли лэнги илэ!"},{"book":"Дила","chapter":"15","verse":"10","text":"Ай соски тумэ зумавэн э Дэвлэс тай тхэн опэр мэня ки сиклярдэнги хамути, саво нащи гелэнас нэ амарэ дада, нэ амэ?"},{"book":"Дила","chapter":"15","verse":"11","text":"Вай амэ пакяс одолэски, кай диндяс кутардипэ андар мила ки Сагбуски Исусески. Аякха кутардиенпэс ли он."},{"book":"Дила","chapter":"15","verse":"12","text":"Дэчи алаи тэныкисаилэ тай лилэ тэ шунэн о пхукаипэ э Варнавеско тай э Павлэско катар сикаипэ тай катар чюдэс, савэ о Дэл кердяс андар лэндэ машкарэ ко наиудея."},{"book":"Дила","chapter":"15","verse":"13","text":"Кана он бытырдылар, о Яков пхэнляс:"},{"book":"Дила","chapter":"15","verse":"14","text":"О Симон пхукавдяс амэнги одолэстар, сар о Дэл баштутнэс ало ко наиудея тай лиляс Пэски дюняс."},{"book":"Дила","chapter":"15","verse":"15","text":"Адалэстар пхэнэн ли о прарокя, сар си яздимэ:"},{"book":"Дила","chapter":"15","verse":"16","text":"«Дэчи Мэ кан авав"},{"book":"Дила","chapter":"15","verse":"17","text":"тай авэра мануша тай алаи о дюнядэс,"},{"book":"Дила","chapter":"15","verse":"18","text":"со Ов джянэл чёктан»."},{"book":"Дила","chapter":"15","verse":"19","text":"Оничин мэ гинав, кай амэ на камэл тэ керас пхарипэ э наиудеенги, савэ авэн ко Дэл."},{"book":"Дила","chapter":"15","verse":"20","text":"Ами амэ камэл тэ яздияс лэнги письмас, он тэ дурён катар шэя, гарамя э идолэнца, катар кахпэлыки, катар мас ки тасавдэ гайваненго тай катар рат.15.20 Андэ сарсавэ гречески лилэндэ аякха жэ си адала зборэс: «Тай тэ на керэн аврэнги одова, со пэски на манген»."},{"book":"Дила","chapter":"15","verse":"21","text":"Вай о Тхэдипэ э Маисееско чёктан пхукавдёл андэ кажни дизатэ тай драпкердёл андэ синагогя кажни суббота."},{"book":"Дила","chapter":"15","verse":"22","text":"О апостоля тай о барэ мануша екхетханэ э кхангеряса гиндэ тэ лэн сарсавэ манушэн андар пумарэндэ тай тэ бичялэн лэн э Павлэса тай э Варнавеса андэ Антиохия. Он лилэ э Иудас, савэски дага пхэнэнас Вар-Савва, тай э Силас. Адала дуй сас барэ машкарэ ко пхрала."},{"book":"Дила","chapter":"15","verse":"23","text":"Лэнца бичялдэ акасавко письмас:"},{"book":"Дила","chapter":"15","verse":"24","text":"Амэндэ шунлэ одолэстар, кай сарсавэ мануша, кай алэ амэндар, андэ тумэнги пумарэ зборэнца касэвэти тумарэ илэнги. Ай амэ лэнги ништо адава на пхэнлям."},{"book":"Дила","chapter":"15","verse":"25","text":"Оничин амэ алаи екхетханэ гиндям тэ лас андар амарэндэ сарсавэ манушэн тай тэ бичялас лэн тумэндэ екхетханэ амарэ багалыдэнца э Варнавеса тай э Павлэса,"},{"book":"Дила","chapter":"15","verse":"26","text":"савэ си газыри тэ мэрэн андар нав амарэ Сагбуско ки Исусеско Христоско."},{"book":"Дила","chapter":"15","verse":"27","text":"Амэ бичялас тумэндэ э Иудас тай э Силас, тай он зборэнца тэ пхукавэн одова, со амэ яздияс."},{"book":"Дила","chapter":"15","verse":"28","text":"О Шужо Духос тай амэ гиндям тэ на керас тумэнги пхарипэ ништоса, екх одолэса, со камэл:"},{"book":"Дила","chapter":"15","verse":"29","text":"ма хан хапэ, саво андэ курбани аврэ дэвлэнги, мас тасавдэ гайваненго, рат, тай дурён катар кахпэлыки.15.29 Андэ сарсавэ гречески лилэндэ аякха жэ си адала зборэс: «Тай ма керэн аврэнги одова, со тумэнги на манген». Тумэ тэ керэн адава, тумэ кан керэн лачипэ."},{"book":"Дила","chapter":"15","verse":"30","text":"О бичялдэ гелэ тай алэ андэ Антиохия. Отхэ он кидинэ э кхангери тай динэ о письмас."},{"book":"Дила","chapter":"15","verse":"31","text":"О мануша драпкердэ лэс тай лошасаилэ э лаче габэрески."},{"book":"Дила","chapter":"15","verse":"32","text":"О Иуда тай о Сила, савэ сас прарокя, пумарэ зборэнца зоралякерэнас тай сиклярэнас э пхралэн."},{"book":"Дила","chapter":"15","verse":"33-34","text":"Он сас отхэ саво-то вахыти, тай о пхрала лачимаса муклэ лэн одолэндэ, кон лэн бичялдяс.15.33-34 Андэ сарсавэ гречески лилэндэ аякха жэ си адала зборэс: «О Сила ачило, ай о Иуда гело палэ андэ Иерусалими»."},{"book":"Дила","chapter":"15","verse":"35","text":"О Павел тай о Варнава ачилэ андэ Антиохия, катэ он бутэ аврэ пхралэнца сиклярэнас тай пхукавэнас э збора э Сагбуски."},{"book":"Дила","chapter":"15","verse":"36","text":"Вахытестар о Павел пхэнляс э Варнавески:"},{"book":"Дила","chapter":"15","verse":"37","text":"О Варнава мангляс тэ лэл пэса э Иоаннес, савэски генэ пхэнэнас Марк,"},{"book":"Дила","chapter":"15","verse":"38","text":"ай о Павел на мангелас тэ лэл пэса одолэс, кон ачявдяс лэн андэ Памфилия тай на кердяс ярдыми тэ керэн пумари бути."},{"book":"Дила","chapter":"15","verse":"39","text":"О ирищима сас асавко, кай он екхаврэстар дурилэ. О Варнава лиляс э Маркес тай гело опрал пани андэ Кипр,"},{"book":"Дила","chapter":"15","verse":"40","text":"ай о Павел лиляс э Силас. О пхрала динэ лэн андэ Сагбуски мила, тай он гелэ ко дром."},{"book":"Дила","chapter":"15","verse":"41","text":"О Павел накхелас андар Сирия тай Киликия тай зоралякерэлас о кхангеря."}]}