{"data":[{"book":"Ayyukan Manzanni","chapter":"13","verse":"1","text":"A ikkilisiyar da take a Antiyok akwai waɗansu annabawa da malamai. Barnabas, Siman wanda ake kira Baƙi, Lusiyus mutumin Sairin, Manayen (wanda aka goya tare da Hiridus mai mulki), da kuma Shawulu."},{"book":"Ayyukan Manzanni","chapter":"13","verse":"2","text":"Yayinda suna cikin sujada da azumi ga Ubangiji, Ruhu Mai Tsarki ya ce, “Ku keɓe mini Barnabas da Shawulu domin aikin da na kira su.”"},{"book":"Ayyukan Manzanni","chapter":"13","verse":"3","text":"Saboda haka bayan suka yi azumi da addu’a, sai suka ɗibiya musu hannuwansu a kansu suka sallame su."},{"book":"Ayyukan Manzanni","chapter":"13","verse":"4","text":"Sai su biyu da Ruhu Mai Tsarki ya aika suka gangara zuwa Selusiya suka shiga jirgin ruwa daga can zuwa Saifurus."},{"book":"Ayyukan Manzanni","chapter":"13","verse":"5","text":"Da suka isa Salamis, sai suka yi shelar maganar Allah a majami’un Yahudawa. Yohanna yana tare da su a matsayin mai taimakonsu."},{"book":"Ayyukan Manzanni","chapter":"13","verse":"6","text":"Suka zaga dukan tsibirin har sai da suka kai Bafos. A can suka sadu da wani mutumin Yahuda mai sihiri, annabin ƙarya, mai suna Bar-Yesu,"},{"book":"Ayyukan Manzanni","chapter":"13","verse":"7","text":"wanda yake ma’aikacin muƙaddas Sergiyus Bulus ne. Muƙaddas ɗin kuwa mai azanci ne ƙwarai, ya sa aka kira Barnabas da Shawulu don yana so ya ji maganar Allah."},{"book":"Ayyukan Manzanni","chapter":"13","verse":"8","text":"Amma Elimas mai sihirin nan (domin ma’anar sunansa ke nan) ya yi hamayya da maganarsu ya kuma yi ƙoƙari ya juyar da muƙaddas ɗin daga bangaskiya."},{"book":"Ayyukan Manzanni","chapter":"13","verse":"9","text":"Sai Shawulu, wanda kuma ake kira Bulus, cike da Ruhu Mai Tsarki, ya kafa wa Elimas ido ya ce,"},{"book":"Ayyukan Manzanni","chapter":"13","verse":"10","text":"“Kai ɗan Iblis ne abokin gāban dukan abin da yake daidai! Kana cike da kowane irin ruɗi da munafunci. Ba za ka daina karkata hanyoyin da suke daidai na Ubangiji ba?"},{"book":"Ayyukan Manzanni","chapter":"13","verse":"11","text":"Ga shi hannun Ubangiji yana gāba da kai. Za ka makance, kuma ba za ka ga rana ba har na wani lokaci.”"},{"book":"Ayyukan Manzanni","chapter":"13","verse":"12","text":"Sa’ad da muƙaddas ɗin ya ga abin da ya faru, sai ya ba da gaskiya, gama ya yi mamaki a kan da koyarwa game Ubangiji."},{"book":"Ayyukan Manzanni","chapter":"13","verse":"13","text":"Bulus da abokan tafiyarsa suka tashi daga Bafos a jirgin ruwa zuwa Ferga a Famfiliya inda Yohanna ya bar su ya koma Urushalima."},{"book":"Ayyukan Manzanni","chapter":"13","verse":"14","text":"Daga Ferga kuwa suka ci gaba zuwa Antiyok na Fisidiya. A ranar Asabbaci sai suka shiga majami’a suka zauna."},{"book":"Ayyukan Manzanni","chapter":"13","verse":"15","text":"Bayan an yi karatu daga cikin Doka, da kuma Annabawa, sai shugabannin majami’ar suka aika musu suka ce, “’Yan’uwa, in kuna da wani saƙon ƙarfafawa domin jama’a, sai ku yi.”"},{"book":"Ayyukan Manzanni","chapter":"13","verse":"16","text":"Yana miƙewa tsaye, sai Bulus ya yi musu alama da hannu ya ce, “Mutanen Isra’ila da kuma ku Al’ummai da kuke wa Allah sujada, ku saurare ni!"},{"book":"Ayyukan Manzanni","chapter":"13","verse":"17","text":"Allahn mutanen Isra’ila ya zaɓi kakanninmu; ya kuma sa mutanen suka yi bunkasa yayinda suke zama a ƙasar Masar, da iko mai girma ya fitar da su daga ƙasar,"},{"book":"Ayyukan Manzanni","chapter":"13","verse":"18","text":"ya kuma jure da halinsu har shekara arba’in a cikin hamada,"},{"book":"Ayyukan Manzanni","chapter":"13","verse":"19","text":"ya tumɓuke ƙasashe bakwai a Kan’ana ya kuma ba da ƙasarsu gādo ga mutanensa."},{"book":"Ayyukan Manzanni","chapter":"13","verse":"20","text":"Dukan wannan ya ɗauki kusan shekaru 450."},{"book":"Ayyukan Manzanni","chapter":"13","verse":"21","text":"Sa’an nan mutanen suka nemi a ba su sarki, Allah kuwa ya ba su Shawulu ɗan Kish, na kabilar Benyamin, wanda ya yi mulki shekaru arba’in."},{"book":"Ayyukan Manzanni","chapter":"13","verse":"22","text":"Bayan an kau da Shawulu, sai ya naɗa Dawuda ya zama sarkinsu. Ya kuma yi shaida game da shi cewa, ‘Na sami Dawuda ɗan Yesse, mutum ne da nake so a zuciyata; shi zai aikata dukan abin da nake so.’"},{"book":"Ayyukan Manzanni","chapter":"13","verse":"23","text":"“Daga zuriyar mutumin nan ne Allah ya kawo wa Isra’ila Mai Ceto Yesu, kamar yadda ya yi alkawari."},{"book":"Ayyukan Manzanni","chapter":"13","verse":"24","text":"Kafin zuwan Yesu, Yohanna ya yi wa’azin tuba da baftisma ga dukan mutanen Isra’ila."},{"book":"Ayyukan Manzanni","chapter":"13","verse":"25","text":"Yayinda Yohanna yake kammala aikinsa ya ce, ‘Wa kuke tsammani ni nake? Ba ni ne shi ba. A’a, amma yana zuwa bayana, wanda ko takalmansa ma ban isa in kunce ba.’"},{"book":"Ayyukan Manzanni","chapter":"13","verse":"26","text":"“Ya ku ’yan’uwa, ’ya’yan Ibrahim, da ku kuma Al’ummai masu tsoron Allah, a gare mu ne fa aka aiko wannan saƙon ceto."},{"book":"Ayyukan Manzanni","chapter":"13","verse":"27","text":"Mutanen Urushalima da masu mulkinsu ba su gane da Yesu ba, duk da haka cikin hukunta shi suka cika kalmomin annabawan da ake karantawa kowane Asabbaci."},{"book":"Ayyukan Manzanni","chapter":"13","verse":"28","text":"Ko da yake ba su same shi da wani dalilin da ya kai ga hukuncin kisa ba, suka roƙi Bilatus yă sa a kashe shi."},{"book":"Ayyukan Manzanni","chapter":"13","verse":"29","text":"Sa’ad da suka aikata duk abin da aka rubuta game da shi, sai suka saukar da shi daga itacen suka kuma sa shi a kabari."},{"book":"Ayyukan Manzanni","chapter":"13","verse":"30","text":"Amma Allah ya tashe shi daga matattu,"},{"book":"Ayyukan Manzanni","chapter":"13","verse":"31","text":"kuma kwanaki da yawa waɗanda suka yi tafiya tare da shi daga Galili zuwa Urushalima suka gan shi. Su ne yanzu shaidu ga mutanenmu."},{"book":"Ayyukan Manzanni","chapter":"13","verse":"32","text":"“Muna gaya muku labari mai daɗi cewa abin da Allah ya yi wa kakanninmu alkawari,"},{"book":"Ayyukan Manzanni","chapter":"13","verse":"33","text":"ya cika mana, mu zuriyarsu, ta wurin tā da Yesu daga matattu. Kamar yadda yake a rubuce a cikin Zabura ta biyu cewa,"},{"book":"Ayyukan Manzanni","chapter":"13","verse":"34","text":"Gaskiyar cewa Allah ya tā da shi daga matattu, a kan ba zai taɓa ruɓewa ba, an faɗe shi a cikin waɗannan kalmomi."},{"book":"Ayyukan Manzanni","chapter":"13","verse":"35","text":"Haka kuma aka faɗa a wani wuri."},{"book":"Ayyukan Manzanni","chapter":"13","verse":"36","text":"“Gama sa’ad da Dawuda ya gama hidimar nufin Allah a zamaninsa, sai ya yi barci; aka binne shi tare da kakanninsa jikinsa kuwa ya ruɓe."},{"book":"Ayyukan Manzanni","chapter":"13","verse":"37","text":"Amma wanda Allah ya tā da daga matattu bai ruɓa ba."},{"book":"Ayyukan Manzanni","chapter":"13","verse":"38","text":"“Saboda haka, ’yan’uwana, ina so ku san cewa ta wurin Yesu ana sanar muku da gafarar zunubi."},{"book":"Ayyukan Manzanni","chapter":"13","verse":"39","text":"Ta wurinsa kowa da ya gaskata an kuɓutar da shi daga dukan abin da Dokar Musa ba tă iya kuɓutar ba."},{"book":"Ayyukan Manzanni","chapter":"13","verse":"40","text":"Ku lura kada abubuwan da annabawa suka faɗa su faru muku."},{"book":"Ayyukan Manzanni","chapter":"13","verse":"41","text":"“ ‘Ku duba, ku masu ba’a,"},{"book":"Ayyukan Manzanni","chapter":"13","verse":"42","text":"Bulus da Barnabas suna fita daga majami’ar ke nan, sai mutane suka gayyace su su ƙara yin maganan nan a kan waɗannan abubuwa a ranar Asabbaci mai zuwa."},{"book":"Ayyukan Manzanni","chapter":"13","verse":"43","text":"Da aka sallami jama’a, Yahudawa da yawa da kuma waɗanda suka tuba suka shiga Yahudanci masu ibada suka bi Bulus da Barnabas, waɗanda suka yi magana musu suka kuma ƙarfafa su su ci gaba a cikin alherin Allah."},{"book":"Ayyukan Manzanni","chapter":"13","verse":"44","text":"A ranar Asabbaci na biye kusan dukan birnin suka taru don su ji maganar Ubangiji."},{"book":"Ayyukan Manzanni","chapter":"13","verse":"45","text":"Sa’ad da Yahudawa suka ga taron mutanen, sai suka cika da kishi suka yi ta munanan maganganu a kan abin da Bulus yake faɗi."},{"book":"Ayyukan Manzanni","chapter":"13","verse":"46","text":"Sai Bulus da Barnabas suka amsa musu gabagadi, suka ce, “Ya zama mana dole mu yi muku maganar Allah da farko. Da yake kun ƙi ta ba ku kuma ga kun cancanci rai madawwami ba, to, za mu juya ga Al’ummai."},{"book":"Ayyukan Manzanni","chapter":"13","verse":"47","text":"Gama abin da Allah ya umarce mu ke nan cewa,"},{"book":"Ayyukan Manzanni","chapter":"13","verse":"48","text":"Sa’ad da Al’ummai suka ji haka, sai suka yi farin ciki suka ɗaukaka maganar Ubangiji; kuma duk waɗanda aka zaɓa don samun rai madawwami, suka gaskata."},{"book":"Ayyukan Manzanni","chapter":"13","verse":"49","text":"Maganar Ubangiji kuwa ta bazu a dukan yankin."},{"book":"Ayyukan Manzanni","chapter":"13","verse":"50","text":"Amma Yahudawa suka zuga waɗansu mata masu tsoron Allah masu martaba da kuma waɗansu maza masu matsayi a gari. Suka tā da tsanani ga Bulus da Barnabas, suka kore su daga yankinsu."},{"book":"Ayyukan Manzanni","chapter":"13","verse":"51","text":"Saboda haka suka karkaɗe ƙurar ƙafafunsu don shaidar a kansu suka kuwa tafi Ikoniyum."},{"book":"Ayyukan Manzanni","chapter":"13","verse":"52","text":"Masu bi kuwa suka cika da farin ciki da kuma Ruhu Mai Tsarki."}]}