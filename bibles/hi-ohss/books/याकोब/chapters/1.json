{"data":[{"book":"याकोब","chapter":"1","verse":"1","text":"परमेश्वर तथा प्रभु येशु मसीह के दास याकोब की,"},{"book":"याकोब","chapter":"1","verse":"2","text":"प्रिय भाई बहनो, जब तुम विभिन्‍न प्रकार की परीक्षाओं का सामना करते हो तो इसे निरे हर्ष का विषय समझो"},{"book":"याकोब","chapter":"1","verse":"3","text":"क्योंकि तुम जानते ही हो कि तुम्हारे विश्वास की परीक्षा से धीरज उत्पन्‍न होता है."},{"book":"याकोब","chapter":"1","verse":"4","text":"धीरज को अपना काम पूरा कर लेने दो कि तुम निर्दोष और सिद्ध हो जाओ और तुममें किसी भी प्रकार की कमी न रह जाए."},{"book":"याकोब","chapter":"1","verse":"5","text":"यदि तुममें से किसी में भी ज्ञान का अभाव है, वह परमेश्वर से विनती करे, जो दोष लगाये बिना सभी को उदारतापूर्वक प्रदान करते हैं और वह ज्ञान उसे दी जाएगी,"},{"book":"याकोब","chapter":"1","verse":"6","text":"किंतु वह बिना शंका के विश्वास से मांगे क्योंकि जो संदेह करता है, वह समुद्र की उस चंचल लहर के समान है, जो हवा के चलने से उछाली और फेंकी जाती है."},{"book":"याकोब","chapter":"1","verse":"7","text":"ऐसा व्यक्ति यह आशा बिलकुल न करे कि उसे प्रभु की ओर से कुछ प्राप्‍त होगा."},{"book":"याकोब","chapter":"1","verse":"8","text":"ऐसा व्यक्ति का मन तो दुविधा से ग्रस्त है—अपने सारे स्वभाव में स्थिर नहीं है."},{"book":"याकोब","chapter":"1","verse":"9","text":"दीन व्यक्ति अपने ऊंचे पद में गर्व करे"},{"book":"याकोब","chapter":"1","verse":"10","text":"और धनी दीनता में. जंगली फूल के समान उसका जीवन समाप्‍त हो जाएगा."},{"book":"याकोब","chapter":"1","verse":"11","text":"सूर्य की तेज गर्मी से घास मुरझा जाती है और उसमें खिला फूल झड़ जाता है. उसकी सुंदरता नाश हो जाती है. इसी प्रकार धनी व्यक्ति अपनी उपलब्धियों के साथ साथ धूल में मिट जाएगा."},{"book":"याकोब","chapter":"1","verse":"12","text":"धन्य है वह व्यक्ति, जो परख-परीक्षाओं में स्थिर रहता है क्योंकि परीक्षा में खरा साबित होने पर उसे वह जीवन-मुकुट प्रदान किया जाएगा, जिसकी प्रतिज्ञा परमेश्वर ने उनके लिए की है, जो उनसे प्रेम करते हैं."},{"book":"याकोब","chapter":"1","verse":"13","text":"परीक्षा में पड़ने पर कोई भी यह न कहे: “परमेश्वर मुझे परीक्षा में डाल रहे हैं,” क्योंकि न तो परमेश्वर को किसी परीक्षा में डाला जा सकता है और न ही वह स्वयं किसी को परीक्षा में डालते हैं."},{"book":"याकोब","chapter":"1","verse":"14","text":"हर एक व्यक्ति स्वयं अपनी ही अभिलाषा में पड़कर तथा फंसकर परीक्षा में जा पड़ता है."},{"book":"याकोब","chapter":"1","verse":"15","text":"तब अभिलाषा गर्भधारण करती है और पाप को जन्म देती है और फिर पाप बढ़ जाता है और मृत्यु उत्पन्‍न करता है."},{"book":"याकोब","chapter":"1","verse":"16","text":"प्रिय भाई बहनो, धोखे में न रहना."},{"book":"याकोब","chapter":"1","verse":"17","text":"हर एक अच्छा वरदान और निर्दोष दान ऊपर से अर्थात् ज्योतियों के पिता की ओर से आता है, जिनमें न तो कोई परिवर्तन है और न अदल-बदल."},{"book":"याकोब","chapter":"1","verse":"18","text":"उन्होंने अपनी इच्छा पूरी करने के लिए हमें सत्य के वचन के द्वारा नया जीवन दिया है कि हम उनके द्वारा बनाए गए प्राणियों में पहले फल के समान हों."},{"book":"याकोब","chapter":"1","verse":"19","text":"प्रिय भाई बहनो, यह ध्यान रहे कि तुम सुनने में तत्पर, बोलने में धीर तथा क्रोध में धीमे हो,"},{"book":"याकोब","chapter":"1","verse":"20","text":"क्योंकि मनुष्य के क्रोध के द्वारा परमेश्वर की धार्मिकता नहीं मिल सकती."},{"book":"याकोब","chapter":"1","verse":"21","text":"इसलिये सारी मलिनता तथा बैरभाव का त्याग कर नम्रतापूर्वक उस वचन को ग्रहण करो, जिसे तुम्हारे हृदय में बोया गया है, जो तुम्हारे उद्धार में सामर्थ्यी है."},{"book":"याकोब","chapter":"1","verse":"22","text":"वचन की शिक्षा पर चलनेवाले बनो, न कि सिर्फ सुननेवाले, जो स्वयं को धोखे में रखते हैं"},{"book":"याकोब","chapter":"1","verse":"23","text":"क्योंकि यदि कोई वचन की शिक्षा का सिर्फ सुननेवाले है किंतु पालन नहीं करता, वह उस व्यक्ति के समान है, जो अपना मुख दर्पण में देखता है."},{"book":"याकोब","chapter":"1","verse":"24","text":"उसमें उसने स्वयं को देखा और चला गया और तुरंत ही भूल गया कि कैसा था उसका रूप."},{"book":"याकोब","chapter":"1","verse":"25","text":"किंतु जिसने निर्दोष व्यवस्था का गहन अध्ययन कर लिया है—जो वस्तुतः स्वतंत्रता का विधान है तथा जो उसी में स्थिर रहता है, वह व्यक्ति सुनकर भूलनेवाला नहीं परंतु समर्थ पालन करनेवाला हो जाता है. ऐसा व्यक्ति अपने हर एक काम में आशीषित होगा."},{"book":"याकोब","chapter":"1","verse":"26","text":"यदि कोई व्यक्ति अपने आपको भक्त समझता है और फिर भी अपनी जीभ पर लगाम नहीं लगाता, वह अपने मन को धोखे में रखे हुए है और उसकी भक्ति बेकार है."},{"book":"याकोब","chapter":"1","verse":"27","text":"हमारे परमेश्वर और पिता की दृष्टि में बिलकुल शुद्ध और निष्कलंक भक्ति यह है: मुसीबत में पड़े अनाथों और विधवाओं की सुधि लेना तथा स्वयं को संसार के बुरे प्रभाव से निष्कलंक रखना."}]}