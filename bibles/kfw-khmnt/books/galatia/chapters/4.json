{"data":[{"book":"Galatia","chapter":"4","verse":"1","text":"Takkha tuun anuoi kata-ah. Apa karei rakip kaluosik sapa kha angrakip hi ata e-innum, asiin laiseng chu suok inkhat le in-angrip."},{"book":"Galatia","chapter":"4","verse":"2","text":"Ama naipang elai apa'n imadan pha atungmak laiseng, ama li aneinaak chungnga ka-ensui mi inom."},{"book":"Galatia","chapter":"4","verse":"3","text":"Khawale in-angrip ah eini ratha tiang nidoonglai, nuoipilchung waikaroonna kaom ratha ranak kanei ngai'n eini-um suok innalei min-ejei."},{"book":"Galatia","chapter":"4","verse":"4","text":"Takkha apha kha huui juotungpha, Pathian in Asapa takkha ajuotirjei. Ama khachu numeisa inkhat inei eii halli Jihudi Dan nuoiya aleiom."},{"book":"Galatia","chapter":"4","verse":"5","text":"Eini Pathian sa ni-ethei nasik, Dan nuoiya kaom ngai kanamasuo sik-ah ajuojei. Rom 8:15-17"},{"book":"Galatia","chapter":"4","verse":"6","text":"Nangni asa ngai ning-ekha malarnasik, Pathian in Asapa Ratha kha nimalung suungnga ajuotirra, khawa Ratha khan, “Pa, Kapa,” tia akoi."},{"book":"Galatia","chapter":"4","verse":"7","text":"Khawa jarra nangni suok emakchujei, takkha Pathian sa ning ejei. Halli Pathian sa ning ejarra Pathian in asa ngai sik-ah inei rakip ngaikha anapesik ejei."},{"book":"Galatia","chapter":"4","verse":"8","text":"Matiang khan nangni'n Pathian kha leijet makchu, khawa jarra pathian ka-emak ngai suok ningleichang jei."},{"book":"Galatia","chapter":"4","verse":"9","text":"Takkha tuunchu nangni Pathian kha ningjetjei, halli tuun Pathian innum nangni najetjei titakte. angsik-ah kalasuol riangwai kaom ratha wairoonna nuoiya khan ningkirzoot nookme? angjarra woikhat inlet-ah inmani suok ngai ning-ezoot nookme?"},{"book":"Galatia","chapter":"4","verse":"10","text":"Nangni'n kani, tha, apha halli kum khan kapoidoomma ningmalung ningminluutjei."},{"book":"Galatia","chapter":"4","verse":"11","text":"Nangni sik-ah kachuontho rakip hi nemna kaboi ebe? kei'n nangni jarra kanapoongpui."},{"book":"Galatia","chapter":"4","verse":"12","text":"Kasap ngai, kei na-angru, tia kei'n nangnidiang nina kananei; kei-um nangni ka-ang kha ka-eii. Kei chungnga nangni masialna iteii thomakchu."},{"book":"Galatia","chapter":"4","verse":"13","text":"Nangnidiang mansakhet-ah chong kahoi kiril kha angjarrame nangni'n ningjet; khawa kha kei kana jarra eii."},{"book":"Galatia","chapter":"4","verse":"14","text":"Takkha kapum kanana khan nangni chungnga enminsuinna kaloktak alei e-innum, nangni'n kei enzootmak naleithomak chu, emakli keiluutmak um naleithomak chu. Khawa neek-ah marwaan tirton le Christa Jisu angnga nangni'n kei kha ningnaleidon."},{"book":"Galatia","chapter":"4","verse":"15","text":"Nangni ningrokthei jei! angme kasuokjei? Kei'n karilmator khachu; ningmator inchu ningmit ngai ningkella halli keidiang ningnaleipesik eii."},{"book":"Galatia","chapter":"4","verse":"16","text":"Nangnidiang katuun kanarilpi kei hi tuun nangni inhalpuipa kha ka-ebejei?"},{"book":"Galatia","chapter":"4","verse":"17","text":"Nangni chungnga khawa mileiilak ngai'n kheella malung kaluut kha inmalar; takkha inngaidonna kha akathachu emak. Inmani imanuom khachu, kei diangnga inphut nangni nakeithensik hi eii; khachu inmani'n nangnidiang malung inluut kha angnga nangni innum inmani diang ningmalung luutnasik eii."},{"book":"Galatia","chapter":"4","verse":"18","text":"Kei'n nangni le inruoiya kaomlai bit emak-ah, apha rakip ah, ajar kha atha inchu, kheella malung luutna ningneisik hi akatha kha eii."},{"book":"Galatia","chapter":"4","verse":"19","text":"Minriang kaom kasa ngai! Christa omchan kha ningsuungnga ommaklaiseng, naikanei nu inkhat in naiha kahong idei angnga kei innum nangni sik-ah woikhat inlet-ah kadeiya kiom eii."},{"book":"Galatia","chapter":"4","verse":"20","text":"Kei'n nangnidiang omchan intei inkhat kaleitheina sik, tuuntak hin kei nangni le inruoiya niom suomsik hi angtuk-ah kimanuomme! Kei nangni jarra kamalung aleidongthei."},{"book":"Galatia","chapter":"4","verse":"21","text":"Dan nuoiya kaomzoot nangni rakipdiang chong narakel kate: Nangni'n Dan iril kha jetmak chube?"},{"book":"Galatia","chapter":"4","verse":"22","text":"Hin thoa aril khachu, Abraham sapasal inni aleinei, suoknu le inkhat innei, halli anumei suok ka-emaknu le inkhat innei. Inphut 16:15; 21:2"},{"book":"Galatia","chapter":"4","verse":"23","text":"Asuok nu le innei sapa khachu, taksa lungdou nuoiya innei eii, takkha anumei suok ka-emak nu le innei sapa khachu, Pathian chong-inkhitna jarra innei eii."},{"book":"Galatia","chapter":"4","verse":"24","text":"Hiwa ngaihi chong minkhi inkhat kapuo-ah nileithei: Numeisa inni ngaihi inzootna chong ngai inni kapuo eii. Hagar in inei sa ngaihi suok sa in-eii halli Sinai Chingnga inzootna inbool kha ama'n rathuul ithuul eii."},{"book":"Galatia","chapter":"4","verse":"25","text":"Hagar hi Arabia ramma Sinai Ching sik-ah kangir inkhat kha eii, hanna ama hi tuunna ami ngaile suok inchangnga kaom Jerusalem khopui khale minkhina kha eii."},{"book":"Galatia","chapter":"4","verse":"26","text":"Takkha marwaan Jerusalem khachu ninglenuomma kaom halli ama kha eini rakip nu kha eii."},{"book":"Galatia","chapter":"4","verse":"27","text":"Ajarchu Chong inthiang khan,"},{"book":"Galatia","chapter":"4","verse":"28","text":"Tuunchu ulenai ngai, nangni Isaac angnga ama chong-inkhitna dungjuiya Pathian sa ning ejei."},{"book":"Galatia","chapter":"4","verse":"29","text":"Khawa laikhan taksa lungdou nuoiya innei sa khan, Pathian Ratha dungjuiya innei sa kha iminpoong angnga tuunnum khale in-angrip eii. Inphut 21:9"},{"book":"Galatia","chapter":"4","verse":"30","text":"Takkha Chong Inthiang khan angme iril? “Suoknu kha asapa le puutsuokru; ajarchu suoknu sa khan, suok ka-emaknu sa khale apa karei kha angtikniteii changsuom theinuni.” Inphut 21:10"},{"book":"Galatia","chapter":"4","verse":"31","text":"Khawa jarra ule-nai ngai, eini suoknu sangai kha emakmi, takkha suok ka-emaknu sangai kha ni-eii."}]}