{"data":[{"book":"Kaznodziei","chapter":"2","verse":"1","text":"Powiedziałem w sercu: Niech teraz doświadczę cię w radości, zażywaj więc przyjemności. Lecz to także jest marnością."},{"book":"Kaznodziei","chapter":"2","verse":"2","text":"O śmiechu powiedziałem: To szaleństwo, a o radości: Co to daje?"},{"book":"Kaznodziei","chapter":"2","verse":"3","text":"Postanowiłem w sercu,"},{"book":"Kaznodziei","chapter":"2","verse":"4","text":"Dokonałem wielkich dzieł, zbudowałem sobie domy, zasadziłem sobie winnice."},{"book":"Kaznodziei","chapter":"2","verse":"5","text":"Założyłem sobie ogrody i sady i posadziłem w nich wszelkiego rodzaju drzewa owocowe."},{"book":"Kaznodziei","chapter":"2","verse":"6","text":"Zbudowałem też sobie stawy na wodę, by nawadniać nią las rosnących drzew."},{"book":"Kaznodziei","chapter":"2","verse":"7","text":"Nabyłem sługi i służące, miałem też sługi urodzone w swoim domu. Posiadałem również stada wołów i trzody owiec większe niż wszyscy, którzy byli przede mną w Jerozolimie."},{"book":"Kaznodziei","chapter":"2","verse":"8","text":"Zgromadziłem sobie srebro i złoto, i klejnoty królów i prowincji. Przygotowałem sobie śpiewaków i śpiewaczki, i"},{"book":"Kaznodziei","chapter":"2","verse":"9","text":"I tak stałem się większy i możniejszy niż wszyscy, którzy byli przede mną w Jerozolimie. W dodatku moja mądrość pozostała przy mnie."},{"book":"Kaznodziei","chapter":"2","verse":"10","text":"Nie wzbraniałem swoim oczom niczego, czego pragnęły, nie odmawiałem swemu sercu żadnej uciechy; moje serce bowiem radowało się z całego mojego trudu. A to był mój dział za cały mój trud."},{"book":"Kaznodziei","chapter":"2","verse":"11","text":"Następnie przyjrzałem się wszystkim dziełom, jakich dokonały moje ręce, i trudowi, jaki podjąłem dla ich wykonania, a oto wszystko to marność i utrapienie ducha i nie ma żadnego pożytku pod słońcem."},{"book":"Kaznodziei","chapter":"2","verse":"12","text":"Odwróciłem się więc, aby przyjrzeć się mądrości, szaleństwu i głupocie. Co bowiem może"},{"book":"Kaznodziei","chapter":"2","verse":"13","text":"I zobaczyłem, że mądrość jest pożyteczniejsza od głupoty, tak jak światło jest pożyteczniejsze od ciemności."},{"book":"Kaznodziei","chapter":"2","verse":"14","text":"Mądry ma oczy w swojej głowie, głupi zaś chodzi w ciemności. A poznałem, że ten sam los spotyka wszystkich."},{"book":"Kaznodziei","chapter":"2","verse":"15","text":"Dlatego powiedziałem w sercu: Los, który spotyka głupiego, spotka również mnie. Po co więc przewyższyłem go mądrością? Wtedy powiedziałem w sercu, że to także jest marnością."},{"book":"Kaznodziei","chapter":"2","verse":"16","text":"Nie ma bowiem pamięci zarówno o mądrym, jak i o głupcu na wieki, gdyż to, co jest teraz, w najbliższych dniach pójdzie w niepamięć. A jak umiera mądry? Tak jak głupi."},{"book":"Kaznodziei","chapter":"2","verse":"17","text":"Dlatego obrzydło mi życie, gdyż przykre mi są wszystkie sprawy dokonane pod słońcem. Wszystko bowiem jest marnością i utrapieniem ducha."},{"book":"Kaznodziei","chapter":"2","verse":"18","text":"Zbrzydł mi nawet cały mój trud, który podejmowałem pod słońcem, gdyż muszę go zostawić człowiekowi, który przyjdzie po mnie."},{"book":"Kaznodziei","chapter":"2","verse":"19","text":"A kto wie, czy będzie mądry, czy głupi? A jednak będzie władać całą moją pracą, w którą włożyłem swój trud i mądrość pod słońcem. Także i to jest marnością."},{"book":"Kaznodziei","chapter":"2","verse":"20","text":"Doszedłem więc do tego, że zwątpiłem w sercu w cały swój trud, jaki podjąłem pod słońcem."},{"book":"Kaznodziei","chapter":"2","verse":"21","text":"Gdyż niejeden człowiek pracuje mądrze, umiejętnie i sprawiedliwie, a swój dział pozostawia innemu, który się nim nie trudził. Także i to jest marnością i wielkim złem."},{"book":"Kaznodziei","chapter":"2","verse":"22","text":"Cóż bowiem ma człowiek z całej swojej pracy i z utrapienia swego serca, którymi się trudzi pod słońcem?"},{"book":"Kaznodziei","chapter":"2","verse":"23","text":"Bo wszystkie jego dni są cierpieniem, a jego zajęcie – smutkiem; nawet w nocy jego serce nie zaznaje spokoju. Także i to jest marnością."},{"book":"Kaznodziei","chapter":"2","verse":"24","text":"Nie ma nic lepszego dla człowieka, niż aby jadł i pił, i czynił dobrze swojej duszy przy swojej pracy. Zobaczyłem też, że pochodzi to z ręki Boga."},{"book":"Kaznodziei","chapter":"2","verse":"25","text":"Kto bowiem potrafi jeść i cieszyć się tym słuszniej niż ja?"},{"book":"Kaznodziei","chapter":"2","verse":"26","text":"Bo człowiekowi, który mu się podoba, daje mądrość, wiedzę i radość. Ale grzesznikowi zadaje trud, aby zbierał i gromadził, i potem zostawił to temu, który się Bogu podoba. Także i to jest marnością i utrapieniem ducha."}]}