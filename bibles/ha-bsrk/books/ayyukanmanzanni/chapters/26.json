{"data":[{"book":"Ayyukan Manzanni","chapter":"26","verse":"1","text":"Sai Agiriffa ya ce wa Bulus, “An ba ka izini ka yi magana.”"},{"book":"Ayyukan Manzanni","chapter":"26","verse":"2","text":"Ya ce, “Sarki Agiriffa, na yi sa’a da na tsaya a gabanka yau yayinda nake kāriyata game da dukan zargin Yahudawa,"},{"book":"Ayyukan Manzanni","chapter":"26","verse":"3","text":"musamman ma domin ka saba sosai da dukan al’adun Yahudawa da kuma maganganunsu. Saboda haka ina roƙonka ka saurare ni da haƙuri."},{"book":"Ayyukan Manzanni","chapter":"26","verse":"4","text":"“Yahudawa duk sun san yadda na yi rayuwa tun ina yaro, daga farkon rayuwata a ƙasarmu da kuma a Urushalima."},{"book":"Ayyukan Manzanni","chapter":"26","verse":"5","text":"Sun san ni tun da daɗewa za su kuwa shaida, in suna so, cewa bisa ga ɗarikar addininmu mafi tsanani, na yi rayuwar Bafarisiye ne."},{"book":"Ayyukan Manzanni","chapter":"26","verse":"6","text":"Yanzu kuwa saboda begena cikin abin da Allah ya yi wa kakanninmu alkawari ne, ake mini shari’a yau."},{"book":"Ayyukan Manzanni","chapter":"26","verse":"7","text":"Wannan shi ne alkawarin da kabilanmu goma sha biyu suke bege su ga cikawarsa, yayinda suke bauta wa Allah da himma dare da rana. Ya Sarki, saboda wannan bege ne fa Yahudawa suke zargena."},{"book":"Ayyukan Manzanni","chapter":"26","verse":"8","text":"Don me wani a cikinku zai yi shakka cewa Allah yana tā da matattu?"},{"book":"Ayyukan Manzanni","chapter":"26","verse":"9","text":"“Ni ma a dā na tabbata cewa ya kamata in yi duk abin da zan iya yi domin in yi gāba da sunan Yesu Banazare."},{"book":"Ayyukan Manzanni","chapter":"26","verse":"10","text":"Abin da na yi ke nan a Urushalima. Da izinin manyan firistoci na sa tsarkaka da yawa a kurkuku, sa’ad da kuma ake kashe su, nakan ka da ƙuri’ata gāba da su."},{"book":"Ayyukan Manzanni","chapter":"26","verse":"11","text":"Sau da dama nakan bi majami’a-majami’a, in sa a yi musu hukunci. Na kuma yi ƙoƙarin tilasta su su yi saɓo. Don kuma tsananin fushi da su, sai da na fafare su har waɗansu garuruwa na ƙetaren iyaka, ina tsananta musu."},{"book":"Ayyukan Manzanni","chapter":"26","verse":"12","text":"“A cikin irin tafiye-tafiyen nan ne ina kan hanya zuwa Damaskus tare da izini daga manyan firistoci."},{"book":"Ayyukan Manzanni","chapter":"26","verse":"13","text":"Da tsakar rana, ya sarki, sa’ad da nake kan hanya, sai na ga wani haske daga sama, fiye da hasken rana, yana haskakawa kewaye da ni da abokan tafiyata."},{"book":"Ayyukan Manzanni","chapter":"26","verse":"14","text":"Dukanmu muka fāɗi ƙasa, na kuwa ji wata murya tana ce mini da harshen Arameyik, ‘Shawulu, Shawulu, don me kake tsananta mini? Yana da wuya ka shuri tsinken tsokanar dabba.’"},{"book":"Ayyukan Manzanni","chapter":"26","verse":"15","text":"“Sai na yi tambaya na ce, ‘Wane ne kai, ya Ubangiji?’"},{"book":"Ayyukan Manzanni","chapter":"26","verse":"16","text":"Yanzu ka tashi, ka tsaya da ƙafafunka. Na bayyana a gare ka don in naɗa ka bawa da kuma mai shaidar abin da ka gani game da ni da kuma abin da zan nuna maka."},{"book":"Ayyukan Manzanni","chapter":"26","verse":"17","text":"Zan tsirar da kai daga mutanenka da kuma daga Al’ummai. Ina aikan ka zuwa gare su domin"},{"book":"Ayyukan Manzanni","chapter":"26","verse":"18","text":"ka buɗe idanunsu su kuwa juyo daga duhu zuwa haske, daga mulkin Shaiɗan kuma zuwa wurin Allah, domin su sami gafarar zunubai da kuma matsayi a cikin waɗanda aka tsarkake ta wurin bangaskiya a cikina.’"},{"book":"Ayyukan Manzanni","chapter":"26","verse":"19","text":"“Saboda haka fa, Sarki Agiriffa, ban yi rashin biyayya ga wahayin nan daga sama ba."},{"book":"Ayyukan Manzanni","chapter":"26","verse":"20","text":"Da farko ga waɗanda suke a Damaskus, sa’an nan ga waɗanda suke a Urushalima da kuma cikin dukan Yahudiya, da kuma ga Al’ummai su ma, na yi wa’azi don su tuba su juyo ga Allah su kuma tabbatar da tubansu ta wurin ayyukansu."},{"book":"Ayyukan Manzanni","chapter":"26","verse":"21","text":"Shi ya sa Yahudawa suka kama ni a filin haikali suka kuma yi ƙoƙarin kashe ni."},{"book":"Ayyukan Manzanni","chapter":"26","verse":"22","text":"Amma na sami taimakon Allah har yă zuwa yau. Yanzu ga ni a tsaye a nan, ina shaida ga babba da yaro. Ba na faɗin kome fiye da abin da annabawa da Musa suka ce zai faru,"},{"book":"Ayyukan Manzanni","chapter":"26","verse":"23","text":"cewa Kiristi zai sha wahala, kuma a matsayin wanda yake na fari da zai tashi daga matattu, zai yi shelar haske ga mutanensa da kuma Al’ummai.”"},{"book":"Ayyukan Manzanni","chapter":"26","verse":"24","text":"A nan ne fa Festus ya tsai da kāriyar Bulus. Ya yi ihu ya ce, “Bulus! Kai dai ruɗaɗɗe ne, yawan karatunka yana juya maka kai.”"},{"book":"Ayyukan Manzanni","chapter":"26","verse":"25","text":"Bulus ya amsa ya ce, “Ba na hauka, ya mafifici Festus. Abin da nake faɗi gaskiya ne da kuma mai kyau."},{"book":"Ayyukan Manzanni","chapter":"26","verse":"26","text":"Sarki ya san waɗannan abubuwa, ina kuma iya yin magana da shi a sake. Na tabbata cewa ba ɗaya daga cikin waɗannan da ya kuɓuce saninsa, domin ba a ɓoye aka yi shi ba."},{"book":"Ayyukan Manzanni","chapter":"26","verse":"27","text":"Sarki Agiriffa ka gaskata da annabawa? Na san ka gaskata.”"},{"book":"Ayyukan Manzanni","chapter":"26","verse":"28","text":"Sai Agiriffa ya ce wa Bulus, “Kana tsammani cewa a cikin ɗan ƙanƙanin lokaci kana so ka mai da ni Kirista?”"},{"book":"Ayyukan Manzanni","chapter":"26","verse":"29","text":"Bulus ya amsa ya ce, “Ko a ɗan lokaci, ko a lokaci mai yawa, ina addu’a ga Allah cewa, ba kai kaɗai ba amma duk waɗanda suke saurare ni a yau su zama abin da nake, sai dai ban da sarƙoƙin nan.”"},{"book":"Ayyukan Manzanni","chapter":"26","verse":"30","text":"Sai sarki ya tashi, haka kuma gwamna da Bernis da kuma waɗanda suke zaune tare da su."},{"book":"Ayyukan Manzanni","chapter":"26","verse":"31","text":"Suka bar ɗakin, kuma yayinda suke magana da juna, sai suka ce, “Wannan mutum ba ya yin kome da ya isa kisa ko dauri.”"},{"book":"Ayyukan Manzanni","chapter":"26","verse":"32","text":"Sai Agiriffa ya ce wa Festus, “Da ba don wannan mutum ya ɗaukaka ƙara zuwa gaban Kaisar ba da an sake shi.”"}]}