{"data":[{"book":"2 Samuelova","chapter":"14","verse":"1","text":"Srozuměv pak Joáb syn Sarvie, že by naklonilo se srdce královo k Absolonovi,"},{"book":"2 Samuelova","chapter":"14","verse":"2","text":"Poslav do Tekoa, a povolav odtud ženy moudré, řekl jí: Medle, udělej se, jako bys zámutek měla, a oblec se, prosím, v roucho smutku, a nepomazuj se olejem, ale buď jako žena již za mnoho dní zámutek mající nad mrtvým."},{"book":"2 Samuelova","chapter":"14","verse":"3","text":"I půjdeš k králi a mluviti mu budeš vedlé řeči této. A naučil ji Joáb, co by měla mluviti."},{"book":"2 Samuelova","chapter":"14","verse":"4","text":"Protož mluvila žena ta Tekoitská králi, padši na tvář svou k zemi, a poklonu učinivši, řekla: Spomoz, ó králi."},{"book":"2 Samuelova","chapter":"14","verse":"5","text":"I řekl jí král: Což jest tobě? Odpověděla ona: Zajisté žena vdova jsem, a umřel mi muž můj."},{"book":"2 Samuelova","chapter":"14","verse":"6","text":"Měla pak služebnice tvá dva syny, kteříž svadili se spolu na poli, a když nebyl, kdo by je rozvadil, udeřil jeden druhého a zabil ho."},{"book":"2 Samuelova","chapter":"14","verse":"7","text":"Aj, teď povstala všecka rodina proti služebnici tvé, a řekli: Vydej toho, jenž zabil bratra svého, ať ho zabijeme za život bratra jeho, kteréhož zamordoval, nýbrž zahubíme i dědice. A tak uhasí jiskru mou, kteráž pozůstala, aby nezanechali muži mému jména a ostatku na zemi."},{"book":"2 Samuelova","chapter":"14","verse":"8","text":"Tedy řekl král ženě: Navrať se do domu svého, a jáť poručím o tobě."},{"book":"2 Samuelova","chapter":"14","verse":"9","text":"I odpověděla žena Tekoitská králi: Nechť jest, pane můj králi, na mne ta nepravost, a na dům otce mého, král pak a stolice jeho ať jest bez viny."},{"book":"2 Samuelova","chapter":"14","verse":"10","text":"Řekl také král: Bude-li kdo mluviti co proti tobě, přiveď ho ke mně, a nedotkneť se tebe více."},{"book":"2 Samuelova","chapter":"14","verse":"11","text":"Tedy ona řekla: Rozpoměň se, prosím, králi, na Hospodina Boha svého, aby se nerozmnožili mstitelé krve k zhoubě a nezahladili syna mého. I odpověděl: Živť jest Hospodin, žeť nespadne vlas syna tvého na zemi."},{"book":"2 Samuelova","chapter":"14","verse":"12","text":"K tomu řekla žena: Nechť promluví, prosím, služebnice tvá pánu svému králi slovo. Kterýžto odpověděl: Mluv."},{"book":"2 Samuelova","chapter":"14","verse":"13","text":"I řekla žena: Proč jsi tedy myslil podobnou věc proti lidu Božímu? Nebo mluví král řeč tuto jako ten, kterýž sebe vinného činí, poněvadž nechce zase povolati vyhnaného svého."},{"book":"2 Samuelova","chapter":"14","verse":"14","text":"Všickniť jsme zajisté nepochybně smrtelní a jako vody, kteréž rozlity jsouce po zemi, zase sebrány býti nemohou, aniž se Bůh na něčí osobu ohlédá; ovšemť i myšlení svá vynesl, aby vyhnaného nevyháněl od sebe."},{"book":"2 Samuelova","chapter":"14","verse":"15","text":"Nyní pak, že jsem přišla ku pánu svému králi mluviti řeči tyto, příčina jest, že mne strašil lid. Protož řekla služebnice tvá: Budu nyní mluviti králi, snad naplní král žádost služebnice své."},{"book":"2 Samuelova","chapter":"14","verse":"16","text":"Neboť vyslyší král a vysvobodí služebnici svou z ruky muže, chtějícího vyhladiti mne i syna mého spolu z dědictví Božího."},{"book":"2 Samuelova","chapter":"14","verse":"17","text":"Řekla také služebnice tvá: Vždyť mi bude slovo pána mého krále k odtušení; (nebo jako anděl Boží, tak jest pán můj král, když slyší dobré aneb zlé), a Hospodin Bůh tvůj bude s tebou."},{"book":"2 Samuelova","chapter":"14","verse":"18","text":"A odpovídaje král, řekl ženě: Medle, netaj přede mnou toho, nač se já tebe vzeptám. I řekla žena: Mluv, prosím, pane můj králi."},{"book":"2 Samuelova","chapter":"14","verse":"19","text":"Tedy řekl král: Není-liž Joáb jednatel všeho tohoto? I odpověděla žena a řekla: Jako jest živa duše tvá, pane můj králi, žeť se nelze uchýliti na pravo aneb na levo ode všeho toho, což mluvil pán můj král; nebo služebník tvůj Joáb, onť jest mi rozkázal, a on naučil služebnici tvou všechněm slovům těmto,"},{"book":"2 Samuelova","chapter":"14","verse":"20","text":"A abych tak příkladně vedla řeč tuto, způsobil to služebník tvůj Joáb. Ale pán můj moudrý jest jako anděl Boží, věda, což se koli děje na zemi."},{"book":"2 Samuelova","chapter":"14","verse":"21","text":"A protož řekl král Joábovi: Aj, již jsem to učinil. Jdiž tedy, přiveď mládence Absolona."},{"book":"2 Samuelova","chapter":"14","verse":"22","text":"I padl Joáb na tvář svou k zemi, a pokloniv se, poděkoval králi, a řekl Joáb: Dnes jest poznal služebník tvůj, že jsem nalezl milost před očima tvýma, pane můj králi, poněvadž jest král naplnil žádost služebníka svého."},{"book":"2 Samuelova","chapter":"14","verse":"23","text":"Tedy vstav Joáb, odšel do Gessur, a přivedl Absolona do Jeruzaléma."},{"book":"2 Samuelova","chapter":"14","verse":"24","text":"I řekl král: Nechť se navrátí do domu svého, ale tváři mé ať nevidí. A tak navrátil se Absolon do domu svého, ale tváři královské neviděl."},{"book":"2 Samuelova","chapter":"14","verse":"25","text":"Nebylo pak žádného muže tak krásného jako Absolon ve všem Izraeli, aby takovou chválu měl. Od paty nohy jeho až do vrchu hlavy jeho nebylo na něm poškvrny."},{"book":"2 Samuelova","chapter":"14","verse":"26","text":"A když střihával vlasy hlavy své, (měl pak obyčej každého roku je střihati, protože jej obtěžovaly, i střihával je), tedy vážíval vlasy hlavy své, a bývalo jich dvě stě lotů váhy obecné."},{"book":"2 Samuelova","chapter":"14","verse":"27","text":"Zrodili se pak Absolonovi tři synové a jedna dcera, jejíž jméno bylo Támar, kteráž byla žena vzezření krásného."},{"book":"2 Samuelova","chapter":"14","verse":"28","text":"I byl Absolon v Jeruzalémě dvě létě, a tváři královské neviděl."},{"book":"2 Samuelova","chapter":"14","verse":"29","text":"A protož poslal Absolon k Joábovi, chtěje ho poslati k králi. Kterýžto nechtěl přijíti k němu. I poslal ještě podruhé, a nechtěl přijíti."},{"book":"2 Samuelova","chapter":"14","verse":"30","text":"Tedy řekl služebníkům svým: Shlédněte dědinu Joábovu vedlé pole mého, kdežto má ječmen; jděte a spalte jej. I zapálili služebníci Absolonovi dědinu tu."},{"book":"2 Samuelova","chapter":"14","verse":"31","text":"A vstav Joáb, přišel k Absolonovi do domu jeho, a řekl jemu: Proč jsou služebníci tvoji zapálili dědinu mou?"},{"book":"2 Samuelova","chapter":"14","verse":"32","text":"Odpověděl Absolon Joábovi: Aj, poslal jsem k tobě, řka: Přiď sem, a pošli tě k králi, abys řekl jemu: I proč jsem přišel z Gessur? Lépe mi bylo ještě tam zůstati. Protož nyní nechať uzřím tvář královu. Pakliť jest na mně nepravost, nechť mne rozkáže zabiti."},{"book":"2 Samuelova","chapter":"14","verse":"33","text":"Tedy přišel Joáb k králi a oznámil to jemu. I povolal Absolona. Kterýž přišed k králi, poklonil se na tvář svou až k zemi před ním. I políbil král Absolona."}]}