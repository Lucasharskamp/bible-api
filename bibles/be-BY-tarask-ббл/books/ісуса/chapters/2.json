{"data":[{"book":"ІСУСА","chapter":"2","verse":"1","text":"І паслаў Ісус, сын Наваў, зь Сітыма двух выведнікаў таемна і сказаў: ідзеце, агледзьце зямлю і Ерыхон. Пайшлі і прыйшлі ў дом блудніцы, імя якое Рааў: і засталіся начаваць там."},{"book":"ІСУСА","chapter":"2","verse":"2","text":"І сказана было цару Ерыхонскаму: вось, нейкія людзі з сыноў Ізраілевых прыйшлі сюды ў гэтую ноч, каб агледзець зямлю."},{"book":"ІСУСА","chapter":"2","verse":"3","text":"Цар Ерыхонскі паслаў сказаць Рааве: выдай людзей, якія прыйшлі да цябе, якія ўвайшлі ў твой дом, бо яны прыйшлі выведаць усю зямлю."},{"book":"ІСУСА","chapter":"2","verse":"4","text":"Але жанчына ўзяла двух людзей тых і схавала іх і сказала: праўда, прыходзілі да мяне людзі, але я ня ведала, адкуль яны;"},{"book":"ІСУСА","chapter":"2","verse":"5","text":"калі ж у прысьмерку трэба было зачыняць вароты, тады яны пайшлі; ня ведаю, куды яны пайшлі; ганецеся хутчэй за імі, вы дагоніце іх."},{"book":"ІСУСА","chapter":"2","verse":"6","text":"А сама завяла іх на дах і схавала іх у снапах лёну, раскладзеных у яе на даху."},{"book":"ІСУСА","chapter":"2","verse":"7","text":"Пасланыя гналіся за імі па дарозе да Ярдана да самай пераправы; вароты ж адразу зачынілі, пасьля таго як выйшлі тыя, што пагналіся за імі."},{"book":"ІСУСА","chapter":"2","verse":"8","text":"Перш чым яны леглі спаць, яна паднялася да іх на дах"},{"book":"ІСУСА","chapter":"2","verse":"9","text":"і сказала ім: я ведаю, што Гасподзь аддаў зямлю гэтую вам, бо вы нагналі на нас жаху, і ўсе жыхары зямлі гэтай спалохаліся вас;"},{"book":"ІСУСА","chapter":"2","verse":"10","text":"бо мы чулі, як Гасподзь высушыў перад вамі ваду Чэрмнага мора, калі вы ішлі з Егіпта, і што зрабілі вы з двума царамі Амарэйскімі за Ярданам, зь Сігонам і Огам, якіх вы зьнішчылі;"},{"book":"ІСУСА","chapter":"2","verse":"11","text":"калі мы пачулі пра гэта, аслабела сэрца нашае, і ні ў кім ня стала духу супроць вас; бо Гасподзь Бог на небе ўгары і на зямлі ўнізе;"},{"book":"ІСУСА","chapter":"2","verse":"12","text":"дык вось, прысягнеце мне Госпадам, што, як я зрабіла вам міласьць, так і вы зрабеце міласьць дому бацькі майго, і дайце мне ўмоўлены знак,"},{"book":"ІСУСА","chapter":"2","verse":"13","text":"што вы пакінеце жывым бацьку майго і маці маю, і братоў маіх і сясьцёр маіх, і ўсіх, хто ёсьць у іх, і выбавіце душы нашыя ад сьмерці."},{"book":"ІСУСА","chapter":"2","verse":"14","text":"Гэтыя людзі сказалі ёй: душа нашая замест вас хай будзе аддадзена сьмерці, калі вы ня выкрыеце гэтай справы нашай; калі ж Гасподзь аддасьць нам зямлю, мы зробім табе ласку і ісьціну."},{"book":"ІСУСА","chapter":"2","verse":"15","text":"І спусьціла яна іх на вяроўцы праз акно, бо дом яе быў у гарадскім муры і яна жыла ў муры;"},{"book":"ІСУСА","chapter":"2","verse":"16","text":"і сказала ім: ідзеце на гару, каб не спаткалі вас перасьледнікі, і хавайцеся там тры дні, пакуль ня вернуцца тыя, што пагналіся; а пасьля ідзеце дарогаю вашай."},{"book":"ІСУСА","chapter":"2","verse":"17","text":"І сказалі ёй тыя людзі: мы вольныя будзем ад тваёй прысягі, якою ты нас закляла, калі ня зробіш так:"},{"book":"ІСУСА","chapter":"2","verse":"18","text":"вось, калі мы прыйдзем у гэтую зямлю, ты прывяжы чырвоную вяроўку да акна, празь якое ты нас спусьціла, а бацьку твайго і маці тваю і братоў тваіх, усю сям'ю бацькі твайго зьбяры да сябе ў дом твой;"},{"book":"ІСУСА","chapter":"2","verse":"19","text":"і калі хто-небудзь выйдзе зь дзьвярэй дома твайго, таго кроў на галаве ягонай, а мы вольныя; а хто будзе з табою ў доме, таго кроў на галаве нашай, калі чыя-небудзь рука дакранецца да яго;"},{"book":"ІСУСА","chapter":"2","verse":"20","text":"калі ж ты адкрыеш гэтую нашую справу, дык мы таксама вольныя будзем ад прысягі тваёй, якою ты нас закляла."},{"book":"ІСУСА","chapter":"2","verse":"21","text":"Яна сказала: хай будзе паводле слоў вашых! І адпусьціла іх, і яны пайшлі, а яна прывязала да акна чырвоную вяроўку."},{"book":"ІСУСА","chapter":"2","verse":"22","text":"Яны пайшлі і прыйшлі на гару і прабылі там тры дні, пакуль не вярнуліся тыя, што гналіся за імі. Тыя шукалі іх па ўсёй дарозе і не знайшлі."},{"book":"ІСУСА","chapter":"2","verse":"23","text":"Такім чынам два гэтыя чалавекі пайшлі назад, сышлі з гары, перайшлі Ярдан і прыйшлі да Ісуса, сына Нава, і пераказалі яму ўсё, што зь імі здарылася."},{"book":"ІСУСА","chapter":"2","verse":"24","text":"І сказалі Ісусу: Гасподзь аддаў усю зямлю гэтую ў рукі нашыя, і ўсе жыхары зямлі ў страху перад намі."}]}