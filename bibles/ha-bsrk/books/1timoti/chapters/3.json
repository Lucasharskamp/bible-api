{"data":[{"book":"1 Timoti","chapter":"3","verse":"1","text":"Ga wata tabbatacciyar magana. In wani ya sa zuciyarsa a kan zama mai kula da ikkilisiya,3.1 A al’adance bishob; haka ma a aya 2 yana marmarin yin aiki mai daraja ne."},{"book":"1 Timoti","chapter":"3","verse":"2","text":"To, dole mai kula da Ikkilisiya yă kasance marar abin zargi, mijin mace guda, mai sauƙinkai, mai kamunkai, wanda ake girmama, mai karɓan baƙi, mai iya koyarwa,"},{"book":"1 Timoti","chapter":"3","verse":"3","text":"ba mai buguwa ba, ba mai rikici ba sai dai mai hankali, ba mai yawan faɗa ba, ba kuma mai yawan son kuɗi ba."},{"book":"1 Timoti","chapter":"3","verse":"4","text":"Dole yă iya tafiyar da iyalinsa da kyau, yă kuma tabbata cewa ’ya’yansa suna yin masa biyayya da ladabin da ya dace."},{"book":"1 Timoti","chapter":"3","verse":"5","text":"(In mutum bai san yadda zai tafiyar da iyalinsa ba, yaya zai iya kula da ikkilisiyar Allah?)"},{"book":"1 Timoti","chapter":"3","verse":"6","text":"Kada yă zama sabon tuba, in ba haka zai zama mai girman kai yă kuma fāɗa cikin irin hukuncin da ya fāɗo wa Iblis."},{"book":"1 Timoti","chapter":"3","verse":"7","text":"Dole kuma yă kasance da shaida mai kyau ga waɗanda suke na waje, don kada yă zama abin kunya yă kuma fāɗa cikin tarkon Iblis."},{"book":"1 Timoti","chapter":"3","verse":"8","text":"Haka masu hidima a cikin ikkilisiya; su ma, su zama maza da sun cancanci girmamawa, masu gaskiya, ba masu yawan shan ruwan inabi ba, ba masu kwaɗayin ƙazamar riba ba."},{"book":"1 Timoti","chapter":"3","verse":"9","text":"Dole su riƙe asirin bangaskiya su kuma kasance da lamiri mai tsabta."},{"book":"1 Timoti","chapter":"3","verse":"10","text":"Dole a fara gwada su tukuna; sa’an nan in ba a sami wani abin zargi game da su ba, sai su shiga aikin masu hidima."},{"book":"1 Timoti","chapter":"3","verse":"11","text":"A haka kuma, dole matansu su zama matan da suka cancanci girmamawa, ba masu gulma ba, sai dai masu sauƙinkai da kuma masu aminci a cikin kome."},{"book":"1 Timoti","chapter":"3","verse":"12","text":"Dole mai hidimar ikkilisiya yă zama mijin mace guda dole kuma yă iya tafiyar da ’ya’yansa da kuma iyalinsa da kyau."},{"book":"1 Timoti","chapter":"3","verse":"13","text":"Waɗanda suke hidima da kyau suna samar wa kansu kyakkyawan suna da kuma cikakken tabbatarwa a cikin bangaskiyarsu cikin Kiristi Yesu."},{"book":"1 Timoti","chapter":"3","verse":"14","text":"Ko da yake ina sa zuciya zo wurinka nan ba da daɗewa ba, ina rubuta muka waɗannan umarnai domin,"},{"book":"1 Timoti","chapter":"3","verse":"15","text":"in na yi jinkiri, za ka san yadda ya kamata mutane su tafiyar da halayensu a cikin jama’ar Allah, wadda take ikkilisiyar Allah rayayye, ginshiƙi da kuma tushen gaskiya."},{"book":"1 Timoti","chapter":"3","verse":"16","text":"Ba shakka, asirin addini da girma yake."}]}