{"data":[{"book":"2 Krön","chapter":"30","verse":"1","text":"Hiskia sände ut bud till hela Israel och Juda och skrev också brev till Efraim och Manasse att de skulle komma till Herrens hus i Jerusalem för att fira Herrens, Israels Guds, påsk."},{"book":"2 Krön","chapter":"30","verse":"2","text":"Kungen och hans furstar och hela församlingen i Jerusalem enades om att hålla påskhögtiden i andra månaden."},{"book":"2 Krön","chapter":"30","verse":"3","text":"De kunde nämligen inte fira den genast, eftersom prästerna ännu inte hade helgat sig i tillräckligt antal och folket inte var samlat i Jerusalem."},{"book":"2 Krön","chapter":"30","verse":"4","text":"Därför tycktes det kungen och hela församlingen rätt att göra på det sättet."},{"book":"2 Krön","chapter":"30","verse":"5","text":"Och de beslöt att ropa ut i hela Israel, från Beer-Sheba ända till Dan, att man skulle komma och fira Herrens, Israels Guds, påsk i Jerusalem. De flesta hade nämligen inte firat den så som det var föreskrivet."},{"book":"2 Krön","chapter":"30","verse":"6","text":"Ilbuden gav sig av med breven från kungen och hans furstar, och de drog genom hela Israel och Juda enligt kungens befallning. De sade:"},{"book":"2 Krön","chapter":"30","verse":"7","text":"Och var inte som era fäder och bröder, som var trolösa mot Herren, sina fäders Gud, så att han utlämnade dem åt ödeläggelse, som ni själva har sett."},{"book":"2 Krön","chapter":"30","verse":"8","text":"Var alltså nu inte hårdnackade som era fäder, utan räck Herren er hand och kom till hans helgedom som han har helgat för evig tid, och tjäna Herren er Gud, så ska hans brinnande vrede vändas från er."},{"book":"2 Krön","chapter":"30","verse":"9","text":"För om ni vänder om till Herren ska era bröder och era barn finna barmhärtighet hos dem som håller dem fångna, så att de får vända tillbaka till detta land. Herren er Gud är nådig och barmhärtig, och han ska inte vända sitt ansikte från er när ni vänder om till honom.”"},{"book":"2 Krön","chapter":"30","verse":"10","text":"Ilbuden for från stad till stad i Efraims och Manasses land och ända till Zevolun. Men man skrattade åt dem och hånade dem."},{"book":"2 Krön","chapter":"30","verse":"11","text":"Men det fanns några i Asher, Manasse och Zevolun som ödmjukade sig och kom till Jerusalem."},{"book":"2 Krön","chapter":"30","verse":"12","text":"Också i Juda verkade Guds hand, så att han gav dem alla ett enigt hjärta till att göra vad kungen och furstarna hade befallt i kraft av Herrens ord."},{"book":"2 Krön","chapter":"30","verse":"13","text":"Mycket folk, en stor församling, kom samman i Jerusalem för att fira det osyrade brödets högtid i andra månaden."},{"book":"2 Krön","chapter":"30","verse":"14","text":"De stod upp och röjde bort de altaren som fanns i Jerusalem. De tog också bort alla rökelsealtaren och kastade dem i Kidrons dal."},{"book":"2 Krön","chapter":"30","verse":"15","text":"Och på fjortonde dagen i andra månaden slaktade de påskalammet."},{"book":"2 Krön","chapter":"30","verse":"16","text":"De inställde sig till tjänstgöring på sina platser, så som det var föreskrivet för dem i gudsmannen Moses undervisning (Torah). Prästerna stänkte med blodet, som de hade tagit emot av leviterna."},{"book":"2 Krön","chapter":"30","verse":"17","text":"Det fanns nämligen många i församlingen som inte hade helgat sig. Därför måste leviterna slakta påskalammen för alla som inte var rena så att de kunde helga dem åt Herren."},{"book":"2 Krön","chapter":"30","verse":"18","text":"Det var en stor del av folket, många från Efraim och Manasse, Isaskar och Zevolun, som inte hade renat sig utan åt påskalammet på annat sätt än som var föreskrivet. Men Hiskia hade bett för dem och sagt: ”Må Herren, den gode, förlåta var och en"},{"book":"2 Krön","chapter":"30","verse":"19","text":"som har vänt sitt hjärta till att söka Herren Gud, sina fäders Gud, även om han inte är ren efter helgedomens ordning.”"},{"book":"2 Krön","chapter":"30","verse":"20","text":"Och Herren hörde Hiskia och helade folket."},{"book":"2 Krön","chapter":"30","verse":"21","text":"De av Israels barn som befann sig i Jerusalem firade så det osyrade brödets högtid med stor glädje i sju dagar. Varje dag prisade leviterna och prästerna Herren med mäktigt ljudande instrument till Herrens ära."},{"book":"2 Krön","chapter":"30","verse":"22","text":"Hiskia talade vänligt till alla de leviter som hade god insikt i Herrens tjänst. Och de åt av högtidsoffren under de sju dagarna, samtidigt som de offrade gemenskapsoffer och tackade Herren, sina fäders Gud."},{"book":"2 Krön","chapter":"30","verse":"23","text":"Hela församlingen enades om att fira högtid i ytterligare sju dagar, och man firade högtid med glädje också under de sju dagarna."},{"book":"2 Krön","chapter":"30","verse":"24","text":"Hiskia, Juda kung, hade som offergåva gett församlingen 1 000 tjurar och 7 000 djur av småboskapen, och furstarna hade som offergåva gett 1 000 tjurar och 10 000 djur av småboskapen. Och ett stort antal präster helgade sig."},{"book":"2 Krön","chapter":"30","verse":"25","text":"Hela Juda församling gladde sig med prästerna och leviterna, och det gjorde också hela den församling som hade kommit från Israel, liksom de främlingar som hade kommit från Israels land eller som bodde i Juda."},{"book":"2 Krön","chapter":"30","verse":"26","text":"Glädjen var stor i Jerusalem, för sedan Israels kung Salomos, Davids sons, tid hade inget liknande hänt i Jerusalem."},{"book":"2 Krön","chapter":"30","verse":"27","text":"Prästerna och leviterna stod upp och välsignade folket, och deras röst blev hörd, och deras bön kom till hans heliga boning, till himlen."}]}