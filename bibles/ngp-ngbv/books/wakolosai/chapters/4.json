{"data":[{"book":"Wakolosai","chapter":"4","verse":"1","text":"Nyuwe wakulu, wadamanyileni watumwa wenyu kwo uwedi na ivo akuunga Mnungu, mkamanya kugamba nanywe mnanaye Mkulu ywenyu ywa uko kwe mbingu."},{"book":"Wakolosai","chapter":"4","verse":"2","text":"Msekuleka kumlombeza Mnungu, naho indeni meso mwo kulombeza no kumgamba Mnungu nivedi."},{"book":"Wakolosai","chapter":"4","verse":"3","text":"Naho mkakilombezela naswe kwa Mnungu, vileke akink'he luneka lwedi kibilikize ulosi wakwe ukugubula zimbuli hemwizimanyize za Kilisito. Naho kwa mbuli iyo miye hivugailwa mwe divugailo."},{"book":"Wakolosai","chapter":"4","verse":"4","text":"Nilombezeleni nidahe kubilikiza vileke want'hu wadahe kuikombaganya enga ivo ikuungwa."},{"book":"Wakolosai","chapter":"4","verse":"5","text":"Mnde na mzungu mwo wikazi wenyu mkanda hamwenga na want'hu hewekumhuwila Kilisito, mkaludamanyila ndima vedi lupisi mnanalo."},{"book":"Wakolosai","chapter":"4","verse":"6","text":"Mazuwa yose mnde na ulosi wedi ukuwambiza want'hu, naho mwaungwa mmanye kumhitula vedi kila yumwenga."},{"book":"Wakolosai","chapter":"4","verse":"7","text":"Mndugu ywetu Tukiko kikumuungisa, mtumwa mhuwilwa, naho mtumwa miyetu mwe ndima ya Zumbe. Yehe naawagambileni mbuli zangu zose."},{"book":"Wakolosai","chapter":"4","verse":"8","text":"Ivo namtuma kwenyu, vileke mmanye ivo suwe kili, naivo adahe kuwagela ludole imioyo yenyu."},{"book":"Wakolosai","chapter":"4","verse":"9","text":"Weza hamwenga na Onesimo mndugu ywetu kikumuungisa naho mhuwilwa, yumwenga mwe difyo dyenyu. Awo nawawagambileni kila kiya kikulaila aha."},{"book":"Wakolosai","chapter":"4","verse":"10","text":"Alistaliko, mvugailwa miyangu awalamsani. Maliko soviye dya Banaba naye awalamsani. Mwink'higwa kale nk'hanana yo kumhokela, mhokeleni akeza uko kwenyu."},{"book":"Wakolosai","chapter":"4","verse":"11","text":"Yoshua naho akwitangwa Yusito, awalamsani. Awa naawo du Wayahudi wahuwila wakudamanya ndima kwajili yo Useuta wa Mnungu hamwenga na miye, naho wanda wambizi mkulu kwangu."},{"book":"Wakolosai","chapter":"4","verse":"12","text":"Epafula, yumwenga mwe difyo naho mtumwa ywa Yesu Kilisito, awalamsani, naho mazuwa yose akombeka mwe kuwalombezelani kwa Mnungu, vileke mdahe kukimala mtogile, naho mhuwilise Kilisito no kumtegelezesa Mnungu."},{"book":"Wakolosai","chapter":"4","verse":"13","text":"Kwaviya nadaha kulonga uwona kugamba, akombekesa kuwadamanyilani ndima nyuwe na want'hu wa Laodekia, na wose wa uko Hierapoli."},{"book":"Wakolosai","chapter":"4","verse":"14","text":"Luka mlaguzi ywetu kikumuungisa, na miyawe Dema, wawalamsani."},{"book":"Wakolosai","chapter":"4","verse":"15","text":"Chawalamsa wandugu wa uko Laodekia, hamwenga na Nimfa, na want'hu wamhuwile Kilisito, wose wakudugana mwe nyumba yakwe."},{"book":"Wakolosai","chapter":"4","verse":"16","text":"Mnabinda kusoma ibaluwa ino, kombekeni kwavovose isomwe ne difyo dya wahuwila wa Kilisito wa uko Laodekia na nyuwe tendeni ubala vileke mwink'higwe msome ibaluwa wenk'higwe woho."},{"book":"Wakolosai","chapter":"4","verse":"17","text":"Mgambileni Alikipo, adamanye vedi indima idya enk'higwe ni Zumbe."},{"book":"Wakolosai","chapter":"4","verse":"18","text":"Miye Paulo nawandika ndamsa ino kwa mkono wangu mwenye. Kumbukileni kugamba, ni mwe divugailo."}]}