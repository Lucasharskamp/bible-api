{"data":[{"book":"אגרתו הראשונה של פטרוס השליח","chapter":"4","verse":"1","text":"הואיל והמשיח סבל והתענה למענכם, היו מוכנים מבחינה נפשית לסבול כמוהו. כי אדם שסובל פיזית עקב התנגדותו לחטא, שוב אינו חוטא בכוונה תחילה;"},{"book":"אגרתו הראשונה של פטרוס השליח","chapter":"4","verse":"2","text":"אדם כזה לא יבלה את שארית חייו עלי־אדמות בסיפוק תאוותיו ותשוקותיו, כי אם בעשיית רצון אלוהים!"},{"book":"אגרתו הראשונה של פטרוס השליח","chapter":"4","verse":"3","text":"לפני שהאמנתם במשיח היה לכם מספיק זמן להתנהג כמו הגויים: לזנות, לנאוף, להשתכר, להתהולל, לעבוד את האלילים ולעשות מעשי תועבה אחרים."},{"book":"אגרתו הראשונה של פטרוס השליח","chapter":"4","verse":"4","text":"אכן, חבריכם לשעבר מתפלאים על כך ששוב אינכם משתתפים במעשי השחיתות שלהם, והם כועסים עליכם ולועגים לכם."},{"book":"אגרתו הראשונה של פטרוס השליח","chapter":"4","verse":"5","text":"אולם זכרו כי הם יתנו את הדין על מעשיהם, לפני האלוהים השופט את החיים ואת המתים, וייענשו בהתאם למעלליהם."},{"book":"אגרתו הראשונה של פטרוס השליח","chapter":"4","verse":"6","text":"משום כך הושמעה הבשורה גם למתים, כדי שעל אף פסק־דין מוות שקיבלו כדרך בני־האדם בבשר, יחיו ברוח כדרך האלוהים."},{"book":"אגרתו הראשונה של פטרוס השליח","chapter":"4","verse":"7","text":"מכיוון שקץ העולם קרב, רסנו את עצמכם והתפללו בצלילות הדעת."},{"book":"אגרתו הראשונה של פטרוס השליח","chapter":"4","verse":"8","text":"מעל הכול, המשיכו לאהוב איש את רעהו אהבה כנה ועמוקה, כי האהבה סולחת על מגרעות ופשעים רבים."},{"book":"אגרתו הראשונה של פטרוס השליח","chapter":"4","verse":"9","text":"הכניסו אורחים לביתכם בשמחה ובלי תלונות."},{"book":"אגרתו הראשונה של פטרוס השליח","chapter":"4","verse":"10","text":"לכל אחד מכם העניק אלוהים כישרונות מסוימים; נצלו כישרונות אלה ועזרו לזולת."},{"book":"אגרתו הראשונה של פטרוס השליח","chapter":"4","verse":"11","text":"אם העניק לך אלוהים את כישרון ההטפה וההוראה, הטף ולָמֵד כאילו אלוהים עצמו מדבר בפיך. אם ביקש ממך אלוהים לעזור לזולתך, עשה את המוטל עליך ברצון ובכל הכוח והעוז שמעניק לך אלוהים. בכל מעשיך כבד ופאר את אלוהים דרך ישוע המשיח, אשר לו הכבוד והגבורה לעולם ועד. – אמן."},{"book":"אגרתו הראשונה של פטרוס השליח","chapter":"4","verse":"12","text":"ידידים יקרים, כשתבואנה עליכם צרות כדי לבחון את אמונתכם, אל תתפלאו ואל תשתוממו כאילו היה זה דבר מוזר ויוצא־דופן."},{"book":"אגרתו הראשונה של פטרוס השליח","chapter":"4","verse":"13","text":"שמחו על צרות אלה, כי אתם משתתפים למעשה בסבל המשיח, ויום אחד כשיגלה את עצמו ברוב הדרו, תימלאו שמחה נפלאה."},{"book":"אגרתו הראשונה של פטרוס השליח","chapter":"4","verse":"14","text":"שמחו כשמקללים ומעליבים אתכם על־שום אמונתכם במשיח, כי פירוש הדבר שרוח אלוהים נחה עליכם בהדר רב."},{"book":"אגרתו הראשונה של פטרוס השליח","chapter":"4","verse":"15","text":"אולם אינני רוצה לשמוע על סבל שנגרם לכם על־שום שרצחתם, גנבתם, עשיתם רע או התערבתם בענייניהם של אחרים."},{"book":"אגרתו הראשונה של פטרוס השליח","chapter":"4","verse":"16","text":"אין זאת בושה לסבול בגלל היותכם משיחיים; להיפך, הודו לאלוהים על הזכות להשתייך למשפחת המשיח ועל הזכות לשאת את שמו."},{"book":"אגרתו הראשונה של פטרוס השליח","chapter":"4","verse":"17","text":"הגיע מועד משפטו של אלוהים, ותחילה עליו לשפוט את בניו. אם אף עלינו, המאמינים, להישפט, תארו לעצמכם מה נורא יהיה גורלם של אלה אשר מעולם לא האמינו באלוהים ובמשיח!"},{"book":"אגרתו הראשונה של פטרוס השליח","chapter":"4","verse":"18","text":"אם הצדיקים נושעים בקושי, איזה סיכוי יש לרשעים?"},{"book":"אגרתו הראשונה של פטרוס השליח","chapter":"4","verse":"19","text":"לפיכך, גם אם אתה סובל, כרצון אלוהים, המשך לעשות את הטוב, והפקד את עצמך בידי האלוהים אשר ברא אותך, כי הוא לעולם לא יאכזב אותך."}]}