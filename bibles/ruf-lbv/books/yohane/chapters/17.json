{"data":[{"book":"Yohane","chapter":"17","verse":"1","text":"Yesu hayamalitse kulonga ghano, kalola kulanga kalonga,"},{"book":"Yohane","chapter":"17","verse":"2","text":"Kwaapfila kumwing'a Imwanagho uwetso kwe iwanu wose, ili yaweng'e ughima wa ghamatsuwa ghose wose waumwing'ile."},{"book":"Yohane","chapter":"17","verse":"3","text":"Auno iwo ughima wa ghamatsuwa ghose, iwanu wakumanye ghweghwe Imulungu uliyeka wa kweli, na wammanye Yesu Kiristu yaumtumile."},{"book":"Yohane","chapter":"17","verse":"4","text":"Niulangusa utunitso wako mne isi kwa kuimalitsa ng'onde yungaile niisang'ane."},{"book":"Yohane","chapter":"17","verse":"5","text":"Aba! Lelo unitunye, utunitso uhula yaning'ali nawo hamwe naghwe hala ng'ana iisi ilumbighwe."},{"book":"Yohane","chapter":"17","verse":"6","text":"“Nilitenda taghwa lyako limanyike kwa iwanu wala yungaile muisi. Tsawakala wako, naghwe kungaya nene nawo waikinda imbuli yako."},{"book":"Yohane","chapter":"17","verse":"7","text":"Sambi womanya ipfinu pfose pfaungaile pfolawa kuna ghweghwe."},{"book":"Yohane","chapter":"17","verse":"8","text":"Kwaapfila niweng'a mbuli tsaungaile nawo watsitoghola, na wamanya ghendo ndawa kuna ghweghwe, watoghola ghweghwe kunituma."},{"book":"Yohane","chapter":"17","verse":"9","text":"“Nowalombela. Siwalombela bae iwanu we iisi, ila nowalombela iwanu wala yungaile, kwaapfila awano iwo wako."},{"book":"Yohane","chapter":"17","verse":"10","text":"Iwanu wose wanilinawo wako, na wose yaulinawo wangu. Na utunitso woneka kubitila wawo."},{"book":"Yohane","chapter":"17","verse":"11","text":"Sambi nakutsa kuna ghweghwe, sili muisi keli bae, lekeni wawo wang'ali muisi. Aba Mwenzeluka! Walolese kwa ngupfu ya taghwa lyaungaile, ili wawe wamwe ka ghweghwe na nene pfatuli wamwe."},{"book":"Yohane","chapter":"17","verse":"12","text":"Haning'ali nawo, niwalolesa kwa ingupfu ya taghwa lyako lyaungaile. Kuduhu imunu yaghile ila yula iyasaghulighwe kwagha, ili Ghamaandiko Mahenzeluka ghatimile."},{"book":"Yohane","chapter":"17","verse":"13","text":"“Sambi nakutsa kuna ghweghwe, tsanonga ghano ghose haning'ali muisi, ili wameme ndeng'elo yangu mne mimoyo yawo."},{"book":"Yohane","chapter":"17","verse":"14","text":"Niweng'a imbuli yako na iwanu wa iisi wawahila, kwaapfila wawo si wa iisi ino bae, na nene si wa iisi ino bae."},{"book":"Yohane","chapter":"17","verse":"15","text":"Sikulomba bae uwalapfe muisi, ila nokulomba uwalolese na ayula Yehile."},{"book":"Yohane","chapter":"17","verse":"16","text":"Nene si wa iisi ino, nawo pfipfila si wa iisi ino bae."},{"book":"Yohane","chapter":"17","verse":"17","text":"Uwatende wawe wako kwa kweli yako, imbuli yako iyo kweli."},{"book":"Yohane","chapter":"17","verse":"18","text":"Niwatuma muisi, ka ghweghwe pfaunitumile muisi."},{"book":"Yohane","chapter":"17","verse":"19","text":"Nelapfa imwenyegho kwaajili yawo, ili nawo welapfe ghendo kuna ghweghwe."},{"book":"Yohane","chapter":"17","verse":"20","text":"“Siwalombela wawo waliyeka bae, ila pfipfila nowalombela iwanu wala iwatsonitoghola kwa usenga wawo."},{"book":"Yohane","chapter":"17","verse":"21","text":"Nolomba wose wawe wamwe. Aba, nolomba wakale mghati mwetu, ka ghweghwe pfaukala mghati mwangu na nene pfanikala mghati mwako, ili iwanu we isi watoghole ka ghweghwe kunituma."},{"book":"Yohane","chapter":"17","verse":"22","text":"Niweng'a utunitso uhula yungaile, ili wawe wamwe ka twetwe pfatuli wamwe."},{"book":"Yohane","chapter":"17","verse":"23","text":"Nene niwe mghati mwawo, naghwe uwe mghati mwangu, nolomba wawe wamwe ghendo, ili iwanu we iisi wamanye ghweghwe kunituma, na nene niwanoghela ka ghweghwe pfaunoghele nene."},{"book":"Yohane","chapter":"17","verse":"24","text":"“Aba, nobama iwanu wala yungaile wakale na nene hanu hanili, ili wawone utunitso wangu. Utunitso yungaile, kwaapfila tsakuninoghela ng'ana iisi ilumbighwe."},{"book":"Yohane","chapter":"17","verse":"25","text":"Aba unoghile! Iwanu we iisi ng'awakumanyile bae, lekeni nene nokumanya, na wano womanya ka kunituma."},{"book":"Yohane","chapter":"17","verse":"26","text":"Nikutenda wakumanye, na nitsoghendelela kutenda apfo, ili unoghelo wako kuna nene ukale mghati mwawo, na nene nikale mghati mwawo.”"}]}