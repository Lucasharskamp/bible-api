{"data":[{"book":"روت","chapter":"2","verse":"1","text":"در بیت‌لحم مرد ثروتمندی به نام بوعز زندگی می‌کرد که از بستگان اِلیمِلِک شوهر نعومی بود."},{"book":"روت","chapter":"2","verse":"2","text":"روزی روت به نعومی گفت: «اجازه بده به کشتزارها بروم و در زمین کسی که به من اجازهٔ خوشه‌چینی بدهد خوشه‌هایی را که بعد از درو باقی می‌ماند، جمع کنم.»2‏:2 نگاه کنید به لاویان ۱۹‏:۹‏و۱۰؛ تثنیه ۲۴‏:۱۹."},{"book":"روت","chapter":"2","verse":"3","text":"پس روت به کشتزار رفته، مشغول خوشه‌چینی شد. اتفاقاً کشتزاری که او در آن خوشه می‌چید از آن بوعز، خویشاوند اِلیمِلِک شوهر نعومی بود."},{"book":"روت","chapter":"2","verse":"4","text":"در این وقت، بوعز از شهر به کشتزار آمد. او به دروگران سلام کرده، گفت: «خداوند با شما باشد.»"},{"book":"روت","chapter":"2","verse":"5","text":"سپس بوعز از سرکارگرش پرسید: «این زنی که خوشه می‌چیند کیست؟»"},{"book":"روت","chapter":"2","verse":"6","text":"او جواب داد: «این همان زن موآبی است که همراه نعومی از موآب آمده است."},{"book":"روت","chapter":"2","verse":"7","text":"او امروز صبح به اینجا آمد و از من اجازه گرفت تا به دنبال دروگران خوشه بچیند. از صبح تا حالا مشغول خوشه‌چینی است و فقط کمی زیر سایبان استراحت کرده است.»"},{"book":"روت","chapter":"2","verse":"8-9","text":"بوعز پیش روت رفت و به او گفت: «گوش کن دخترم، به کشتزار دیگری نرو، همین‌جا با کنیزان من باش و در کشتراز من به دنبال دروگران خوشه‌چینی کن. به کارگرانم دستور داده‌ام که مزاحم تو نشوند. هر وقت تشنه شدی برو و از کوزه‌های آبِ آنها بنوش.»"},{"book":"روت","chapter":"2","verse":"10","text":"روت رو بر زمین نهاد و از او تشکر کرد و گفت: «چرا با اینکه می‌دانید من یک بیگانه‌ام، مرا مورد لطف خود قرار می‌دهید؟»"},{"book":"روت","chapter":"2","verse":"11","text":"بوعز جواب داد: «می‌دانم پس از مرگ شوهرت چقدر به مادر شوهرت محبت کرده‌ای و چگونه به خاطر او پدر و مادر و زادگاه خود را ترک کرده و با وی به اینجا آمده‌ای تا در میان قومی زندگی کنی که آنها را نمی‌شناختی."},{"book":"روت","chapter":"2","verse":"12","text":"خداوند، پاداش این فداکاری تو را بدهد و از سوی یهوه خدای اسرائیل که زیر بالهایش پناه گرفته‌ای، اجر کامل به تو برسد.»"},{"book":"روت","chapter":"2","verse":"13","text":"روت در پاسخ وی گفت: «سرور من، شما نسبت به من خیلی لطف دارید. من حتی یکی از کنیزان شما نیز به حساب نمی‌آیم ولی با وجود این با سخنانتان مرا دلداری می‌دهید!»"},{"book":"روت","chapter":"2","verse":"14","text":"وقت نهار، بوعز او را صدا زده، گفت: «بیا غذا بخور.» روت رفت و پیش دروگرها نشست و بوعز خوراکی پیش او گذاشت و روت خورد و سیر شد و از آن خوراکی مقداری نیز باقی ماند."},{"book":"روت","chapter":"2","verse":"15-16","text":"وقتی روت به سرکارش رفت، بوعز به دروگرانش گفت: «بگذارید او هر جا می‌خواهد خوشه جمع کند حتی در میان بافه‌ها، و مزاحم او نشوید. در ضمن عمداً خوشه‌هایی از بافه‌ها بیرون کشیده، بر زمین بریزید تا او آنها را جمع کند.»"},{"book":"روت","chapter":"2","verse":"17","text":"روت تمام روز در آن کشتزار خوشه‌چینی کرد. غروب، آنچه را که جمع کرده بود کوبید و حدود ده کیلو جو به دست آمد."},{"book":"روت","chapter":"2","verse":"18","text":"او آن را با باقیماندهٔ خوراک ظهر برداشته به شهر پیش مادرشوهرش برد."},{"book":"روت","chapter":"2","verse":"19","text":"نعومی گفت: «دخترم، امروز در کجا خوشه‌چینی کردی؟ خدا به آن کسی که به تو توجه نموده است برکت دهد.»"},{"book":"روت","chapter":"2","verse":"20","text":"نعومی به عروس خود گفت: «خداوند او را برکت دهد! خداوند به شوهر مرحوم تو احسان نموده و لطف خود را از ما دریغ نداشته است. آن شخص از بستگان نزدیک ماست که می‌تواند ولی ما باشد.»"},{"book":"روت","chapter":"2","verse":"21","text":"روت به مادرشوهرش گفت: «او به من گفت که تا پایان فصل درو می‌توانم در کشتزارش به دنبال دروگرانش خوشه‌چینی کنم.»"},{"book":"روت","chapter":"2","verse":"22","text":"نعومی گفت: «بله دخترم، بهتر است با کنیزان بوعز خوشه‌چینی کنی. برای تو کشتزار بوعز از هر جای دیگری امن‌تر است.»"},{"book":"روت","chapter":"2","verse":"23","text":"پس روت تا پایان فصل درو جو و گندم نزد کنیزان بوعز به خوشه‌چینی مشغول شد. او همچنان با مادرشوهرش زندگی می‌کرد."}]}