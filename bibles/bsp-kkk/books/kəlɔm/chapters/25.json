{"data":[{"book":"Kəlɔm","chapter":"25","verse":"1","text":"Ntɛ aka Yisrayel ŋanandɛ Sitim mɔ, dəndo kɔ ŋayɛfɛ kəcfəntərər ayecəra aMohab."},{"book":"Kəlɔm","chapter":"25","verse":"2","text":"Kɔ ayecəra aMohab akakɔ ŋasɔŋɛ aYisrayel kəcloŋnɛ canu cəŋan, ŋadi yeri ya canu cacɔkɔ, ŋactontnɛnɛ ci."},{"book":"Kəlɔm","chapter":"25","verse":"3","text":"Kɔ aka Yisrayel ŋasektərnɛ teta Bal Peyɔr, kɔ pəntɛlɛ MARIKI nnɔ aka Yisrayel ŋayi mɔ."},{"book":"Kəlɔm","chapter":"25","verse":"4","text":"Kɔ MARIKI oloku Musa: «Məlɛk abɛ aka Yisrayel fəp, məyɔ pagbɛk ŋa fɔr ya MARIKI kiriŋ ŋatɛfərnɛ dec, ntɛ tɔŋsɔŋɛ mɛtɛlɛ mɔpɔŋ ma MARIKI molukus Yisrayel darəŋ mɔ.»"},{"book":"Kəlɔm","chapter":"25","verse":"5","text":"Kɔ Musa oloku aboc kiti a Yisrayel: «Nwɛ o nwɛ nu dacɔ pədif afum ɔn dacɔ akɔ ŋasektərnɛ teta Bal Peyɔr mɔ!»"},{"book":"Kəlɔm","chapter":"25","verse":"6","text":"Kɔ wəYisrayel wəlɔma ender pəmentər awɛnc aŋa wəran wəMadiyaŋ wəlɔma, fɔr ya Musa kɔ kəloŋkanɛ ka aka Yisrayel fəp kiriŋ, tɛnatəŋnɛ akakɔ ŋacbok nde dəkəbɛrɛ da aŋgbancan ŋɛbəpɛnɛ kɔ Kanu."},{"book":"Kəlɔm","chapter":"25","verse":"7","text":"Ntɛ Finehas wan wərkun wəka Elasar wansɔ ka Aruna wəloŋnɛ ɛnəŋk kɔ mɔ, k'ɛyɛfɛ kəloŋkanɛ ka aka Yisrayel dacɔ k'ɛlɛk kəŋgbasar."},{"book":"Kəlɔm","chapter":"25","verse":"8","text":"Kɔ Finehas ɛncəmɛ kɔ darəŋ nde aŋgbancan disrɛ nde wəkakɔ ɛnabɛrɛ kɔ wəran wəMadiyaŋ nwɛ mɔ, k'endif ŋa mɛrəŋ maŋan fəp, k'ɔsɔ ŋa cor dəntɔf. Gbəncana babɔkɔ, arom nŋɛ ŋɛnayi aka Yisrayel mɔ, ŋɛncəmɛ."},{"book":"Kəlɔm","chapter":"25","verse":"9","text":"Pəcuy papɔkɔ pɛnadif afum wul wəco mɛrəŋ kɔ maŋkəlɛ (24.000)."},{"book":"Kəlɔm","chapter":"25","verse":"10","text":"Kɔ MARIKI oloku Musa:"},{"book":"Kəlɔm","chapter":"25","verse":"11","text":"«Wəloŋnɛ Finehas wan wərkun wəka Elasar wansɔ ka Aruna wǝloŋnɛ oluksɛ mɛtɛlɛ mem nnɔ aka Yisrayel ŋayi mɔ, bawo ɛnayɛfǝrɛnɛn’em aka Yisrayel, tɔsɔŋ'em kətɔmələk ŋa mɛtɛlɛ mem ma kǝraca disrɛ."},{"book":"Kəlɔm","chapter":"25","verse":"12","text":"Awa, məloku Finehas a səsek danapa da pəforu kɔ nkɔn."},{"book":"Kəlɔm","chapter":"25","verse":"13","text":"Danapa da pəforu dɔn dendeyi, da yuruya yɔn kɔ nkɔn encepər-ɛ, ɔsɔŋɛ ŋa kədeyɔnɛ aloŋnɛ a doru o doru, bawo ementər kəraca ka Kanu kɔn, k'ɔsɔkəs aka Yisrayel kiciya kəŋan.»"},{"book":"Kəlɔm","chapter":"25","verse":"14","text":"Tewe ta wəYisrayel nwɛ anadif kɔ wəran wəMadiyaŋ nwɛ mɔ tɛnayɔnɛ Simri. Wan ka Salu ɛnayi, wəkiriŋ ɛnayɔnɛ kəlɔ ka apa kɔn kusuŋka ka Simeyɔŋ dacɔ."},{"book":"Kəlɔm","chapter":"25","verse":"15","text":"Tewe ta wəran wəMadiyaŋ wəkɔ anadif mɔ, tɛnayɔnɛ Kosbi. Wan wəran ka Cur ɛnayi wəbɛ wəka cor cəlarəm ca kusuŋka k'aMadiyaŋ kəlɔma."},{"book":"Kəlɔm","chapter":"25","verse":"16","text":"Kɔ MARIKI oloku Musa:"},{"book":"Kəlɔm","chapter":"25","verse":"17","text":"«Nəwɛkərnɛ aMadiyaŋ, nədifət ŋa,"},{"book":"Kəlɔm","chapter":"25","verse":"18","text":"bawo dəmɔyɔ ma Peyɔr kɔ ma Kosbi, cəmpənpən cɔ ŋanawɛkərnɛ nu. Kosbi wəkirɛ kəŋan ɛnayi, wan wəran wəka wəbɛ wəMadiyaŋ wəlɔma. Dɔsɔk da pəlɛc pɔpɔŋ pa Peyɔr d'anadif kɔ.»"},{"book":"Kəlɔm","chapter":"25","verse":"19","text":"Ntɛ pəcuy pɔpɔŋ pencepər mɔ, kɔ MARIKI oloku ŋa sɔ moloku."}]}