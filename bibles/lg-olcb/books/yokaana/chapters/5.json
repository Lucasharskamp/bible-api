{"data":[{"book":"Yokaana","chapter":"5","verse":"1","text":"Oluvannyuma Yesu n’addayo e Yerusaalemi abeewo ku emu ku mbaga z’Abayudaaya."},{"book":"Yokaana","chapter":"5","verse":"2","text":"Munda mu Yerusaalemi, okumpi n’Omulyango gw’Endiga waliwo ekidiba ekiyitibwa Besusayida, mu Lwebbulaniya, ekyazimbibwako ebigango bitaano okukyetooloola."},{"book":"Yokaana","chapter":"5","verse":"3","text":"Mu bigango ebyo mwagalamirangamu abalwadde bangi nnyo: abalema, abazibe b’amaaso, n’abakoozimbye."},{"book":"Yokaana","chapter":"5","verse":"4","text":"Kubanga bwe waayitangawo ekiseera malayika wa Mukama n’ajja n’atabula amazzi ago, era omuntu eyasookanga okukka mu kidiba ng’amazzi gaakatabulwa, ng’awonyezebwa."},{"book":"Yokaana","chapter":"5","verse":"5","text":"Waaliwo omusajja eyali yaakalwalira emyaka amakumi asatu mu munaana."},{"book":"Yokaana","chapter":"5","verse":"6","text":"Yesu bwe yamulaba n’amanya nga bw’amaze ebbanga eddene nga mulwadde, n’amubuuza nti, “Oyagala okuwonyezebwa?”"},{"book":"Yokaana","chapter":"5","verse":"7","text":"Omusajja omulwadde n’amuddamu nti, “Ssebo sirina muntu ayinza kunnyamba okunsuula mu kidiba ng’amazzi gaakatabulwa. Buli lwe ngezaako okukkamu we ntukirayo ng’omulala yansoose dda.”"},{"book":"Yokaana","chapter":"5","verse":"8","text":"Yesu n’amugamba nti, “Situka ozingeko omukeeka gwo otambule.”"},{"book":"Yokaana","chapter":"5","verse":"9","text":"Amangwago omusajja n’awonyezebwa. N’azingako omukeeka gwe ne yeetambulira."},{"book":"Yokaana","chapter":"5","verse":"10","text":"Abayudaaya kyebaava bagamba omusajja awonyezebbwa nti, “Toteekwa kwetikka mukeeka gwo ku Ssabbiiti, oba omenye etteeka lya Ssabbiiti.”"},{"book":"Yokaana","chapter":"5","verse":"11","text":"Ye n’addamu nti, “Omuntu amponyezza y’aŋŋambye nti, ‘Situlawo omukeeka gwo otambule.’ ”"},{"book":"Yokaana","chapter":"5","verse":"12","text":"Ne bamubuuza nti, “Omuntu oyo ye ani eyakugambye okusitula omukeeka gwo otambule?”"},{"book":"Yokaana","chapter":"5","verse":"13","text":"Kyokka omusajja eyawonyezebwa yali tamumanyi, kubanga Yesu yali abulidde mu bantu abangi abaali mu kifo ekyo."},{"book":"Yokaana","chapter":"5","verse":"14","text":"Oluvannyuma lw’ebyo Yesu n’amulaba mu Yeekaalu, n’amugamba nti, “Kaakano oli mulamu, naye toddangamu okwonoona, akabi akasingawo kaleme okukutuukako.”"},{"book":"Yokaana","chapter":"5","verse":"15","text":"Omuntu oyo n’agenda n’ategeeza Abayudaaya nti Yesu ye yamuwonya."},{"book":"Yokaana","chapter":"5","verse":"16","text":"Okuva olwo Abayudaaya ne batandika okuyigganya Yesu, kubanga yakolanga ebintu ebifaanana ng’ekyo ku Ssabbiiti."},{"book":"Yokaana","chapter":"5","verse":"17","text":"Yesu n’abaddamu nti, “Kitange bulijjo akola, nange nteekwa okukola.”"},{"book":"Yokaana","chapter":"5","verse":"18","text":"Abayudaaya kyebaava beeyongera okusala amagezi okumutta, kubanga teyakoma ku kya kumenya mateeka ga Ssabbiiti kyokka, naye yeeyita Omwana wa Katonda, ne yeefuula eyenkanaankana ne Katonda."},{"book":"Yokaana","chapter":"5","verse":"19","text":"Awo Yesu n’abagamba nti, “Ddala ddala mbagamba nti, Omwana taliiko ky’akola ku bubwe, wabula ekyo ky’alaba Kitaawe ng’akola. Kubanga ye by’akola n’Omwana by’akola."},{"book":"Yokaana","chapter":"5","verse":"20","text":"Kubanga Kitaawe w’Omwana ayagala Omwana we era amulaga ky’akola, era Omwana ajja kukola ebyamagero bingi ebyewuunyisa okusinga na bino."},{"book":"Yokaana","chapter":"5","verse":"21","text":"Kubanga nga Kitaawe w’Omwana bw’azuukiza abafu, bw’atyo n’Omwana awa obulamu abo baayagala."},{"book":"Yokaana","chapter":"5","verse":"22","text":"Era Kitaawe w’Omwana talina n’omu gw’asalira musango, naye obuyinza obw’okusala emisango gyonna yabuwa Omwana we,"},{"book":"Yokaana","chapter":"5","verse":"23","text":"abantu bonna balyoke bassengamu Omwana ekitiibwa nga bwe bassa mu Kitaawe ekitiibwa. Atassaamu Mwana kitiibwa, ne Kitaawe eyamutuma tamussaamu kitiibwa."},{"book":"Yokaana","chapter":"5","verse":"24","text":"“Ddala ddala mbagamba nti, Awulira ebigambo byange, n’akkiriza eyantuma, aba n’obulamu obutaggwaawo, era talisingibwa musango, kubanga aliba avudde mu kuzikirira ng’atuuse mu bulamu."},{"book":"Yokaana","chapter":"5","verse":"25","text":"Ddala ddala mbagamba nti, Ekiseera kijja, era kituuse, abafu lwe baliwulira eddoboozi ly’Omwana wa Katonda, era n’abaliwulira baliba balamu."},{"book":"Yokaana","chapter":"5","verse":"26","text":"Kubanga nga Kitaawe w’Omwana bw’alina obulamu mu ye, bw’atyo bwe yawa Omwana okuba n’obulamu mu ye,"},{"book":"Yokaana","chapter":"5","verse":"27","text":"era yamuwa obuyinza okusalira abantu emisango, kubanga ye Mwana w’Omuntu."},{"book":"Yokaana","chapter":"5","verse":"28","text":"“Ekyo tekibeewuunyisa, kubanga ekiseera kijja abafu abali mu ntaana lwe baliwulira eddoboozi lye"},{"book":"Yokaana","chapter":"5","verse":"29","text":"ne bavaamu kubanga be baakola ebintu ebirungi, era balifuna obulamu obutaggwaawo, naye abo abaakolanga ebibi balizuukira ne babonerezebwa."},{"book":"Yokaana","chapter":"5","verse":"30","text":"Kyokka Nze siyinza kukola kintu kyonna ku bwange. Kitange nga bw’aŋŋamba bwe nkola, era n’omusango gwe nsala gwa nsonga kubanga sinoonya bye njagala nze, wabula eyantuma by’ayagala."},{"book":"Yokaana","chapter":"5","verse":"31","text":"Singa nneeyogerako nzekka, bye nneyogerako tebiba bya mazima."},{"book":"Yokaana","chapter":"5","verse":"32","text":"Waliwo ategeeza gwe ndi, era mmanyi nga bya njogerako bya mazima."},{"book":"Yokaana","chapter":"5","verse":"33","text":"“Mmwe mwatuma ababaka eri Yokaana, era ayogedde eby’amazima."},{"book":"Yokaana","chapter":"5","verse":"34","text":"Ebigambo ebinkakasa tebiva mu muntu, naye ebyo mbyogera mulyoke mulokolebwe."},{"book":"Yokaana","chapter":"5","verse":"35","text":"Oyo ye yali ettaala eyayaka okubaleetera ekitangaala, ne musalawo mubeere mu kitangaala ekyo akaseera katono."},{"book":"Yokaana","chapter":"5","verse":"36","text":"“Naye nnina ebinkakasa okukira ebyo ebya Yokaana, bye byamagero bye nkola, Kitange bye yampa, era bikakasa nti Kitange ye yantuma"},{"book":"Yokaana","chapter":"5","verse":"37","text":"ne Kitange yennyini eyantuma akakasa ebinkwatako. Temuwuliranga ku ddoboozi lye wadde okulaba ekifaananyi kye."},{"book":"Yokaana","chapter":"5","verse":"38","text":"N’ekigambo kye tekiri mu mmwe, kubanga temukkiriza oyo gwe yatuma."},{"book":"Yokaana","chapter":"5","verse":"39","text":"Munoonya mu Byawandiikibwa kubanga mulowooza nti muyinza okubifuniramu obulamu obutaggwaawo. Kyokka Ebyawandiikibwa ebyo bye binjulira."},{"book":"Yokaana","chapter":"5","verse":"40","text":"Naye temwagala kujja gye ndi mulyoke mufune obulamu obutaggwaawo."},{"book":"Yokaana","chapter":"5","verse":"41","text":"“Sinoonya kusiimibwa bantu."},{"book":"Yokaana","chapter":"5","verse":"42","text":"Naye mmwe mbamanyi temuliimu kwagala kwa Katonda."},{"book":"Yokaana","chapter":"5","verse":"43","text":"Nzize mu linnya lya Kitange ne mutannyaniriza. Omulala bw’anajja ku bubwe oyo mujja kumwaniriza."},{"book":"Yokaana","chapter":"5","verse":"44","text":"Kale muyinza mutya okukkiriza nga munoonya kusiimibwa bantu bannammwe, so nga temunoonya kusiimibwa Katonda oyo Omu yekka?"},{"book":"Yokaana","chapter":"5","verse":"45","text":"“Naye temulowooza nti ndibawawaabira eri Kitange. Abawawaabira ye Musa, mmwe gwe mulinamu essuubi."},{"book":"Yokaana","chapter":"5","verse":"46","text":"Singa Musa mumukkiriza, nange mwandinzikirizza, kubanga yampandiikako."},{"book":"Yokaana","chapter":"5","verse":"47","text":"Kale obanga temukkiriza bye yawandiika, munakkiriza mutya ebigambo byange?”"}]}