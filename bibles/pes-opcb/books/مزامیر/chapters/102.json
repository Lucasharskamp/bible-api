{"data":[{"book":"مزامیر","chapter":"102","verse":"1","text":"ای خداوند، دعای مرا بشنو و به فریادم گوش فرا ده!"},{"book":"مزامیر","chapter":"102","verse":"2","text":"وقتی که در زحمت هستم، روی خود را از من برنگردان! به من توجه فرما، و هرگاه دعا کنم بی‌درنگ مرا اجابت فرما!"},{"book":"مزامیر","chapter":"102","verse":"3","text":"عمرم چون دود به سرعت ناپدید می‌شود و استخوانهایم همچون چوب خشک می‌سوزد."},{"book":"مزامیر","chapter":"102","verse":"4","text":"دل من مانند گیاهی است که کوبیده و خشک شده باشد. غذا خوردن را از یاد برده‌ام."},{"book":"مزامیر","chapter":"102","verse":"5","text":"با صدای بلند می‌نالم؛ جز پوست و استخوان چیزی در بدنم نمانده است."},{"book":"مزامیر","chapter":"102","verse":"6","text":"همچون پرنده‌ای وحشی، آوارهٔ صحرا شده‌ام و چون جغد خرابه‌نشین، بی‌خانمان گشته‌ام."},{"book":"مزامیر","chapter":"102","verse":"7","text":"مانند گنجشکی بر پشت بام، تنها مانده‌ام؛ خواب به چشمانم نمی‌رود."},{"book":"مزامیر","chapter":"102","verse":"8","text":"هر روز دشمنانم مرا تحقیر می‌کنند و مخالفانم مرا لعنت می‌نمایند."},{"book":"مزامیر","chapter":"102","verse":"9-10","text":"به سبب خشم و غضب تو ای خداوند، غذای من خاکستر است و نوشیدنی‌ام با اشکهایم آمیخته است. زیرا تو مرا برداشتی و به کنار انداختی."},{"book":"مزامیر","chapter":"102","verse":"11","text":"عمرم چون سایه‌های عصر، زودگذر است؛ همچون علف خشک پژمرده شده‌ام."},{"book":"مزامیر","chapter":"102","verse":"12","text":"اما تو ای خداوند، تا ابد پادشاه هستی؛ ذکر تو در تمام نسلها باقی خواهد ماند."},{"book":"مزامیر","chapter":"102","verse":"13","text":"تو برخاسته، بر اورشلیم ترحم خواهی فرمود؛ اکنون زمان آن رسیده است که بر اورشلیم رحمت فرمایی."},{"book":"مزامیر","chapter":"102","verse":"14","text":"بندگان تو سنگها و خاک اورشلیم را دوست دارند!"},{"book":"مزامیر","chapter":"102","verse":"15","text":"قومها از نام خداوند خواهند ترسید و همه پادشاهان جهان از قدرت و عظمت او هراسان خواهند شد."},{"book":"مزامیر","chapter":"102","verse":"16","text":"او شهر اورشلیم را دوباره بنا خواهد کرد و با جلال و شکوه فراوان ظاهر خواهد شد."},{"book":"مزامیر","chapter":"102","verse":"17","text":"به دعای قوم درمانده خود توجه نموده، ایشان را اجابت خواهد نمود."},{"book":"مزامیر","chapter":"102","verse":"18","text":"آنچه که خداوند انجام می‌دهد برای نسل آینده نوشته خواهد شد تا ایشان نیز او را ستایش کنند:"},{"book":"مزامیر","chapter":"102","verse":"19-20","text":"«خداوند از مکان مقدّس خود در آسمان، به زمین نظر انداخت تا ناله اسیران را بشنود و آنها را که به مرگ محکوم شده بودند، آزاد سازد.»"},{"book":"مزامیر","chapter":"102","verse":"21-22","text":"بنابراین وقتی قومها در اورشلیم گرد هم بیایند تا خدا را در خانهٔ او پرستش کنند، نام خداوند در اورشلیم ستوده و سراییده خواهد شد."},{"book":"مزامیر","chapter":"102","verse":"23","text":"خداوند در جوانی‌ام توان مرا از من گرفته و عمرم را کوتاه ساخته است."},{"book":"مزامیر","chapter":"102","verse":"24","text":"ای خدای من، نگذار در جوانی بمیرم! تو تا ابد زنده هستی!"},{"book":"مزامیر","chapter":"102","verse":"25","text":"تو از قدیم بنیاد زمین را نهادی و آسمانها را به دست خود ساختی."},{"book":"مزامیر","chapter":"102","verse":"26","text":"آنها فانی می‌شوند، اما تو باقی هستی. همهٔ آنها همچون جامۀ کهنه، پوسیده خواهند شد. تو آنها را مانند لباس عوض خواهی کرد و به دور خواهی افکند."},{"book":"مزامیر","chapter":"102","verse":"27","text":"اما تو جاودانی هستی و برای تو هرگز پایانی وجود ندارد."},{"book":"مزامیر","chapter":"102","verse":"28","text":"فرزندان بندگانت، همیشه در امان خواهند بود و نسل آنها از حمایت تو برخوردار خواهند شد."}]}