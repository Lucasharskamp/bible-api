{"data":[{"book":"Ruka","chapter":"16","verse":"1","text":"Jesu akatiwo kuvadzidzi vake, “Kwakanga kuno mumwe murume mupfumi aiva nomutariri akanga achipomerwa mhosva yokuparadza pfuma yake."},{"book":"Ruka","chapter":"16","verse":"2","text":"Saka akamudana akamubvunza achiti, ‘Zviiko izvi zvandiri kunzwa pamusoro pako? Zvidavirire pamusoro poutariri hwako, nokuti haungarambi uri mutariri.’"},{"book":"Ruka","chapter":"16","verse":"3","text":"“Mutariri akafunga nechomumwoyo make akati, ‘Zvino ndichaiteiko? Tenzi wangu ava kunditorera basa rangu. Handina simba rokurima, uye ndinonyara kupemha;"},{"book":"Ruka","chapter":"16","verse":"4","text":"ndinoziva zvandichaita kuitira kuti, ndikange ndarasikirwa nebasa rangu pano, vanhu vagondigamuchira mudzimba dzavo.’"},{"book":"Ruka","chapter":"16","verse":"5","text":"“Saka akadana mumwe nomumwe akanga ane chikwereti natenzi wake. Akabvunza wokutanga akati, ‘Une chikwereti chakaita sei iwe kuna tenzi wangu?’"},{"book":"Ruka","chapter":"16","verse":"6","text":"“Akapindura achiti, ‘Zviero zana zvamafuta omuorivhi.’"},{"book":"Ruka","chapter":"16","verse":"7","text":"“Ipapo akabvunza wechipiri akati, ‘Iwe une chikwereti chakadiniko?’"},{"book":"Ruka","chapter":"16","verse":"8","text":"“Tenzi womuranda uyu akarumbidza mutariri asakarurama uyu nokuti akanga aita nokuchenjera. Nokuti vanhu venyika ino vakachenjera kwazvo pakuita kwavo kukunda vana vechiedza."},{"book":"Ruka","chapter":"16","verse":"9","text":"Ndinoti kwamuri, ‘Shandisai pfuma yenyika kuti muzviwanire shamwari, kuitira kuti painopera, mugozogamuchirwa mudzimba dzisingaperi.’"},{"book":"Ruka","chapter":"16","verse":"10","text":"“Ani naani anogona kutendeka pane zvinhu zviduku anogonawo kutendeka pane zvakawanda, uye ani naani asina kutendeka pazvinhu zviduku duku achavawo asina kutendeka pane zvakawanda."},{"book":"Ruka","chapter":"16","verse":"11","text":"Saka kana manga musina kutendeka paupfumi hwenyika, ndianiko achavimba nemi paupfumi hwechokwadi?"},{"book":"Ruka","chapter":"16","verse":"12","text":"Uye kana wanga usina kutendeka pazvinhu zvomumwe, ndianiko achakupa zvinhu zvako iwe?"},{"book":"Ruka","chapter":"16","verse":"13","text":"“Hakuna muranda angagona kushandira vatenzi vaviri. Nokuti achavenga mumwe agoda mumwe, kana kuti achanamatira kuno mumwe uye agozvidza mumwe. Hazvigoni kuti ushandire Mwari nepfuma.”"},{"book":"Ruka","chapter":"16","verse":"14","text":"VaFarisi, avo vaida mari vakanzwa zvose izvi vakatuka Jesu uye vakamuseka."},{"book":"Ruka","chapter":"16","verse":"15","text":"Iye akati kwavari, “Imi munozviruramisira pamberi pavanhu, asi Mwari anoziva mwoyo yenyu. Zvinhu zvinokudzwa pakati pavanhu zvinonyangadza pamberi paMwari."},{"book":"Ruka","chapter":"16","verse":"16","text":"“Murayiro navaprofita zvakaparidzwa kusvikira pana Johani. Kubvira panguva iyoyo, vhangeri roumambo hwaMwari riri kuparidzwa, uye mumwe nomumwe anozvimanikidzira kupinda mahuri."},{"book":"Ruka","chapter":"16","verse":"17","text":"Zviri nyore kuti denga nenyika zvipfuure pano kuti kavara kaduku koMurayiro kabviswe."},{"book":"Ruka","chapter":"16","verse":"18","text":"“Ani naani anoramba mukadzi wake akawana mumwe mukadzi anoita upombwe, uye murume anowana mukadzi akarambwa anoita upombwe."},{"book":"Ruka","chapter":"16","verse":"19","text":"“Paiva nomumwe murume mupfumi aipfeka nguo dzepepuru nomucheka wakaisvonaka uye aigara upenyu hwakaisvonaka mazuva ose."},{"book":"Ruka","chapter":"16","verse":"20","text":"Pasuo rake paigara mupemhi ainzi Razaro, akanga azere namaronda"},{"book":"Ruka","chapter":"16","verse":"21","text":"uye achipanga hake kudya zvimedu zvaiwa patafura yomupfumi. Kunyange imbwa dzaiuya dzichinanzva maronda ake."},{"book":"Ruka","chapter":"16","verse":"22","text":"“Nguva yokufa kwomupemhi yakati yasvika vatumwa vakamutora vakamuendesa pachipfuva chaAbhurahama. Mupfumi akafawo akavigwa."},{"book":"Ruka","chapter":"16","verse":"23","text":"Ari mugehena, umo maairwadziwa, akatarisa kumusoro akaona Abhurahama ari kure, naRazaro ari pachipfuva chake."},{"book":"Ruka","chapter":"16","verse":"24","text":"Saka akadanidzira kwaari achiti, ‘Baba Abhurahama, ndinzwirei ngoni mugotuma Razaro kuti anyike muromo womunwe wake mumvura atonhodze rurimi rwangu, nokuti ndiri kurwadziwa kwazvo mumoto muno.’"},{"book":"Ruka","chapter":"16","verse":"25","text":"“Asi Abhurahama akapindura akati, ‘Mwanakomana, rangarira kuti pamazuva oupenyu hwako wakagamuchira zvinhu zvako zvakanaka, panguva iyoyo Razaro akagamuchira zvinhu zvakaipa, asi zvino ari kunyaradzwa pano, uye iwe uri kurwadziwa."},{"book":"Ruka","chapter":"16","verse":"26","text":"Uye pamusoro paizvozvo zvose, pano mukaha mukuru wakaiswa pakati pedu newe, kuitira kuti vanoda kubva kuno kuti vauye ikoko vakonewe, uye hakuna munhu angayambuka achibva ikoko achiuya kwatiri.’"},{"book":"Ruka","chapter":"16","verse":"27","text":"“Iye akapindura achiti, ‘Zvino ndinokukumbirai, baba, tumai Razaro kumba kwababa vangu,"},{"book":"Ruka","chapter":"16","verse":"28","text":"nokuti ndina vanunʼuna vashanu. Ngaaende anovayambira, kuitira kuti naivowo varege kuuya kunzvimbo ino yokurwadziwa.’"},{"book":"Ruka","chapter":"16","verse":"29","text":"“Abhurahama akati, ‘Mozisi navaprofita vanavo; ngavavanzwe.’"},{"book":"Ruka","chapter":"16","verse":"30","text":"“Iye akati, ‘Kwete, baba Abhurahama, asi kana mumwe akabva kuna vakafa akaenda kwavari, vangatendeuka.’"},{"book":"Ruka","chapter":"16","verse":"31","text":"“Iye akati kwaari, ‘Kana vasinganzwi Mozisi navaprofita, havangatendi kunyange dai mumwe akamuka kubva kuvakafa.’ ”"}]}