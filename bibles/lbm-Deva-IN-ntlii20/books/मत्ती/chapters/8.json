{"data":[{"book":"मत्ती","chapter":"8","verse":"1","text":"जब यीशु पहाड़ी सी उतरयो, त एक बड़ी भीड़ ओको पीछू भय गयी।"},{"book":"मत्ती","chapter":"8","verse":"2","text":"अऊर देखो, एक कोढ़ी न जवर आय क ओख प्रनाम करयो अऊर कह्यो, “हे प्रभु, यदि तय चाहवय, त मोख शुद्ध कर सकय हय।”"},{"book":"मत्ती","chapter":"8","verse":"3","text":"यीशु न हाथ बढ़ाय क ओख छूयो, अऊर कह्यो, “मय चाहऊ हय, तय शुद्ध होय जा।” अऊर ऊ तुरतच कोढ़ सी चंगो भय गयो।"},{"book":"मत्ती","chapter":"8","verse":"4","text":"यीशु न ओको सी कह्यो, “देख, कोयी सी मत कहजो, पर जाय क अपनो आप ख याजक ख दिखाव अऊर जो चढ़ावा मूसा न ठहरायो हय ओख भेंट चढ़ाव, ताकि लोगों लायी गवाही हो।”"},{"book":"मत्ती","chapter":"8","verse":"5","text":"जब ऊ कफरनहूम नगर म आयो त एक रोमन अधिकारी न ओको जवर आय क ओको सी बिनती करी,"},{"book":"मत्ती","chapter":"8","verse":"6","text":"“हे प्रभु, मोरो सेवक ख घर म लकवा मारयो हय अऊर ओख बहुत दु:ख होय रह्यो हय।”"},{"book":"मत्ती","chapter":"8","verse":"7","text":"यीशु न ओको सी कह्यो, “मय आय क ओख चंगो करूं।”"},{"book":"मत्ती","chapter":"8","verse":"8","text":"जवाबदार अधिकारी न उत्तर दियो, “हे प्रभु, मय यो लायक नहाय कि तय मोरो छत को खल्लो आये, पर केवल आज्ञा दे त मोरो सेवक चंगो होय जायेंन।"},{"book":"मत्ती","chapter":"8","verse":"9","text":"कहालीकि मय भी दूसरों को अधीन हय, अऊर सिपाही मोरो अधीन हंय। जब मय एक सी कहूं हय, ‘जा!’ त ऊ जावय हय; अऊर दूसरों सी कहूं हय, ‘आव!’ त ऊ आवय हय; अऊर जब अपनो सेवक सी कहूं हय, ‘यो कर!’ त ऊ करय हय।”"},{"book":"मत्ती","chapter":"8","verse":"10","text":"यो सुन क यीशु ख अचम्भा भयो, अऊर जो ओको पीछू आय रह्यो होतो उन्को सी कह्यो, “मय तुम सी सच कहू हय कि मय न इस्राएल म भी असो विश्वास नहीं पायो।"},{"book":"मत्ती","chapter":"8","verse":"11","text":"८:११ लूका १३:२९अऊर मय तुम सी कहू हय कि पूर्व अऊर पश्चिम सी बहुत सो लोग आय क अब्राहम अऊर इसहाक अऊर याकूब को संग स्वर्ग को राज्य म भोज म बैठेंन।"},{"book":"मत्ती","chapter":"8","verse":"12","text":"८:१२ मत्ती २२:१३; २५:३०; लूका १३:२८पर राज्य को प्रजा बाहेर अन्धारो म डाल दियो जायेंन: उत रोवनो अऊर दात को कटरनो होयेंन।”"},{"book":"मत्ती","chapter":"8","verse":"13","text":"तब यीशु न अधिकारी सी कह्यो, “जा, जसो तोरो विश्वास हय, वसोच तोरो लायी हो।”"},{"book":"मत्ती","chapter":"8","verse":"14","text":"यीशु जब पतरस को घर आयो, त ओन पतरस की सासु ख बुखार म पड़ी देख्यो।"},{"book":"मत्ती","chapter":"8","verse":"15","text":"यीशु न ओको हाथ छूयो अऊर ओको बुखार उतर गयो, अऊर वा उठ क ओकी सेवा-भाव करन लगी।"},{"book":"मत्ती","chapter":"8","verse":"16","text":"जब शाम भयी तब हि ओको जवर बहुत सो लोगों ख लायो जेको म दुष्ट आत्मायें होती अऊर यीशु न उन आत्मावों ख अपनो वचन सी निकाल दियो; अऊर सब बीमारों ख चंगो करयो।"},{"book":"मत्ती","chapter":"8","verse":"17","text":"८:१७ यशायाह ५३:४ताकि जो वचन यशायाह भविष्यवक्ता सी कह्यो गयो होतो ऊ पूरो हो: “यीशु न खुदच हमरी कमजोरियों ख पकड़ लियो अऊर हमरी बीमारियों ख उठाय लियो।”"},{"book":"मत्ती","chapter":"8","verse":"18","text":"यीशु न जब अपनो चारयी तरफ एक बड़ी भीड़ देखी त चेलां ख झील को ओन पार जान को आदेश दियो।"},{"book":"मत्ती","chapter":"8","verse":"19","text":"तब एक धर्मशास्त्री न जवर आय क ओको सी कह्यो, “हे गुरु, जित कहीं तय जाजो, मय तोरो पीछू होय जाऊं।”"},{"book":"मत्ती","chapter":"8","verse":"20","text":"यीशु न ओको सी कह्यो, “लोमड़ियों की गुफा अऊर आसमान को पक्षिंयों को घोसला होवय हंय; पर आदमी को बेटा लायी मुंड रखन की भी जागा नहाय।”"},{"book":"मत्ती","chapter":"8","verse":"21","text":"एक अऊर चेला न ओको सी कह्यो, “हे प्रभु, मोख पहिले जान दे कि मय अपनो बाप ख गाड़ देऊ।”"},{"book":"मत्ती","chapter":"8","verse":"22","text":"यीशु न ओको सी कह्यो, “तय मोरो पीछू होय जा, अऊर मुर्दों ख अपनो मुर्दा गाड़न दे।”"},{"book":"मत्ती","chapter":"8","verse":"23","text":"जब यीशु डोंगा पर चढ़्यो, त ओको चेला ओको पीछू गयो।"},{"book":"मत्ती","chapter":"8","verse":"24","text":"अऊर देखो, झील म अचानक असो बड़ो तूफान उठ्यो कि डोंगा लहर सी दबन लग्यो, पर यीशु सोय रह्यो होतो।"},{"book":"मत्ती","chapter":"8","verse":"25","text":"तब चेलावों न जवर आय क ओख जगायो अऊर कह्यो, “हे प्रभु, हम्ख बचाव, हम नाश होय रह्यो हंय।”"},{"book":"मत्ती","chapter":"8","verse":"26","text":"यीशु न उन्को सी कह्यो, “हे अविश्वासियों, कहाली डरय हय?” तब ओन उठ क आन्धी अऊर पानी ख डाट्यो, अऊर सब शान्त भय गयो।"},{"book":"मत्ती","chapter":"8","verse":"27","text":"अऊर हि अचम्भा कर क् कहन लग्यो, “यो कसो आदमी आय कि आन्धी अऊर पानी भी ओकी आज्ञा मानय हंय।”"},{"book":"मत्ती","chapter":"8","verse":"28","text":"जब यीशु ओन पार गदरेनियों को देश म पहुंच्यो, त दोय आदमी जिन्म दुष्ट आत्मायें होती कब्रो सी निकलतो हुयो ओख मिल्यो। हि इतनो खतरनाक होतो कि कोयी ऊ रस्ता सी जाय नहीं सकत होतो।"},{"book":"मत्ती","chapter":"8","verse":"29","text":"उन्न चिल्लाय क कह्यो, “हे परमेश्वर को बेटा, हमरो तोरो सी का काम? का तय समय सी पहिले हम्ख दु:ख देन ख इत आयो हय?”"},{"book":"मत्ती","chapter":"8","verse":"30","text":"उन्को सी कुछ दूरी पर बहुत सो डुक्करों को एक झुण्ड चर रह्यो होतो।"},{"book":"मत्ती","chapter":"8","verse":"31","text":"दुष्ट आत्मावों न ओको सी यो कह्य क बिनती करी, “यदि तय हम्ख निकालय हय, त डुक्करों को झुण्ड म भेज दे।”"},{"book":"मत्ती","chapter":"8","verse":"32","text":"यीशु न उन्को सी कह्यो, “जावो!” अऊर हि निकल क डुक्करों म समाय गयी अऊर देखो, पूरो झुण्ड ढलान पर सी झपट क झील को किनार पर गिर पड़्यो, अऊर पानी म डुब क मरयो।"},{"book":"मत्ती","chapter":"8","verse":"33","text":"उन्को चरवाहे भग क अऊर नगर म जाय क या सब बाते अऊर जेको म दुष्ट आत्मायें होती उन्को पूरो हाल सुनायो।"},{"book":"मत्ती","chapter":"8","verse":"34","text":"तब पूरो नगर को लोग यीशु सी मिलन ख निकल आयो, अऊर ओख देख क बिनती करी कि हमरी सीमा सी बाहेर चली जा।"}]}