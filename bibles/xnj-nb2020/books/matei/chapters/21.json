{"data":[{"book":"Matei","chapter":"21","verse":"1","text":"Yesu na vawuliwa vaki pavahegelili, ku Yelusalemu na kuhika Betifage kuchitumbi cha Mizeituni ndi akavatuma vawuliwa vaki vavili,"},{"book":"Matei","chapter":"21","verse":"2","text":"akavajovela, “Muhamba pachijiji cha palongolo yinu yati mwikolela lipunda na mwana waki vakungiwi, muvawopola muniletelayi nene."},{"book":"Matei","chapter":"21","verse":"3","text":"Ngati mundu akavakota chochoha, mumjovela, ‘Bambu akumgana,’ Bahapo yati akuvalekela.”"},{"book":"Matei","chapter":"21","verse":"4","text":"Mambu ago gahengiki muni malovi geajovili Mlota wa Chapanga gatimilayi,"},{"book":"Matei","chapter":"21","verse":"5","text":"“Ujovela muji wa Siyoni,"},{"book":"Matei","chapter":"21","verse":"6","text":"Mewa vawuliwa vaki vakahamba na kukita ngati chevalagaziwi na Yesu."},{"book":"Matei","chapter":"21","verse":"7","text":"Vamletili lipunda na mwana waki, vakavayambatisa nyula panani yavi, na Yesu akatama panani yaki."},{"book":"Matei","chapter":"21","verse":"8","text":"Msambi uvaha wa vandu vadandisi nyula zavi munjila na vangi vadumwili matutu ga mikongo na kudandasa munjila."},{"book":"Matei","chapter":"21","verse":"9","text":"Msambi wa vandu vevamlongolili na vevamulandili vala vakajova kwa lwami luvaha. “Ulumbiwa Mwana wa Daudi! Amotisiwa mwenuyo mweibwela paliina la Bambu! Chapanga alumbiwa kunani!”"},{"book":"Matei","chapter":"21","verse":"10","text":"Yesu peavi mukuyingila ku Yelusalemu, muji woha wakenyemwiki. Vandu vakotanayi, “Mwenuyu ndi yani?”"},{"book":"Matei","chapter":"21","verse":"11","text":"Vandu vangi pagati ya msambi wula vakayangula, “Mwenuyu ndi Yesu mlota wa Chapanga, kuhuma ku Nazaleti muji wa Galilaya.”"},{"book":"Matei","chapter":"21","verse":"12","text":"Yesu ayingili paluvanja lwa Nyumba ya Chapanga na kuvavinga vandu voha, vevagulisa na kugula vindu pala, azing'anambwisi meza za vabadilisha mashonga. Pamonga na vigoda vya vagulisa ngunda."},{"book":"Matei","chapter":"21","verse":"13","text":"Akavajovela “Yiyandikwi mu Mayandiku Gamsopi, ‘Nyumba yangu yati yikemiwa nyumba ya kumyupila Chapanga.’ Nambu nyenye muyikitili kuvya libokoselu la vanyagaji.”"},{"book":"Matei","chapter":"21","verse":"14","text":"Vangalola na vachindamile vamhambili Yesu pa Nyumba ya Chapanga, mwene avalamisi."},{"book":"Matei","chapter":"21","verse":"15","text":"Nambu Vamteta vakulu va Chapanga na vawula va malagizu vamemili ligoga ndava ya kulola mambu gabwina geahengili Yesu, mewa vana vevajovayi kwa lwami luvaha mu Nyumba ya Chapanga, “Ulumbiwa Mwana wa Daudi.”"},{"book":"Matei","chapter":"21","verse":"16","text":"Vakamjovela, “Wu, wiyuwana vana ava chevijova?”"},{"book":"Matei","chapter":"21","verse":"17","text":"Kangi Yesu akavaleka, akawuka pamuji wenuwo, akahamba ku Betania akagona kwenuko."},{"book":"Matei","chapter":"21","verse":"18","text":"Chilau yaki lukela Yesu peavi mukuwuya kumuji wenuwo, njala yamvinili."},{"book":"Matei","chapter":"21","verse":"19","text":"Auwene mkongo wa mtini mumuhana ya njila, ndi auhambalili, nambu akolili lepi chindu mumkongo wula nga mahamba gene, ndi aupeli likoto akaujovela gakotoka kupambika matunda kutumbula lelu hati magono goha! Bahapo mkongo wula wanyalili."},{"book":"Matei","chapter":"21","verse":"20","text":"Vawuliwa pavauweni vakakangaswa na lijambu lenilo vakajova, “Ndava kyani mkongo wa mtini unyalili chighafula?”"},{"book":"Matei","chapter":"21","verse":"21","text":"Yesu akavayangula, “Nikuvajovela chakaka, ngati mwisadika changali mtahu, yati mwihotola lepi ndu kuhenga ago, nambu hati kuchijovela chitumbi, ‘Utupuka apa, na ukujitaga munyanja,’ Yati yivya mewa."},{"book":"Matei","chapter":"21","verse":"22","text":"Na chochoha chemwiyupa kwa kumuyupa Chapanga, mwakasadika yati mwipata.”"},{"book":"Matei","chapter":"21","verse":"23","text":"Yesu ayingili mu Nyumba ya Chapanga kuwula, hinu peavi mukuwula. Vamteta vakulu na vagogo va vandu vamkotili “Wihenga mambu genago kwa uhotola woki? Ndi yani mweakupeli uhotola wenuwo?”"},{"book":"Matei","chapter":"21","verse":"24","text":"Yesu akavayangula, “Nene yati nikuvakota likotesi limonga, na ngati muniyangwili ndi nene yati nikuvajovela nihenga mambu aga kwa uhotola woki."},{"book":"Matei","chapter":"21","verse":"25","text":"Wu, uhotola wa Yohani Mbatizaji wahumili koki? Wu, wahumili kunani kwa Chapanga amala wahumili kwa vandu?”"},{"book":"Matei","chapter":"21","verse":"26","text":"Na ngati tijovili, gahumili kwa vandu, tiyogopa msambi wa vandu muni voha viyidakila kuvya Yohani ndi mlota wa Chapanga.”"},{"book":"Matei","chapter":"21","verse":"27","text":"Hinu vamyangwili, “Nakumanya!”"},{"book":"Matei","chapter":"21","verse":"28","text":"“Nyenye mwihololela wuli, mundu mmonga avili na vasongolo vavili. Akatumbula kumjovela yula wa kutumbula, mwana vangu lelu uhamba kumgunda wangu wa mizabibu ukahenga lihengu."},{"book":"Matei","chapter":"21","verse":"29","text":"Msongolo yula akamyangula, ‘Mbwitu,’ Nambu mwanakandahi ang'anamwisi maholo gaki, akahamba kuhenga lihengu."},{"book":"Matei","chapter":"21","verse":"30","text":"Yula dadi akamjovela mwana wa pili galagala. Namwene akayidakila ena Dadi, Nambu nakuhamba."},{"book":"Matei","chapter":"21","verse":"31","text":"Wu, yani pagati ya vavili venavo mweahengili maganu ga dadi waki?”"},{"book":"Matei","chapter":"21","verse":"32","text":"Muni Yohani abwelili kwinu na kuvalangisa njila ya kumganisa Chapanga, nyenye nakuyisadika, nambu vatola kodi na vakemi vamsadiki. Hati pamonga na kugalola genago goha, nambu nyenye nakumuwuyila Chapanga na kumsadika."},{"book":"Matei","chapter":"21","verse":"33","text":"Yesu akajova, “Myuwana luhumu lungi,” Mundu mmonga mkolo nyumba alimili mgunda wa mizabibu, akatindisila luwumba, na kugima chiliva cha kuminyila divayi na akajenga mnala. Kangi avakodisi valimaji, akahamba mulima wa kutali."},{"book":"Matei","chapter":"21","verse":"34","text":"Lukumbi lwa kubena pwalahikili, ndi avatumili vatumisi vaki kwa valimaji vala, muni vakatola lilundu laki la mabenu."},{"book":"Matei","chapter":"21","verse":"35","text":"Nambu valimaji vala vavakamwili vatumisi venavo, mmonga vakamtova na yungi vakamkoma, na yungi vakamtova na maganga."},{"book":"Matei","chapter":"21","verse":"36","text":"Kangi mkolo mgunda akavatuma vatumisi vangi vamahele neju kuliku vala va kutumbula. Hinu valimajii vala vakavahengela mewawa."},{"book":"Matei","chapter":"21","verse":"37","text":"Pamwishu ndi amtumili mwana waki, muni aholalili kuvya. Chakaka yati vakumutopesa mwana vangu."},{"book":"Matei","chapter":"21","verse":"38","text":"Nambu valimaji vala pevamuwene mwana waki, vakajovesana vene kwa vene, mwenuyu ndi mhali waki, timkoma muni mgunda wenuwu tihala tete!"},{"book":"Matei","chapter":"21","verse":"39","text":"Hinu, vakamkamula na kumtaga kuvala ya mgunda wa mizabibu, ndi vakamkoma."},{"book":"Matei","chapter":"21","verse":"40","text":"Kangi Yesu akavakota “Hinu mkolo mgunda wa mizabibu paibwela yati akuvakita kyani valimaji vala?”"},{"book":"Matei","chapter":"21","verse":"41","text":"“Vene vakamyangula, yati akuvakoma valimaji venavo na mgunda wula yati akuvapela valimaji vangi vevakumpela lilundu laki la mabenu lukumbi lwa kubena.”"},{"book":"Matei","chapter":"21","verse":"42","text":"Yesu akavajovela, “Wu, mwangasoma mu Mayandiku Gamsopi?”"},{"book":"Matei","chapter":"21","verse":"43","text":"Ndava muni nikuvajovela, “Unkosi wa Chapanga yati uwusiwa kwinu na yati vipewa vandu va mulima wungi vala vevihenga gegakumganisa Chapanga.”"},{"book":"Matei","chapter":"21","verse":"44","text":"Yeyoha mweigwilila paliganga lenilo yati idenyekana hipandi hipandi na yeyoha mwelikumgwilila yati likumuyaga nyiminyimi."},{"book":"Matei","chapter":"21","verse":"45","text":"Ndi vamteta vakulu na Vafalisayu pevayuwini miluhumu ya Yesu ndi vamanyalili kuvya akuvajova vene."},{"book":"Matei","chapter":"21","verse":"46","text":"Vene pevalondili njila ya kumkamula, vayogwipi msambi wa vandu muni vene vammanyili kuvya mwene ndi mlota wa Chapanga."}]}