{"data":[{"book":"ΚΑΤΑ ΜΑΡΚΟΝ","chapter":"13","verse":"1","text":"Καὶ ἐκπορευομένου αὐτοῦ ἐκ τοῦ ἱεροῦ, λέγει αὐτῷ εἷς τῶν μαθητῶν αὐτοῦ, Διδάσκαλε, ἴδε, ποταποὶ λίθοι καὶ ποταπαὶ οἰκοδομαί."},{"book":"ΚΑΤΑ ΜΑΡΚΟΝ","chapter":"13","verse":"2","text":"Καὶ ὁ Ἰησοῦς ἀποκριθεὶς εἶπεν αὐτῷ, Βλέπεις ταύτας τὰς μεγάλας οἰκοδομάς; Οὐ μὴ ἀφεθῇ λίθος ἐπὶ λίθῳ, ὃς οὐ μὴ καταλυθῇ."},{"book":"ΚΑΤΑ ΜΑΡΚΟΝ","chapter":"13","verse":"3","text":"Καὶ καθημένου αὐτοῦ εἰς τὸ ὄρος τῶν Ἐλαιῶν κατέναντι τοῦ ἱεροῦ, ἐπηρώτων αὐτὸν κατ᾿ ἰδίαν Πέτρος καὶ Ἰάκωβος καὶ Ἰωάννης καὶ Ἀνδρέας,"},{"book":"ΚΑΤΑ ΜΑΡΚΟΝ","chapter":"13","verse":"4","text":"Εἰπὲ ἡμῖν, πότε ταῦτα ἔσται; Καὶ τί τὸ σημεῖον ὅταν μέλλῃ πάντα ταῦτα συντελεῖσθαι;"},{"book":"ΚΑΤΑ ΜΑΡΚΟΝ","chapter":"13","verse":"5","text":"Ὁ δὲ Ἰησοῦς ἀποκριθεὶς αὐτοῖς ἤρξατο λέγειν, Βλέπετε μή τις ὑμᾶς πλανήσῃ."},{"book":"ΚΑΤΑ ΜΑΡΚΟΝ","chapter":"13","verse":"6","text":"Πολλοὶ γὰρ ἐλεύσονται ἐπὶ τῷ ὀνόματί μου, λέγοντες ὅτι Ἐγώ εἰμι· καὶ πολλοὺς πλανήσουσιν."},{"book":"ΚΑΤΑ ΜΑΡΚΟΝ","chapter":"13","verse":"7","text":"Ὅταν δὲ ἀκούσητε πολέμους καὶ ἀκοὰς πολέμων, μὴ θροεῖσθε· δεῖ γὰρ γενέσθαι, ἀλλ᾿ οὔπω τὸ τέλος."},{"book":"ΚΑΤΑ ΜΑΡΚΟΝ","chapter":"13","verse":"8","text":"Ἐγερθήσεται γὰρ ἔθνος ἐπὶ ἔθνος, καὶ βασιλεία ἐπὶ βασιλείαν· καὶ ἔσονται σεισμοὶ κατὰ τόπους, καὶ ἔσονται λιμοὶ καὶ ταραχαί· ἀρχαὶ ὠδίνων ταῦτα."},{"book":"ΚΑΤΑ ΜΑΡΚΟΝ","chapter":"13","verse":"9","text":"Βλέπετε δὲ ὑμεῖς ἑαυτούς· παραδώσουσι γὰρ ὑμᾶς εἰς συνέδρια, καὶ εἰς συναγωγὰς δαρήσεσθε, καὶ ἐπὶ ἡγεμόνων καὶ βασιλέων 13.9 σταθήσεσθε ¦ ἀχθήσεσθε Er. Sc.σταθήσεσθε ἕνεκεν ἐμοῦ, εἰς μαρτύριον αὐτοῖς."},{"book":"ΚΑΤΑ ΜΑΡΚΟΝ","chapter":"13","verse":"10","text":"Καὶ εἰς πάντα τὰ ἔθνη δεῖ πρῶτον κηρυχθῆναι τὸ εὐαγγέλιον."},{"book":"ΚΑΤΑ ΜΑΡΚΟΝ","chapter":"13","verse":"11","text":"Ὅταν δὲ ἀγάγωσιν ὑμᾶς παραδιδόντες, μὴ προμεριμνᾶτε τί λαλήσητε, μηδὲ μελετᾶτε· ἀλλ᾿ ὃ ἐὰν δοθῇ ὑμῖν ἐν ἐκείνῃ τῇ ὥρᾳ, τοῦτο λαλεῖτε· οὐ γάρ ἐστε ὑμεῖς οἱ λαλοῦντες, ἀλλὰ τὸ πνεῦμα τὸ ἅγιον."},{"book":"ΚΑΤΑ ΜΑΡΚΟΝ","chapter":"13","verse":"12","text":"Παραδώσει δὲ ἀδελφὸς ἀδελφὸν εἰς θάνατον, καὶ πατὴρ τέκνον· καὶ ἐπαναστήσονται τέκνα ἐπὶ γονεῖς, καὶ θανατώσουσιν αὐτούς."},{"book":"ΚΑΤΑ ΜΑΡΚΟΝ","chapter":"13","verse":"13","text":"Καὶ ἔσεσθε μισούμενοι ὑπὸ πάντων διὰ τὸ ὄνομά μου· ὁ δὲ ὑπομείνας εἰς τέλος, οὗτος σωθήσεται."},{"book":"ΚΑΤΑ ΜΑΡΚΟΝ","chapter":"13","verse":"14","text":"Ὅταν δὲ ἴδητε τὸ βδέλυγμα τῆς ἐρημώσεως, τὸ ῥηθὲν ὑπὸ Δανιὴλ τοῦ προφήτου, 13.14 ἑστὼς ¦ ἑστὸς Er. St.ἑστὼς ὅπου οὐ δεῖ — ὁ ἀναγινώσκων νοείτω — τότε οἱ ἐν τῇ Ἰουδαίᾳ φευγέτωσαν εἰς τὰ ὄρη·"},{"book":"ΚΑΤΑ ΜΑΡΚΟΝ","chapter":"13","verse":"15","text":"ὁ δὲ ἐπὶ τοῦ δώματος μὴ καταβάτω εἰς τὴν οἰκίαν, μηδὲ εἰσελθέτω ἆραί τι ἐκ τῆς οἰκίας αὐτοῦ·"},{"book":"ΚΑΤΑ ΜΑΡΚΟΝ","chapter":"13","verse":"16","text":"καὶ ὁ εἰς τὸν ἀγρὸν ὢν μὴ ἐπιστρεψάτω εἰς τὰ ὀπίσω, ἆραι τὸ ἱμάτιον αὐτοῦ."},{"book":"ΚΑΤΑ ΜΑΡΚΟΝ","chapter":"13","verse":"17","text":"Οὐαὶ δὲ ταῖς ἐν γαστρὶ ἐχούσαις καὶ ταῖς θηλαζούσαις ἐν ἐκείναις ταῖς ἡμέραις."},{"book":"ΚΑΤΑ ΜΑΡΚΟΝ","chapter":"13","verse":"18","text":"Προσεύχεσθε δὲ ἵνα μὴ γένηται ἡ φυγὴ ὑμῶν χειμῶνος."},{"book":"ΚΑΤΑ ΜΑΡΚΟΝ","chapter":"13","verse":"19","text":"Ἔσονται γὰρ αἱ ἡμέραι ἐκεῖναι θλίψις, οἵα οὐ γέγονε τοιαύτη ἀπ᾿ ἀρχῆς κτίσεως ἧς ἔκτισεν ὁ Θεὸς ἕως τοῦ νῦν, καὶ οὐ μὴ γένηται."},{"book":"ΚΑΤΑ ΜΑΡΚΟΝ","chapter":"13","verse":"20","text":"Καὶ εἰ μὴ Κύριος ἐκολόβωσε τὰς ἡμέρας, οὐκ ἂν ἐσώθη πᾶσα σάρξ· ἀλλὰ διὰ τοὺς ἐκλεκτούς, οὓς ἐξελέξατο, ἐκολόβωσε τὰς ἡμέρας."},{"book":"ΚΑΤΑ ΜΑΡΚΟΝ","chapter":"13","verse":"21","text":"Καὶ τότε ἐάν τις ὑμῖν εἴπῃ, Ἰδού, ὧδε ὁ Χριστός, ἢ Ἰδού, ἐκεῖ, μὴ πιστεύσητε."},{"book":"ΚΑΤΑ ΜΑΡΚΟΝ","chapter":"13","verse":"22","text":"Ἐγερθήσονται γὰρ ψευδόχριστοι καὶ ψευδοπροφῆται, καὶ δώσουσι σημεῖα καὶ τέρατα, πρὸς τὸ ἀποπλανᾷν, εἰ δυνατόν, καὶ τοὺς ἐκλεκτούς."},{"book":"ΚΑΤΑ ΜΑΡΚΟΝ","chapter":"13","verse":"23","text":"Ὑμεῖς δὲ βλέπετε· ἰδού, προείρηκα ὑμῖν πάντα."},{"book":"ΚΑΤΑ ΜΑΡΚΟΝ","chapter":"13","verse":"24","text":"Ἀλλ᾿ ἐν ἐκείναις ταῖς ἡμέραις, μετὰ τὴν θλίψιν ἐκείνην, ὁ ἥλιος σκοτισθήσεται, καὶ ἡ σελήνη οὐ δώσει τὸ φέγγος αὐτῆς,"},{"book":"ΚΑΤΑ ΜΑΡΚΟΝ","chapter":"13","verse":"25","text":"καὶ οἱ ἀστέρες τοῦ οὐρανοῦ ἔσονται ἐκπίπτοντες, καὶ αἱ δυνάμεις αἱ ἐν τοῖς οὐρανοῖς σαλευθήσονται."},{"book":"ΚΑΤΑ ΜΑΡΚΟΝ","chapter":"13","verse":"26","text":"Καὶ τότε ὄψονται τὸν υἱὸν τοῦ ἀνθρώπου ἐρχόμενον ἐν νεφέλαις μετὰ δυνάμεως πολλῆς καὶ δόξης."},{"book":"ΚΑΤΑ ΜΑΡΚΟΝ","chapter":"13","verse":"27","text":"Καὶ τότε ἀποστελεῖ τοὺς ἀγγέλους αὐτοῦ, καὶ ἐπισυνάξει τοὺς ἐκλεκτοὺς αὐτοῦ ἐκ τῶν τεσσάρων ἀνέμων, ἀπ᾿ ἄκρου γῆς ἕως ἄκρου οὐρανοῦ."},{"book":"ΚΑΤΑ ΜΑΡΚΟΝ","chapter":"13","verse":"28","text":"Ἀπὸ δὲ τῆς συκῆς μάθετε τὴν παραβολήν· ὅταν αὐτῆς ἤδη ὁ κλάδος ἁπαλὸς γένηται, καὶ ἐκφύῃ τὰ φύλλα, γινώσκετε ὅτι ἐγγὺς τὸ θέρος ἐστίν·"},{"book":"ΚΑΤΑ ΜΑΡΚΟΝ","chapter":"13","verse":"29","text":"οὕτω καὶ ὑμεῖς, ὅταν ταῦτα ἴδητε γινόμενα, γινώσκετε ὅτι ἐγγύς ἐστιν ἐπὶ θύραις."},{"book":"ΚΑΤΑ ΜΑΡΚΟΝ","chapter":"13","verse":"30","text":"Ἀμὴν λέγω ὑμῖν ὅτι οὐ μὴ παρέλθῃ ἡ γενεὰ αὕτη, μέχρις οὗ πάντα ταῦτα γένηται."},{"book":"ΚΑΤΑ ΜΑΡΚΟΝ","chapter":"13","verse":"31","text":"Ὁ οὐρανὸς καὶ ἡ γῆ παρελεύσονται, οἱ δὲ λόγοι μου οὐ μὴ παρέλθωσι."},{"book":"ΚΑΤΑ ΜΑΡΚΟΝ","chapter":"13","verse":"32","text":"Περὶ δὲ τῆς ἡμέρας ἐκείνης καὶ τῆς ὥρας οὐδεὶς οἶδεν, οὐδὲ οἱ ἄγγελοι οἱ ἐν οὐρανῷ, οὐδὲ ὁ υἱός, εἰ μὴ ὁ πατήρ."},{"book":"ΚΑΤΑ ΜΑΡΚΟΝ","chapter":"13","verse":"33","text":"Βλέπετε, ἀγρυπνεῖτε καὶ προσεύχεσθε· οὐκ οἴδατε γὰρ πότε ὁ καιρός ἐστιν."},{"book":"ΚΑΤΑ ΜΑΡΚΟΝ","chapter":"13","verse":"34","text":"Ὡς ἄνθρωπος ἀπόδημος ἀφεὶς τὴν οἰκίαν αὐτοῦ, καὶ δοὺς τοῖς δούλοις αὐτοῦ τὴν ἐξουσίαν, καὶ ἑκάστῳ τὸ ἔργον αὐτοῦ, καὶ τῷ θυρωρῷ ἐνετείλατο ἵνα γρηγορῇ."},{"book":"ΚΑΤΑ ΜΑΡΚΟΝ","chapter":"13","verse":"35","text":"Γρηγορεῖτε οὖν· οὐκ οἴδατε γὰρ πότε ὁ κύριος τῆς οἰκίας ἔρχεται, ὀψέ, ἢ μεσονυκτίου, ἢ ἀλεκτοροφωνίας, ἢ πρωΐ·"},{"book":"ΚΑΤΑ ΜΑΡΚΟΝ","chapter":"13","verse":"36","text":"μὴ ἐλθὼν ἐξαίφνης εὕρῃ ὑμᾶς καθεύδοντας."},{"book":"ΚΑΤΑ ΜΑΡΚΟΝ","chapter":"13","verse":"37","text":"Ἃ δὲ ὑμῖν λέγω πᾶσι λέγω, Γρηγορεῖτε."}]}