{"data":[{"book":"Ayyukan Manzanni","chapter":"15","verse":"1","text":"Waɗansu mutane suka gangara daga Yahudiya zuwa Antiyok suna kuma koya wa ’yan’uwa cewa, “Sai ko an yi muku kaciya bisa ga al’ada da Musa ya koyar, in ba haka ba, ba za ku sami ceto ba.”"},{"book":"Ayyukan Manzanni","chapter":"15","verse":"2","text":"Wannan ya kai Bulus da Barnabas suka shiga babban gardama da muhawwara da su. Saboda haka aka naɗa Bulus da Barnabas tare da waɗansu masu bi, su haura zuwa Urushalima don su ga manzanni da dattawa a kan wannan magana."},{"book":"Ayyukan Manzanni","chapter":"15","verse":"3","text":"Ikkilisiya ta raka su suka tafi, yayinda suke ratsawa ta Funisiya da Samariya, suka ba da labari yadda Al’ummai suka tuba. Wannan labarin ya sa dukan ’yan’uwa suka yi murna ƙwarai."},{"book":"Ayyukan Manzanni","chapter":"15","verse":"4","text":"Sa’ad da suka isa Urushalima, sai ikkilisiya da manzanni da kuma dattawa suka marabce su, sai suka ba su rahoton dukan abin da Allah ya aikata ta wurinsu."},{"book":"Ayyukan Manzanni","chapter":"15","verse":"5","text":"Sai waɗansu daga cikin masu bin da suke na ƙungiyar Farisiyawa suka miƙe tsaye suka ce, “Dole ne a yi wa Al’ummai kaciya a kuma bukace su su yi biyayya da dokokin Musa.”"},{"book":"Ayyukan Manzanni","chapter":"15","verse":"6","text":"Sai manzanni da dattawa suka taru don su duba maganar."},{"book":"Ayyukan Manzanni","chapter":"15","verse":"7","text":"Bayan aka yi muhawwara da sosai, sai Bitrus ya miƙe tsaye ya yi musu jawabi ya ce, “’Yan’uwa, kun san cewa a kwanakin baya Allah ya yi zaɓe a cikinku don Al’ummai su ji daga leɓunana saƙon bishara su kuma gaskata."},{"book":"Ayyukan Manzanni","chapter":"15","verse":"8","text":"Allah, wanda ya san zuciya, ya nuna cewa ya karɓe su ta wurin ba su Ruhu Mai Tsarki, kamar yadda ya ba mu."},{"book":"Ayyukan Manzanni","chapter":"15","verse":"9","text":"Bai nuna bambanci tsakaninmu da su ba, gama ya tsarkake zukatansu ta wurin bangaskiya."},{"book":"Ayyukan Manzanni","chapter":"15","verse":"10","text":"To, fa, don me kuke ƙoƙari ku gwada Allah ta wurin ɗora wa almajiran nan kayan da mu ko kakanninmu ba mu iya ɗauka ba?"},{"book":"Ayyukan Manzanni","chapter":"15","verse":"11","text":"A’a! Mun gaskata cewa ta wurin alherin Ubangiji Yesu ne muka sami ceto, kamar yadda su ma suka samu.”"},{"book":"Ayyukan Manzanni","chapter":"15","verse":"12","text":"Sai duk taron suka yi tsit yayinda suke sauraron Barnabas da Bulus suna ba da labari game da ayyuka da kuma abubuwan banmamakin da Allah ya yi a cikin Al’ummai ta wurinsu."},{"book":"Ayyukan Manzanni","chapter":"15","verse":"13","text":"Da suka gama, sai Yaƙub ya yi magana ya ce, “’Yan’uwa, ku saurare ni."},{"book":"Ayyukan Manzanni","chapter":"15","verse":"14","text":"Siman ya bayyana mana yadda Allah da farko ya nuna damuwarsa ta wurin ɗaukan mutane daga cikin Al’ummai su zama nasa."},{"book":"Ayyukan Manzanni","chapter":"15","verse":"15","text":"Kalmomin annabawa sun yi daidai da wannan, kamar yadda yake a rubuce cewa,"},{"book":"Ayyukan Manzanni","chapter":"15","verse":"16","text":"“ ‘Bayan wannan zan koma"},{"book":"Ayyukan Manzanni","chapter":"15","verse":"17","text":"don ragowar mutane su nemi Ubangiji,"},{"book":"Ayyukan Manzanni","chapter":"15","verse":"18","text":"da aka sani tun zamanai."},{"book":"Ayyukan Manzanni","chapter":"15","verse":"19","text":"“Saboda haka, a ganina, kada mu matsa wa Al’ummai waɗanda suke juyowa ga Allah."},{"book":"Ayyukan Manzanni","chapter":"15","verse":"20","text":"A maimakon haka, ya kamata mu rubuta musu cewa, su guji abincin da alloli suka ƙazantar, da fasikanci, da naman dabbar da aka murɗe da kuma jini."},{"book":"Ayyukan Manzanni","chapter":"15","verse":"21","text":"Gama Musa ya yi wa’azi a kowace birni tun zamanin dā, ana kuma karanta shi a majami’u kowane Asabbaci.”"},{"book":"Ayyukan Manzanni","chapter":"15","verse":"22","text":"Sai manzanni da dattawa, tare da dukan ikkilisiya, suka yanke shawara su zaɓi waɗansu daga cikin mutanensu su kuma aike su zuwa Antiyok tare da Bulus da Barnabas. Sai suka zaɓi Yahuda (wanda ake kira Barsabbas) da kuma Sila, mutum biyu da suke shugabanni cikin ’yan’uwa."},{"book":"Ayyukan Manzanni","chapter":"15","verse":"23","text":"Tare da su suka aika da wannan wasiƙa."},{"book":"Ayyukan Manzanni","chapter":"15","verse":"24","text":"Mun ji cewa, waɗansu da sun fita daga cikinmu ba tare da izininmu ba suka kuma dame ku, suna tā da hankalinku ta wurin abin da suka ce."},{"book":"Ayyukan Manzanni","chapter":"15","verse":"25","text":"Saboda haka dukanmu mun yarda mu zaɓi waɗansu mutane mu kuma aike su wurinku tare da ƙaunatattun abokanmu Barnabas da Bulus"},{"book":"Ayyukan Manzanni","chapter":"15","verse":"26","text":"mutanen da suka sa rayukansu cikin hatsari saboda sunan Ubangijinmu Yesu Kiristi."},{"book":"Ayyukan Manzanni","chapter":"15","verse":"27","text":"Saboda haka muna aika Yahuda da Sila don su tabbatar muku da baki abin da muka rubuta."},{"book":"Ayyukan Manzanni","chapter":"15","verse":"28","text":"Ya gamshe Ruhu Mai Tsarki da mu ma kada a ɗora muku nauyi fiye da na waɗannan abubuwa."},{"book":"Ayyukan Manzanni","chapter":"15","verse":"29","text":"Ku guji abincin da aka yi wa alloli hadaya, da jini, da naman dabbar da aka murɗe da kuma fasikanci. Za ku kyauta in kun kiyaye waɗannan abubuwa."},{"book":"Ayyukan Manzanni","chapter":"15","verse":"30","text":"Aka sallami mutanen sai suka gangara zuwa Antiyok, inda suka tara ikkilisiya wuri ɗaya suka ba da wasiƙar."},{"book":"Ayyukan Manzanni","chapter":"15","verse":"31","text":"Mutanen suka karantata suka kuma yi farin ciki saboda saƙonta mai ƙarfafawa."},{"book":"Ayyukan Manzanni","chapter":"15","verse":"32","text":"Yahuda da Sila, waɗanda su kansu annabawa ne, suka yi magana sosai don su gina su kuma ƙarfafa ’yan’uwa."},{"book":"Ayyukan Manzanni","chapter":"15","verse":"33","text":"Bayan suka yi ’yan kwanaki a can, sai ’yan’uwa suka sallame su da albarkar salama su dawo wurin waɗanda suka aike su.15.33 Waɗansu rubuce-rubucen hannu na dā suna da su, 34 amma Sila ya yanke shawara ya dakata a can"},{"book":"Ayyukan Manzanni","chapter":"15","verse":"35","text":"Amma Bulus da Barnabas kuwa suka dakata a Antiyok, inda su da waɗansu da yawa suka yi koyarwa suka kuma yi wa’azin maganar Ubangiji."},{"book":"Ayyukan Manzanni","chapter":"15","verse":"36","text":"Bayan ’yan kwanaki sai Bulus ya ce wa Barnabas, “Mu koma mu ziyarci ’yan’uwa a duk garuruwan da muka yi wa’azin bisharar Ubangiji mu ga yadda suke.”"},{"book":"Ayyukan Manzanni","chapter":"15","verse":"37","text":"Barnabas ya so Yohanna, wanda ake kira Markus ya tafi tare da su,"},{"book":"Ayyukan Manzanni","chapter":"15","verse":"38","text":"amma Bulus bai ga ya kyautu ya tafi da shi ba, domin ya yashe su a Famfiliya bai kuwa ci gaba tare da su a aikin ba."},{"book":"Ayyukan Manzanni","chapter":"15","verse":"39","text":"Suka sami saɓanin ra’ayi tsakaninsu har suka rabu. Barnabas ya ɗauki Markus suka shiga jirgin ruwa zuwa Saifurus,"},{"book":"Ayyukan Manzanni","chapter":"15","verse":"40","text":"amma Bulus ya zaɓi Sila suka kuwa tashi, bayan ’yan’uwa suka danƙa su ga alherin Ubangiji."},{"book":"Ayyukan Manzanni","chapter":"15","verse":"41","text":"Ya ratsa ta Suriya da Silisiya, yana ƙarfafa ikkilisiyoyi."}]}