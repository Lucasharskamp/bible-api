{"data":[{"book":"Yohans Dooshishiyo","chapter":"12","verse":"1","text":"Ayhudi fazigi worwoti baaliy aawo bodosh shirt aawo b́ oortsok'on, Iyesus Bitaniy maants bíami, Bitaniyo Iyesus k'irotse b́tuuztso Alazar b́beef galuni bteshi."},{"book":"Yohans Dooshishiyo","chapter":"12","verse":"2","text":"Manoknowere kooc'misho bísh k'aniibok'ri, manoknowere finiru Martayi btesh, Alazarwe mishimarats t'intswotsitsi ikoni b́teshi."},{"book":"Yohans Dooshishiyo","chapter":"12","verse":"3","text":"12:3 Luk'. 7:37-38  Manoor Mariyam b́ gizo ayidek't shaaw wottso Nardosiya eteets mitatse dozets shituwo ik t'armusi bado wotitwo ik b́lk'at'iyo dek'amaat bín Iyesus tufo fuutbk'ri, b toks'ironowere firbbazi, maa manwere shitú sháák'on s'een b́gutsi."},{"book":"Yohans Dooshishiyo","chapter":"12","verse":"4","text":"B́ danifwotsitsi iko Iyesusi beshide imetwo Keriyot datstso Yhud,"},{"book":"Yohans Dooshishiyo","chapter":"12","verse":"5","text":"«Shituwan keez bal dinriyosh kemde b́ gizman t'owwotssh imok'aze eegishe?» bíet."},{"book":"Yohans Dooshishiyo","chapter":"12","verse":"6","text":"Bí man b́ keewwere, t'owwotssh maac'o k'ewatni woterawo, bí úmp'ets b́wottsosha b́tesh, gizi k'arc'ito detsfo bí b́teshtsotse k'arc'itots gedets gizo dek'o danb́dek'tsosha b́tesh."},{"book":"Yohans Dooshishiyo","chapter":"12","verse":"7","text":"Iyesus hank'owa bíet, «T duuket aawosh b k'anitsotse bine k'ayere."},{"book":"Yohans Dooshishiyo","chapter":"12","verse":"8","text":"12:8 Iwi. 15:11  T'owwotsiye jam aawo itntoniye bofa'oni, taamó úni aawo itntoniyaliye t beeti.»"},{"book":"Yohans Dooshishiyo","chapter":"12","verse":"9","text":"Manoor ayhudiwotsitse ayuwots Iyesus Bitanin b́ fa'ok'o dank'rat boweyi, bowaatsonwere Iyesus mec'rosh b́woterawon Iyesus k'irotse b́tuuztso Alazarnowere bek'osha b́tesh."},{"book":"Yohans Dooshishiyo","chapter":"12","verse":"10","text":"Kahni naashwotsmó Alazarnor úd'osh bo shiyeyi."},{"book":"Yohans Dooshishiyo","chapter":"12","verse":"11","text":"Bíyatse tuutson ayhudiwotsitse aywots amt Iyesusi bo amantsotsna."},{"book":"Yohans Dooshishiyo","chapter":"12","verse":"12","text":"Yatsok'on fazig baaliyosh waats ay ashuwots Iyesus Iyerusalem maants b́weetwok'o shishbok'ri."},{"book":"Yohans Dooshishiyo","chapter":"12","verse":"13","text":"12:13 Dub. 118:25-26  Mansh woli maaro detsdek't bín mangon dek'osh bokeshi, «Hosa'ana! doonzo shúútson wetwo Isra'el naasho deereke!» etfetst bokuhefere botesh."},{"book":"Yohans Dooshishiyo","chapter":"12","verse":"14","text":"Iyesus daaz na'o daatsdek't bíats beeb́dek'i, man b́ wotwere,"},{"book":"Yohans Dooshishiyo","chapter":"12","verse":"15","text":"«Nee S'iyon ni'e, Iyerusaleme shatk'aye!"},{"book":"Yohans Dooshishiyo","chapter":"12","verse":"16","text":"B́ danifwotssh keewan bal boosh galeratse b́tesh, ernmó Iyesus b́mangiyakon keewan b́jangosh b́guut'etsok'onat bísho k'aletsok'o gawbodek'i."},{"book":"Yohans Dooshishiyo","chapter":"12","verse":"17","text":"Iyesus Alazari dowootse s'eegt k'irotse b́tuuzor bínton teshts jamwots Iyesus jango bogefera botesh."},{"book":"Yohans Dooshishiyo","chapter":"12","verse":"18","text":"Ay ashuwots bínton gonkewosh bowowwere adits keewan b́finetsok'o shisht boteshtsosha."},{"book":"Yohans Dooshishiyo","chapter":"12","verse":"19","text":"Manoor Ferisawino eteetswots, «Eshe! dats jamatsi ash jamo b́shuutso tuure! noo eegor k'alo no maawtsok'o bek'irutosha?» Bo ats atsewosh boet."},{"book":"Yohans Dooshishiyo","chapter":"12","verse":"20","text":"Baalyi aawor Ik' k'onosh Iyerusalem maants amts ashuwotsitse, Grik datson watswots bítse fa'ano botesh."},{"book":"Yohans Dooshishiyo","chapter":"12","verse":"21","text":"Bowere Gelil datsatse Betesayid galits ash wottso Flip'osok t'iindek't, «T doonzo! Iyesusi bek'o geefone» boeti."},{"book":"Yohans Dooshishiyo","chapter":"12","verse":"22","text":"Filip'oswere amt́ Indriyassh keew b́k'ri, Indriyasnat Filip'osn towat amt Iyesussh keew bok'ri."},{"book":"Yohans Dooshishiyo","chapter":"12","verse":"23","text":"Iyesuswere hank'o ett boosh b́keewi, «Hamb ashna'o b́mangit sa'ato bodre,"},{"book":"Yohans Dooshishiyo","chapter":"12","verse":"24","text":"12:24 Mat. 10:39; 16:25; Mar. 8:35; Luk'. 9:24; 17:33  Arikon aroniye itsh tietiri, Sndeyi ááwu datsats fed'ar b k'iriyalabako biaaliye b ooriti, bk'iriyalmó ayo shuwitwane."},{"book":"Yohans Dooshishiyo","chapter":"12","verse":"25","text":"B́kashu shuntso bin t'afitwe, datsanatse b́kashú shit'etwonmó dúre dúri beyosh gerdek'etwe."},{"book":"Yohans Dooshishiyo","chapter":"12","verse":"26","text":"Taash finosh geyirwo t shuutso wowe, taash fiintwonwere taa tbeyrwok beetwe, taash fiinitwonowere t nihi bímangitwee.»"},{"book":"Yohans Dooshishiyo","chapter":"12","verse":"27","text":"Maniyak Iyesus hank'o bí et, «And eshe! t kashu kic'wtseraniyee, awk'oye ti'eteti eshna? Nihono! sa'atanatse taan fariwe erta? Man tierawok'o taa twaa kic'its gond bek'i sa'atanshee."},{"book":"Yohans Dooshishiyo","chapter":"12","verse":"28","text":"Nihono! n shútso mangiwe.»"},{"book":"Yohans Dooshishiyo","chapter":"12","verse":"29","text":"Manoke need'iru ashuwots man boshishtsok'on, «Guumee!» boet. K'atsetswotswere, «Melakiye kewtsoni!» bo eti."},{"book":"Yohans Dooshishiyo","chapter":"12","verse":"30","text":"Iyesusmó hank'o ett bíaaniy, «K'aaran b́weyiye itsha ettni bako taasha ettniyaliye,"},{"book":"Yohans Dooshishiyo","chapter":"12","verse":"31","text":"Datsanats angshet andee, datsani keewts Shed'ano úromaants b́juwet andee,"},{"book":"Yohans Dooshishiyo","chapter":"12","verse":"32","text":"Taawere datswatse dambaan dambaan taan k'aúwewor ashjamo t maants geetsitwe.»"},{"book":"Yohans Dooshishiyo","chapter":"12","verse":"33","text":"Iyesus han b́keewtsonwere ááw naari k'iron bk'iritwok'o kitsosha."},{"book":"Yohans Dooshishiyo","chapter":"12","verse":"34","text":"Ashuwotswere «Nemotse guut'ere nodatstsok'osh ‹Krstos dúre dúeosh beetwe› etke, ‹eshe nee, ash na'o dambaan dambaan tuwitwe› nietiri aawk'oneya? Ash na'amanmo kone?» boeti."},{"book":"Yohans Dooshishiyo","chapter":"12","verse":"35","text":"Iyesus hank'o boosh bíet, «And muk'na'a gizeyosh shááno itnton fa'ee, t'aluwo itats b́borawok'o shááno itsh b́befere ananore, t'aluwots sha'efo aawok bíamirwok'owo danatse."},{"book":"Yohans Dooshishiyo","chapter":"12","verse":"36","text":"Shááno nana'uwotsi it wotitwok'o shááno itsh b́befere sháánman amanore,» Iyesus man b́keewiyakon amt boatse áásh b́wtsi."},{"book":"Yohans Dooshishiyo","chapter":"12","verse":"37","text":"Iyesus ay adits keewwotsi boshinatse b́ fiiniyaloru ayhudiwots bín amaneratsno."},{"book":"Yohans Dooshishiyo","chapter":"12","verse":"38","text":"12:38 Isa. 53:1  Man b́wotirwere Nebiyiyo Isayasn,"},{"book":"Yohans Dooshishiyo","chapter":"12","verse":"39","text":"Hanatse tuutso Isayas bíettsok'on amano maawrne."},{"book":"Yohans Dooshishiyo","chapter":"12","verse":"40","text":"«Bo ááwoń be'efetsr"},{"book":"Yohans Dooshishiyo","chapter":"12","verse":"41","text":"Isasayas han bíetiye Iyesus mango b́bek'etsoshe, manshe han Iyesus jangoshe b́keewiri."},{"book":"Yohans Dooshishiyo","chapter":"12","verse":"42","text":"B́wotefere Ayhudi naashwotsitse dab ayuwots Iyesusn amanerno, ernmó Ferisawino eteefwots Ik' k'oni mootse boon bokishrawok'o shatt b́ jango sháánon kish keewratsno."},{"book":"Yohans Dooshishiyo","chapter":"12","verse":"43","text":"Man bok'alwere Ik'oke daatset mangoniyere ashoke daatset mango boshuntsotsne."},{"book":"Yohans Dooshishiyo","chapter":"12","verse":"44","text":"Iyesuswere b́k'aáro eenshdek't hank'o etre, «Taan amantso t s'uzi b́ woterawo, taan woshtsonowere amanirwe,"},{"book":"Yohans Dooshishiyo","chapter":"12","verse":"45","text":"Taan bek'irwonwere taan woshtso bek'irwe,"},{"book":"Yohans Dooshishiyo","chapter":"12","verse":"46","text":"Taan amanit jamo t'aluwotse b́berawok'o taa sháán wotat datsats waare."},{"book":"Yohans Dooshishiyo","chapter":"12","verse":"47","text":"Ti aap'tso k'ewde finats jitsrawats angshitwo taanaliye, taa t weyiye datsu kashiyisha bako datsats angshoshashaliye."},{"book":"Yohans Dooshishiyo","chapter":"12","verse":"48","text":"Taan geerawonat t aap'ono de'aw ashaats angshitwo fa'ee, taa t keewts aap'o dúri s'uwatse bíats angshitwe."},{"book":"Yohans Dooshishiyo","chapter":"12","verse":"49","text":"Taa t took alon keewratse, taa tietirwonat tkeewts tzaziyono taash imtso taan woshtso Aabiye."},{"book":"Yohans Dooshishiyo","chapter":"12","verse":"50","text":"Bí alonwere dúre dúri kasho b́wottsok'o danfee. Mansh taa tkeewirwo niho aab taash b́ keewtsoniye.»"}]}