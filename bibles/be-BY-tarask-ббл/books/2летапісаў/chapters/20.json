{"data":[{"book":"2 ЛЕТАПІСАЎ","chapter":"20","verse":"1","text":"Пасля гэтага Маавіцяне і Аманіцяне, а зь імі некаторыя з стараны Мааніцкай, пайшлі вайною на Ёсафата."},{"book":"2 ЛЕТАПІСАЎ","chapter":"20","verse":"2","text":"І прыйшлі, і данесьлі Ёсафату, кажучы: ідзе на цябе мноства вялікае з-за мора, ад Сірыі, і вось яны ў Хацацон-Тамары, гэта значыць, у Энгеды."},{"book":"2 ЛЕТАПІСАЎ","chapter":"20","verse":"3","text":"І збаяўся Ёсафат, і павярнуў твар свой ісьціць Госпада, і абвясьціў пост па ўсёй Юдэі."},{"book":"2 ЛЕТАПІСАЎ","chapter":"20","verse":"4","text":"І сабраліся Юдэі прасіць дапамогі ў Госпада; з усіх гарадоў Юдавых прыйшлі яны ўмольваць Госпада."},{"book":"2 ЛЕТАПІСАЎ","chapter":"20","verse":"5","text":"І стаў Ёсафат на сходзе Юдэяў і Ерусалімлянаў у доме Гасподнім, перад новым дваром,"},{"book":"2 ЛЕТАПІСАЎ","chapter":"20","verse":"6","text":"і сказаў: Госпадзе Божа бацькоў нашых! Ці ня Ты Бог на небе? І Ты валадарыш над усімі царствамі народаў, і ў Тваёй руцэ сіла і моц, і ніхто ня ўстоіць супроць Цябе!"},{"book":"2 ЛЕТАПІСАЎ","chapter":"20","verse":"7","text":"Ці ня Ты, Божа наш, выгнаў жыхароў зямлі гэтай перад абліччам народу Твайго Ізраіля і аддаў яе семені Абрагама, сябра Твайго, навек?"},{"book":"2 ЛЕТАПІСАЎ","chapter":"20","verse":"8","text":"І яны пасяліліся на ёй і пабудавалі Табе на ёй сьвятыню ў імя Тваё, кажучы:"},{"book":"2 ЛЕТАПІСАЎ","chapter":"20","verse":"9","text":"калі прыйдзе на нас бедства: меч карны, альбо пошасьць, альбо голад, дык мы станем перад домам гэтым і прад абліччам Тваім, бо імя Тваё ў доме гэтым; і заклічам Цябе ва ўціску нашым, і Ты пачуеш і выратуеш."},{"book":"2 ЛЕТАПІСАЎ","chapter":"20","verse":"10","text":"І сёньня вось Аманіцяне і Маавіцяне, і жыхары гары Сэіра, празь землі якіх Ты не дазволіў прайсьці Ізраільцянам, калі яны ішлі зь зямлі Егіпецкай, а таму яны абмінулі іх і ня вынішчылі іх,"},{"book":"2 ЛЕТАПІСАЎ","chapter":"20","verse":"11","text":"вось яны плацяць нам тым, што прыйшлі выгнаць нас са спадчыннага валоданьня Твайго, якое Ты аддаў нам."},{"book":"2 ЛЕТАПІСАЎ","chapter":"20","verse":"12","text":"Божа наш! Ты судзі іх. Бо няма ў нас сілы супроць мноства гэтага вялікага, якое прыйшло на нас, і мы ня ведаем, што рабіць, але да Цябе вочы нашыя."},{"book":"2 ЛЕТАПІСАЎ","chapter":"20","verse":"13","text":"І ўсе Юдэі стаялі прад абліччам Гасподнім, і малыя дзеці іхнія, жонкі іхнія і сыны іхнія."},{"book":"2 ЛЕТАПІСАЎ","chapter":"20","verse":"14","text":"Тады на Ёзііла, сына Захара, сына Ванэі, сына Еэла, сына Матаніі, лявіта з сыноў Асафавых, сышоў Дух Гасподні сярод сходу"},{"book":"2 ЛЕТАПІСАЎ","chapter":"20","verse":"15","text":"і сказаў ён: слухайце, усе Юдэі і жыхары Ерусаліма і цар Ёсафат! Так кажа Гасподзь вам: ня бойцеся і не жахайцеся мноства гэтага вялікага, бо ня ваша вайна, а Божая."},{"book":"2 ЛЕТАПІСАЎ","chapter":"20","verse":"16","text":"Заўтра выступіце супроць іх: вось яны ўзыходзяць на ўзвышша Цыц, і вы знойдзеце іх у канцы даліны, перад пустыняю Еруілам."},{"book":"2 ЛЕТАПІСАЎ","chapter":"20","verse":"17","text":"Ня вам біцца гэтым разам; вы станьце, стойце і глядзеце на ратаваньне Гасподняе, пасыланае вам. Юда і Ерусалім, ня бойцеся і не жахайцеся. Заўтра выступіце насустрач ім, і Гасподзь будзе з вамі."},{"book":"2 ЛЕТАПІСАЎ","chapter":"20","verse":"18","text":"І схіліўся Ёсафат тварам да зямлі, і ўсе Юдэі і жыхары Ерусаліма ўпалі прад Госпадам, каб пакланіцца Госпаду."},{"book":"2 ЛЕТАПІСАЎ","chapter":"20","verse":"19","text":"І ўсталі лявіты з сыноў Каатавых, і з сыноў Карэевых - хваліць Госпада Бога Ізраілевага голасам вельмі гучным."},{"book":"2 ЛЕТАПІСАЎ","chapter":"20","verse":"20","text":"І ўсталі яны з самага рана, і выступілі да пустыні Тэкойскай, і калі яны выступілі, устаў Ёсафат і сказаў: паслухайце мяне, Юдэі і жыхары Ерусаліма! Верце Госпаду Богу вашаму, і будзеце цьвёрдыя; верце прарокам Ягоным, і будзе вам посьпех."},{"book":"2 ЛЕТАПІСАЎ","chapter":"20","verse":"21","text":"І раіўся ён з народам, і паставіў сьпевакоў Госпаду, каб яны ў харастве сьвятыні, выступаючы наперадзе ўзброеных, славасловілі і казалі: слаўце Госпада, бо вавек міласьць Ягоная."},{"book":"2 ЛЕТАПІСАЎ","chapter":"20","verse":"22","text":"І ў той час, як яны пачалі ўсклікаць і славасловіць, Гасподзь абудзіў нязгодзіцу паміж Аманіцянамі, Маавіцянамі і жыхарамі гары Сэіра, якія прыйшлі ў Юдэю, і былі яны пабітыя:"},{"book":"2 ЛЕТАПІСАЎ","chapter":"20","verse":"23","text":"бо паўсталі Аманіцяне і Маавіцяне на жыхароў гары Сэіра, пабіваючы і зьнішчаючы іх, а калі пакончылі з жыхарамі Сэіра, тады пачалі зьнішчаць адзін аднаго."},{"book":"2 ЛЕТАПІСАЎ","chapter":"20","verse":"24","text":"І калі Юдэі прыйшлі на ўзвышша да пустыні і зірнулі на тое шматлюдства, і вось, - трупы ляжаць на зямлі, і няма ацалелага."},{"book":"2 ЛЕТАПІСАЎ","chapter":"20","verse":"25","text":"І прыйшоў Ёсафат і народ ягоны забіраць здабычу, і знайшлі ў іх у мностве і маёмасьць, і вопратку, і каштоўныя рэчы, і набралі сабе столькі, што не маглі несьці. І тры дні яны забіралі здабычу, такая вялікая была яна!"},{"book":"2 ЛЕТАПІСАЎ","chapter":"20","verse":"26","text":"А на чацьвёрты дзень сабраліся ў даліну дабраславеньні, бо там яны дабраславілі Госпада. Таму і называюць тое месца далінаю дабраславеньня да сёньня."},{"book":"2 ЛЕТАПІСАЎ","chapter":"20","verse":"27","text":"І пайшлі назад усе Юдэі і Ерусалімляне і Ёсафат на чале іх, каб вярнуцца ў Ерусалім зь весялосьцю, бо даў ім Гасподзь перамогу над ворагамі іхнімі."},{"book":"2 ЛЕТАПІСАЎ","chapter":"20","verse":"28","text":"І прыйшлі ў Ерусалім з псалтырамі і цытрамі і трубамі да дома Гасподняга."},{"book":"2 ЛЕТАПІСАЎ","chapter":"20","verse":"29","text":"І быў страх Божы на ўсіх царствах зямных, калі яны пачулі, што Сам Гасподзь ваяваў супроць ворагаў Ізраіля."},{"book":"2 ЛЕТАПІСАЎ","chapter":"20","verse":"30","text":"І спакойнае стала царства Ёсафатавае, і даў яму Бог ягоны спакой з усіх бакоў."},{"book":"2 ЛЕТАПІСАЎ","chapter":"20","verse":"31","text":"Так валадарыў Ёсафат над Юдэяй: трыццаць пяць гадоў было яму, калі зацараваў, і дваццаць пяць гадоў валадарыў у Ерусаліме. Імя маці ягонай Азува, дачка Салаіла."},{"book":"2 ЛЕТАПІСАЎ","chapter":"20","verse":"32","text":"І хадзіў ён шляхам бацькі свайго Асы і ня ўхіляўся ад яго, робячы заўгоднае ў вачах Гасподніх."},{"book":"2 ЛЕТАПІСАЎ","chapter":"20","verse":"33","text":"Толькі вышыні ня былі адменены, і народ яшчэ не павярнуў цьвёрда сэрца свайго да Бога бацькоў сваіх."},{"book":"2 ЛЕТАПІСАЎ","chapter":"20","verse":"34","text":"Астатнія дзеі Ёсафата, першыя і апошнія, апісаны ў запісах Іуя, сына Ананіевага, якія ўнесены ў кнігу цароў Ізраілевых."},{"book":"2 ЛЕТАПІСАЎ","chapter":"20","verse":"35","text":"Але пасля таго ўступіў Ёсафат, цар Юдэйскі, ў зносіны з Ахозіем, царом Ізраільскім, які ўчыняў беззаконна,"},{"book":"2 ЛЕТАПІСАЎ","chapter":"20","verse":"36","text":"і паяднаўся зь ім, каб пабудаваць караблі, каб выправіць іх у Тарсіс; і пабудавалі яны караблі ў Эцыён-Гавэры."},{"book":"2 ЛЕТАПІСАЎ","chapter":"20","verse":"37","text":"І сказаў тады Эліезэр, сын Дадавы з Марэшы, прароцтва на Ёсафата, кажучы: таму што ты ўступіў у зносіны з Ахозіем, дык парушыў Гасподзь дзею тваю. - І разьбіліся караблі, і не маглі ісьці ў Тарсіс."}]}