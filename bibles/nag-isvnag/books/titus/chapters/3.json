{"data":[{"book":"Titus","chapter":"3","verse":"1","text":"Girja te aha khan ke janai dibi cholawta aru dangor khan laga niche thaki bole, taikhan laga kotha mani bole, aru hodai bhal kaam nimite taiyar thaki bole,"},{"book":"Titus","chapter":"3","verse":"2","text":"kunke bhi bodnam nakoribole aru jhagara nakoribole, kintu sob logote nomro aru bhal niyom pora thaki bole."},{"book":"Titus","chapter":"3","verse":"3","text":"Kilekoile amikhan bhi ekta somoite eku bhabona nathaka aru kotha namana thakise. Amikhan mangso laga itcha pora dhori kene harai ja khan thakise. Amikhan paap kori thakise aru dusra ke suku joli thakise. Amikhan bisi ghin thakise aru ekjon- ekjon ke bhi ghin kori thakisele."},{"book":"Titus","chapter":"3","verse":"4","text":"Hoile bhi jitia Udhar-korta Isor laga morom manu uporte dikhai dise,"},{"book":"Titus","chapter":"3","verse":"5","text":"juntu amikhan laga kaam aru dharmikta pora nohoi, kintu Tai laga anugrah pora poritran anidise, aru Pobitro Atma dwara notun jonom aru notun jibon dise,"},{"book":"Titus","chapter":"3","verse":"6","text":"amikhan laga Udhar-korta Jisu Khrista karone Pobitro Atma amikhan ke bhorta haali dise3.6 Joel 2:28,"},{"book":"Titus","chapter":"3","verse":"7","text":"etu nimite Tai laga anugrah karone amikhan ke dhormik bonai kene anonto jibon laga asha te Tai laga uttoradhikari bonai dibo karone."},{"book":"Titus","chapter":"3","verse":"8","text":"Etu kotha to biswas koribo laga ase. Aru tumikhan ke etu kotha taikhan ke jor pora koi dibole mon ase, etu pora kunkhan Isor ke biswas korise, taikhan bhal kaam te mon dikene kori thakibo nimite. Etu kotha to bhal aru sob karone labh ase."},{"book":"Titus","chapter":"3","verse":"9","text":"Kintu misa-misi kotha koi thaka, aru khandan khan khisa, aru jhagara kora, aru niyom laga kotha nimite jhagara kora sob to chari di bhi kele koile eitu khan eku labh nai."},{"book":"Titus","chapter":"3","verse":"10","text":"Kunba kotha namana manu ke ekbar-duibar samjai dibi, judi tai arubi kotha namanile taike alag kori dibi,"},{"book":"Titus","chapter":"3","verse":"11","text":"etu jani kene kun manu bhal rasta chari kene aru paap kori thake, tai nijorke bodnam kori ase."},{"book":"Titus","chapter":"3","verse":"12","text":"Moi kitia Artemas nohoile Tychicus ke tumi logot pathabo, joldi Nicopolis sheher te ahibi, kelemane moi ta te thanda dinte thaki bole bhabona kori loise."},{"book":"Titus","chapter":"3","verse":"13","text":"Para tak Zenas ukil aru Apollos ke pathai dibi, taikhan eku bhi komti nohobo nimite."},{"book":"Titus","chapter":"3","verse":"14","text":"Aru biswasi khan bhi bhal kaam kori bole hiki bo lage, aru bisi ki dorkar ase, etu te modot dibo paribo nimite, aru eneka hoile eku kaam nathaka nohobo."},{"book":"Titus","chapter":"3","verse":"15","text":"Ami logote thaka sob pora tumike salam janai ase. Salam di ase jun manu khan biswas te amikhan ke morom kori ase. Apuni khan sob logote Isor laga anugrah thakibo dibi."}]}