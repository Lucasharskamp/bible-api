{"data":[{"book":"Eksodo","chapter":"35","verse":"1","text":"Mose anasonkhanitsa gulu lonse la Aisraeli ndipo anawawuza kuti, “Zinthu zimene Yehova wakulamulirani kuti muzichite ndi izi:"},{"book":"Eksodo","chapter":"35","verse":"2","text":"Muzigwira ntchito zanu pa masiku asanu ndi limodzi, koma tsiku la chisanu ndi chiwiri likhale la Sabata, tsiku lanu lopuma, lopatulika kwa Yehova. Aliyense amene adzagwira ntchito iliyonse pa tsikuli ayenera kuphedwa."},{"book":"Eksodo","chapter":"35","verse":"3","text":"Pa tsiku la Sabata musakoleze moto paliponse pamene mukhala.”"},{"book":"Eksodo","chapter":"35","verse":"4","text":"Mose ananena kwa gulu lonse la Aisraeli kuti, “Zimene Yehova wakulamulirani ndi izi:"},{"book":"Eksodo","chapter":"35","verse":"5","text":"Kuchokera pa zomwe muli nazo, mutenge chopereka cha Yehova. Aliyense amene ali ndi mtima wofuna kupereka abweretse kwa Yehova zopereka izi: Golide, siliva ndi mkuwa;"},{"book":"Eksodo","chapter":"35","verse":"6","text":"nsalu zobiriwira, zapepo, zofiira, nsalu zofewa; ubweya wambuzi;"},{"book":"Eksodo","chapter":"35","verse":"7","text":"zikopa za nkhosa zazimuna za utoto wofiira ndi zikopa za akatumbu; matabwa amtengo wa mkesha,"},{"book":"Eksodo","chapter":"35","verse":"8","text":"mafuta anyale a olivi, zonunkhiritsa mafuta odzozera ndi zopangira lubani wonunkhira;"},{"book":"Eksodo","chapter":"35","verse":"9","text":"miyala yokongola ya mtundu wa onikisi ndi ina yabwino yoyika pa Efodi ndi pa chovala cha pachifuwa."},{"book":"Eksodo","chapter":"35","verse":"10","text":"“Anthu onse aluso pakati panu abwere ndi kupanga zonse zimene Yehova walamula:"},{"book":"Eksodo","chapter":"35","verse":"11","text":"Chihema ndi tenti yake ndiponso chophimba chake, ngowe zake, maferemu ake, mitanda yake, mizati yake ndi matsinde ake;"},{"book":"Eksodo","chapter":"35","verse":"12","text":"Bokosi la Chipangano pamodzi ndi mitengo yake yonyamulira ndiponso chovundikira chake cha bokosilo ndi nsalu zophimba bokosilo;"},{"book":"Eksodo","chapter":"35","verse":"13","text":"tebulo pamodzi ndi mitengo yake yonyamulira pamodzi ndi zipangizo zake zonse ndiponso buledi wokhala pamaso pa Yehova;"},{"book":"Eksodo","chapter":"35","verse":"14","text":"choyikapo nyale yowunikira pamodzi ndi zipangizo zake, nyale ndi mafuta anyalezo;"},{"book":"Eksodo","chapter":"35","verse":"15","text":"guwa lofukizira lubani pamodzi ndi mitengo yake yonyamulira, mafuta odzozera ndi lubani onunkhira; nsalu yotchinga pa khomo lolowera mʼchihema;"},{"book":"Eksodo","chapter":"35","verse":"16","text":"guwa lansembe yopsereza pamodzi ndi sefa yamkuwa, mitengo yake yonyamulira ndi zipangizo zake zonse, beseni losambira lamkuwa ndi miyendo yake;"},{"book":"Eksodo","chapter":"35","verse":"17","text":"nsalu yotchingira bwalo pamodzi ndi mizati yake ndi matsinde ake, ndiponso nsalu yotchingira pa khomo lolowera ku bwalo;"},{"book":"Eksodo","chapter":"35","verse":"18","text":"zikhomo za tenti ya chihema ndiponso za bwalo, ndi zingwe zake;"},{"book":"Eksodo","chapter":"35","verse":"19","text":"zovala zolukidwa zovala potumikira kumalo opatulika, zovala zopatulika za wansembe, Aaroni pamodzi ndi za ana ake aamuna pamene akutumikira monga ansembe.”"},{"book":"Eksodo","chapter":"35","verse":"20","text":"Kenaka gulu lonse la Aisraeli linachoka pamaso pa Mose,"},{"book":"Eksodo","chapter":"35","verse":"21","text":"ndipo aliyense amene anakhudzidwa mu mtima mwake nafuna kupereka, anabwera kudzapereka chopereka kwa Yehova cha ntchito yokonza tenti ya msonkhano, cha ntchito zonse za mʼtentimo ndi cha zovala zopatulika."},{"book":"Eksodo","chapter":"35","verse":"22","text":"Onse amene anali ndi mtima wofuna, amuna ndi amayi omwe anabwera kudzapereka zodzikometsera zagolide za mtundu uliwonse: zomangira zovala, ndolo, mphete ndi zokometsera. Onse anapereka golide wawo monga nsembe yoweyula pamaso pa Yehova."},{"book":"Eksodo","chapter":"35","verse":"23","text":"Aliyense amene anali ndi nsalu ya mtundu wa mtambo, yapepo kapena yofiira kapena yofewa, yosalala, kapena ubweya wambuzi, zikopa za nkhosa zonyika mu utoto wofiira kapena zikopa anazibweretsa."},{"book":"Eksodo","chapter":"35","verse":"24","text":"Onse amene anapereka chopereka cha siliva kapena mkuwa anabweretsa monga chopereka kwa Yehova. Ndipo aliyense amene anali ndi matabwa a mtengo wa mkesha kuti awagwiritse ntchito mbali ina iliyonse ya ntchitoyo, anabweretsa."},{"book":"Eksodo","chapter":"35","verse":"25","text":"Mayi aliyense waluso analuka ndi manja ake ndi kubweretsa chomwe analuka cha mtundu wa mtambo, chapepo kapena chofiira kapena chofewa, chosalala."},{"book":"Eksodo","chapter":"35","verse":"26","text":"Ndipo amayi onse amene anali ndi mtima wofuna ndipo anali ndi luso analuka ubweya wa mbuzi."},{"book":"Eksodo","chapter":"35","verse":"27","text":"Atsogoleri anabweretsa miyala ya onikisi ndi miyala yokongola yoyika pa efodi ndi chovala chapachifuwa."},{"book":"Eksodo","chapter":"35","verse":"28","text":"Anabweretsanso zonunkhiritsa ndiponso mafuta owunikira a olivi ndi odzozera ndi zofukizira zonunkhira."},{"book":"Eksodo","chapter":"35","verse":"29","text":"Aisraeli onse aamuna ndi aakazi amene anali ndi mtima wofuna, anabweretsa kwa Yehova chopereka chaufulu ku ntchito yonse ya Yehova imene analamulira kudzera mwa Mose kuti achite."},{"book":"Eksodo","chapter":"35","verse":"30","text":"Kenaka Mose anati kwa Aisraeli, “Taonani, Yehova wasankha Bezaleli mwana wa Uri, mwana wa Huri, wa fuko la Yuda,"},{"book":"Eksodo","chapter":"35","verse":"31","text":"ndipo wamudzaza ndi Mzimu wa Mulungu kotero kuti ali ndi luso ndi nzeru zomvetsa zinthu, ndipo akudziwa bwino ntchito zonse zamanja monga izi:"},{"book":"Eksodo","chapter":"35","verse":"32","text":"Kulemba ndondomeko ya ntchito zaluso ndi kupanga zinthu zagolide, zasiliva ndi zamkuwa,"},{"book":"Eksodo","chapter":"35","verse":"33","text":"kusema ndi kuyika miyala yokongola, kukonza zinthu zamatabwa ndiponso kugwira ntchito ina iliyonse yamanja."},{"book":"Eksodo","chapter":"35","verse":"34","text":"Ndipo Iye wapereka kwa Bezaleli pamodzi ndi Oholiabu mwana wa Ahisamaki, wa fuko la Dani luso lophunzitsa ena."},{"book":"Eksodo","chapter":"35","verse":"35","text":"Mulungu wawapatsa maluso osiyanasiyana, maluso ogoba, olemba ndondomeko, opeta zokometsera pa nsalu zamtundu wamtambo, zapepo ndi zofiira ndiponso zofewa zosalala ndi zoluka. Onsewa ndi amisiri a ntchito zamanja ndi zokonza ndondomeko."}]}