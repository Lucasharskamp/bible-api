{"data":[{"book":"ЁВА","chapter":"31","verse":"1","text":"Запавет паклаў я з вачамі маімі, каб ня думаць пра дзяўчыну."},{"book":"ЁВА","chapter":"31","verse":"2","text":"Якая ж доля мне ад Бога згары? І якая спадчына ад Усемагутнага зь нябёсаў?"},{"book":"ЁВА","chapter":"31","verse":"3","text":"Ці не для бязбожніка пагібель, і напасьце ці ж не для таго, хто ўчыняе ліха?"},{"book":"ЁВА","chapter":"31","verse":"4","text":"Ці ж ня бачыў Ён шляхоў маіх і ці ня лічыў усіх маіх крокаў?"},{"book":"ЁВА","chapter":"31","verse":"5","text":"Калі я хадзіў у марнасьці, і калі нага мая сьпяшалася на хітрыкі, -"},{"book":"ЁВА","chapter":"31","verse":"6","text":"няхай узважаць мяне на вагах праўды, і Бог даведаецца пра маю беззаганнасьць."},{"book":"ЁВА","chapter":"31","verse":"7","text":"Калі ступакі мае ўхіляліся ад дарогі і сэрца маё ішло сьледам за вачамі маімі, і калі што-небудзь нячыстае прыстала да рук маіх,"},{"book":"ЁВА","chapter":"31","verse":"8","text":"дык няхай я сею, а іншы есьць, і хай парасткі мае выкараненыя будуць."},{"book":"ЁВА","chapter":"31","verse":"9","text":"Калі сэрца маё спакушалася жанчынаю і я ставіў пасткі каля дзьвярэй майго блізкага, -"},{"book":"ЁВА","chapter":"31","verse":"10","text":"хай мая жонка меле на іншага, і хай іншыя зьдзекуюцца зь яго,"},{"book":"ЁВА","chapter":"31","verse":"11","text":"бо гэта - злачынства, гэта - беззаконьне, якое падпадае суду;"},{"book":"ЁВА","chapter":"31","verse":"12","text":"гэта - агонь, які зьядае да зьнішчэньня, які зьнішчыў бы ўсё дабро маё."},{"book":"ЁВА","chapter":"31","verse":"13","text":"Калі я меў у занядбаньні правы слугі і служанкі маёй, калі яны спрачаліся са мною,"},{"book":"ЁВА","chapter":"31","verse":"14","text":"дык што я пачаў бы рабіць, калі б Бог паўстаў? І калі б Ён паглядзеў на мяне, што мог бы я адказваць Яму?"},{"book":"ЁВА","chapter":"31","verse":"15","text":"Ці ня Ён, Які стварыў мяне ў чэраве, стварыў і яго і гэтак сама нас у нутробе?"},{"book":"ЁВА","chapter":"31","verse":"16","text":"Ці ж бы адмаўляў я ў просьбе тым, што мелі патрэбу, ці ж таміў бы вочы ўдавы?"},{"book":"ЁВА","chapter":"31","verse":"17","text":"Ці ж адзін я зьядаў кавалак мой, і ці ж ня еў ад яго і сірата?"},{"book":"ЁВА","chapter":"31","verse":"18","text":"Бо змалку ён рос са мною, як з бацькам, і ад чэрава маці маёй я кіраваў удаву."},{"book":"ЁВА","chapter":"31","verse":"19","text":"Калі я бачыў каго, хто гінуў бяз вопраткі, і беднага бяз покрыва, -"},{"book":"ЁВА","chapter":"31","verse":"20","text":"ці ж не дабраслаўлялі мяне сьцёгны ягоныя, і ці ня быў ён сагрэты воўнаю авечак маіх?"},{"book":"ЁВА","chapter":"31","verse":"21","text":"Калі я падымаў руку маю на сірату, калі бачыў дапамогу сабе каля брамы,"},{"book":"ЁВА","chapter":"31","verse":"22","text":"дык няхай плячук мой адпадзе ад спіны, і рука мая хай адломіцца ад локця,"},{"book":"ЁВА","chapter":"31","verse":"23","text":"бо страшная мне кара ад Бога: перад веліччу Яго ня ўстояў бы я."},{"book":"ЁВА","chapter":"31","verse":"24","text":"Ці закладваў я ў золаце апору маю і ці казаў скарбу: ты - надзея мая?"},{"book":"ЁВА","chapter":"31","verse":"25","text":"Ці радаваўся я, што багацьце маё было вялікае, і што рука мая набыла многа?"},{"book":"ЁВА","chapter":"31","verse":"26","text":"Гледзячы на сонца, як яно зьзяе, і на месяц, як ён велічна крочыць,"},{"book":"ЁВА","chapter":"31","verse":"27","text":"ці паквапіўся я ў таямніцы сэрца майго, і ці цалавалі вусны мае руку маю?"},{"book":"ЁВА","chapter":"31","verse":"28","text":"Гэта таксама было б злачынства, якое падлягае суду, бо я адрокся б тады ад Бога Ўсявышняга."},{"book":"ЁВА","chapter":"31","verse":"29","text":"Ці радаваўся я пагібелі ворага майго і ці трыумфаваў, калі няшчасьце напаткала яго?"},{"book":"ЁВА","chapter":"31","verse":"30","text":"Не дазваляў я вуснам маім грашыць праклёнам душы ягонай."},{"book":"ЁВА","chapter":"31","verse":"31","text":"Ці ж не казалі людзі намёта майго: о, калі б мы ад мяса ягонага не насыціліся?"},{"book":"ЁВА","chapter":"31","verse":"32","text":"Дарожнік не начаваў на вуліцы; дзьверы мае праходжаму я адчыняў."},{"book":"ЁВА","chapter":"31","verse":"33","text":"Калі б я ўтойваў правіны мае, як чалавек, утойваючы ў грудзях маіх заганы мае,"},{"book":"ЁВА","chapter":"31","verse":"34","text":"дык я баяўся б вялікай грамады, і пагарда аднапляменцаў палохала б мяне, і я маўчаў бы і ня выходзіў бы за дзьверы."},{"book":"ЁВА","chapter":"31","verse":"35","text":"О, калі б хто выслухаў мяне! Вось маё жаданьне, каб Усеўладны адказваў мне, і каб абаронца мой склаў запіс."},{"book":"ЁВА","chapter":"31","verse":"36","text":"Я насіў бы яго на плячах маіх і ўскладваў бы яго, як вянок;"},{"book":"ЁВА","chapter":"31","verse":"37","text":"абвясьціў бы яму колькасьць крокаў маіх, зблізіўся б зь ім, як з князем."},{"book":"ЁВА","chapter":"31","verse":"38","text":"Калі б лямантавала на мяне зямля мая і скардзіліся на мяне барозны яе,"},{"book":"ЁВА","chapter":"31","verse":"39","text":"калі я еў плады яе без платы і абцяжваў жыцьцё земляробаў,"},{"book":"ЁВА","chapter":"31","verse":"40","text":"дык хай замест пшаніцы вырастуць ваўчкі і замест ячменю куколь. - Слова Ёва скончылася."}]}