{"data":[{"book":"LUGUBULO","chapter":"20","verse":"1","text":"Kilisto viyeshile kumuhuma ija imng'onyo, na ija imuhokozi wa uvwizi, na waja asikali zao, nimona msenga wa Mulungu wa kuulanga yohumuluka kulawa kuulanga, yali na kivugulilo cha kolongo dilibule nziga na kagoga mnyolo mkulu mmakono gake."},{"book":"LUGUBULO","chapter":"20","verse":"2","text":"Kadihuma dija idizoka, zoka da umwaka, dikemigwa Kinyamkela ama Mwenembago, abaho kadifunga na uja umnyolo kipigiti cha milao alufu imwe."},{"book":"LUGUBULO","chapter":"20","verse":"3","text":"Na ija imsenga wa Mulungu wa kuulanga kajasa mdikolongo dilibule nziga dija idizoka, kaluhinda ulwivi lwa kwingilila himo na kulugela utango uchana yake giladi sambiyadahe kuwavwizila kabili wanhu wali muisi mbaka milao alufu imwe vondaimale. Gahamala higo, kolondigwa yafunguligwe mkipigiti kiguhi."},{"book":"LUGUBULO","chapter":"20","verse":"4","text":"Abaho, nyona vigoda va undewa, na waja wavikalile wagweleligwa udaho wa kutagusa. Vivija nyona loho za waja wakanhigwe mapala sama ya kumtogola Yesu na sama ya Usenga wa Mulungu. Hawamtambikile ija imng'onyo ama wegu jake na hawaubokele utango wake m'vihanga vao ama mmakono gao. Wazuka na watawala hamoja na Kilisto milao alufu imwe."},{"book":"LUGUBULO","chapter":"20","verse":"5","text":"Waja wayagwe wadanganhike hawazukile mbaka milao alufu imwe viimalile. Uno uwo mzuso wa ichanduso."},{"book":"LUGUBULO","chapter":"20","verse":"6","text":"Wamota na wang'ala waja wondawengile mumzuso wa ichanduso. Ifa ya ikabili yabule udaho wa kuwahuma, ila wowa wakulu wa nhambiko wa Mulungu na wowa wakulu wa nhambiko wa Kilisto, na wotawala hamoja na heyo milao alufu imwe."},{"book":"LUGUBULO","chapter":"20","verse":"7","text":"Na imilao alufu imwe ihamala, Mwenembago kofunguligwa kulawa mkifungo chake."},{"book":"LUGUBULO","chapter":"20","verse":"8","text":"Heyo kolawa na kuchola kuzivwizila isi zose, zikemigwa Gogu na Magogu,20:8 Mbuli zino zolawa mkitabu cha EZEKIELI 38â€”39. kulawa ng'ambu zose za isi. Kowating'haniza hamoja sama ya ng'hondo, dale da asikali wali na udaho, dale dilibule mheta kamba misenga ya bahali."},{"book":"LUGUBULO","chapter":"20","verse":"9","text":"Watembela muisi zose na kuhazunguluka hanhu hawakalile wanhu wa Mulungu na wambo dimnogele Mulungu. Ila moto uhumuluka kulawa kuulanga uwalukuza."},{"book":"LUGUBULO","chapter":"20","verse":"10","text":"Na Mwenembago, ayo yawavwizile hewo, kasigwa muna idilamba da baluti ilukula, ako kuyasigwe ija imng'onyo na ija imuhokozi wa uvwizi, na wogazigwa imisi na ikilo milongo yose."},{"book":"LUGUBULO","chapter":"20","verse":"11","text":"Abaho, nyona kigoda kikulu kizelu cha undewa na heyo yakikalile. Isi na ulanga vikimbila, ila hawawene hanhu ha kuifisa."},{"book":"LUGUBULO","chapter":"20","verse":"12","text":"Abaho, niwona wanhu wadanganhike, wakulu na wadodo, wema haulongozi wa ikigoda cha undewa, na vitabu vigubuligwa. Vivija kitabu kiyagwe kigubuligwa, kikalile kitabu cha ugima. Wanhu wadanganhike watagusigwa nhaguso ilingile na sang'hano zao, kamba viyandikigwe mgati ya ivitabu."},{"book":"LUGUBULO","chapter":"20","verse":"13","text":"Bahali iwalava kunze wanhu wadanganhike wakalile mgati yake, na ifa na kuzimu ziwalava wanhu wadanganhike wakalile mgati yao. Kila munhu katagusigwa nhaguso ilingile na sang'hano yake."},{"book":"LUGUBULO","chapter":"20","verse":"14","text":"Abaho, ifa na kuzimu vasigwa muna idilamba da moto. Idilamba da moto iyo ifa ya ikabili."},{"book":"LUGUBULO","chapter":"20","verse":"15","text":"Munhu yoyose twaga jake hajoneke jandikwe muna ikitabu cha ugima kasigwa muna idilamba da moto."}]}