{"data":[{"book":"МАЦЬВЕЯ","chapter":"27","verse":"1","text":"Калі ж настала раніца, зрабілі нараду ўсе першасьвятары і старэйшыны народу супраць Ісуса, каб аддаць Яго на сьмерць:"},{"book":"МАЦЬВЕЯ","chapter":"27","verse":"2","text":"і зьвязаўшы Яго, завялі і перадалі яго Понцію Пілату, намесьніку."},{"book":"МАЦЬВЕЯ","chapter":"27","verse":"3","text":"Тады Юда, які выдаў Яго, убачыўшы, што засудзілі Яго, і раскаяўшыся, аддаў трыццаць срэбранікаў першасьвятарам і старэйшынам,"},{"book":"МАЦЬВЕЯ","chapter":"27","verse":"4","text":"кажучы: зграшыў я, прадаўшы кроў нявінную. Яны ж сказалі: што нам да таго? глядзі сам."},{"book":"МАЦЬВЕЯ","chapter":"27","verse":"5","text":"І кінуўшы срэбранікі ў храме, ён адышоў; і пайшоўшы, павесіўся."},{"book":"МАЦЬВЕЯ","chapter":"27","verse":"6","text":"Першасьвятары, узяўшы срэбранікі, сказалі: не дазваляецца класьці іх у храмавую скарбніцу, бо гэта цана крыві."},{"book":"МАЦЬВЕЯ","chapter":"27","verse":"7","text":"І зрабіўшы нараду, купілі на іх поле ганчара для пахаваньня чужынцаў;"},{"book":"МАЦЬВЕЯ","chapter":"27","verse":"8","text":"таму і называецца поле тое «полем крыві» па сёньняшні дзень;"},{"book":"МАЦЬВЕЯ","chapter":"27","verse":"9","text":"тады збылося сказанае праз прарока Ерамію, які кажа: і ўзялі трыццаць срэбранікаў, цану Ацэненага, Якога ацанілі сыны Ізраілевыя,"},{"book":"МАЦЬВЕЯ","chapter":"27","verse":"10","text":"і далі іх за поле ганчара, як сказаў мне Гасподзь."},{"book":"МАЦЬВЕЯ","chapter":"27","verse":"11","text":"Ісус жа стаў перад намесьнікам. І спытаўся ў Яго намесьнік, кажучы: Ты Цар Юдэйскі? А Ісус сказаў яму: ты кажаш."},{"book":"МАЦЬВЕЯ","chapter":"27","verse":"12","text":"І калі вінавацілі Яго першасьвятары і старэйшыны, Ён нічога не адказваў."},{"book":"МАЦЬВЕЯ","chapter":"27","verse":"13","text":"Тады кажа Яму Пілат: ці ня чуеш, колькі сьведчаць супроць Цябе?"},{"book":"МАЦЬВЕЯ","chapter":"27","verse":"14","text":"І не адказваў яму на ніводнае слова, так што намесьнік вельмі зьдзіўляўся."},{"book":"МАЦЬВЕЯ","chapter":"27","verse":"15","text":"А на сьвята намесьнік меў звычай выпускаць народу аднаго вязьня, якога б хацелі."},{"book":"МАЦЬВЕЯ","chapter":"27","verse":"16","text":"Быў тады ў іх вядомы вязень, званы Варава."},{"book":"МАЦЬВЕЯ","chapter":"27","verse":"17","text":"І вось, як сабраліся яны, сказаў ім Пілат: каго хочаце, каб я выпусьціў вам: Вараву ці Ісуса, Якога завуць Хрыстом?"},{"book":"МАЦЬВЕЯ","chapter":"27","verse":"18","text":"Бо ведаў, што з зайздрасьці выдалі Яго."},{"book":"МАЦЬВЕЯ","chapter":"27","verse":"19","text":"Тым часам, як сядзеў ён на судовым месцы, жонка ягоная паслала яму сказаць: не рабі нічога Праведніку Таму, бо я сёньня ў сьне шмат адцярпела за Яго."},{"book":"МАЦЬВЕЯ","chapter":"27","verse":"20","text":"Але першасьвятары і старэйшыны падбухторылі люд прасіць Вараву, а Ісуса загубіць."},{"book":"МАЦЬВЕЯ","chapter":"27","verse":"21","text":"Тады намесьнік сказаў у адказ: каго хочаце з двух, каб я выпусьціў вам? Яны сказалі: Вараву."},{"book":"МАЦЬВЕЯ","chapter":"27","verse":"22","text":"Кажа ім Пілат: што ж мне зрабіць зь Ісусам, Якога завуць Хрыстом? Кажуць яму ўсе: хай будзе ўкрыжаваны!"},{"book":"МАЦЬВЕЯ","chapter":"27","verse":"23","text":"А намесьнік сказаў: якое ж ліха ўчыніў Ён? Але яны яшчэ мацней крычалі: хай будзе ўкрыжаваны!"},{"book":"МАЦЬВЕЯ","chapter":"27","verse":"24","text":"Пілат, бачачы, што нічога не дапамагае, а неспакой расьце, узяў вады і ўмыў рукі перад людзьмі, кажучы: невінаваты я ў крыві Праведніка Гэтага; глядзеце самі."},{"book":"МАЦЬВЕЯ","chapter":"27","verse":"25","text":"І, адказваючы, увесь люд сказаў: Кроў Ягоная на нас і на дзецях нашых."},{"book":"МАЦЬВЕЯ","chapter":"27","verse":"26","text":"Тады выпусьціў ім Вараву, а Ісуса, біўшы, аддаў на крыжаваньне."},{"book":"МАЦЬВЕЯ","chapter":"27","verse":"27","text":"Тады воіны намесьнікавы, узяўшы Ісуса ў прэторыю, сабралі на Яго цэлы полк,"},{"book":"МАЦЬВЕЯ","chapter":"27","verse":"28","text":"і разьдзеўшы Яго, надзелі на Яго пурпуру;"},{"book":"МАЦЬВЕЯ","chapter":"27","verse":"29","text":"і, сплёўшы вянок зь цёрну, усклалі на галаву Яму і далі Яму ў правую руку кій, і, укленчыўшы перад Ім, кпілі зь Яго, кажучы: радуйся, Цар Юдэйскі!"},{"book":"МАЦЬВЕЯ","chapter":"27","verse":"30","text":"і плявалі на Яго і, узяўшы кій, білі па галаве Яго."},{"book":"МАЦЬВЕЯ","chapter":"27","verse":"31","text":"І калі назьдзекаваліся зь Яго, зьнялі зь Яго пурпуру і апранулі Яго ў адзежу Ягоную, і павялі Яго на крыжаваньне."},{"book":"МАЦЬВЕЯ","chapter":"27","verse":"32","text":"Выходзячы, спаткалі яны аднаго Кірынеяніна, імем Сымон: яго і прымусілі несьці крыж Ягоны."},{"book":"МАЦЬВЕЯ","chapter":"27","verse":"33","text":"І прыйшоўшы на месца, якое называецца Галгофа, што азначае «месца чарапоў»,"},{"book":"МАЦЬВЕЯ","chapter":"27","verse":"34","text":"далі Яму піць воцату, зьмяшанага з жоўцю; і, пакаштаваўшы, не хацеў піць."},{"book":"МАЦЬВЕЯ","chapter":"27","verse":"35","text":"Тыя, што ўкрыжавалі Яго, дзялілі вопратку Ягоную, кідаючы жэрабя;"},{"book":"МАЦЬВЕЯ","chapter":"27","verse":"36","text":"і, седзячы, вартавалі Яго там;"},{"book":"МАЦЬВЕЯ","chapter":"27","verse":"37","text":"і зьмясьцілі над галавою Ягонай надпіс зь віною Яго: Гэты ёсьць Ісус, Цар Юдэйскі."},{"book":"МАЦЬВЕЯ","chapter":"27","verse":"38","text":"Тады ўкрыжавалі зь Ім двух разбойнікаў: аднаго па правы бок, а другога па левы."},{"book":"МАЦЬВЕЯ","chapter":"27","verse":"39","text":"А тыя, што міма праходзілі, зьневажалі Яго, ківаючы галовамі сваімі"},{"book":"МАЦЬВЕЯ","chapter":"27","verse":"40","text":"і кажучы: Ты, што разбураеш храм і за тры дні будуеш! уратуй Сябе Самога. Калі Ты Сын Божы, сыйдзі з крыжа."},{"book":"МАЦЬВЕЯ","chapter":"27","verse":"41","text":"Падобна і першасьвятары з кніжнікамі і старэйшынамі і фарысэямі, насьміхаючыся, казалі:"},{"book":"МАЦЬВЕЯ","chapter":"27","verse":"42","text":"іншых ратаваў, а Самога Сябе ня можа ўратаваць. Калі Ён Цар Ізраілеў, хай цяпер сыйдзе з крыжа, і ўверуем у Яго;"},{"book":"МАЦЬВЕЯ","chapter":"27","verse":"43","text":"спадзяваўся на Бога: хай цяпер выбавіць Яго, калі Ён угодны Яму. Бо Ён сказаў: Я Божы Сын."},{"book":"МАЦЬВЕЯ","chapter":"27","verse":"44","text":"Таксама і разбойнікі, укрыжаваныя зь Ім, зьневажалі Яго."},{"book":"МАЦЬВЕЯ","chapter":"27","verse":"45","text":"Ад шостай жа гадзіны цемра настала па ўсёй зямлі да гадзіны дзявятай."},{"book":"МАЦЬВЕЯ","chapter":"27","verse":"46","text":"А каля дзявятай гадзіны ўскрыкнуў Ісус моцным голасам, кажучы: Ілі, Ілі! ламб савахвані? што азначае: Божа Мой, Божа Мой! чаму Ты Мяне пакінуў?"},{"book":"МАЦЬВЕЯ","chapter":"27","verse":"47","text":"Некаторыя, што стаялі там, чуючы гэта, казалі: Ільлю кліча Ён."},{"book":"МАЦЬВЕЯ","chapter":"27","verse":"48","text":"І адразу пабег адзін зь іх, узяў губку, намачыў у воцат і, насадзіўшы на кій, даваў Яму піць;"},{"book":"МАЦЬВЕЯ","chapter":"27","verse":"49","text":"а другія казалі: пастой; пабачым, ці прыйдзе Ільля ўратаваць Яго."},{"book":"МАЦЬВЕЯ","chapter":"27","verse":"50","text":"А Ісус, зноў ўскрыкнуўшы моцным голасам, выпусьціў дух."},{"book":"МАЦЬВЕЯ","chapter":"27","verse":"51","text":"І вось, завеса храма разадралася напалам, зьверху данізу; і зямля здрыганулася: і каменьне раскалолася;"},{"book":"МАЦЬВЕЯ","chapter":"27","verse":"52","text":"і магілы расчыніліся; і многія целы памерлых паўсталі;"},{"book":"МАЦЬВЕЯ","chapter":"27","verse":"53","text":"і выйшаўшы з магілаў пасьля ўваскрэсеньня Ягонага, увайшлі ў сьвяты горад і явіліся многім."},{"book":"МАЦЬВЕЯ","chapter":"27","verse":"54","text":"А сотнік і тыя, што зь ім вартавалі Ісуса, бачачы землятрус і ўсё, што адбылося, перапалохаліся вельмі і казалі: сапраўды Ён быў Сын Божы."},{"book":"МАЦЬВЕЯ","chapter":"27","verse":"55","text":"Там былі таксама і глядзелі здалёк многія жанчыны, якія ішлі сьледам за Ісусам з Галілеі, служачы Яму;"},{"book":"МАЦЬВЕЯ","chapter":"27","verse":"56","text":"сярод іх былі Марыя Магдаліна і Марыя, маці Якава і Ёсіі, і маці сыноў Зевядзеевых."},{"book":"МАЦЬВЕЯ","chapter":"27","verse":"57","text":"Калі ж зьвечарэла, прыйшоў багаты чалавек з Арыматэі, імем Язэп, які таксама вучыўся ў Ісуса;"},{"book":"МАЦЬВЕЯ","chapter":"27","verse":"58","text":"ён, прыйшоўшы да Пілата, прасіў Цела Ісусавага. Тады Пілат загадаў аддаць Цела."},{"book":"МАЦЬВЕЯ","chapter":"27","verse":"59","text":"І ўзяўшы Цела, Язэп абгарнуў яго чыстым палатном"},{"book":"МАЦЬВЕЯ","chapter":"27","verse":"60","text":"і паклаў яго ў новай сваёй магіле, якую высек у скале; і прываліўшы вялікі камень да дзьвярэй магілы, адышоў."},{"book":"МАЦЬВЕЯ","chapter":"27","verse":"61","text":"Была ж там Марыя Магдаліна і другая Марыя, якія сядзелі насупраць магілы."},{"book":"МАЦЬВЕЯ","chapter":"27","verse":"62","text":"На другі дзень, які ідзе за пятніцай, сабраліся першасьвятары і фарысэі да Пілата"},{"book":"МАЦЬВЕЯ","chapter":"27","verse":"63","text":"і казалі: спадару! мы ўспомнілі, што ашуканец той, яшчэ калі быў жывы, сказаў: «праз тры дні ўваскрэсну»;"},{"book":"МАЦЬВЕЯ","chapter":"27","verse":"64","text":"дык вось, загадай вартаваць магілу да трэйцяга дня, каб вучні Ягоныя, прыйшоўшы ўначы, ня ўкралі Яго і не сказалі народу: «уваскрэс зь мёртвых», і будзе апошняе ашуканства горшае за першае."},{"book":"МАЦЬВЕЯ","chapter":"27","verse":"65","text":"А Пілат сказаў ім: маеце варту; ідзеце, ахоўвайце, як ведаеце."},{"book":"МАЦЬВЕЯ","chapter":"27","verse":"66","text":"Яны пайшлі і ахоўвалі магілу, прыклаўшы пячатку да каменя і паставіўшы варту."}]}