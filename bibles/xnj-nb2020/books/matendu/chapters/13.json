{"data":[{"book":"Matendu","chapter":"13","verse":"1","text":"Mu msambi wa vandu vevakumsadika Kilisitu va ku Antiokia kwavili na vandu vangi vevavi vamlota va Chapanga na vawula, pagati yavi vavi Banaba na Sauli na Simioni mweikemiwa mtitu, Lukio wa Kulene, Manaeni mwealeliwi pamonga na Nkosi Helodi."},{"book":"Matendu","chapter":"13","verse":"2","text":"Pavamuyupayi Bambu na kujihinisa chakulya, Mpungu Msopi akavajovela, “Mnihagulila Banaba na Sauli ndava ya lihengu lenivakemelili.”"},{"book":"Matendu","chapter":"13","verse":"3","text":"Hinu vakajihinisa chakulya neju na kumuyupa Chapanga, vakavapamisa mawoko panani yavi vakavatuma vahamba."},{"book":"Matendu","chapter":"13","verse":"4","text":"Hinu, Mpungu Msopi peamali kuvatuma Banaba na Sauli, vakahelela mbaka Seleukia na kuhuma kwenuko vakayingila muwatu mbaka kukisiwa cha Kuplo."},{"book":"Matendu","chapter":"13","verse":"5","text":"Pavahikili ku Salami vakakokosa Lilovi la Chapanga munyumba za kukonganekela Vayawudi. Yohani Maluko avi mtangatila wavi."},{"book":"Matendu","chapter":"13","verse":"6","text":"Vagendili kuhuma upandi umonga na kuhamba upandi wungi wa kisiwa na kuhika Pafo, vamkolili mundu mmonga Myawudi mhavi liina laki Bal yesu mlota wa udese."},{"book":"Matendu","chapter":"13","verse":"7","text":"Mwenuyo avi pamonga na Seligio Pauli, mkulu wa kisiwa chila avi mundu wa luhala neju. Selgio Pauli avakemili Banaba na Sauli muni ayuwana Lilovi la Chapanga."},{"book":"Matendu","chapter":"13","verse":"8","text":"Nambu mhavi yula Bal yesu mweikemelewa Elima kwa Chigiliki, alingili kuvabelelela muni kumbesa mkulu wa kisiwa chila akotoka kusadika sadika ya Chikilisitu."},{"book":"Matendu","chapter":"13","verse":"9","text":"Hinu Sauli mweikemiwa mewa Pauli, kuni amemisiwi Mpungu Msopi, akamlolokesa takataka mhavi yula,"},{"book":"Matendu","chapter":"13","verse":"10","text":"na kujova, “Veve wamwana wa Setani, likoko wa kila chindu chechimganisa Chapanga, mweumemili uhakau na udese. Nakuleka hati padebe kubudisa uchakaka wa njila selede za Bambu!"},{"book":"Matendu","chapter":"13","verse":"11","text":"Hinu, chiwoko cha Bambu yati chikubuna, yati wivya ngalola nakuhotola kulola lilanga mulukumbi.”"},{"book":"Matendu","chapter":"13","verse":"12","text":"Mkulu wa kisiwa yula peagawene mambu gala, akasadika, akakangasa neju ndava ya mawuliwu gakumvala Bambu."},{"book":"Matendu","chapter":"13","verse":"13","text":"Kangi Pauli na vayaki vakawuka Pafo, vakayingila muwatu na kuhamba kumuji wa Peliga mulima wa Pamfulia. Nambu Yohani Maluko avalekili na kuwuya ku Yelusalemu."},{"book":"Matendu","chapter":"13","verse":"14","text":"Nambu vene vayendalili na lugendu kuhuma Peliga mbaka pamuji wa Antiokia ya Pisidia. Ligono la Kupumulila vakayingila munyumba ya kukonganekela Vayawudi na kutama pahi."},{"book":"Matendu","chapter":"13","verse":"15","text":"Pevamali kusoma muchitabu cha malagizu ga Bambu geampeli Musa na Mayandiku ga Vamlota va Chapanga, vala vachilongosi va nyumba ya kukonganekela Vayawudi yila vavatumili ujumbi uwu, “Valongo ngati kuvi na malovi ga kuvakangamalisa mitima vandu ava mujova.”"},{"book":"Matendu","chapter":"13","verse":"16","text":"Ndi Pauli akayima na kuvapungila chiwoko na kutumbula kuvajovela, “Vakolonjinji va Isilaeli na voha mwemumtopesa Chapanga, muniyuwanila!"},{"book":"Matendu","chapter":"13","verse":"17","text":"Chapanga wa mulima uwu wa Isilaeli avahagwili vagogo vitu, akavakita vandu va kuvya mulima uvaha pavatamayi kuuyehe ku Misili. Kangi akavawusa kwenuko kwa makakala gaki."},{"book":"Matendu","chapter":"13","verse":"18","text":"Akasindimala nawu mulukumbi lwa miyaka alobaini kulugangatu kula."},{"book":"Matendu","chapter":"13","verse":"19","text":"Akagakomekesa makabila saba ga mulima wa Kanani ndi akavapela mulima wenuwo vandu avo kuvya uhali wavi."},{"book":"Matendu","chapter":"13","verse":"20","text":"Mambu ago gahengiki kwa lukumbi lwa miyaka miya mcheche na hamsini.”"},{"book":"Matendu","chapter":"13","verse":"21","text":"Chechagelekili ndi vakamyupa nkosi, ndi Chapanga akavapela Sauli mwana wa Kishi wa lukolo lwa Benjamini, akalongosa mulukumbi lwa miyaka alobaini."},{"book":"Matendu","chapter":"13","verse":"22","text":"Peamuwusili Sauli, Chapanga akamhagula Daudi avya nkosi wavi. Chapanga mwene akavajovela hotohoto, nimhagwili Daudi mwana wa Yese, ndava muni mundu mweakuniganisa. Mwenuyo ndi mweihenga mambu goha genikugagana."},{"book":"Matendu","chapter":"13","verse":"23","text":"Kuhuma mu chiveleku cha mundu mwenuyo, Chapanga ngati cheavalagizi vandu va Isilaeli kuvapelekela Msangula ndi Yesu."},{"book":"Matendu","chapter":"13","verse":"24","text":"Yesu peavi akona kutumbula lihengu laki, Yohani amlongolili na kuvakokosela vandu voha va Isilaeli kuvya yikuvagana vamuwuyila Chapanga na kubatiziwa."},{"book":"Matendu","chapter":"13","verse":"25","text":"Yohani peavi mukumala ujumbi waki avajovili vandu, Mwiholela nene ndi yani? Mwemkumlindila lepi nene. Nambu yuwanila! Mweibwela mumbela yangu, nene nakuganikiwa hati kuwopola nyosi za champali zaki!”"},{"book":"Matendu","chapter":"13","verse":"26","text":"“Valongo vangu, nyenye chiveleku cha Ibulahimu, na vangi voha mwemkumtopesa Chapanga! Ujumbi uwu wa usangula uletiwi kwitu!"},{"book":"Matendu","chapter":"13","verse":"27","text":"Muni vakolonjinji va Yelusalemu na vakulu vavi vammanyili lepi Yesu kuvya Msangula, katu nakugamanya malovi ga vamlota va Chapanga gegasomewa kila Ligono la Kupumulila. Pamonga na ago vakagatimilisi kwa kumkoma Yesu lifwa."},{"book":"Matendu","chapter":"13","verse":"28","text":"Pamonga na avi lepi na yeyikumgana akomiwa, vamyupili Pilatu amhukumwa lifwa."},{"book":"Matendu","chapter":"13","verse":"29","text":"Na pevamali kuhenga goha gegayandikiwi kumvala Yesu, vakamuhulusa kuhuma mu msalaba, vakamvika mu litinda la mbugu."},{"book":"Matendu","chapter":"13","verse":"30","text":"Nambu Chapanga amuyukisi kwevafwili."},{"book":"Matendu","chapter":"13","verse":"31","text":"Mwene kwa magono gamahele, avahumalili vealongosini nawu kuhuma ku Galilaya mbaka ku Yelusalemu. Venavo ndi hinu vandu vevakujovela vandu va Isilaeli mambu ga Yesu."},{"book":"Matendu","chapter":"13","verse":"32","text":"Hinu tete tikuvakokosela nyenye Lilovi la Bwina, lenilo ndi lilaganu kwa vagogo vitu,"},{"book":"Matendu","chapter":"13","verse":"33","text":"Chapanga ahengili lilaganu lenilo ndava yitu tete chiveleku chavi kwa kumyukisa Yesu, ngati cheyiyandikiwi Muzabuli ya pili,"},{"book":"Matendu","chapter":"13","verse":"34","text":"Na ndava ya kumyukisa kwevafwili, nakuwuya kavili kwenuko ndi awolili lepi. Chapanga ajovili,"},{"book":"Matendu","chapter":"13","verse":"35","text":"Hinu wijova mu mayandiku gangi ga Zabuli,"},{"book":"Matendu","chapter":"13","verse":"36","text":"Daudi mwene ahengili geigana Chapanga mulukumbi lwaki, na kangi afwili na kuvikiwa mu litinda la mbugu papipi na vagogo vaki, na higa yaki yawolili."},{"book":"Matendu","chapter":"13","verse":"37","text":"Nambu yula mweayukiswi na Chapanga kwa vafwili awolili lepi."},{"book":"Matendu","chapter":"13","verse":"38","text":"Ndava muni valongo vitu tigana nyenye mumanya chakaka kuvya munjila ya Yesu, ujumbi wa kulekekesewa kumbudila Chapanga ukokoswa kwinu,"},{"book":"Matendu","chapter":"13","verse":"39","text":"mundu yoyoha mweamsadika mwene ndi ilekekesewa kumbudila Chapanga kwoha, lijambu langahotoleka ndava ya kulanda Malagizu ga Bambu geampeli Musa."},{"book":"Matendu","chapter":"13","verse":"40","text":"Mujiyangalila, gegajoviwi na vamlota va Chapanga gala gakotoka kuvakolela,"},{"book":"Matendu","chapter":"13","verse":"41","text":"‘Myuwanila, nyenye mwemuvi na likomo, mkangasayi na mfwayi!"},{"book":"Matendu","chapter":"13","verse":"42","text":"Pauli na Banaba pavawukili munyumba ya kuyupila Chapanga mula, vandu vala vakavagongolela vabwela Ligono la Kupumulila leligelekela, vavakangamalisa mambu gala."},{"book":"Matendu","chapter":"13","verse":"43","text":"Mngonganu wula pawamaliki Vayawudi vamahele na vandu vangali Vayawudi vevayingili njila ya kumuyupa Chapanga ya Vayawudi ndi vakavalanda Pauli na Banaba. Vene vakalongela nawu na kuvakangamalisa mitima vayendelela kutama kwa kuhuvalila ubwina wa Chapanga."},{"book":"Matendu","chapter":"13","verse":"44","text":"Ligono la Kupumulila lila lelagelekili kila mundu pamuji wula abwelili kuyuwanila Lilovi la Bambu."},{"book":"Matendu","chapter":"13","verse":"45","text":"Nambu Vayawudi pavawaweni vandu vamahele vakamema wihu, vakagabela malovi gaajovayi Pauli na vakamliga."},{"book":"Matendu","chapter":"13","verse":"46","text":"Pauli na Banaba vakalongela kwa ukekesi neju, “Yaganikiwi Lilovi la Chapanga litumbula kuvahikila hoti nyenye, nambu ndava mulibelili na kuvya nakuhotola kupokela wumi wa magono goha, hinu tikuvaleka na kuvahambila vandu vangali Vayawudi."},{"book":"Matendu","chapter":"13","verse":"47","text":"Muni Bambu atilagazili aga,"},{"book":"Matendu","chapter":"13","verse":"48","text":"Vandu vangali Vayawudi pevayuwini lijambu lila vakavya na luheku, vakaulumbalila ujumbi wa Bambu na vevahaguliwi vala kupewa na wumi wa magono goha wangali mwishu, vakavya vamsadika."},{"book":"Matendu","chapter":"13","verse":"49","text":"Lilovi la Bambu ladandasiki kila pandu pamulima."},{"book":"Matendu","chapter":"13","verse":"50","text":"Nambu Vayawudi vakavakulukisa vadala vangali Vayawudi vevitopeswa vevakumuyupa Chapanga na vagosi vevimanyikana wa muji wula. Vakatumbula kuvang'aha Pauli na Banaba, vakavavinga vahuma pamuji wavi."},{"book":"Matendu","chapter":"13","verse":"51","text":"Hinu vamitumi vala vakakung'unda lububu mumagendelu gavi kulangisa vabeli Lilovi la Bambu na vakahamba ku Ikonio."},{"book":"Matendu","chapter":"13","verse":"52","text":"Na vamsadika va ku Antiokia, ndi vamemiswi luheku na Mpungu Msopi."}]}