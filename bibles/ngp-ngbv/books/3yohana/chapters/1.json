{"data":[{"book":"3Yohana","chapter":"1","verse":"1","text":"Miye mdala kilongozi nakuwandikila mbuyangu Gayo hukuunga mwe kindedi."},{"book":"3Yohana","chapter":"1","verse":"2","text":"Mbuyangu, nalombeza kugamba mph'eho yedi kwako mwe zimbuli zose, unde mgima mwo mwili enga ivi wili mgima mwo muye."},{"book":"3Yohana","chapter":"1","verse":"3","text":"Ne hyelelwa vitendese aho wandugu wamwenga weze wabule aha niyo weza kunigambila ivo wili mhuwilwa mwe kindedi, heiye weye wagendeela mwe kindedi."},{"book":"3Yohana","chapter":"1","verse":"4","text":"Hakihali kint'hu kikulu kikunik'ha kinyemi kikujink'ha ukwiva kugamba wanangu wekala mwe kindedi."},{"book":"3Yohana","chapter":"1","verse":"5","text":"Mbwiyangu, weye umhuwilwa vitendese kwa chochose ukudamanya kwa wanduguzo wahuwila, hata uneva wakanda wageni."},{"book":"3Yohana","chapter":"1","verse":"6","text":"Woho wadigambila idifyo dya wahuwila wa Kilisito imbuli yo lukunde lwako. Nevinde vedi uneva nouwambize viya vikumwelela Mnungu wagendeele ne nt'hambo yawe."},{"book":"3Yohana","chapter":"1","verse":"7","text":"Kwaivo wakonga int'hambo yawe kwo undima wawe kwa Kilisito haheina kwambizwa chochose ni want'hu hi wahuwila."},{"book":"3Yohana","chapter":"1","verse":"8","text":"Naswe kiwambiza want'hu awa vileke kinde hamwenga nawo mwe ndima yawe kwajili yo ukindedi."},{"book":"3Yohana","chapter":"1","verse":"9","text":"Nehiwawandikila fyo dya wahuwila wa Kilisito, mna Diotilefe uyo akuungisa kunda kilongozi ywawe, hakuunga kukitegeleza."},{"book":"3Yohana","chapter":"1","verse":"10","text":"Elo, heza kwiza nenizibunk'hule zimbuli zakwe zose akudamanya ne milosi ya udant'hi akukiziga. Naho hiyo ayo du mna hakuwahokela wandugu awo naho wawafingiza wadya wakuwahokela no kuwagulusa mwe difyo dya wahuwila wa Kilisito."},{"book":"3Yohana","chapter":"1","verse":"11","text":"Mbwiyangu, unase kutimila mliganyizo wiihile mna utimile mliganyizo uwedi. Yeyose akukudamanya ayedi uyo ni ywa Mnungu, mna akudamanya yaihile akei kummanya Mnungu."},{"book":"3Yohana","chapter":"1","verse":"12","text":"Kila mnt'hu amtogola Demetilio, naho ikindedi chenye chamtogola, suwe naswe chalonga uwona wetu mwakwe, weye nawe kumanya kugamba iki kikulonga ni kindedi."},{"book":"3Yohana","chapter":"1","verse":"13","text":"Nna mbuli nyingi nehaunga kukugambila, mna hikuunga kuwandikila mwe ibaluwa."},{"book":"3Yohana","chapter":"1","verse":"14","text":"Nakawiila kwiza kwako mazuwa aya ya hagihi, niho nekize kisimuile mnomo kwa mnomo."},{"book":"3Yohana","chapter":"1","verse":"15","text":"Utondowazi unde na weye, wambuyazo wakulamsa, walamse wambuya zetu wose."}]}