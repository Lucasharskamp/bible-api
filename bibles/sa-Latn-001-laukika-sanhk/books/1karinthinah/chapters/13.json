{"data":[{"book":"1 karinthinaH","chapter":"13","verse":"1","text":"martyasvargIyANAM bhASA bhASamANo'haM yadi premahIno bhaveyaM tarhi vAdakatAlasvarUpo ninAdakAribherIsvarUpazca bhavAmi|"},{"book":"1 karinthinaH","chapter":"13","verse":"2","text":"aparaJca yadyaham IzvarIyAdezADhyaH syAM sarvvANi guptavAkyAni sarvvavidyAJca jAnIyAM pUrNavizvAsaH san zailAn sthAnAntarIkarttuM zaknuyAJca kintu yadi premahIno bhaveyaM tarhyagaNanIya eva bhavAmi|"},{"book":"1 karinthinaH","chapter":"13","verse":"3","text":"aparaM yadyaham annadAnena sarvvasvaM tyajeyaM dAhanAya svazarIraM samarpayeyaJca kintu yadi premahIno bhaveyaM tarhi tatsarvvaM madarthaM niSphalaM bhavati|"},{"book":"1 karinthinaH","chapter":"13","verse":"4","text":"prema cirasahiSNu hitaiSi ca, prema nirdveSam azaThaM nirgarvvaJca|"},{"book":"1 karinthinaH","chapter":"13","verse":"5","text":"aparaM tat kutsitaM nAcarati, AtmaceSTAM na kurute sahasA na krudhyati parAniSTaM na cintayati,"},{"book":"1 karinthinaH","chapter":"13","verse":"6","text":"adharmme na tuSyati satya eva santuSyati|"},{"book":"1 karinthinaH","chapter":"13","verse":"7","text":"tat sarvvaM titikSate sarvvatra vizvasiti sarvvatra bhadraM pratIkSate sarvvaM sahate ca|"},{"book":"1 karinthinaH","chapter":"13","verse":"8","text":"premno lopaH kadApi na bhaviSyati, IzvarIyAdezakathanaM lopsyate parabhASAbhASaNaM nivarttiSyate jJAnamapi lopaM yAsyati|"},{"book":"1 karinthinaH","chapter":"13","verse":"9","text":"yato'smAkaM jJAnaM khaNDamAtram IzvarIyAdezakathanamapi khaNDamAtraM|"},{"book":"1 karinthinaH","chapter":"13","verse":"10","text":"kintvasmAsu siddhatAM gateSu tAni khaNDamAtrANi lopaM yAsyante|"},{"book":"1 karinthinaH","chapter":"13","verse":"11","text":"bAlyakAle'haM bAla ivAbhASe bAla ivAcintayaJca kintu yauvane jAte tatsarvvaM bAlyAcaraNaM parityaktavAn|"},{"book":"1 karinthinaH","chapter":"13","verse":"12","text":"idAnIm abhramadhyenAspaSTaM darzanam asmAbhi rlabhyate kintu tadA sAkSAt darzanaM lapsyate| adhunA mama jJAnam alpiSThaM kintu tadAhaM yathAvagamyastathaivAvagato bhaviSyAmi|"},{"book":"1 karinthinaH","chapter":"13","verse":"13","text":"idAnIM pratyayaH pratyAzA prema ca trINyetAni tiSThanti teSAM madhye ca prema zreSThaM|"}]}