{"data":[{"book":"Jaakobin kirje","chapter":"5","verse":"1","text":"Kuulkaa, te rikkaat, teidän on nyt aika itkeä ja valittaa, koska teitä odottavat suuret vaikeudet."},{"book":"Jaakobin kirje","chapter":"5","verse":"2","text":"Rikkautenne on pian mennyttä ja hienot vaatteenne vain koinsyömiä lumppuja."},{"book":"Jaakobin kirje","chapter":"5","verse":"3","text":"Teidän kultanne ja hopeanne katoaa, mutta se on kuitenkin todistuksena teitä vastaan ja syö teidän lihaanne kuin tuli. Tällaista te olette koonneet itsellenne edessä olevan tuomiopäivän varalle."},{"book":"Jaakobin kirje","chapter":"5","verse":"4","text":"Kuunnelkaa! Eikö korviinne kantaudu niiden työmiesten valitus, joille kuuluvan palkan te olette anastaneet? Heidän huutonsa on Herra kuullut."},{"book":"Jaakobin kirje","chapter":"5","verse":"5","text":"Te olette viettäneet aikanne täällä maan päällä huvitellen ja mielihalujanne tyydyttäen, mutta nyt te joudutte tilille."},{"book":"Jaakobin kirje","chapter":"5","verse":"6","text":"Olette tuominneet ja surmanneet rehellisen miehen, joka ei voinut puolustautua teitä vastaan."},{"book":"Jaakobin kirje","chapter":"5","verse":"7","text":"Mutta te, rakkaat veljet, jotka odotatte Herran paluuta, olkaa kärsivällisiä kuin maanviljelijä, joka odottaa sateiden tulevan ajallaan ja arvokkaan satonsa kypsyvän."},{"book":"Jaakobin kirje","chapter":"5","verse":"8","text":"Olkaa siis kärsivällisiä ja rohkeita, sillä Herra tulee kohta."},{"book":"Jaakobin kirje","chapter":"5","verse":"9","text":"Älkää moittiko toisianne, veljet. Oletteko itse arvostelun yläpuolella? Katsokaa: suuri tuomari tulee! Hän on jo pian täällä. Jättäkää tuomitseminen hänelle.5:9 Sisältyy ajatukseen."},{"book":"Jaakobin kirje","chapter":"5","verse":"10","text":"Ottakaa esimerkkiä siitä, kuinka Herran profeetat kestivät kärsimyksiä."},{"book":"Jaakobin kirje","chapter":"5","verse":"11","text":"Tiedämme heidän olevan nyt onnellisia, koska he silloin pysyivät hänelle uskollisina, vaikka saivatkin sen tähden paljon kärsiä. Job on hyvä esimerkki miehestä, joka murheiden keskellä luotti jatkuvasti Herraan. Jobin kokemukset osoittavat, että kaikki, mitä Herra antaa meille tapahtua, koituu meidän parhaaksemme. Me olemme kaikesta huolimatta hänen hyvässä hoidossaan."},{"book":"Jaakobin kirje","chapter":"5","verse":"12","text":"Mutta ennen kaikkea, rakkaat veljet, älkää vannoko taivaan, maan tai minkään muunkaan nimeen. Sanokaa vain yksinkertaisesti »on» tai »ei», niin ette tee syntiä eikä teitä tuomita."},{"book":"Jaakobin kirje","chapter":"5","verse":"13","text":"Jos joku teistä kärsii jostakin, rukoilkoon. Jos joku on onnellinen, niin ylistäköön siitä Herraa."},{"book":"Jaakobin kirje","chapter":"5","verse":"14","text":"Jos joku teistä on sairas, kutsukoon luokseen seurakunnan vanhimmat. Näiden tehtävä on rukoilla sairaan puolesta, voidella häntä öljyllä ja pyytää Herraa parantamaan hänet."},{"book":"Jaakobin kirje","chapter":"5","verse":"15","text":"Jos he rukoilevat uskoen, Herra tekee sairaan terveeksi, ja jos hänen omallatunnollaan on syntiä, Herra antaa hänelle anteeksi."},{"book":"Jaakobin kirje","chapter":"5","verse":"16","text":"Tunnustakaa syntinne toisillenne ja rukoilkaa toistenne puolesta, että parantuisitte. Jumalan mielen mukaisen ihmisen rukouksella on suuri voima, ja se tuottaa ihmeellisiä tuloksia."},{"book":"Jaakobin kirje","chapter":"5","verse":"17","text":"Elia oli samanlainen ihminen kuin mekin, mutta kun hän pyysi hartaasti, ettei tulisi sadetta, niin seuraavaan kolmeen ja puoleen vuoteen ei ollenkaan satanut."},{"book":"Jaakobin kirje","chapter":"5","verse":"18","text":"Sitten hän rukoili taas ja pyysi, että sataisi. Silloin alkoi sataa kaatamalla, ja pellot muuttuivat vihreiksi ja puutarhat rupesivat tuottamaan satoa."},{"book":"Jaakobin kirje","chapter":"5","verse":"19","text":"Rakkaat veljet, jos joku teistä on menettänyt uskonsa Herraan ja joku toinen saa hänet jälleen ymmärtämään totuuden,"},{"book":"Jaakobin kirje","chapter":"5","verse":"20","text":"niin se, joka auttaa eksyneen takaisin Jumalan yhteyteen, on pelastanut hänen sielunsa kuolemasta ja auttanut häntä saamaan monet syntinsä anteeksi."}]}