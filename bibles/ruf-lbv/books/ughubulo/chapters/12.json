{"data":[{"book":"Ughubulo","chapter":"12","verse":"1","text":"Kuya chitango chakukangawatsa choneka kulanga. Tsakukala ne ipinga yumwe iyapfatsighwe litsuwa na lwetsi hasi mwe ghamaghulu ghake, na fiya ye tsinondo kumi na mbili mwitwi mwake."},{"book":"Ughubulo","chapter":"12","verse":"2","text":"Pinga ayo tsakana inda, naye ang'ali yokemelela kwa usungu ka kahabehi ukweleka."},{"book":"Ughubulo","chapter":"12","verse":"3","text":"Kuya chitango chingi choneka kulanga. Tsakukala na tsoka kulu dung'u line matwi saba, na membe kumi, na mna matwi agho tsamkala fiya saba."},{"book":"Ughubulo","chapter":"12","verse":"4","text":"Na mkila ghwake ghung'ali ghukwegha fungu limwe lya mafungu madatu ghe tsinondo tsa kulanga, na kutsasa muisi. Tsoka alyo tsalima hambele he ipinga ayo iyobama kweleka ili limmetse imwanaghe baho hayatsomweleka."},{"book":"Ughubulo","chapter":"12","verse":"5","text":"Naye keleka imwana mmale, iyatsotawala isi tsose kwa ng'weku ye chuma. Na mwanaghe kasolighwa kughenda kulanga kwe Imulungu na hane chighoda chake che undewa."},{"book":"Ughubulo","chapter":"12","verse":"6","text":"Pinga yula tsakatsumila kunyika, hanu hekilighwe ne Imulungu, ili yatunzighwe kwa ghamatsuwa elufu imwe, mia mbili na sitini."},{"book":"Ughubulo","chapter":"12","verse":"7","text":"Kuya tsakulawila ng'ondo kulanga. Malaika Mikaeli na wamalaika wayaghe tsawetowa na litsoka lila, litsoka nalyo ne wamalaika wake tsawetowa nawo,"},{"book":"Ughubulo","chapter":"12","verse":"8","text":"lekeni litsoka lila na wamalaika wake tsawatowighwa, apfo wawingighwa ako kulanga."},{"book":"Ughubulo","chapter":"12","verse":"9","text":"Litsoka lila kulu lyasighwa, ilyo lilyo tsoka kulu lya ghumwande ilikemighwe Yehile au Setani, iyoighutsukila iisi yose. Tsakasighwa muisi na wamalaika wake."},{"book":"Ughubulo","chapter":"12","verse":"10","text":"Kuya nihulika litsi kulu kulanga, â€œSambi ukombotsi we Imulungu na ngupfu na undewa wa Imulungu wetu utsa, na ukulu wa Kiristu wake nawo utsa! Kwaapfila ayula iyawalongeletse ndughu tsetu hambele he Imulungu ichilo ne imisi kasighwa hasi."},{"book":"Ughubulo","chapter":"12","verse":"11","text":"Nawo tsawamuhuma kwa ngupfu ya idamu ya Mwanang'olo na kwa mbuli yawo ya ukalangama, ng'awaunoghele bae ughima wawo, tsawabama ghendo kulapfa ughima wawo mbaka ukufa."},{"book":"Ughubulo","chapter":"12","verse":"12","text":"Apfo udeng'elele, ghwe kulanga"},{"book":"Ughubulo","chapter":"12","verse":"13","text":"Litsoka lila halyonile lyasighwa muisi, limuwinga ipinga yula iyeleke imwana mmale."},{"book":"Ughubulo","chapter":"12","verse":"14","text":"Lekeni pinga yula keng'ighwa ghamabawa meli gha chitema mkulu ili yaghuluke kutali ghendo na tsoka alyo, mbaka hanu hekilighwe ako kunyika, naye ang'atunzighwe kwa miyaka midatu na nusu."},{"book":"Ughubulo","chapter":"12","verse":"15","text":"Litsoka lila limtemela ghamatsi mengi ka ghumto, ghamuwinza pinga ayo ili ghamkululuse."},{"book":"Ughubulo","chapter":"12","verse":"16","text":"Lekeni iisi tsaimwapfila ipinga ayo, kwaapfila yasama ka mlomo, ighametsa ghamatsi agho ighalawile mna mlomo wa tsoka alyo."},{"book":"Ughubulo","chapter":"12","verse":"17","text":"Apfo tsoka lila limwonela maya ipinga ayo, kuya lyuka tsake na ukwitowa ne lweleko lwe pinga ayo ilusighale, iwokindilitsa malaghitso ghe Imulungu na wane ukalangama wa mbuli tsa Yesu."},{"book":"Ughubulo","chapter":"12","verse":"18","text":"Kuya tsoka lila lima mmbalimbali mwe ibahali."}]}