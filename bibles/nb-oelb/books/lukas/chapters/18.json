{"data":[{"book":"Lukas","chapter":"18","verse":"1","text":"En gang, da Jesus ville vise disiplene hvor viktig det alltid er å be og ikke gi opp, fortalte han dette bildet for dem:"},{"book":"Lukas","chapter":"18","verse":"2","text":"”I en by var det en dommer, en ond mann som ikke viste respekt verken for Gud eller mennesker."},{"book":"Lukas","chapter":"18","verse":"3","text":"I samme byen var det også en enke som titt og ofte kom til ham og sa: ’Hjelp meg til å få det jeg skal ha av min motpart.’"},{"book":"Lukas","chapter":"18","verse":"4-5","text":"I lang tid brydde ikke dommeren seg om henne, men til slutt begynte hun å gå ham på nervene. Da sa han til seg selv: ’Visst nok bruker jeg ikke å vise respekt verken for Gud eller mennesker, men denne kvinnen gjør meg helt forstyrret. Det er best jeg ser til at hun får det hun har rett på. Jeg er trøtt på stadige maset hennes!’ ”"},{"book":"Lukas","chapter":"18","verse":"6","text":"Så sa Herren Jesus: ”Når til og med en så ond og urettferdig mann som denne dommerne kan gi seg,"},{"book":"Lukas","chapter":"18","verse":"7","text":"tror dere ikke da at Gud mye mer vil gi retten til dem som tilhører ham, når de ber dag og natt?"},{"book":"Lukas","chapter":"18","verse":"8","text":"Jo, jeg forsikrer dere at han ikke vil la dem vente. Men spørsmålet er: Kommer jeg, Menneskesønnen18:8 ”Menneskesønnen” er et hebraisk ord for å si ”av mennesker”. Det var en tittel på Messias, den lovede kongen, hentet fra Daniel 7:13-14., til å finne noen som tror, den dagen jeg kommer igjen?”"},{"book":"Lukas","chapter":"18","verse":"9","text":"En annen gang vendte Jesus seg til noen som skrøt av at de alltid fulgte Guds vilje og som så ned på andre folk. Jesus fortalte et bilde for dem, og sa:"},{"book":"Lukas","chapter":"18","verse":"10","text":"”To menn gikk til templet for å be. En av dem var fariseer18:10 Fariseerne var et religiøst parti blant jødene. De var svært nøye med å følge hele Moseloven og hadde for øvrig lagt til egne regler og forskrifter., den andre var toller18:10 Tollerne var jøder som arbeide med å kreve inn skatt til romerne, og de var foraktet av alle.."},{"book":"Lukas","chapter":"18","verse":"11","text":"Fariseeren sto for seg selv og ba: ’Takk Gud for at jeg ikke er en synder som alle andre, og spesielt ikke som tolleren der borte! Jeg bedrar ikke noen, jeg stjeler ikke fra andre, jeg er ikke utro i ekteskapet mitt,"},{"book":"Lukas","chapter":"18","verse":"12","text":"jeg faster to ganger i uken, og jeg gir en tiendedel18:12 I følge Moseloven skulle de gi en tiendedel av sin avling og sin buskap til templet. Se Tredje Mosebok 27:30-32 og Femte Mosebok 14:22. til Gud av alt jeg tjener.’"},{"book":"Lukas","chapter":"18","verse":"13","text":"Men tolleren sto på lang avstand og våget ikke en gang å løfte blikket mot himmelen, men slo hendene for brystet i fortvilelse og ropte: ’Gud, tilgi meg, jeg er en synder!’"},{"book":"Lukas","chapter":"18","verse":"14","text":"Jeg sier dere,” fortsatte Jesus, ”at det var han, og ikke fariseeren, som gikk hjem skyldfri innfor Gud! For den som opphøyer seg selv, skal bli ydmyket, men den som ydmyker seg selv, skal bli opphøyet.”"},{"book":"Lukas","chapter":"18","verse":"15","text":"Noen foreldre kom bort til Jesus med sine små barn for at han skulle røre ved dem og be for dem. Men disiplene fikk se det og jaget dem bort."},{"book":"Lukas","chapter":"18","verse":"16","text":"Da kalte Jesus til seg barna og sa til disiplene: ”Ikke jag dem bort. La barna komme til meg, for alle som vil tilhøre Guds eget folk, må bli som dem.18:16 På gresk: Guds rike tilhører slike som dem."},{"book":"Lukas","chapter":"18","verse":"17","text":"Ja, jeg forsikrer dere at den som ikke blir som et lite barn, kommer slett ikke til å få tilhøre Guds eget folk.”"},{"book":"Lukas","chapter":"18","verse":"18","text":"En betydningsfull mann, medlem i jødenes råd, spurte Jesus: ”Gode mester, hva skal jeg gjøre for å få evig liv?”"},{"book":"Lukas","chapter":"18","verse":"19","text":"”Hvorfor kaller du meg god?” spurte Jesus. ”Det finnes bare en som er god, og det er Gud."},{"book":"Lukas","chapter":"18","verse":"20","text":"Og budene hans kan du allerede: ’Du skal ikke være utro i ekteskapet. Du skal ikke drepe. Du skal ikke stjele. Du skal ikke lyve eller vitne falskt. Vis respekt for foreldrene dine.18:20 Se Andre Mosebok 20:12-16 og Femte Mosebok 5:16-20.’ ”"},{"book":"Lukas","chapter":"18","verse":"21","text":"Mannen svarte: ”Alle disse budene har jeg holdt helt siden jeg var ung.”"},{"book":"Lukas","chapter":"18","verse":"22","text":"Da sa Jesus til ham: ”Det er bare en ting til du må gjøre: Selge alt du eier og gi pengene til de fattige. Da skal du få en skatt i himmelen. Kom etterpå og følg meg.”"},{"book":"Lukas","chapter":"18","verse":"23","text":"Da mannen hørte dette, gikk han bedrøvet bort, for han var svært rik."},{"book":"Lukas","chapter":"18","verse":"24","text":"Jesus fulgte ham med øynene da han gikk og sa til disiplene: ”Hvor vanskelig er det ikke for den som har mye penger, å få tilhøre Guds eget folk!18:24 På gresk: komme inn i Guds rike. Selv i v.25."},{"book":"Lukas","chapter":"18","verse":"25","text":"Det er lettere for en kamel å komme seg gjennom et nåløye enn for en som er rik, til å underordne seg Gud, slik at han får tilhøre Guds eget folk.”"},{"book":"Lukas","chapter":"18","verse":"26","text":"De som hørte dette, utbrøt: ”Hvem i all verden kan da bli frelst?”"},{"book":"Lukas","chapter":"18","verse":"27","text":"Jesus svarte: ”Ingen, menneskelig sett. Men for Gud er alle ting mulig!”"},{"book":"Lukas","chapter":"18","verse":"28","text":"Da sa Peter: ”Vi har forlatt alt det vi eide, for å følge deg.”"},{"book":"Lukas","chapter":"18","verse":"29","text":"”Ja”, svarte Jesus, ”og jeg forsikrer dere at hver og en som forlater hus, kone eller mann, søsken, foreldre og barn for å få tilhøre Guds eget folk,18:29 På gresk: for Guds rikes skyld."},{"book":"Lukas","chapter":"18","verse":"30","text":"han skal få mangedobbelt igjen allerede her i tiden, og evig liv i den kommende verden.”"},{"book":"Lukas","chapter":"18","verse":"31","text":"Jesus samlet sine disipler omkring seg og sa: ”Vi er nå på vei til Jerusalem, og der skal alt det som Gud har latt profetene18:31 Profetenes budskap finnes skrevet ned i Bibelens første del, den som vi kaller Det gamle testamente. skrive om meg, Menneskesønnen18:31 ”Menneskesønnen” er et hebraisk ord for å si ”av mennesker”. Det var en tittel på Messias, den lovede kongen, hentet fra Daniel 7:13-14., bli til virkelighet."},{"book":"Lukas","chapter":"18","verse":"32","text":"Jeg vil bli forrådt og utlevert til de romerske myndighetene18:32 På gresk: hedningene. Det var jødenes måter å beskrive fremmed folk på. og kommer til å bli hånet og mishandlet. De vil spytte på meg,"},{"book":"Lukas","chapter":"18","verse":"33","text":"piske meg og til slutt drepe meg. På den tredje18:33 I det greske språket, og på mange andre språk, regner de den dagen noe skjer, som dag nummer en. Jesus døde på en fredag og sto opp på søndagen. dagen skal jeg igjen stå opp fra de døde.”"},{"book":"Lukas","chapter":"18","verse":"34","text":"Men disiplene fattet ingenting. Den reelle betydningen i det Jesus forutsa, var skjult for dem. Derfor skjønte de ingenting."},{"book":"Lukas","chapter":"18","verse":"35-36","text":"På veien mot Jerusalem nærmet Jesus seg byen Jeriko sammen med mye folk. Det satt en blind mann ved veien og tigget. Mannen hørte folket komme forbi og spurte nysgjerrig om hva som sto på."},{"book":"Lukas","chapter":"18","verse":"37","text":"Da han fikk høre at det var Jesus fra Nasaret som kom,"},{"book":"Lukas","chapter":"18","verse":"38","text":"begynte han å rope: ”Jesus, du som skal arve kong Davids trone,18:38 På gresk: Davids sønn. Dette var en tittel som jødene ga Messias, den lovede kongen. ha medfølelse med meg!”"},{"book":"Lukas","chapter":"18","verse":"39","text":"Folket som gikk foran Jesus, forsøkte å få ham til tie stille, men han ropte bare enda høyere: ”Du som skal arve kong Davids trone, ha medfølelse med meg!”"},{"book":"Lukas","chapter":"18","verse":"40","text":"Jesus hørte dette og stanset. Han sa til folket at de skulle lede mannen fram til ham. Og han spurte ham:"},{"book":"Lukas","chapter":"18","verse":"41","text":"”Hva vil du at jeg skal gjøre for deg?”"},{"book":"Lukas","chapter":"18","verse":"42","text":"Da sa Jesus til ham: ”Du skal se igjen! Din tro har helbredet deg.”"},{"book":"Lukas","chapter":"18","verse":"43","text":"Og straks kunne mannen se! Så fulgte han etter Jesus og hyllet Gud, og alle som så det, æret Gud."}]}