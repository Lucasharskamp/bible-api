{"data":[{"book":"Gaalu Sɛʋɛi","chapter":"12","verse":"1","text":"Moize Kuse anzanui ta zeɠeni ga anza. Miliyame ta Aalɔn ti ɠɛni vaazu ma."},{"book":"Gaalu Sɛʋɛi","chapter":"12","verse":"2","text":"Ti ɠɛni ma: «Moize ɠila nɔ lɛi Ɠɔoɠɔ GALAGI ɓɔɛai pɔ! Kpɔɛʋɛ gá ɓalaagi gi ʋɔ!» Ɠɔoɠɔ GALAGI ti-wooi mɛnini."},{"book":"Gaalu Sɛʋɛi","chapter":"12","verse":"3","text":"Tama Moize ɠɛni ga ɓɔɠɔmaayei nu gola, é leʋe nui pɛ ba eteai zu."},{"book":"Gaalu Sɛʋɛi","chapter":"12","verse":"4","text":"Gaamago nɔ, Ɠɔoɠɔ GALAGI Moize lolini, naa ʋɛɛ Aalɔn ʋa, ta Miliyame, é ɠɛ ti ma: «À ɠomi, wo saʋagɔ, GALA daaɠomi seɠe ʋɛlɛi ʋɔ bɛ.» Ti liini ná."},{"book":"Gaalu Sɛʋɛi","chapter":"12","verse":"5","text":"Ɠɔoɠɔ GALAGI yeini tonaɓiingi zu, é lo seɠe ʋɛlɛi laaʋɛ maazuʋɛ. É Aalɔn ta Miliyameni tolini. Ti felegɔ ti ʋaani."},{"book":"Gaalu Sɛʋɛi","chapter":"12","verse":"6","text":"É ɠɛni ti ma: «À woilo, nii é bɛ̀, gè bo wo ma! Siɛgi zu GALA goo wo nu a ɠɛna la wo zaama, nà, Ɠɔoɠɔ GALAGI, nà ɗa ɓɔɠɔ lɛɛ la kulakɛlɛmai zu, gè ɓɔɛ pɔ segi zu."},{"book":"Gaalu Sɛʋɛi","chapter":"12","verse":"7","text":"Kɛlɛ é la ɠana ga nà-botiɠɛ nui Moize, nii é ga lada nui nà-pɛlɛwu vai kpein su."},{"book":"Gaalu Sɛʋɛi","chapter":"12","verse":"8","text":"Nà ɗa ɓɔɛ pɔ ga wooi koleai, faa zuɓidi laade, gè ɓɔɠɔ lɛɛ la, é kà. Lee vaa zu wo la luani, wo ɗa va nà-botiɠɛ nui Moize ma?»"},{"book":"Gaalu Sɛʋɛi","chapter":"12","verse":"9","text":"Ɠɔoɠɔ GALAGI yiiɠaawanani ti laalɔɠɔma, é li."},{"book":"Gaalu Sɛʋɛi","chapter":"12","verse":"10","text":"Tonaɓiingi zeɠeni nɔ feya seɠe ʋɛlɛi maazuʋɛ, geei ʋɛɛ Miliyame ma mɛɛ, koleai eɠɛ kobe kolegi. Aalɔn wɛlɛni ba, é ka ga é ɠɛa ga gee nu."},{"book":"Gaalu Sɛʋɛi","chapter":"12","verse":"11","text":"Aalɔn ɠɛni Moize ma: «Soma màliɠii, è mina gá-ɠotoi ma ɠasɔi la gi unma, gi kɛai ɠimalalai zu!"},{"book":"Gaalu Sɛʋɛi","chapter":"12","verse":"12","text":"Ee, de-ʋaazeelai mina ɠɛ eɠɛ doin saai, é ʋa zɔlɔɔ, nii kpusɛi ta luulaai, aisa é ʋa zɔlɔɔ.»"},{"book":"Gaalu Sɛʋɛi","chapter":"12","verse":"13","text":"Moize wooɠulani Ɠɔoɠɔ GALAGI ma, é ɠɛ ma: «Ee, GALA, nà è maanɛɛnɛzu, kɛdɛ!»"},{"book":"Gaalu Sɛʋɛi","chapter":"12","verse":"14","text":"Ɠɔoɠɔ GALAGI ɠɛni Moize ma: «Ni kɛɛɠɛ a la ɠɛni laaɗɛi ʋuuni gaazuʋɛ, é la ɓena yɛ ma unfegi zu, eyɛsu folo lɔfela? À kpɛ, é ɠula wo-ʋuuzuʋɛ ʋa, é kɛ su ga folo lɔfela, naa ʋoluma, wa yeezei bu niina, é ʋa wo zaama.»"},{"book":"Gaalu Sɛʋɛi","chapter":"12","verse":"15","text":"Miliyame ɠulani ti-ʋuuzuʋɛ ʋa, é kɛ ga folo lɔfela. Nuɓusɛiti ti yɛni ti-ʋuuzuʋɛ, eyɛsu é ʋa, é lɔ ti zaama mɔnɔ."},{"book":"Gaalu Sɛʋɛi","chapter":"12","verse":"16","text":"Naa ʋoluma, ti zeɠeni Ɠaselɔte, ti li, ti ʋu Palan teʋebai zu."}]}