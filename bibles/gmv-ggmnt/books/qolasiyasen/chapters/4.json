{"data":[{"book":"Qolasiyasen","chapter":"4","verse":"1","text":"Godato, intes salon Goday dizayssa inte eriza gishshi intes oothizaytas tumanine suuretethan oothite."},{"book":"Qolasiyasen","chapter":"4","verse":"2","text":"Beegidi galatara gathi pacey bayinda Xoossa woossite."},{"book":"Qolasiyasen","chapter":"4","verse":"3","text":"Ta iza gishshi qachchetida kiristoosa xuura awajanas danda7ana mala Xoossi nuus qaala yootanas oge doyana mala nu gishshika woossite."},{"book":"Qolasiyasen","chapter":"4","verse":"4","text":"Qasseka hasa7anas bessiza qaala qonccen ta hasa7ana mala taas woossite."},{"book":"Qolasiyasen","chapter":"4","verse":"5","text":"Ammanontta asatara intes diza hanotethan cinccatethan Simeretite. Intes beettida lo7o qaadan go7etite."},{"book":"Qolasiyasen","chapter":"4","verse":"6","text":"Issi issi uras inte malithe wositi immanakone inte erana mala inte hasa7ay maxxinera kaxxida kaththa mala mali7o gido."},{"book":"Qolasiyasen","chapter":"4","verse":"7","text":"Tiqiqosay ta duusa gishshi wurs intes yootana. Izi daro dosotida ishane Godas tanara issife oothiza ammanetida oothanchako."},{"book":"Qolasiyasen","chapter":"4","verse":"8","text":"Nu duussa gishshi inte erana malane inte wozina minithana malata iza inteko kiittadis."},{"book":"Qolasiyasen","chapter":"4","verse":"9","text":"Izi inte bagga gididi ammanetidadene dosetidade gidida nu isha Anasimosara inteko bees. Isttika haani diza hanoza wurs intes yootana."},{"book":"Qolasiyasen","chapter":"4","verse":"10","text":"Barinabasa Aawa michchey naa Mariqosayine tanara issife qachchetida Arixirokosay intena saro geetes. Mariqosa gishshi inte ay oothanakone kase intena ta qofisa wothida mala izi inteko gakkishin mokki ekite."},{"book":"Qolasiyasen","chapter":"4","verse":"11","text":"Iyosixosa geetettiza Yesusayka intena saro gees. Ayhuda asa gidofe Xoossa kawotethas tanara oothizayti haytantta xalalako. Istti tana minththethida."},{"book":"Qolasiyasen","chapter":"4","verse":"12","text":"Inte baggafe gidida Yesus kiristoosa oothanchay Ephafiray intena saro gees. Izika intena ayana duusan lo7eth minnidine mulera wopu giidi Xoossa shenen minni eqqana mala wurso wode inte gishshi woossan baaxetes."},{"book":"Qolasiyasen","chapter":"4","verse":"13","text":"Qasseka inte gishshi hessathoka Lodoqiyanine Iyara kataman dizaytas izi pacey baynda oothizayssa ta izas marikatayss."},{"book":"Qolasiyasen","chapter":"4","verse":"14","text":"Daro dosetida aakime Luqasayne Deemasay intena saro geetes."},{"book":"Qolasiyasen","chapter":"4","verse":"15","text":"Lodoqiyan diza nu ishatas, Nimifussisine izi keeththan shiiqiza ammaniza asatas ta saroka yootite."},{"book":"Qolasiyasen","chapter":"4","verse":"16","text":"Hana ta kiittaya intes nababettida mala qasseka Lodoqiyan diza woossa keethayin nababistana mala oothite. Inteka qasse Lodoqiyape intes kiitetida kiitta nababite."},{"book":"Qolasiyasen","chapter":"4","verse":"17","text":"Akiriphas “Neni Godape ekkida oothoza wurseth gathanas minna” giite."},{"book":"Qolasiyasen","chapter":"4","verse":"18","text":"Hayssa saroka tani Phawulosay ta kushera xaafadis. Ta qachista dizayssa dogopite. Xoossa kiyateth intenara gido."}]}