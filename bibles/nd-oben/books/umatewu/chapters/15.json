{"data":[{"book":"UMatewu","chapter":"15","verse":"1","text":"Ngalesosikhathi abanye abaFarisi labafundisi bomthetho beza kuJesu bevela eJerusalema bambuza bathi,"},{"book":"UMatewu","chapter":"15","verse":"2","text":"“Kungani abafundi bakho besephula isiko labadala na? Kabagezi izandla zabo bengakadli!”"},{"book":"UMatewu","chapter":"15","verse":"3","text":"UJesu waphendula wathi, “Kungani lina lisephula umlayo kaNkulunkulu ngenxa yamasiko enu na?"},{"book":"UMatewu","chapter":"15","verse":"4","text":"Phela uNkulunkulu wathi, ‘Hlonipha uyihlo lonyoko’15.4 U-Eksodasi 20.12; UDutheronomi 5.16 njalo ‘Lowo othuka uyise loba unina ufanele ukubulawa.’15.4 U-Eksodasi 21.17; ULevi 20.9"},{"book":"UMatewu","chapter":"15","verse":"5","text":"Kodwa lina lithi nxa umuntu esithi lokho obekungaba lusizo kuyise kumbe unina kuphawulelwe uNkulunkulu,"},{"book":"UMatewu","chapter":"15","verse":"6","text":"akasamelanga ahloniphe uyise lonina ngakho. Ngaleyondlela lichitha ilizwi likaNkulunkulu ngenxa yesiko lenu."},{"book":"UMatewu","chapter":"15","verse":"7","text":"Lina bazenzisi! U-Isaya wayeqinisile aze aphrofithe ngani esithi:"},{"book":"UMatewu","chapter":"15","verse":"8","text":"‘Lababantu bangidumisa ngezindebe zabo,"},{"book":"UMatewu","chapter":"15","verse":"9","text":"Bangikhonza ngeze;"},{"book":"UMatewu","chapter":"15","verse":"10","text":"UJesu wabizela ixuku labantu kuye wathi, “Lalelani lizwisise."},{"book":"UMatewu","chapter":"15","verse":"11","text":"Lokho okungena emlonyeni womuntu ‘kakumngcolisi’ kodwa lokho okuphuma emlonyeni wakhe yikho ‘okumngcolisayo.’ ”"},{"book":"UMatewu","chapter":"15","verse":"12","text":"Abafundi basebesiza kuye bambuza bathi, “Uyakwazi yini ukuthi abaFarisi kubakhubile ukuzwa lokhu?”"},{"book":"UMatewu","chapter":"15","verse":"13","text":"Waphendula wathi, “Zonke izihlahla ezingahlanyelwanga nguBaba osezulwini zizasitshunwa lezimpande zazo."},{"book":"UMatewu","chapter":"15","verse":"14","text":"Bayekeleni; ngabakhokheli abazimpumputhe. Nxa impumputhe ihola impumputhe zombili zizawela egodini.”"},{"book":"UMatewu","chapter":"15","verse":"15","text":"UPhethro wathi, “Sichasisele umzekeliso lowo.”"},{"book":"UMatewu","chapter":"15","verse":"16","text":"UJesu wababuza wathi, “Lilokhu lingelakuqedisisa na?"},{"book":"UMatewu","chapter":"15","verse":"17","text":"Kaliboni yini ukuthi noma yini engena emlonyeni iya esiswini besekuphuma emzimbeni?"},{"book":"UMatewu","chapter":"15","verse":"18","text":"Kodwa lezozinto eziphuma emlonyeni womuntu zivela enhliziyweni yizo ezenza umuntu angcole."},{"book":"UMatewu","chapter":"15","verse":"19","text":"Ngoba enhliziyweni kuphuma imicabango emibi, ukubulala, ukufeba, ukuhlobonga, ubusela, ukufakaza amanga, ukunyeya lokuhlambaza."},{"book":"UMatewu","chapter":"15","verse":"20","text":"Lokhu yikho okwenza umuntu angcole, kodwa ukudla ngezandla ezingagezwanga kakumenzi angcole.”"},{"book":"UMatewu","chapter":"15","verse":"21","text":"Esuka kuleyondawo uJesu waya emangweni waseThire leSidoni."},{"book":"UMatewu","chapter":"15","verse":"22","text":"Umfazi ongumKhenani wakuleyondawo weza kuye ezokhala esithi, “Nkosi, Ndodana kaDavida, ake ungihawukele! Indodakazi yami ithwele nzima, ihlutshwa ngamadimoni.”"},{"book":"UMatewu","chapter":"15","verse":"23","text":"UJesu kazange amphendule. Ngakho abafundi bakhe beza kuye bamkhuthaza bathi, “Mxotshe, nangu uselokhu ememeza esilandela.”"},{"book":"UMatewu","chapter":"15","verse":"24","text":"Waphendula wathi, “Ngathunywa kuphela ezimvini ezilahlekileyo zako-Israyeli.”"},{"book":"UMatewu","chapter":"15","verse":"25","text":"Owesifazane lowo weza waguqa phambi kwakhe wathi, “Nkosi, ake ungisize.”"},{"book":"UMatewu","chapter":"15","verse":"26","text":"Waphendula uJesu wathi, “Kakulunganga ukuthatha isinkwa sabantwana usiphosele izinja.”"},{"book":"UMatewu","chapter":"15","verse":"27","text":"Owesifazane wathi, “Yebo Nkosi, angithi izinja ziyayidla imvuthu eziwa etafuleni yabaninizo.”"},{"book":"UMatewu","chapter":"15","verse":"28","text":"UJesu wasephendula wathi, “Nkosazana, ulokukholwa okukhulu! Isicelo sakho sesamukelwe.” Indodakazi yakhe yahle yasila ngalesosikhathi."},{"book":"UMatewu","chapter":"15","verse":"29","text":"UJesu wasuka lapho wehla egudlana loLwandle lwaseGalile. Wasekhwela entabeni wahlala phansi."},{"book":"UMatewu","chapter":"15","verse":"30","text":"Kweza kuye amaxuku amakhulu abantu eletha abaqhulayo, iziphofu, izigoga, izimungulu labanye abanengi, bababeka phambi kwakhe; wabasilisa."},{"book":"UMatewu","chapter":"15","verse":"31","text":"Abantu bamangala ukubona izimungulu sezikhuluma, izigoga sezitshwaphulukile, abaqhugezelayo sebezihambela leziphofu sezibona. Bamdumisa uNkulunkulu ka-Israyeli."},{"book":"UMatewu","chapter":"15","verse":"32","text":"UJesu wabiza abafundi bakhe wathi, “Ngibazwela usizi lababantu; sebehlale lami insuku ezintathu bengadlanga lutho. Angifuni kubakhulula belambile funa bayathe endleleni.”"},{"book":"UMatewu","chapter":"15","verse":"33","text":"Abafundi bakhe bamphendula bathi, “Singakuthatha ngaphi ukudla okwaneleyo endaweni ekhatshana kanje ukuba sisuthise ixuku elingaka na?”"},{"book":"UMatewu","chapter":"15","verse":"34","text":"UJesu wabuza wathi, “Lilezinkwa ezingaki?”"},{"book":"UMatewu","chapter":"15","verse":"35","text":"Wasetshela ixuku labantu ukuba lihlale phansi."},{"book":"UMatewu","chapter":"15","verse":"36","text":"Wasethatha lezozinkwa eziyisikhombisa lenhlanzi, kwathi esebongile, wazihlephula waziqhubela abafundi, labo bazinika abantu."},{"book":"UMatewu","chapter":"15","verse":"37","text":"Bonke badla basutha. Ngemva kwalokho abafundi babutha imvuthu kwagcwala izitsha eziyisikhombisa."},{"book":"UMatewu","chapter":"15","verse":"38","text":"Inani lalabo abadlayo lalizinkulungwane ezine kungabalwa abafazi labantwana."},{"book":"UMatewu","chapter":"15","verse":"39","text":"UJesu eselikhulule ixuku labantu, wangena esikepeni waya emangweni waseMagadani."}]}