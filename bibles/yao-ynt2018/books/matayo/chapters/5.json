{"data":[{"book":"Matayo","chapter":"5","verse":"1","text":"Che Yesu paŵauweni mpingo wa ŵandu ŵakwesile pa chitumbi ni kutama. Ŵakulijiganya ŵao ŵajaulile,"},{"book":"Matayo","chapter":"5","verse":"2","text":"nombewo ŵatandite kwajiganya."},{"book":"Matayo","chapter":"5","verse":"3","text":"“Akwete upile ŵele ŵakwakulupilila Akunnungu,"},{"book":"Matayo","chapter":"5","verse":"4","text":"Akwete upile ŵele ŵakulilasika muntima,"},{"book":"Matayo","chapter":"5","verse":"5","text":"Akwete upile ŵele ŵakulitimalika,"},{"book":"Matayo","chapter":"5","verse":"6","text":"Akwete upile ŵele ŵajakwete sala ni njota ja kupanganya yaili yambone paujo pa Akunnungu,"},{"book":"Matayo","chapter":"5","verse":"7","text":"Akwete upile ŵaali ni chanasa kwa ŵane,"},{"book":"Matayo","chapter":"5","verse":"8","text":"Akwete upile ŵaali ni ntima wambone,"},{"book":"Matayo","chapter":"5","verse":"9","text":"Akwete upile ŵakwalumbanya ŵandu,"},{"book":"Matayo","chapter":"5","verse":"10","text":"Akwete upile ŵele ŵakusaukanga ligongo lya kupanganya yaili yambone paujo pa Akunnungu,"},{"book":"Matayo","chapter":"5","verse":"11","text":"“Nsangalale ŵanyamwe ŵandu pachachintukananga ni kunnagasya ni kummechetela yangalumbana kwa ligongo lyangu."},{"book":"Matayo","chapter":"5","verse":"12","text":"Nsangalale ni kuchina pakuŵa mbote jenu jili jekulungwa kwinani. Pakuŵa iyoyo peyo ni iŵapanganyichisye ŵakulondola ŵa Akunnungu ŵaŵapali nkanaŵe ŵanyamwe."},{"book":"Matayo","chapter":"5","verse":"13","text":"“Ŵanyamwe ndi njete ja pachilambo! Nambo njete jasoyesyaga kulasa kwakwe chintaje chichi kuti unonye wakwe uujile sooni? Ngajikufai kulikose, nambo jikwasikwa paasa ni kuliŵatikwa ni ŵandu."},{"book":"Matayo","chapter":"5","verse":"14","text":"“Ŵanyamwe ndi lilanguka lya pachilambo! Musi wautaŵikwe pachanya chitumbi ngaukukomboleka kusisika."},{"book":"Matayo","chapter":"5","verse":"15","text":"Ŵandu ngakupamba lumuli ni kuluunichila ni lulo, nambo akuluŵika pachanya chindu chakuŵichila lumuli pakuti lwalanguchisye ŵaali nkati mo."},{"book":"Matayo","chapter":"5","verse":"16","text":"Iyoyo peyo lilanguka lyenu likusachilwa lilanguchisye paujo pa ŵandu, kuti aiwone isambo yenu yambone, ni ŵakusye Atati ŵenu ŵaali kwinani."},{"book":"Matayo","chapter":"5","verse":"17","text":"“Nkaganisya kuti naiche kukugatyosya Malajisyo ni majiganyo ga ŵakulondola ŵa Akunnungu. Nganiika kukugatyosya nambo kukugamalichisya."},{"book":"Matayo","chapter":"5","verse":"18","text":"Ngunsalila isyene kuti, mpaka pelepo kwinani ni chilambo pachiimale kupita, ngapagwa namose nukuta pane chindu chamwana mu malajisyo chachichityochekwe mpaka imalile yose."},{"book":"Matayo","chapter":"5","verse":"19","text":"Nipele, mundu jwalijose jwangajitichisya namose likanyo limo mmalamulo ga mwana ga ni kwajiganya ŵane, jwelejo chaŵe jwannandi nnope mu Umwenye wa kwinani. Nambo jwelejo juchalikamulichisye ni kwajiganya ŵane, jwelejo chaŵe jwankulungwa mu Umwenye wa kwinani."},{"book":"Matayo","chapter":"5","verse":"20","text":"Nipele ngunsalila kuti, iŵaga umbone wenu ngaupunda aula wa ŵakwiganya Malajisyo ga Akunnungu gaŵapele che Musa ni Mafalisayo nganjinjila ng'oo mu Umwenye wa kwinani."},{"book":"Matayo","chapter":"5","verse":"21","text":"“Mpilikene kuti ŵandu ŵa chiikala ŵasalilwe kuti, ‘Nkaulaga! Juchaulaje akusachilwa alamulikwe.’"},{"book":"Matayo","chapter":"5","verse":"22","text":"Nambo une ngunsalila kuti, mundu jwalijose jwakuntumbilila mpwakwe, chiimbajile kulamulikwa. Jwakwachembulusya apwao chachajausya pa nkungulu. Ni jwakummilanga mpwao ‘Jwakuloŵela,’ chaŵajilwe kwinjila ku mooto wangasimika moŵa gose pangali mbesi."},{"book":"Matayo","chapter":"5","verse":"23","text":"Nipele mwapelekaga mbopesi jenu pa chilisa ni papopo mwakumbuchilaga kuti apwenu ŵana umenyani nomwe,"},{"book":"Matayo","chapter":"5","verse":"24","text":"njileche mbopesi jenu mmbujo mwa chilisa, njaule kaje nkajilane ni mpwenu jo ni mmujeje ni kujityosya mbopesi jenu."},{"book":"Matayo","chapter":"5","verse":"25","text":"“Njilane chitema ni jwammagongo ndi mwitala nkanaŵe kwika ku nkungulu. Yapundaga pelepo jwammagongo jwenu chantaje mmakono mwa jwakulamula, nombe jwakulamula jo chantaje mmakono mwa jwangondo, nombejo champonye mu nyuumba jakutaŵilwa."},{"book":"Matayo","chapter":"5","verse":"26","text":"Ngunsalila isyene kuti, ngantyoka mwelemo mpaka pachimmalisye kulipa mbiya ja mbesi."},{"book":"Matayo","chapter":"5","verse":"27","text":"“Mpilikene kuti, ŵandu ŵasalilwe, ‘Nkatenda chikululu!’"},{"book":"Matayo","chapter":"5","verse":"28","text":"Nambo une ngunsalila, kila mundu juchannolechesye jwankongwe kwa kunsaka, amasile kutenda chikululu nawo muntima mwakwe."},{"book":"Matayo","chapter":"5","verse":"29","text":"Nipele, iŵaga liso lyenu lya kundyo likunneŵasya nlityosye ni kulijasila kwakutalika. Mmbaya nnope kupotesya chiŵalo chenu chimo cha pachiilu, kupunda chiilu chenu chose chiponyekwe pa mooto wangasimika, moŵa gose pangali mbesi."},{"book":"Matayo","chapter":"5","verse":"30","text":"Ni iŵaga nkono wenu wa kundyo ukunneŵasya, nkate nkaujase kwakutalika. Mmbaya kukwenu kupotesya chiŵalo chimo cha chiilu kupunda chiilu chose chiponyekwe pa mooto wangasimika moŵa gose pangali mbesi."},{"book":"Matayo","chapter":"5","verse":"31","text":"“Iŵechetekwe kuti, ‘Jwakunleka ŵankwakwe, akusachilwa ŵaape talaka.’"},{"book":"Matayo","chapter":"5","verse":"32","text":"Nambo une ngunsalila kuti, kila mundu jwakunleka ŵankwakwe, pangaŵa kwa ligongo lya chikululu, akwatenda atende chikululu, nombe jwannume alombelaga jwankongwe jwalesilwe, akutenda chikululu."},{"book":"Matayo","chapter":"5","verse":"33","text":"“Sooni mpilikene kuti ŵandu ŵa kalakala ŵasalilwe kuti, ‘Nkalumbila kwa unami, nambo mpanganye mpela imwalumbile kupanganya kwa Ambuje.’"},{"book":"Matayo","chapter":"5","verse":"34","text":"Nambo une ngunsalila, nkalumbila ng'o, atamuno kwa kwinani, pakuŵa chili chitengu cha umwenye cha Akunnungu,"},{"book":"Matayo","chapter":"5","verse":"35","text":"atamuno kulumbila kwa chilambo, pakuŵa chili chitengu chao cha kuŵichila makongolo, atamuno kulumbila kwa musi wa Yelusalemu, pakuŵa uli musi wa Mwenye jwankulu."},{"book":"Matayo","chapter":"5","verse":"36","text":"Atamuno nkalumbila kwa ntwe wenu, pakuŵa ngankukombola kupanganya luumbo lumo kuŵa lweswela atamuno lwepiliu."},{"book":"Matayo","chapter":"5","verse":"37","text":"Mwatiji, ‘Elo’, jiŵe ‘Elo’, ni mwatiji, ‘Ngwamba’, jiŵe ‘Ngwamba’. Chachili chose cha kupunda yeleyo chikutyoka kwa jwangalumbana jula."},{"book":"Matayo","chapter":"5","verse":"38","text":"“Mpilikene kuti isasilwe, ‘Liso kwa liso, ni Liino kwa liino.’"},{"book":"Matayo","chapter":"5","verse":"39","text":"Nambo une ngunsalila kuti, nkaliuchisya kwa jwangalumbana. Mundu jwalijose juchampute lijanda pa lijeje lya kundyo, mwagalauchisye ni lijakwe."},{"book":"Matayo","chapter":"5","verse":"40","text":"Mundu anjausyaga ku nkungulu kukummechetela magambo melepe ansumule lishati lyenu, munnechele ni likoti lyenu."},{"book":"Matayo","chapter":"5","verse":"41","text":"Mundu jwalijose ankanganichisyaga njigale nsigo wao njaule nawo kilomita jimo, njende nawo kilomita siŵili."},{"book":"Matayo","chapter":"5","verse":"42","text":"Jwakummenda mumpe, nombe jwakusaka kunkongola, ngasimwajima."},{"book":"Matayo","chapter":"5","verse":"43","text":"“Mpilikene kuti isasilwe, ‘Munnonyele njenu ni munchime jwammagongo jwenu.’"},{"book":"Matayo","chapter":"5","verse":"44","text":"Nambo une ngunsalila, mwanonyele ŵammagongo ŵenu ni mwapopelele aŵala ŵakunlagasya,"},{"book":"Matayo","chapter":"5","verse":"45","text":"kuti mme ŵanache ŵa Atati ŵenu ŵaali kwinani. Pakuŵa akwalanguchisya lyuŵa lyakwe ŵandu ŵangalumbana ni ŵambone ni kwanyelela ula ŵandu ŵambone paujo pa Akunnungu ni ŵangalumbana."},{"book":"Matayo","chapter":"5","verse":"46","text":"Ana chimpate mbote chi mwanonyelaga pe ŵakunnonyela ŵanyamwe? Ngwamba! Pakuŵa ŵakukumbikanya nsongo nombe akutenda iyoyo?"},{"book":"Matayo","chapter":"5","verse":"47","text":"Iŵaga nkwakomasyaga achapwenu pe, ana ntesile chapi chakupunda kwapunda ŵane? Ana ngati ŵangakwamanyilila Akunnungu akutenda iyoyo."},{"book":"Matayo","chapter":"5","verse":"48","text":"Nipele mme ŵautindimisyo mu ntima kwati mpela Atati ŵenu ŵa kwinani yatite kuŵa jwautindimisyo."}]}