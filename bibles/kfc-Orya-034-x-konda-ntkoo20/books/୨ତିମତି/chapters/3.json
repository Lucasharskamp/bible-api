{"data":[{"book":"୨ ତିମତି","chapter":"3","verse":"1","text":"ମନେ ଇଡ୍‌ଦୁ, ସାରାସାରି ଦିନ୍‌ତୁ ଗାଦି ରାଓକୁ ୱାଜି ଇନେ ।"},{"book":"୨ ତିମତି","chapter":"3","verse":"2","text":"ଲୋକୁ ନିଜେଦିଙ୍ଗ୍‌ ତରାନିକା, ଦନ୍‍ଲୋବ୍‌, ଗର୍ବ, ନିନ୍ଦା; ୱାର୍‌ ବୁବାୟାୟାଙ୍ଗେ ମାନାଏଣ୍‌ଗା ୱାରିଙ୍ଗ୍‌ ଅପ୍‌ମାନ୍‌ କିନାର୍‌; ୱାରି ମୋନ୍‌ତାନ୍‌ ଦୟା ମାରି ଦାର୍ମୁ ମାରାଗ୍‌ନାତ୍‌,"},{"book":"୨ ତିମତି","chapter":"3","verse":"3","text":"ୱାର୍‌ ଆନାର୍‌ ଆଇ ଲୋକା ସୁରି କିନିକାର୍‌, ରିସାଆନିକା ମାରି ବୟଙ୍କାକାର୍‌ତିକାର୍‌; ୱିଜୁ ନେଗି ବିସୟ୍‌ତିଙ୍ଗ୍‌ କାଡ଼ାନାନ୍‌ ।"},{"book":"୨ ତିମତି","chapter":"3","verse":"4","text":"ୱାର୍‌ ଗର୍ବଦାନ୍‌ କେଇନିକା ଆଜି ବିସ୍‌ବାସ୍‌ ଆରାକିଜି ମାରି ବିଚାର୍‌ସିଲିକାର୍‌ ଆନାର୍‌; ୱାର୍‌ ମାପୁରୁଦି ବକ୍ତିମାଣାନ୍‌ ଉଣିତିନିମାନୁ ନାଣ୍ତ୍‌ ସୁକ୍‌ କିନାର୍‌ ।"},{"book":"୨ ତିମତି","chapter":"3","verse":"5","text":"ଦାର୍ମୁଦି ସତ୍‌ତି ସାକ୍ତିଦିଙ୍ଗ୍‌ ମାନାଏଣ୍‌ଗା ୱାର୍‌ ଆତ୍‍ରେରି ଦାର୍ମୁପାଣିଦିଙ୍ଗ୍‌ ୱିଜୁ ଅଡ଼୍‌ବିନାର୍‌ । ଇୟାୱାରିମାଣୁକୁ ମିର୍‌ ଆକ ମାନ୍‌ଡ୍ରୁ ।"},{"book":"୨ ତିମତି","chapter":"3","verse":"6","text":"ଇୟାୱାଜା ଲୋକୁ ଏସଲୋକା ଇଲ୍‌କାଙ୍ଗ୍‌ ସୋଲ୍‌ସି ବପୁସିଲି ଆଇମେକା ମୁସ୍‌କୁ ଆସା ଇଡ୍‌ନାର୍‌ । ଆମା ଆଇମେକ୍‍ ଇନିଇନି ଆସାଦି ଲାକ୍‌ତୁ ଆଜି ନିଜେଦି ପାପ୍‌ ବୋଜୁଦୁ ଆଜି ପଡ଼େଆନେମାନେ ।"},{"book":"୨ ତିମତି","chapter":"3","verse":"7","text":"ଆମାକେଙ୍ଗ୍‌ ୱିଜୁଦିନ୍ ସତ୍‌ ନେସ୍‌ତେଙ୍ଗ୍‌ ସେସ୍ଟା କିଜିମାନେ, ମାତର୍‌ ତାନି ବିସୟ୍‌ ପୟ୍‌ଉ, ଇୟାୱାଜା ଆଇମେକାଙ୍ଗ୍‍ଁ ୱାର୍‌ ୱାରିଆଡ୍‌ଗି କିନାର୍‌ ।"},{"book":"୨ ତିମତି","chapter":"3","verse":"8","text":"ଆଉ ଯନ୍ନିସ ମାରି ଯମ୍ୱ୍ରୀସ ଏଣ୍ତେସ୍‌ ମୋସାଦି ବିରୁଦ୍‌ କିତାମାର୍ହାର୍‌, ଆୟାୱାଜା ୱେନ୍‌କାରି ଦିନ୍‌ତୁ ଇୟା ତାଗ୍‌ଇକାର୍‌ ସତ୍‌ତିଙ୍ଗ୍‌ ବିରୁଦ୍‌ କିନାର୍‌ ୱାରି ବୁଦି ପାଣି ସିଏଜିନାତ୍‌ ମାରି ୱାରି ଦାର୍ମୁବିସ୍‌ବାସ୍‌ ବେକାର୍‌ ଆତାତ୍‌ ।"},{"book":"୨ ତିମତି","chapter":"3","verse":"9","text":"ମାତର୍‌ ୱାର୍‌ ନାଣ୍ତ୍‌ ଆଗ୍‌ଡ଼ି ଆଦେଙ୍ଗ୍‌ ଆଟ୍‍ଏର୍‍ । ଅର୍‍ଲେନ୍‍ ୱିଜେରେ ନେସ୍‌ନାର୍‌, ୱାର୍‌ ଏସ ବୁଦିସିଲିକାର୍‌ । ଯନ୍ନିସ ମାରି ଯମ୍ୱ୍ରିସଦି ଜିବନ୍‌ତୁ ଆମାକା ଗଟାତା ମାର୍ହାତ୍‌, ୱାରି ଜିବନ୍‌ତୁ ଆକାନେ ଗଟାନାତ୍‌ ।"},{"book":"୨ ତିମତି","chapter":"3","verse":"10","text":"ମାତର୍‌ ନିନ୍‌ ନା ସିକିୟା, ନା ବ୍ୟବହାର୍‌ ମାରି ନା ଜିବନ୍‌ତି ପାଣି ସୁଡ଼ୁତିମାନିଦେର୍‌ । ନା ବିସ୍‌ବାସ୍‌, ସାସ୍‌, ଜିବନ୍‌ନୋନିକା, ସାନ୍ତି,"},{"book":"୨ ତିମତି","chapter":"3","verse":"11","text":"୩:୧୧ ପ୍ରେରିତ ୧୩:୧୪-୫୨ ପ୍ରେରିତ ୧୪:୧-୭ ପ୍ରେରିତ ୧୪:୮-୨୦.ନା କାସ୍ଟୁ ମାରି ଦୁଃକ୍‌ବୋଗ୍‌ ନିନ୍‌ ସୁଡ଼ୁତିମାନି । ନିନ୍‌ ନେସ୍‌ତିମାନି, ଏଣ୍ତେସ୍‌ ଆଣ୍ଟିୟକ, ଇକନିୟା, ଲୁସ୍ତ୍ରାଦୁ ନାନ୍‌ ନାଣ୍ତ୍‌ କାସ୍ଟୁ ପୟ୍‌ତା ମାର୍‌ଆ । ମାତର୍‌ ଏଣ୍ତେସ୍‌ ୱାନ୍‌ ୱିଜୁଦାନ୍‌ ପ୍ରବୁ ନାଙ୍ଗିଁ ଉଦାର୍‌ କିତାମାନାନ୍‌ ।"},{"book":"୨ ତିମତି","chapter":"3","verse":"12","text":"ସତ୍‌ତାନ୍‌ ଆମାକାର୍‌ କ୍ରିସ୍ତ ଜିସୁଦି ୱାଲେ ମିସାଜି ଦାର୍ମୁଜିବନ୍‌ତାନ୍‌ ଜିଦେଙ୍ଗ୍‌ ଇଚ୍ଛା କିନାନ୍‌, ୱାରିଙ୍ଗ୍‌ ଦୁଃକ୍‌କାସ୍ଟୁଦିଙ୍ଗ୍‌ ସାମ୍‌ନା ଆଦେଙ୍ଗ୍‌ ପଡ଼ାନାତ୍‌ ।"},{"book":"୨ ତିମତି","chapter":"3","verse":"13","text":"ମାତର୍‌ ସୁରିୱାର୍‌ଗିନି ଲୋକ୍‌ ମାରି ପୁକାପୁଲିକିନିୱାରି ସାରି ପୁରାସେସ୍‌ ଆନିତରିନ୍‌ ୱାର୍‌ ଆଇୱାରିଙ୍ଗ୍‌ ଟକେ କିନାର୍‌ ସାରାସାରି ୱେନ୍‌କା ନିଜେ ଗୁଟାଦୁ ଆର୍‌ନାର୍‌ ।"},{"book":"୨ ତିମତି","chapter":"3","verse":"14","text":"ମାତର୍‌ ଆମା ୱିଜୁ ସତ୍‌ ସିକିୟା କିଜି ଡାଟ୍‌ତାନ୍‌ ବିସ୍‌ବାସ୍‌ କିଜିନିଦେର୍‌, ଆୟାୱିଜୁଦୁ ନିନ୍‌ ଡାଟ୍‌ତାନ୍‌ ତେବାଆ । ନି ଗୁରୁର୍‍ ଏନ୍‌, ନିନ୍‌ ନେସ୍‌ତିମାନି ।"},{"book":"୨ ତିମତି","chapter":"3","verse":"15","text":"କ୍ରିସ୍ତ ଜିସୁଦିମାନୁ ବିସ୍‌ବାସ୍‌ କିଜି ରକିୟା ପୟ୍‌ନି ବୁଦି ଆମା ପବିତ୍ର ଦାର୍ମୁସାସ୍ତ୍ରଦୁ ସୁଡ଼ିତିମାନିଦେର୍‌, ମିର୍‌ କଡ଼ୱାଲେରାନ୍‌ ଆୟାୱିଜୁ ସାସ୍ତ୍ର ପଡ଼ାଜି ବୁଜାତିମାନିଦେର୍‌ ।"},{"book":"୨ ତିମତି","chapter":"3","verse":"16","text":"ୱିଜୁ ଦାର୍ମୁସାସ୍ତ୍ର ମାପୁରୁଦି ମାଣାନ୍‌ ସିଆୟ୍‌ଆତା ମାନାତ୍‌ ମାରି ସତ୍‌ ବାକ୍ୟ, ସିକ୍‌ୟା, ମିଚ୍‌ତି ବିରୁଦ୍‌ କିଜି ମାରି ବୁଲ୍‌ତିଙ୍ଗ୍‌ ଟିକ୍‌ କିନି ଉଣ୍ତିଙ୍ଗ୍‌ ୱେର୍‌ସି, ସତ୍‌ ଜିଦେଙ୍ଗ୍‌ ଦାର୍ମୁସାସ୍ତ୍ର ସାହାଜ୍ୟ କିନାତ୍‌,"},{"book":"୨ ତିମତି","chapter":"3","verse":"17","text":"ଏଣ୍ତେସ୍‌ ମାପୁରୁଦି ଲୋକୁ ପୁରା ଆଜି ୱିଜୁ ନେଗି ପାଣି ଉଣ୍ତିଙ୍ଗ୍‌ ଜଗ୍‌ ପୟ୍‌ଦେଙ୍ଗ୍‌ ଆଟ୍‌ନାନ୍‌ ।"}]}