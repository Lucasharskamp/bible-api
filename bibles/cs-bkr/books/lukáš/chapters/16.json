{"data":[{"book":"Lukáš","chapter":"16","verse":"1","text":"Pravil pak i k učedlníkům svým: Èlověk jeden byl bohatý, kterýž měl šafáře; a ten obžalován jest před ním, jako by mrhal statek jeho."},{"book":"Lukáš","chapter":"16","verse":"2","text":"I povolav ho, řekl jemu: Což to slyším o tobě? Vydej počet z vladařství svého, neb již nebudeš moci déle vládnouti."},{"book":"Lukáš","chapter":"16","verse":"3","text":"I dí vladař sám v sobě: Co učiním? Teď pán můj odjímá ode mne vladařství. Kopati nemohu, žebrati se stydím."},{"book":"Lukáš","chapter":"16","verse":"4","text":"Vím, co učiním, aby, když budu zbaven vladařství, přijali mne do svých domů."},{"book":"Lukáš","chapter":"16","verse":"5","text":"I zavolav jednoho každého dlužníka pána svého, řekl prvnímu: Jaks mnoho dlužen pánu mému?"},{"book":"Lukáš","chapter":"16","verse":"6","text":"A on řekl: Sto tun oleje. I řekl mu: Vezmi rejistra svá, a sedna rychle, napiš padesát."},{"book":"Lukáš","chapter":"16","verse":"7","text":"Potom druhému řekl: Ty pak jaks mnoho dlužen? Kterýž řekl: Sto korců pšenice. I dí mu: Vezmi rejistra svá, a napiš osmdesát."},{"book":"Lukáš","chapter":"16","verse":"8","text":"I pochválil pán vladaře nepravého, že sobě opatrně učinil. Nebo synové tohoto světa opatrnější jsou, nežli synové světla v svých věcech."},{"book":"Lukáš","chapter":"16","verse":"9","text":"I jáť pravím vám: Èiňte sobě přátely z mamony nepravosti, aby, když byste zhynuli, přijali vás do věčných stanů."},{"book":"Lukáš","chapter":"16","verse":"10","text":"Kdožť jest věrný v mále, i ve mnozeť věrný bude. A kdož v mále jest nepravý, i ve mnozeť nepravý jest."},{"book":"Lukáš","chapter":"16","verse":"11","text":"Poněvadž tedy v mamoně nepravé věrní jste nebyli, spravedlivého zboží kdo vám svěří?"},{"book":"Lukáš","chapter":"16","verse":"12","text":"A když jste v cizím věrní nebyli, což vašeho jest, kdo vám dá?"},{"book":"Lukáš","chapter":"16","verse":"13","text":"Nižádný služebník nemůž dvěma pánům sloužiti. Nebť zajisté jednoho nenáviděti bude, a druhého milovati, aneb jednoho přídržeti se bude, a druhým pohrdne. Nemůžte Bohu sloužiti a mamoně."},{"book":"Lukáš","chapter":"16","verse":"14","text":"Slyšeli pak toto všecko i farizeové, kteříž byli lakomí, a posmívali se jemu."},{"book":"Lukáš","chapter":"16","verse":"15","text":"I dí jim: Vy jste, ješto se sami spravedliví činíte před lidmi, ale Bůhť zná srdce vaše; nebo což jest u lidí vysokého, ohavnost jest před Bohem."},{"book":"Lukáš","chapter":"16","verse":"16","text":"Zákon a Proroci až do Jana, a od té chvíle království Boží zvěstuje se, a každý se do něho násilně tiskne."},{"book":"Lukáš","chapter":"16","verse":"17","text":"Snázeť jest zajisté nebi a zemi pominouti, nežli v Zákoně jednomu tytlíku zahynouti."},{"book":"Lukáš","chapter":"16","verse":"18","text":"Každý, kdož propustí manželku svou, a jinou pojímá, cizoloží; a kdož propuštěnou od muže pojímá, cizoloží."},{"book":"Lukáš","chapter":"16","verse":"19","text":"Byl pak člověk jeden bohatý, a obláčel se v šarlat a v kment, a hodoval na každý den stkvostně."},{"book":"Lukáš","chapter":"16","verse":"20","text":"A byl také jeden žebrák, jménem Lazar, kterýžto ležel u vrat jeho vředovitý,"},{"book":"Lukáš","chapter":"16","verse":"21","text":"Žádaje nasycen býti z drobtů, kteříž padali z stolu bohatce. Ale i psi přicházejíce, lízali vředy jeho."},{"book":"Lukáš","chapter":"16","verse":"22","text":"I stalo se, že ten žebrák umřel, a nesen jest od andělů do lůna Abrahamova. Umřel pak i bohatec, a pohřben jest."},{"book":"Lukáš","chapter":"16","verse":"23","text":"Potom v pekle pozdvih očí svých, v mukách jsa, uzřel Abrahama zdaleka, a Lazara v lůnu jeho."},{"book":"Lukáš","chapter":"16","verse":"24","text":"I zvolav bohatec, řekl: Otče Abrahame, smiluj se nade mnou, a pošli Lazara, ať omočí konec prstu svého v vodě, a svlaží jazyk můj; nebo se mučím v tomto plameni."},{"book":"Lukáš","chapter":"16","verse":"25","text":"I řekl mu Abraham: Synu, rozpomeň se, žes ty již vzal dobré věci své v životě svém, a Lazar též zlé. Nyní pak tento se již těší, ale ty se mučíš."},{"book":"Lukáš","chapter":"16","verse":"26","text":"A nadto nade všecko mezi námi a vámi propast veliká utvrzena jest, aby ti, kteříž chtí odsud k vám jíti, nemohli, ani odonud k nám přijíti."},{"book":"Lukáš","chapter":"16","verse":"27","text":"I řekl: Ale prosím tebe, Otče, abys ho poslal do domu otce mého."},{"book":"Lukáš","chapter":"16","verse":"28","text":"Neboť mám pět bratrů. Ať jim svědčí, aby i oni nepřišli do tohoto místa muk."},{"book":"Lukáš","chapter":"16","verse":"29","text":"I řekl jemu Abraham: Majíť Mojžíše a Proroky, nechť jich poslouchají."},{"book":"Lukáš","chapter":"16","verse":"30","text":"A on řekl: Nic, otče Abrahame, ale kdyby kdo z mrtvých šel k nim, budou pokání činiti."},{"book":"Lukáš","chapter":"16","verse":"31","text":"I řekl mu: Poněvadž Mojžíše a Proroků neposlouchají, aniž byť kdo z mrtvých vstal, uvěří jemu."}]}