{"data":[{"book":"प्रेरितों के काम","chapter":"19","verse":"1","text":"जिब अपुल्लोस कुरिन्थुस नगर म्ह था, तो पौलुस उप्पर के सारे परदेस तै होकै इफिसुस नगर म्ह आया। ओड़ै कई चेल्यां ताहीं मिल्या।"},{"book":"प्रेरितों के काम","chapter":"19","verse":"2","text":"उनतै बोल्या, “के थमनै बिश्वास करदे बखत पवित्र आत्मा पाया था?” उननै उसतै कह्या, “हमनै तो पवित्र आत्मा का जिक्र भी कोनी सुण्या।”"},{"book":"प्रेरितों के काम","chapter":"19","verse":"3","text":"पौलुस नै उनतै कह्या, “तो फेर थमनै किसका बपतिस्मा लिया?” वे बोल्ले, “यूहन्ना का बपतिस्मा।”"},{"book":"प्रेरितों के काम","chapter":"19","verse":"4","text":"पौलुस बोल्या, “यूहन्ना नै न्यू कह्या, के पाप करणा छोड़ दो, अर बपतिस्मा ल्यो, परमेसवर थारे पाप माफ कर देगा, अर जो मेरै पाच्छै आण आळा सै, उसपै बिश्वास करियो, यानिके यीशु पै।”"},{"book":"प्रेरितों के काम","chapter":"19","verse":"5","text":"न्यू सुणकै उननै प्रभु यीशु कै नाम म्ह बपतिस्मा लिया।"},{"book":"प्रेरितों के काम","chapter":"19","verse":"6","text":"जिब पौलुस नै उनपै हाथ धरे, तो पवित्र आत्मा उनपै उतरया, अर वे अन्य-अन्य भाषा बोल्लण अर भविष्यवाणी करण लाग्गे।"},{"book":"प्रेरितों के काम","chapter":"19","verse":"7","text":"ये सारे करीबन बारहा माणस थे।"},{"book":"प्रेरितों के काम","chapter":"19","verse":"8","text":"पौलुस आराधनालय म्ह जाकै तीन महिन्ने ताहीं बिना डरे होकै बोल्दा रहया, अर परमेसवर के राज्य कै बारै म्ह बहस करदा अर समझान्दा रहया।"},{"book":"प्रेरितों के काम","chapter":"19","verse":"9","text":"पर जो माणसां कठोर थे उननै उसका बिश्वास कोनी करया, बल्के माणसां कै स्याम्ही इस पंथ नै बुरा कहण लाग्गे, तो उसनै उन ताहीं छोड़ दिया अर चेल्यां ताहीं साथ लेकै तुरन्नुस की पाठशाला म्ह गये, जित्त वे रोज भीड़ तै परमेसवर के बारें म्ह बहस करया करै थे।"},{"book":"प्रेरितों के काम","chapter":"19","verse":"10","text":"दो साल ताहीं न्यूए होन्दा रहया, उरै ताहीं के आसिया परदेस के रहणीये के यहूदी के यूनानी सारया नै प्रभु का वचन सुण लिया।"},{"book":"प्रेरितों के काम","chapter":"19","verse":"11","text":"परमेसवर नै पौलुस ताहीं अदभुत चमत्कार करण की सामर्थ दी।"},{"book":"प्रेरितों के काम","chapter":"19","verse":"12","text":"उरै ताहीं के रूमाल अर अन्गोंछे उसकै गात तै छुआ कै बिमारां पै गेरै थे, अर उनकी बीमारी जान्दी रहवैं थी, अर भुंडी ओपरी आत्मा उन म्ह तै लिकड़ जाया करै थी।"},{"book":"प्रेरितों के काम","chapter":"19","verse":"13","text":"पर कुछ यहूदी लोग जो झाड़ा-फूँक करदे हान्डै थे, न्यू करण लाग्गे के जिन म्ह भुंडी ओपरी आत्मा हो उनपै प्रभु यीशु का नाम न्यू कहकै फूँके, “जिस यीशु का प्रचार पौलुस करै सै, मै थारे ताहीं उस्से आदमी की कसम दियुँ सूं।”"},{"book":"प्रेरितों के काम","chapter":"19","verse":"14","text":"अर स्क्किवा नाम का एक यहूदी प्रधान याजक के सात बेट्टे थे, जो इस्से तरियां ए करै थे।"},{"book":"प्रेरितों के काम","chapter":"19","verse":"15","text":"पर भुंडी ओपरी आत्मा नै उन ताहीं जवाब दिया, “यीशु ताहीं मै जांणु सूं, अर पौलुस ताहीं भी पिच्छाणु सूं, पर थम कौण सो?”"},{"book":"प्रेरितों के काम","chapter":"19","verse":"16","text":"अर उस माणस नै जिसम्ह भुंडी ओपरी आत्मा थी उनपै लपककै अर उन ताहीं बस म्ह करकै, उनपै इसा दुर्गति मचाया के वे उघाड़े अर घायल होकै उस घर तै लिकड़ भाज्जे।"},{"book":"प्रेरितों के काम","chapter":"19","verse":"17","text":"या बात इफिसुस नगर के रहण आळे सारे यहूदी अर यूनानी भी जाणगे, अर वे सारे डरगे, अर प्रभु यीशु कै नाम की बड़ाई होई।"},{"book":"प्रेरितों के काम","chapter":"19","verse":"18","text":"जिन नै बिश्वास करया था, उन म्ह तै घणखरयां नै आकै अपणे-अपणे काम्मां ताहीं मान लिया अर दिखा दिया।"},{"book":"प्रेरितों के काम","chapter":"19","verse":"19","text":"जादू करण आळा म्ह तै घणाए नै अपणी-अपणी सारी पोथी कठ्ठी करकै सारया कै स्याम्ही जळा दी, अर जिब उसका दाम जोड़या गया, तो पचास हजार चाँदी के सिक्के कै बराबर लिकड़या।"},{"book":"प्रेरितों के काम","chapter":"19","verse":"20","text":"इस तरियां प्रभु का वचन सामर्थी तरिक्के तै फैलदा अर हावी होंदा गया।"},{"book":"प्रेरितों के काम","chapter":"19","verse":"21","text":"जिब ये बात हो ली तो पौलुस नै आत्मा म्ह ठाण लिया के मकिदुनिया अर अखाया परदेस तै होकै यरुशलेम नगर जाऊँ, अर बोल्या, “यरुशलेम जाणकै बाद मन्नै रोम ताहीं भी देखणा जरूरी सै।”"},{"book":"प्रेरितों के काम","chapter":"19","verse":"22","text":"इस करकै अपणी सेवा करणीया म्ह तै तीमुथियुस अर इरास्तुस ताहीं मकिदुनिया परदेस भेजकै खुद किमे दिन आसिया परदेस म्ह रहग्या।"},{"book":"प्रेरितों के काम","chapter":"19","verse":"23","text":"उस बखत उस पन्थ कै बारै म्ह घणा दंगा माच्या।"},{"book":"प्रेरितों के काम","chapter":"19","verse":"24","text":"क्यूँके देमेत्रियुस नाम का एक सुनार अरतिमिस के चाँदी के मन्दर बणवाकै कारिगरां ताहीं घणा काम दुवाया करै था।"},{"book":"प्रेरितों के काम","chapter":"19","verse":"25","text":"उसनै उन ताहीं अर इस्से तरियां की चिज्जां के कारिगरां ताहीं कठ्ठा करकै कह्या, “हे भाईयो, थमनै बेरा सै के इस काम तै हमनै कितना धन मिलै सै।"},{"book":"प्रेरितों के काम","chapter":"19","verse":"26","text":"थम देक्खो अर सुणो सो के सिर्फ इफिसुस नगर म्ह ए कोनी, बल्के कई बर सारे आसिया परदेस म्ह न्यू कह-कहकै इस पौलुस नै घणे माणसां ताहीं समझाया अर भकाया भी सै, के जो हाथ की कारीगरी सै, वे ईश्‍वर कोनी।"},{"book":"प्रेरितों के काम","chapter":"19","verse":"27","text":"इसतै इब सिर्फ इस्से बात का ए भय न्ही सै के म्हारै इस धन्धे की इज्जत-मान जान्दी रहवैगी, बल्के न्यू भी के महान् देवी अरतिमिस का मन्दर तुच्छ समझया जावैगा, अर जिस ताहीं सारा आसिया परदेस अर दुनिया पूज्जै सै उसका महत्व भी जान्दा रहवैगा।”"},{"book":"प्रेरितों के काम","chapter":"19","verse":"28","text":"कारीगर न्यू सुणकै खुन्दक तै भरगे अर किल्की मार-मारकै कहण लाग्गे, “इफिसियाँ की अरतिमिस देवी, महान् सै!”"},{"book":"प्रेरितों के काम","chapter":"19","verse":"29","text":"अर सारे नगर म्ह घणा दंगा माचग्या, अर माणसां नै मकिदुनियावासी गयुस अर अरिस्तर्खुस ताहीं जो पौलुस के संगी मुसाफर थे, पकड़ लिया, अर एक सेत्ती रंगशाला म्ह भाजगे।"},{"book":"प्रेरितों के काम","chapter":"19","verse":"30","text":"जिब पौलुस नै माणसां कै धोरै भीत्त्तर जाणा चाह्या तो चेल्यां नै उस ताहीं जाण न्ही दिया।"},{"book":"प्रेरितों के काम","chapter":"19","verse":"31","text":"आसिया परदेस के हाकिमां म्ह तै भी उसके कई साथियाँ नै उसकै धोरै कहवां भेज्या अर बिनती करी के रंगशाला म्ह जाकै जोख्खम ना ठाईयो।"},{"book":"प्रेरितों के काम","chapter":"19","verse":"32","text":"भीड़ म्ह तै कोए कुछ चिल्लावै था अर कोए कुछ, सारी भीड़ पूरी तरियां घबराई होई थी, अर घणखरे माणसां नै तो न्यूए कोनी बेरा था के वे क्यां खात्तर कठ्ठे होए सै।"},{"book":"प्रेरितों के काम","chapter":"19","verse":"33","text":"फेर उननै सिकन्दर ताहीं, जिस ताहीं यहूदियाँ नै खड्या करया था, भीड़ म्ह आग्गै बढ़ाया। सिकन्दर हाथ तै इशारा करकै माणसां कै स्याम्ही जवाब देणा चाहवै था।"},{"book":"प्रेरितों के काम","chapter":"19","verse":"34","text":"पर जिब उननै बेरा लागग्या के वो यहूदी सै, तो सारे के सारे एक बोल म्ह कोए दो घंटे ताहीं चिल्लान्दे रहे, “इफिसियाँ की अरतिमिस देवी, महान् सै।”"},{"book":"प्रेरितों के काम","chapter":"19","verse":"35","text":"फेर नगर के मन्त्री नै माणसां ताहीं शान्त करकै कह्या, “हे इफिसुस नगर के माणसों, किसनै न्ही बेरा के इफिसियाँ का नगर महान् अरतिमिस देवी के मन्दर, अर ज्यूस की ओड़ तै गिरी होड़ मूर्ति का टहलुआ सै।”"},{"book":"प्रेरितों के काम","chapter":"19","verse":"36","text":"आखर म्ह जिब के इन बात्तां का खण्डन ए कोनी हो सकदा, तो सही सै के थम शान्त रहो अर बिना सोच्चे-समझे किमे ना करो।"},{"book":"प्रेरितों के काम","chapter":"19","verse":"37","text":"क्यूँके थम इन माणसां नै ल्याए सो जो ना मन्दर के लुट्टण आळे सै अर ना म्हारी देवी के बुराई करणीये सै।"},{"book":"प्रेरितों के काम","chapter":"19","verse":"38","text":"इस करकै देमेत्रियुस अर उसके मित्तर-कारिगरां ताहीं किसे तै एतराज हो तो कच्हेड़ी जा सकै सै अर हाकिम भी सै, वे एक-दुसरे पै दोष लावै।"},{"book":"प्रेरितों के काम","chapter":"19","verse":"39","text":"पर जै थम किसे और बात कै बारै म्ह किमे बुझणा चाहो सो, तो बखत पै सभा म्ह फैसला करया जावैगा।"},{"book":"प्रेरितों के काम","chapter":"19","verse":"40","text":"आज की इस घटना कै कारण म्हारै पै उपद्रव का इल्जाम लाग्गण का खतरा सै, क्यूँके इसकै खात्तर कोए भी ठोस कारण दिखाई कोनी देंदा, “हम इस भीड़ के कठ्ठा होण का कोए जवाब कोनी दे सकांगें।”"},{"book":"प्रेरितों के काम","chapter":"19","verse":"41","text":"न्यू कहकै उसनै सभा ताहीं बिदा करया।"}]}