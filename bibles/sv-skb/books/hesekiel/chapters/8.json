{"data":[{"book":"Hesekiel","chapter":"8","verse":"1","text":"Och det hände i det sjätte året [efter kung Jehojachins fångenskap, se Hes 1:2], i den sjätte månaden [Elul] på den 15:e dagen i månaden [17 sep, 592 f.Kr.], att jag satt i mitt hus och Juda äldste satt framför mig och Herrarnas Herres (Adonaj Jahves) hand föll över mig där."},{"book":"Hesekiel","chapter":"8","verse":"2","text":"Och jag såg och se, något (någon) som liknade utseendet (skenet) av eld. Från höfterna och nedåt var utseendet eld och från höfterna och uppåt var utseendet strålande som spektrumets färger."},{"book":"Hesekiel","chapter":"8","verse":"3","text":"Och formen av en hand sträcktes fram och jag togs i en lock på mitt huvud, och en ande (vind) lyfte upp mig mellan jorden och himlarna och förde mig in i en syn från Gud, till Jerusalem, till öppningen i porten av den inre gården som vetter mot norr. Där fanns svartsjukans (avundsjukans) avbildade tron som provocerar (anstiftar) till svartsjuka (avundsjuka). [4 Mos 32:16; 2 Kung 21:7; 2 Krön 33:7, 15]"},{"book":"Hesekiel","chapter":"8","verse":"4","text":"Och se, Israels Guds (Elohims) härlighet var där på samma sätt som i synen jag såg på fältet."},{"book":"Hesekiel","chapter":"8","verse":"5","text":"Han sade till mig: ”Människobarn lyft nu upp dina ögon längs vägen mot norr.” Så jag lyfte upp mina ögon längs vägen mot norr, och se, norr om altarets port var svartsjukans avbildade tron vid ingången."},{"book":"Hesekiel","chapter":"8","verse":"6","text":"Och han sade till mig: ”Människobarn ser du vad de gör? De stora styggelserna som Israels hus begår här, så att jag måste gå långt bort från min helgedom? Men du ska igen (ännu fler gånger) se ännu större styggelser.”"},{"book":"Hesekiel","chapter":"8","verse":"7","text":"Och han förde mig till gårdens öppning och när jag tittade såg jag ett hål i muren."},{"book":"Hesekiel","chapter":"8","verse":"8","text":"Och han sade till mig: ”Människobarn gräv nu i muren.” När jag hade grävt i muren såg jag en öppning."},{"book":"Hesekiel","chapter":"8","verse":"9","text":"Och han sade till mig: ”Gå in och se de ondas styggelser som de gör här.”"},{"book":"Hesekiel","chapter":"8","verse":"10","text":"Så jag gick in och såg, och se varje osmaklig form av krypande ting [3 Mos 11:20] och djur och alla avgudar som Israels hus hade avbildat på muren runtom. [Sådana avbildningar var avgudar, se 4 Mos 4:16-18; Rom 1:23.]"},{"book":"Hesekiel","chapter":"8","verse":"11","text":"Och där stod framför dem 70 män av Israels hus äldste och i mitten av dem stod Jaazanjaho, Shafans son, varje man med sitt rökelsekar i sin hand, och ett tjockt moln av rökelse steg upp."},{"book":"Hesekiel","chapter":"8","verse":"12","text":"Och han sade till mig: ”Har du sett människobarn vad Israels söners äldste gör i mörkret, varje man i sin avgudakammare? För de säger: ’Herren (Jahve) ser oss inte, Herren (Jahve) har övergett landet.’ ”"},{"book":"Hesekiel","chapter":"8","verse":"13","text":"Och han sade till mig: Du ska igen se ännu större styggelser som de gör."},{"book":"Hesekiel","chapter":"8","verse":"14","text":"Sedan förde han mig till portens öppning på Herrens (Jahves) hus som vetter mot norr, och se där satt kvinnorna och grät för Tamoz."},{"book":"Hesekiel","chapter":"8","verse":"15","text":"Och han sade till mig: ”Har du sett detta människobarn? Du ska igen se ännu större styggelser än dessa.”"},{"book":"Hesekiel","chapter":"8","verse":"16","text":"Och han förde mig till den inre gården i Herrens (Jahves) hus, och se vid öppningen till Herrens (Jahves) tempel, mellan förgården och altaret var det omkring 25 män med sina ryggar mot Herrens (Jahves) tempel och deras ansikten vända åt öster, och de tillbad solen åt öster. [Att vända ryggen mot templet är samma sak som att vända ryggen åt Gud. Det blir extra provocerande när de tillber solen i själva templet på detta sätt.]"},{"book":"Hesekiel","chapter":"8","verse":"17","text":"Och han sade till mig: ”Har du sett detta människobarn ? Är det en lätt sak att Juda hus har begått styggelserna som de begår här när de fyller landet med våld och provocerar mig ännu mer och de sätter grenen mot sin näsa."},{"book":"Hesekiel","chapter":"8","verse":"18","text":"Därför ska jag agera i raseri, mina ögon ska inte skona och jag ska inte ha medlidande, och även om de ropar i mina öron med en hög (stark) röst ska jag inte höra (lyssna på) dem.”"}]}