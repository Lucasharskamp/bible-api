{"data":[{"book":"1 Wakolinto","chapter":"2","verse":"1","text":"Ndugu zangu, niye vinizile kumwenu sizile kuwapetela usenga wa Imulungu, ufisigwe kwa ulonzi mdala hebu kwa ubala wa wanhu."},{"book":"1 Wakolinto","chapter":"2","verse":"2","text":"Kwavija vinikalile na mweye, silondile kugesa kinhu chochose lakini Yesu Kilisito na ifa yake mumsalaba."},{"book":"1 Wakolinto","chapter":"2","verse":"3","text":"Avo vinizile kumwenu, ng'hala bule nguvu na nikala nodumba na kugwaya."},{"book":"1 Wakolinto","chapter":"2","verse":"4","text":"Mafundizo gangu na usenga wangu havilavigwe kwa mbuli zamulile kulawa kuna zinzewele za munhu, lakini kwa nguvu ya Loho wa Imulungu."},{"book":"1 Wakolinto","chapter":"2","verse":"5","text":"Nitenda vivo, ili kutamanila kumwenu sikukukale mna zinzewele za wanhu ila mna inguvu ya Imulungu."},{"book":"1 Wakolinto","chapter":"2","verse":"6","text":"Avo, nowapetela usenga uli na nzewele kwa wanhu waja tamanilo jao dikangale. Lakini siyo nzewele za mwiisi ino hebu nguvu ya wakulu wa mwiisi ino, awo onda wabanangigwe."},{"book":"1 Wakolinto","chapter":"2","verse":"7","text":"Nowapetela nzewele ifisigwe ya Imulungu, yaisagule mbuli ya ukulu wetu isi ing'hali hainalumbigwa."},{"book":"1 Wakolinto","chapter":"2","verse":"8","text":"Kuduhu mndewa wa kipindi kino yaijuwile nzewele ino. Maza waijuwile, sambi wamuwambe mumsalaba Mndewa wa ukulu."},{"book":"1 Wakolinto","chapter":"2","verse":"9","text":"Lakini Maandiko golonga,"},{"book":"1 Wakolinto","chapter":"2","verse":"10","text":"Lakini Imulungu katugubulila mbuli azo kubitila Loho wake. Kwavija Loho Yang'alile kozahila kila kinhu, hata mbuli za Imulungu ziifisile ng'hani."},{"book":"1 Wakolinto","chapter":"2","verse":"11","text":"Kuduhu munhu yojuwa viyogesa munhu iyagwe, ila loho yake munhu ayo. Vivo ili kuduhu yajuwile mbuli za Imulungu ila Loho wa Imulungu yaiyeka."},{"book":"1 Wakolinto","chapter":"2","verse":"12","text":"Hatubokele bule loho wa wanhu wa isi ino, lakini tubokela Loho yatumigwe na Imulungu, ili tudahe kugajuwa gaja gose tugweleligwe na Imulungu."},{"book":"1 Wakolinto","chapter":"2","verse":"13","text":"Avo hatulonga mbuli zifundizigwe na nzewele za wanhu, lakini kwa mbuli zifundizigwe na Loho Yang'alile, vituwafambulila mbuli za loho waja weli na Loho Yang'alile."},{"book":"1 Wakolinto","chapter":"2","verse":"14","text":"Munhu yoyose yeliduhu Loho Yang'alile hadaha kubokela vinhu kulawa kwa Loho wa Imulungu. Wanhu wano hawazijuwa mbuli azo, kumwao zokoneka ubozi, kwavija mbuli azo zodahika kufambuligwa kwa kutazigwa na Loho Yang'alile yaiyeka."},{"book":"1 Wakolinto","chapter":"2","verse":"15","text":"Munhu yoyose yeli na Loho wa Imulungu, kodaha kujuwa kila kinhu kinogile, lakini kuduhu yodaha kumtagusa."},{"book":"1 Wakolinto","chapter":"2","verse":"16","text":"Maandiko golonga,"}]}