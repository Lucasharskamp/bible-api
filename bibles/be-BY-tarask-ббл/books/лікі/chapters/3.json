{"data":[{"book":"ЛІКІ","chapter":"3","verse":"1","text":"Вось радавод Ааронаў і Майсееў, калі гаварыў Гасподзь Майсею на гары Сінаі,"},{"book":"ЛІКІ","chapter":"3","verse":"2","text":"вось імёны сыноў Ааронавых: першынец Надаў, Авіуд, Элеазар і Ітамар;"},{"book":"ЛІКІ","chapter":"3","verse":"3","text":"гэта імёны сыноў Ааронавых, сьвятароў, памазаных, якіх ён прысьвяціў, каб сьвятарылі;"},{"book":"ЛІКІ","chapter":"3","verse":"4","text":"але Надаў і Авіуд памерлі перад абліччам Гасподнім, калі яны прынесьлі агонь чужы перад аблічча Госпада ў пустыні Сінайскай, а дзяцей у іх ня было, і засталіся сьвятарамі Элеазар і Ітамар пры Аароне,"},{"book":"ЛІКІ","chapter":"3","verse":"5","text":"І наказаў Гасподзь Майсею сказаць:"},{"book":"ЛІКІ","chapter":"3","verse":"6","text":"прывядзі племя Лявіінае і пастаў яго перад Ааронам сьвятаром, каб яны служылі яму;"},{"book":"ЛІКІ","chapter":"3","verse":"7","text":"і няхай яны будуць на варце замест яго і на варце замест усяго супольства пры скініі сходу, каб несьці службы пры скініі;"},{"book":"ЛІКІ","chapter":"3","verse":"8","text":"і няхай шануюць усе рэчы скініі сходу і будуць на варце замест сыноў Ізраілевых, каб несьці службу пры скініі;"},{"book":"ЛІКІ","chapter":"3","verse":"9","text":"аддай лявітаў Аарону і сынам ягоным: няхай будуць яны аддадзены яму з сыноў Ізраілевых;"},{"book":"ЛІКІ","chapter":"3","verse":"10","text":"а Аарону і сынам ягоным даручы, каб яны даглядалі сьвятарскую пасаду сваю; а калі падступіцца хто староньні, аддадзены будзе сьмерці."},{"book":"ЛІКІ","chapter":"3","verse":"11","text":"І наказаў Гасподзь Майсею, кажучы:"},{"book":"ЛІКІ","chapter":"3","verse":"12","text":"вось, я ўзяў лявітаў з сыноў Ізраілевых замест усіх першынцаў, якія размыкаюць сьцёгны з сыноў Ізраілевых; лявіты будуць Мае,"},{"book":"ЛІКІ","chapter":"3","verse":"13","text":"бо ўсе першынцы - Мае; таго дня, калі пабіў Я ўсіх першынцаў у зямлі Егіпецкай, асьвяціў Я Сабе ўсіх першынцаў Ізраілевых ад чалавека да быдла: яны павінны быць Мае. Я Гасподзь."},{"book":"ЛІКІ","chapter":"3","verse":"14","text":"І наказаў Гасподзь Майсею ў пустыні Сінайскай:"},{"book":"ЛІКІ","chapter":"3","verse":"15","text":"палічы сыноў Лявііных паводле сямействаў іхніх, паводле родаў іхніх, усіх мужчынскага полу ад аднаго месяца і вышэй палічы."},{"book":"ЛІКІ","chapter":"3","verse":"16","text":"І палічыў іх Майсей па слове Гасподнім, як загадана."},{"book":"ЛІКІ","chapter":"3","verse":"17","text":"І вось сыны Лявііныя па імёнах іхніх: Гірсон, Каат і Мэрары."},{"book":"ЛІКІ","chapter":"3","verse":"18","text":"І вось імёны сыноў Гірсонавых па родах іхніх: Ліўні і Шымэй."},{"book":"ЛІКІ","chapter":"3","verse":"19","text":"І сыны Каата па родах іхніх: Амрам і Іцгар, Хэўрон і Ўзііл."},{"book":"ЛІКІ","chapter":"3","verse":"20","text":"І сыны Мэрары па родах іхніх, Махлі і Мушы. Вось роды Лявііныя па сямействах іхніх."},{"book":"ЛІКІ","chapter":"3","verse":"21","text":"Ад Гірсона род Ліўні і род Шымэя: гэта роды Гірсонавыя."},{"book":"ЛІКІ","chapter":"3","verse":"22","text":"Палічаных было ўсіх мужчынскага полу, ад аднаго месяца і вышэй, сем тысяч пяцьсот."},{"book":"ЛІКІ","chapter":"3","verse":"23","text":"Роды Гірсонавыя павінны спыняцца за скініяй на захад;"},{"book":"ЛІКІ","chapter":"3","verse":"24","text":"правадыр пакаленьня сыноў Гірсонавых Эліясаф, сын Лаэлаў;"},{"book":"ЛІКІ","chapter":"3","verse":"25","text":"ахове сыноў Гірсонавых у скініі сходу даручаецца скінія і покрыва яе, і заслона на ўваходзе ў скінію сходу,"},{"book":"ЛІКІ","chapter":"3","verse":"26","text":"і заслоны двара, і заслона на ўваходзе ў двор, які вакол скініі і ахвярніка, і вяроўкі яе, з усімі іх прыладамі."},{"book":"ЛІКІ","chapter":"3","verse":"27","text":"Ад Каата род Амрамаў і род Іцгараў, і род Хэўронаў і род Узіілаў: гэта роды Каатавыя."},{"book":"ЛІКІ","chapter":"3","verse":"28","text":"Па ліку ўсіх мужчынскага полу, ад аднаго месяца і вышэй, восем тысяч шэсьцьсот, якія ахоўвалі сьвятыню."},{"book":"ЛІКІ","chapter":"3","verse":"29","text":"Роды сыноў Каатавых павінны ставіць табар свой з паўднёвага боку скініі;"},{"book":"ЛІКІ","chapter":"3","verse":"30","text":"а правадыр пакаленьня родаў Каатавых Элцатан, сын Узіілаў;"},{"book":"ЛІКІ","chapter":"3","verse":"31","text":"пад аховаю ў іх каўчэг, стол, сьвяцільня, ахвярнікі, сьвяшчэнны посуд, які ўжываецца пры службе, і заслона з усімі яе прыладамі."},{"book":"ЛІКІ","chapter":"3","verse":"32","text":"Правадыр над правадырамі лявітаў Элеазар, сын Аарона сьвятара; пад яго наглядам тыя, каму даверана ахова сьвятыні."},{"book":"ЛІКІ","chapter":"3","verse":"33","text":"Ад Мэрары род Махлі і род Мушы: гэта род Мэрары;"},{"book":"ЛІКІ","chapter":"3","verse":"34","text":"палічаных па ліку ўсіх мужчынскага полу, ад аднаго месяца і вышэй - шэсьць тысяч дзьвесьце;"},{"book":"ЛІКІ","chapter":"3","verse":"35","text":"правадыр пакаленьня родаў Мэрары Цурыіл, сын Авіхаілаў; яны павінны ставіць табар свой на паўночным баку скініі;"},{"book":"ЛІКІ","chapter":"3","verse":"36","text":"ахове сыноў Мэрары даручаюцца брусы скініі і жэрдзі яе, і слупы яе і падножжы яе і ўсе рэчы яе, з усім уладкаваньнем іх."},{"book":"ЛІКІ","chapter":"3","verse":"37","text":"І слупы двара з усіх бакоў і падножжа іхняе, і колцы іхнія і вяроўкі іхнія."},{"book":"ЛІКІ","chapter":"3","verse":"38","text":"А зь пярэдняга боку скініі, на ўсход перад скініяй сходу, павінны ставіць табар Майсей і Аарон і сыны ягоныя, якім даверана ахаваньне сьвятыні за сыноў Ізраілевых; а калі падступіцца хто староньні, аддадзены будзе сьмерці."},{"book":"ЛІКІ","chapter":"3","verse":"39","text":"Усіх палічаных лявітаў, якіх палічыў Майсей і Аарон па загадзе Гасподнім, паводле родаў іхніх, усіх мужчынскага полу, ад аднаго месяца і вышэй, дваццаць дзьве тысячы."},{"book":"ЛІКІ","chapter":"3","verse":"40","text":"І сказаў Гасподзь Майсею: палічы ўсіх першынцаў мужчынскага полу з сыноў Ізраілевых, ад аднаго месяца і вышэй, і пералічы іх паіменна;"},{"book":"ЛІКІ","chapter":"3","verse":"41","text":"і вазьмі лявітаў дзеля Мяне, - Я Гасподзь, - замест усіх першынцаў з сыноў Ізраіля, а быдла лявітаў замест усяго першароднага быдла сыноў Ізраілевых."},{"book":"ЛІКІ","chapter":"3","verse":"42","text":"І палічыў Майсей, як загадаў яму Гасподзь, усіх, першынцаў з сыноў Ізраілевых,"},{"book":"ЛІКІ","chapter":"3","verse":"43","text":"і было ўсіх першынцаў мужчынскага полу, па ліку імёнаў, ад аднаго месяца і вышэй, дваццаць дзьве тысячы дзьвесьце семдзесят тры."},{"book":"ЛІКІ","chapter":"3","verse":"44","text":"І наказаў Гасподзь Майсею, кажучы:"},{"book":"ЛІКІ","chapter":"3","verse":"45","text":"вазьмі лявітаў замест усіх першынцаў з сыноў Ізраіля і быдла лявітаў замест быдла іхняга; няхай лявіты будуць Мае. Я Гасподзь."},{"book":"ЛІКІ","chapter":"3","verse":"46","text":"А выкуп двухсот сямідзесяці трох, якія лішнія ў ліку лявітаў, зь першынцаў Ізраілевых,"},{"book":"ЛІКІ","chapter":"3","verse":"47","text":"вазьмі па пяць сікляў за чалавека, па сіклі сьвяшчэнным вазьмі, дваццаць гераў у сіклі"},{"book":"ЛІКІ","chapter":"3","verse":"48","text":"і аддай срэбра гэта Аарону і сынам ягоным, у выкуп за лішніх у ліку іхнім."},{"book":"ЛІКІ","chapter":"3","verse":"49","text":"І ўзяў Майсей срэбра выкупу за лішніх у ліку замененых лявітамі,"},{"book":"ЛІКІ","chapter":"3","verse":"50","text":"ад першынцаў Ізраілевых узяў срэбра тысячу трыста шэсьцьдзясят пяць сікляў, па сіклі сьвяшчэнным,"},{"book":"ЛІКІ","chapter":"3","verse":"51","text":"і аддаў Майсей срэбра выкупу Аарону і сынам ягоным па слове Гасподнім, як загадаў Гасподзь Майсею."}]}