{"data":[{"book":"Numbers","chapter":"12","verse":"1","text":"Miriam mo Aaron guu tamu a Moses, idimaa mee guu lodo gi di ahina o Cush."},{"book":"Numbers","chapter":"12","verse":"2","text":"Meemaa ga helekai, “Ma go Moses hua dela ne helekai ginai Dimaadua? Gei hagalee go gidaua labelaa?” Dimaadua gu longono di nau tamu."},{"book":"Numbers","chapter":"12","verse":"3","text":"(Moses taane hila gi lala, ge koia e kaedahi e hila gi lala i digau hagatau i henuailala.)"},{"book":"Numbers","chapter":"12","verse":"4","text":"Di madagoaa hua deelaa, gei Dimaadua ga helekai gi Moses, Aaron mo Miriam, “Goodou dogodolu aanaa, lloomoi laa gi dogu Hale.” Digaula guu hula,"},{"book":"Numbers","chapter":"12","verse":"5","text":"gei Dimaadua ga haneia i lodo di baahi gololangi, gu hanimoi gi mua di bontai di Hale laa, ga gahi mai a Aaron mo Miriam, gei meemaa ga loomoi."},{"book":"Numbers","chapter":"12","verse":"6","text":"Dimaadua ga helekai, “Goolua hagalongo gi agu helekai aanei: Ma iai nia soukohp i golo i godou baahi, gei Au e haga gida Au gi digaula i lodo nia moe, gei Au e helekai gi digaula i lodo nadau midi."},{"book":"Numbers","chapter":"12","verse":"7","text":"E hai gee mo dagu hai dela e helekai gi dagu dangada hai hegau go Moses, idimaa Au guu wanga gi mee tegau dela belee dagi agu daangada Israel huogodoo.12.7 Hebrews 3.2"},{"book":"Numbers","chapter":"12","verse":"8","text":"Au e helekai hua hagammaa gi mee, mee e mmada mai gei Au e mmada gi mee, hagalee i di ada mee hua, gei mee guu mmada labelaa gi dogu ada! Gei goolua e aha ala e maaloo dangihi e tamu a Moses, e hai baahi gi dagu dangada hai hegau?”"},{"book":"Numbers","chapter":"12","verse":"9","text":"Dimaadua gu hagawelewele gi meemaa, ga hagatanga gi daha."},{"book":"Numbers","chapter":"12","verse":"10","text":"gei di gololangi ga hagatanga gi daha mo di Hale laa, gei di gili o Miriam gaa kene i di magi genegene gadoo be nia ‘snow’. Di madagoaa Aaron ne mmada gi mee, gu gidee ia bolo Miriam la guu hii go di magi genegene,"},{"book":"Numbers","chapter":"12","verse":"11","text":"Aaron ga helekai gi Moses, “Dumaalia, goe hudee haga huaidu ina gimaua gi di hagaduadua o di mau mee hala dela ne hai."},{"book":"Numbers","chapter":"12","verse":"12","text":"Hudee heia di ahina deenei gii hai be di mee ne haanau gei digi hai tangada, idimaa di baahi tuaidina o maa guu gai gi daha.”"},{"book":"Numbers","chapter":"12","verse":"13","text":"Moses ga dangidangi gi nua ang gi Dimaadua, “Meenei God, dumaalia mai, haga hili ina a mee.”"},{"book":"Numbers","chapter":"12","verse":"14","text":"Dimaadua ga helekai gi Moses, “Maa tamana o maa guu bui ana haawale gi nia golomada o maa, gei mee e hai gi haga langaadia i lodo nia laangi e hidu. Deenei laa, mee e hai gii noho i daha mo di waahale laa i lodo tabu e dahi, ga nomuli ga laha mai laa gi lodo di waahale laa.”12.14 Numbers 5.2-3"},{"book":"Numbers","chapter":"12","verse":"15","text":"Miriam gu haga noho i daha mo di waahale laa i nia laangi e hidu, gei nia daangada digi hagatanga gi daha, e noho hua i di gowaa deelaa, gaa dae loo gi di laha mai a Miriam gi muli."},{"book":"Numbers","chapter":"12","verse":"16","text":"Nomuli, gei digaula ga hagatanga gi daha mo Hazeroth ga hagaduu aga di nadau waahale laa i lodo di Anggowaa o Paran."}]}