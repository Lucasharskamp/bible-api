{"data":[{"book":"Baʼuu","chapter":"9","verse":"1","text":"Waaqayyo Museedhaan akkana jedhe; “Faraʼoon bira dhaqiitii akkana jedhiin; ‘Waaqayyo Waaqni Ibrootaa akkana jedha; “Akka sabni koo na tajaajiluuf gad dhiisi.”"},{"book":"Baʼuu","chapter":"9","verse":"2","text":"Yoo ati gad dhiisuu diddee isaan danqite,"},{"book":"Baʼuu","chapter":"9","verse":"3","text":"kunoo harki Waaqayyoo horii kee kanneen dirree irra oolan fardeen, harrootaa fi gaalawwan keetti, loon, hoolotaa fi reʼoota keetti dhaʼicha hamaa ni fida."},{"book":"Baʼuu","chapter":"9","verse":"4","text":"Waaqayyo garuu akka horiin saba Israaʼel tokko iyyuu hin duuneef horii Israaʼelii fi horii warra Gibxi gidduutti garaa garummaa ni uuma.’ ”"},{"book":"Baʼuu","chapter":"9","verse":"5","text":"Waaqayyo yeroo murteessee, “Waaqayyo bor waan kana biyyattii keessatti ni hojjeta” jedhe."},{"book":"Baʼuu","chapter":"9","verse":"6","text":"Waaqayyos guyyaa itti aanutti waan kana hojjete: Horiin warra Gibxi hundi ni dhume; horii warra Israaʼel keessaa garuu tokko iyyuu hin duune."},{"book":"Baʼuu","chapter":"9","verse":"7","text":"Faraʼoonis namoota qoratan ergee, kunoo akka horii saba Israaʼel keessaa tokko illee hin duʼin beeke. Taʼus Faraʼoon mata jabeessa taʼee saba sana gad dhiisuu dide."},{"book":"Baʼuu","chapter":"9","verse":"8","text":"Waaqayyo immoo Musee fi Arooniin akkana jedhe; “Daaraa harka guutuu iddoo ibiddaatii hammaaraa; Museenis daaraa sana fuula Faraʼoon duratti samiitti ol haa facaasu."},{"book":"Baʼuu","chapter":"9","verse":"9","text":"Innis biyya Gibxi guutuu keessatti awwaara taʼa; dhullaan malaa yaasu namaa fi horii guutuu biyyattii keessa jiranitti yaaʼa.”"},{"book":"Baʼuu","chapter":"9","verse":"10","text":"Isaan boolla ibiddaa irraa daaraa hammaarratanii fuula Faraʼoon dura dhaabatan. Museenis daaraa sana samiitti ol facaase; dhullaan malaa yaasus namaa fi horiitti yaaʼe."},{"book":"Baʼuu","chapter":"9","verse":"11","text":"Tolfattoonnis sababii dhullaatiif Musee dura dhaabachuu hin dandeenye; dhullaan tolfattootaa fi warra Gibxi hundatti yaaʼee tureetii."},{"book":"Baʼuu","chapter":"9","verse":"12","text":"Garuu Waaqayyo akkuma Museetti hime sana Waaqayyo Faraʼoonin mata jabeessa godhe; innis Musee fi Aroonin dhagaʼuu dide."},{"book":"Baʼuu","chapter":"9","verse":"13","text":"Waaqayyo Museedhaan akkana jedhe; “Ganama barii kaʼiitii fuula Faraʼoon dura dhaabadhu; akkanas jedhiin; ‘Waaqayyo Waaqni Ibrootaa akkana jedha; akka sabni koo na tajaajiluuf gad dhiisi;"},{"book":"Baʼuu","chapter":"9","verse":"14","text":"yoo kanaa achii ani amma dhaʼicha koo hunda sitti, qondaaltota keetii fi saba keetti nan erga; kunis akka ati akka Waaqni akka koo lafa hunda irra hin jirre beektuuf."},{"book":"Baʼuu","chapter":"9","verse":"15","text":"Silaa amma ani harka koo ol fudhadhee siʼii fi saba kee dhukkuba hamaan dhaʼuu nan dandaʼa ture; atis lafa irraa badda turte."},{"book":"Baʼuu","chapter":"9","verse":"16","text":"Ani garuu humna koo sirratti argisiisuu fi akka maqaan koo lafa hunda irratti labsamuuf jedheen kaayyoo kanaaf si jiraachise."},{"book":"Baʼuu","chapter":"9","verse":"17","text":"Ati amma iyyuu saba koo irratti ol ol of qabda; jaras gad hin dhiiftu."},{"book":"Baʼuu","chapter":"9","verse":"18","text":"Kunoo ani bori yeroo akkanaatti cabbii hamaa erga Gibxi hundeeffamtee jalqabee hamma ammaatti takkumaa Gibxitti hin buʼin tokko nan buusa."},{"book":"Baʼuu","chapter":"9","verse":"19","text":"Egaa amma nama ergiitii horii keetii fi waan alaa qabdu hunda manatti galchisiisi; cabbiin sunis namaa fi horii manatti hin galin kanneen alatti hafan hundatti ni buʼa; isaanis ni dhumu.’ ”"},{"book":"Baʼuu","chapter":"9","verse":"20","text":"Qondaaltota Faraʼoon keessaa warri dubbii Waaqayyoo sodaatan garboota isaaniitii fi horii isaanii manatti galfachuuf ariifatanii sokkan."},{"book":"Baʼuu","chapter":"9","verse":"21","text":"Warri dubbii Waaqayyootiif xiyyeeffannoo hin kennin immoo garboota isaaniitii fi horii isaanii alatti dhiisan."},{"book":"Baʼuu","chapter":"9","verse":"22","text":"Waaqayyo Museedhaan, “Akka cabbiin biyya Gibxi hundatti namatti, horii fi biqiltuu lafa qotiisaa Gibxi hunda irratti buʼuuf harka kee gara samiitti diriirsi” jedhe."},{"book":"Baʼuu","chapter":"9","verse":"23","text":"Yommuu Museen ulee isaa gara samiitti diriirsettis Waaqayyo kakawwee fi cabbii erge; ibiddis gara lafaatti gad buʼe. Waaqayyos biyya Gibxitti cabbii roobse;"},{"book":"Baʼuu","chapter":"9","verse":"24","text":"cabbiin ni buʼe; ibiddis cabbii wajjin wal make. Cabbiin hamaan akkanaa erga Gibxi saba taatee beekamtee as takkumaa guutuu biyyattiitti hin buune."},{"book":"Baʼuu","chapter":"9","verse":"25","text":"Cabbiin sunis biyya Gibxi keessatti waan ala jiru hunda namas horiis ni dhaʼe; biqiltuu lafa qotiisaa hundas ni balleesse; muka hundas ni barbadeesse."},{"book":"Baʼuu","chapter":"9","verse":"26","text":"Lafti cabbiin itti hin buʼin biyya Gooshen iddoo Israaʼeloonni jiraatan qofa ture."},{"book":"Baʼuu","chapter":"9","verse":"27","text":"Faraʼoonis Musee fi Aroonin ofitti waamee akkana jedheen; “Ani amma cubbuu hojjedheera; Waaqayyo qajeelaa dha; anii fi sabni koo garuu balleessaa hojjenneerra."},{"book":"Baʼuu","chapter":"9","verse":"28","text":"Sababii bakakkaa fi cabbiin nutti baayʼateef isin Waaqayyoon nuuf kadhadhaa. Anis gad isin nan dhiisa; isin hammana caalaa as turuu hin qabdan.”"},{"book":"Baʼuu","chapter":"9","verse":"29","text":"Museenis akkana jedhee deebise; “Ani yommuu magaalaa kana keessaa baʼutti harka koo balʼisee Waaqayyo nan kadhadha. Bakakkaan ni dhowwama; cabbiinis siʼachi hin jiraatu; kanaanis ati akka lafti kan Waaqayyoo taate ni beekta."},{"book":"Baʼuu","chapter":"9","verse":"30","text":"Ani garuu akka atii fi qondaaltonni kee amma iyyuu Waaqayyo Waaqa hin sodaanne nan beeka.”"},{"book":"Baʼuu","chapter":"9","verse":"31","text":"Waan talbaan daraaree, garbuun immoo bilchaatee tureef talbaa fi garbuun ni badan."},{"book":"Baʼuu","chapter":"9","verse":"32","text":"Qamadii fi honboriin garuu waan turanii bilchaataniif hin badne."},{"book":"Baʼuu","chapter":"9","verse":"33","text":"Museenis Faraʼoon biraa deemee magaalaa keessaa gad baʼe; innis harka isaa gara Waaqayyootti balʼise; bakakkaa fi cabbiin ni dhowwaman. Bokkaanis deebiʼee biyyattiitti hin roobne."},{"book":"Baʼuu","chapter":"9","verse":"34","text":"Faraʼoonis yommuu akka bokkaan, cabbii fi bakakkaan dhowwaman argetti ammas cubbuu hojjete; innii fi qondaaltonni isaa mata jabeeyyii taʼan."},{"book":"Baʼuu","chapter":"9","verse":"35","text":"Akkuma Waaqayyo karaa Museetiin dubbate sana, Faraʼoon mata jabeessa taʼe; saba Israaʼelis gad dhiisuu dide."}]}