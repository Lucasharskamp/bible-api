{"data":[{"book":"Levi Nuiti","chapter":"18","verse":"1","text":"Ɠɔoɠɔ GALAGI ɓɔɛni Moize ʋɔ, é ɠɛ ma:"},{"book":"Levi Nuiti","chapter":"18","verse":"2","text":"«Ɓɔɛ Izilayɛle nuiti pɔ, è ɠɛ ti ma: Nà ga Ɠɔoɠɔ GALAGI, wa-ƓALAGI."},{"book":"Levi Nuiti","chapter":"18","verse":"3","text":"À mina naa ɠɛ, nii é ɠɛɛzu Ezipete yooi zu, ʋɛ wo ɠɛni zeini ná. À mina naa ɠɛ, nii é ɠɛɛzu Kanaan yooi zu, ʋɛ gè liizu ga woye ná. À mina ʋilɛ ta-lɔgiti polu."},{"book":"Levi Nuiti","chapter":"18","verse":"4","text":"À ɠolo nà-deveiti bɛ, wo makɛ nà-tɔgiti ma, wo ʋilɛ ti ʋolu. Nà ga Ɠɔoɠɔ GALAGI, wa-ƓALAGI."},{"book":"Levi Nuiti","chapter":"18","verse":"5","text":"À ɠolo nà-tɔgiti bɛ, ta nà-deveiti, nui nii a ziɛna ga tiye, naa ɠa zɛnvui wo naa maaʋele ma. Nà ga Ɠɔoɠɔ GALAGI."},{"book":"Levi Nuiti","chapter":"18","verse":"6","text":"«Wo tanɔpɛ ge mina la ga anzanu, ta nii ti logai ɓɔɠɔ ʋa. Nà ga Ɠɔoɠɔ GALAGI."},{"book":"Levi Nuiti","chapter":"18","verse":"7","text":"«Mina la è-lee ɠoba. Toɠa ɠɛ ga è-ɠɛɛ unfe faa. Toɠa ɠɛ ɓalaa ga è-lee unfe faa, mazɔlɔɔ è-lee ʋe."},{"book":"Levi Nuiti","chapter":"18","verse":"8","text":"«Mina la è-ɠɛɛ anzai taɠili koba. Toɠa ɠɛ ga è-ɠɛɛ unfe faa."},{"book":"Levi Nuiti","chapter":"18","verse":"9","text":"«Mina la è-ʋaazeelai ɠoba, è-ɠɛɛ ná-doun anzanui ʋe, ɓaa è-lee ná-doun anzanui, anɛɛ ni kulaʋɛ su pɛlɛyeɠei taɠili bu."},{"book":"Levi Nuiti","chapter":"18","verse":"10","text":"«Mina la ga è-loun zunui ná-doun anzanui, ɓaa è-loun anzanui ná-doun anzanui, mazɔlɔɔ ɗa-unfe faa ʋe, ɗa ɓɔɠɔi."},{"book":"Levi Nuiti","chapter":"18","verse":"11","text":"«Mina la ga è-ɠɛɛ anzai taɠili ná-doun anzanui. Toɠa ga è-ɠɛɛ ná-doun anzanui. Toɠa ga è-ʋaazeelai."},{"book":"Levi Nuiti","chapter":"18","verse":"12","text":"«Mina la ga è-ɠɛɛ ʋaazeelai. Toɠa ga è-ɠɛɛ ná-nu ɠiteɠitegi."},{"book":"Levi Nuiti","chapter":"18","verse":"13","text":"«Mina la ga è-lee diɛ ɓaa deɠe anzanu, mazɔlɔɔ è-lee ná-nu ɠiteɠitegi ʋe."},{"book":"Levi Nuiti","chapter":"18","verse":"14","text":"«Mina la ga è-ɠɛɛ diɛ ɓaa deɠe zunui anzai, mazɔlɔɔ toɠa ga è-lee."},{"book":"Levi Nuiti","chapter":"18","verse":"15","text":"«Mina la ga è-loun anzai. Toɠa ɠɛ ga è-loin unfe faa."},{"book":"Levi Nuiti","chapter":"18","verse":"16","text":"«Mina la ga è-ɠɛɛloin anzai. Toɠa ɠɛ ga è-ɠɛɛloin unfe faa."},{"book":"Levi Nuiti","chapter":"18","verse":"17","text":"«Mina la ga anzanui, ta ná-doun anzanui. È la ná-doun zunui ná-doun anzanui zeɠea, ɓaa ná-doun anzanui nɔnɔ ma loun anzanui, mazɔlɔɔ ta ga ná-nu ɠiteɠitegiti, naa ɠa ga faa ɲɔu wola."},{"book":"Levi Nuiti","chapter":"18","verse":"18","text":"«Ni è-anzai ɠa dɛ vulua, mina diɛ ɓaa deɠe anzanui ta zeɠe ga è-anza. Ɗa toloi lɔ ti yɔɠɔzu."},{"book":"Levi Nuiti","chapter":"18","verse":"19","text":"«Mina la ga anzanui ná-alu kaa ziɛgi zu, nii é tɔun kɔzɔzu."},{"book":"Levi Nuiti","chapter":"18","verse":"20","text":"«Mina la ga è-zeiɲɔɠɔi anzai, ɗa ɓɔɠɔ ɠɔzɔ la."},{"book":"Levi Nuiti","chapter":"18","verse":"21","text":"«Mina è-loin tanɔpɛ kula ga zalaɠa, é ʋa ɠala kɔɔɠɔ ganigi ʋɛ daa ga Mɔlɔke, dɛbi vaa ma, è la ɗa-ƓALAGI lɔɠɔi ɠoloɠologa. Nà ga Ɠɔoɠɔ GALAGI."},{"book":"Levi Nuiti","chapter":"18","verse":"22","text":"«Mina la ga zunu, eɠɛʋelei nu a laa la ga anzanui. Naa ɠa ga kɔzɔba vaa."},{"book":"Levi Nuiti","chapter":"18","verse":"23","text":"«Mina la ga sua, è ʋa ɓɔɠɔ ɠɔzɔ. Anzanu mina la sua ɠoba. Ɓaaɠulama vaa ʋe."},{"book":"Levi Nuiti","chapter":"18","verse":"24","text":"«À mina ɓɔɠɔ ɠɔzɔ ga naama ziɛ ʋelei tanɔpɛ, mazɔlɔɔ ziiti gè ti ɓɛɛzu wo luɠɔ, naati ti ɓɔɠɔ ɠɔzɔʋɛ ga naama ziɛ ʋeleiti kpein."},{"book":"Levi Nuiti","chapter":"18","verse":"25","text":"Zooi kpein ge ɠɔzɔa, gè ti maaɠolo ta-vaaɠaaza golaiti faa zu, zooi unpiliga ga ná-nuɓusɛiti."},{"book":"Levi Nuiti","chapter":"18","verse":"26","text":"«Wɔun wa, wa ɠolo nà-tɔgiti bɛ, ta nà-deveiti, wo mina naama ɠɔzɔba vai tanɔpɛ kɛ, é ɠɛni ga zou loun, ɓaa seikɔɠɔma nui, nii é wo zaama."},{"book":"Levi Nuiti","chapter":"18","verse":"27","text":"Mazɔlɔɔ kɔzɔba vaiti kpein kana, zooi zu nuɓusɛiti ti ɠɛni kɛɛzu, niiti ti ɠɛni zeini zooi ɠa mɔungi wo luɠɔ, zooi ɠɔzɔa."},{"book":"Levi Nuiti","chapter":"18","verse":"28","text":"Naa a ɠɛɛna, zooi la mɔ unpiliga ga woye, tɔɔzei wa-ɠɔzɔba vaiti ba, eɠɛʋelei é unpilini la ga ziiti, ti ɠɛni wɔun wo luɠɔ náʋɛ."},{"book":"Levi Nuiti","chapter":"18","verse":"29","text":"Mazɔlɔɔ niiti kpein ti ʋaazu naa ɠɛɠala ɠɔzɔba vaiti ta ɠɛɛzu, ti ɓe ka leʋe ta-nuɓusɛiti ba, ti ɠula ti zaama."},{"book":"Levi Nuiti","chapter":"18","verse":"30","text":"«Wa ɠolo nà-deveiti bɛ, naa ɠa a kɛ, wo la mɔ naama vaa ɲɔu wolaiti tanɔpɛ kɛa, nii é ɠɛni ɠɛɛzu wo luɠɔ, wo la ɓɔɠɔ ɠɔzɔa ga naa ta. Nà ga Ɠɔoɠɔ GALAGI, wa-ƓALAGI.»"}]}