{"data":[{"book":"Luhka","chapter":"12","verse":"1","text":"Khyang kdäm he ngleh kyu u lü, ami ngbum law üng, Jesuh naw, axüisaw he üng, “Pharise hea nghen cäei na ua."},{"book":"Luhka","chapter":"12","verse":"2","text":"12:2 Mk 4:22; Lk 8:17“Ä ngdang khaia thup avan ngdang lü, ä ngsing khaia mjih avan ngphyeh khai."},{"book":"Luhka","chapter":"12","verse":"3","text":"“Acunakyase, nghmüp üng nami pyen avan avainaka ngjaka kya khai; asithawta nami pyen avan im khana sang khai he."},{"book":"Luhka","chapter":"12","verse":"4","text":"“Ka püi he aw, ning jah mtheh veng, ‘Pumsa hnim lü, acun käna akce i am pawh theiki he ä jah kyüh ua."},{"book":"Luhka","chapter":"12","verse":"5","text":"“Cunsepi, nami kyüh vai ta; Aning jah hnim päng üng, mulai mei üng ning jah tawn thei khai Mhnam kyüh ua. Ka ning jah mthehki ani cen kyüh ua."},{"book":"Luhka","chapter":"12","verse":"6","text":"“Khaca mhma peni tangka nghngiha am jawi khawiki he aw? Acuna khaca matca pi Pamhnam naw am mhnih khawi naw."},{"book":"Luhka","chapter":"12","verse":"7","text":"“Nami lusam pi täh bäiha kyaki. Khaca khawjaha pi nami küi bawki ni, am kyü ua."},{"book":"Luhka","chapter":"12","verse":"8","text":"“Acunüng ka ning jah mtheki, khyang hea maa na yungki cun, Pamhnama khankhawngsä hea maa, khyanga Capa naw yung hnga khai."},{"book":"Luhka","chapter":"12","verse":"9","text":"“Cunsepi, khyang hea ma na maki cun, Pamhnama Capa naw Mhnama khankhawngsä hea hmaia ma khai."},{"book":"Luhka","chapter":"12","verse":"10","text":"“Acunüng, khyanga Capa pyetseki avan cun, ami pyetsenak mhläta kya khai; cunsepi, Ngmüimkhya Ngcim pyetseki cun, mhläta am kya."},{"book":"Luhka","chapter":"12","verse":"11","text":"“Acunüng Sinakok he, bawi he la khaw uki hea veia ami ning jah cehpüi üng ‘ikba ka jah msang khai, i ka pyen khai,’ tia ä nami cäi vai,"},{"book":"Luhka","chapter":"12","verse":"12","text":"acuna kcün üng nami pyen vai cun Ngmüimkhya Ngcim naw ning jah mthehei law khai,” a ti."},{"book":"Luhka","chapter":"12","verse":"13","text":"Acunüng, khyang hea ksunga mat naw Jesuh üng, “Saja aw, ka hnunpüi he naw khawh ami na ngpaipüi vaia jah mtheha,” a ti."},{"book":"Luhka","chapter":"12","verse":"14","text":"Acunüng Jesuh naw, “Nghngicim nangmia khana u naw ngthumkhya khai la khawh yet khaia ana mcawn ni?” a ti."},{"book":"Luhka","chapter":"12","verse":"15","text":"Acunüng ami veia, “Cäiei u lü, mnaiheinak avan üng ngxungei kyu u; ihlawka bawimang u lü pi bawimangnak üng nami xünak am ve,” a ti."},{"book":"Luhka","chapter":"12","verse":"16","text":"Acunüng, Jesuh naw ami veia msuimcäpnak pyen lü, “Bawimangki mat, a khaw daw se, eiawk da na leng lengki naw,"},{"book":"Luhka","chapter":"12","verse":"17","text":"ngaikyu lü, ‘Hawkba ni ka ti kawm? Eiawk taknak vai am ta veng’ a ti."},{"book":"Luhka","chapter":"12","verse":"18","text":"Acunüng, ‘Hikba pawh vang; ka khei he jah phye lü, angbaü bawka sa lü, acunüng eiawk he la, ka khawhthem he ka jah ta khai."},{"book":"Luhka","chapter":"12","verse":"19","text":"Acunüng ka ngmüimkhya üng, ‘Ka ngmüimkhya aw, khawkum khawvei khäk khai khawhthem na taki ni; xüiei lü, ei lü aw lü, hlimtui lü awma, ka ti khai,’ tia ngai kyuki."},{"book":"Luhka","chapter":"12","verse":"20","text":"“Cunsepi, Pamhnam naw, ‘Khyang k'ang aw, tuhngawi mthan na ngmüimkhya khyük khaia kyaki; acunakyase, na mcuneia khawhthem u naw ka na khai aw?’ a ti."},{"book":"Luhka","chapter":"12","verse":"21","text":"“Amäta hama khawhthem mcun lü, Pamhnam üng am bawimangki he cun, acuna mäih lawki ni,” a ti."},{"book":"Luhka","chapter":"12","verse":"22","text":"Acunüng, Jesuh naw axüisaw he üng, “Acunakyase, ka ning jah mtheki, ‘I ka ei khai?’ tia, nami xünnak vai ja, ‘I ka suisa khai?’ tia, nami pumsa phäha nami mlung ä bawngbai sak ua."},{"book":"Luhka","chapter":"12","verse":"23","text":"“Eia kthaka ta xünnak kyäp bawki ni, suisaka kthaka ta pumsa kyäp bawki ni."},{"book":"Luhka","chapter":"12","verse":"24","text":"“Vangak he jah ngai u, cang am saw u, am at u, mcunnak am ta u, khei am ta u; cunsepi, Pamhnam naw jah mcahki, nangmi cun kha hea kthaka ta nami küi bawki ni."},{"book":"Luhka","chapter":"12","verse":"25","text":"12:25 a xünak msaüei thei am acunüng khawvei xüng thuk. “Nangmi üng u naw a mlung bawngkhasak lü a xünnak msaüei thei khai ni?"},{"book":"Luhka","chapter":"12","verse":"26","text":"“Ahinca he pi am jah pawh thei u lü, ivaia akcea phäha nami mlung nami bawngkha saki ni?"},{"book":"Luhka","chapter":"12","verse":"27","text":"12:27: 1Sang 10:4-7; 2Khro 9:3-6 “Lili kheipai he cen jah teng ua; khut am pawh u, nghmüi pi am bi u; cunsepi ka ning jah mthehki, Solamon pi a hlüngtainak avan am ngcüngceiei se, hina lili kheipai matca pi am tängeipüi khai ni."},{"book":"Luhka","chapter":"12","verse":"28","text":"“Acunakyase, atuh xüng se, angawia mei üng tawnena khuhlip pi Pamhnam naw a thuihawi sak üng, nangmi cun acuna kthaka pi am ning jah thüihawi sak bawk khai aw. Ihlawka nami jumnak ngceki ni!"},{"book":"Luhka","chapter":"12","verse":"29","text":"“Acunakyase, nami ei vai la nami awk vai ä sui ua; ä cäicing ua."},{"book":"Luhka","chapter":"12","verse":"30","text":"“Am jumeiki he naw acuna ngkhaw avan cun sui khawiki he ni; acun nami hlüki ti nami Pa naw ksingki ni."},{"book":"Luhka","chapter":"12","verse":"31","text":"“Akcüka Pamhnama khaw sui u, acun käna acun he avan ning jah pe khai."},{"book":"Luhka","chapter":"12","verse":"32","text":"“Ka hnukläk toca he aw, ä kyü ua; nami Pa naw khaw aning jah pet vai ngjahlüki ni."},{"book":"Luhka","chapter":"12","verse":"33","text":"“Nami ka avan jah jawitu u lü, m'yenkseki he üng jah pe ua; nami mäta suiawi la nami khawhthem ä sui u lü m’yuk’ei naw am a m’yuk thei kca naw pi am a kpyeh thei khankhaw bawimangnak sui ua."},{"book":"Luhka","chapter":"12","verse":"34","text":"“Isetiakyaküng, nami khawhthema awmka nami mlung awm theikia kyaki."},{"book":"Luhka","chapter":"12","verse":"35","text":"“Ahmäi apha law üngka vaia ngsuingsa u lü, a na ngcüngcei u lü, nami meiim mdäiei u;"},{"book":"Luhka","chapter":"12","verse":"36","text":"12:36 Mk 13:34-36 “M'ya he naw ami mahpa cambumnak pawi üngka naw law be lü ksaw a khawk law üng ksawh mhmawn ngxit khaia ami na k’äiha kba a na ve ua."},{"book":"Luhka","chapter":"12","verse":"37","text":"“Ami mahpa a law be üng, a na ngäng u se a jah hmuh lawa m'ya he cun ihlawka jekyai khai he ni; akcanga ka ning jah mthehki, a mahpa cun a khyü vawpei lü, buh ei khai hea jah ngawhsak lü, amät naw jah ngäng law khai."},{"book":"Luhka","chapter":"12","verse":"38","text":"“Mthan lunga pi kyase, acun käna pi kyase, ami mahpa naw law lü, acunkba a jah hmuh lawa m'ya he ta, ami jo sen ve."},{"book":"Luhka","chapter":"12","verse":"39","text":"“Cunsepi, hin hin ksing ua, m'yük'eia law vai imah naw a ksing vai sü ta, a im am a phyet vaia ngäng khai sü."},{"book":"Luhka","chapter":"12","verse":"40","text":"“Acunakyase, nangmi pi ana ngtünei u lü awm u, am nami simeia kcün üng khyanga Capa law khai,” a ti."},{"book":"Luhka","chapter":"12","verse":"41","text":"Acunüng Pita naw, “Bawipa aw, hina msuimcäpnak hin, keimi däng üng aw na jah mtheh? Akce hea hama pi kyaki aw? ti se,"},{"book":"Luhka","chapter":"12","verse":"42","text":"Bawipa naw, “Khawhthem mceiki, üpnak cang, ngsüm kcangki, a mahpa naw akha law üng ami ei vai pawh khaia, mkhawnga a mcawn vai ta, u ni?"},{"book":"Luhka","chapter":"12","verse":"43","text":"“A mahpa naw, a law be üng, acunkba ana pawh se a hmuh lawa m'ya ta ihlawka jekyai khai ni."},{"book":"Luhka","chapter":"12","verse":"44","text":"“Akcanga ka ning jah mthehki, ani üng a tak avana khana mkhawnga mcawn law khai."},{"book":"Luhka","chapter":"12","verse":"45","text":"“Cunsepi, acuna m'ya naw a mlung k'uma, ‘Ka mahpa am law be ng’xit khai’ ti lü, m'yanu, m'yapa he jah na kpai lü, a na ei aw ktat lü, a na awm k'um üng,"},{"book":"Luhka","chapter":"12","verse":"46","text":"12:46 amcäm cäma khyüng; am acunüng kpunga tawnin. am a na sümei, am a na ksingeia mhmüp üng a mahpa law be lü, acuna m'ya cun amcäm cäma khyüng lü pyen ä ngjakia hlawnga atänga jah ta hmaih khai."},{"book":"Luhka","chapter":"12","verse":"47","text":"“M'ya, a mahpa a ngaih ksing mah mah lü, a mahpaa ngaiha pi am a na pawhmsahki cun, khawveia kpai khai he."},{"book":"Luhka","chapter":"12","verse":"48","text":"“Cunsepi, a mahpaa ngaih am bilo lü kpaihnak vaia iyaw bilo msawkia m'ya cun ajaw dänga kpai khai he. Upi, akdäm ami peta veia akdäm kthäh be khai he; Upi, akdäm bawk ami peta veia akdäm bawk kthäh be khai he."},{"book":"Luhka","chapter":"12","verse":"49","text":"“Khawmdek khana mei däi sak khaia ka lawki, atuh pi acutei vai ngja hlü veng!"},{"book":"Luhka","chapter":"12","verse":"50","text":"12:50 Mk 10:38“Cunsepi, baptican mat ka khan vai awm ve, acuna baptican am ka khan hlan üng ka mlung aktäa khuikha ve!"},{"book":"Luhka","chapter":"12","verse":"51","text":"“Khawmdek khana ng'yäpnak lawpüi khaia ka lawkia nami ngaiki aw? Acukba vaia am law nawng. Ngpainak lawpüi khaia ni ka law ve."},{"book":"Luhka","chapter":"12","verse":"52","text":"“Atuh käna, im mat üng mhma ngpai khai he, kthum naw nghngih hneng law khai, nghngih naw kthum hneng law khai."},{"book":"Luhka","chapter":"12","verse":"53","text":"12:53 Mik 7:6 “Pae naw capa he jah hneng law u se, capa he naw pa he jah hneng law khai he; ami nu he naw ami canu he jah hneng law u se, ami canu he naw ami nu he jah hneng law khai he; ami ni he naw ami pai he jah hneng law u se, ami pai he naw ami ni he jah hneng law khai he,” a ti."},{"book":"Luhka","chapter":"12","verse":"54","text":"Acunüng Jesuh naw, khyang hea veia, “Khawnghngi kyak lama khawngmei ngjing se nami hmuh üng, ‘khaw a hlü ve’ ti u lü, nami tia kba kya law khawiki."},{"book":"Luhka","chapter":"12","verse":"55","text":"“Acunüng, cum khawkhi nami ksing üng, ‘khaw ngling hlü ve’ ti u lü, nami tia kba kya law khawiki."},{"book":"Luhka","chapter":"12","verse":"56","text":"“Nangmi Hypocrit he naw, khawmdek la khankhawa ngtünawngnak pi nami ksingki naw, ise atuha kcün hin am nami ksing theiki ni?"},{"book":"Luhka","chapter":"12","verse":"57","text":"“Ise angtäia pawh vaia cun namimät naw pi am nami mtaiei theiki ni?"},{"book":"Luhka","chapter":"12","verse":"58","text":"“Acunüng, ning hnengki am ngthumkhyakia veia nani ceh hmai üng, nani ceh lama nani ng’yäpnak vai na sui vai; am acunüng ta ngthumkhyakia veia ning cehpüi se, ngthumkhyaki naw khyang manki am ning man sak se, khyang manki naw thawngim üng ning khyüm khai ni."},{"book":"Luhka","chapter":"12","verse":"59","text":"“Ka pyenki, pet vaia ngui am na peta küt üng thawngim üngka naw am na lät khai ni,” a ti."}]}