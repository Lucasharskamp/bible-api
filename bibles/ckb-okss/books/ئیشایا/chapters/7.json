{"data":[{"book":"ئیشایا","chapter":"7","verse":"1","text":"لە سەردەمی پاشایەتی ئاحازی کوڕی یۆتام کوڕی عوزیای پاشای یەهودا، ڕەچینی پاشای ئارام و پەقەحی کوڕی ڕەمەلیاهوی پاشای ئیسرائیل هێرشیان کردە سەر ئۆرشەلیم، بەڵام نەیانتوانی دەستی بەسەردا بگرن."},{"book":"ئیشایا","chapter":"7","verse":"2","text":"هەروەها بە بنەماڵەی داود7‏:2 مەبەستی لە ئاحازی نەوەی داودە.‏ ڕاگەیەنرا و گوترا: «ئارامییەکان لەگەڵ ئەفرایم پەیمانیان بەستووە.» جا دڵی ئەو و دڵی گەلەکەی لەرزین، وەک لەرزینی داری دارستان لە ڕووی بادا."},{"book":"ئیشایا","chapter":"7","verse":"3","text":"یەزدانیش بە ئیشایای فەرموو: «ئێستا بچۆ بۆ پێشوازی ئاحاز، خۆت و شئار یاشوبی کوڕت، لە کۆتایی ئاوباری گۆمەکەی سەرەوە لەلای ڕێگای کێڵگەی جلشۆرەکە و"},{"book":"ئیشایا","chapter":"7","verse":"4","text":"پێی بڵێ: ”وریا و هێدی بە، مەترسە و با دڵت ورە بەر نەدات لەبەر گڕی تووڕەیی ڕەچین و ئارام و کوڕەکەی ڕەمەلیاهو، وەک دوو پارچە داری سووتێنراو دووکەڵ دەکەن."},{"book":"ئیشایا","chapter":"7","verse":"5","text":"لەبەر ئەوەی ئارام لەگەڵ ئەفرایم و کوڕەکەی ڕەمەلیاهو پیلانی خراپەیان لە دژی تۆ ناوەتەوە و گوتیان،"},{"book":"ئیشایا","chapter":"7","verse":"6","text":"’دەچینە سەر یەهودا و پەلاماری دەدەین، داگیری دەکەین و لەناوەندیدا کوڕەکەی تاڤئێل بە پاشا دادەنێین.‘"},{"book":"ئیشایا","chapter":"7","verse":"7","text":"یەزدانی باڵادەستیش ئەمە دەفەرموێت:"},{"book":"ئیشایا","chapter":"7","verse":"8","text":"چونکە سەری ئارام دیمەشقە و"},{"book":"ئیشایا","chapter":"7","verse":"9","text":"سەری ئەفرایمیش سامیرەیە و"},{"book":"ئیشایا","chapter":"7","verse":"10","text":"جارێکی دیکە یەزدان بە ئاحازی فەرموو:"},{"book":"ئیشایا","chapter":"7","verse":"11","text":"«بۆ خۆت داوای نیشانەیەک لە یەزدانی پەروەردگارت بکە، جا چ لە قووڵترینی قووڵاییەکان بێت یان لە بەرزترینی بەرزاییەکان.»"},{"book":"ئیشایا","chapter":"7","verse":"12","text":"ئاحازیش گوتی: «هیچ داوا ناکەم و یەزدان تاقی ناکەمەوە.»"},{"book":"ئیشایا","chapter":"7","verse":"13","text":"ئینجا ئیشایا گوتی: «ئێستا ئەی بنەماڵەی داود، گوێ بگرن! خەڵکت بێزار کرد، ئەمە بەس نییە؟ ئێستاش دەتەوێ خوداکەم بێزار بکەیت؟"},{"book":"ئیشایا","chapter":"7","verse":"14","text":"لەبەر ئەوە پەروەردگار خۆی نیشانەیەکتان دەداتێ، ئەوەتا پاکیزەیەک سکی دەبێت و کوڕێکی دەبێت، ناوی لێ دەنێت ئیمانوێل7‏:14 بڕوانە مەتا 1‏:21‏‏. ئیمانوێل‏ واتا خودا لەگەڵمانە.‏."},{"book":"ئیشایا","chapter":"7","verse":"15","text":"دەڵەمە7‏:15 یان دەرەمە، قۆناغی پێش دروستبوونی پەنیر.‏ و هەنگوین دەخوات، کاتێک دەزانێت خراپە ڕەت بکاتەوە و چاکە هەڵبژێرێت،"},{"book":"ئیشایا","chapter":"7","verse":"16","text":"چونکە پێش ئەوەی کوڕەکە بزانێت خراپە ڕەت بکاتەوە و چاکە هەڵبژێرێت، ئەو خاکەی کە تۆ لە دوو پاشاکەی دەترسیت دەبێتە چۆڵەوانی."},{"book":"ئیشایا","chapter":"7","verse":"17","text":"یەزدان سەردەمێک بەسەر خۆت و گەلەکەت و بنەماڵەکەتدا دەهێنێت، کە لە کاتی جیابوونەوەی ئەفرایمەوە لە یەهودا سەردەمی وا نەهاتبێت. ئەو پاشای ئاشور دەهێنێت.»"},{"book":"ئیشایا","chapter":"7","verse":"18","text":"لەو ڕۆژە، یەزدان فیکە بۆ مێشەکان لێدەدات، ئەوانەی لەوپەڕی جۆگە ئاوەکانی میسرن و هەروەها بۆ ئەو هەنگانەی کە لە خاکی ئاشورن."},{"book":"ئیشایا","chapter":"7","verse":"19","text":"جا دێن و هەموو لەناو شیوە هەڵدێرەکان و لەناو کون و کەلەبەری گابەردەکان و لەناو هەموو دڕکوداڵەکان و لەناو هەموو لەوەڕگاکان دەنیشنەوە."},{"book":"ئیشایا","chapter":"7","verse":"20","text":"لەو ڕۆژەدا پەروەردگار بە گوێزانێکی بەکرێگیراو لەوبەری ڕووباری فوراتەوە، کە پاشای ئاشورە، سەر و مووی بەرتان دەتاشێت و ڕیشیش دادەماڵێت."},{"book":"ئیشایا","chapter":"7","verse":"21","text":"لەو ڕۆژەدا، پیاو مانگایەک و دوو بزن بەخێو دەکات،"},{"book":"ئیشایا","chapter":"7","verse":"22","text":"جا ئەوەندە شیر دەدەن هەر دەڵەمە دەخوات، چونکە هەموو ئەوانەی لەناو خاکەکە دەمێننەوە دەڵەمە و هەنگوین دەخۆن."},{"book":"ئیشایا","chapter":"7","verse":"23","text":"لەو ڕۆژەدا، هەر شوێنێک کە لێی بوو هەزار ڕەز بە هەزار شاقل7‏:23 نزیکەی 11,5 کیلۆگرام.‏ زیو، دەبێت بە دڕکوداڵ."},{"book":"ئیشایا","chapter":"7","verse":"24","text":"بە تیر و بە کەوانەوە دێنە ئەوێ، چونکە هەموو زەوییەکە دەبێت بە دڕکوداڵ."},{"book":"ئیشایا","chapter":"7","verse":"25","text":"هەموو ئەو چیایانەی کە بە قازمە کون دەکران کەس نایەتە ئەوێ لە ترسی دڕکوداڵ، بەڵکو گاگەلی تێدا بەڕەڵا دەکرێت و مەڕ پێپەستی دەکات."}]}