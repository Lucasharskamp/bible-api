{"data":[{"book":"ДРУГІ ЗАКОН","chapter":"15","verse":"1","text":"А ў канцы кожнага сёмага года рабі адпушчэньне."},{"book":"ДРУГІ ЗАКОН","chapter":"15","verse":"2","text":"А адпушчэньне ў тым, каб кожны пазыковец, які пазычыў блізкаму свайму, дараваў пазыку і не спаганяў з блізкага свайго альбо з брата свайго, бо абвешчана дараваньне дзеля Госпада;"},{"book":"ДРУГІ ЗАКОН","chapter":"15","verse":"3","text":"з чужаземца спаганяй, а што будзе твайго ў брата твайго, даруй."},{"book":"ДРУГІ ЗАКОН","chapter":"15","verse":"4","text":"Хіба толькі ня будзе ў цябе ўбогага: бо дабраславіць цябе Гасподзь на той зямлі, якую Гасподзь, Бог твой, дае табе ў дзялянку, каб ты ўспадкаваў яе,"},{"book":"ДРУГІ ЗАКОН","chapter":"15","verse":"5","text":"калі толькі будзеш слухаць голасу Госпада, Бога твайго, і старацца выконваць усе запаведзі гэтыя, якія я сёньня наказваю табе;"},{"book":"ДРУГІ ЗАКОН","chapter":"15","verse":"6","text":"бо Гасподзь, Бог твой, дабраславіць цябе, як Ён казаў табе, і ты будзеш даваць пазыку многім народам, а сам ня будзеш браць пазыкі; і валадарыць будзеш над многімі народамі, а яны над табою ня будуць валадарыць."},{"book":"ДРУГІ ЗАКОН","chapter":"15","verse":"7","text":"Калі ж будзе ў цябе ўбогі, хто-небудзь з братоў тваіх, у адным зь селішчаў тваіх на зямлі тваёй, якую Гасподзь, Бог твой, дае табе, дык не ачэрсьцьві сэрца твайго і не затулі рукі тваёй перад зубожаным братам тваім,"},{"book":"ДРУГІ ЗАКОН","chapter":"15","verse":"8","text":"а растулі перад ім руку тваю і пазыч яму, гледзячы па ягонай патрэбе, у чым ён мае патрэбу;"},{"book":"ДРУГІ ЗАКОН","chapter":"15","verse":"9","text":"пільнуйся, каб не зарадзілася ў сэрцы тваім ліхая думка: «набліжаецца сёмы год, год адпушчэньня», і каб ад таго вока тваё не зрабілася немілажальным да ўбогага брата твайго, і ты не адмовіў яму; бо ён залямантуе на цябе да Госпада, і будзе на табе грэх;"},{"book":"ДРУГІ ЗАКОН","chapter":"15","verse":"10","text":"дай яму, і калі давацьмеш яму, хай не зажурыцца сэрца тваё, бо за тое дабраславіць цябе Гасподзь, Бог твой, ва ўсіх дзеях тваіх і ва ўсім, што будзе рабіцца тваімі рукамі;"},{"book":"ДРУГІ ЗАКОН","chapter":"15","verse":"11","text":"бо ўбогія заўсёды будуць на зямлі; таму я і загадваю табе: растуляй руку тваю перад братам тваім, бедным тваім і жабраком тваім на зямлі тваёй."},{"book":"ДРУГІ ЗАКОН","chapter":"15","verse":"12","text":"Калі прадасца табе брат твой, Габрэй, альбо Габрэйка, дык шэсьць гадоў павінен ён быць рабом табе, а на сёмым годзе адпусьці яго ад сябе на волю;"},{"book":"ДРУГІ ЗАКОН","chapter":"15","verse":"13","text":"а калі будзеш адпускаць яго ад сябе на волю, не адпусьці яго з пустымі рукамі,"},{"book":"ДРУГІ ЗАКОН","chapter":"15","verse":"14","text":"а надзялі яго ад статкаў тваіх, ад гумна твайго і ад чавіла твайго: дай яму, чым спадобіў цябе Гасподзь, Бог твой;"},{"book":"ДРУГІ ЗАКОН","chapter":"15","verse":"15","text":"памятай, што і ты быў рабом у зямлі Егіпецкай і выбавіў цябе Гасподзь, Бог твой, таму я сёньня і наказваю табе гэта."},{"book":"ДРУГІ ЗАКОН","chapter":"15","verse":"16","text":"А калі ён скажа табе: «не пайду я ад цябе, бо я люблю цябе і дом твой», бо добра яму ў цябе,"},{"book":"ДРУГІ ЗАКОН","chapter":"15","verse":"17","text":"дык вазьмі шыла і прыкалі вуха ягонае да дзьвярэй; і будзе ён рабом тваім навекі. Так рабі і з рабыняй тваёю."},{"book":"ДРУГІ ЗАКОН","chapter":"15","verse":"18","text":"Ня лічы гэта сабе цяжкім, што ты павінен адпусьціць яго ад сябе на волю, бо ён за шэсьць гадоў зарабіў табе ўдвайне супроць платы найміта; і дабраславіць цябе Гасподзь, Бог твой, ва ўсім, што ні будзеш рабіць."},{"book":"ДРУГІ ЗАКОН","chapter":"15","verse":"19","text":"Усё першароднае мужчынскага полу, што народзіцца ад буйнога быдла твайго і ад дробнага быдла твайго, пасьвячай Госпаду, Богу твайму: не працуй на першародным вале тваім і ня стрыжы першароднага з дробнага быдла твайго;"},{"book":"ДРУГІ ЗАКОН","chapter":"15","verse":"20","text":"прад Госпадам, Богам тваім, штогоду рабі гэта ты і сямэя твая, на месцы, якое выбера Гасподзь;"},{"book":"ДРУГІ ЗАКОН","chapter":"15","verse":"21","text":"а калі будзе на ім загана, кульгавасьць альбо слепата, альбо якая іншая пахіба, дык ня прынось яго ў ахвяру Госпаду, Богу твайму,"},{"book":"ДРУГІ ЗАКОН","chapter":"15","verse":"22","text":"а ў селішчах тваіх еж яго; нячысты як і чысты могуць есьці, як сарну і як аленя;"},{"book":"ДРУГІ ЗАКОН","chapter":"15","verse":"23","text":"толькі крыві ягонай ня еж: на зямлю вылівай яе, як ваду."}]}