{"data":[{"book":"Zekariya","chapter":"2","verse":"1","text":"Kenaka ndinayangʼananso, ndipo ndinaona munthu atanyamula chingwe choyezera mʼmanja mwake."},{"book":"Zekariya","chapter":"2","verse":"2","text":"Ndipo ndinafunsa kuti, “Kodi ukupita kuti?”"},{"book":"Zekariya","chapter":"2","verse":"3","text":"Taonani, mngelo amene amayankhula nane uja akuchoka, mngelo wina anabwera kudzakumana naye"},{"book":"Zekariya","chapter":"2","verse":"4","text":"ndipo anamuwuza kuti, “Thamanga, kamuwuze mnyamatayo kuti, ‘Yerusalemu udzakhala mzinda wopanda malinga chifukwa mudzakhala anthu ambiri ndiponso ziweto zochuluka."},{"book":"Zekariya","chapter":"2","verse":"5","text":"Ndipo Ine mwini ndidzakhala linga lamoto kuteteza mzindawo,’ akutero Yehova, ‘ndipo ndidzakhala ulemerero mʼkati mwake.’"},{"book":"Zekariya","chapter":"2","verse":"6","text":"“Tulukani! Tulukani! Thawaniko ku dziko la kumpoto,” akutero Yehova, “pakuti ndinakumwazirani ku mphepo zinayi zamlengalenga,” akutero Yehova."},{"book":"Zekariya","chapter":"2","verse":"7","text":"“Tuluka, iwe Ziyoni! Thawa, iwe amene umakhala mʼdziko la mwana wamkazi wa Babuloni!”"},{"book":"Zekariya","chapter":"2","verse":"8","text":"Pakuti Yehova Wamphamvuzonse akuti, “Atatha kundilemekeza wanditumiza kwa anthu a mitundu ina amene anakufunkhani; pakuti aliyense wokhudza inu wakhudza mwanadiso wanga."},{"book":"Zekariya","chapter":"2","verse":"9","text":"Ndithu Ine ndidzawamenya anthuwo ndi dzanja langa ndipo amene anali akapolo awo ndiye adzawalande zinthu. Pamenepo mudzadziwa kuti Yehova Wamphamvuzonse ndiye wandituma."},{"book":"Zekariya","chapter":"2","verse":"10","text":"“Iwe mwana wamkazi wa Ziyoni, fuwula ndipo sangalala. Pakuti taona ndikubwera, ndipo ndidzakhala pakati pako,” akutero Yehova."},{"book":"Zekariya","chapter":"2","verse":"11","text":"“Nthawi imeneyo anthu a mitundu yambiri adzabwera kwa Yehova ndipo adzasanduka anthu anga. Ndidzakhala pakati pako ndipo iwe udzadziwa kuti Yehova Wamphamvuzonse wandituma kwa iwe."},{"book":"Zekariya","chapter":"2","verse":"12","text":"Yehova adzachititsa kuti Yuda akhale chuma chake mʼdziko lopatulika ndipo adzasankhanso Yerusalemu."},{"book":"Zekariya","chapter":"2","verse":"13","text":"Khalani chete pamaso pa Yehova anthu nonse, chifukwa Iye wavumbuluka kuchoka ku malo ake opatulika.”"}]}