{"data":[{"book":"1. kirje korinttolaisille","chapter":"11","verse":"1,2","text":"Rakkaat ystävät, olen iloinen kun muistatte, mitä opetan teille, ja toimitte sen mukaan."},{"book":"1. kirje korinttolaisille","chapter":"11","verse":"3","text":"Mutta tahtoisin muistuttaa yhdestä asiasta. Tiedättehän, että vaimo on vastuullinen miehelleen, mies Kristukselle ja Kristus Jumalalle."},{"book":"1. kirje korinttolaisille","chapter":"11","verse":"4","text":"Jos mies rukoilee tai puhuu Jumalalta saamaansa sanomaa pää peitettynä, hän tuottaa häpeää Kristukselle."},{"book":"1. kirje korinttolaisille","chapter":"11","verse":"5","text":"Samoin nainen tuottaa häpeää miehelleen, jos rukoilee tai puhuu Jumalan sanoja peittämättä päätään. Päähine on merkkinä siitä, että hän on miehensä alainen.11:5 Lisäys jakeiden 7 ja 10 mukaan."},{"book":"1. kirje korinttolaisille","chapter":"11","verse":"6","text":"Jos hän kieltäytyy pitämästä päähinettä, on sama vaikka hän ajattaisi tukkansakin, mutta sitähän hän häpeäisi."},{"book":"1. kirje korinttolaisille","chapter":"11","verse":"7","text":"Mies ei saa pitää hattua jumalanpalveluksessa. Jumala teki miehen kuvakseen, ja mies on hänen kunniansa: miehen kunnia taas on nainen."},{"book":"1. kirje korinttolaisille","chapter":"11","verse":"8","text":"Ensimmäistä miestä ei luotu vaimosta, mutta vaimo sai alkunsa miehestä.11:8 Ks. 1 Moos. 2:21,22."},{"book":"1. kirje korinttolaisille","chapter":"11","verse":"9","text":"Aadamia ei tehty Eevan avuksi, vaan Eeva tehtiin Aadamia varten."},{"book":"1. kirje korinttolaisille","chapter":"11","verse":"10","text":"Naimisissa olevan naisen on siis pidettävä päähinettä merkkinä siitä, että hän on miehensä vallan alainen. Enkelitkin ovat iloisia kun huomaavat sen.11:10 Sananmukaisesti: »enkeleiden tähden»."},{"book":"1. kirje korinttolaisille","chapter":"11","verse":"11","text":"Mutta muistakaa: Jumalan suunnitelman mukaan miehet ja naiset tarvitsevat toisiaan."},{"book":"1. kirje korinttolaisille","chapter":"11","verse":"12","text":"Vaikka ensimmäinen nainen saikin alkunsa miehestä, ovat kaikki miehet naisten synnyttämiä, mutta sekä miehet että naiset ovat Jumalan luomia."},{"book":"1. kirje korinttolaisille","chapter":"11","verse":"13","text":"Mitä itse arvelette? Onko naisen sopivaa rukoilla julkisesti peittämättä päätään?"},{"book":"1. kirje korinttolaisille","chapter":"11","verse":"14,15","text":"Eikö hän peitä sitä luonnostaankin? Hän on ylpeä pitkistä hiuksistaan, kun mies taas yleensä häpeää pitkää tukkaa."},{"book":"1. kirje korinttolaisille","chapter":"11","verse":"16","text":"Joku haluaa ehkä väittää vastaan, mutta en voi sanoa muuta kuin että kaikissa seurakunnissa on tällainen käytäntö vallalla. Opetamme kaikille näin."},{"book":"1. kirje korinttolaisille","chapter":"11","verse":"17","text":"Seuraavaksi puutun asiaan, jota en voi hyväksyä. Näyttää nimittäin siltä, että yhteisistä kokouksistanne on teille enemmän haittaa kuin hyötyä."},{"book":"1. kirje korinttolaisille","chapter":"11","verse":"18","text":"Kaikki puhuvat teidän riidoistanne ja puolueisiin jakautumisestanne, eikä minun ole vaikea uskoa sitä."},{"book":"1. kirje korinttolaisille","chapter":"11","verse":"19","text":"Te kai kuvittelette, että riitoja täytyy ollakin, jotta te, jotka muka aina olette oikeassa, saatte kaipaamaanne julkisuutta!"},{"book":"1. kirje korinttolaisille","chapter":"11","verse":"20","text":"Kun tuolla mielellä kokoonnutte rakkaudenaterialle, ei enää voi puhua Herran ehtoollisesta."},{"book":"1. kirje korinttolaisille","chapter":"11","verse":"21","text":"Jokainen kuulemma ahmii omia ruokiaan välittämättä siitä, onko toisilla syötävää vai ei. Joku jää nälkäiseksi toisen juodessa itsensä humalaan."},{"book":"1. kirje korinttolaisille","chapter":"11","verse":"22","text":"Onko se totta? Ettekö voi syödä ja juoda kotona, niin ettette olisi häpeäksi seurakunnalle ja saattaisi vaikeaan tilanteeseen köyhiä, jotka eivät pysty tuomaan ruokaa mukanaan? Tästä asiasta en totisesti aio teitä kehua."},{"book":"1. kirje korinttolaisille","chapter":"11","verse":"23","text":"Herra on itse sanonut ateriastaan, niin kuin olen teille aikaisemmin kertonut, että sinä yönä, jona Juudas petti hänet, hän otti käteensä leivän,"},{"book":"1. kirje korinttolaisille","chapter":"11","verse":"24","text":"jakoi sen opetuslapsilleen kiitettyään ensin Jumalaa ja sanoi: »Ottakaa tästä ja syökää. Tämä on minun ruumiini, joka annetaan teidän tähtenne. Syökää se minun muistokseni.»"},{"book":"1. kirje korinttolaisille","chapter":"11","verse":"25","text":"Samalla tavoin hän otti aterian jälkeen viinimaljan ja sanoi: »Tämä malja merkitsee Jumalan ja teidän välillänne uutta liittoa, jonka minä vahvistan verelläni. Muistakaa aina minua, kun juotte siitä.»"},{"book":"1. kirje korinttolaisille","chapter":"11","verse":"26","text":"Joka kerran, kun syötte ehtoollisleipää ja juotte ehtoollismaljasta, julistatte Herran kuolemaa. Tehkää niin hänen paluuseensa asti."},{"book":"1. kirje korinttolaisille","chapter":"11","verse":"27","text":"Joka viettää Herran ehtoollista kelvottomalla tavalla, tekee syntiä Jeesuksen ruumista ja verta vastaan."},{"book":"1. kirje korinttolaisille","chapter":"11","verse":"28","text":"Siksi meidän on ennen ehtoollista, rakkaudenateriaa, tutkittava itseämme."},{"book":"1. kirje korinttolaisille","chapter":"11","verse":"29","text":"Jos joku ei ehtoollista nauttiessaan ajattele, mitä Kristuksen ruumis ja veri merkitsevät, hän väheksyy Jeesuksen kuolemaa, ja Jumala tuomitsee hänet."},{"book":"1. kirje korinttolaisille","chapter":"11","verse":"30","text":"Siksi monet teistä ovat heikkoja ja sairaita ja jotkut ovat kuolleet."},{"book":"1. kirje korinttolaisille","chapter":"11","verse":"31","text":"Jos tutkimme mielenlaatuamme ennen ehtoollista, meitä ei tarvitse tuomita."},{"book":"1. kirje korinttolaisille","chapter":"11","verse":"32","text":"Kun Herra tuomitsee meidät ja kurittaa meitä, hän tekee sen siksi, ettei hänen tarvitsisi tuomita meitä tämän maailman kanssa kadotukseen."},{"book":"1. kirje korinttolaisille","chapter":"11","verse":"33","text":"Rakkaat uskonystävät, odottakaa siis toisianne, ennen kuin aloitatte rakkaudenaterian vieton."},{"book":"1. kirje korinttolaisille","chapter":"11","verse":"34","text":"Jos jollakin on kova nälkä, hänen on parasta syödä jo kotona, ettei kokoontumisenne tulisi teille tuomioksi."}]}