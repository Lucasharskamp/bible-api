{"data":[{"book":"1 Timoteju","chapter":"4","verse":"1","text":"Sveti Duh nam izričito kaže da će u posljednja vremena neki otpasti od vjere i prikloniti se prijevarnim duhovima i učenjima zloduha."},{"book":"1 Timoteju","chapter":"4","verse":"2","text":"Takvi će učitelji biti licemjeri i lažljivci otupjele savjesti."},{"book":"1 Timoteju","chapter":"4","verse":"3","text":"Zabranjivat će ljudima da se žene i da jedu neke vrste hrane. Ali Bog je stvorio sva jela, da ih ljudi koji su spoznali istinu jedu sa zahvalnošću."},{"book":"1 Timoteju","chapter":"4","verse":"4","text":"Sve što je Bog stvorio dobro je i ništa ne treba odbaciti, već uzimati sa zahvalnošću"},{"book":"1 Timoteju","chapter":"4","verse":"5","text":"jer znamo da to posvećuju Božja riječ i molitva."},{"book":"1 Timoteju","chapter":"4","verse":"6","text":"Objasniš li to braći, bit ćeš dobar sluga Krista Isusa; hranit ćeš se riječima vjere i istinitoga učenja koje postojano slijediš."},{"book":"1 Timoteju","chapter":"4","verse":"7","text":"Ne gubi vrijeme raspravljajući o budalastim idejama, o smiješnim mitovima i legendama. To su ionako samo uzaludne priče. Provodi, umjesto toga, vrijeme u jačanju svojeg duha."},{"book":"1 Timoteju","chapter":"4","verse":"8","text":"Tjelovježba jest od neke koristi, ali pobožnost donosi potpunu korist jer joj je obećan život—i sadašnji i budući."},{"book":"1 Timoteju","chapter":"4","verse":"9","text":"To je istina i zaslužuje da se prihvati."},{"book":"1 Timoteju","chapter":"4","verse":"10","text":"Za nju se trudimo i borimo. Pouzdajemo se u živoga Boga, Spasitelja svih ljudi, a posebice vjernika."},{"book":"1 Timoteju","chapter":"4","verse":"11","text":"Poučavaj tu istinu i trudi se da ju svi nauče."},{"book":"1 Timoteju","chapter":"4","verse":"12","text":"Ne daj da te tko manje poštuje zbog tvoje mladosti. Budi uzor svim vjernicima u riječi, vladanju, ljubavi, vjeri i čistoći."},{"book":"1 Timoteju","chapter":"4","verse":"13","text":"Dok ja ne dođem, posveti se čitanju Svetoga pisma Crkvi te hrabrenju i poučavanju vjernika."},{"book":"1 Timoteju","chapter":"4","verse":"14","text":"Ne zanemaruj duhovni dar koji si primio po proročanstvu i polaganjem ruku starješinskog zbora."},{"book":"1 Timoteju","chapter":"4","verse":"15","text":"Potpuno se tomu posveti da svi vide tvoj napredak."},{"book":"1 Timoteju","chapter":"4","verse":"16","text":"Dobro pazi na sebe i pazi što poučavaš. Ostani vjeran onome što je ispravno; tako ćeš osigurati spasenje i sebi i onima koji te slušaju."}]}