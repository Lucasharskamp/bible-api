{"data":[{"book":"Eksodo","chapter":"20","verse":"1","text":"Ndipo Mulungu anayankhula mawu onse awa nati:"},{"book":"Eksodo","chapter":"20","verse":"2","text":"“Ine ndine Yehova Mulungu wako amene ndinakutulutsa ku Igupto, mʼdziko la ukapolo."},{"book":"Eksodo","chapter":"20","verse":"3","text":"“Usakhale ndi milungu ina koma Ine ndekha.”"},{"book":"Eksodo","chapter":"20","verse":"4","text":"“Usadzipangire chofanizira chinthu chilichonse chakumwamba kapena cha pa dziko lapansi kapena cha mʼmadzi a pansi pa dziko."},{"book":"Eksodo","chapter":"20","verse":"5","text":"Usazigwadire kapena kuzipembedza, pakuti Ine Yehova Mulungu wako, ndine Mulungu wansanje, wolanga ana chifukwa cha tchimo la makolo awo mpaka mʼbado wachitatu ndi wachinayi wa iwo amene amadana nane."},{"book":"Eksodo","chapter":"20","verse":"6","text":"Koma ndimaonetsa chikondi chosasinthika ku mibado miyandamiyanda ya anthu amene amandikonda, ndi kusunga malamulo anga."},{"book":"Eksodo","chapter":"20","verse":"7","text":"“Usagwiritse ntchito molakwika dzina la Yehova Mulungu wako, pakuti Yehova adzamutenga kukhala wochimwa aliyense amene akugwiritsa ntchito dzina lakelo molakwika."},{"book":"Eksodo","chapter":"20","verse":"8","text":"“Uzisunga tsiku la Sabata kuti likhale lopatulika."},{"book":"Eksodo","chapter":"20","verse":"9","text":"Uzigwira ntchito zako zonse masiku asanu ndi limodzi."},{"book":"Eksodo","chapter":"20","verse":"10","text":"Koma tsiku lachisanu ndi chiwiri ndi Sabata, tsiku loperekedwa kwa Yehova Mulungu wako. Tsiku limeneli musagwire ntchito iliyonse, inuyo kapena mwana wanu wamwamuna kapena mwana wanu wamkazi, wantchito wanu wamwamuna kapena mdzakazi wanu, ziweto zanu kapena mlendo amene akukhala mʼmudzi mwanu."},{"book":"Eksodo","chapter":"20","verse":"11","text":"Pakuti Yehova anapanga kumwamba ndi dziko lapansi, nyanja ndi zonse zimene zili mʼmenemo mʼmasiku asanu ndi limodzi. Iye anapuma pa tsiku lachisanu ndi chiwiri. Kotero Yehova anadalitsa tsiku la Sabata kuti likhale loyera."},{"book":"Eksodo","chapter":"20","verse":"12","text":"“Lemekeza abambo ako ndi amayi ako kuti ukhale ndi moyo wautali mʼdziko limene Yehova Mulungu wako akukupatsa."},{"book":"Eksodo","chapter":"20","verse":"13","text":"“Usaphe."},{"book":"Eksodo","chapter":"20","verse":"14","text":"“Usachite chigololo."},{"book":"Eksodo","chapter":"20","verse":"15","text":"“Usabe."},{"book":"Eksodo","chapter":"20","verse":"16","text":"“Usapereke umboni womunamizira mnzako."},{"book":"Eksodo","chapter":"20","verse":"17","text":"“Usasirire nyumba ya mnzako. Usasirire mkazi wa mnzako kapena wantchito wake wamwamuna kapena mdzakazi wake, ngʼombe yake kapena bulu wake, kapena chilichonse cha mnzako.”"},{"book":"Eksodo","chapter":"20","verse":"18","text":"Pamene anthu ankamva mabingu ndi kuona ziphaliwali ndi kumvanso lipenga ndi kuona utsi umene umafuka mʼphiri, ananjenjemera ndi mantha. Ndipo iwo anayima patali."},{"book":"Eksodo","chapter":"20","verse":"19","text":"Ndipo anati kwa Mose, “Iwe utiyankhule ndipo tidzamvera. Koma usalole kuti Mulungu atiyankhule, tingafe.”"},{"book":"Eksodo","chapter":"20","verse":"20","text":"Koma Mose anati kwa anthuwo, “Musachite mantha. Mulungu wabwera kudzakuyesani kuti mukhale ndi mtima woopa Mulungu kuti musamuchimwire.”"},{"book":"Eksodo","chapter":"20","verse":"21","text":"Anthu aja anayima patali koma Mose anayandikira mtambo wakuda kumene kunali Mulungu."},{"book":"Eksodo","chapter":"20","verse":"22","text":"Ndipo Yehova anati kwa Mose, “Awuze izi Aisraeli: ‘Inu mwaona nokha kuti Ine ndakuyankhulani kuchokera kumwamba."},{"book":"Eksodo","chapter":"20","verse":"23","text":"Choncho musadzipangire milungu yasiliva kapena yagolide kuti muziyipembedza pamodzi ndi Ine.’ ”"},{"book":"Eksodo","chapter":"20","verse":"24","text":"Mundimangire guwa ladothi ndipo muziperekapo nsembe zopsereza ndi nsembe zachiyanjano, nkhosa, mbuzi ndi ngʼombe zanu. Pamalo paliponse pamene Ine ndidzakonza kuti muzinditamandirapo, ndidzabwera ndi kukudalitsani."},{"book":"Eksodo","chapter":"20","verse":"25","text":"Ngati mudzandimangira guwa lansembe lamiyala, musagwiritse ntchito miyala yosema, pakuti mudzalidetsa mukadzagwiritsa ntchito zida."},{"book":"Eksodo","chapter":"20","verse":"26","text":"Musamakwere pa makwerero popita pa guwa langa lansembe kuti mungaonetse maliseche anu."}]}