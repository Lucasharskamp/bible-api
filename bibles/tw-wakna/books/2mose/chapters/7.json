{"data":[{"book":"2 Mose","chapter":"7","verse":"1","text":"Na Awurade ka kyerɛɛ Mose se, “Mayɛ wo sɛ Onyankopɔn ama Farao na wo nua Aaron nso bɛyɛ wo diyifo."},{"book":"2 Mose","chapter":"7","verse":"2","text":"Asɛm biara a mɛka akyerɛ wo no, ka kyerɛ Aaron, na ɔno nso nka nkyerɛ Farao sɛ ɔmma Israelfo no kwan na womfi Misraim."},{"book":"2 Mose","chapter":"7","verse":"3","text":"Na mepirim Farao koma, na mayɛ anwonwade ahorow bebree wɔ Misraim"},{"book":"2 Mose","chapter":"7","verse":"4","text":"nanso ɔrentie mo. Na mɛfa atemmu a mu yɛ den so de me nsa ato Misraim so na mayi me nkurɔfo Israelfo no."},{"book":"2 Mose","chapter":"7","verse":"5","text":"Na sɛ mekyerɛ me tumi kyerɛ Misraimfo no a, wobehu sɛ mene Awurade no, na mayi me nkurɔfo no afi mu.”"},{"book":"2 Mose","chapter":"7","verse":"6","text":"Mose ne Aaron yɛɛ sɛnea Awurade hyɛɛ wɔn no."},{"book":"2 Mose","chapter":"7","verse":"7","text":"Bere a Mose ne Aaron kohyiaa Farao no, na Mose adi mfe aduɔwɔtwe, na Aaron nso adi mfe aduɔwɔtwe abiɛsa."},{"book":"2 Mose","chapter":"7","verse":"8","text":"Awurade ka kyerɛɛ Mose ne Aaron se,"},{"book":"2 Mose","chapter":"7","verse":"9","text":"“Farao bɛhwehwɛ sɛ mobɛyɛ anwonwade akyerɛ no ama wahu sɛ, nokware, Onyankopɔn na wasoma mo. Sɛ obisa saa a, Aaron ntow ne pema no nkyene fam na ɛbɛdan ɔwɔ.”"},{"book":"2 Mose","chapter":"7","verse":"10","text":"Enti Mose ne Aaron kɔɔ Farao nkyɛn kɔyɛɛ anwonwade no sɛnea Awurade akyerɛ wɔn no. Aaron tow ne pema no kyenee fam wɔ Farao ne ne nkurɔfo anim ma ɛdan ɔwɔ."},{"book":"2 Mose","chapter":"7","verse":"11","text":"Farao nso frɛɛ nʼanyansafo ne ne nkonyaayifo a wɔwɔ Misraim ma wɔn nso bɛyɛɛ anwonwade koro no ara bi."},{"book":"2 Mose","chapter":"7","verse":"12","text":"Wɔn nso pema tumi dan ɔwɔ. Nanso Aaron ɔwɔ no menee wɔn de no."},{"book":"2 Mose","chapter":"7","verse":"13","text":"Farao kɔɔ so yɛɛ komaden a na ɔmpɛ sɛ otie asɛm a Awurade kae no."},{"book":"2 Mose","chapter":"7","verse":"14","text":"Awurade ka kyerɛɛ Mose se, “Farao apirim ne koma nti, ɔbɛkɔ so asiw nnipa no kwan sɛ ɔremma wɔnkɔ."},{"book":"2 Mose","chapter":"7","verse":"15","text":"Nanso Awurade kae se: San kɔ Farao7.15 Na Farao taa kɔbɔ mpae wɔ Nil (anyame agya) nyame so. Sɛ woka Nil a sɛ enni hɔ a anka Misraim bɛyɛ nweatam no a, na woaka Misraim honhom. nkyɛn anɔpa a ɔrekɔ asubɔnten no mu. Kogyina asu no konkɔn so na hyia no wɔ hɔ a wukura wo pema a ɛdan ɔwɔ no."},{"book":"2 Mose","chapter":"7","verse":"16","text":"Ka kyerɛ no se, ‘Awurade, Hebrifo Nyankopɔn asan asoma me wo nkyɛn sɛ ma nnipa no kwan na wɔnkɔ nkɔsom me wɔ sare so. Woayɛ asoɔden."},{"book":"2 Mose","chapter":"7","verse":"17","text":"Afei, Awurade se: Wubehu sɛ mene Awurade no. Efisɛ maka akyerɛ Mose sɛ ɔmfa ne pema no mmɔ Nil asu no mu na nsu no bɛdan mogya."},{"book":"2 Mose","chapter":"7","verse":"18","text":"Mpataa a wɔwɔ asubɔnten no mu nyinaa bewuwu ama nsu no abɔn a Misraimfo no rentumi nnom.’ ”"},{"book":"2 Mose","chapter":"7","verse":"19","text":"Awurade ka kyerɛɛ Mose se, “Ka kyerɛ Aaron na ɔmfa ne pema no nkyerɛ nsu a ɛwɔ Misraim no nyinaa; wɔn nsubɔnten, wɔn nsuwa, wɔn atare ne wɔn nsu a ɛtaataa hɔ ne nsu a ɛwɔ afi mu nyinaa so na ɛbɛdan mogya.”"},{"book":"2 Mose","chapter":"7","verse":"20","text":"Mose ne Aaron yɛɛ sɛnea Awurade ahyɛ wɔn no. Bere a Farao ne ne mpanyimfo gyinagyina hɔ rehwɛ wɔn no, Aaron de pema no bɔɔ Nil ani maa asubɔnten no dan mogya."},{"book":"2 Mose","chapter":"7","verse":"21","text":"Mpataa a wɔwɔ mu nyinaa wuwu maa nsu no bɔnee, enti na Misraimfo no ntumi nnom. Misraim asase so nyinaa dan mogya."},{"book":"2 Mose","chapter":"7","verse":"22","text":"Nkonyaayifo a wɔwɔ Misraim nso nam wɔn nkonyaayi so maa nsu dan mogya, nti Farao kɔɔ so pirim ne koma a na ontie asɛm a Awurade aka akyerɛ Mose ne Aaron sɛ wɔnka nkyerɛ no no."},{"book":"2 Mose","chapter":"7","verse":"23","text":"Ɔsan kɔɔ nʼahemfi a hwee ampusuw no."},{"book":"2 Mose","chapter":"7","verse":"24","text":"Misraimfo no tutuu mmura wɔ asubɔnten no konkɔn so sɛnea wobenya nsu anom, efisɛ na wontumi nnom asubɔnten no mu nsu."},{"book":"2 Mose","chapter":"7","verse":"25","text":"Asubɔnten a ɛdan mogya no dii nnaawɔtwe."}]}