{"data":[{"book":"1 Yohannis","chapter":"3","verse":"1","text":"Nu akka ijoollee Waaqaa jedhamnee waamamnuuf jaalalli Abbaan nurratti dhangalaase akkam guddaa dha! Nus akkasuma ijoollee isaa ti! Addunyaan waan isa hin beekiniif nu hin beeku."},{"book":"1 Yohannis","chapter":"3","verse":"2","text":"Yaa michoota jaallatamoo, nu amma ijoollee Waaqaa ti; gara fuula duraatti immoo maal akka taanu amma hin ibsamne. Garuu yommuu inni mulʼatutti sababii akkuma inni jirutti isa arginuuf nu akkuma isaa akka taanu ni beekna."},{"book":"1 Yohannis","chapter":"3","verse":"3","text":"Namni akkasitti isa abdatu hundinuu akkuma inni qulqulluu taʼe sana of qulqulleessa."},{"book":"1 Yohannis","chapter":"3","verse":"4","text":"Namni cubbuu hojjetu kam iyyuu seeratti ni fincila; cubbuun finciluudhaatii."},{"book":"1 Yohannis","chapter":"3","verse":"5","text":"Isin garuu akka inni cubbuu keenya balleessuudhaaf mulʼate ni beektu. Isa keessa cubbuun hin jiru."},{"book":"1 Yohannis","chapter":"3","verse":"6","text":"Namni isaan jiraatu kam iyyuu cubbuu hin hojjetu. Namni cubbuu hojjetu kam iyyuu isa hin argine yookaan isa hin beekne."},{"book":"1 Yohannis","chapter":"3","verse":"7","text":"Yaa ijoolle, namni tokko iyyuu isin hin gowwoomsin. Akkuma inni qajeelaa taʼe sana namni waan qajeelaa hojjetus qajeelaa dha."},{"book":"1 Yohannis","chapter":"3","verse":"8","text":"Namni cubbuu hojjetu kan diiyaabiloos; diiyaabiloos jalqabumaa kaasee cubbuu hojjetaatii. Ilmi Waaqaa hojii diiyaabiloos diiguudhaaf mulʼateetii."},{"book":"1 Yohannis","chapter":"3","verse":"9","text":"Namni Waaqa irraa dhalate kam iyyuu waan sanyiin Waaqaa isa keessa jiraatuuf cubbuu hojjechuutti hin fufu; inni waan Waaqa irraa dhalateef cubbuu hojjechuu hin dandaʼu."},{"book":"1 Yohannis","chapter":"3","verse":"10","text":"Ijoolleen Waaqaatii fi ijoolleen diiyaabiloos kanaan gargar baafamanii beekamu: Namni waan qajeelaa hin hojjenne yookaan obboleessa isaa hin jaallanne kam iyyuu kan Waaqaa miti."},{"book":"1 Yohannis","chapter":"3","verse":"11","text":"Ergaan isin jalqabaa kaaftanii dhageessan isa, “Nu wal jaallachuu qabna” jedhuu dha."},{"book":"1 Yohannis","chapter":"3","verse":"12","text":"Isin akka Qaayin isa kan isa hamaa sanaa taʼee obboleessa isaa ajjeese sanaa hin taʼinaa; inni maaliif obboleessa isaa ajjeese? Sababii hojiin isaa jalʼaa taʼee, kan obboleessa isaa immoo qajeelaa taʼeef."},{"book":"1 Yohannis","chapter":"3","verse":"13","text":"Yaa obboloota ko, yoo addunyaan isin jibbe isin hin dinqin."},{"book":"1 Yohannis","chapter":"3","verse":"14","text":"Nu sababii obboloota jaallannuuf duʼa keessaa gara jireenyaatti akka ceene ni beekna. Namni obboleessa isaa hin jaallanne duʼa keessa jiraata."},{"book":"1 Yohannis","chapter":"3","verse":"15","text":"Namni obboleessa isaa jibbu kam iyyuu nama nama ajjeesuu dha; isinis akka namni nama ajjeesu jireenya bara baraa of keessaa hin qabne beektu."},{"book":"1 Yohannis","chapter":"3","verse":"16","text":"Yesuus Kiristoos lubbuu isaa dabarsee nuuf kenneera: Jaalalli maal akka taʼes kanaan beekna; nus akkasuma lubbuu keenya dabarsinee obboloota keenyaaf kennuu qabna."},{"book":"1 Yohannis","chapter":"3","verse":"17","text":"Namni qabeenya addunyaa qabu kam iyyuu yoo obboleessa isaa rakkataa argee garaa itti jabaate jaalalli Waaqaa akkamitti isa keessa jiraachuu dandaʼa?"},{"book":"1 Yohannis","chapter":"3","verse":"18","text":"Yaa ijoollee jaallatamoo, kottaa dubbiin yookaan afaan qofaan utuu hin taʼin hojii fi dhugaadhaan jaallannaa."},{"book":"1 Yohannis","chapter":"3","verse":"19","text":"Nus kan dhugaa taʼuu keenya kanaan beekna; fuula isaa durattis garaa keenya boqochiifna."},{"book":"1 Yohannis","chapter":"3","verse":"20","text":"Yeroo garaan keenya nutti murutti Waaqni garaa keenya caalaa guddaa akka taʼe ni beeknaatii; inni waan hunda ni beeka."},{"book":"1 Yohannis","chapter":"3","verse":"21","text":"Yaa michoota, yoo garaan keenya nutti muruu baate nu fuula Waaqaa duratti ija jabina qabna."},{"book":"1 Yohannis","chapter":"3","verse":"22","text":"Nus sababii ajaja isaa eegnuu fi sababii waan isa gammachiisu hojjennuuf waan kadhannu hunda isa irraa ni arganna."},{"book":"1 Yohannis","chapter":"3","verse":"23","text":"Ajajni isaas kana: kunis nu maqaa Ilma isaa Yesuus Kiristoositti akka amannuu fi akkuma inni nu ajajetti akka wal jaallannuuf."},{"book":"1 Yohannis","chapter":"3","verse":"24","text":"Namni ajaja isaa eegu isa keessa jiraata; innis isa keessa jiraata. Kanaanis akka inni nu keessa jiraatu nu Hafuura inni nuu kenneen ni beekna."}]}