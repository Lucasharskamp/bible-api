{"data":[{"book":"1. kirje tessalonikalaisille","chapter":"2","verse":"1","text":"Hyvät ystävät, tiedätte itse, miten tuloksellinen käyntimme teidän luonanne oli."},{"book":"1. kirje tessalonikalaisille","chapter":"2","verse":"2","text":"Vaikka meitä oli loukattu ja pahoinpidelty Filippissä juuri ennen Tessalonikaan tuloamme, Jumala antoi meille rohkeutta julistaa teidänkin luonanne samaa sanomaa avoimesti ja pelottomasti."},{"book":"1. kirje tessalonikalaisille","chapter":"2","verse":"3","text":"Tästä ymmärrätte, ettei meillä ollut mitään taka-ajatuksia, vaan olimme rehellisiä ja vilpittömiä."},{"book":"1. kirje tessalonikalaisille","chapter":"2","verse":"4","text":"Jumala on uskonut totuutensa julistamisen meidän tehtäväksemme. Emme muuta sanomaamme kuulijoiden mielen mukaan, sillä haluamme olla mieliksi vain Jumalalle, joka tuntee syvimmätkin ajatuksemme."},{"book":"1. kirje tessalonikalaisille","chapter":"2","verse":"5","text":"Tiedätte hyvin, ettemme missään vaiheessa yrittäneet mielistellä teitä, ja Jumala voi todistaa, ettemme tekeytyneet ystäviksenne palkan toivossa."},{"book":"1. kirje tessalonikalaisille","chapter":"2","verse":"6,7","text":"Kristuksen sanansaattajina olisimme kyllä ansainneetkin arvonantoa, mutta emme ole koskaan vaatineet sitä teiltä enempää kuin muiltakaan. Hoidimme teitä hellästi kuin äiti pientä lastaan,"},{"book":"1. kirje tessalonikalaisille","chapter":"2","verse":"8","text":"sillä olitte meille rakkaita. Siksi olimme valmiit antamaan sanomamme lisäksi oman henkemmekin teitä auttaaksemme."},{"book":"1. kirje tessalonikalaisille","chapter":"2","verse":"9","text":"Muistatte varmaan, miten kovasti teimme työtä siellä ollessamme. Uurastimme yötä päivää ansaitaksemme elatuksemme, ettemme olisi olleet kenellekään taakkana julistaessamme siellä Jumalan hyvää sanomaa."},{"book":"1. kirje tessalonikalaisille","chapter":"2","verse":"10","text":"Voitte itse todistaa sen, minkä myös Jumala tietää: olimme ehdottoman rehellisiä teitä jokaista kohtaan."},{"book":"1. kirje tessalonikalaisille","chapter":"2","verse":"11","text":"Puhuimme teille rohkaisevasti kuin isä lapsilleen"},{"book":"1. kirje tessalonikalaisille","chapter":"2","verse":"12","text":"ja pyysimme koko sydämestämme, että tuottaisitte arkielämällänne Jumalalle iloa ettekä häpeää. Onhan hän kutsunut teidät valtakuntaansa ja kirkkauteensa."},{"book":"1. kirje tessalonikalaisille","chapter":"2","verse":"13","text":"Kiitämme Jumalaa jatkuvasti siitä, että tajusitte meidän puhuvan hänen sanaansa eikä omiamme. Jumalan sanaahan se olikin, ja kun uskoitte siihen, sen vaikutus alkoi näkyä elämässänne."},{"book":"1. kirje tessalonikalaisille","chapter":"2","verse":"14","text":"Sitten saitte kokea samaa kuin Juudean seurakunnat: jouduitte kärsimään omien maanmiestenne vainoa."},{"book":"1. kirje tessalonikalaisille","chapter":"2","verse":"15","text":"Juutalaisethan ovat tappaneet ensin omat profeettansa ja sitten Herran Jeesuksenkin. Nyt he vainoavat meitä ja ovat ajaneet meidät sieltä pois. He vastustavat sekä Jumalaa että ihmisiä"},{"book":"1. kirje tessalonikalaisille","chapter":"2","verse":"16","text":"yrittäessään estää meitä puhumasta pakanoille siitä, miten nämä voivat pelastua. Juutalaisten syntien määrä kasvaa, ja Jumalan vihan mitta alkaa täyttyä."},{"book":"1. kirje tessalonikalaisille","chapter":"2","verse":"17","text":"Rakkaat ystävät, meidän on nyt pakko olla teistä jonkin aikaa erossa, mutta olette aina lähellä sydäntämme ja tulisimme kovin mielellämme taas teitä tapaamaan."},{"book":"1. kirje tessalonikalaisille","chapter":"2","verse":"18","text":"Olimme jo lähdössä – minä, Paavali, kaksikin kertaa – mutta saatana esti matkamme."},{"book":"1. kirje tessalonikalaisille","chapter":"2","verse":"19,20","text":"Te tuotte elämäämme toivoa ja iloa ja olette kunniapalkintomme, kun yhdessä seisomme Jeesuksen edessä hänen palatessaan."}]}