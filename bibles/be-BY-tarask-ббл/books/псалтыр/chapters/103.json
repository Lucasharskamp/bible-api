{"data":[{"book":"ПСАЛТЫР","chapter":"103","verse":"1","text":"Псальма Давідава пра стварэньне сьвету."},{"book":"ПСАЛТЫР","chapter":"103","verse":"2","text":"Ты ўбіраешся ў сьвятло, як у шаты, прасьціраеш нябёсы, як заслону,"},{"book":"ПСАЛТЫР","chapter":"103","verse":"3","text":"ладзіш над водамі вышынныя харомы Твае, робіш хмары Твае калясьніцаю, крочыш на крылах ветру."},{"book":"ПСАЛТЫР","chapter":"103","verse":"4","text":"Ты творыш анёлаў Тваіх з духаў, слуг Тваіх - з вагню палымянага."},{"book":"ПСАЛТЫР","chapter":"103","verse":"5","text":"Ты паставіў зямлю на цьвёрдых асновах: не пахісьнецца яна векавечна."},{"book":"ПСАЛТЫР","chapter":"103","verse":"6","text":"Безданьню, як вопраткаю, накрыў Ты яе; на горах воды стаяць."},{"book":"ПСАЛТЫР","chapter":"103","verse":"7","text":"Ад пагрозы Тваёй уцякаюць яны, ад голасу грому Твайго пабеглі яны;"},{"book":"ПСАЛТЫР","chapter":"103","verse":"8","text":"узыходзяць на горы, сыходзяць у даліны, на месца, якое Ты ім назначыў."},{"book":"ПСАЛТЫР","chapter":"103","verse":"9","text":"Ты паклаў мяжу, якой не пяройдуць, і ня вернуцца зямлю пакрыць."},{"book":"ПСАЛТЫР","chapter":"103","verse":"10","text":"Ты паслаў крыніцы ў даліны; паміж гор цякуць воды,"},{"book":"ПСАЛТЫР","chapter":"103","verse":"11","text":"пояць усіх зьвяроў польных; дзікія аслы спатольваюць смагу сваю."},{"book":"ПСАЛТЫР","chapter":"103","verse":"12","text":"Каля іх жывуць птушкі нябесныя, з гольля падаюць галасы."},{"book":"ПСАЛТЫР","chapter":"103","verse":"13","text":"Ты напойваеш горы з вышыняў Тваіх, плёнам дзеяў Тваіх зямля насычаецца."},{"book":"ПСАЛТЫР","chapter":"103","verse":"14","text":"Ты росьціш быдлу траву, і зеляніну на спажытак чалавеку, каб ежу зь зямлі здабываў,"},{"book":"ПСАЛТЫР","chapter":"103","verse":"15","text":"і віно, якое вяселіць сэрца чалавеку, і алей, ад якога блішчыць твар ягоны, і хлеб, які мацуе сэрца чалавеку."},{"book":"ПСАЛТЫР","chapter":"103","verse":"16","text":"Насычаюцца дрэвы Госпада, кедры Ліванскія, якія Ён пасадзіў;"},{"book":"ПСАЛТЫР","chapter":"103","verse":"17","text":"на іх гняздуюцца птушкі: яліны - пад гняздо буслам,"},{"book":"ПСАЛТЫР","chapter":"103","verse":"18","text":"высокія горы - сарнам; каменныя скалы - сховы зайцам."},{"book":"ПСАЛТЫР","chapter":"103","verse":"19","text":"Ён стварыў месяц на азначэньне часу; сонца ведае свой захад."},{"book":"ПСАЛТЫР","chapter":"103","verse":"20","text":"Ты прасьціраеш цемру, і бывае ноч: уначы бадзяюцца ўсе лясныя зьвяры;"},{"book":"ПСАЛТЫР","chapter":"103","verse":"21","text":"ільвы, якія рыкаюць па здабычы і просяць у Бога ежы сабе."},{"book":"ПСАЛТЫР","chapter":"103","verse":"22","text":"Устае сонца, і яны зьбіраюцца і кладуцца ў свае логвішчы;"},{"book":"ПСАЛТЫР","chapter":"103","verse":"23","text":"выходзіць чалавек на дзеі свае і на працу сваю да вечара."},{"book":"ПСАЛТЫР","chapter":"103","verse":"24","text":"Як многа дзеяў Тваіх, Госпадзе! Усё стварыў Ты мудра; зямля поўная твораў Тваіх."},{"book":"ПСАЛТЫР","chapter":"103","verse":"25","text":"Гэта мора - вялікае і шырокае: там паўзуны, якім ліку няма, жывёлы малыя і вялікія;"},{"book":"ПСАЛТЫР","chapter":"103","verse":"26","text":"там плаваюць караблі, там гэты левіяфан, якога Ты стварыў гуляць у ім."},{"book":"ПСАЛТЫР","chapter":"103","verse":"27","text":"Усе яны ад Цябе чакаюць, каб Ты даў ім ежу сваечасова."},{"book":"ПСАЛТЫР","chapter":"103","verse":"28","text":"Даеш ім - прымаюць; адкрываеш далоню Тваю - насычаюцца дабром;"},{"book":"ПСАЛТЫР","chapter":"103","verse":"29","text":"схаваеш аблічча Тваё - палохаюцца; забіраеш у іх дух - паміраюць, і ў пыл свой вяртаюцца;"},{"book":"ПСАЛТЫР","chapter":"103","verse":"30","text":"пашлеш дух Твой - ствараюцца, і Ты абнаўляеш улоньне зямлі."},{"book":"ПСАЛТЫР","chapter":"103","verse":"31","text":"Хай будзе Госпаду слава навечна; хай радуецца Гасподзь дзеямі Сваімі."},{"book":"ПСАЛТЫР","chapter":"103","verse":"32","text":"Паглядзіць на зямлю, і яна трасецца; дакранецца да гор, і дымяцца."},{"book":"ПСАЛТЫР","chapter":"103","verse":"33","text":"Буду сьпяваць Госпаду ўсё жыцьцё маё, буду сьпяваць Богу майму, пакуль я ёсьць."},{"book":"ПСАЛТЫР","chapter":"103","verse":"34","text":"Хай Яму паспрыяе песьня мая; буду радавацца ў Госпадзе."},{"book":"ПСАЛТЫР","chapter":"103","verse":"35","text":"Хай зьнікнуць грэшнікі зь зямлі, і бязбожных хай болей ня будзе. Дабраславі, душа мая, Госпада! Алілуя!"}]}