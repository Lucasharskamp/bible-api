{"data":[{"book":"تثنیه","chapter":"9","verse":"1-2","text":"ای قوم اسرائیل گوش کنید! امروز باید از رود اردن بگذرید تا سرزمین آن سوی رودخانه را تصرف کنید. قومهایی که در آنجا زندگی می‌کنند بزرگتر و قویتر از شما هستند و شهرهایی بزرگ با حصارهایی سر به فلک کشیده دارند. آنها غولهایی هستند از نسل عمالیق معروف که گفته می‌شود کسی نمی‌تواند در برابر ایشان ایستادگی کند."},{"book":"تثنیه","chapter":"9","verse":"3","text":"ولی بدانید که خداوند، خدایتان مثل آتشی سوزاننده پیشاپیش شما در حرکت خواهد بود و آنها را هلاک خواهد کرد. همان‌طور که خداوند فرموده است شما به‌زودی بر آنها پیروز شده، آنها را از سرزمینشان بیرون خواهید راند."},{"book":"تثنیه","chapter":"9","verse":"4","text":"پس از آنکه یهوه خدایتان این کار را برایتان کرد، نگویید: «چون ما مردم خوبی هستیم خداوند، ما را به این سرزمین آورده تا آن را تصاحب کنیم.» زیرا خداوند به دلیل شرارت اقوام این سرزمین است که آنها را از آنجا بیرون می‌راند."},{"book":"تثنیه","chapter":"9","verse":"5","text":"یهوه خدایتان به هیچ وجه به سبب اینکه شما قومی خوب و درستکار هستید این سرزمین را به شما نمی‌دهد، بلکه به سبب شرارت این اقوام و برای وعده‌هایی که با سوگند به پدرانتان ابراهیم و اسحاق و یعقوب داده است این کار را می‌کند."},{"book":"تثنیه","chapter":"9","verse":"6","text":"باز هم تکرار می‌کنم: خداوند، خدایتان به این دلیل این سرزمین حاصلخیز را به شما نمی‌دهد که مردم خوبی هستید. شما مردمی سرکش هستید."},{"book":"تثنیه","chapter":"9","verse":"7","text":"فراموش نکنید که از روزی که از مصر بیرون آمدید تا به حال مدام خداوند، خدایتان را در بیابان به خشم آورده‌اید و در تمام این مدت علیه او قیام کرده‌اید."},{"book":"تثنیه","chapter":"9","verse":"8","text":"او را در کوه حوریب خشمگین ساختید به حدی که خواست شما را نابود کند."},{"book":"تثنیه","chapter":"9","verse":"9","text":"من به کوه رفته بودم تا عهدی را که خداوند، خدایتان با شما بسته بود یعنی همان لوحهای سنگی که قوانین روی آنها حک شده بود، بگیرم. چهل شبانه روز در آنجا بودم و در تمام این مدت لب به غذا نزدم و حتی یک جرعه آب هم ننوشیدم."},{"book":"تثنیه","chapter":"9","verse":"10-11","text":"در پایان آن چهل شبانه روز، خداوند آن دو لوح سنگی را که قوانین عهد خود را بر آنها نوشته بود، به من داد. این همان قوانینی بود که او هنگامی که مردم در پای کوه جمع شده بودند از درون آتش اعلام فرموده بود."},{"book":"تثنیه","chapter":"9","verse":"12","text":"سپس خداوند به من گفت: «بلند شو! بی‌درنگ به پایین کوه برو، زیرا قوم تو که ایشان را از مصر بیرون آوردی، خود را به فساد کشیده‌اند. آنها خیلی زود از احکام من روی گردان شده، برای خود بُتی از طلای ریخته شده ساخته‌اند.»"},{"book":"تثنیه","chapter":"9","verse":"13-14","text":"خداوند به من گفت: «مرا واگذار تا این قوم سرکش را نابود کنم و نامشان را از زیر آسمان محو ساخته، قوم دیگری از تو به وجود آورم، قومی که بزرگتر و قویتر از ایشان باشد.»"},{"book":"تثنیه","chapter":"9","verse":"15","text":"من در حالی که دو لوح عهد خداوند را در دست داشتم از کوه که شعله‌های آتش آن را فرا گرفته بود، پایین آمدم."},{"book":"تثنیه","chapter":"9","verse":"16","text":"در آنجا دیدم چگونه شما به یهوه خدای خود گناه ورزیده، بت گوساله شکلی از طلای ریخته شده برای خود ساخته بودید. چه زود از فرمان خداوند سرپیچی کرده، نسبت به او گناه ورزیدید!"},{"book":"تثنیه","chapter":"9","verse":"17","text":"من لوحها را به زمین انداختم و در برابر چشمانتان آنها را خرد کردم."},{"book":"تثنیه","chapter":"9","verse":"18","text":"آنگاه به مدت چهل شبانه روز دیگر، در حضور خداوند رو بر زمین نهادم. نه نانی خوردم و نه آبی نوشیدم، زیرا شما گناه بزرگی مرتکب شده بودید و آنچه خداوند از آن بیزار است انجام داده، او را به خشم آورده بودید."},{"book":"تثنیه","chapter":"9","verse":"19","text":"می‌ترسیدم از شدت خشم، شما را نابود کند. ولی یک بار دیگر خداوند خواهش مرا اجابت کرد."},{"book":"تثنیه","chapter":"9","verse":"20","text":"هارون نیز در خطر بزرگی بود چون خداوند بر او غضبناک شده، می‌خواست او را بکشد، ولی من دعا کردم و خداوند او را بخشید."},{"book":"تثنیه","chapter":"9","verse":"21","text":"من آن گوساله را که شما از طلا ساخته بودید و مظهر گناه شما بود برداشته، در آتش انداختم، بعد آن را کوبیدم و به صورت غباری نرم درآورده، به داخل نهری که از دل کوه جاری بود ریختم."},{"book":"تثنیه","chapter":"9","verse":"22","text":"شما در تَبعیره9‏:22 یعنی: «محل سوختن»؛ رجوع کنید به اعداد ۱۱‏:۱‏‑۳. و مَسّا9‏:22 یعنی: «مکان آزمایش»؛ رجوع کنید به خروج ۱۷‏:۱‏‑۷. و قبروت هتاوه9‏:22 یعنی: «قبرستان هوسها»؛ رجوع کنید به اعداد ۱۱‏:۳۱‏‑۳۵. نیز خشم خداوند را برافروختید."},{"book":"تثنیه","chapter":"9","verse":"23","text":"در قادش برنیع خداوند به شما گفت: «به سرزمینی که به شما داده‌ام داخل شوید.» اما شما از یهوه خدایتان اطاعت ننمودید زیرا باور نکردید که او به شما کمک خواهد کرد."},{"book":"تثنیه","chapter":"9","verse":"24","text":"آری، از اولین روزی که شما را شناختم، علیه خداوند یاغیگری کرده‌اید."},{"book":"تثنیه","chapter":"9","verse":"25","text":"پس خداوند خواست شما را هلاک کند، ولی من چهل شبانه روز در برابر او به خاک افتادم"},{"book":"تثنیه","chapter":"9","verse":"26","text":"و التماس کرده، گفتم: «ای خداوند، قوم خود را نابود نکن. آنها میراث تو هستند که با قدرت عظیمت از مصر نجات یافتند."},{"book":"تثنیه","chapter":"9","verse":"27","text":"خدمتگزارانت ابراهیم و اسحاق و یعقوب را به یاد آور و از سرسختی و عصیان و گناه این قوم چشم‌پوشی کن."},{"book":"تثنیه","chapter":"9","verse":"28","text":"زیرا اگر آنها را از بین ببری مصری‌ها خواهند گفت که خداوند قادر نبود آنها را به سرزمینی که به ایشان وعده داده بود برساند. آنها خواهند گفت که خداوند ایشان را نابود کرد، چون از ایشان بیزار بود و آنها را به بیابان برد تا آنها را بکشد."},{"book":"تثنیه","chapter":"9","verse":"29","text":"ای خداوند، آنها قوم تو و میراث تو هستند که آنها را با قدرت عظیم و دست توانای خود از مصر بیرون آوردی.»"}]}