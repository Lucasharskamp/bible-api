{"data":[{"book":"Galacjan","chapter":"1","verse":"1","text":"Ja, Paweł, nie zostałem powołany na apostoła przez ludzi, lecz przez samego Jezusa Chrystusa i Boga Ojca, który wskrzesił Go z martwych."},{"book":"Galacjan","chapter":"1","verse":"2","text":"Dlatego razem z wierzącymi, którzy są ze mną, piszę do kościołów w Galicji."},{"book":"Galacjan","chapter":"1","verse":"3","text":"Niech Bóg, nasz Ojciec, i Pan, Jezus Chrystus, obdarzają was swoją łaską i pokojem!"},{"book":"Galacjan","chapter":"1","verse":"4","text":"Jezus ofiarował siebie za nasze grzechy, aby wyrwać nas z tego złego świata. A dokonał tego zgodnie z planem Boga, naszego Ojca,"},{"book":"Galacjan","chapter":"1","verse":"5","text":"któremu należy się wieczna chwała. Amen!"},{"book":"Galacjan","chapter":"1","verse":"6","text":"Jestem zdumiony tym, że tak szybko odchodzicie od Boga, który w swojej łasce powołał was do życia w Chrystusie, i że szukacie innej dobrej nowiny. Ale innej dobrej nowiny nie ma!"},{"book":"Galacjan","chapter":"1","verse":"7","text":"Są tylko ludzie, którzy oszukują was i chcą zmienić treść nowiny o Chrystusie."},{"book":"Galacjan","chapter":"1","verse":"8","text":"Gdyby jednak ktoś—nawet jakiś wierzący z naszego grona albo anioł z nieba!—przedstawił wam dobrą nowinę inną od tej, którą od nas usłyszeliście, niech będzie przeklęty!"},{"book":"Galacjan","chapter":"1","verse":"9","text":"Jeszcze raz to powtórzę: Jeśli ktokolwiek głosiłby wam dobrą nowinę inną od tej, którą już przyjęliście, niech będzie przeklęty!"},{"book":"Galacjan","chapter":"1","verse":"10","text":"Jak myślicie? Czy mówiąc to chcę zdobyć przychylność ludzi, czy Boga? Czy chcę w ten sposób zadowolić jakiegoś człowieka? Jeśli taki byłby mój cel, nie byłbym dobrym sługą Chrystusa."},{"book":"Galacjan","chapter":"1","verse":"11","text":"Przyjaciele, zapewniam was, że głoszona przeze mnie dobra nowina nie została wymyślona przez ludzi."},{"book":"Galacjan","chapter":"1","verse":"12","text":"Nie przekazał mi jej żaden człowiek ani od nikogo się jej nie nauczyłem. Objawił mi ją osobiście sam Jezus Chrystus!"},{"book":"Galacjan","chapter":"1","verse":"13","text":"Wiecie zapewne, że kiedyś, jako wyznawca judaizmu, bezlitośnie prześladowałem kościół Boży i próbowałem go zniszczyć."},{"book":"Galacjan","chapter":"1","verse":"14","text":"Byłem chyba najgorliwszy ze wszystkich ludzi w kraju—stałem się wręcz fanatykiem tradycji naszych przodków."},{"book":"Galacjan","chapter":"1","verse":"15","text":"Bóg jednak wybrał mnie jeszcze przed moim urodzeniem i przyciągnął mnie do siebie swoją łaską."},{"book":"Galacjan","chapter":"1","verse":"16","text":"Uczynił to, aby przeze mnie objawić światu swojego Syna i abym przekazał poganom dobrą nowinę o Jezusie."},{"book":"Galacjan","chapter":"1","verse":"17","text":"Nie poszedłem nawet do Jerozolimy—do tych, którzy zostali apostołami wcześniej ode mnie. Skierowałem się wówczas do Arabii, a potem wróciłem do Damaszku."},{"book":"Galacjan","chapter":"1","verse":"18","text":"Dopiero po trzech latach udałem się do Jerozolimy, aby odwiedzić Piotra. Spędziłem z nim jednak tylko piętnaście dni."},{"book":"Galacjan","chapter":"1","verse":"19","text":"Spośród innych apostołów nie spotkałem wówczas nikogo oprócz Jakuba, brata naszego Pana."},{"book":"Galacjan","chapter":"1","verse":"20","text":"A Bóg mi świadkiem, że mówiąc to, nie kłamię."},{"book":"Galacjan","chapter":"1","verse":"21","text":"Zaraz po tym skierowałem się w okolice Syrii i Cylicji,"},{"book":"Galacjan","chapter":"1","verse":"22","text":"tak że wierzący z kościołów Chrystusa w Judei nie wiedzieli nawet, jak wyglądam."},{"book":"Galacjan","chapter":"1","verse":"23","text":"Słyszeli jedynie wieści o tym, że ich dawny prześladowca głosi teraz wiarę, którą przedtem zwalczał."},{"book":"Galacjan","chapter":"1","verse":"24","text":"I z mojego powodu wielbili Boga."}]}