{"data":[{"book":"2 Moseboken","chapter":"3","verse":"1","text":"Mose vallade fåren åt sin svärfar Jetro, som var präst i Midjan. En gång drev han fåren bortom öknen och kom till Guds berg Horeb."},{"book":"2 Moseboken","chapter":"3","verse":"2","text":"Herrens ängel (utsände budbärare) uppenbarade sig för honom i en eldslåga mitt i en törnbuske. [Den som talar ur busken kallas både Herrens ängel och Gud. En allmänt accepterad uppfattning är att det är Jesus preinkarnerad, dvs. Jesus som uppenbarar sig som en Herrens ängel innan han tar mänsklig gestalt.]"},{"book":"2 Moseboken","chapter":"3","verse":"3","text":"Så Mose tänkte (sade till sig själv): ”Jag går dit (lämnar flocken) för att se denna märkliga syn! Varför brinner inte törnbusken upp?”"},{"book":"2 Moseboken","chapter":"3","verse":"4","text":"När Herren såg att han gick för att se efter ropade Gud till honom ur törnbusken: ”Mose! Mose!”"},{"book":"2 Moseboken","chapter":"3","verse":"5","text":"Gud sade: ”Kom inte närmare! Ta av dig dina sandaler, för den plats du står på är helig mark.” [Det är på grund av Guds närvaro som det blir en helig, en från världen avskild, plats.]"},{"book":"2 Moseboken","chapter":"3","verse":"6","text":"Han fortsatte: ”Jag är din fars Gud, Abrahams Gud, Isaks Gud och Jakobs Gud.”"},{"book":"2 Moseboken","chapter":"3","verse":"7","text":"Herren sade: ”Jag har verkligen sett (det har inte undgått mig) hur mitt folk plågas i Egypten. Jag har hört deras klagorop, på grund av deras slavdrivare. Jag känner väl till deras lidande."},{"book":"2 Moseboken","chapter":"3","verse":"8","text":"Därför har jag kommit ner för att befria dem från egyptierna och föra upp dem från detta land till ett land som både är gott och rymligt och som flödar av mjölk och honung, det område där det nu bor kananéer, hettiter, amoréer, perisséer, hivéer och jevuséer."},{"book":"2 Moseboken","chapter":"3","verse":"9","text":"Se, israeliternas rop har nått mig, och jag har också själv sett hur egyptierna förtrycker (torterar) dem."},{"book":"2 Moseboken","chapter":"3","verse":"10","text":"Därför ska du gå nu, så jag kan sända dig till farao och du ska föra mitt folk, israeliterna, ut ur Egypten.”"},{"book":"2 Moseboken","chapter":"3","verse":"11","text":"Men Mose sade till Gud: ”Vem är jag, att jag skulle gå till farao och att jag skulle föra israeliterna ut ur Egypten?”"},{"book":"2 Moseboken","chapter":"3","verse":"12","text":"Gud svarade: ”Jag ska verkligen vara med dig (jag är med nu och kommer alltid att vara med dig). Detta ska vara tecknet för dig att jag har sänt dig: När du har fört folket ut ur Egypten, ska ni tjäna Gud på detta berg.”"},{"book":"2 Moseboken","chapter":"3","verse":"13","text":"Men Mose sade till Gud: ”Anta att jag skulle gå till israeliterna och säga: ’Era fäders Gud har sänt mig till er’, och de frågar mig: ’Vad är hans namn?’ Vad skulle jag svara dem?”"},{"book":"2 Moseboken","chapter":"3","verse":"14","text":"Gud sade till Mose: ”JAG ÄR den JAG ÄR (jag har alltid varit närvarande, jag är det nu och kommer alltid att vara det). Du ska säga så här till israeliterna: ’JAG ÄR har sänt mig till er.’ ”"},{"book":"2 Moseboken","chapter":"3","verse":"15","text":"Gud sade också till Mose: ”Så här ska du säga till israeliterna: ’Herren (Jahve), era fäders Gud – Abrahams Gud, Isaks Gud och Jakobs Gud – har sänt mig till er. Detta är mitt namn för evigt, och så ska jag åkallas från släkte till släkte.’"},{"book":"2 Moseboken","chapter":"3","verse":"16","text":"Gå nu och kalla samman Israels äldste och säg till dem: ’Herren, era fäders Gud – Abrahams, Isaks och Jakobs Gud – har uppenbarat sig för mig och sagt att jag har sett vad som händer er i Egypten,"},{"book":"2 Moseboken","chapter":"3","verse":"17","text":"och att jag har beslutat att föra er bort från förtrycket i Egypten upp till"},{"book":"2 Moseboken","chapter":"3","verse":"18","text":"De [Israels äldste] kommer att lyssna på dig. Sedan ska du och Israels äldste gå till den egyptiska kungen och säga: Herren (Jahve), hebréernas Gud, har visat sig för oss. Vi ber dig om tillåtelse att gå tre dagsresor in i öknen och offra åt Herren vår Gud."},{"book":"2 Moseboken","chapter":"3","verse":"19","text":"Men jag vet [redan] att Egyptens kung inte kommer låta er gå frivilligt. Nej, inte ens av en mäktig hand [någon mänsklig armé]."},{"book":"2 Moseboken","chapter":"3","verse":"20","text":"Så jag ska sträcka ut min hand och slå Egypten med en serie av iögonfallande tecken. Sedan ska han släppa er."},{"book":"2 Moseboken","chapter":"3","verse":"21","text":"Jag ska göra så att egyptierna kommer att behandla detta folk [som är mitt folk] väl. När ni lämnar Egypten, ska ni inte gå därifrån tomhänta."},{"book":"2 Moseboken","chapter":"3","verse":"22","text":"Varje [hebreisk] kvinna ska fråga sin [egyptiska] grannfru, och andra kvinnor som råkar vara i hennes hus, efter föremål av silver guld och även kläder. Dessa ska ni klä era söner och döttrar med. På det sättet ska ni plundra egyptierna [på det som tillhör er, det som undanhållits er genom slaveriet].”"}]}