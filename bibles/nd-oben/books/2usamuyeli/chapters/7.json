{"data":[{"book":"2 USamuyeli","chapter":"7","verse":"1","text":"Kwathi inkosi isihlala esigodlweni sayo uThixo eseyiphumuzile kuzozonke izitha zayo enhlangothini zonke,"},{"book":"2 USamuyeli","chapter":"7","verse":"2","text":"yathi kuNathani umphrofethi, “Mina ngilapha, ngihlala esigodlweni semsedari, kodwa ibhokisi lesivumelwano sikaNkulunkulu lilokhu lihlala ethenteni.”"},{"book":"2 USamuyeli","chapter":"7","verse":"3","text":"UNathani waphendula inkosi wathi, “Loba kuyini okusengqondweni yakho, qhubeka ukwenze, ngoba uThixo ulawe.”"},{"book":"2 USamuyeli","chapter":"7","verse":"4","text":"Ngalobobusuku ilizwi likaThixo lafika kuNathani, lisithi:"},{"book":"2 USamuyeli","chapter":"7","verse":"5","text":"“Hamba uyetshela inceku yami uDavida uthi, ‘Nanku okutshiwo nguThixo: Nguwe yini omele ungakhele indlu yokuhlala kuyo?"},{"book":"2 USamuyeli","chapter":"7","verse":"6","text":"Mina angikaze ngihlale endlini kusukela ngosuku engabakhulula ngalo ama-Israyeli eGibhithe kuze kube lamuhla. Ngibe ngihamba ngisuka kwenye indawo ngisiya kwenye ithente liyindawo yami yokuhlala."},{"book":"2 USamuyeli","chapter":"7","verse":"7","text":"Loba kungaphi engahamba khona labako-Israyeli bonke, ngake ngatsho yini komunye wababusi babo engangibalaye ukuthi beluse abantu bami u-Israyeli ngathi, “Kungani lingangakhelanga indlu yemisedari na?” ’"},{"book":"2 USamuyeli","chapter":"7","verse":"8","text":"Ngakho-ke, tshela inceku yami uDavida uthi, ‘Nanku okutshiwo nguThixo uSomandla: Ngakuthatha emadlelweni ekweluseni izimvu, ukuba ube ngumbusi wabantu bami u-Israyeli."},{"book":"2 USamuyeli","chapter":"7","verse":"9","text":"Ngibe lawe loba kungaphi lapho oya khona, njalo ngizinqobile zonke izitha zakho phambi kwakho. Khathesi ngizakwenza ibizo lakho libe likhulu, njengamabizo amadoda adumileyo asemhlabeni."},{"book":"2 USamuyeli","chapter":"7","verse":"10","text":"Njalo ngizabanika indawo abantu bami u-Israyeli ngibagxumeke ukuze babe lekhaya elingelabo bangabe besakhathazwa futhi. Abantu ababi kabasayikubancindezela futhi njengalokhu abakwenza ekuqaliseni,"},{"book":"2 USamuyeli","chapter":"7","verse":"11","text":"bakwenza futhi kusukela ngesikhathi engamisela ngaso abantu bami u-Israyeli abakhokheli. Njalo ngizakuphumuza kuzozonke izitha zakho."},{"book":"2 USamuyeli","chapter":"7","verse":"12","text":"Nxa insuku zakho seziphelile usuphumula labokhokho bakho, ngizakwenza inzalo yakho ithathe isikhundla sakho, ozaphuma emzimbeni wakho, ngizawuqinisa umbuso wakhe."},{"book":"2 USamuyeli","chapter":"7","verse":"13","text":"Lowo nguye ozakwakhela iBizo lami indlu, njalo ngizaqinisa isihlalo sobukhosi sombuso wakhe kuze kube nininini."},{"book":"2 USamuyeli","chapter":"7","verse":"14","text":"Ngizakuba nguyise, yena abe yindodana yami. Angenza okubi ngizamjezisa ngomqwayi wabantu, ukuklebhula okwenziwa ngabantu."},{"book":"2 USamuyeli","chapter":"7","verse":"15","text":"Kodwa uthando lwami kaluyikususwa kuye lanini, njengokulususa kwami kuSawuli, engamsusayo phambi kwakho."},{"book":"2 USamuyeli","chapter":"7","verse":"16","text":"Indlu yakho lombuso wakho kuzaqina nini lanini phambi kwami; isihlalo sakho sobukhosi sizakuma kuze kube nininini.’ ”"},{"book":"2 USamuyeli","chapter":"7","verse":"17","text":"UNathani wambikela uDavida wonke amazwi alesisambulelo."},{"book":"2 USamuyeli","chapter":"7","verse":"18","text":"Ngakho inkosi uDavida wangena wahlala phambi kukaThixo wasesithi:"},{"book":"2 USamuyeli","chapter":"7","verse":"19","text":"Njalo sekungathi lokhu akwanelanga emehlweni akho, awu Thixo Wobukhosi, usukhulumile futhi ngesikhathi esizayo ngendlu yenceku yakho. Le yiyo yini indlela yakho ejayelekileyo yokuphatha abantu, awu Thixo Wobukhosi?"},{"book":"2 USamuyeli","chapter":"7","verse":"20","text":"Kambe kuyini okunye uDavida angakutsho kuwe? Ngoba wena uyayazi inceku yakho, awu Thixo Wobukhosi."},{"book":"2 USamuyeli","chapter":"7","verse":"21","text":"Ngoba ngenxa yelizwi lakho langentando yakho, uyenzile into le enkulu njalo wayenza yazakala encekwini yakho."},{"book":"2 USamuyeli","chapter":"7","verse":"22","text":"Yeka ubukhulu bakho, awu Thixo Wobukhosi! Kakho ofanana lawe, njalo kakho uNkulunkulu ngaphandle kwakho, njengoba sizizwele ngezindlebe zethu."},{"book":"2 USamuyeli","chapter":"7","verse":"23","text":"Njalo ngubani ongafanana labantu bakho bako-Israyeli esiyiso sodwa isizwe emhlabeni uNkulunkulu ayazihlengela sona ukuba sibe ngabantu bakhe, lokuze azenzele udumo kanye lokwenza izimangaliso ezinkulu lezesabekayo ngokuxotsha izizwe labonkulunkulu bazo phambi kwabantu bakho owabahlenga eGibhithe na?"},{"book":"2 USamuyeli","chapter":"7","verse":"24","text":"Ubeke abantu bakho u-Israyeli njengabantu bakho kuze kube nini lanini, njalo wena, Thixo, usunguNkulunkulu wabo."},{"book":"2 USamuyeli","chapter":"7","verse":"25","text":"Khathesi-ke, Thixo Nkulunkulu, sigcine kuze kube phakade isithembiso osenzileyo mayelana lenceku yakho lendlu yayo. Yenza njengokuthembisa kwakho,"},{"book":"2 USamuyeli","chapter":"7","verse":"26","text":"ukuze ibizo lakho libe likhulu kuze kube nininini. Ngakho abantu bazakuthi, ‘UThixo uSomandla unguNkulunkulu ka-Israyeli!’ Lendlu yenceku yakho uDavida izamiswa phambi kwakho."},{"book":"2 USamuyeli","chapter":"7","verse":"27","text":"Awu Thixo Somandla, Nkulunkulu ka-Israyeli, ukuvezile lokhu encekwini yakho usithi, ‘Ngizakwakhela indlu.’ Ngakho inceku yakho ibe lesibindi sokukhuleka umkhuleko lo kuwe."},{"book":"2 USamuyeli","chapter":"7","verse":"28","text":"Thixo Wobukhosi, unguNkulunkulu! Amazwi akho athembekile, njalo usuthembise lezizinto ezinhle encekwini yakho."},{"book":"2 USamuyeli","chapter":"7","verse":"29","text":"Khathesi-ke ake uthokoziswe yikubusisa indlu yenceku yakho, ukuze ihlale isemehlweni akho kuze kube nininini; ngoba wena, awu Thixo Wobukhosi, usukhulumile, njalo ngokubusiswa nguwe indlu yenceku yakho izabusiseka kuze kube nininini.”"}]}