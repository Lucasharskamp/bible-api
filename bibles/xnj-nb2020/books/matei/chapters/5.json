{"data":[{"book":"Matei","chapter":"5","verse":"1","text":"Yesu peauwene msambi wa vandu, akakwela kuchitumbi, akatama. Vawuliwa vaki vakamlanda,"},{"book":"Matei","chapter":"5","verse":"2","text":"mwene akatumbula kuvawula, akajova."},{"book":"Matei","chapter":"5","verse":"3","text":"Vamotisiwa vevavi vangangu mumpungu,"},{"book":"Matei","chapter":"5","verse":"4","text":"Vamotisiwa vana mvinisu mumtima ndava vambudili Chapanga,"},{"book":"Matei","chapter":"5","verse":"5","text":"Vamotisiwa vangolongondi,"},{"book":"Matei","chapter":"5","verse":"6","text":"Vamotisiwa vana njala na vevavi na njota ya kukita geigana Chapanga,"},{"book":"Matei","chapter":"5","verse":"7","text":"Vamotisiwi vevavi na lipyana,"},{"book":"Matei","chapter":"5","verse":"8","text":"Vamotisiwi vevavi na mtima wa msopi,"},{"book":"Matei","chapter":"5","verse":"9","text":"Vamotisiwi vatepulanisa,"},{"book":"Matei","chapter":"5","verse":"10","text":"Vamotisiwi veving'aiswa ndava ya kukita geigana Chapanga,"},{"book":"Matei","chapter":"5","verse":"11","text":"“Mumotisiwi nyenye vandu vakavaliga, vakavanyagayi na kuvadetela uhakau ndava ya nene."},{"book":"Matei","chapter":"5","verse":"12","text":"Mheka na kululuta muni njombi yinu yivaha kunani kwa Chapanga, chenichi ndi chevavahengili Vamlota va Chapanga vevavalongolili kwakona nyenye.”"},{"book":"Matei","chapter":"5","verse":"13","text":"Nyenye ndi mwinyu wa pamulima! Nambu luyong'onyo lwaki lwakayaga yati yisopewa kiki? Yivya lepi na lihengu kavili yati kutagika kuvala na vandu vakuyilivatila."},{"book":"Matei","chapter":"5","verse":"14","text":"“Nyenye ndi ngati lumuli lwa pamulima! Muji weujengiwi panani ya chitumbi ufiyika lepi."},{"book":"Matei","chapter":"5","verse":"15","text":"Vandu vipambika lepi hahi na kuigubika na chiviga, muni yivikiwa panani ya chibokoselu kuvalangasa voha vevavi mugati."},{"book":"Matei","chapter":"5","verse":"16","text":"Mewawa lumuli lwinu luvalangasa palongolo ya vandu, vagalola matendu ginu gabwina, vamlumbalila Dadi winu mweavi kunani.”"},{"book":"Matei","chapter":"5","verse":"17","text":"“Mkoto kuhololela kuvya nibweli kuwusa malagizu ga Chapanga geampeli Musa amala mawuliwu ga Vamlota va Chapanga. Nibweli lepi kuwusa, ndi nibweli muni kugatimalisa."},{"book":"Matei","chapter":"5","verse":"18","text":"Nikujovela chakaka, mbaka kunani na mulima yati zihamba, kawaka hati nukuta yimonga yeyiwusiwa mumalagizu mbaka goha gatimila."},{"book":"Matei","chapter":"5","verse":"19","text":"Hinu, mundu yeyoha angayidakila hati mihilu umonga udebe kuliku zoha, na kuvawula vangi vakita ago, mwenuyo yati ivya mdebe neju, Muunkosi wa kunani kwa Chapanga. Nambu mweiyuwanila na kuvawula vangi mwenuyo yati ivya mvaha muunkosi wa kunani kwa Chapanga."},{"book":"Matei","chapter":"5","verse":"20","text":"Muyuwanila, ubwina winu ngati nakuyonjokesa wula wa vawula va malagizu na Vafalisayu, katu nakuyingila mu Unkosi wa kunani kwa Chapanga.”"},{"book":"Matei","chapter":"5","verse":"21","text":"“Mmali kuyuwana kuvya vandu va kadeni chavajoviwi, ‘Ukoto kukoma! Mundu yeyoha mweikoma yikumgana ahamuliwa.’"},{"book":"Matei","chapter":"5","verse":"22","text":"Nambu nene nikuvajovela, mundu yeyoha mweakumyomela mlongo waki, yati ihamuliwa. Mundu yeyoha mweakumvevesa mlongo waki yati vakumtakila kulibanji la mihalu. Mweakumkemela mlongo waki, ‘Myimu! Yati iyingila kumotu wa magono goha wangajimika.’ ”"},{"book":"Matei","chapter":"5","verse":"23","text":"“Hinu, ngati upeleka luteta lwaku palongolo ya lusanja lwa luteta, na ukumbwiki kuvya mlongo waku avi na luhonda na veve,"},{"book":"Matei","chapter":"5","verse":"24","text":"Ululeka luteta lwaku pa lusanja lwa luteta, hamba hoti ukatepulana na mlongo waku kangi uwuya kavili uwusa luteta lwaku.”"},{"book":"Matei","chapter":"5","verse":"25","text":"“Tepulana na mweakutakili kanyata mwakona munjila kuhamba kulibanji la mihalu. Ngati lepi, mweakutakili yati akukugotola mumawoko ga mhamula mihalu, mwene akugotola kwa manjolinjoli na kukungiwa muchifungu."},{"book":"Matei","chapter":"5","verse":"26","text":"Nikujovela chakaka yati nakuhuma mbaka ulipili sendi ya mwishu.”"},{"book":"Matei","chapter":"5","verse":"27","text":"“Muyuwini kuvya vandu vajoviwi, kotoka kukita ugoni!"},{"book":"Matei","chapter":"5","verse":"28","text":"Nambu nene nikuvajovela, kila mundu mweakumlolokesa mdala cha kumnogela amali kugona nayu mumtima waki."},{"book":"Matei","chapter":"5","verse":"29","text":"Hinu, lihu laku la upandi wa kulyelela likakubudisa, ulitupula ukalitaga kutali. Mbanga neju, veve kuyaganisa pandu pamonga pa higa yaku, kuliku higa yaku yoha kutagika pamotu wa magono goha wangajimika."},{"book":"Matei","chapter":"5","verse":"30","text":"Ngati chiwoko chaku cha kulyela chikubudisa chidumulai ukatagayi kutali. Mbanga veve kuyaganisa pandu pamonga pa higa yaku kuliku higa yaku yoha yihambi kumotu wa magono goha wangajimika.”"},{"book":"Matei","chapter":"5","verse":"31","text":"“Gamali kujovekwa kuvya, ‘Mundu yeyoha mweakumleka mdala waki, amyandakila balua ya kumleka.’"},{"book":"Matei","chapter":"5","verse":"32","text":"Nambu nene nikuvajovela, mundu yeyoha mweakumleka mdala waki, nambu ndu ndava ya kumkamula ugoni, akumkita mkemi. Na mgosi akamgegai mdala yula mwealekiwi ikita ugoni nayu.”"},{"book":"Matei","chapter":"5","verse":"33","text":"“Kangi myuwini vandu va kadeni vajoviwi, ‘Ukotoka kudenya chilapu chaku, nambu uganikiwa kutimilisa chilapu chaku kwa Bambu.’"},{"book":"Matei","chapter":"5","verse":"34","text":"Nambu nene nikuvajovela, katu mkotoka kulapa, hati kunani kwa Chapanga, muni ndi chigoda cha Chapanga cha unkosi waki,"},{"book":"Matei","chapter":"5","verse":"35","text":"amala kulapa kwa mulima muni chigoda cha kuvikila magendelu gaki, amala ku Yelusalemu muni muji wa Nkosi mkulu."},{"book":"Matei","chapter":"5","verse":"36","text":"Ukoto kulapa pamutu waku, muni nakuhotola kuuhenga hati luyunju lumonga kuvya lwa msopi amala lutitu."},{"book":"Matei","chapter":"5","verse":"37","text":"Mkajovai ‘Ena,’ Ndi yivya ‘Ena,’ Mkajovai, ‘Mbwitu,’ Chakaka yivyai ‘Mbwitu,’ Chochoha chechiyonjokeseka pa genago chihumila kwa Setani.”"},{"book":"Matei","chapter":"5","verse":"38","text":"“Muyuwini kuvya gajoviki. ‘Lihu kwa lihu, linu kwa linu.’"},{"book":"Matei","chapter":"5","verse":"39","text":"Nambu nene nikuvajovela, ukotoka kumuwuyisila mundu mhakau. Mundu akakupamanda, mulitama la kulyela, mng'anamusila na litama la kumangeya."},{"book":"Matei","chapter":"5","verse":"40","text":"Mundu akakutakila igana kukunyaga nyula yaku, mlekela atola mewa na likoti laku."},{"book":"Matei","chapter":"5","verse":"41","text":"Mundu akakukamula kwa makakala ugegai ndwika yaki kilomita yimonga, ugegai kilomita zivili."},{"book":"Matei","chapter":"5","verse":"42","text":"Mweakukuyupa mpelai, na ukotoka kumtila mundu mweakuyaika chindu.”"},{"book":"Matei","chapter":"5","verse":"43","text":"“Myuwini kuvya gajoviki, mgana muyaku, na mvenga likoko waku."},{"book":"Matei","chapter":"5","verse":"44","text":"Nambu nene nikuvajovela, muvagana makoko vinu na kuvayupila vala vevakuvang'aisa nyenye,"},{"book":"Matei","chapter":"5","verse":"45","text":"muni mpata kuvya vana va Dadi winu mweavi kunani. Muni mwene akuvalangasila lilanga laki vandu makoko na vandu vabwina, na kuvatonyela fula kwa vandu vabwina palongolo yaki na vandu vahakau."},{"book":"Matei","chapter":"5","verse":"46","text":"Wu, njombi yoki mwipata kuhuma kwa Chapanga? Ngati mukuvagana vala vevakuvagana nyenye ndu! Kawaka! Muni hati vatola kodi navene vikita mewa!"},{"book":"Matei","chapter":"5","verse":"47","text":"Ngati Mukuvajambusa valongo vinu ndu, mhengili chindu kiki neju kuliku vangi? Muni hati vangammanya Chapanga vikita mewawa."},{"book":"Matei","chapter":"5","verse":"48","text":"Mwiganikiwa mkoto kupungula chochoa mukuhenga gabwina ngati Dadi winu wa kunani kwa Chapanga angapungula.”"}]}