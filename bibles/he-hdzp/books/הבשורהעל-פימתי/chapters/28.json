{"data":[{"book":"הבשורה על-פי מתי","chapter":"28","verse":"1","text":"ביום ראשון השכם בבוקר, בעלות השחר, הלכו מרים המגדלית ומרים השנייה אל הקבר."},{"book":"הבשורה על-פי מתי","chapter":"28","verse":"2","text":"לפתע התחוללה רעידת אדמה חזקה, ומלאך ירד מהשמים, הזיז את האבן שחסמה את הפתח וישב עליה."},{"book":"הבשורה על-פי מתי","chapter":"28","verse":"3","text":"פניו האירו כברק, ובגדיו היו צחורים כשלג."},{"book":"הבשורה על-פי מתי","chapter":"28","verse":"4","text":"כשראו השומרים את המלאך, הם התעלפו מרוב בהלה ונפלו על הארץ כמתים."},{"book":"הבשורה על-פי מתי","chapter":"28","verse":"5","text":"”אל תפחדנה“, פנה המלאך אל הנשים. ”אני יודע שאתן מחפשות את ישוע שנצלב."},{"book":"הבשורה על-פי מתי","chapter":"28","verse":"6","text":"אולם הוא אינו נמצא כאן. ישוע קם לתחייה בדיוק כפי שהבטיח. היכנסו, תראו את המקום שבו שכב."},{"book":"הבשורה על-פי מתי","chapter":"28","verse":"7","text":"עכשיו לכו מהר אל תלמידיו ותאמרו להם שישוע קם מן המתים, והולך לפניכם לגליל. אתם תראו אותו שם. זהו, אמרתי לכם!“"},{"book":"הבשורה על-פי מתי","chapter":"28","verse":"8","text":"הנשים רצו מן הקבר מבוהלות מאוד, אך מלאות שמחה, ומיהרו למצוא את התלמידים ולמסור להם את בשורת המלאך."},{"book":"הבשורה על-פי מתי","chapter":"28","verse":"9","text":"בשעה שרצו נגלה אליהן ישוע. ”שלום לכן“, אמר, והן נפלו לרגליו והשתחוו לפניו."},{"book":"הבשורה על-פי מתי","chapter":"28","verse":"10","text":"”אל תפחדו“, הרגיע אותן ישוע. ”לכו ואמרו לאחי ללכת מיד לגליל כדי לפגוש אותי שם.“"},{"book":"הבשורה על-פי מתי","chapter":"28","verse":"11","text":"כשהיו הנשים בדרכן העירה, באו השומרים אל ראשי הכוהנים וסיפרו להם מה שקרה,"},{"book":"הבשורה על-פי מתי","chapter":"28","verse":"12-13","text":"הזקנים התכנסו לאסיפת חרום והחליטו לשחד את השומרים, כדי שיספרו שגופת ישוע נגנבה בזמן שישנו."},{"book":"הבשורה על-פי מתי","chapter":"28","verse":"14","text":"”אם יגיע הדבר הזה לאוזני המושל,“ הסבירו, ”נעמוד לצדכם ונפייס אותו.“"},{"book":"הבשורה על-פי מתי","chapter":"28","verse":"15","text":"וכך קיבלו אנשי המשמר את השוחד ואמרו מה שנתבקשו לומר. גרסתם הופצה בין היהודים, אשר עד היום מאמינים בה."},{"book":"הבשורה על-פי מתי","chapter":"28","verse":"16","text":"בינתיים הלכו אחד־עשר התלמידים אל הגליל, כדי לפגוש את ישוע על אותו הר שאמר להם מראש."},{"book":"הבשורה על-פי מתי","chapter":"28","verse":"17","text":"כשראו אותו התלמידים הם השתחוו לפניו, למרות שחלקם הטילו ספק שאכן היה זה ישוע."},{"book":"הבשורה על-פי מתי","chapter":"28","verse":"18","text":"”ניתנה לי כל סמכות בשמים ובארץ“, אמר להם ישוע."},{"book":"הבשורה על-פי מתי","chapter":"28","verse":"19","text":"”משום כך לכו ועשו תלמידים בכל העולם. הטבילו אותם בשם האב, הבן ורוח הקודש,"},{"book":"הבשורה על-פי מתי","chapter":"28","verse":"20","text":"ולמדו אותם לעשות את כל אשר ציוויתי אתכם. היו סמוכים ובטוחים שאהיה אתכם עד סוף העולם!“"}]}