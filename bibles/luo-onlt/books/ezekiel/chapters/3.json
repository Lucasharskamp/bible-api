{"data":[{"book":"Ezekiel","chapter":"3","verse":"1","text":"Nomedo wachona niya, “Wuod dhano, cham gima ni e nyimi, cham weche mondikie kalatasni, bangʼe idhi iwuo gi dhood Israel.”"},{"book":"Ezekiel","chapter":"3","verse":"2","text":"Omiyo ne ayawo dhoga, mi nomiya weche mondikie kalatasni mondo acham."},{"book":"Ezekiel","chapter":"3","verse":"3","text":"Eka nowachona niya, “Wuod dhano, cham weche mamiyi mondik e kalatasni, mondo ipongʼ-go iyi.” Omiyo ne achame, kendo ne omit ka mor kich e dhoga."},{"book":"Ezekiel","chapter":"3","verse":"4","text":"Koro nowachona niya, Wuod dhano, koro dhi ir dhood Israel mondo iwach nigi wechena."},{"book":"Ezekiel","chapter":"3","verse":"5","text":"Ok aori ir joma wacho dhok mikia kata ma dhogi tek, to iori ir dhood Israel."},{"book":"Ezekiel","chapter":"3","verse":"6","text":"Ok ir ogendini mathoth ma dhogi ikia kata ma dhogi winjo tek, ma ok inyal winjo tiend weche ma giwacho. Chutho gin ka dine aori irgi to dine giwinji."},{"book":"Ezekiel","chapter":"3","verse":"7","text":"To dhood Israel ok oikore winji nikech ok oikore winja, nimar gin joma chunygi tek kendo tokgi tek."},{"book":"Ezekiel","chapter":"3","verse":"8","text":"To abiro miyo wangʼi bed matek kendo wiyi bed matek mana kaka gin."},{"book":"Ezekiel","chapter":"3","verse":"9","text":"Abiro miyo toki bed matek ka lwanda matek mogik, kendo matek moloyo kit ombo. Kik iluorgi kendo kata bwok kik ibwogi, kata obedo ni gin dhoot mohero ngʼanyo."},{"book":"Ezekiel","chapter":"3","verse":"10","text":"Kendo nowachona niya, Wuod dhano, ket chunyi kendo iwinj weche ma awachoni maber."},{"book":"Ezekiel","chapter":"3","verse":"11","text":"Dhi sani ir jopinyu manie twech kendo iwuo kodgi, bed ni giyie winji kata gidagi. Wach nigi niya, “Ma e gima Jehova Nyasaye Manyalo Gik Moko Duto owacho, kata giyie winji kata gidagi.”"},{"book":"Ezekiel","chapter":"3","verse":"12","text":"Eka Roho mar Nyasaye notingʼa malo, kendo ne awinjo koko maduongʼ malich. Mad duongʼ mar Jehova Nyasaye yud pak e kar dakne!"},{"book":"Ezekiel","chapter":"3","verse":"13","text":"Ne en koko mag bwombe gik mangima mane fwadhore kuom moro gi wadgi kod koko mar tiendegi mane ni bathgi; koko maduongʼ malich."},{"book":"Ezekiel","chapter":"3","verse":"14","text":"Eka Roho mar Nyasaye koro notingʼa malo mi ogola kanyo, kendo ne adhi ka iya owangʼ kendo chunya opongʼ gi mirima, ka lwedo maratego mar Jehova Nyasaye ne ni kuoma."},{"book":"Ezekiel","chapter":"3","verse":"15","text":"Ne abiro ir joma otwe mane odak Tel Abib but Aora Kebar. Kendo kanyo, kama ne gidakieno; nabet e diergi kuom ndalo abiriyo ka adhier nono."},{"book":"Ezekiel","chapter":"3","verse":"16","text":"Kane ndalo abiriyo orumo, wach Jehova Nyasaye nobirona kama:"},{"book":"Ezekiel","chapter":"3","verse":"17","text":"Wuod dhano, aseketi jarito mar dhood Israel, omiyo winj wach ma awacho, kendo imigi siem ma amiyi."},{"book":"Ezekiel","chapter":"3","verse":"18","text":"Ka awachone ngʼama timbene richo ni, ibiro tho ma ok itony, to in ok isieme kata ok iwuoyo kode mondo igole e yorene maricho, eka ires ngimane, to ngʼat ma timbene richono biro tho nikech richone, to abiro keto rembe e wiyi."},{"book":"Ezekiel","chapter":"3","verse":"19","text":"To ka isiemo ngʼat ma timbene richo to odagi lokore mondo owe timbene maricho, to ngʼatno notho nikech richone, to in inires ngimani."},{"book":"Ezekiel","chapter":"3","verse":"20","text":"Bende, ka ngʼat makare oweyo timbene mabeyo motimo richo, kendo ka aketo rachwany e nyime, to enotho. To nikech ne ok ikwere, enotho nikech richone owuon. Gik mabeyo mosetimo ok nopar, to rembe to naketi e wiyi."},{"book":"Ezekiel","chapter":"3","verse":"21","text":"To kaponi isiemo ngʼat makare ni kik otim richo, mi ok otimo, to kuom adier, obiro bedo mangima nikech nowinjo siem, kendo in bende inires ngimani."},{"book":"Ezekiel","chapter":"3","verse":"22","text":"Bad Jehova Nyasaye ne ni kuoma kanyo, kendo nowachona niya, “Aa malo mondo idhi e pap, kendo abiro wuoyo kodi kuno.”"},{"book":"Ezekiel","chapter":"3","verse":"23","text":"Omiyo ne aa malo mi awuok adhi oko e pap, kendo duongʼ mar Jehova Nyasaye nochungʼ kanyo, machal gi duongʼ manoyudo aseneno e bath Aora Kebar, mine apodho auma."},{"book":"Ezekiel","chapter":"3","verse":"24","text":"Eka Roho mar Nyasaye nobiro kuoma mochunga malo. Ne owuoyo koda mowacho niya, “Dhiyo mondo ilorri e odi."},{"book":"Ezekiel","chapter":"3","verse":"25","text":"To in, wuod dhano, gibiro tweyi gi ngoche, kendo gibiro ridi matek ma ok inyal wuok mondo idhi ir jou."},{"book":"Ezekiel","chapter":"3","verse":"26","text":"Abiro miyo lewi moki e dandi, mondo eka ilingʼ ma ok inyal kwerogi, kata obedo ni gin dhoot mohero ngʼanyo kamano."},{"book":"Ezekiel","chapter":"3","verse":"27","text":"To ka achako awuoyo kodi kendo to abiro yawo dhogi, kendo ibiro wachonegi ni, ‘Ma e gima Jehova Nyasaye Manyalo Gik Moko Duto wacho.’ Ngʼat mohero winji obi owinji awinja, to ngʼat motamore winji bende otamre otama; nikech gin dhoot mohero ngʼanyo."}]}