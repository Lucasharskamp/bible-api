{"data":[{"book":"AmaNani","chapter":"11","verse":"1","text":"Abantu basola ngobunzima ababelabo uThixo esizwa, kwathi ekuzwa lokho wathukuthela kakhulu. Kwasekusithi umlilo ovela kuThixo wavutha phakathi kwabo waze waqothula lezinye izindawo ezisemaphethelweni ezihonqo."},{"book":"AmaNani","chapter":"11","verse":"2","text":"Kwathi lapho abantu sebekhale kuMosi, yena wakhuleka kuThixo ngakho umlilo wadeda."},{"book":"AmaNani","chapter":"11","verse":"3","text":"Indawo leyo yasibizwa ngokuthi yiThabhera, ngoba umlilo kaThixo wavutha phakathi kwabo."},{"book":"AmaNani","chapter":"11","verse":"4","text":"Uquqaba lwabantu olwaluphakathi kwabo lwaqala ukufisa okunye ukudla, ngakho labako-Israyeli baqala ukulila bathi, “Aluba besingazuza inyama yokudla nje kodwa lokhu!"},{"book":"AmaNani","chapter":"11","verse":"5","text":"Sesikhumbula inhlanzi esasizidla eGibhithe kungelambadalo lamakhomane, amakhabe, amalikhi lemihlobo yonke yehanyanisi kanye legalikhi."},{"book":"AmaNani","chapter":"11","verse":"6","text":"Pho khathesi lapha sesize singasakhwabithi lokudla; kasiboni lutho ngaphandle kwemana yonale zwi!”"},{"book":"AmaNani","chapter":"11","verse":"7","text":"Imana yayiphose ilingane lentanga yekhoriyanda ilombala ofana lowenhlaka."},{"book":"AmaNani","chapter":"11","verse":"8","text":"Abantu babephuma bayeyibutha, bayichole kumbe bayigige. Babeyipheka embizeni kumbe benze amaqebelengwana ngayo. Yayinambitheka njengento ephekwe ngamafutha e-oliva."},{"book":"AmaNani","chapter":"11","verse":"9","text":"Kwakusithi nxa kusiba lamazolo ezihonqweni ebusuku, imana layo ikhithika."},{"book":"AmaNani","chapter":"11","verse":"10","text":"UMosi wezwa abantu bendlu inye ngayinye bekhala, ngulowo esemnyango wethente lakhe. UThixo wathukuthela kakhulu, njalo uMosi wakhathazeka."},{"book":"AmaNani","chapter":"11","verse":"11","text":"UMosi wathi kuThixo, “Kungani wehlisele ubunzima encekwini yakho na? Kuyini engikwenzileyo okungakuthokozisanga ukuze ungeleke ngobunzima babantu bonke laba na?"},{"book":"AmaNani","chapter":"11","verse":"12","text":"Ngingunina wabo na? Yimi engabazalayo yini? Kungani usithi ngibaphathe ngezandla zami njengomongikazi ephethe usane, ngibase elizweni lesithembiso owafunga ngalo kubokhokho babo na?"},{"book":"AmaNani","chapter":"11","verse":"13","text":"Ngingayithatha ngaphi inyama yokupha abantu bonke laba? Lokhu bengikhalela besithi, ‘Sinike inyama sidle!’"},{"book":"AmaNani","chapter":"11","verse":"14","text":"Ngeke ngibathwale abantu bonke laba ngingedwa; umthwalo lo unzima kakhulu kimi."},{"book":"AmaNani","chapter":"11","verse":"15","text":"Nxa kuyiyo indlela ozangiphatha ngayo, ngibulala khathesi, nxa ngifumane umusa kuwe, ukuze ngingaboni ukuhlupheka kwami.”"},{"book":"AmaNani","chapter":"11","verse":"16","text":"UThixo wathi kuMosi: “Ngilethela ebadaleni bako-Israyeli abangamatshumi ayisikhombisa obaziyo ukuthi bangabakhokheli futhi yizikhulu zabantu. Balethe ethenteni lokuhlangana ukuze bame lawe khonapho."},{"book":"AmaNani","chapter":"11","verse":"17","text":"Ngizakwehla ngizekhuluma lawe khonapho, ngizathatha ingxenye yoMoya okuwe ngiwufake phezu kwabo. Bazakuncedisa ukuthwala umthwalo wabantu bako-Israyeli ukuze ungawuthwali wedwa."},{"book":"AmaNani","chapter":"11","verse":"18","text":"Tshela abantu uthi: Zingcweliseni lilungiselela usuku lwakusasa, lapho elizakudla khona inyama. UThixo ulizwile likhala kuye lisithi, ‘Ngubani ozasipha inyama ukuba sidle? Kwakungcono kithi siseGibhithe!’ Khathesi uThixo uzalinika inyama, njalo lizayidla."},{"book":"AmaNani","chapter":"11","verse":"19","text":"Aliyikuyidla okosuku olulodwa loba ezimbili, loba ezinhlanu, ezilitshumi loba ezingamatshumi amabili,"},{"book":"AmaNani","chapter":"11","verse":"20","text":"kodwa lizayidla okwenyanga yonke, ize iphume ngamakhala enu, ilitshiphele, ngoba limhlamukele uThixo ephakathi kwenu, njalo likhalile phambi kwakhe, lisithi, ‘Kanti sivele sasukelani eGibhithe.’ ”"},{"book":"AmaNani","chapter":"11","verse":"21","text":"Kodwa uMosi wathi, “Mina ngilapha phakathi kwamadoda azinkulungwane ezingamakhulu ayisithupha (600,000) ahamba ngezinyawo, kodwa wena uthi, ‘Ngizabanika inyama abazayidla okwenyanga yonke!’"},{"book":"AmaNani","chapter":"11","verse":"22","text":"Bebengeneliswa na aluba bebehlatshelwe imihlambi yezimvu leyezifuyo? Babezakweneliswa na aluba begolelwe inhlanzi zonke zasolwandle?”"},{"book":"AmaNani","chapter":"11","verse":"23","text":"UThixo wamphendula uMosi wathi, “Kambe ingalo kaThixo imfitshane na? Uzabona-ke khathesi longabe yebo loba hayi ukuthi engikutshoyo kuzagcwaliseka kuwe.”"},{"book":"AmaNani","chapter":"11","verse":"24","text":"Ngakho uMosi waphuma wayatshela abantu lokho okwakutshiwo nguThixo. Wahlanganisa abadala abangamatshumi ayisikhombisa wabamisa bahonqolozela ithente."},{"book":"AmaNani","chapter":"11","verse":"25","text":"Ngalokho uThixo wehla ngeyezi wakhuluma laye, yena wasethatha uMoya owawuphezu kwakhe wawethulela phezu kwabadala bebandla abangamatshumi ayisikhombisa. Kwathi uMoya usuphezu kwabo, baphrofitha, kodwa kabazange baphinde bakwenze emva kwalokho."},{"book":"AmaNani","chapter":"11","verse":"26","text":"Kodwa-ke, kwakukhona amadoda amabili, kungu-Elidadi loMedadi ababesele esihonqweni. Lanxa babebalelwa ebadaleni, kodwa kabazange baphume ukuya eThenteni. Kanti-ke uMoya wawehlele phezu kwabo labo, njalo babephrofitha besesihonqweni."},{"book":"AmaNani","chapter":"11","verse":"27","text":"Ijahana elincinyane lagijima layabikela uMosi lathi, “U-Elidadi loMedadi bayaphrofitha besesihonqweni.”"},{"book":"AmaNani","chapter":"11","verse":"28","text":"UJoshuwa indodana kaNuni, owayekade engumsekeli kaMosi kusukela ebutsheni bakhe, waphakamisa ilizwi wathi, “Mosi, nkosi yami, bathulise!”"},{"book":"AmaNani","chapter":"11","verse":"29","text":"Kodwa uMosi waphendula wathi, “Uyangikhwelezela na? Ngiyafisa ukuthi ngabe bonke abantu bakaThixo bangabaphrofethi njalo lokuthi UThixo wehlisele uMoya wakhe phezu kwabo!”"},{"book":"AmaNani","chapter":"11","verse":"30","text":"Ngakho uMosi labadala bako-Israyeli babuyela ezihonqweni."},{"book":"AmaNani","chapter":"11","verse":"31","text":"Kwasekuphephetha umoya uvela kuThixo wathinta izagwaca zivela olwandle. Zakhithika zelekana ukusuka phansi okwezingalo ezimbili ezihonqweni, zendlaleka okomango ongahanjwa okosuku lonke inxa zonke."},{"book":"AmaNani","chapter":"11","verse":"32","text":"Mhlalokho emini lebusuku njalo langosuku olulandelayo abantu baphuma bayabutha izagwaca. Akekho owabutha izagwaca ezinganeno kwamahomeri alitshumi. Ngakho basebezichaya indawana zonke ezihonqweni."},{"book":"AmaNani","chapter":"11","verse":"33","text":"Kodwa kwathi belokhu besayihlafuna inyama bengakayiginyi, ulaka lukaThixo lwavutha phezu kwabantu, njalo wabatshaya ngokubehlisela umkhuhlane."},{"book":"AmaNani","chapter":"11","verse":"34","text":"Ngakho indawo leyo yabizwa ngokuthi yiKhibhrothi Hathava, ngoba kulapho okwangcwatshwa khona abantu ababebukhali kokunye ukudla."},{"book":"AmaNani","chapter":"11","verse":"35","text":"Ekusukeni kwabo eKhibhrothi Hathava abantu bahamba baze bayafika eHazerothi bahlala khona."}]}