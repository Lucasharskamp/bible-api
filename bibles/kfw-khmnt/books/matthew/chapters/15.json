{"data":[{"book":"Matthew","chapter":"15","verse":"1","text":"Halli Jerusalem makheiya Pharisee lekkhat le sina Dan ocha ngai'n Jisu diang inhongnga inhongrakel,"},{"book":"Matthew","chapter":"15","verse":"2","text":"“Angsikme nasiamruoi ngai'n upa ngai sinadan kha inmakoi? Inmani'n inbak maklai inkut kha rasumu!”"},{"book":"Matthew","chapter":"15","verse":"3","text":"Jisu'n aleimasang, “Hanchu angtiyame nangni'n Pathian chongpeii juimakchuwa nangni ngai sinadan kha ning ijui?"},{"book":"Matthew","chapter":"15","verse":"4","text":"Ajarchu Pathian in aleiti, ‘Nanu li napa kha khoya thoro,’ halli ‘Nang in nanu li napa diang khomaak nasaam inchu, nang kha innathat sik eii.’ Suok 20:12; Innidan 5:16; Suok 21:17; Levi 20:9"},{"book":"Matthew","chapter":"15","verse":"5","text":"Takkha nangni'n ningti, khachu mi inkhat in anu emakli apa diang santhei lekkhat inei kha, ‘Hiwahi Pathianta ejei ti-inchu,’"},{"book":"Matthew","chapter":"15","verse":"6","text":"ama'n anu emakli apa kaya sik hi arei suokmak. Nangni minchuna kha juinasik ah hiwa lam tiang nangni'n Pathian chongpe kha kaya makchu jei."},{"book":"Matthew","chapter":"15","verse":"7","text":"Nangni akatha omchan kathongai! Angtuk katuunme nangni jarra Pathian chongkachoipa Isaiah ileirilsuok kha!"},{"book":"Matthew","chapter":"15","verse":"8","text":"‘Pathian in ati, hiwa mi ngai'n, kei hi inmur beiya khoya innatho,"},{"book":"Matthew","chapter":"15","verse":"9","text":"Kei chubei innathohi inmani sik anemna ommak"},{"book":"Matthew","chapter":"15","verse":"10","text":"Halli Jisu'n mipui ngai kha akoiya inmani diang ati, “Rangairu halli jetru!"},{"book":"Matthew","chapter":"15","verse":"11","text":"Ning bai suungnga kaluut khan nangni naminchok mak; khawa neek ah ahong kasuok khan nangni anaminchok.”"},{"book":"Matthew","chapter":"15","verse":"12","text":"Halli siamruoi ngai'n ama diang inheiwa ah inti, “Nang in tuuntak angme niril khan Pharisee ngai malung namintookpi nang nijetmak be?”"},{"book":"Matthew","chapter":"15","verse":"13","text":"Jisu'n aleimasang, “Marwaanna kaom kapa ilingmak thingkuung rakip inlaphuk sik eii."},{"book":"Matthew","chapter":"15","verse":"14","text":"Inmani sik ngaidon pimaru! Inmani chu mitkacho ngai lamkakei mitkacho kha in eii; mitkacho inkhat in mitkacho kha lam akei inchu inin nireella khurra inta sik eii.” Luk 6:39"},{"book":"Matthew","chapter":"15","verse":"15","text":"Peter in Jisu diang aleiti, “Hiwa chongminkhina hi keini diang narilcheen piro.”"},{"book":"Matthew","chapter":"15","verse":"16","text":"Jisu'n inmani diang aleiti, “Nangni tuun katung aleiilak ngai neek ah lajetmak chu."},{"book":"Matthew","chapter":"15","verse":"17","text":"Nangni ningmurra kaluut phurrakip kha ningwon suungnga aluut halli ningpum makheiya asuok tihi nangni ninglajetmak be?"},{"book":"Matthew","chapter":"15","verse":"18","text":"Takkha murra hongkasuok kha malungnga inphut eii, halli hiwa ngaihin nangni anaminchok. Matt 12:34"},{"book":"Matthew","chapter":"15","verse":"19","text":"Ajarchu ningmalungnga inphut ah akathamak ngaidonna, mithatna, zool-inthaina, halli aleiilak thamakna katho; inrupmaret, maleisei halli aleiilak karilse ngaihi hongkasuok eii."},{"book":"Matthew","chapter":"15","verse":"20","text":"Hiwa ngai rakip in nangni naminthiangmak. Takkha inmani iti angnga kut rasuleiya inbak in nangni naminchok mak.”"},{"book":"Matthew","chapter":"15","verse":"21","text":"Khawa munkha Jisu'n aleimathaanna Tyre li Sidon ram koolla aleisi."},{"book":"Matthew","chapter":"15","verse":"22","text":"Khawa ramma kaom Canaan numeisa inkhat ama diang hongnga, halli akheek ah ati, “David Sapa!” “Kei naminriangro, ocha! Kei kasanu kha raikhuo aluut ah poongtheiya omjei.”"},{"book":"Matthew","chapter":"15","verse":"23","text":"Takkha Jisu'n chongbai inkhat um ama diang leimasang mak. Asiamruoi ngai'n amakoolla inheiwa ah inti, “Ama minsitaro! Ama'n eini nuk anajuiya akheek ah om!”"},{"book":"Matthew","chapter":"15","verse":"24","text":"Jisu'n aleimasang, “Israel keelngam inmang ngai sikbit ah kei innajuo tir eii.”"},{"book":"Matthew","chapter":"15","verse":"25","text":"Halli numeisa inkhat aheiwa ah akekuungnga inbok li, “Ocha, kei nasanro!” ati."},{"book":"Matthew","chapter":"15","verse":"26","text":"Jisu'n amasang, “Naipang ngai bu an kha leili ui ngai diang pesik hi akatuun emak.”"},{"book":"Matthew","chapter":"15","verse":"27","text":"“Atuun khawa kha, ocha,” numeisanu khan aleimasang, “Takkha ui innum inmapupa bubakna makheiya juokata buramol ngai kha inbak.”"},{"book":"Matthew","chapter":"15","verse":"28","text":"Khawajarra Jisu'n amadiang aleimasang, “Nangchu ngamna kalok numeisa na-eii! angme nimanuom kha nang sik ah inthorase.” Halli khawa phatak khan asanu kha adamjei."},{"book":"Matthew","chapter":"15","verse":"29","text":"Jisu'n khawamun amathaanna Galilee tuidiil tiang aleisi halli chingtiang akalla alei in-ong."},{"book":"Matthew","chapter":"15","verse":"30","text":"Mipui katamtak amadiang inleihong, kekakiak, mitkacho, ka-inkhooi, chongkasuokmak halli akana mi lekkhat, Jisu kekuungnga inhongruoi; halli inmani ngai kha ama'n aleimindam."},{"book":"Matthew","chapter":"15","verse":"31","text":"Khawa khan chongkasuokmak ngai'n chong inril, akeii inkhooi ngai'n indam, kasi theimak ngai'n insi khat-um mitkacho ngai'n inmu hi mipui'n inmu pha; Israel Pathian kha inminpaak."},{"book":"Matthew","chapter":"15","verse":"32","text":"Jisu'n asiamruoi ngai akoolla akoiya aleiti, “Kei'n hiwa mipui ngaihi kaminriang, ajarchu inmani keile inruoiya nithum kinhong omjei tuunchu inmani bak sik inkhat-um neimujei. Kei'n inmani ngai hi bak-inleiya minsizoot mong, ajarchu inmani'n inntiang insipha phai-inwai inte.”"},{"book":"Matthew","chapter":"15","verse":"33","text":"Siamruoi ngaikhan ama diang inheiti, “Hunmo hiwa neelram hin hiwa mipui ngai sik kahun bu le an joleimin?”"},{"book":"Matthew","chapter":"15","verse":"34","text":"“Waipool angjet nangni ningnei me?” Jisu'n aleirakel."},{"book":"Matthew","chapter":"15","verse":"35","text":"Khawa jarra Jisu'n mipui ngai neipilla in-ong nasik chong aleipeii."},{"book":"Matthew","chapter":"15","verse":"36","text":"Khawasuoli ama'n waipool sari le nga aleiya, Pathian aleiminpaak, halli kather khoiya asiamruoi ngaidiang aleipeii; woikhat um asiamruoi ngai'n mipui ngaidiang inleisempi."},{"book":"Matthew","chapter":"15","verse":"37","text":"Inraya ah inbak halli inleikhop. Khawasuo ah siamruoi ngai'n akaliam seng inkhoomma kokwar sari aleisip."},{"book":"Matthew","chapter":"15","verse":"38","text":"Numeisa khat-um naipang teelleiya khawa kabak pasal seng lisingmili daam inlei eii."},{"book":"Matthew","chapter":"15","verse":"39","text":"Khawasuo khanchu Jisu'n mipui ngaikha aleiminsi jei, halli rakuong suungkhan aluut ah Magadan ramtiang aleisijei."}]}