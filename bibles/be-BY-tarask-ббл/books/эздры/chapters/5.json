{"data":[{"book":"ЭЗДРЫ","chapter":"5","verse":"1","text":"Але прарок Агей і прарок Захар, сын Ады, казалі Юдэям, якія ў Юдэі і Ерусаліме, прарочыя казані ў імя Бога Ізраілева."},{"book":"ЭЗДРЫ","chapter":"5","verse":"2","text":"Тады ўсталі Зарававэль, сын Салатыілаў, і Ісус, сын Ёсэдэкаў, і пачалі будаваць дом Божы ў Ерусаліме, і зь імі прарокі Божыя, якія падмацоўвалі іх."},{"book":"ЭЗДРЫ","chapter":"5","verse":"3","text":"У той час прыйшоў да іх Татнай, зарэцкі начальнік вобласьці, Шэтар-Бознай і таварышы іхнія, і так сказалі ім: хто вам дазволіў будаваць дом гэты і дарабляць сьцены гэтыя?"},{"book":"ЭЗДРЫ","chapter":"5","verse":"4","text":"Тады мы сказалі ім імёны тых людзей, якія будуюць будынак."},{"book":"ЭЗДРЫ","chapter":"5","verse":"5","text":"Але вока Богава было над старэйшынамі Юдэйскімі, і тыя не забаранялі ім, пакуль справу не адправілі Дарыю і пакуль ня прыйшло рашэньне па гэтай справе."},{"book":"ЭЗДРЫ","chapter":"5","verse":"6","text":"Вось зьмест пісьма, якое паслаў Татнай, зарэцкі начальнік вобласьці, і Шэтар-Бознай з таварышамі сваімі - Афарсахэямі, якія за ракою, цару Дарыю."},{"book":"ЭЗДРЫ","chapter":"5","verse":"7","text":"У данясеньні, якое яны паслалі яму, вось што напісана: Дарыю цару - усякі мір!"},{"book":"ЭЗДРЫ","chapter":"5","verse":"8","text":"Хай будзе вядома цару, што мы хадзілі ў Юдэйскую вобласьць да дома Бога вялікага; і будуецца ён зь вялікіх камянёў, і драўніна ўкладваецца ў сьцены, і праца гэтая робіцца борзда і з посьпехам ідзе ў руках іхніх."},{"book":"ЭЗДРЫ","chapter":"5","verse":"9","text":"Тады мы спыталіся ў старэйшынаў тых і так сказалі ім: хто дазволіў вам будаваць дом гэты і сьцены гэтыя дарабляць?"},{"book":"ЭЗДРЫ","chapter":"5","verse":"10","text":"І звыш таго пра імёны іхнія мы спыталіся ў іх, каб уведаміць цябе і напісаць імёны тых людзей, якія галоўныя ў іх."},{"book":"ЭЗДРЫ","chapter":"5","verse":"11","text":"І яны адказалі нам такімі словамі: мы рабы Бога неба і зямлі і будуем дом, які быў пабудаваны за шмат гадоў раней гэтага, - і вялікі цар у Ізраіля будаваў яго і давяршыў яго."},{"book":"ЭЗДРЫ","chapter":"5","verse":"12","text":"А калі бацькі нашыя прагнявілі Бога нябеснага, Ёр аддаў іх у руку Навухаданосара, цара Вавілонскага, Халдэяніна, і дом гэты Ён разбурыў, і народ перасяліў у Вавілон."},{"book":"ЭЗДРЫ","chapter":"5","verse":"13","text":"Але ў першы год Кіра, цара Вавілонскага, цар Кір даў дазвол пабудаваць гэты дом Божы;"},{"book":"ЭЗДРЫ","chapter":"5","verse":"14","text":"ды і посуд дома Божага, залаты і срэбраны, які Навухаданосар вынес з храма Ерусалімскага і занёс у храм Вавілонскі, - вынес Кір цар з храма Вавілонскага і аддаў яго паіменна Шэшбацару, якога ён назначыў начальнікам вобласьці,"},{"book":"ЭЗДРЫ","chapter":"5","verse":"15","text":"і сказаў яму: вазьмі гэты посуд, ідзі і занясі яго ў храм Ерусалімскі, і хай дом Божы будуецца на сваім месцы."},{"book":"ЭЗДРЫ","chapter":"5","verse":"16","text":"Тады Шэшбацар той прыйшоў, заклаў падмурак дома Божага ў Ерусаліме; і з таго часу дагэтуль ён будуецца, і яшчэ не закончаны."},{"book":"ЭЗДРЫ","chapter":"5","verse":"17","text":"Дык вось, калі цару заўгодна, няхай пашукаюць у доме царскіх скарбаў, там у Вавілоне, ці сапраўды царом Кірам дадзены дазвол будаваць гэты дом Божы ў Ерусаліме, і царскую волю пра гэта няхай прышлюць нам."}]}