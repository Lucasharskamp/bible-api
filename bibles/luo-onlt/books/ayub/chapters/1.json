{"data":[{"book":"Ayub","chapter":"1","verse":"1","text":"Ne nitie ngʼat moro mane odak e piny Uz mane nyinge Ayub. Ngʼatni ne en ngʼama longʼo chuth kendo ngʼama kare; ne oluoro Nyasaye kendo nokwedo gik maricho."},{"book":"Ayub","chapter":"1","verse":"2","text":"Ne en gi yawuowi abiriyo gi nyiri adek"},{"book":"Ayub","chapter":"1","verse":"3","text":"kendo ne en gi rombe alufu abiriyo, ngamia alufu adek, rweth pur mia abich, gi punde mia abich, kendo ne en gi jotich mangʼeny. Kuom mano, ne en ngʼat marahuma moloyo ji duto modak yo wuok chiengʼ."},{"book":"Ayub","chapter":"1","verse":"4","text":"Yawuote ne loso nyasi e utegi, ka moro ka moro kuomgi ni godiechienge kendo ne luongo nyiminegi adek mondo ochiem kendo ometh kodgi e nyasigigo."},{"book":"Ayub","chapter":"1","verse":"5","text":"Kane kinde mane gitimoe nyasigo oserumo, Ayub ne luongogi mondo opwodhgi. Okinyi kogwen notimo misango miwangʼo pep ne moro ka moro kuomgi, koparo ni dipo ka achiel kuomgi osetimo richo mi giyanyo Nyasaye gie chunygi. Ma ne en tim Ayub mane otimo kinde ka kinde."},{"book":"Ayub","chapter":"1","verse":"6","text":"Chiengʼ moro achiel malaike nobiro e nyim Jehova Nyasaye, kendo Satan bende nobiro kodgi."},{"book":"Ayub","chapter":"1","verse":"7","text":"Jehova Nyasaye nopenjo Satan niya, “Ia kanye?”"},{"book":"Ayub","chapter":"1","verse":"8","text":"Eka Jehova Nyasaye nowachone Satan niya, “Dipo ka iseparo wach moro kuom jatichna Ayub? Onge ngʼato machielo e piny ngima machalo kode nikech olongʼo kendo ngʼama kare en ngʼat moluora kendo motangʼ ne richo.”"},{"book":"Ayub","chapter":"1","verse":"9","text":"Satan nodwoko niya, “Iparo ni Ayub oluoro Nyasaye kaonge gima omiyo?"},{"book":"Ayub","chapter":"1","verse":"10","text":"Donge iseketo chiel molwore en kaachiel gi ode kod gik moko duto ma en-go? Donge isegwedho tich lwete, momiyo jambe gi kwethne olak e pinyno duto?"},{"book":"Ayub","chapter":"1","verse":"11","text":"Tem ane ikaw gik moko duto ma en-go ka ok dokwongʼi e wangʼi?”"},{"book":"Ayub","chapter":"1","verse":"12","text":"Jehova Nyasaye nowachone Satan niya, “Kare ber, gimoro amora ma en-go ni e lweti, to en owuon kik imule kata gi lith lweti.”"},{"book":"Ayub","chapter":"1","verse":"13","text":"Chiengʼ moro ka nyithind Ayub ne chiemo kendo metho e od owadgi maduongʼ,"},{"book":"Ayub","chapter":"1","verse":"14","text":"achiel kuom jotij Ayub nobiro ire mowachone niya, “Noyudo ka wapuro gi rwedhi kendo punde ne kwayo machiegni kodwa,"},{"book":"Ayub","chapter":"1","verse":"15","text":"to jo-Sabea nobiro momonjowa kendo okawogi duto. Bende gisenego jotiji duto gi ligangla ma an kendo ema atony mondo anyisi wachni!”"},{"book":"Ayub","chapter":"1","verse":"16","text":"Kane oyudo pod owuoyo, jatich machielo nobiro mowacho niya, “Maj Nyasaye nolwar koa e polo mowangʼo rombe kaachiel gi jotich, kendo an kenda ema asetony mondo anyisi wachni!”"},{"book":"Ayub","chapter":"1","verse":"17","text":"Kane pod owuoyo, jatich machielo nobiro mowacho niya, “Jo-Kaldea noloso migepe adek mag jolweny mi gimonjowa ma gikawo ngamia-gi duto kendo gidhigo. Gisenego jotichni duto gi ligangla, kendo an kenda ema asetony mondo anyisi wachni!”"},{"book":"Ayub","chapter":"1","verse":"18","text":"Kane pod owuoyo, jatich machielo bende nobiro mowacho niya, “Yawuoti gi nyigi ne jochiemo kendo metho e od owadgi maduongʼ,"},{"book":"Ayub","chapter":"1","verse":"19","text":"eka apoya nono yamo maduongʼ nomwomore koa e piny motimo ongoro kendo nogoyo konde angʼwen mag ot. Odno norwombore kendo giduto gisetho ma an kenda ema asetony mondo anyisi wachni!”"},{"book":"Ayub","chapter":"1","verse":"20","text":"E sa onogo, Ayub noa malo mi oyiecho lepe kendo olielo yie wiye. Eka nopodho piny auma kolemo,"},{"book":"Ayub","chapter":"1","verse":"21","text":"kowacho niya:"},{"book":"Ayub","chapter":"1","verse":"22","text":"Kuom magi duto, Ayub ne ok otimo richo kata kwano Nyasaye kaka jaketho."}]}