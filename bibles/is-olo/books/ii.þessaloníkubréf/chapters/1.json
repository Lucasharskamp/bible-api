{"data":[{"book":"II. Þessaloníkubréf","chapter":"1","verse":"1","text":"Frá Páli, Sílasi og Tímóteusi."},{"book":"II. Þessaloníkubréf","chapter":"1","verse":"2","text":"Guð, faðir Drottins Jesú Krists, blessi ykkur ríkulega og fylli hugi ykkar og hjörtu friði sínum."},{"book":"II. Þessaloníkubréf","chapter":"1","verse":"3","text":"Kæru vinir, það er okkur bæði rétt og skylt að þakka Guði fyrir ykkur, því að trú ykkar hefur vaxið undursamlega og kærleikur ykkar eflst innbyrðis."},{"book":"II. Þessaloníkubréf","chapter":"1","verse":"4","text":"Það er okkur ljúft að segja öðrum söfnuðum frá þolinmæði ykkar og trausti til Guðs, þrátt fyrir ógnir og erfiðleika sem þið hafið orðið að þola."},{"book":"II. Þessaloníkubréf","chapter":"1","verse":"5","text":"Þetta er enn ein staðfesting þess að Guð er sanngjarn og réttlátur í öllu. Hann notar þjáningarnar til að efla ykkur í trúnni,"},{"book":"II. Þessaloníkubréf","chapter":"1","verse":"6","text":"og samtímis vinnur hann að dómi og refsingu þeirra sem ofsækja ykkur."},{"book":"II. Þessaloníkubréf","chapter":"1","verse":"7","text":"Því segi ég við ykkur sem illt þolið: Guð mun frelsa ykkur, og okkur, úr þessum þrengingum. Það verður þegar Drottinn Jesús kemur frá himnum ásamt sínum voldugu englum."},{"book":"II. Þessaloníkubréf","chapter":"1","verse":"8","text":"Hann kemur í logandi eldi og mun kveða upp dóm yfir þeim sem ekki þekkja Guð og þeim sem óhlýðnast fagnaðarerindi hans."},{"book":"II. Þessaloníkubréf","chapter":"1","verse":"9","text":"Þeir munu glatast og þeim refsað með eilífum aðskilnaði frá Drottni. Þeir munu ekki sjá dýrð hans og mátt,"},{"book":"II. Þessaloníkubréf","chapter":"1","verse":"10","text":"er hann birtist til að hljóta lof og tilbeiðslu allra þeirra sem á hann trúa, en þeirra á meðal verðið þið, því þið trúðuð vitnisburði okkar um hann."},{"book":"II. Þessaloníkubréf","chapter":"1","verse":"11","text":"Þess vegna biðjum við stöðugt fyrir ykkur, að Guð varðveiti ykkur og fullkomni allt það góða sem þið vinnið að í trú og krafti hans."},{"book":"II. Þessaloníkubréf","chapter":"1","verse":"12","text":"Þá mun nafn Drottins verða vegsamlegt í lífi ykkar og þið sjálf verða honum til dýrðar. Þessu mun kærleikur og miskunn Guðs koma til leiðar."}]}