{"data":[{"book":"1 Timóteushoz","chapter":"5","verse":"1","text":"Idősebb férfit ne dorgálj meg, hanem csak intsed, mint atyádat, az ifjabbat, mint atyádfiát,"},{"book":"1 Timóteushoz","chapter":"5","verse":"2","text":"az idősebb asszonyokat, mint anyádat, az ifjabbakat, mint húgaidat, teljes tisztasággal."},{"book":"1 Timóteushoz","chapter":"5","verse":"3","text":"Az özvegyasszonyokat, akik valóban özvegyek, tiszteld."},{"book":"1 Timóteushoz","chapter":"5","verse":"4","text":"Ha pedig valamelyik özvegyasszonynak gyermekei vagy unokái vannak, tanulják meg, hogy elsősorban a maguk háza iránt tanúsítsanak szeretetet, és szüleiknek hálával fizessenek, mert ez szép és kedves Isten előtt."},{"book":"1 Timóteushoz","chapter":"5","verse":"5","text":"A valóban özvegy és magára hagyott asszony pedig reménységét Istenbe veti, és kitartóan imádkozik és könyörög éjjel és nappal."},{"book":"1 Timóteushoz","chapter":"5","verse":"6","text":"A kicsapongó élve is halott."},{"book":"1 Timóteushoz","chapter":"5","verse":"7","text":"Ezeket hirdesd, hogy feddhetetlenek legyenek."},{"book":"1 Timóteushoz","chapter":"5","verse":"8","text":"Ha pedig valaki az övéiről és háza népéről nem visel gondot, a hitet megtagadta, és rosszabb a hitetlennél."},{"book":"1 Timóteushoz","chapter":"5","verse":"9","text":"Az özvegyasszonyok közé ne válasszatok hatvan éven alulit és csak olyat, aki egy férfi felesége volt,"},{"book":"1 Timóteushoz","chapter":"5","verse":"10","text":"akinek jó cselekedetei közismertek: gyermekeket nevelt, vendégszerető volt, a szentek lábát megmosta, a nyomorultakon segített, és mindenféle jó cselekedetre kész volt."},{"book":"1 Timóteushoz","chapter":"5","verse":"11","text":"A fiatalabb özvegyasszonyokat pedig mellőzd, mert ha Krisztus ellenére való érzéki vágy fogja el őket, férjhez akarnak menni."},{"book":"1 Timóteushoz","chapter":"5","verse":"12","text":"Ezek ítéletben részesülnek, mert ígéretüket megszegték."},{"book":"1 Timóteushoz","chapter":"5","verse":"13","text":"Egyszersmind dologkerülők, megszokják a házról házra való járkálást, sőt nemcsak dologkerülők, hanem fecsegők is és más dolgába avatkozók, és olyanokat beszélnek, amiket nem kellene."},{"book":"1 Timóteushoz","chapter":"5","verse":"14","text":"Azt akarom tehát, hogy a fiatalabbak férjhez menjenek, gyermekeket szüljenek, háztartást vezessenek, és semmiféle alkalmat ne adjanak az ellenségnek gyalázkodásra."},{"book":"1 Timóteushoz","chapter":"5","verse":"15","text":"Mert némelyek már a sátánhoz húznak."},{"book":"1 Timóteushoz","chapter":"5","verse":"16","text":"Ha egy hívő férfinak vagy nőnek özvegy rokonai vannak, segítse azokat, hogy ne terheljék meg a gyülekezetet, hogy az az egyedül maradt özvegyeket segíthesse."},{"book":"1 Timóteushoz","chapter":"5","verse":"17","text":"A gyülekezet jó vezetőit kettős megbecsülésben kell részesíteni, főképpen azokat, akik az igehirdetésben és tanításban fáradoznak."},{"book":"1 Timóteushoz","chapter":"5","verse":"18","text":"Mert azt mondja az Írás: „a cséplő ökörnek ne kösd be a száját!“ és „méltó a munkás a maga bérére“."},{"book":"1 Timóteushoz","chapter":"5","verse":"19","text":"A gyülekezet elöljárója ellen vádat ne fogadj el, csak „két vagy három tanú szavára“."},{"book":"1 Timóteushoz","chapter":"5","verse":"20","text":"A vétkeseket mindenki előtt fedd meg, hogy a többi elrettenjen."},{"book":"1 Timóteushoz","chapter":"5","verse":"21","text":"Kérve kérlek az Istenre és Krisztus Jézusra és a választott angyalokra, hogy ezeket tartsd meg előítélet nélkül, semmit se tégy részrehajlásból."},{"book":"1 Timóteushoz","chapter":"5","verse":"22","text":"A kézrátételt ne hamarkodd el, ne légy részes mások bűnében, tisztán őrizd meg magadat!"},{"book":"1 Timóteushoz","chapter":"5","verse":"23","text":"Ne csak vizet igyál, hanem élj egy kevés borral, gyomrodra és gyakori gyengélkedésedre való tekintettel."},{"book":"1 Timóteushoz","chapter":"5","verse":"24","text":"Egyeseknek a bűnei nyilvánvalóak, és előttük mennek ítéletre, másokat pedig hátul követnek."},{"book":"1 Timóteushoz","chapter":"5","verse":"25","text":"Hasonlóképen a jó cselekedetek is nyilvánvalóak, amelyek pedig nem, azok sem titkolhatóak el."}]}