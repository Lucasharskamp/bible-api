{"data":[{"book":"ΣΕΙΡΑΧ","chapter":"17","verse":"1","text":"Κύριος ἔκτισεν ἐκ γῆς ἄνθρωπον, καὶ πάλιν ἀπέστρεψεν αὐτὸν εἰς αὐτήν."},{"book":"ΣΕΙΡΑΧ","chapter":"17","verse":"2","text":"Ἡμέρας ἀριθμοῦ καὶ καιρὸν ἔδωκεν αὐτοῖς, καὶ ἔδωκεν αὐτοῖς ἐξουσίαν τῶν ἐπʼ αὐτῆς."},{"book":"ΣΕΙΡΑΧ","chapter":"17","verse":"3","text":"Καθʼ ἑαυτοὺς ἐνέδυσεν αὐτοὺς ἰσχὺν, καὶ κατʼ εἰκόνα αὐτοῦ ἐποίησεν αὐτούς."},{"book":"ΣΕΙΡΑΧ","chapter":"17","verse":"4","text":"Καὶ ἔθηκε τὸν φόβον αὐτοῦ ἐπὶ πάσης σαρκός, καὶ κατακυριεύειν θηρίων καὶ πετεινῶν."},{"book":"ΣΕΙΡΑΧ","chapter":"17","verse":"6","text":"Διαβούλιον καὶ γλῶσσαν καὶ ὀφθαλμοὺς, ὦτα καὶ καρδίαν ἔδωκε διανοεῖσθαι αὐτοῖς."},{"book":"ΣΕΙΡΑΧ","chapter":"17","verse":"7","text":"Ἐπιστήμην συνέσεως ἐνέπλησεν αὐτοὺς, καὶ ἀγαθὰ καὶ κακὰ ὑπέδειξεν αὐτοῖς."},{"book":"ΣΕΙΡΑΧ","chapter":"17","verse":"8","text":"Ἔθηκε τὸν ὀφθαλμὸν αὐτοῦ ἐπὶ τὰς καρδίας αὐτῶν, δεῖξαι αὐτοῖς τὸ μεγαλεῖον τῶν ἔργων αὐτοῦ·"},{"book":"ΣΕΙΡΑΧ","chapter":"17","verse":"10","text":"καὶ ὄνομα ἁγιασμοῦ αἰνέσουσιν, ἵνα διηγῶνται τὰ μεγαλεῖα τῶν ἔργων αὐτοῦ."},{"book":"ΣΕΙΡΑΧ","chapter":"17","verse":"11","text":"Προσέθηκεν αὐτοῖς ἐπιστήμην, καὶ νόμον ζωῆς ἐκληροδότησεν αὐτοῖς."},{"book":"ΣΕΙΡΑΧ","chapter":"17","verse":"12","text":"Διαθήκην αἰῶνος ἔστησε μετʼ αὐτῶν, καὶ τὰ κρίματα αὐτοῦ ὑπέδειξεν αὐτοῖς."},{"book":"ΣΕΙΡΑΧ","chapter":"17","verse":"13","text":"Μεγαλεῖον δόξης εἶδον οἱ ὀφθαλμοὶ αὐτῶν, καὶ δόξαν φωνῆς αὐτῶν ἤκουσε τὸ οὖς αὐτῶν."},{"book":"ΣΕΙΡΑΧ","chapter":"17","verse":"14","text":"Καὶ εἶπεν αὐτοῖς, προσέχετε ἀπὸ παντὸς ἀδίκου· καὶ ἐνετείλατο αὐτοῖς ἑκάστῳ περὶ τοῦ πλησίον."},{"book":"ΣΕΙΡΑΧ","chapter":"17","verse":"15","text":"Αἱ ὁδοὶ αὐτῶν ἐναντίον αὐτοῦ διαπαντὸς, οὐ κρυβήσονται ἀπὸ τῶν ὀφθαλμῶν αὐτοῦ."},{"book":"ΣΕΙΡΑΧ","chapter":"17","verse":"17","text":"Ἑκάστῳ ἔθνει κατέστησεν ἡγούμενον, καὶ μερὶς Κυρίου Ἰσραήλ ἐστιν."},{"book":"ΣΕΙΡΑΧ","chapter":"17","verse":"19","text":"Ἅπαντα τὰ ἔργα αὐτῶν ὡς ὁ ἥλιος ἐναντίον αὐτοῦ, καὶ οἱ ὀφθαλμοὶ αὐτοῦ ἐνδελεχεῖς ἐπὶ τὰς ὁδοὺς αὐτῶν."},{"book":"ΣΕΙΡΑΧ","chapter":"17","verse":"20","text":"Οὐκ ἐκρύβησαν αἱ ἀδικίαι αὐτῶν ἀπʼ αὐτοῦ, καὶ πᾶσαι αἱ ἁμαρτίαι αὐτῶν ἔναντι Κυρίου."},{"book":"ΣΕΙΡΑΧ","chapter":"17","verse":"22","text":"Ἐλεημοσύνη ἀνδρὸς ὡς σφραγὶς μετʼ αὐτοῦ, καὶ χάριν ἀνθρώπου ὡς κόρην συντηρήσει."},{"book":"ΣΕΙΡΑΧ","chapter":"17","verse":"23","text":"Μετὰ ταῦτα ἐξαναστήσεται καὶ ἀνταποδώσει αὐτοῖς, καὶ τὸ ἀνταπόδομα αὐτῶν εἰς κεφαλὴν αὐτῶν ἀποδώσει."},{"book":"ΣΕΙΡΑΧ","chapter":"17","verse":"24","text":"Πλὴν μετανοοῦσιν ἔδωκεν ἐπάνοδον, καὶ παρεκάλεσεν ἐκλείποντας ὑπομονήν."},{"book":"ΣΕΙΡΑΧ","chapter":"17","verse":"25","text":"Ἐπίστρεφε ἐπὶ Κύριον καὶ ἀπόλειπε ἁμαρτίας, δεήθητι κατὰ πρόσωπον καὶ σμίκρυνον πρόσκομμα."},{"book":"ΣΕΙΡΑΧ","chapter":"17","verse":"26","text":"Ἐπάναγε ἐπὶ ὕψιστον, καὶ ἀπόστρεφε ἀπὸ ἀδικίας, καὶ σφόδρα μίσησον βδέλυγμα."},{"book":"ΣΕΙΡΑΧ","chapter":"17","verse":"27","text":"Ὑψίστῳ τίς αἰνέσει ἐν ᾅδου; ἀντὶ ζώντων καὶ ζώντων καὶ διδόντων ἀνθομολόγησιν."},{"book":"ΣΕΙΡΑΧ","chapter":"17","verse":"28","text":"Ἀπὸ νεκροῦ ὡς μηδὲ ὄντος ἀπόλλυται ἐξομολόγησις· ζῶν καὶ ὑγιὴς αἰνέσει τὸν Κύριον."},{"book":"ΣΕΙΡΑΧ","chapter":"17","verse":"29","text":"Ὡς μεγάλη ἡ ἐλεημοσύνη τοῦ Κυρίου, καὶ ἐξιλασμὸς τοῖς ἐπιστρέφουσιν ἐπʼ αὐτόν·"},{"book":"ΣΕΙΡΑΧ","chapter":"17","verse":"30","text":"οὐ γὰρ δύναται πάντα εἶναι ἐν ἀνθρώποις, ὅτι οὐκ ἀθάνατος υἱὸς ἀνθρώπου."},{"book":"ΣΕΙΡΑΧ","chapter":"17","verse":"31","text":"Τί φωτεινότερον ἡλίου; καὶ τοῦτο ἐκλείπει, καὶ πονηρὸς ἐνθυμηθήσεται σάρκα καὶ αἷμα."},{"book":"ΣΕΙΡΑΧ","chapter":"17","verse":"32","text":"Δύναμιν ὕψους οὐρανοῦ αὐτὸς ἐπισκέπτεται, καὶ οἱ ἄνθρωποι πάντες γῆ καὶ σποδός."}]}