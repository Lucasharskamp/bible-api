{"data":[{"book":"Matayu","chapter":"3","verse":"1","text":"Majuwa galii Yohani Mbatiza kalawiliti, kanjiti kubwera mushiwala sha Yudeya,"},{"book":"Matayu","chapter":"3","verse":"2","text":"“Mleki vidoda vyamtenda, toziya Ufalumi wa kumpindi wapakwegera!”"},{"book":"Matayu","chapter":"3","verse":"3","text":"Yohani ayu ndo ulii mweni Isaya mbuyi gwa Mlungu kamtakuliti pakalongiti,"},{"book":"Matayu","chapter":"3","verse":"4","text":"Yohani kavaliti nguwu yawasoniti kwa mibahira ya ngamiya na lugoyi lwa lukuli mushunu mwakuwi na shiboga shakuwi shiweriti wanjombi na lwashi lwa kuntundu."},{"book":"Matayu","chapter":"3","verse":"5","text":"Su wantu kulawa Yerusalemu na kulawa wega zoseri zya Kuyudeya na mbwega zoseri za mump'eku mwa kulushemba lya Yoridani."},{"book":"Matayu","chapter":"3","verse":"6","text":"Walonga vidoda vyawu na yomberi kawabatiziti mulushemba lwa Yoridani."},{"book":"Matayu","chapter":"3","verse":"7","text":"Kumbiti pakawawoniti Mafalisayu wavuwa na Masadukayu wankumwizira su wabatizwi, kawagambiriti, “Mwenga wana wa njoka! Muntu gaa yakawagambireni muyitili maya ya Mlungu yayiza?"},{"book":"Matayu","chapter":"3","verse":"8","text":"Mlanguziyi kwa matendu handa mleka vidoda."},{"book":"Matayu","chapter":"3","verse":"9","text":"Namulihola na kulitakulila, ‘Tati gwetu ndo Aburahamu!’ Nukugambirani nakamu, Mlungu kaweza kugatenda mabuwi aga gaweri wana wa Aburahamu!"},{"book":"Matayu","chapter":"3","verse":"10","text":"“Su vinu liwagu litulwa kala kudumula mishigira ya mitera, na kila mtera gwagulera ndiri mabwajubwaju gaherepa hagudumulwi na kugwasila mumotu."},{"book":"Matayu","chapter":"3","verse":"11","text":"Neni nukuwabatiza kwa mashi kulanguziya kuwera mleka vidoda vyamtenditi. Kumbiti yakiza kumbeli kwangu kawera na makakala kuliku neni, neni nfaa ndiri ata kupapa vilwatu vyakuwi. Yomberi hakakubatizani kwa Rohu Mnanagala na kwa motu."},{"book":"Matayu","chapter":"3","verse":"12","text":"Yomberi muliwoku lyakuwi kana luselu lwa kupepetera, hakayijojiniri nganu na kuitula muluhanja lwakuwi, kumbiti hakatoli miwawi na kuipambira pamotu gwagutenda ndiri tiya.”"},{"book":"Matayu","chapter":"3","verse":"13","text":"Shipindi shilii Yesu kiziti kulawa Galilaya kasokiti palushemba lwa Yoridani, kamgenderiti Yohani su kambatizi."},{"book":"Matayu","chapter":"3","verse":"14","text":"Kumbiti Yohani kajeriti kumbelera pakalonga, “Yani gwenga gwankwiza kwa neni? Neni ndo nfiruwa kubatizwa na gwenga.”"},{"book":"Matayu","chapter":"3","verse":"15","text":"Su Yesu kamwankuliti, “Guleki hera iweri ntambu ira ayi vinu, hangu ndo ntambu iherepa kugatenda goseri gakafira Mlungu.” Palii Yohani kajimiriti."},{"book":"Matayu","chapter":"3","verse":"16","text":"Kamkamu hera Yesu pawambatiziti kala, kalawiti mumashi, su kumpindi kwa Mlungu kuvuguka na kamwoniti Rohu gwa Mlungu pakiza pasi gambira ng'unda na kumkangira mulibega."},{"book":"Matayu","chapter":"3","verse":"17","text":"Liziwu kulawa kumpindi kwa Mlungu lilongiti, “Ayu ndo Mwana gwangu yanumfira nentu, nherepeziwa nayomberi.”"}]}