{"data":[{"book":"Rapar Mar Chik","chapter":"4","verse":"1","text":"Yaye, jo-Israel, winjuru buche kod chike ma amiyou, luwgi mondo udagi kendo mondo ukaw piny ma Jehova Nyasaye, ma Nyasach kwereu miyou."},{"book":"Rapar Mar Chik","chapter":"4","verse":"2","text":"Kik umedi kata ugol gimoro amora kuom chik ma amiyou, to rituru chike ma amiyou mag Jehova Nyasaye ma Nyasachu."},{"book":"Rapar Mar Chik","chapter":"4","verse":"3","text":"Ne uneno gi wengeu uwegi gima Jehova Nyasaye ne otimo Baal Peor. Jehova Nyasaye ma Nyasachu notieko koa kuomu jogo duto mane oluwo Baal mar Peor,"},{"book":"Rapar Mar Chik","chapter":"4","verse":"4","text":"to ne un uduto mane usiko kupadoru kuom Jehova Nyasaye ma Nyasachu pod ungima nyaka chil kawuono."},{"book":"Rapar Mar Chik","chapter":"4","verse":"5","text":"Ne, asepuonjou buche kod chike kaka ne Jehova Nyasaye ma Nyasacha nochika, mondo uluw chikenego e piny mudhidonjoe kendo kawo."},{"book":"Rapar Mar Chik","chapter":"4","verse":"6","text":"Ritgiuru maber, nimar mano ema biro nyiso riekou gi ngʼeyou ni ogendini mamoko mabiro winjo buchegi duto wach niya, “Adier, onge oganda mariek kendo man-gi ngʼeyo koganda maduongʼni.”"},{"book":"Rapar Mar Chik","chapter":"4","verse":"7","text":"Ere oganda machielo ma ogen man kod nyasachgi machiegni e yo ma Jehova Nyasaye ma Nyasachwa chiegnigo kodwa e yo moro amora ma walame?"},{"book":"Rapar Mar Chik","chapter":"4","verse":"8","text":"Kara ere oganda machielo maduongʼ man kod buche gi chike makare machal gi chike mamiyou kawuononi?"},{"book":"Rapar Mar Chik","chapter":"4","verse":"9","text":"Beduru motangʼ kendo neuru ni wiu ok owil gi gik museneno gi wangʼu kendo kik uwegi gia e chunyu ka pod ungima. Puonjuru nyithindu kod nyikwau wechegi."},{"book":"Rapar Mar Chik","chapter":"4","verse":"10","text":"Paruruane chiengʼ mane uchungʼ e nyim Jehova Nyasaye ma Nyasachu e Horeb, kane owachona niya, “Chok ji e nyima ka mondo giwinj wechena mondo mi gipuonjre luora ndalo duto mag ngimagi kendo bende gipuonj nyithindgi wechegi.”"},{"book":"Rapar Mar Chik","chapter":"4","verse":"11","text":"Ne ubiro machiegni ma uchungʼ e tiend got. Godno mach ne liele mochopo nyaka e polo, ka en-gi rumbi maratengʼ kod mudho mandiwa."},{"book":"Rapar Mar Chik","chapter":"4","verse":"12","text":"Eka Jehova Nyasaye ne owuoyonu kokalo ei mach. Ne uwinjo dwol kawuok ei mach, to ne ok uneno ngʼat mane wuoyono, to makmana dwol kende ema nuwinjo."},{"book":"Rapar Mar Chik","chapter":"4","verse":"13","text":"Ne owachonu singruokne, ma gin Chike Apar, mane ochikou mondo uluw kendo ne ondikogi e kite mopa ariyo."},{"book":"Rapar Mar Chik","chapter":"4","verse":"14","text":"Kendo Jehova Nyasaye ne owachona e kindeno mondo apuonju buche kod chike ma onego uluw e piny ma udhiye loka Jordan mondo ukaw."},{"book":"Rapar Mar Chik","chapter":"4","verse":"15","text":"Ne ok uneno Jehova Nyasaye gi wangʼu e kinde mane uwinjo dwonde koa e mach e got Horeb. Omiyo beduru motangʼ ahinya,"},{"book":"Rapar Mar Chik","chapter":"4","verse":"16","text":"mondo kik ubed jo-mibadhi ka uloso nyisecheu uwegi, kata kido moro amora mochwe ka dichwo kata ka dhako,"},{"book":"Rapar Mar Chik","chapter":"4","verse":"17","text":"kata ka chiayo moro e piny kata ka winyo mafuyo e kor polo,"},{"book":"Rapar Mar Chik","chapter":"4","verse":"18","text":"kata ka gimoro amora mochwe mamol e lowo kata ka rech manie pi."},{"book":"Rapar Mar Chik","chapter":"4","verse":"19","text":"Ka ungʼiyo polo ma uneno chiengʼ, dwe kod sulwe karieny (ma gin gigo manyiso duongʼ mar polo), to kik gimak pachu mi ukulrunegi ka ulamo. Gin gigo ma Jehova Nyasaye ma Nyasachu osemiyo jopinje duto manie piny bwo polo."},{"book":"Rapar Mar Chik","chapter":"4","verse":"20","text":"To un, Jehova Nyasaye noresou mogolou e mach mager kuwuok e piny Misri mondo ubed kaka girkeni mare nyaka chiengʼ, mana kaka un sani."},{"book":"Rapar Mar Chik","chapter":"4","verse":"21","text":"Jehova Nyasaye nokecho koda nikech un, kendo ne okwongʼoreni ok anangʼad aora Jordan mondo adonji e piny maber ma Jehova Nyasaye ma Nyasachu miyou ka girkeni."},{"book":"Rapar Mar Chik","chapter":"4","verse":"22","text":"Abiro tho e pinyni, ok anangʼad aora Jordan, to un uchiegni ngʼado mondo udhi ukaw kereu e piny maberno."},{"book":"Rapar Mar Chik","chapter":"4","verse":"23","text":"Beduru motangʼ mondo kik wiu wil gi singruok mane Jehova Nyasaye ma Nyasachu otimo kodu, kik ulos ne un uwegi kido moro amora milamo ma Jehova Nyasaye ma Nyasachu okwero."},{"book":"Rapar Mar Chik","chapter":"4","verse":"24","text":"Nimar Jehova Nyasaye ma Nyasachu en mach matieko gik mowangʼo kendo en Nyasaye ma janyiego."},{"book":"Rapar Mar Chik","chapter":"4","verse":"25","text":"Bangʼ ka usedak e pinyno kuom higni mangʼeny mi ubedo gi nyithindo kod nyikwau, bangʼe ubedo jo-mibadhi ma uloso kido mopa kendo utimo gik mamono e wangʼ Jehova Nyasaye ma Nyasachu, ka umiye mirima;"},{"book":"Rapar Mar Chik","chapter":"4","verse":"26","text":"to aluongo polo gi piny mondo obed joneno kuomu kawuono, ni ubiro rumo mapiyo nono e piny ma ubiro kawo loka Jordan."},{"book":"Rapar Mar Chik","chapter":"4","verse":"27","text":"Jehova Nyasaye biro keyou e dier ogendini kendo ji manok kuomu ema notony e kind pinje ma Jehova Nyasaye noterue."},{"book":"Rapar Mar Chik","chapter":"4","verse":"28","text":"Kuno unulamie gik ma dhano oloso gi lwetgi, ma gin nyiseche molos gi bao kata gi kite mopa, gin gik ma ok nyal neno, winjo, chiemo kata winjo tik gimoro."},{"book":"Rapar Mar Chik","chapter":"4","verse":"29","text":"To ka udwaro Jehova Nyasaye ma Nyasachu kanyo, to unuyude ka umanye gi chunyu duto kod ngimau duto."},{"book":"Rapar Mar Chik","chapter":"4","verse":"30","text":"Bangʼ ka gigi duto osetimorenu mi ubedo gi chuny mool, eka unuduog ir Jehova Nyasaye ma Nyasachu kendo uluore."},{"book":"Rapar Mar Chik","chapter":"4","verse":"31","text":"Nimar Jehova Nyasaye ma Nyasachu en Nyasaye ma jangʼwono ok enojwangʼu kata tiekou kata wiye wil kod singruok mane otimo gi kwereu kokwongʼore."},{"book":"Rapar Mar Chik","chapter":"4","verse":"32","text":"Penj ane sani gik mane timore chon, ndalo mane pok onywolu, kochakore e ndalo mane Nyasaye ochweyo dhano e piny; penj ane koa e bath polo konchiel nyaka komachielo. Bende gima duongʼ kama osetimore kata gima chal kama osewinji?"},{"book":"Rapar Mar Chik","chapter":"4","verse":"33","text":"Bende nitie oganda moro mosewinjo dwond Nyasaye kawuoyo e mach kaka usewinjoni ma obedo mangima?"},{"book":"Rapar Mar Chik","chapter":"4","verse":"34","text":"Bende nitiere nyasaye moro mosegolo oganda kuom oganda machielo moselok wasumbini? Koso bende nitiere moro mosetemo timo timbe madongogi gi ranyisi, honni gi lweny kendo gi teko maduongʼ kod bat morie kaka Jehova Nyasaye notimonu e piny Misri e wangʼu kuneno."},{"book":"Rapar Mar Chik","chapter":"4","verse":"35","text":"Osenyisu gigi duto mondo ungʼe ni Jehova Nyasaye en Nyasaye; onge Nyasaye moro ma ok en."},{"book":"Rapar Mar Chik","chapter":"4","verse":"36","text":"Noyie uwinjo dwonde gie polo mond opuonjugo. Bende noyienu ma uneno mach makakni e piny, kendo nuwinjo dwonde ei majno."},{"book":"Rapar Mar Chik","chapter":"4","verse":"37","text":"Nikech ne ohero kwereu mi oyiero nyikwagi bangʼ-gi, ne ogolou Misri en owuon kod tekone maduongʼ,"},{"book":"Rapar Mar Chik","chapter":"4","verse":"38","text":"mondo ogol oko ogendini maroteke moloyou, kokelou e pinygi mondo omiu bedo girkeni kaka en kawuononi."},{"book":"Rapar Mar Chik","chapter":"4","verse":"39","text":"Yie kendo ikaw odiechiengni obed ei chunyi ni Jehova Nyasaye en Nyasaye e polo malo kendo e piny mwalo. Onge Nyasaye moro machielo."},{"book":"Rapar Mar Chik","chapter":"4","verse":"40","text":"Emomiyo rituru buchene kod chikene ma amiyou kawuono, mondo gik moko odhi maber kodu gi nyithindu kendo mondo udag amingʼa e piny ma Jehova Nyasaye ma Nyasachu miyou e kinde duto e piny."},{"book":"Rapar Mar Chik","chapter":"4","verse":"41","text":"Eka Musa noketo tenge mier adek madongo man yo wuok chiengʼ mar aora Jordan,"},{"book":"Rapar Mar Chik","chapter":"4","verse":"42","text":"ma gin kuonde ma ka ngʼato onego wadgi ka ok ochano, to onyalo ringo dhi pondo kuondego mantie e miechgi madongo mondo ores ngimane."},{"book":"Rapar Mar Chik","chapter":"4","verse":"43","text":"Mier madongo-go gin magi: Bezer manie pinje gode motwo, mano ne jo-Reuben; Ramoth ei Gilead, obed kar jo-Gad; kendo Golan ei Bashan obed mar jo-Manase."},{"book":"Rapar Mar Chik","chapter":"4","verse":"44","text":"Ma e chik mane Musa omiyo jo-Israel."},{"book":"Rapar Mar Chik","chapter":"4","verse":"45","text":"Magi e weche, buche kod chike mane Musa omiyogi kane giwuok Misri,"},{"book":"Rapar Mar Chik","chapter":"4","verse":"46","text":"kane gin e holo machiegni gi Beth Peor man yo wuok chiengʼ mar Jordan, e piny Sihon ruodh jo-Amor mane nigi loch Heshbon kendo ne oloye gi Musa kod jo-Israel kane giwuok Misri."},{"book":"Rapar Mar Chik","chapter":"4","verse":"47","text":"Negikawo pinye gi piny Og ruodh Bashan, mane gin gi ruodhi ariyo mag jo-Amor man loka yo wuok chiengʼ mar Jordan."},{"book":"Rapar Mar Chik","chapter":"4","verse":"48","text":"Pinyni nochakore Aroer koa e dier holo mar Arnon mochopo nyaka Got Siyon (tiende ni, Hermon),"},{"book":"Rapar Mar Chik","chapter":"4","verse":"49","text":"kendo nokawo gwenge mag Araba man yo wuok chiengʼ mar Jordan, mochopo nyaka Nam mar Araba mantiere e tiend gode mag Pisga."}]}