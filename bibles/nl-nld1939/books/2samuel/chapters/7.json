{"data":[{"book":"2 Samuel","chapter":"7","verse":"1","text":"Toen Jahweh den koning rust had verleend van al zijn vijanden in het rond, en de koning zijn paleis had betrokken,"},{"book":"2 Samuel","chapter":"7","verse":"2","text":"sprak hij tot Natan den profeet: Zie eens, zelf woon ik in een paleis van cederhout, en de ark van God staat onder tentdoek!"},{"book":"2 Samuel","chapter":"7","verse":"3","text":"Natan zeide tot den koning: Breng alles ten uitvoer, wat gij van plan zijt; want Jahweh is met u."},{"book":"2 Samuel","chapter":"7","verse":"4","text":"Maar in diezelfde nacht werd het woord van Jahweh tot Natan gericht:"},{"book":"2 Samuel","chapter":"7","verse":"5","text":"Ga aan mijn dienaar David zeggen: Zo spreekt Jahweh! Wilt ge Mij een huis bouwen, waarin Ik kan wonen?"},{"book":"2 Samuel","chapter":"7","verse":"6","text":"Ik heb toch nimmer in een huis gewoond van de dag af, dat Ik de Israëlieten uit Egypte voerde, tot de dag van heden, maar Ik ben rondgetrokken in een tent en tabernakel."},{"book":"2 Samuel","chapter":"7","verse":"7","text":"En heb Ik ooit, zolang Ik met alle Israëlieten rondtrok, tot een van de Rechters, die Ik tot leiders aanstelde van Israël, mijn volk, gezegd: Waarom bouwt ge Mij geen huis van cederhout?"},{"book":"2 Samuel","chapter":"7","verse":"8","text":"Daarom moet ge mijn dienaar David zeggen: Zo spreekt Jahweh der heirscharen! Ik heb u uit de weide gehaald, achter de schapen vandaan, om de leider te zijn van Israël, mijn volk,"},{"book":"2 Samuel","chapter":"7","verse":"9","text":"en Ik was met u op al uw tochten, en heb al uw vijanden voor u verdelgd. Welnu, Ik zal u een naam schenken zo groot, als slechts de grootsten der aarde bezitten;"},{"book":"2 Samuel","chapter":"7","verse":"10","text":"Ik zal een plek vaststellen voor Israël, mijn volk, waar het wortel kan schieten, en waar het kan wonen, zonder ooit meer te worden opgeschrikt of door booswichten verdrukt, zoals in vroegere tijden"},{"book":"2 Samuel","chapter":"7","verse":"11","text":"en sinds de dag, dat Ik Rechters heb aangesteld over Israël, mijn volk. En Ik zal zorgen, dat al uw vijanden u met rust zullen laten. Ook kondigt Jahweh u aan, dat Hij u een huis zal bouwen."},{"book":"2 Samuel","chapter":"7","verse":"12","text":"Wanneer uw dagen ten einde zijn, en gij bij uw vaderen te ruste zult gaan, dan zal Ik het kind, dat van u is uitgegaan, tot uw nazaat verheffen en zijn koningschap bestendig doen zijn."},{"book":"2 Samuel","chapter":"7","verse":"13","text":"Hij zal mijn Naam een tempel bouwen, en Ik zal zijn koningstroon voor altijd bestendigen."},{"book":"2 Samuel","chapter":"7","verse":"14","text":"Ik zal voor hem een vader zijn, en hij Mij een zoon. Mocht hij verkeerd doen, dan zal Ik hem tuchtigen met stokslagen en plagen, zoals mensen dat doen;"},{"book":"2 Samuel","chapter":"7","verse":"15","text":"maar nooit zal Ik hem mijn gunst onthouden, zoals Ik dat gedaan heb met Saul, dien Ik van mijn aanschijn heb verwijderd."},{"book":"2 Samuel","chapter":"7","verse":"16","text":"Uw huis en uw koningschap zullen tot in eeuwigheid bestendig zijn voor mijn aanschijn; uw troon zal vast staan voor eeuwig."},{"book":"2 Samuel","chapter":"7","verse":"17","text":"Toen Natan al deze woorden en openbaringen trouw aan David had overgebracht,"},{"book":"2 Samuel","chapter":"7","verse":"18","text":"ging koning David heen, zette zich voor Jahweh neer en sprak: Wie ben ik, Heer Jahweh, en wat is mijn huis, dat Gij mij tot hiertoe hebt gebracht!"},{"book":"2 Samuel","chapter":"7","verse":"19","text":"Maar ook dit was nog te gering in uw ogen, Jahweh, mijn Heer. Ook voor de verre toekomst hebt Gij over het huis van uw dienaar gesproken, Jahweh, mijn Heer, en mij, een mens, de toekomstige glorie doen zien."},{"book":"2 Samuel","chapter":"7","verse":"20","text":"Wat kan David dan nog meer tot U zeggen, tot U, Heer Jahweh, die uw dienaar kent?"},{"book":"2 Samuel","chapter":"7","verse":"21","text":"Terwille van uw belofte en naar de neiging uws harten hebt Gij gehandeld, en tevens uw dienaar al die grootheid geopenbaard."},{"book":"2 Samuel","chapter":"7","verse":"22","text":"Daarom, Heer Jahweh, zijt Gij zo groot! Er is niemand als Gij, en geen God buiten U, juist als onze oren altijd hebben gehoord."},{"book":"2 Samuel","chapter":"7","verse":"23","text":"En wie kan vergeleken worden met Israël, uw volk? Het is het enige volk ter wereld, dat God kwam vrijkopen, om het tot zijn volk te verkiezen, om het beroemd te maken, en om er die grote en opzienbarende dingen voor te wrochten, door volken en goden voor uw volk te verdrijven, dat Gij uit Egypte hebt vrijgekocht."},{"book":"2 Samuel","chapter":"7","verse":"24","text":"Voor eeuwig hebt Gij Israël, uw volk tot uw volk gemaakt, en zijt Gij, Jahweh, hun God."},{"book":"2 Samuel","chapter":"7","verse":"25","text":"Welnu dan, Heer Jahweh, laat voor eeuwig het woord in vervulling gaan, dat Gij over uw dienaar en over zijn huis hebt gesproken, en doe zoals Gij beloofd hebt."},{"book":"2 Samuel","chapter":"7","verse":"26","text":"Dan zal uw Naam groot zijn in eeuwigheid, en zal men zeggen: Jahweh der heirscharen is Israëls God, en het huis van David, uw dienaar, is bestendig voor uw aanschijn."},{"book":"2 Samuel","chapter":"7","verse":"27","text":"Jahweh der heirscharen, Israëls God, zelf hebt Gij het uw dienaar geopenbaard: Ik zal u een huis bouwen! Daarom heeft uw dienaar het aangedurfd, dit smeekgebed tot U te richten."},{"book":"2 Samuel","chapter":"7","verse":"28","text":"Welnu dan Jahweh, mijn Heer, Gij zijt God en uw woord is waarachtig, en Gij hebt deze weldaad aan uw dienaar beloofd."},{"book":"2 Samuel","chapter":"7","verse":"29","text":"Begin dan van nu af het huis van uw dienaar te zegenen, opdat het altijd bestendig zij voor uw aanschijn. Want Gij, Heer Jahweh, hebt gesproken, en met uw zegen zal het huis van uw dienaar gezegend zijn tot in eeuwigheid!"}]}