{"data":[{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"1","text":"Παῦλος, ἀπόστολος Ἰησοῦ Χριστοῦ διὰ θελήματος Θεοῦ, καὶ Τιμόθεος ὁ ἀδελφός, τῇ ἐκκλησίᾳ τοῦ Θεοῦ τῇ οὔσῃ ἐν Κορίνθῳ σὺν τοῖς ἁγίοις πᾶσι τοῖς οὖσιν ἐν ὅλῃ τῇ Ἀχαΐᾳ·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"2","text":"χάρις ὑμῖν καὶ εἰρήνη ἀπὸ Θεοῦ πατρὸς ἡμῶν καὶ Κυρίου Ἰησοῦ Χριστοῦ."},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"3","text":"Εὐλογητὸς ὁ Θεὸς καὶ πατὴρ τοῦ Κυρίου ἡμῶν Ἰησοῦ Χριστοῦ, ὁ πατὴρ τῶν οἰκτιρμῶν καὶ Θεὸς πάσης παρακλήσεως,"},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"4","text":"ὁ παρακαλῶν ἡμᾶς ἐν πάσῃ τῇ θλίψει ἡμῶν, εἰς τὸ δύνασθαι ἡμᾶς παρακαλεῖν τοὺς ἐν πάσῃ θλίψει διὰ τῆς παρακλήσεως ἧς παρακαλούμεθα αὐτοὶ ὑπὸ τοῦ Θεοῦ·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"5","text":"ὅτι καθὼς περισσεύει τὰ παθήματα τοῦ Χριστοῦ εἰς ἡμᾶς, οὕτω διὰ Χριστοῦ περισσεύει καὶ ἡ παράκλησις ἡμῶν."},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"6","text":"εἴτε δὲ θλιβόμεθα, ὑπὲρ τῆς ὑμῶν παρακλήσεως καὶ σωτηρίας τῆς ἐνεργουμένης ἐν ὑπομονῇ τῶν αὐτῶν παθημάτων ὧν καὶ ἡμεῖς πάσχομεν, καὶ ἡ ἐλπὶς ἡμῶν βεβαία ὑπὲρ ὑμῶν·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"7","text":"εἴτε παρακαλούμεθα, ὑπὲρ τῆς ὑμῶν παρακλήσεως καὶ σωτηρίας, εἰδότες ὅτι ὥσπερ κοινωνοί ἐστε τῶν παθημάτων, οὕτω καὶ τῆς παρακλήσεως."},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"8","text":"Οὐ γὰρ θέλομεν ὑμᾶς ἀγνοεῖν, ἀδελφοί, ὑπὲρ τῆς θλίψεως ἡμῶν τῆς γενομένης ἡμῖν ἐν τῇ Ἀσίᾳ, ὅτι καθ᾽ ὑπερβολὴν ἐβαρήθημεν ὑπὲρ δύναμιν, ὥστε ἐξαπορηθῆναι ἡμᾶς καὶ τοῦ ζῆν·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"9","text":"ἀλλὰ αὐτοὶ ἐν ἑαυτοῖς τὸ ἀπόκριμα τοῦ θανάτου ἐσχήκαμεν, ἵνα μὴ πεποιθότες ὦμεν ἐφ᾽ ἑαυτοῖς, ἀλλ᾽ ἐπὶ τῷ Θεῷ τῷ ἐγείροντι τοὺς νεκρούς·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"10","text":"ὃς ἐκ τηλικούτου θανάτου ἐρρύσατο ἡμᾶς καὶ ῥύεται, εἰς ὃν ἠλπίκαμεν ὅτι καὶ ἔτι ῥύσεται,"},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"11","text":"συνυπουργούντων καὶ ὑμῶν ὑπὲρ ἡμῶν τῇ δεήσει, ἵνα ἐκ πολλῶν προσώπων τὸ εἰς ἡμᾶς χάρισμα διὰ πολλῶν εὐχαριστηθῇ ὑπὲρ ἡμῶν."},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"12","text":"Ἡ γὰρ καύχησις ἡμῶν αὕτη ἐστί, τὸ μαρτύριον τῆς συνειδήσεως ἡμῶν, ὅτι ἐν ἁπλότητι καὶ εἰλικρινείᾳ Θεοῦ, οὐκ ἐν σοφίᾳ σαρκικῇ, ἀλλ᾽ ἐν χάριτι Θεοῦ ἀνεστράφημεν ἐν τῷ κόσμῳ, περισσοτέρως δὲ πρὸς ὑμᾶς."},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"13","text":"οὐ γὰρ ἄλλα γράφομεν ὑμῖν, ἀλλ᾽ ἢ ἃ ἀναγινώσκετε ἢ καὶ ἐπιγινώσκετε, ἐλπίζω δὲ ὅτι καὶ ἕως τέλους ἐπιγνώσεσθε,"},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"14","text":"καθὼς καὶ ἐπέγνωτε ἡμᾶς ἀπὸ μέρους, ὅτι καύχημα ὑμῶν ἐσμεν, καθάπερ καὶ ὑμεῖς ἡμῶν, ἐν τῇ ἡμέρᾳ τοῦ Κυρίου Ἰησοῦ."},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"15","text":"Καὶ ταύτῃ τῇ πεποιθήσει ἐβουλόμην πρὸς ὑμᾶς ἐλθεῖν πρότερον, ἵνα δευτέραν χάριν ἔχητε,"},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"16","text":"καὶ δι᾽ ὑμῶν διελθεῖν εἰς Μακεδονίαν, καὶ πάλιν ἀπὸ Μακεδονίας ἐλθεῖν πρὸς ὑμᾶς καὶ ὑφ᾽ ὑμῶν προπεμφθῆναι εἰς τὴν Ἰουδαίαν."},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"17","text":"τοῦτο οὖν βουλόμενος μήτι ἄρα τῇ ἐλαφρίᾳ ἐχρησάμην; ἢ ἃ βουλεύομαι, κατὰ σάρκα βουλεύομαι, ἵνα ᾖ παρ᾽ ἐμοὶ τὸ ναὶ ναὶ καὶ τὸ οὒ οὔ;"},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"18","text":"πιστὸς δὲ ὁ Θεὸς ὅτι ὁ λόγος ἡμῶν ὁ πρὸς ὑμᾶς οὐκ ἐγένετο ναὶ καὶ οὔ."},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"19","text":"ὁ γὰρ τοῦ Θεοῦ υἱὸς Ἰησοῦς Χριστὸς ὁ ἐν ὑμῖν δι᾽ ἡμῶν κηρυχθείς, δι᾽ ἐμοῦ καὶ Σιλουανοῦ καὶ Τιμοθέου, οὐκ ἐγένετο ναὶ καὶ οὔ, ἀλλὰ ναὶ ἐν αὐτῷ γέγονεν·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"20","text":"ὅσαι γὰρ ἐπαγγελίαι Θεοῦ, ἐν αὐτῷ τὸ ναὶ καὶ ἐν αὐτῷ τὸ ἀμήν, τῷ Θεῷ πρὸς δόξαν δι᾽ ἡμῶν."},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"21","text":"ὁ δὲ βεβαιῶν ἡμᾶς σὺν ὑμῖν εἰς Χριστὸν καὶ χρίσας ἡμᾶς Θεός,"},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"22","text":"ὁ καὶ σφραγισάμενος ἡμᾶς καὶ δοὺς τὸν ἀρραβῶνα τοῦ Πνεύματος ἐν ταῖς καρδίαις ἡμῶν."},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"23","text":"Ἐγὼ δὲ μάρτυρα τὸν Θεὸν ἐπικαλοῦμαι ἐπὶ τὴν ἐμὴν ψυχήν, ὅτι φειδόμενος ὑμῶν οὐκέτι ἦλθον εἰς Κόρινθον."},{"book":"ΠΡΟΣ ΚΟΡΙΝΘΙΟΥΣ Β΄","chapter":"1","verse":"24","text":"οὐχ ὅτι κυριεύομεν ὑμῶν τῆς πίστεως, ἀλλὰ συνεργοί ἐσμεν τῆς χαρᾶς ὑμῶν· τῇ γὰρ πίστει ἑστήκατε."}]}