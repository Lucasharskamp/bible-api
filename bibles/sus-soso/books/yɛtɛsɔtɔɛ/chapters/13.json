{"data":[{"book":"Yɛtɛ sɔtɔɛ","chapter":"13","verse":"1","text":"Alatala naxa a masen Munsa bɛ,"},{"book":"Yɛtɛ sɔtɔɛ","chapter":"13","verse":"2","text":"«Wo xa di singe birin fi n ma, a findi mixi ra, a findi xuruse ra. N tan nan gbe na Isirayilakae birin xa di singee ra.»"},{"book":"Yɛtɛ sɔtɔɛ","chapter":"13","verse":"3","text":"Munsa naxa a fala ɲama bɛ, «Wo xa ratu to lɔxɔɛ ma sali ra, barima Alatala sɛnbɛ nan wo raminixi Misira bɔxi ma konyiya kui. Wo naxa lɛbini yo don na lɔxɔɛ."},{"book":"Yɛtɛ sɔtɔɛ","chapter":"13","verse":"4","text":"Wo minixi to Abibi kike nan na."},{"book":"Yɛtɛ sɔtɔɛ","chapter":"13","verse":"5","text":"Alatala na wo raso bɔxi kui, a naxan laayidixi wo benbae bɛ, Kanaankae, Xitikae, Amorikae, Hiwikae nun Yebusukae sabatixi dɛnnaxɛ, xiɲɛ nun kumi xɛlɛma bɔxi naxan ma, wo xa Taami Lɛbinitare Sali raba na kike ra."},{"book":"Yɛtɛ sɔtɔɛ","chapter":"13","verse":"6","text":"Na sali waxati wo xa taami lɛbinitare gbansan don xi solofere bun ma. Na xi solofere nde, wo xa sali raba Alatala xa binyɛ bun ma."},{"book":"Yɛtɛ sɔtɔɛ","chapter":"13","verse":"7","text":"Na xi solofere bun ma taami lɛbinitare nan donma. Lɛbini yo naxa lu Isirayilaka nde xɔnyi."},{"book":"Yɛtɛ sɔtɔɛ","chapter":"13","verse":"8","text":"Na lɔxɔɛ wo xa yi sali xa fe fatanfasi wo xa die bɛ, wo fa a fala, ‹N yi sali rabama nɛ, barima Alatala bara n namini Misira bɔxi ra.›"},{"book":"Yɛtɛ sɔtɔɛ","chapter":"13","verse":"9","text":"Yi sali luma nɛ wo bɛ alɔ tɔnxuma naxan saxi wo bɛlɛxɛ ma, xa na mu tɔnxuma naxan saxi wo tigi ma, alako wo naxa nɛɛmu Alatala xa sɛriyɛ ma."},{"book":"Yɛtɛ sɔtɔɛ","chapter":"13","verse":"10","text":"Wo xa yi sali raba a waxati ɲɛ birin na.»"},{"book":"Yɛtɛ sɔtɔɛ","chapter":"13","verse":"11","text":"«Alatala na wo raso Kanaankae xa bɔxi ma, a a fi wo ma alɔ a laayidixi wo tan nun wo benbae bɛ ki naxɛ,"},{"book":"Yɛtɛ sɔtɔɛ","chapter":"13","verse":"12","text":"wo xa wo xa di xɛmɛ singe birin fi Alatala ma, a nun wo xa xurusee xa di xɛmɛ singe. Wo xa di xɛmɛma singe birin findixi Alatala nan gbe ra."},{"book":"Yɛtɛ sɔtɔɛ","chapter":"13","verse":"13","text":"Wo nɔma yɛxɛɛ xa na mu a ra si fide wo xa sofale xa di singe ɲɔxɔɛ ra, xa na mu a ra wo xa a kobe gira, a xa faxa. Wo xa wo xa di singe fan xun sara yɛxɛɛ ra."},{"book":"Yɛtɛ sɔtɔɛ","chapter":"13","verse":"14","text":"Xa a sa li wo xa di nde wo maxɔrinma a wo yi fe rabama fe naxan ma, wo xa a yaabi, ‹Alatala sɛnbɛ nan won naminixi konyiya kui Misirakae yi ra."},{"book":"Yɛtɛ sɔtɔɛ","chapter":"13","verse":"15","text":"Firawuna to tondi muxu bɛɲinde muxu xa siga, Alatala naxa Misira di singe birin faxa mixie nun xurusee ya ma. Na nan a ra won xurusee xa di singe birin fima Alatala ma sɛrɛxɛ ra, a nun won ma di xɛmɛ singe birin xun sarama nɛ yɛxɛɛ ra.›"},{"book":"Yɛtɛ sɔtɔɛ","chapter":"13","verse":"16","text":"Na luma nɛ wo bɛ alɔ tɔnxuma naxan saxi wo bɛlɛxɛ ma, xa na mu tɔnxuma naxan saxi wo tigi ma, barima Alatala sɛnbɛ nan wo raminixi Misira bɔxi ma konyiya kui.»"},{"book":"Yɛtɛ sɔtɔɛ","chapter":"13","verse":"17","text":"Firawuna to Isirayila ɲama bɛɲin, Alatala mu e xun ti Filisita bɔxi kira ra, hali na kira nan to sɔɔnɛya, barima a a fala nɛ, «Xa ɲama gere lima kira xɔn ma, e natɛ masarama nɛ, e fa gbilen Misira.»"},{"book":"Yɛtɛ sɔtɔɛ","chapter":"13","verse":"18","text":"Na kui Alatala naxa ɲama ya rafindi gbengberenyi kira ma Xulunyumi Baa mabiri. Isirayilakae naxa mini Misira e xa geresosee ra e yi ra."},{"book":"Yɛtɛ sɔtɔɛ","chapter":"13","verse":"19","text":"Munsa naxa Yusufu xɔrie fan xanin, barima Yusufu nu bara Isirayila xa die rakali na fe ma, a falafe ra, «N a kolon, Alatala fama nɛ wo malide. Na tɛmui wo xa n xɔrie xanin wo xun ma yire gbɛtɛ.»"},{"book":"Yɛtɛ sɔtɔɛ","chapter":"13","verse":"20","text":"Isirayilakae naxa keli Sukɔti, e sa yonkin Etama gbengberenyi fɔlɔxi dɛnnaxɛ."},{"book":"Yɛtɛ sɔtɔɛ","chapter":"13","verse":"21","text":"Alatala nan nu tixi e ya ra. Yanyi ra a naxa e raɲɛrɛ nuxui ra, kɔɛ ra a naxa e raɲɛrɛ tɛ dɛxɛ ra koore ma, naxan nu kuye iyalanma e bɛ. Na ki e nu nɔma ɲɛrɛde kɔɛ nun yanyi ra."},{"book":"Yɛtɛ sɔtɔɛ","chapter":"13","verse":"22","text":"Lɔxɔ yo lɔxɔ na nuxui nu tixi e ya ra yanyi ra, na tɛ fan nu tixi e ya ra kɔɛ ra."}]}