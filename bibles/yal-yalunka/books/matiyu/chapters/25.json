{"data":[{"book":"Matiyu","chapter":"25","verse":"1","text":"“Ariyanna Mangayaan luxi nɛn alo sungutun fuun naxanye e lɛnpune tongo e siga ɲaxalandi kanna ralandeni siga ɲaxalandi tiine malanni."},{"book":"Matiyu","chapter":"25","verse":"2","text":"Xaxilitare suulun yi e yɛ, xaxilimaan nan yi suulunna bonne ra."},{"book":"Matiyu","chapter":"25","verse":"3","text":"Xaxilitarene yi e lɛnpune tongo koni e mi ture tongo."},{"book":"Matiyu","chapter":"25","verse":"4","text":"Koni xaxilimane yi e lɛnpune tongo, e yi turena nde sa e goronne kui lɛnpun nadɛgɛ seen na."},{"book":"Matiyu","chapter":"25","verse":"5","text":"Ɲaxalandi kanna to bu, xixɔnla yi sungutunne suxu, e xi.”"},{"book":"Matiyu","chapter":"25","verse":"6","text":"“Kɔɛ tagini sɔnxɔ xuiin yi mini, e naxa, ‘Ɲaxalandi kanna bata fa. Ɛ fa a ralan!’"},{"book":"Matiyu","chapter":"25","verse":"7","text":"Nayi, sungutunne birin yi xulun, e yi e lɛnpune yitɔn."},{"book":"Matiyu","chapter":"25","verse":"8","text":"Xaxilitarene yi a fala xaxilimane xa, e naxa, ‘Ɛ nxu ki tureni, amasɔtɔ nxɔ lɛnpune tumaan ni i ra.’"},{"book":"Matiyu","chapter":"25","verse":"9","text":"Xaxilimane yi e yabi, e naxa, ‘Ɛn-ɛn, a mi en birin yiliyɛ. Ɛ siga sare matine fɛma ɛ sa nde sara ɛ yɛtɛ xa.’"},{"book":"Matiyu","chapter":"25","verse":"10","text":"Nayi, sungutun xaxilitarene yi siga ture saradeni. E sa mɛnni waxatin naxan yi, ɲaxalandi kanna yi fa. Sungutun suulunna naxanye yitɔnxi, ne yi so ɲaxalandi kanna fɔxɔ ra malanni. E dɛɛn nagali."},{"book":"Matiyu","chapter":"25","verse":"11","text":"Na xanbi ra, sungutunna bonne yi fa, e naxa, ‘Nxu fafe, yandi, dɛɛn nabi nxu xa.’"},{"book":"Matiyu","chapter":"25","verse":"12","text":"Ɲaxalandi kanna yi e yabi, a naxa, ‘N xa ɲɔndin fala ɛ xa, n mi ɛ tan kolon mumɛ!’ ”"},{"book":"Matiyu","chapter":"25","verse":"13","text":"Yesu yi a fala, a naxa, “Ɛ lu ɛ yɛɛ ra yi amasɔtɔ ɛ mi lɔxɔn nun waxati saxin kolon.”"},{"book":"Matiyu","chapter":"25","verse":"14","text":"“Ariyanna Mangayaan ligaxi nɛn alo xɛmɛn naxan yi sigama sigatini, a yi a walikɛne xili, a yi a yii seene taxu e ra."},{"book":"Matiyu","chapter":"25","verse":"15","text":"A yi xɛma gbanan suulun so keden yii, a yi firin so gbɛtɛ yii, a yi keden so a saxanden yii, e birin nun e yilan. Na xanbi ra, a yi siga sigatini."},{"book":"Matiyu","chapter":"25","verse":"16","text":"Walikɛɛn naxan xɛma gbanan suulun sɔtɔ, na yi siga na rayulayadeni mafurɛn, a yi xɛma gbanan suulun gbɛtɛ sɔtɔ."},{"book":"Matiyu","chapter":"25","verse":"17","text":"Walikɛɛn naxan xɛma gbanan firin sɔtɔ, na fan yi firin gbɛtɛ sɔtɔ."},{"book":"Matiyu","chapter":"25","verse":"18","text":"Koni walikɛɛn naxan xɛma gbanan keden sɔtɔ, na yi sa yinla ge, a yi a kuntigina xɛmaan luxun na.”"},{"book":"Matiyu","chapter":"25","verse":"19","text":"“Waxati xunkuye danguxina, walikɛne kuntigin yi fa alogo e xa e dɛntɛgɛ."},{"book":"Matiyu","chapter":"25","verse":"20","text":"Walikɛɛn naxan xɛma gbanan suulun sɔtɔ, na yi fa, a yi xɛma gbanan suulun gbɛtɛ yita a ra. A yi a fala, a naxa, ‘N kanna, i xɛma gbanan suulun nan taxu n na. N bata suulun gbɛtɛ sɔtɔ, a tan ni i ra.’"},{"book":"Matiyu","chapter":"25","verse":"21","text":"Kuntigin yi a fala a xa, a naxa, ‘I bata i yixɔdɔxɔ, i tan walikɛ faɲin nun lannaya muxuna! I bata lannayaan liga fe xurune yi, nayi n fe gbeene taxuma i ra nɛn. Fa sɛwa n tan i kanna xɔn!’"},{"book":"Matiyu","chapter":"25","verse":"22","text":"Na xanbi ra, a xɛma gbanan firinna so naxan yii, na yi fa, a naxa, ‘N kanna, i xɛma gbanan firin nan so n yii. N bata firin gbɛtɛ sɔtɔ, a tan ni i ra.’"},{"book":"Matiyu","chapter":"25","verse":"23","text":"Kuntigin yi a fala a xa, a naxa, ‘I bata i yixɔdɔxɔ, i tan walikɛ faɲin nun lannaya muxuna! I bata lannayaan liga fe xurune yi, nayi n fe gbeene taxuma i ra nɛn. Fa sɛwa n xɔn!’"},{"book":"Matiyu","chapter":"25","verse":"24","text":"Dɔnxɛn na, naxan xɛma gbanan keden sɔtɔ, na yi fa, a naxa, ‘N kanna, n na a kolon a i ya fe xɔdɔxɔ. I seen xabama yireni i mi a bixi dɛnaxan yi, i donseen malanma yireni i mi se sixi dɛnaxan yi."},{"book":"Matiyu","chapter":"25","verse":"25","text":"Na nan n gaxu, n yi siga, n yi sa i ya xɛmaan luxun bɔxɔn bun. I gbeen naxan na, na ni i ra.’"},{"book":"Matiyu","chapter":"25","verse":"26","text":"A kuntigin yi a yabi, a naxa, ‘I tan walikɛ ɲaxi salantenna, i a kolon ba, fa fala a n seen xabama yireni n mi a bixi dɛnaxan yi, n yi donseen malan yire yi n mi a sixi dɛnaxan yi."},{"book":"Matiyu","chapter":"25","verse":"27","text":"Na ma, a yi lan nun i xa sa n ma xɛmaan taxu gbeti mara banxin yulane ra, alogo n na fa waxatin naxan yi, n yi xɛmaan nun a tɔnɔdin sɔtɔ."},{"book":"Matiyu","chapter":"25","verse":"28","text":"Nba, ɛ xɛma gbananna ba a yii, xɛma gbanan fu naxan yii, ɛ a so na yii."},{"book":"Matiyu","chapter":"25","verse":"29","text":"Amasɔtɔ seen muxun naxan yii, nde soma nɛn na yii mɔn, a yi a gbegbe sɔtɔ. Koni se mi naxan yii hali naxan di a yii, na bama a yii nɛn."},{"book":"Matiyu","chapter":"25","verse":"30","text":"Nba, tɔnɔ mi na walikɛɛn naxan na, ɛ na woli tandeni, dimini, wugan nun ɲin naxinna dɛnaxan yi.’ ”"},{"book":"Matiyu","chapter":"25","verse":"31","text":"“N tan, muxuna Dii Xɛmɛn na fa a binyeni waxatin naxan yi, e nun malekane birin a fɔxɔ ra, a dɔxɔma nɛn a mangaya gbɛdɛni binyeni."},{"book":"Matiyu","chapter":"25","verse":"32","text":"Dunuɲa siyane birin malanma nɛn a yɛtagi. A yi e yitaxun dɔxɔ firinna ra, alo xuruse rabaan yɛxɛɛne nun siine yitaxunma kii naxan yi."},{"book":"Matiyu","chapter":"25","verse":"33","text":"A yɛxɛɛne malanma nɛn a yiifanna ma, a siine malan a kɔmɛnna ma."},{"book":"Matiyu","chapter":"25","verse":"34","text":"Na xanbi ra, mangana a falama nɛn a yiifari ma muxune xa, a naxa, ‘Ɛ fa be, n Fafe Ala dubaxi ɛ tan naxanye xa. Ɛ fa ɛ kɛɛn sɔtɔ, mangayaan naxan yitɔnxi ɛ xa xabu dunuɲa da waxatini."},{"book":"Matiyu","chapter":"25","verse":"35","text":"Bayo kamɛna n suxu nɛn, ɛ yi donseen so n yii. Min xɔnla yi n suxu, ɛ yi igen so n yii. N siga nɛn xɔɲɛyani, ɛ yi n yigiya."},{"book":"Matiyu","chapter":"25","verse":"36","text":"Marabɛnna yi n suxu, ɛ yi n marabɛri ba. N yi fura, ɛ yi n dandan. N yi sa kasoon na, ɛ yi fa n xɔntɔn.’"},{"book":"Matiyu","chapter":"25","verse":"37","text":"Tinxin muxune a yabima nɛn na yi, e naxa, ‘Marigina, nxu i kamɛtɔɔn to minɛn yi, nxu yi donseen so i yii, hanma i min xɔlitɔna, nxu yi igen so i yii?"},{"book":"Matiyu","chapter":"25","verse":"38","text":"Nxu i to xɔɲɛyani waxatin mundun yi, nxu yi i yigiya, hanma marabɛnna i ma, nxu yi i marabɛri ba?"},{"book":"Matiyu","chapter":"25","verse":"39","text":"Nxu i to furaxi waxatin mundun yi, hanma i kasoon na, nxu yi i xɔntɔn?’"},{"book":"Matiyu","chapter":"25","verse":"40","text":"Mangana e yabima nɛn, a naxa, ‘N xa ɲɔndin fala ɛ xa, ɛ naxan liga ngaxakedendina nde xa, naxan xurun dangu birin na, ɛ na liga n tan nan xa nayi!’ ”"},{"book":"Matiyu","chapter":"25","verse":"41","text":"“Na xanbi ra, naxanye na lu a kɔmɛnna ma, a yi a fala ne xa, a naxa, ‘Ɛ masiga n na, dangatɔne, ɛ siga habadan tɛɛni naxan yitɔnxi Yinna Manga Setana nun a malekane xa."},{"book":"Matiyu","chapter":"25","verse":"42","text":"Bayo kamɛna n suxu nɛn, ɛ mi donseen so n yii. Min xɔnla yi n suxu, ɛ mi igen so n yii."},{"book":"Matiyu","chapter":"25","verse":"43","text":"N yi lu xɔɲɛyani, ɛ mi n yigiya. Marabɛnna yi n suxu, ɛ mi n marabɛri ba, n fura kasoon na, ɛ mi n mali.’"},{"book":"Matiyu","chapter":"25","verse":"44","text":"Ne fan yi a yabi, e naxa, ‘Marigina, nxu i kamɛtɔɔn to minɛn yi, hanma i min xɔlitɔna hanma i xɔɲɛyani hanma i marabɛritɔna hanma i furetɔna hanma i kasoon na, nxu mi tin i maliyɛ?’"},{"book":"Matiyu","chapter":"25","verse":"45","text":"Mangana e yabima nɛn, a naxa, ‘N xa ɲɔndin fala ɛ xa, ɛ mi naxanye liga muxudini ito nde keden xa naxan xurun dangu birin na, ɛ mi na ligaxi n tan fan xa na yi.’"},{"book":"Matiyu","chapter":"25","verse":"46","text":"Awa, ne sigama habadan tɔrɔn nin. Koni tinxin muxune sigama habadan nii rakisin nin.”"}]}