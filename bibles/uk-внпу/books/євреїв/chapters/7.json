{"data":[{"book":"Євреїв","chapter":"7","verse":"1","text":"Це той Мельхіседек, цар Салема й священник Бога Всевишнього, який зустрів Авраама, що повертався після розгрому царів, і благословив його,"},{"book":"Євреїв","chapter":"7","verse":"2","text":"і якому Авраам дав десяту частину з усього. По-перше, Мельхіседек у перекладі означає «цар праведності», а цар Салема означає «цар миру»."},{"book":"Євреїв","chapter":"7","verse":"3","text":"Без батька й без матері, без роду, без початку днів, без кінця життя, подібний до Сина Божого, Він залишається священником назавжди."},{"book":"Євреїв","chapter":"7","verse":"4","text":"Подумайте, наскільки він великий, якщо навіть патріарх Авраам дав йому десятину з найкращої здобичі!"},{"book":"Євреїв","chapter":"7","verse":"5","text":"Тепер сини Левія, які стали священниками, мають заповідь за Законом збирати десятину з народу, тобто зі своїх братів, хоча вони також походять від Авраама."},{"book":"Євреїв","chapter":"7","verse":"6","text":"Однак той, хто не походив з їхнього роду, отримав десятину від Авраама й благословив того, кому було дано обітницю."},{"book":"Євреїв","chapter":"7","verse":"7","text":"Немає сумніву, що більший благословляє меншого."},{"book":"Євреїв","chapter":"7","verse":"8","text":"В одному випадку десятину отримують смертні люди, а в іншому – той, кого оголошено живим."},{"book":"Євреїв","chapter":"7","verse":"9","text":"Можна навіть сказати, що Левій, який збирає десятину, заплатив її через Авраама,"},{"book":"Євреїв","chapter":"7","verse":"10","text":"бо коли Мельхіседек зустрів Авраама, Левій ще не народився і був у сімені свого праотця."},{"book":"Євреїв","chapter":"7","verse":"11","text":"Якби досконалості можна було досягти через священство Левія (адже воно було частиною Закону, який був даний народу), то чому мав з’явитися інший Священник, за чином Мельхіседека, а не за чином Аарона?"},{"book":"Євреїв","chapter":"7","verse":"12","text":"Адже зі зміною священства має відбутися й зміна Закону."},{"book":"Євреїв","chapter":"7","verse":"13","text":"А Той, про Кого це говориться, належав до іншого племені, з якого ніхто не служив біля жертовника."},{"book":"Євреїв","chapter":"7","verse":"14","text":"Адже відомо, що наш Господь походив від племені Юди, а Мойсей нічого не казав про те, що священники походитимуть із цього племені."},{"book":"Євреїв","chapter":"7","verse":"15","text":"І це стає ще більш зрозумілим, коли постає інший Священник, подібний до Мельхіседека,"},{"book":"Євреїв","chapter":"7","verse":"16","text":"Який став Священником не за Законом, на підставі тілесної заповіді, а на основі сили життя, що не спливає."},{"book":"Євреїв","chapter":"7","verse":"17","text":"Бо засвідчено:"},{"book":"Євреїв","chapter":"7","verse":"18","text":"Отже, попередня заповідь скасована, оскільки вона була слабкою і марною, –"},{"book":"Євреїв","chapter":"7","verse":"19","text":"бо Закон нічого не зробив досконалим, – тому вводиться краща надія, через яку ми наближаємося до Бога."},{"book":"Євреїв","chapter":"7","verse":"20","text":"Це сталося не без клятви. Інші стали священниками без клятви,"},{"book":"Євреїв","chapter":"7","verse":"21","text":"але Він – з клятвою через Того, Хто сказав Йому:"},{"book":"Євреїв","chapter":"7","verse":"22","text":"Тому Ісус і став запорукою кращого завіту."},{"book":"Євреїв","chapter":"7","verse":"23","text":"До того ж тих священників було багато, бо смерть заважала їм продовжувати своє служіння,"},{"book":"Євреїв","chapter":"7","verse":"24","text":"але оскільки Ісус живе вічно, Він має незмінне священство."},{"book":"Євреїв","chapter":"7","verse":"25","text":"Тому Він цілком здатний спасти тих, хто через Нього приходить до Бога, бо Він вічно живий, щоб заступатися за них."},{"book":"Євреїв","chapter":"7","verse":"26","text":"Саме такий Первосвященник нам потрібен: святий, бездоганний, чистий, відокремлений від грішників, піднесений над небом."},{"book":"Євреїв","chapter":"7","verse":"27","text":"На відміну від інших первосвященників, Йому не потрібно щодня приносити жертви, спершу за власні гріхи, а потім за гріхи людей. Він це зробив раз і назавжди, коли Сам Себе приніс у жертву."},{"book":"Євреїв","chapter":"7","verse":"28","text":"Адже Закон призначає первосвященниками людей у всій їхній слабкості; однак клятва, яка прийшла після Закону, призначила Первосвященником Сина, досконалого навіки."}]}