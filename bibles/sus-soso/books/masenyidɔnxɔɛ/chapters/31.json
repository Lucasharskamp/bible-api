{"data":[{"book":"Masenyi Dɔnxɔɛ","chapter":"31","verse":"1","text":"Annabi Munsa naxa a fala Isirayilakae birin bɛ,"},{"book":"Masenyi Dɔnxɔɛ","chapter":"31","verse":"2","text":"«N bara ɲɛ kɛmɛ ɲɛ mɔxɔɲɛn sɔtɔ yi tɛmui, n mu nɔma mangɛya rabade fa. Alatala ɲan a fala nɛ n bɛ a n mu Yurudɛn igirima."},{"book":"Masenyi Dɔnxɔɛ","chapter":"31","verse":"3","text":"Wo Marigi Alatala yɛtɛ yati nan wo raɲɛrɛma. A sie birin faxama nɛ naxee na naakiri ma alako wo xa e xa bɔxie masɔtɔ. Yosuwe nan findima wo xa mangɛ ra, alɔ Alatala a fala ki naxɛ."},{"book":"Masenyi Dɔnxɔɛ","chapter":"31","verse":"4","text":"Alatala yi sie halakima nɛ alɔ a Sixɔn nun Ogo, Amorikae xa mangɛe, halaki ki naxɛ, nun e xa bɔxie."},{"book":"Masenyi Dɔnxɔɛ","chapter":"31","verse":"5","text":"A e rayarabima nɛ wo bɛ. Wo xa a xa yaamari raba e xa fe ra."},{"book":"Masenyi Dɔnxɔɛ","chapter":"31","verse":"6","text":"Wo limaniya, wo xa sɛnbɛ sɔtɔ, wo naxa gaaxu e ya ra, barima wo Marigi Alatala na wo kantafe, a mu wo rabɛɲinma fefe ma.»"},{"book":"Masenyi Dɔnxɔɛ","chapter":"31","verse":"7","text":"Annabi Munsa naxa Yosuwe xili, a naxa wɔyɛn a bɛ Isirayilakae birin malanxi tagi, «I xa limaniya, i xa sɛnbɛ sɔtɔ, barima i tan nan Isirayilakae raɲɛrɛma bɔxi ma Alatala dɛnnaxɛ saatɛ tongoxi wo benbae bɛ. I tan xa e xa kɛ so e yi ra."},{"book":"Masenyi Dɔnxɔɛ","chapter":"31","verse":"8","text":"Alatala tima nɛ i ya ra, a mu i rabɛɲinma. A mu gbilenma i fɔxɔ ra fefe ma. Hali i mu gaaxu, i man naxa i yɛtɛ rabolo.»"},{"book":"Masenyi Dɔnxɔɛ","chapter":"31","verse":"9","text":"Annabi Munsa to yi sɛriyɛ sɛbɛ, a naxa a taxu sɛrɛxɛdubɛe ra, Lewi xa di naxee saatɛ kankira xaninma, nun Isirayila forie."},{"book":"Masenyi Dɔnxɔɛ","chapter":"31","verse":"10","text":"Annabi Munsa naxa a masen e bɛ, «Ɲɛ solofere yo ɲɛ solofere, wo diɲɛma doni ma ɲɛ naxan na, wo yi sɛriyɛ xaranma Bage Ti Sali lɔxɔɛ nɛ."},{"book":"Masenyi Dɔnxɔɛ","chapter":"31","verse":"11","text":"Wo a xaranma wo xui itexi nan na Isirayilakae birin bɛ, naxee faxi salide Marigi Alatala ya i a xa yire sugandixi."},{"book":"Masenyi Dɔnxɔɛ","chapter":"31","verse":"12","text":"Birin malanma mɛnni nɛ, xɛmɛ, ginɛ, dimɛdi, a nun xɔɲɛ naxee na wo xɔnyi, alako e xa yi xaranyi mɛ, e xa wo Marigi Alatala binya, e xa bira yi sɛriyɛ fɔxɔ ra."},{"book":"Masenyi Dɔnxɔɛ","chapter":"31","verse":"13","text":"Dimɛ naxee mu nu a kolonxi sinden, e fan a mɛma nɛ. Na kui e wo Marigi Alatala binya ki kolon, wo na fa bɔxi sɔtɔde Yurudɛn naakiri ma tɛmui naxɛ.»"},{"book":"Masenyi Dɔnxɔɛ","chapter":"31","verse":"14","text":"Alatala naxa a masen Annabi Munsa bɛ, «I faxa tɛmui bara makɔrɛ, Yosuwe xili, wo birin xa siga n ma hɔrɔmɔlingira yire. Mɛnni n fa n ma yaamari fi a ma.» Annabi Munsa nun Yosuwe naxa siga Ala xa hɔrɔmɔlingira yire."},{"book":"Masenyi Dɔnxɔɛ","chapter":"31","verse":"15","text":"Alatala naxa mini e ma nuxui kui naxan nu tema kiri banxi sode dɛ ra."},{"book":"Masenyi Dɔnxɔɛ","chapter":"31","verse":"16","text":"Alatala naxa a masen Annabi Munsa bɛ, «I fa na faxafe nɛ. I xa faxɛ xanbi, Isirayila ɲama fama kuyee nan batude bɔxi ma e fama sigade dɛnnaxɛ. E gbilenma nɛ saatɛ fɔxɔ ra won lanxi naxan ma."},{"book":"Masenyi Dɔnxɔɛ","chapter":"31","verse":"17","text":"Na tɛmui n bɔɲɛ tema nɛ, n xɔnɔ e ma han n e rabɛɲin. N nan n yatagi nɔxunma nɛ e ma, si gbɛtɛe e halaki, tɔɔrɛ nun fe xɔrɔxɔɛe fa dusu e xun na. Isirayilakae a kolonma na tɛmui nɛ, yi tɔɔrɛ e lixi nɛ barima n tan, e Marigi Ala, mu na e ya ma sɔnɔn."},{"book":"Masenyi Dɔnxɔɛ","chapter":"31","verse":"18","text":"N nan n yatagi nɔxunma nɛ e ma, barima e bara fe ɲaaxi raba kuyee batufe ra.»"},{"book":"Masenyi Dɔnxɔɛ","chapter":"31","verse":"19","text":"«Yakɔsi i xa bɛɛti sɛbɛ n naxan xaranma i bɛ. Munsa, i xa a xaran Isirayilakae bɛ alako e naxa nɛɛmu a ma, a man xa findi seede ra n tan nun Isirayilakae tagi."},{"book":"Masenyi Dɔnxɔɛ","chapter":"31","verse":"20","text":"N fama yi ɲama xaninde bɔxi ma, xiɲɛ nun kumi xɛlɛma dɛnnaxɛ, alɔ n nan n kalixi e babae bɛ ki naxɛ. E na baloe don a fanyi ra han e belebele, e fama birade ala gbɛtɛe fɔxɔ ra, e man n ma saatɛ kana."},{"book":"Masenyi Dɔnxɔɛ","chapter":"31","verse":"21","text":"Tɔɔrɛe nun fe xɔrɔxɔɛe fa bira e fɔxɔ ra, yi bɛɛti fan findima seede nan na won tagi. E bɔnsɔɛ mu nɛɛmu a ma. Naxan na e xaxili kui, n a kolon. A ɲan toma e ya ma beenu e xa so bɔxi kui n nan n kalixi e bɛ naxan xa fe ra.»"},{"book":"Masenyi Dɔnxɔɛ","chapter":"31","verse":"22","text":"Na lɔxɔɛ Annabi Munsa naxa na bɛɛti sɛbɛ, Ala naxan masenxi. A naxa a xaran Isirayilakae ra."},{"book":"Masenyi Dɔnxɔɛ","chapter":"31","verse":"23","text":"Na xanbi Alatala naxa a xa yaamari so Annabi Yosuwe yi ra, Nunu xa di. A naxa a masen a bɛ, «I xa limaniya, i xa sɛnbɛ sɔtɔ. I tan nan Isirayilakae rasoma bɔxi ma n nan n kalixi e bɛ naxan xa fe ra. Won birin na a ra.»"},{"book":"Masenyi Dɔnxɔɛ","chapter":"31","verse":"24","text":"Annabi Munsa naxa Ala xa sɛriyɛ birin sɛbɛ kitaabui kui."},{"book":"Masenyi Dɔnxɔɛ","chapter":"31","verse":"25","text":"A to gɛ, a naxa wɔyɛn Lewikae ra, naxee Alatala xa saatɛ kankira xaninma. A naxa a masen e bɛ,"},{"book":"Masenyi Dɔnxɔɛ","chapter":"31","verse":"26","text":"«Wo yi kitaabui tongo, Ala xa sɛriyɛ sɛbɛxi naxan kui, wo xa a sa wo Marigi Alatala xa saatɛ kankira sɛɛti ma. A xa lu mɛnni seede ra Isirayilakae bɛ,"},{"book":"Masenyi Dɔnxɔɛ","chapter":"31","verse":"27","text":"barima n wo xaxili xɔrɔxɔya kolon. Kantagbele nan wo ra. Xa wo Alatala matandima n wo tagi tɛmui naxɛ, n faxa xanbi wo man a matandima nɛ."},{"book":"Masenyi Dɔnxɔɛ","chapter":"31","verse":"28","text":"Yakɔsi wo wo malan n sɛɛti ma, forie nun wo bɔnsɔɛ yareratie, alako n xa yi masenyi xaran wo bɛ. Koore nun bɔxi nan findima seede ra wo xili ma."},{"book":"Masenyi Dɔnxɔɛ","chapter":"31","verse":"29","text":"N a kolon n faxa xanbi, Isirayilakae yunubi fe rabama nɛ, e gbilen kira fɔxɔ ra n naxan falaxi e bɛ. E na fe kobi raba naxan mu rafan Alatala ma, na raɲɔnyi fa findi e bɛ nimisɛ ra barima a bɔɲɛ tema nɛ.»"},{"book":"Masenyi Dɔnxɔɛ","chapter":"31","verse":"30","text":"Annabi Munsa naxa yi bɛɛti birin masen Isirayila ɲama bɛ."}]}