{"data":[{"book":"Nnegau","chapter":"1","verse":"1","text":"Meenei Theophilus,"},{"book":"Nnegau","chapter":"1","verse":"2","text":"gaa dae loo gi di laangi a Mee ne lahi gi di langi. Gei i mua dono lahi gi di langi, Mee guu hai ana boloagi i di mogobuna o di Hagataalunga Dabu ang gi nia daane ala ne hilihili go Mee belee hai ana gau agoago hagau."},{"book":"Nnegau","chapter":"1","verse":"3","text":"I lodo nia laangi madahaa i muli o Jesus ne made, nnolongo e logo gei Mee guu bida haga gidagida Ia gi digaula, ge gu haga modongoohia hagahumalia bolo Ia gu mouli. Digaula guu mmada gi Mee, gei Mee gu helehelekai gi digaula di hai o Teenua King o God."},{"book":"Nnegau","chapter":"1","verse":"4","text":"Di madagoaa digaula ne dagabuli gi di gowaa e dahi, gei Mee ga helekai gi digaula, “Goodou hudee hula gi daha mo Jerusalem, taalia hua di wanga dehuia dela guu lawa di hagababa go dogu Damana, dela guu lawa dagu hagamodongoohia adu gi goodou.1.4 Luke 24.49"},{"book":"Nnegau","chapter":"1","verse":"5","text":"John gu babdais goodou gi nia wai, gei muli hua nia laangi dulii, gei goodou ga babdais gi di Hagataalunga Dabu.”1.5 Matthew 3.11; Mark 1.8; Luke 3.16; John 1.33"},{"book":"Nnegau","chapter":"1","verse":"6","text":"Di madagoaa digau agoago hagau ne dagabuli mai gi baahi o Jesus, digaula ga heheeu gi Mee, “Meenei Tagi, e hai behee, deenei la go do madagoaa dela e haga menege aga Tenua Israel labelaa?”"},{"book":"Nnegau","chapter":"1","verse":"7","text":"Gei Jesus ga helekai gi digaula, “Nia madagoaa mono mee huogodoo guu lawa di haganoho mai baahi dogu Damana i ana mogobuna, gei Mee hagalee dumaalia adu gi goodou gi iloo nia madagoaa ala e kila aga ai nia mee aanei."},{"book":"Nnegau","chapter":"1","verse":"8","text":"Gei goodou ga haga honu gi di mogobuna i di madagoaa di Hagataalunga Dabu ma ga hanadu gi goodou, gei goodou ga haga modomodongoohia Au i Jerusalem, mo lodo Judea hagatau, mo Samaria, gaa dae loo gi nia mada o henuailala.”1.8 Matthew 28.19; Mark 16.15; Luke 24.47-48"},{"book":"Nnegau","chapter":"1","verse":"9","text":"I muli o Mee ne helekai beenei, gei Mee gaa lahi gi di langi. I di nadau daumada hua adu a Mee, gei di baahi gololangi gaa gahu a Mee gi de gidee digaula.1.9 Mark 16.19; Luke 24.50-51"},{"book":"Nnegau","chapter":"1","verse":"10","text":"I di nadau hagadaumada adu i lodo di ahiaalangi dela e hana ai Jesus gi nua, nia daane dogolua e ulu i nia gahu kene, e tuu i baahi digaula,"},{"book":"Nnegau","chapter":"1","verse":"11","text":"ga helekai, “Goodou digau Galilee, goodou e aha ala e tuu i gono e mmada gi di langi i nua? Ma go Jesus dela guu lahi gi di langi gi daha mo goodou, gei Mee ga hanimoi labelaa, be dono hai dela ne mmada ginai goodou e hana gi di langi.”"},{"book":"Nnegau","chapter":"1","verse":"12","text":"Malaa, digau agoago hagau aalaa, ga hagatanga i di Gonduu Olib, gaa hula gi muli gi Jerusalem. Di gonduu deelaa e mogowaa di baahi maele mai di waahale deelaa."},{"book":"Nnegau","chapter":"1","verse":"13","text":"Digaula ga ulu adu gi Jerusalem, gaa hula gi di ruum dela mugi nua, di gowaa dela e noho ai digaula: Peter, John, James mo Andrew, Philip mo Thomas, Bartholomew mo Matthew, James tama Alphaeus, Simon di ‘Patriot’1.13 ‘Patriot’: Di hagabuulinga dangada ala e hai baahi hagammuni gi digau Rome, mo Judas tama James.1.13 Matthew 10.2-4; Mark 3.16-19; Luke 6.14-16"},{"book":"Nnegau","chapter":"1","verse":"14","text":"Nia madagoaa e logo, digaula huogodoo e buni e hai dalodalo, ginaadou mo nia ahina, mo Mary tinana o Jesus, mo nia duaahina daane o Jesus."},{"book":"Nnegau","chapter":"1","verse":"15","text":"Muli hua nia laangi dulii, digau ala ne hagadonu gu dagabuli gi di gowaa e dahi, huogodoo holongo digau e lau madalua. Peter ga du gi nua, ga helekai,"},{"book":"Nnegau","chapter":"1","verse":"16","text":"“Ogu duaahina nei, nnelekai di Beebaa Dabu le e hai loo gii kila, dela ne helekai ai di Hagataalunga Dabu mai di ngudu o David e haga modongoohia Judas dela ne dagi digau ala ne kumi a Jesus."},{"book":"Nnegau","chapter":"1","verse":"17","text":"Judas nogo hai di hoo ni gidaadou, i mee dela gu hilihili e hai dana hegau i tadau hegau.”"},{"book":"Nnegau","chapter":"1","verse":"18","text":"(Nia bahihadu a Judas ne kumi i dana hegau huaidu, la guu hui dana gowaa. Di gowaa dela ne doo iei mee gaa made, ga mooho dagidahi, gei nia mee huogodoo i lodo dono dinae gu mmaalingi mai gi daha.1.18 Matthew 27.3-8"},{"book":"Nnegau","chapter":"1","verse":"19","text":"Digau huogodoo ala e noho i Jerusalem, gu longono di mee deenei. Digaula gu haga ingoo di gowaa deenei gi nadau helekai donu bolo “Akeldama”, dono hadinga bolo “Di Gowaa Dodo.”)"},{"book":"Nnegau","chapter":"1","verse":"20","text":"Idimaa, ma guu lawa di hihi i lodo di Beebaa Pisalem boloo,"},{"book":"Nnegau","chapter":"1","verse":"21-22","text":"“Malaa, e humalia belee hilihili taane e dahi, e haga puni mai gi gidaadou e haga modongoohia aga di hai o di mouli aga Jesus. Malaa, taane deenei, e hai gii hai taane mai i lodo digau nogo madalia a Jesus i di madagoaa Jesus nogo i tadau baahi, daamada i di madagoaa John nogo babdais ana daangada, gaa dae gi di lahi o Jesus gi di langi gi daha mo gidaadou.”1.21-22 Matthew 3.16; Mark 1.9; 16.19; Luke 3.21; 24.51"},{"book":"Nnegau","chapter":"1","verse":"23","text":"Digaula ga dahi aga nia ingoo nia daane dogolua: Joseph dela e haga ingoo bolo Barsabbas, e haga ingoo labelaa boloo Justus, mo Matthias."},{"book":"Nnegau","chapter":"1","verse":"24","text":"Gei digaula ga dalodalo, “Meenei Tagi, Goe dela e iloo nia manawa o nia daangada huogodoo. Hagamodongoohia aga ina ma koai i meemaa dela gu hilihili Kooe,"},{"book":"Nnegau","chapter":"1","verse":"25","text":"belee hai tangada agoago hagau e pono di lohongo o Judas dela gu hagatanga, guu hana gi di gowaa dela e tau ginai mee.”"},{"book":"Nnegau","chapter":"1","verse":"26","text":"Nomuli, gei digaula gaa kili nia ‘dice’ belee hilihili di nadau dangada e dahi i meemaa. Tangada dela ne gila la go Matthias, ga haga puni ang gi digau agoago hagau dilongoholu maa dahi."}]}