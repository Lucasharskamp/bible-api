{"data":[{"book":"1 Khorinthek","chapter":"8","verse":"1","text":"Jangbang shii zid pha michie shii nathek è zey pha ji shii now bo."},{"book":"1 Khorinthek","chapter":"8","verse":"2","text":"Hanyie magunde ai ne ìu thieg ro è now arone ai ne nyie thieg chid pha ji ne izai athieg ba ro."},{"book":"1 Khorinthek","chapter":"8","verse":"3","text":"Jishii bran hanyie è Hamangkhung-aphuii shii miie pho shii ne Hamangkhung-aphuii è thieg ro."},{"book":"1 Khorinthek","chapter":"8","verse":"4","text":"Ji-è, chiihphado, jangbangthek shii zid pha michie chie pha chiang: gethek ne thieg jangbang ne nyie izai è azen pha chiang shii riu; gethek ne thieg Hamangkhung-aphuii ne jia bie ro."},{"book":"1 Khorinthek","chapter":"8","verse":"5","text":"Ichiih shii “hamangkhung-aphuiithek” ho pha um magungde, hamangkhung nane sohnyiak shii magunde, chiih-è bajo “hamangkhung-aphuii” nane bajo “ithongthek” magungde,"},{"book":"1 Khorinthek","chapter":"8","verse":"6","text":"Thuh ichiih shii gethek ro Hamangkhung-aphuii ne jia bie ro, Aphuii, hanyie yi zab pha mana shii rab pha nane nyie shii gethek sieng muii pha ji ro; chiih-è Ithong ne jia bie ro, Isu Masi, ai chiang è zab pha mana shii rab chiih-è ai chiang è gethek sieng ramuii pha ji ro."},{"book":"1 Khorinthek","chapter":"8","verse":"7","text":"Jishii hì pha izai ne zab è athieg ro. Giak bran ne sudoh thog pha jangbang shii zid pha ji chie muii ro, ithek ji chie shii ithek ne hì pha michie ne jangbang è rey pha ro è now bamuii ro; ithek ro munow ne zia ro, chiih-è ithek ne jangbang pha michie ji è ichiig rey dun rone ithek è than."},{"book":"1 Khorinthek","chapter":"8","verse":"8","text":"Jishii, michie è, gethek ro sieng ne Hamangkhung-aphuii rog shii laziung arey phro, gethek è achie magungde nyie amua phro, gethek è chie magungde nyie aphua phro."},{"book":"1 Khorinthek","chapter":"8","verse":"9","text":"Gayiig bo, jimagunde, naro ichad pha blia ji è hanyie ne migi shii zia ji pho shii layog hà achiih yi rabo."},{"book":"1 Khorinthek","chapter":"8","verse":"10","text":"Yangne hanyie yi ji pha miyao shii now pha ji yi zia pho è “Khani” gang pho è Jewthek misiahò shii zid pha michie chie pha miyao ji na shii doh mage ne aishii ne jangbangthek hà zid pha ji chie bo ne lububo arek phi bey?"},{"book":"1 Khorinthek","chapter":"8","verse":"11","text":"Chiih-è jiè naro khuiino ai chiang shii hanyie Masi iy pha zia bran, ne nyieliieshii naro “Khani” è mua dun phro."},{"book":"1 Khorinthek","chapter":"8","verse":"12","text":"Chiih-è hì duiine naro suang layog rek ne chiih-è munow zia shii saduii phi pha ji è Masipho shii suang layog rek phro."},{"book":"1 Khorinthek","chapter":"8","verse":"13","text":"Ji-è chiihphado, michie è gu migiphothek shii layog rey arone, gu ne ibey dinne achie phro, jiè gu migipho shii layog hà achiih phro."}]}