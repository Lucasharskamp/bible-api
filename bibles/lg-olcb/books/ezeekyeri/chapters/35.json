{"data":[{"book":"Ezeekyeri","chapter":"35","verse":"1","text":"Ekigambo kya Mukama ne kinzijira n’aŋŋamba nti,"},{"book":"Ezeekyeri","chapter":"35","verse":"2","text":"“Omwana w’omuntu, tunuulira olusozi Seyiri owe obunnabbi,"},{"book":"Ezeekyeri","chapter":"35","verse":"3","text":"oyogere nti, ‘Bw’ati bw’ayogera Mukama Katonda nti, Nkulinako ensonga, olusozi Seyiri, era ndikugolererako omukono gwange ne nkufuula amatongo."},{"book":"Ezeekyeri","chapter":"35","verse":"4","text":"Ndifuula ebibuga byo okuba ebifulukwa era olifuuka matongo, omanye nga nze Mukama.’"},{"book":"Ezeekyeri","chapter":"35","verse":"5","text":"“ ‘Kubanga wasiba ekiruyi eky’edda n’owaayo Abayisirayiri okuttibwa mu biro mwe baalabira ennaku, mu biro eby’okubonerezebwa kwabwe okwenkomerero,"},{"book":"Ezeekyeri","chapter":"35","verse":"6","text":"nga bwe ndi omulamu, kyendiva mbawaayo muttiŋŋane era okuttiŋŋana kulibalondoola, bw’ayogera Mukama Katonda. Kubanga temwakyawa kuyiwa musaayi, okuyiwa omusaayi kyekuliva kubalondoola."},{"book":"Ezeekyeri","chapter":"35","verse":"7","text":"Ndifuula olusozi Seyiri okuba amatongo, ne nsalako abo bonna abajja n’abagenda."},{"book":"Ezeekyeri","chapter":"35","verse":"8","text":"Ndijjuza ensozi zo abafu, n’abattiddwa ekitala baligwa ku busozi bwo, ne mu biwonvu byo, ne mu migga gyo."},{"book":"Ezeekyeri","chapter":"35","verse":"9","text":"Ndikufuula matongo emirembe gyonna, so tewaliba alibeera mu bibuga byo, olyoke omanye nga nze Mukama."},{"book":"Ezeekyeri","chapter":"35","verse":"10","text":"“ ‘Mwalowooza nga amawanga ga Yuda ne Isirayiri gammwe, era ne mulowooza okugeetwalira. Naye nze ndi Mukama waabwe,"},{"book":"Ezeekyeri","chapter":"35","verse":"11","text":"era nga bwe ndi omulamu, bw’ayogera Mukama Katonda nti, ndibabonereza olw’obusungu n’obuggya bye mwabalaga nga mubakyawa, balyoke bammanye, mmwe bwe ndibasalira omusango."},{"book":"Ezeekyeri","chapter":"35","verse":"12","text":"Oluvannyuma olimanya nga nze Mukama mpulidde byonna eby’obunyoomi bye wayogera eri ensozi za Isirayiri. Nagamba nti, “Bafuuse matongo, era baweereddwayo gye tuli okubamalawo.”"},{"book":"Ezeekyeri","chapter":"35","verse":"13","text":"Wanneewanirako, n’oteekuma, kyokka ne nkuwulira."},{"book":"Ezeekyeri","chapter":"35","verse":"14","text":"Bw’ati bw’ayogera Mukama Katonda nti, Ensi yonna bw’eriba esanyuka, gwe ndikufuula matongo."},{"book":"Ezeekyeri","chapter":"35","verse":"15","text":"Olw’okuba nga wasanyuka, omugabo gw’ennyumba ya Isirayiri bwe gwafuuka amatongo nange bwe ntyo bwe ndikukola. Ggwe olusozi Seyiri ne Edomu yonna mulifuuka matongo, mulyoke mumanye nga nze Mukama.’ ”"}]}