{"data":[{"book":"mārkaḥ","chapter":"15","verse":"1","text":"atha prabhāte sati pradhānayājakāḥ prāñca upādhyāyāḥ sarvve mantriṇaśca sabhāṁ kṛtvā yīśuृṁ bandhayitva pīlātākhyasya deśādhipateḥ savidhaṁ nītvā samarpayāmāsuḥ|"},{"book":"mārkaḥ","chapter":"15","verse":"2","text":"tadā pīlātastaṁ pṛṣṭavān tvaṁ kiṁ yihūdīyalokānāṁ rājā? tataḥ sa pratyuktavān satyaṁ vadasi|"},{"book":"mārkaḥ","chapter":"15","verse":"3","text":"aparaṁ pradhānayājakāstasya bahuṣu vākyeṣu doṣamāropayāñcakruḥ kintu sa kimapi na pratyuvāca|"},{"book":"mārkaḥ","chapter":"15","verse":"4","text":"tadānīṁ pīlātastaṁ punaḥ papraccha tvaṁ kiṁ nottarayasi? paśyaite tvadviruddhaṁ katiṣu sādhyeṣu sākṣaṁ dadati|"},{"book":"mārkaḥ","chapter":"15","verse":"5","text":"kantu yīśustadāpi nottaraṁ dadau tataḥ pīlāta āścaryyaṁ jagāma|"},{"book":"mārkaḥ","chapter":"15","verse":"6","text":"aparañca kārābaddhe kastiṁścit jane tanmahotsavakāle lokai ryācite deśādhipatistaṁ mocayati|"},{"book":"mārkaḥ","chapter":"15","verse":"7","text":"ye ca pūrvvamupaplavamakārṣurupaplave vadhamapi kṛtavantasteṣāṁ madhye tadānoṁ barabbānāmaka eko baddha āsīt|"},{"book":"mārkaḥ","chapter":"15","verse":"8","text":"ato hetoḥ pūrvvāparīyāṁ rītikathāṁ kathayitvā lokā uccairuvantaḥ pīlātasya samakṣaṁ nivedayāmāsuḥ|"},{"book":"mārkaḥ","chapter":"15","verse":"9","text":"tadā pīlātastānācakhyau tarhi kiṁ yihūdīyānāṁ rājānaṁ mocayiṣyāmi? yuṣmābhiḥ kimiṣyate?"},{"book":"mārkaḥ","chapter":"15","verse":"10","text":"yataḥ pradhānayājakā īrṣyāta eva yīśuṁ samārpayanniti sa viveda|"},{"book":"mārkaḥ","chapter":"15","verse":"11","text":"kintu yathā barabbāṁ mocayati tathā prārthayituṁ pradhānayājakā lokān pravarttayāmāsuḥ|"},{"book":"mārkaḥ","chapter":"15","verse":"12","text":"atha pīlātaḥ punaḥ pṛṣṭavān tarhi yaṁ yihūdīyānāṁ rājeti vadatha tasya kiṁ kariṣyāmi yuṣmābhiḥ kimiṣyate?"},{"book":"mārkaḥ","chapter":"15","verse":"13","text":"tadā te punarapi proccaiḥ procustaṁ kruśe vedhaya|"},{"book":"mārkaḥ","chapter":"15","verse":"14","text":"tasmāt pīlātaḥ kathitavān kutaḥ? sa kiṁ kukarmma kṛtavān? kintu te punaśca ruvanto vyājahrustaṁ kruśe vedhaya|"},{"book":"mārkaḥ","chapter":"15","verse":"15","text":"tadā pīlātaḥ sarvvāllokān toṣayitumicchan barabbāṁ mocayitvā yīśuṁ kaśābhiḥ prahṛtya kruśe veddhuṁ taṁ samarpayāmbabhūva|"},{"book":"mārkaḥ","chapter":"15","verse":"16","text":"anantaraṁ sainyagaṇo'ṭṭālikām arthād adhipate rgṛhaṁ yīśuṁ nītvā senānivahaṁ samāhuyat|"},{"book":"mārkaḥ","chapter":"15","verse":"17","text":"paścāt te taṁ dhūmalavarṇavastraṁ paridhāpya kaṇṭakamukuṭaṁ racayitvā śirasi samāropya"},{"book":"mārkaḥ","chapter":"15","verse":"18","text":"he yihūdīyānāṁ rājan namaskāra ityuktvā taṁ namaskarttāmārebhire|"},{"book":"mārkaḥ","chapter":"15","verse":"19","text":"tasyottamāṅge vetrāghātaṁ cakrustadgātre niṣṭhīvañca nicikṣipuḥ, tathā tasya sammukhe jānupātaṁ praṇomuḥ"},{"book":"mārkaḥ","chapter":"15","verse":"20","text":"itthamupahasya dhūmravarṇavastram uttāryya tasya vastraṁ taṁ paryyadhāpayan kruśe veddhuṁ bahirninyuśca|"},{"book":"mārkaḥ","chapter":"15","verse":"21","text":"tataḥ paraṁ sekandarasya ruphasya ca pitā śimonnāmā kurīṇīyaloka ekaḥ kutaścid grāmādetya pathi yāti taṁ te yīśoḥ kruśaṁ voḍhuṁ balād dadhnuḥ|"},{"book":"mārkaḥ","chapter":"15","verse":"22","text":"atha gulgaltā arthāt śiraḥkapālanāmakaṁ sthānaṁ yīśumānīya"},{"book":"mārkaḥ","chapter":"15","verse":"23","text":"te gandharasamiśritaṁ drākṣārasaṁ pātuṁ tasmai daduḥ kintu sa na jagrāha|"},{"book":"mārkaḥ","chapter":"15","verse":"24","text":"tasmin kruśe viddhe sati teṣāmekaikaśaḥ kiṁ prāpsyatīti nirṇayāya"},{"book":"mārkaḥ","chapter":"15","verse":"25","text":"tasya paridheyānāṁ vibhāgārthaṁ guṭikāpātaṁ cakruḥ|"},{"book":"mārkaḥ","chapter":"15","verse":"26","text":"aparam eṣa yihūdīyānāṁ rājeti likhitaṁ doṣapatraṁ tasya śiraūrdvvam āropayāñcakruḥ|"},{"book":"mārkaḥ","chapter":"15","verse":"27","text":"tasya vāmadakṣiṇayo rdvau caurau kruśayo rvividhāte|"},{"book":"mārkaḥ","chapter":"15","verse":"28","text":"tenaiva \"aparādhijanaiḥ sārddhaṁ sa gaṇito bhaviṣyati,\" iti śāstroktaṁ vacanaṁ siddhamabhūta|"},{"book":"mārkaḥ","chapter":"15","verse":"29","text":"anantaraṁ mārge ye ye lokā gamanāgamane cakruste sarvva eva śirāṁsyāndolya nindanto jagaduḥ, re mandiranāśaka re dinatrayamadhye tannirmmāyaka,"},{"book":"mārkaḥ","chapter":"15","verse":"30","text":"adhunātmānam avitvā kruśādavaroha|"},{"book":"mārkaḥ","chapter":"15","verse":"31","text":"kiñca pradhānayājakā adhyāpakāśca tadvat tiraskṛtya parasparaṁ cacakṣire eṣa parānāvat kintu svamavituṁ na śaknoti|"},{"book":"mārkaḥ","chapter":"15","verse":"32","text":"yadīsrāyelo rājābhiṣiktastrātā bhavati tarhyadhunaina kruśādavarohatu vayaṁ tad dṛṣṭvā viśvasiṣyāmaḥ; kiñca yau lokau tena sārddhaṁ kruśe 'vidhyetāṁ tāvapi taṁ nirbhartsayāmāsatuḥ|"},{"book":"mārkaḥ","chapter":"15","verse":"33","text":"atha dvitīyayāmāt tṛtīyayāmaṁ yāvat sarvvo deśaḥ sāndhakārobhūt|"},{"book":"mārkaḥ","chapter":"15","verse":"34","text":"tatastṛtīyaprahare yīśuruccairavadat elī elī lāmā śivaktanī arthād \"he madīśa madīśa tvaṁ paryyatyākṣīḥ kuto hi māṁ?\""},{"book":"mārkaḥ","chapter":"15","verse":"35","text":"tadā samīpasthalokānāṁ kecit tadvākyaṁ niśamyācakhyuḥ paśyaiṣa eliyam āhūyati|"},{"book":"mārkaḥ","chapter":"15","verse":"36","text":"tata eko jano dhāvitvāgatya spañje 'mlarasaṁ pūrayitvā taṁ naḍāgre nidhāya pātuṁ tasmai dattvāvadat tiṣṭha eliya enamavarohayitum eti na veti paśyāmi|"},{"book":"mārkaḥ","chapter":"15","verse":"37","text":"atha yīśuruccaiḥ samāhūya prāṇān jahau|"},{"book":"mārkaḥ","chapter":"15","verse":"38","text":"tadā mandirasya javanikordvvādadhaḥryyantā vidīrṇā dvikhaṇḍābhūt|"},{"book":"mārkaḥ","chapter":"15","verse":"39","text":"kiñca itthamuccairāhūya prāṇān tyajantaṁ taṁ dṛṣdvā tadrakṣaṇāya niyukto yaḥ senāpatirāsīt sovadat naroyam īśvaraputra iti satyam|"},{"book":"mārkaḥ","chapter":"15","verse":"40","text":"tadānīṁ magdalīnī marisam kaniṣṭhayākūbo yoseśca mātānyamariyam śālomī ca yāḥ striyo"},{"book":"mārkaḥ","chapter":"15","verse":"41","text":"gālīlpradeśe yīśuṁ sevitvā tadanugāminyo jātā imāstadanyāśca yā anekā nāryo yīśunā sārddhaṁ yirūśālamamāyātāstāśca dūrāt tāni dadṛśuḥ|"},{"book":"mārkaḥ","chapter":"15","verse":"42","text":"athāsādanadinasyārthād viśrāmavārāt pūrvvadinasya sāyaṁkāla āgata"},{"book":"mārkaḥ","chapter":"15","verse":"43","text":"īśvararājyāpekṣyarimathīyayūṣaphanāmā mānyamantrī sametya pīlātasavidhaṁ nirbhayo gatvā yīśordehaṁ yayāce|"},{"book":"mārkaḥ","chapter":"15","verse":"44","text":"kintu sa idānīṁ mṛtaḥ pīlāta ityasambhavaṁ matvā śatasenāpatimāhūya sa kadā mṛta iti papraccha|"},{"book":"mārkaḥ","chapter":"15","verse":"45","text":"śatasemanāpatimukhāt tajjñātvā yūṣaphe yīśordehaṁ dadau|"},{"book":"mārkaḥ","chapter":"15","verse":"46","text":"paścāt sa sūkṣmaṁ vāsaḥ krītvā yīśoḥ kāyamavarohya tena vāsasā veṣṭāyitvā girau khātaśmaśāne sthāpitavān pāṣāṇaṁ loṭhayitvā dvāri nidadhe|"},{"book":"mārkaḥ","chapter":"15","verse":"47","text":"kintu yatra sosthāpyata tata magdalīnī mariyam yosimātṛmariyam ca dadṛśatṛḥ|"}]}