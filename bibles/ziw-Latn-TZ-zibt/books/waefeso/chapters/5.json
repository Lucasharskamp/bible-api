{"data":[{"book":"Waefeso","chapter":"5","verse":"1","text":"Ivyo, mtimilizeni Chohile, kwaviya nyuwe mwi wanawe akunga."},{"book":"Waefeso","chapter":"5","verse":"2","text":"Mwikale mwe ungi saviya Kulisito achungile na kulavya ujima wakwe kwa chausa chetu kelavya mwenye saviya jeleko na lavyo dya koka dina mpofa ina mhempe ikumuwagila Chohile."},{"book":"Waefeso","chapter":"5","verse":"3","text":"Kwaviya nyuwe mwi wantu wa Chohile, ivyo uchilanga, uzavu wowose udya hegu ubafu visekujeza kulongwa mwenyu hata hadodo."},{"book":"Waefeso","chapter":"5","verse":"4","text":"Naho milosi ikujela soni, ya uhezi hegu uhungu, yose ayo haiwagilwe kwenyu milosi ya kumtogola Chohile niyo iwagilwe."},{"book":"Waefeso","chapter":"5","verse":"5","text":"Mmanye chindedi kugamba mjenda uyaga yoyose hegu mwavu hegu mwihi, wihi waligana na kuvikila tukulu, hegu mntu yoyose esaivyo hatende na ulisi mo useuta wa Kulisito na Chohile."},{"book":"Waefeso","chapter":"5","verse":"6","text":"Msekuzumila kudantwa ni mntu kwa milosi ya chihezi kwaviya, kwa chausa cha mbuli saizo maya ya Chohile yawezila wose wakulemela kuzumila."},{"book":"Waefeso","chapter":"5","verse":"7","text":"Elo, msekuhangana hamwenga nawo."},{"book":"Waefeso","chapter":"5","verse":"8","text":"Umo kale nyuwe mwendaga mwe chiza, mna haluse nyuwe mwi mwe ulangazi kwa kulungana na Zumbe. Ikalani saviya wana wa mo ulangazi,"},{"book":"Waefeso","chapter":"5","verse":"9","text":"kwaviya malailo ya ulangazi ni wedi na uwagilwa na chindedi."},{"book":"Waefeso","chapter":"5","verse":"10","text":"Jezani kumanya yadya yakumuwagila Zumbe."},{"book":"Waefeso","chapter":"5","verse":"11","text":"Msekwehanga na mbuli zihiye za mwechiza, mna ikani pwilili."},{"book":"Waefeso","chapter":"5","verse":"12","text":"Mbuli zikudamanywa kwa chinyele ni soni hata kuzilonga."},{"book":"Waefeso","chapter":"5","verse":"13","text":"Mna mbuli ziya zikulangazwa ni ulangazi zatenda pwilili, chindedi chakwe chagubulwa,"},{"book":"Waefeso","chapter":"5","verse":"14","text":"naho chila chikuwoneka chilangazizwa. Nivyo vikuleka"},{"book":"Waefeso","chapter":"5","verse":"15","text":"Elo, msinyise ivyo mkwikala, Msekwikala enga wahezi, mna saviya wata umanyi."},{"book":"Waefeso","chapter":"5","verse":"16","text":"Jesani vyedi luhenyo mnanalo kwaviya mazuwa yano yaiha."},{"book":"Waefeso","chapter":"5","verse":"17","text":"Elo, msekutenda wahezi, mna mmanye ungi wa Zumbe."},{"book":"Waefeso","chapter":"5","verse":"18","text":"Msekukolwa kwaviya namdamanye mbuli hemwimanyize, mna mlongozwe ni Muye Ukukile."},{"book":"Waefeso","chapter":"5","verse":"19","text":"Longani kwa milosi ya chitabu cha Zabuli, mchemeleni Zumbe nchemo za Zabuli kwa kuhongeza mwe myoyo yenyu."},{"book":"Waefeso","chapter":"5","verse":"20","text":"Mhongezeni Chohile Tate kwa chila chintu mazuwa yose kwa chausa cha yose, kwa sila ya zina dya Zumbe dyetu Yesu Kulisito."},{"book":"Waefeso","chapter":"5","verse":"21","text":"Mwivane wenye kwa wenye kwa kumtunya Kulisito."},{"book":"Waefeso","chapter":"5","verse":"22","text":"Wavyele waweve wagosi zawo enga kumwiva Zumbe."},{"book":"Waefeso","chapter":"5","verse":"23","text":"Kwaviya mgosi ana useuta mwa mkaziwe, enga viya Kulisito eli na uzumbe mwe wadya wamzumile Kulisito naye mwenye ni Mhonyi ywa wamzumile Kulisito, awo ni mwili wakwe."},{"book":"Waefeso","chapter":"5","verse":"24","text":"Enga viya wadya wamzumile Kulisito wakumwiva Kulisito, saivyo wavyele waweve wagosi zawo mwe mbuli zose."},{"book":"Waefeso","chapter":"5","verse":"25","text":"Nyuwe wagosi, waungeni wavyele wenyu enga viya Kulisito awaungile wamzumile, kelavya ujima wakwe kwachausa cha ivyo adyungile,"},{"book":"Waefeso","chapter":"5","verse":"26","text":"atendaga vino chani alenguse bunga dya wamzumile Kulisito kwachausa cha Chohile, akalengusa kwa mazi na kwa ulosi."},{"book":"Waefeso","chapter":"5","verse":"27","text":"Adamanyaga vino chani awatende wose wakumzumila watende wakwe, wakukile naho wedi vitendese, wamzumile Kulisito hewena katitu hegu kekonyize hegu lema dyodyose."},{"book":"Waefeso","chapter":"5","verse":"28","text":"Ivyo, wagosi wawaunge wavyele wawo enga mili yawo wenye. Akumunga mkaziwe eunga mwenye."},{"book":"Waefeso","chapter":"5","verse":"29","text":"Hahali mntu yoyose akuwihiwa umwili wakwe, mna aulisa na kuuvisa, saviya Kulisito naye akudima wamzumile."},{"book":"Waefeso","chapter":"5","verse":"30","text":"Kwaviya suwe chivitago vyo mwili wakwe."},{"book":"Waefeso","chapter":"5","verse":"31","text":"“Ivyo mgosi namwase tati yakwe na mami yakwe natimilane na mkaziwe, nawo waidi nawatende mwili umwenga,”"},{"book":"Waefeso","chapter":"5","verse":"32","text":"Chinyele chino ni chikulu, mna nalonga mbuli za Kulisito na wamzumile Kulisito."},{"book":"Waefeso","chapter":"5","verse":"33","text":"Mna yawaungani nanywi chila mgosi amwunge mkaziwe enga viya akweunga mwenye, mvyele naye amtunye mgosiwe."}]}