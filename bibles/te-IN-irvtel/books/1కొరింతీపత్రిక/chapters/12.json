{"data":[{"book":"1 కొరింతీ పత్రిక","chapter":"12","verse":"1","text":"సోదరీ సోదరులారా, ఆత్మవరాలను గూర్చి మీకు తెలియకుండా ఉండడం నాకిష్టం లేదు."},{"book":"1 కొరింతీ పత్రిక","chapter":"12","verse":"2","text":"పూర్వం మీరు అవిశ్వాసులుగా ఉన్నప్పుడు ఎటుబడితే అటు కొట్టుకుపోతూ మూగవిగ్రహాలను ఆరాధించేవారని మీకు తెలుసు."},{"book":"1 కొరింతీ పత్రిక","chapter":"12","verse":"3","text":"అందుచేత నేను మీతో చెప్పేదేమంటే, దేవుని ఆత్మ వలన మాట్లాడే వారెవరూ, “యేసు శాపగ్రస్తుడు” అని చెప్పరు. అలాగే పరిశుద్ధాత్మ వలన తప్ప ఎవరూ, “యేసే ప్రభువు” అని చెప్పలేరు."},{"book":"1 కొరింతీ పత్రిక","chapter":"12","verse":"4","text":"దేవుని ఆత్మ ఒక్కడే గాని ఆయన అనుగ్రహించే కృపావరాలు వేరు వేరు."},{"book":"1 కొరింతీ పత్రిక","chapter":"12","verse":"5","text":"అలాగే ప్రభువు ఒక్కడే గాని పరిచర్యలు వేరు వేరు విధాలు."},{"book":"1 కొరింతీ పత్రిక","chapter":"12","verse":"6","text":"వేరు వేరు కార్యాలు ఉన్నాయి గాని అందరిలో, అన్నిటినీ జరిగించే దేవుడు ఒక్కడే."},{"book":"1 కొరింతీ పత్రిక","chapter":"12","verse":"7","text":"అందరి ప్రయోజనం కోసం ప్రతి ఒక్కడికీ ఆత్మ తన ప్రత్యక్షతను అనుగ్రహిస్తున్నాడు."},{"book":"1 కొరింతీ పత్రిక","chapter":"12","verse":"8","text":"ఎలా అంటే, ఒకే ఆత్మ ఒకడికి బుద్ధి వాక్కు, ఒకడికి జ్ఞాన వాక్కు,"},{"book":"1 కొరింతీ పత్రిక","chapter":"12","verse":"9","text":"మరొకడికి విశ్వాసం, మరొకడికి స్వస్థత వరం ఇస్తాడు."},{"book":"1 కొరింతీ పత్రిక","chapter":"12","verse":"10","text":"ఆ ఆత్మే ఒకడికి అద్భుతాలు చేసే శక్తి, మరొకడికి ప్రవచనాలు పలికే శక్తి, మరొకడికి ఆత్మలను గుర్తించే శక్తి, మరొకడికి వివిధ రకాల భాషలు మాట్లాడే సామర్ధ్యం, మరొకడికి ఆ భాషల అర్థం చెప్పే శక్తి అనుగ్రహిస్తున్నాడు."},{"book":"1 కొరింతీ పత్రిక","chapter":"12","verse":"11","text":"ఆ ఆత్మ ఒక్కడే ఇవన్నీ చేస్తూ తనకు నచ్చినట్టు ఒక్కొక్కరికి ప్రత్యేకంగా పంచిపెడుతున్నాడు."},{"book":"1 కొరింతీ పత్రిక","chapter":"12","verse":"12","text":"శరీరం ఒక్కటే, అందులో అనేక అవయవాలు ఉన్నాయి. అవన్నీ ఒకే శరీరంలో అవయవాలైనా శరీరం ఒకటే. క్రీస్తు కూడా అలానే ఉన్నాడు."},{"book":"1 కొరింతీ పత్రిక","chapter":"12","verse":"13","text":"ఎలాగంటే, యూదులైనా, గ్రీకులైనా, దాసులైనా, స్వతంత్రులైనా, మనమంతా ఒక్క శరీరంలోకి ఒక్క ఆత్మలోనే బాప్తిసం పొందాం. మనమంతా ఒకే ఆత్మను పానం చేశాం."},{"book":"1 కొరింతీ పత్రిక","chapter":"12","verse":"14","text":"శరీరం అంటే ఒక్క అవయవమే కాదు, అది అనేక అవయవాలతో ఉంది."},{"book":"1 కొరింతీ పత్రిక","chapter":"12","verse":"15","text":"పాదం ‘నేను చేతిని కాదు కాబట్టి శరీరంతో నాకు సంబంధం లేదు’ అని చెప్పినంత మాత్రాన అది శరీరంలో భాగం కాకుండా పోదు."},{"book":"1 కొరింతీ పత్రిక","chapter":"12","verse":"16","text":"అలాగే చెవి ‘నేను కన్ను కాదు కాబట్టి శరీరంతో నాకు సంబంధం లేదు’ అని చెప్పినంత మాత్రాన అది శరీరంలో భాగం కాకుండా పోదు."},{"book":"1 కొరింతీ పత్రిక","chapter":"12","verse":"17","text":"శరీరమంతా ఒక్క కన్నే ఉంటే ఇక వినడం ఎలా? శరీరమంతా ఒక్క చెవే అయితే వాసన ఎలా చూడాలి?"},{"book":"1 కొరింతీ పత్రిక","chapter":"12","verse":"18","text":"అందుకే దేవుడు ప్రతి అవయవాన్నీ తన ఇష్టం ప్రకారం శరీరంలో ఉంచాడు."},{"book":"1 కొరింతీ పత్రిక","chapter":"12","verse":"19","text":"అవన్నీ ఒకే అవయవం అయితే శరీరమేది?"},{"book":"1 కొరింతీ పత్రిక","chapter":"12","verse":"20","text":"అయితే ఇప్పుడు అవయవాలు అనేకం, శరీరం మాత్రం ఒక్కటే."},{"book":"1 కొరింతీ పత్రిక","chapter":"12","verse":"21","text":"కాబట్టి కన్ను చేతితో, “నీవు నాకక్కర లేదు” అనీ, తల పాదాలతో, “మీరు నాకక్కర లేదు” అనీ చెప్పడానికి వీలు లేదు."},{"book":"1 కొరింతీ పత్రిక","chapter":"12","verse":"22","text":"అంతేకాక, శరీరంలో బలహీనంగా కనిపించే అవయవాలు ఎక్కువ అవసరమైనవి."},{"book":"1 కొరింతీ పత్రిక","chapter":"12","verse":"23","text":"శరీరంలో ఘనత లేనివని తలంచే అవయవాలను మరి ఎక్కువగా ఘనపరుస్తాం. అందం లేదని తలచే అవయవాలకు ఎక్కువ అందాన్ని కలిగిస్తాం."},{"book":"1 కొరింతీ పత్రిక","chapter":"12","verse":"24-25","text":"అందమైన అవయవాలకు మరింత అందం అక్కర లేదు. ఆ విధంగా దేవుడు శరీరంలో వివాదాలు రాకుండా అవయవాలన్నీ ఒకదాని పట్ల మరొకటి శ్రద్ధ వహించేలాగా, తక్కువ దానికే ఎక్కువ ఘనత కలిగించి, శరీరాన్ని అమర్చాడు."},{"book":"1 కొరింతీ పత్రిక","chapter":"12","verse":"26","text":"కాబట్టి ఒక అవయవం బాధపడితే మిగిలిన అవయవాలన్నీ దానితో కలిసి బాధపడతాయి. ఒకటి ఘనత పొందితే అవయవాలన్నీ దానితో కలిసి సంతోషిస్తాయి."},{"book":"1 కొరింతీ పత్రిక","chapter":"12","verse":"27","text":"మీరు క్రీస్తు శరీరం. మీలో ప్రతి ఒక్కరూ ఆ శరీరానికి చెందిన భాగాలు."},{"book":"1 కొరింతీ పత్రిక","chapter":"12","verse":"28","text":"దేవుడు సంఘంలో మొదటి స్థానంలో అపొస్తలులను, రెండవ స్థానంలో ప్రవక్తలను, మూడవ స్థానంలో ఉపదేశకులను, ఆ తర్వాత అద్భుతాలు చేసేవారిని, ఆ తర్వాత స్వస్థత వరం గలవారిని, ఉపకారాలు చేసేవారిని, కార్యాలు పర్యవేక్షించేవారిని, వివిధ భాషలు మాట్లాడేవారిని నియమించాడు."},{"book":"1 కొరింతీ పత్రిక","chapter":"12","verse":"29","text":"అందరూ అపొస్తలులు కారు, అందరూ ప్రవక్తలు కారు, అందరూ బోధకులు కారు, అందరూ అద్భుతాలు చేయరు."},{"book":"1 కొరింతీ పత్రిక","chapter":"12","verse":"30","text":"అందరికీ స్వస్థత వరం లేదు. అందరూ భాషలతో మాట్లాడరు, అందరూ భాషల అర్థం చెప్పలేరు."},{"book":"1 కొరింతీ పత్రిక","chapter":"12","verse":"31","text":"కృపావరాల్లో శ్రేష్ఠమైన వాటిని ఆసక్తితో కోరుకోండి. అయితే నేను వీటన్నిటికీ మించిన సర్వ శ్రేష్ఠ మార్గాన్ని మీకు చూపిస్తాను."}]}