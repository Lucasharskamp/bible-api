{"data":[{"book":"Abbootii Murtii","chapter":"15","verse":"1","text":"Ergasii yeroo qamadiin walitti qabamutti Saamsoon korma reʼee xinnaa isaa fudhatee niitii isaa ilaaluu dhaqe. Innis, “Ani daree niitii koo nan seena” jedhe. Abbaan niitii isaa garuu eeyyamuufii dide."},{"book":"Abbootii Murtii","chapter":"15","verse":"2","text":"Innis, “Ani waan ati ishee jibbiteerta jedhee dhugumaan amaneef miinjee keetti ishee heerumsiiseera; obboleettiin ishee quxisuun, ishee caalaa bareedduu mitii? Qooda sanaa ishee fudhadhu” jedheen."},{"book":"Abbootii Murtii","chapter":"15","verse":"3","text":"Saamsoon deebisee, “Ani yeroo kanatti yoo miidhaa kam iyyuu Filisxeemota irraan gaʼe itti hin gaafatamu” isaaniin jedhe."},{"book":"Abbootii Murtii","chapter":"15","verse":"4","text":"Kanaafuu inni achii baʼee waangota dhibba sadii qabee lama lamaan eegee isaanii walitti hidhe. Eegee lamaan lamaan isaanii irrattis guca guduunfe;"},{"book":"Abbootii Murtii","chapter":"15","verse":"5","text":"ibiddas itti qabsiisee qamadii Filisxeemotaa keessatti waangota sana gad lakkise. Midhaan haamamee fi kan hin haamaminitti akkasumas iddoo dhaabaa wayiniitii fi ejersaa guggube."},{"book":"Abbootii Murtii","chapter":"15","verse":"6","text":"Yeroo Filisxeemonni, “Eenyutu waan kana godhe?” jedhanii gaafatanitti, “Saamsoon dhirsa intala namicha Tiimnaahi sanaatu sababii niitiin isaa miinjee isaatti jalaa heerumsiifamteef waan kana godhe” jedhamee isaanitti himame."},{"book":"Abbootii Murtii","chapter":"15","verse":"7","text":"Saamsoonis, “Erga isin akkas gootanii ani hamma haaloo koo baafadhutti isin hin dhiisu” isaaniin jedhe."},{"book":"Abbootii Murtii","chapter":"15","verse":"8","text":"Akka malees isaan dhaʼee hedduu isaanii galaafate. Ergasii gad buʼee holqa kattaa Eexaam keessa jiraate."},{"book":"Abbootii Murtii","chapter":"15","verse":"9","text":"Filisxeemonnis ol baʼanii naannoo Lehiitti faffacaʼanii Yihuudaa keessa qubatan."},{"book":"Abbootii Murtii","chapter":"15","verse":"10","text":"Namoonni Yihuudaas, “Isin maaliif nu waraanuuf dhuftan?” jedhanii isaan gaafatan."},{"book":"Abbootii Murtii","chapter":"15","verse":"11","text":"Ergasiis namoonni kuma sadii Yihuudaadhaa gara holqa Eexaamitti gad buʼanii Saamsooniin, “Ati maali nu goote? Akka Filisxeemonni nu bulchan hin beektuu?” jedhan."},{"book":"Abbootii Murtii","chapter":"15","verse":"12","text":"Isaanis, “Nu si hiinee dabarsinee Filisxeemotatti si kennuuf dhufne” jedhaniin."},{"book":"Abbootii Murtii","chapter":"15","verse":"13","text":"Isaanis, “Tole, nu si hiinee dabarsinee harka isaaniitti si kennina malee ofii keenyaan siʼi hin ajjeefnu” jedhaniin. Kanaafuu funyoo haaraa lamaan isa hidhanii holqa keessaa isa baasan."},{"book":"Abbootii Murtii","chapter":"15","verse":"14","text":"Yeroo inni Lehiitti dhiʼaatettis Filisxeemonni iyyaa gara isaa dhufan. Hafuurri Waaqayyoos jabinaan isa irra buʼe. Funyoon harki isaa ittiin hidhamee ture sun akka quncee talbaa kan ibidda keessa buʼee taʼe; hidhaan isaas harka isaa irraa ciccite."},{"book":"Abbootii Murtii","chapter":"15","verse":"15","text":"Innis lafee haʼoo harree haaraa isaa argatee hiixatee fudhate; ittiinis dhaʼee nama kuma tokko fixe."},{"book":"Abbootii Murtii","chapter":"15","verse":"16","text":"Kana irrattis Saamsoon,"},{"book":"Abbootii Murtii","chapter":"15","verse":"17","text":"Innis erga waan kana dubbatee fixatee booddee lafee haʼoo harree sana achi darbate; iddoon sunis Raamaat Leehii jedhame."},{"book":"Abbootii Murtii","chapter":"15","verse":"18","text":"Innis sababii akka malee dheeboteef, “Ati moʼannaa guddaa akkanaa garbicha keetiif kenniteerta. Egaa ani amma dheebuudhaan duʼee harka warra dhagna hin qabatinii keessan buʼaa?” jechuudhaan Waaqayyoon waammate."},{"book":"Abbootii Murtii","chapter":"15","verse":"19","text":"Waaqnis boolla Lehii keessa jiru dhoosee bishaan baase. Saamsoonis yommuu bishaan sana dhugetti humni isaa deebiʼeefii jabaate. Kanaafuu burqaan suni Een Haqoree jedhamee moggaafame. Innis hamma harʼaatti achuma Leehiitti argama."},{"book":"Abbootii Murtii","chapter":"15","verse":"20","text":"Saamsoon bara Filisxeemotaa keessa waggaa digdama Israaʼeloota bulche."}]}