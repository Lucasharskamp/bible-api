{"data":[{"book":"1Wakolinso","chapter":"8","verse":"1","text":"Haluse, mwe zink'hande zikutambikilwa mahili,"},{"book":"1Wakolinso","chapter":"8","verse":"2","text":"Yeyose akukeona kugamba kamanya kint'hu, ikindedi hamanyize kint'hu enga viya waungigwe kumanya."},{"book":"1Wakolinso","chapter":"8","verse":"3","text":"Mna mnt'hu akumuunga Mnungu amanyika kwa Mnungu."},{"book":"1Wakolinso","chapter":"8","verse":"4","text":"Naivo mwe zink'hande zitambikilwe mahili, kimanya kugamba mahili hiyo kint'hu mwe isi, kimanya kugamba, eyuko Mnungu yumwenga ekedu."},{"book":"1Wakolinso","chapter":"8","verse":"5","text":"Hata uneva want'hu wagamba weyuko wakwitangwa “milungu”, wande mwe isi na kulanga, inanda wabinda ingi “milungu” na “mazumbe”,"},{"book":"1Wakolinso","chapter":"8","verse":"6","text":"mna suwe eyuko Mnungu yumwenga, Tate aumbile vint'hu vose, naho kwa yehe chekala, naho eyuko Zumbe yumwenga du, Yesu Kilisito, uyo vint'hu vose viumbigwe kwa sila yakwe. Naswe chekala kwa sila yakwe."},{"book":"1Wakolinso","chapter":"8","verse":"7","text":"Mna hiyo wose wakumanya ikindedi iki, want'hu wamwenga wazoelesa kutambikila mahili, na ivo hata dielo wakadya nk'hande enga iyo, wakei kuifanyanya enga nk'hande zitambikilwe mahili, kwaviya mioyo yawe isokela wakeona wageligwa usavu ne nk'hande idya."},{"book":"1Wakolinso","chapter":"8","verse":"8","text":"Mna nk'hande haikudaha kukigala hagihi vitendese na Mnungu. Hakinadile hakikuhungukilwa kint'hu, naho kinadya hakikongezelwa kint'hu."},{"book":"1Wakolinso","chapter":"8","verse":"9","text":"Mna indeni na wengele, mse kuleka vilekelwa wenyu wa kudamanya mbuli yoyose uwatende wadya wo mhuwi usokele wagwe mwo wavu."},{"book":"1Wakolinso","chapter":"8","verse":"10","text":"Kigambe mnt'hu yudya mta mahituhitu mwe zimbuli izi akuona weye ukwitangwa “mmanyi”, wadya mwe nyumba ya mahili, houwasongeleze wadye nk'hande zikutambikilwa mahili?"},{"book":"1Wakolinso","chapter":"8","verse":"11","text":"Naivo uyo mta mhuwi usokele, uyo nduguyo, Kilisito niye abanikaga kwajili yakwe, naaganike kwajili ya kiya ukwitanga umanyi wako."},{"book":"1Wakolinso","chapter":"8","verse":"12","text":"Uneva mna mwatenda wandugu zenyu wabanange kwe sila iyo, no kulumiza mioyo yawe misokezi, nomnde mumtendela wavu Kilisito."},{"book":"1Wakolinso","chapter":"8","verse":"13","text":"Elo ivo uneva nk'hande yawatenda wa Kilisito wambuyazangu kugweela mwo wavu, henidye nyama naho, vileke nisekuwatenda wandugu zangu kugweela mwo wavu."}]}