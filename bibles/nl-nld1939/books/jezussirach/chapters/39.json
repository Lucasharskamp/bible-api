{"data":[{"book":"Jezussirach","chapter":"39","verse":"1","text":"Geheel anders is hij, die zijn geest er op richt, Om de Wet van den Allerhoogste te begrijpen: Die de wijsheid van alle ouden doorvorst, En zich bezighoudt met de profetieÃ«n;"},{"book":"Jezussirach","chapter":"39","verse":"2","text":"Die vasthoudt, wat beroemde mannen hebben geleerd, En tracht door te dringen in spreuken en strofen;"},{"book":"Jezussirach","chapter":"39","verse":"3","text":"Die duistere gelijkenissen achterhaalt, En zich bezighoudt met raadselachtige spreuken."},{"book":"Jezussirach","chapter":"39","verse":"4","text":"Temidden der groten verricht hij zijn dienst, En durft voor den vorst te verschijnen; Door het land van vreemde volken trekt hij rond, Want hij beproeft goed en kwaad bij de mensen."},{"book":"Jezussirach","chapter":"39","verse":"5","text":"Hij staat er op, vroeg te verschijnen voor zijn Schepper en Heer, Om voor het aanschijn van den Allerhoogste te bidden; Hij opent zijn mond tot gebed, En vraagt om vergeving van zijn zonden."},{"book":"Jezussirach","chapter":"39","verse":"6","text":"Zo het den oppersten Heer behaagt, Zal Hij hem vervullen met de geest van verstand; Dan zal hij woorden van wijsheid doen stromen, En Jahweh loven in zijn gebed."},{"book":"Jezussirach","chapter":"39","verse":"7","text":"Hij zal Gods wil en beleid verstaan, En zijn geheimenissen overwegen,"},{"book":"Jezussirach","chapter":"39","verse":"8","text":"De tucht van zijn leer onderrichten, En roemen op de Wet van Jahweh's verbond."},{"book":"Jezussirach","chapter":"39","verse":"9","text":"Velen zullen zijn wijsheid prijzen, En nimmer wordt zij vergeten; Zijn gedachtenis zal nooit vergaan, Want zijn naam blijft leven van geslacht tot geslacht."},{"book":"Jezussirach","chapter":"39","verse":"10","text":"De volkeren zullen zijn wijsheid roemen, En de gemeente zal zijn lof verkonden;"},{"book":"Jezussirach","chapter":"39","verse":"11","text":"Zolang hij leeft, wordt hij boven duizend geprezen, En gaat hij te ruste, dan nog meer."},{"book":"Jezussirach","chapter":"39","verse":"12","text":"Zevende reeks. De wijsheid en de wederwaardigheden des levens. Inleiding. Lofzang op gods wijze leiding. Nog eenmaal wil ik mijn gedachten uiten; Want vol ben ik als de volle maan!"},{"book":"Jezussirach","chapter":"39","verse":"13","text":"Luistert naar mij, gij vrome zonen, dan schiet gij loten Als een roos, die opbloeit aan een beek op het veld;"},{"book":"Jezussirach","chapter":"39","verse":"14","text":"Dan verspreidt gij goede geur als wierook, En laat bloemen ontluiken als een lelie. Verheft uw stem en zingt een lied; Looft den Heer om al zijn werken."},{"book":"Jezussirach","chapter":"39","verse":"15","text":"Geeft glorie aan zijn Naam, En prijst Hem met een jubellied, Met harpgezang en citerspel; En zo moet gij uw loflied zingen:"},{"book":"Jezussirach","chapter":"39","verse":"16","text":"De werken Gods zijn alle goed; Al wat nodig is, geeft Hij in overvloed op zijn tijd."},{"book":"Jezussirach","chapter":"39","verse":"17","text":"Door zijn woord stelt Hij de wateren als een muur, Of door het bevel van zijn mond in zijn voorraadskamer"},{"book":"Jezussirach","chapter":"39","verse":"18","text":"Wat Hem behaagt, komt ook tot stand, Geen hindernis is er, als Hij helpt."},{"book":"Jezussirach","chapter":"39","verse":"19","text":"Het doen van iedere mens ligt voor Hem open, Niets blijft verborgen voor zijn oog;"},{"book":"Jezussirach","chapter":"39","verse":"20","text":"Hij blikt van eeuwigheid tot eeuwigheid, Geen grenzen zijn er voor zijn heil. Niets is Hem klein of gering, Maar ook niets wonderlijk of te zwaar."},{"book":"Jezussirach","chapter":"39","verse":"21","text":"Men moet dus niet zeggen: Waarom dit of dat? Want alles werd voor zijn doel bestemd. Niet zeggen: Dit is slechter dan dat; Want op zijn tijd is alles voortreffelijk."},{"book":"Jezussirach","chapter":"39","verse":"22","text":"Hij doet zijn zegen stromen als de Nijl, En verkwikt de aarde als de Eufraat."},{"book":"Jezussirach","chapter":"39","verse":"23","text":"Maar zijn toorn verdrijft de volken, Zoals Hij de gouwen veranderde in zout."},{"book":"Jezussirach","chapter":"39","verse":"24","text":"Voor de gerechten zijn zijn paden effen, Maar onbegaanbaar voor de slechten;"},{"book":"Jezussirach","chapter":"39","verse":"25","text":"Goed schonk Hij aan de goeden van de aanvang af, Maar voor de kwaden maakte Hij goed tot kwaad."},{"book":"Jezussirach","chapter":"39","verse":"26","text":"De eerste behoefte voor 's mensen leven Zijn water en vuur, ijzer en zout, Het meel van de tarwe, melk en honing, Het sap van de druif, met olie en kleding."},{"book":"Jezussirach","chapter":"39","verse":"27","text":"Goed is dit alles voor de goeden, Maar voor de slechten wordt het slecht."},{"book":"Jezussirach","chapter":"39","verse":"28","text":"Er zijn winden, die tot straf zijn geschapen, En de bergen doen schudden, als ze razen; Die op de dag van gramschap hun kracht laten zien, En de toorn van hun Schepper bedaren."},{"book":"Jezussirach","chapter":"39","verse":"29","text":"Vuur en hagel, honger en pest, Ook die zijn geschapen als straf."},{"book":"Jezussirach","chapter":"39","verse":"30","text":"Verscheurende dieren, schorpioenen en adders Zijn een wrekend zwaard, om de slechten te doden;"},{"book":"Jezussirach","chapter":"39","verse":"31","text":"Zij allen werden met bedoeling geschapen, In zijn schuren bewaard, op hun tijd ontboden. Als Hij ze gebiedt, jubelen ze het uit; Worden ze geroepen, zijn bevelen weerstreven ze niet."},{"book":"Jezussirach","chapter":"39","verse":"32","text":"Daarom was ik er van de aanvang van overtuigd, Begreep het en legde het schriftelijk vast:"},{"book":"Jezussirach","chapter":"39","verse":"33","text":"De werken Gods zijn alle goed, Al wat nodig is, geeft Hij in overvloed op zijn tijd!"},{"book":"Jezussirach","chapter":"39","verse":"34","text":"Zeg dus niet: Dit is slechter dan dat; Want op zijn tijd is alles voortreffelijk."},{"book":"Jezussirach","chapter":"39","verse":"35","text":"Juicht daarom met heel uw hart En zegent de Naam van den Heilige!"}]}