{"data":[{"book":"2 Samuelova","chapter":"24","verse":"1","text":"Tedy opět prchlivost Hospodinova popudila se proti Izraelovi; nebo byl ponukl satan Davida na ně, řka: Jdi, sečti lid Izraelský a Judský."},{"book":"2 Samuelova","chapter":"24","verse":"2","text":"Protož řekl král Joábovi, hejtmanu vojska svého: Projdi i hned všecka pokolení Izraelská od Dan až k Bersabé, a sečtěte lid, abych věděl počet jeho."},{"book":"2 Samuelova","chapter":"24","verse":"3","text":"Ale Joáb řekl králi: Přidejž Hospodin Bůh tvůj k lidu, jakž ho koli mnoho, stokrát více, a to aby oči pána mého krále viděly. Ale proč pán můj král jest toho tak žádostiv?"},{"book":"2 Samuelova","chapter":"24","verse":"4","text":"A však přemohla řeč králova Joába i knížata vojska. Protož vyšel Joáb a knížata vojska od tváři královy, aby sečtli lid Izraelský."},{"book":"2 Samuelova","chapter":"24","verse":"5","text":"A přepravivše se přes Jordán, položili se při Aroer po pravé straně města, kteréž jest u prostřed potoka Gád, a při Jazer."},{"book":"2 Samuelova","chapter":"24","verse":"6","text":"Potom přišli do Galád a do země dolejší nové, odkudž šli do Dan Jáhan a do okolí Sidonského."},{"book":"2 Samuelova","chapter":"24","verse":"7","text":"Přišli také ku pevnosti Týru, a ke všem městům Hevejských a Kananejských; odkudž šli na poledne země Judské do Bersabé."},{"book":"2 Samuelova","chapter":"24","verse":"8","text":"A když schodili všecku zemi, přišli po přeběhnutí devíti měsíců a dvadcíti dní do Jeruzaléma."},{"book":"2 Samuelova","chapter":"24","verse":"9","text":"I dal Joáb počet sečteného lidu králi. Bylo pak lidu Izraelského osmkrát sto tisíc mužů silných, kteříž mohli vytrhnouti meč k bitvě. Mužů také Judských pětkrát sto tisíc."},{"book":"2 Samuelova","chapter":"24","verse":"10","text":"Potom padlo to těžce na srdce Davidovi, když již sečtl lid. I řekl David Hospodinu: Zhřešilť jsem těžce, že jsem to učinil, ale nyní, ó Hospodine, odejmi, prosím, nepravost služebníka svého, nebť jsem velmi bláznivě učinil."},{"book":"2 Samuelova","chapter":"24","verse":"11","text":"Když pak vstal David ráno, stalo se slovo Hospodinovo k Gádovi proroku, vidoucímu Davidovu, řkoucí:"},{"book":"2 Samuelova","chapter":"24","verse":"12","text":"Jdi a rci Davidovi: Toto praví Hospodin: Trojíť věci podávám, vyvol sobě jednu z nich, kteroužť bych učinil."},{"book":"2 Samuelova","chapter":"24","verse":"13","text":"Protož přišed Gád k Davidovi, oznámil mu to, a řekl jemu: Chceš-li, aby přišel na tebe hlad za sedm let v zemi tvé? čili abys za tři měsíce utíkal před nepřátely svými, a oni aby tě honili? čili aby za tři dni byl mor v zemi tvé? Pomysliž spěšně, a viz, jakou mám odpověd dáti tomu, kterýž mne poslal."},{"book":"2 Samuelova","chapter":"24","verse":"14","text":"I řekl David k Gádovi: Úzkostmi sevřín jsem náramně; nechať, prosím, upadneme v ruku Hospodinovu, neboť jsou mnohá slitování jeho, jediné ať v ruce lidské neupadám."},{"book":"2 Samuelova","chapter":"24","verse":"15","text":"A tak uvedl Hospodin mor na Izraele od jitra až do času uloženého, a zemřelo jich z lidu od Dan až do Bersabé sedmdesáte tisíc mužů."},{"book":"2 Samuelova","chapter":"24","verse":"16","text":"A když vztáhl anděl ruku svou na Jeruzalém, aby hubil jej, litoval Hospodin toho zlého, a řekl andělu, kterýž hubil lid: Dostiť jest, již přestaň. Anděl pak Hospodinův byl u humna Aravny Jebuzejského."},{"book":"2 Samuelova","chapter":"24","verse":"17","text":"I mluvil David Hospodinu, když uzřel anděla, an bije lid, a řekl: Aj, já jsem zhřešil, a já jsem neprávě učinil, ale tito, jsouce jako ovce, co učinili? Nechť jest, prosím, ruka tvá proti mně a proti domu otce mého."},{"book":"2 Samuelova","chapter":"24","verse":"18","text":"Potom navrátiv se Gád k Davidovi v ten den, řekl jemu: Vstup a vzdělej Hospodinu oltář na humně Aravny Jebuzejského."},{"book":"2 Samuelova","chapter":"24","verse":"19","text":"I šel David vedlé řeči Gádovy, jakož byl přikázal Hospodin."},{"book":"2 Samuelova","chapter":"24","verse":"20","text":"A vyhlédaje Aravna, uzřel krále s služebníky jeho, an jdou k němu; protož vyšed Aravna, poklonil se králi tváří svou až k zemi."},{"book":"2 Samuelova","chapter":"24","verse":"21","text":"I řekl Aravna: Proč přišel pán můj král k služebníku svému? Odpověděl David: Abych koupil od tebe humno toto, na němž bych vzdělal oltář Hospodinu, aby přestala rána tato v lidu."},{"book":"2 Samuelova","chapter":"24","verse":"22","text":"Opět řekl Aravna Davidovi: Nechť vezme a obětuje pán můj král, což se mu za dobré vidí. Aj, teď volové k oběti zápalné, a smyky vozové i přípravy volů na drva."},{"book":"2 Samuelova","chapter":"24","verse":"23","text":"Všecky ty věci dával králík Aravna králi. Řekl ještě Aravna králi: Hospodin Bůh tvůj zalibiž tě sobě."},{"book":"2 Samuelova","chapter":"24","verse":"24","text":"Řekl pak král Aravnovi: Nikoli, ale raději koupím od tebe, a zaplatím, aniž budu obětovati Hospodinu Bohu svému oběti zápalné darem dané. A tak koupil David humno a voly za padesáte lotů stříbra."},{"book":"2 Samuelova","chapter":"24","verse":"25","text":"A vzdělav tu David oltář Hospodinu, obětoval oběti zápalné a pokojné. I byl milostiv Hospodin zemi, a přestala zhouba v Izraeli."}]}