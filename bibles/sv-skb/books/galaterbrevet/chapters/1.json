{"data":[{"book":"Galaterbrevet","chapter":"1","verse":"1","text":"[Från:] Paulus [betyder liten], en apostel (sändebud, ambassadör),"},{"book":"Galaterbrevet","chapter":"1","verse":"2","text":"Jag och alla syskon (bröder och systrar i tron) som är med mig hälsar"},{"book":"Galaterbrevet","chapter":"1","verse":"3","text":"Nåd (oförtjänt favör) och frid (harmoni, lycka, välgång)"},{"book":"Galaterbrevet","chapter":"1","verse":"4","text":"som offrade sig själv för våra synder,"},{"book":"Galaterbrevet","chapter":"1","verse":"5","text":"Honom tillhör äran (all majestät, härlighet) i evigheters evigheter (genom alla tidsåldrar som varit och i de som kommer)!"},{"book":"Galaterbrevet","chapter":"1","verse":"6","text":"Jag förundras över att ni så snabbt (plötsligt) har vänt er bort från honom som kallade (inbjöd) er genom den Smordes (Kristi) nåd (oförtjänta favör), och vänt er till ett helt annat evangelium (helt annan källa och innehåll)."},{"book":"Galaterbrevet","chapter":"1","verse":"7","text":"Inte för att det finns något annat [äkta evangelium, glatt budskap]. Däremot finns det somliga som hela tiden förvillar (skapar oro, sår in tvivel hos) er och vill förvränga den Smordes (Kristi) evangelium (ändra det glada budskapet till något helt motsatt)."},{"book":"Galaterbrevet","chapter":"1","verse":"8","text":"Men även om vi eller om så vore en ängel (budbärare ) från himlen skulle predika ett annat (parallellt) evangelium än det vi har predikat för er, så låt honom vara under förbannelse [bli ställd under Guds dom – gr. anathema]!"},{"book":"Galaterbrevet","chapter":"1","verse":"9","text":"Som vi sagt förut, så säger jag igen: Om någon predikar ett annat evangelium än det ni fick från oss, låt honom vara under förbannelse!"},{"book":"Galaterbrevet","chapter":"1","verse":"10","text":"För [hur är det nu], är det människor jag här försöker övertala (övertyga; bli vän med) – eller Gud? Eller försöker jag (söker jag efter att) behaga människor [ständigt möta människors förväntningar]? Om jag fortfarande behagade människor (vore människor till lags; höll mig väl med folk) [och gjorde dem nöjda] skulle jag nog (gr. an) inte vara en tjänare (slav, livegen) till den Smorde (Messias, Kristus). [1 Thess 2:5-6]"},{"book":"Galaterbrevet","chapter":"1","verse":"11","text":"Nu vill jag klargöra (intyga, bestyrka) för er, syskon (bröder och systrar i tron), att det evangelium jag förkunnade har inte mänskligt ursprung (är inte av mänsklig natur)."},{"book":"Galaterbrevet","chapter":"1","verse":"12","text":"Jag tog inte emot det, eller blev undervisad om det av någon människa, utan det kom till mig genom en uppenbarelse från Jesus den Smorde (Messias, Kristus)."},{"book":"Galaterbrevet","chapter":"1","verse":"13","text":"Ni har ju hört om mitt tidigare liv då jag utövade den judiska religionen [judaismen], hur jag ständigt utöver det vanliga (utan jämförelse, obehärskat, fanatiskt) förföljde (jagade) Guds församling för att förgöra (utrota) den."},{"book":"Galaterbrevet","chapter":"1","verse":"14","text":"Jag gick längre i den judiska religionen än många av mina landsmän i samma ålder (jag var en föregångare, banade nya vägar), och var än mer fanatisk (entusiastisk) i mina förfäders [judiska] traditioner (stadgar) än de. [Lukas beskriver också hur Paulus, då känd under sitt hebreiska namn Saul, dödade och angrep de troende, se Apg 8:1-3.]"},{"book":"Galaterbrevet","chapter":"1","verse":"15","text":"Men när han – som utvalde mig innan jag var född och kallade (avskilde, helgade) mig genom sin nåd (oförtjänta favör) – beslöt (när det behagade honom)"},{"book":"Galaterbrevet","chapter":"1","verse":"16","text":"att uppenbara sin Son inom mig, för att jag skulle förkunna honom för hedningarna (den icke-judiska världen) [Apg 9:15; 22:21], så rådfrågade jag inte kött och blod på en gång [diskuterade jag inte detta med någon människa]."},{"book":"Galaterbrevet","chapter":"1","verse":"17","text":"Jag gick inte heller upp till Jerusalem, till de som var apostlar före mig, utan gick i stället till Arabien [öknen, ödemarken; Aravaöknen], och efter det kom jag tillbaka till Damaskus."},{"book":"Galaterbrevet","chapter":"1","verse":"18","text":"Sedan, efter (gr. meta) tre år [efter omvändelsen], gick jag upp till Jerusalem [från Damaskus, se vers 17] för att personligen träffa (lära känna, samtala med) Kefas (Petrus), och jag stannade hos honom i femton dagar. [Jerusalem är högt beläget och man går alltid ”upp” till staden.]"},{"book":"Galaterbrevet","chapter":"1","verse":"19","text":"Men jag träffade ingen av de andra apostlarna förutom Jakob, Herrens broder."},{"book":"Galaterbrevet","chapter":"1","verse":"20","text":"Nu skriver jag detta som om jag stod inför Guds ansikte, jag ljuger inte!"},{"book":"Galaterbrevet","chapter":"1","verse":"21","text":"Sedan reste jag till området kring Syrien och Kilikien [två romerska provinser vid Medelhavets nordöstra bukt, kuststaden Tarsus i Kilikien var Paulus hemstad]."},{"book":"Galaterbrevet","chapter":"1","verse":"22","text":"Men jag var ett okänt ansikte för den Smordes (Kristi) församlingar [de Messianska församlingarna] i Judéen. [Kan syfta på området kring Jerusalem, eller hela den judiska provinsen i Romarriket som bestod av Iduméen, Judéen, Samarien och Galileen.]"},{"book":"Galaterbrevet","chapter":"1","verse":"23","text":"De hade bara hört upprepade gånger att han som förut ständigt förföljde oss, predikar nu den tro som han förut försökte förgöra (utrota),"},{"book":"Galaterbrevet","chapter":"1","verse":"24","text":"och de prisade (ärade) gång på gång Gud för min skull [för den förändring som Gud hade gjort i mig]."}]}