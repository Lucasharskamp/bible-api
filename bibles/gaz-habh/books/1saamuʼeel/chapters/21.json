{"data":[{"book":"1 Saamuʼeel","chapter":"21","verse":"1","text":"Daawit gara magaalaa Noob Abiimelek lubicha bira dhaqe. Ahiimelekis yeroo isa argetti hollatee, “Ati maaliif kophaa kee deemta? Maaliif namni tokko illee si wajjin hin jirru?” jedhee gaafate."},{"book":"1 Saamuʼeel","chapter":"21","verse":"2","text":"Daawitis Ahiimelek lubichaan akkana jedhe; “Mootichi, ‘Namni tokko iyyuu waaʼee ergama keetiitii fi qajeelfama keetii beekuu hin qabu’ jedhee na ajajeera. Namoota koo immoo akka isaan iddoo tokkotti na eegan itti himeera."},{"book":"1 Saamuʼeel","chapter":"21","verse":"3","text":"Egaa isin maal of harkaa qabdu? Buddeena shan yookaan waanuma argachuu dandeessan naa kennaa.”"},{"book":"1 Saamuʼeel","chapter":"21","verse":"4","text":"Lubichi garuu Daawitiin, “Ani buddeena namni kam iyyuu nyaachuu dandaʼu asii hin qabu; taʼus buddeenni qulqullaaʼaan namoonni dubartii bira hin gaʼin qofti nyaachuu dandaʼan as jira” jedhe."},{"book":"1 Saamuʼeel","chapter":"21","verse":"5","text":"Daawitis, “Dhugumaan akkuma yeroo ani baʼu hunda taʼaa ture sana dubartoonni nurraa dhowwamaniiru. Ergama qulqulluu hin taʼin irratti iyyuu miʼi dargaggootaa qulqulluu dha. Harʼa immoo hammam caalaatti haa qulqullaaʼuu ree!” jedhee deebise."},{"book":"1 Saamuʼeel","chapter":"21","verse":"6","text":"Kanaafuu lubichi buddeena qulqulleeffame sana isaaf kenne; buddeena ilaalchaa kan gaafas buddeena hoʼaadhaan iddoo buufamuuf fuula Waaqayyoo duraa fuudhame sana malee buddeenni biraa achi hin turreetii."},{"book":"1 Saamuʼeel","chapter":"21","verse":"7","text":"Gaafasis tajaajiltoota Saaʼol keessaa tokko akka fuula Waaqayyoo dura turu dirqisiifamee ture; innis Dooʼeeg namicha Edoom, itti gaafatamaa tiksee Saaʼol ture."},{"book":"1 Saamuʼeel","chapter":"21","verse":"8","text":"Daawitis, “Ati eeboo yookaan goraadee asii hin qabduu? Ani sababii hojiin mootichaa ariifachiisaa taʼeef goraadee yookaan miʼa lolaa tokko illee hin fidannee?” jedhee Ahiimelekin gaafate."},{"book":"1 Saamuʼeel","chapter":"21","verse":"9","text":"Lubichis deebisee akkana jedhe; “Goraadeen Gooliyaad Filisxeemichaa kan ati Sulula Eelaa keessatti ajjeefte sanaa as jira; innis huccuudhaan maramee dirataan duuba jira. Yoo barbaadde fudhadhu; isa malee goraadeen biraa as hin jiru” jedheen."},{"book":"1 Saamuʼeel","chapter":"21","verse":"10","text":"Daawit gaafas Saaʼol duraa baqatee gara Aakiish mooticha Gaati dhaqe."},{"book":"1 Saamuʼeel","chapter":"21","verse":"11","text":"Tajaajiltoonni Aakiish garuu, “Daawit kun mooticha biyyattii mitii?” Inni kan isaan:"},{"book":"1 Saamuʼeel","chapter":"21","verse":"12","text":"Daawitis waan kana garaatti qabatee Aakiish mooticha Gaati akka malee sodaate."},{"book":"1 Saamuʼeel","chapter":"21","verse":"13","text":"Kanaafuu fuula isaanii duratti akka waan maraatee taʼe; utuma harka isaanii keessa jiruus cufaa karraa hooqee areeda isaa irra gorora yaasee akka nama maraatee of godhe."},{"book":"1 Saamuʼeel","chapter":"21","verse":"14","text":"Aakiishis tajaajiltoota isaatiin akkana jedhe; “Mee namicha kana ilaalaa! Inni maraatuu dha! Maaliif gara koo isa fiddan?"},{"book":"1 Saamuʼeel","chapter":"21","verse":"15","text":"Akka inni fuula koo duratti akkana taʼuuf isa as fiduun keessan ani nama maraate dhabeetii? Namichi kun mana koo dhufuu qabaa?”"}]}