{"data":[{"book":"Chakruok","chapter":"24","verse":"1","text":"Ibrahim noseti kendo hike noniangʼ, kendo Jehova Nyasaye nosegwedhe e yore duto."},{"book":"Chakruok","chapter":"24","verse":"2","text":"Nowacho ne jatichne maduongʼ mane rito gige ode duto niya, “Ket lweti e kind ema."},{"book":"Chakruok","chapter":"24","verse":"3","text":"Adwaro mondo ikwongʼrina gi nying Jehova Nyasaye, Nyasach polo kod piny ni ok ibi yudone wuoda dhako koa kuom nyi Kanaan ma an jadak e kindgini,"},{"book":"Chakruok","chapter":"24","verse":"4","text":"to ibiro dhi thurwa kendo ir wedena mondo iyudne wuoda Isaka dhako.”"},{"book":"Chakruok","chapter":"24","verse":"5","text":"Jatichne nopenje niya, “Datim angʼo ka nyakono ok oyie biro koda e pinyni? Dadwok wuodi thuru kumane iayeno?”"},{"book":"Chakruok","chapter":"24","verse":"6","text":"Ibrahim nowachone niya, “Nyaka ine ni ok idwoko wuoda kuno."},{"book":"Chakruok","chapter":"24","verse":"7","text":"Jehova Nyasaye, ma Nyasach polo mane ogola thurwa e dala wuora kendo nowuoyo koda kotimo koda singruok ni, ‘To ne nyikwayi nami pinyni’ kendo en owuon ema obiro oro malaikane nyimi mondo mi iyudne wuoda dhako kuno."},{"book":"Chakruok","chapter":"24","verse":"8","text":"To ka nyakono ok dwar biro kodi, eka inibed thuolo kuom singruok ma atimo kodini. Ne mana ni ok idwoko wuoda kuno.”"},{"book":"Chakruok","chapter":"24","verse":"9","text":"Omiyo jatijeno noketo lwete e kind em ruodhe Ibrahim kendo notimo singruok kode e wachni."},{"book":"Chakruok","chapter":"24","verse":"10","text":"Eka jatijeno nokawo ngamia apar mag ruodhe, kod chiwo duto mabeyo mochako wuoth kodhi Aram-Naharaim (tiende ni, Mesopotamia) koluwo yo madhi dala matin mar Nahor."},{"book":"Chakruok","chapter":"24","verse":"11","text":"Noketo ngamia onindo piny machiegni gi soko but dala; ne en kar angʼich welo, seche mamon dhi umbo."},{"book":"Chakruok","chapter":"24","verse":"12","text":"Eka nolemo niya, “Yaye Jehova Nyasaye Nyasach ruodha Ibrahim, gwedha kawuono, kendo nyis ngʼwononi ne ruodha Ibrahim."},{"book":"Chakruok","chapter":"24","verse":"13","text":"Ne, koro eri achungo e bath sokoni, kama nyi dalani biro umboe pi."},{"book":"Chakruok","chapter":"24","verse":"14","text":"Mad timreni ka awachone nyako moro ni, ‘Asayi, yie dapigi piny mondo mi amodhie,’ kendo ka dowachna ni, ‘modhi kendo abiro chiwo pi ni ngamia-gi duto’ to en ema mondo obed nyako ma iseyierone Isaka jatichni. Kamano anangʼe ni isenyiso ngʼwononi ne ruodha.”"},{"book":"Chakruok","chapter":"24","verse":"15","text":"Kane pok otieko lemo, Rebeka notucho kotingʼo dapige e goke. Ne en nyar Bethuel wuod Milka, mane chi Nahor owadgi Ibrahim."},{"book":"Chakruok","chapter":"24","verse":"16","text":"Nyakoni ne en jaber man-gi chia, mapok ongʼeyo dichwo! Nolor e soko, motwomo pi eka odwogo."},{"book":"Chakruok","chapter":"24","verse":"17","text":"Jatich Ibrahim noringo kadhi romone mi owachone niya, “Akwayi, yie imiyae pi mondo amodhi.”"},{"book":"Chakruok","chapter":"24","verse":"18","text":"Eka nowacho niya, “Modhi, ruodha” kendo mapiyo nono noloro dapi e lwete momiye pi omodho."},{"book":"Chakruok","chapter":"24","verse":"19","text":"Bangʼ kane osemiye pi modho, nowachone niya, “Abiro dhi umbo pi ne ngamia magi bende, nyaka gitiek modho.”"},{"book":"Chakruok","chapter":"24","verse":"20","text":"Omiyo noloko pi mapiyo nono e besen, moringo odok e soko omo pi kendo noomo moromo ngamiagego duto."},{"book":"Chakruok","chapter":"24","verse":"21","text":"Jatich Ibrahim nolingʼ thi ma ok owuoyo, karange lingʼ-lingʼ mondo one ane ka Jehova Nyasaye osegwedho wuodhe."},{"book":"Chakruok","chapter":"24","verse":"22","text":"Kane ngamia-go osetieko modho, ngʼatno nogolo tere mar um mar dhahabu ma pekne romo achiel kuom apar mar kilo kod bangli ariyo mag dhahabu mapekgi oromo nus kilo."},{"book":"Chakruok","chapter":"24","verse":"23","text":"Eka nopenje niya, “In nyar ngʼa? Yie inyisa bende dwayudie kar nindo dalau?”"},{"book":"Chakruok","chapter":"24","verse":"24","text":"Nodwoke niya, “An nyar Bethuel, ma wuod Nahor gi Milka.”"},{"book":"Chakruok","chapter":"24","verse":"25","text":"Kendo nomedo wacho niya, “Wan kod lum kod chiemb ngamia mangʼeny kaachiel gi ot ma unyalo nindoe.”"},{"book":"Chakruok","chapter":"24","verse":"26","text":"Ngʼatno nopodho auma molamo Jehova Nyasaye,"},{"book":"Chakruok","chapter":"24","verse":"27","text":"kowacho niya, “Duongʼ odogne Jehova Nyasaye, ma Nyasach ruodha Ibrahim, ma ok oseweyo nyiso adierane gi ngʼwonone ne ruodha. To an, Jehova Nyasaye osetelona e wuoth nyaka e od wede ruodha.”"},{"book":"Chakruok","chapter":"24","verse":"28","text":"Nyakono noringo modhi onyiso joodgi duto gik mane osetimorene."},{"book":"Chakruok","chapter":"24","verse":"29","text":"Rebeka ne nigi owadgi miluongo ni Laban, kendo Laban noringo matek ka dhi ir ngʼatno mane ni e sokono."},{"book":"Chakruok","chapter":"24","verse":"30","text":"Kane Laban oseneno tere e um nyamin kod bangli ka ni e lwet nyamin kendo kane owinjo gima Rebeka wacho ni ngʼatno onyise, Laban nodhi ir ngʼatno moyude ka ochungʼ e bath ngamia-go machiegni gi soko."},{"book":"Chakruok","chapter":"24","verse":"31","text":"Laban nowachone niya, “Bi, in ngʼama Jehova Nyasaye ogwedho. Angʼo ma omiyo ichungʼ oko ka? Aseikoni ot kendo nitie kar ngamia bende.”"},{"book":"Chakruok","chapter":"24","verse":"32","text":"Kuom mano ngʼatno nodonjo e ot kendo misike mane ngamia otingʼo nogol kuomgi. Nomigi lum kod chiembgi mi nokelo pi ne jatich Ibrahim kod joge mondo olwokgo tiendegi."},{"book":"Chakruok","chapter":"24","verse":"33","text":"Eka nokel chiemo ne jatich Ibrahim to nowachonegi niya, “Ok abi chiemo kapok anyisou gima onego awachnu.”"},{"book":"Chakruok","chapter":"24","verse":"34","text":"Kuom mano nowacho niya, “An jatich Ibrahim."},{"book":"Chakruok","chapter":"24","verse":"35","text":"Jehova Nyasaye osegwedho ruodha ahinya kendo osebedo jamoko. Osemiye rombe kod dhok, fedha kod dhahabu, jotich machwo kod mamon gi ngamia kod punde."},{"book":"Chakruok","chapter":"24","verse":"36","text":"Sara, jaod ruodha osenywolone wuowi ka hike oniangʼ kendo ruodha osemiyo wuodeno mwandune duto."},{"book":"Chakruok","chapter":"24","verse":"37","text":"Ruodha nomiyo akwongʼora kowacho ni, ‘Kik iyudne wuoda nyako kuom nyi Kanaan ma adakie lopgini,"},{"book":"Chakruok","chapter":"24","verse":"38","text":"to dhi e dala wuora kendo ir anywolana kendo iyudne nyako ne wuoda.’"},{"book":"Chakruok","chapter":"24","verse":"39","text":"“Eka ne apenjo ruodha ni, ‘Datim nangʼo ka nyakono ok oyie biro koda?’"},{"book":"Chakruok","chapter":"24","verse":"40","text":"“Nodwoke ni, ‘Jehova Nyasaye, ma asebedo ka awuotho e nyime biro ori gi malaikane kendo obiro gwedho wuodhi, mondo mi iyudne wuoda nyako moa kuom anywolana kendo e od wuora."},{"book":"Chakruok","chapter":"24","verse":"41","text":"Ka idhi michopo ir jowa to singruogni ok nomaki, to bende ka gitamore miyi nyakono mondo ibigo, to kwongʼruokni ok nobed e wiyi.’"},{"book":"Chakruok","chapter":"24","verse":"42","text":"“Kane abiro e soko kawuono, nawacho ni, ‘Yaye Jehova Nyasaye, Nyasach ruodha Ibrahim, kalongʼoni, to gwedh wuodhani."},{"book":"Chakruok","chapter":"24","verse":"43","text":"Ne, koro eri achungo e bath sokoni, ka jatich ma nyako obiro omo pi kendo awachone niya, “Yaye miyae pi amodhi,”"},{"book":"Chakruok","chapter":"24","verse":"44","text":"kendo ka owachona niya, “Modhi, kendo abiro omo pi nyaka ne ngamia-gi bende,” to en ema mondo obed nyako ma Jehova Nyasaye oseyiero ne wuod ruodha.’"},{"book":"Chakruok","chapter":"24","verse":"45","text":"“Kane pok atieko lemo e chunya, Rebeka nochopo ka otingʼo dapi e goke. Nolor e soko mondo otuom pi kendo nawachone ni, ‘Yaye miyae pi amodhi.’"},{"book":"Chakruok","chapter":"24","verse":"46","text":"“Piyo piyo nono noyieyo pi piny mi owacho ni, ‘Modhi kendo abiro miyo ngamia magi bende pi.’ Kuom mano namodho, kendo ngamia bende nomodho."},{"book":"Chakruok","chapter":"24","verse":"47","text":"“Napenje ni, ‘In nyar ngʼa?’"},{"book":"Chakruok","chapter":"24","verse":"48","text":"kendo napodho auma kalamo Jehova Nyasaye. Namiyo Jehova Nyasaye ma Nyasach ruodha Ibrahim duongʼ, mane telona e yo maber mayudo nyako ma nyakwar owad gi ruodha ne wuode."},{"book":"Chakruok","chapter":"24","verse":"49","text":"Koro nyisauru kuyie timo ngʼwono kod adieri ne ruodha; to ka ok kamano to nyisa mondo mi angʼe kuma achomo.”"},{"book":"Chakruok","chapter":"24","verse":"50","text":"Laban kod Bethuel nodwoke niya, “Ma-oa kuom Jehova Nyasaye ok wanyal wachoni gimoro amora."},{"book":"Chakruok","chapter":"24","verse":"51","text":"Rebeka eri; kawe mondo udhi, kendo obed chi wuod ruodhi, mana kaka Jehova Nyasaye osechiko.”"},{"book":"Chakruok","chapter":"24","verse":"52","text":"Kane jatich Ibrahim owinjo gima negiwacho, nopodho auma e nyim Jehova Nyasaye."},{"book":"Chakruok","chapter":"24","verse":"53","text":"Eka jatich Ibrahim nogolo gik moko mag dhahabu kod mag fedha kod lewni mi nomiyogi Rebeka; kendo nochiwo mich ma nengogi tek ne owadgi kod min-gi."},{"book":"Chakruok","chapter":"24","verse":"54","text":"Eka jatich Ibrahim kod jogo mane ni kode nochiemo kendo ometho kendo ne ginindo kanyo."},{"book":"Chakruok","chapter":"24","verse":"55","text":"To owad gi Rebeka kod min-gi nodwoke niya, “We nyakoni odongʼ kodwa kuom ndalo apar kata moloyo kanyo; eka udhi.”"},{"book":"Chakruok","chapter":"24","verse":"56","text":"To jatich Ibrahim nowachonegi niya, “Kik ugengʼna, to weyauru adog ir ruodha, nikech Jehova Nyasaye osegwedho wuodha.”"},{"book":"Chakruok","chapter":"24","verse":"57","text":"Eka negiwacho niya, “We waluong nyako mondo wapenje kuom wachni.”"},{"book":"Chakruok","chapter":"24","verse":"58","text":"Kuom mano negiluongo Rebeka kendo gipenje niya, “Inyalo dhi gi ngʼatni?”"},{"book":"Chakruok","chapter":"24","verse":"59","text":"Kuom mano ne giweyo Rebeka odhi kaachiel gi nyako mane opire kod jatich Ibrahim gi joge."},{"book":"Chakruok","chapter":"24","verse":"60","text":"Kendo negigwedho Rebeka kagiwachone niya,"},{"book":"Chakruok","chapter":"24","verse":"61","text":"Eka Rebeka kod jotije ma nyiri noikore moidho ngamia-gi mi gidhi gi jatich Ibrahim. Kuom mano jatich Ibrahim nokawo Rebeka kendo gidhi."},{"book":"Chakruok","chapter":"24","verse":"62","text":"Noyudo ka koro Isaka oa Beer-Lahai-Roi, nikech noyudo odak Negev."},{"book":"Chakruok","chapter":"24","verse":"63","text":"Ka noyudo owuotho e pap godhiambo chiengʼ moro ka owuoyo gi Nyasaye, kendo kane orango malo, noneno ngamia kabiro."},{"book":"Chakruok","chapter":"24","verse":"64","text":"Rebeka bende norango malo moneno Isaka. Nolor piny koa ewi ngamia"},{"book":"Chakruok","chapter":"24","verse":"65","text":"kendo nopenjo jatich Ibrahim niya, “Macha en ngʼa manie pap mabiro romonwa cha?”"},{"book":"Chakruok","chapter":"24","verse":"66","text":"Eka jatich nonyiso Isaka gik moko duto mane osetimo."},{"book":"Chakruok","chapter":"24","verse":"67","text":"Isaka notero Rebeka e hemb Sara min-gi, kendo Isaka nokendo Rebeka. Kuom mano Rebeka nobedo chi Isaka, kendo Isaka nohero Rebeka gihera mamalo; kendo Isaka ne ok obedo gi parruok bangʼ tho min mare."}]}