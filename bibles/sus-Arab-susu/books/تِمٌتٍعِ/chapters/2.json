{"data":[{"book":"تِمٌتٍ عِ","chapter":"2","verse":"1","text":"ﭑ مَ مَرَ سِ سِنفٍ نَ يِ نَن نَ؛ وٌ شَ عَلَ مَكُلَ، وٌ شَ عَلَ مَشَندِ، وٌ شَ مِشِيٍ شَ كْنتْقِلِ مَسٍن عَلَ بّ، وٌ شَ عَلَ تَنتُ مِشِ بِرِن شَ قٍ رَ."},{"book":"تِمٌتٍ عِ","chapter":"2","verse":"2","text":"وٌ شَ نَ رَبَ مَنفّيٍ نُن يَرٍرَتِ بِرِن بّ، عَلَكٌ وٌن شَ لُ بْحّسَ كُي، وٌن مَ دُنِحّءِفِرِ شَ رَشَرَ، وٌن شَ لُ عَلَ شَ كِرَ شْن مَ، وٌن شَ شِلِ قَنيِ سْتْ."},{"book":"تِمٌتٍ عِ","chapter":"2","verse":"3","text":"نَ نَن قَن، نَ نَن لَنشِ وٌن نَكِسِمَ عَلَ وَشْنقٍ مَ."},{"book":"تِمٌتٍ عِ","chapter":"2","verse":"4","text":"عَلَ وَ مَ عَدَ مَدِيٍ بِرِن شَ كِسِ، عٍ شَ نْندِ كٌلٌن."},{"book":"تِمٌتٍ عِ","chapter":"2","verse":"5","text":"عَلَ كٍرٍن نَ عَ رَ. شَرِ سَ قَن كٍرٍن نَن عَ رَ، عَلَ نُن عَدَ مَدِيٍ تَفِ. نَ شَرِ سَ قِندِشِ عَلَ شَ مِشِ سُفَندِشِ عِسَ نَن نَ، نَشَن قِندِ عَدَ مَدِ رَ،"},{"book":"تِمٌتٍ عِ","chapter":"2","verse":"6","text":"عَ قَ عَ يّتّ قِ شُنسَرٍ رَ مِشِ بِرِن بّ. نَ نُ قِندِشِ سٍيدٍحْشْيَ نَن نَ عَلَ نُ وَ مَ عَ شْن مَ تّمُي نَشّ."},{"book":"تِمٌتٍ عِ","chapter":"2","verse":"7","text":"عَ ﭑ تَن نَن تِشِ كَوَندِلَ، شّيرَ، نُن كَرَ مْشْ رَ سِ فبّتّيٍ بّ دَنشَنِيَ نُن نْندِ شَ قٍ رَ. ﭑ نَ نَ نْندِ نَن قَلَقٍ، وُلٍ مُ عَ رَ."},{"book":"تِمٌتٍ عِ","chapter":"2","verse":"8","text":"نَ نَن عَ تٌشِ، عَ شْلِ ﭑ مَ عَدَ مَدِيٍ شَ عٍ بّلّشّ سّنِيّنشِيٍ عِتَلَ عَلَ مَشَندِ كُي يِرٍ بِرِن شْنّ نُن سْنشْ مُ نَشَن نَ."},{"book":"تِمٌتٍ عِ","chapter":"2","verse":"9","text":"ﭑ مَن وَ مَ نّ فِنّيٍ شَ دُفِيٍ نَن سٌ نَشٍيٍ عٍ سُتُرَ مَ. عٍ نَشَ عٍ يّتّ رَشُنمَ شُنسّشّ دّنبّشِ رَ، شّيمَ رَ، فّمّ تٌقَنيِيٍ رَ، شَ نَ مُ عَ رَ دُفِيٍ رَ، نَشٍيٍ سَرٍ شْرْشْ."},{"book":"تِمٌتٍ عِ","chapter":"2","verse":"10","text":"عَ لَنمَ عٍ شَ عٍ يّتّ رَشُنمَ كّوَلِ قَنيِ نَن نَ، نَشَن لَنمَ فِنّيٍ مَ نَشٍيٍ بِرَ مَ عَلَ قْشْ رَ."},{"book":"تِمٌتٍ عِ","chapter":"2","verse":"11","text":"فِنّيٍ شَ نُ قٍ شَرَن سَبَرِ نُن مَفٌرٍ كُي."},{"book":"تِمٌتٍ عِ","chapter":"2","verse":"12","text":"ﭑ مُ عَ لُمَ فِنّيٍ شَ شّمّيٍ شَرَن، شَ نَ مُ عَ رَ عٍ شَ عٍ يَمَرِ. فِنّيٍ شَ لُ سَبَرِ كُي،"},{"book":"تِمٌتٍ عِ","chapter":"2","verse":"13","text":"بَرِ مَ عَدَ مَ نَن سِنفٍ دَا، بٍينُن مَهَوَ شَ دَا."},{"book":"تِمٌتٍ عِ","chapter":"2","verse":"14","text":"عَدَ مَ شَ مُ مَدَشُ. فِنّ نَن مَدَشُ، عَ قَ قِندِ يُنُبِتْي رَ."},{"book":"تِمٌتٍ عِ","chapter":"2","verse":"15","text":"كْنْ عَلَ فِنّ رَكِسِمَ عَ شَ دِ بَرِ نَن كُي، شَ عَ لُمَ دَنشَنِيَ، شَنُنتٍيَ، نُن سّنِيّنيِ كُي، عَلْ عَ لَنمَ كِ نَشّ."}]}