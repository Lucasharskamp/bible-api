{"data":[{"book":"उत्पत्ति","chapter":"22","verse":"1","text":"इन बातों के पश्चात् ऐसा हुआ कि परमेश्वर ने, अब्राहम से यह कहकर उसकी परीक्षा की22:1 अब्राहम से यह कहकर उसकी परीक्षा की: परमेश्वर अपनी इच्छा के प्रति अब्राहम की पूरी आज्ञाकारिता की परीक्षा लेता है। , “हे अब्राहम!” उसने कहा, “देख, मैं यहाँ हूँ।” (इब्रा. 11:17)"},{"book":"उत्पत्ति","chapter":"22","verse":"2","text":"उसने कहा, “अपने पुत्र को अर्थात् अपने एकलौते पुत्र इसहाक को, जिससे तू प्रेम रखता है, संग लेकर मोरिय्याह देश में चला जा, और वहाँ उसको एक पहाड़ के ऊपर जो मैं तुझे बताऊँगा होमबलि करके चढ़ा।”"},{"book":"उत्पत्ति","chapter":"22","verse":"3","text":"अतः अब्राहम सवेरे तड़के उठा और अपने गदहे पर काठी कसकर अपने दो सेवक, और अपने पुत्र इसहाक को संग लिया, और होमबलि के लिये लकड़ी चीर ली; तब निकलकर उस स्थान की ओर चला, जिसकी चर्चा परमेश्वर ने उससे की थी।"},{"book":"उत्पत्ति","chapter":"22","verse":"4","text":"तीसरे दिन अब्राहम ने आँखें उठाकर उस स्थान को दूर से देखा।"},{"book":"उत्पत्ति","chapter":"22","verse":"5","text":"और उसने अपने सेवकों से कहा, “गदहे के पास यहीं ठहरे रहो; यह लड़का और मैं वहाँ तक जाकर, और दण्डवत् करके, फिर तुम्हारे पास लौट आएँगे।”"},{"book":"उत्पत्ति","chapter":"22","verse":"6","text":"तब अब्राहम ने होमबलि की लकड़ी ले अपने पुत्र इसहाक पर लादी, और आग और छुरी को अपने हाथ में लिया; और वे दोनों एक साथ चल पड़े।"},{"book":"उत्पत्ति","chapter":"22","verse":"7","text":"इसहाक ने अपने पिता अब्राहम से कहा, “हे मेरे पिता,” उसने कहा, “हे मेरे पुत्र, क्या बात है?” उसने कहा, “देख, आग और लकड़ी तो हैं; पर होमबलि के लिये भेड़ कहाँ है?”"},{"book":"उत्पत्ति","chapter":"22","verse":"8","text":"अब्राहम ने कहा, “हे मेरे पुत्र, परमेश्वर होमबलि की भेड़ का उपाय आप ही करेगा।” और वे दोनों संग-संग आगे चलते गए।"},{"book":"उत्पत्ति","chapter":"22","verse":"9","text":"जब वे उस स्थान को जिसे परमेश्वर ने उसको बताया था पहुँचे; तब अब्राहम ने वहाँ वेदी बनाकर लकड़ी को चुन-चुनकर रखा, और अपने पुत्र इसहाक को बाँधकर वेदी पर रखी लकड़ियों के ऊपर रख दिया। (याकू. 2:21)"},{"book":"उत्पत्ति","chapter":"22","verse":"10","text":"फिर अब्राहम ने हाथ बढ़ाकर छुरी को ले लिया कि अपने पुत्र को बलि करे।"},{"book":"उत्पत्ति","chapter":"22","verse":"11","text":"तब यहोवा के दूत ने स्वर्ग से उसको पुकारकर कहा, “हे अब्राहम, हे अब्राहम!” उसने कहा, “देख, मैं यहाँ हूँ।”"},{"book":"उत्पत्ति","chapter":"22","verse":"12","text":"उसने कहा, “उस लड़के पर हाथ मत बढ़ा, और न उसे कुछ कर; क्योंकि तूने जो मुझसे अपने पुत्र, वरन् अपने एकलौते पुत्र को भी, नहीं रख छोड़ा; इससे मैं अब जान गया कि तू परमेश्वर का भय मानता है।”"},{"book":"उत्पत्ति","chapter":"22","verse":"13","text":"तब अब्राहम ने आँखें उठाई, और क्या देखा, कि उसके पीछे एक मेढ़ा अपने सींगों से एक झाड़ी में फँसा हुआ है; अतः अब्राहम ने जाकर उस मेढ़े को लिया, और अपने पुत्र के स्थान पर होमबलि करके चढ़ाया।"},{"book":"उत्पत्ति","chapter":"22","verse":"14","text":"अब्राहम ने उस स्थान का नाम यहोवा यिरे22:14 यहोवा यिरे: अर्थात् “परमेश्वर प्रदान करेगा।” रखा, इसके अनुसार आज तक भी कहा जाता है, “यहोवा के पहाड़ पर प्रदान किया जाएगा।”"},{"book":"उत्पत्ति","chapter":"22","verse":"15","text":"फिर यहोवा के दूत ने दूसरी बार स्वर्ग से अब्राहम को पुकारकर कहा,"},{"book":"उत्पत्ति","chapter":"22","verse":"16","text":"“यहोवा की यह वाणी है, कि मैं अपनी ही यह शपथ खाता हूँ कि तूने जो यह काम किया है कि अपने पुत्र, वरन् अपने एकलौते पुत्र को भी, नहीं रख छोड़ा; (लूका 1:73,74)"},{"book":"उत्पत्ति","chapter":"22","verse":"17","text":"इस कारण मैं निश्चय तुझे आशीष दूँगा; और निश्चय तेरे वंश को आकाश के तारागण, और समुद्र तट के रेतकणों के समान अनगिनत करूँगा, और तेरा वंश अपने शत्रुओं के नगरों का अधिकारी होगा; (इब्रा. 6:13,14)"},{"book":"उत्पत्ति","chapter":"22","verse":"18","text":"और पृथ्वी की सारी जातियाँ अपने को तेरे वंश के कारण धन्य मानेंगी: क्योंकि तूने मेरी बात मानी है।”"},{"book":"उत्पत्ति","chapter":"22","verse":"19","text":"तब अब्राहम अपने सेवकों के पास लौट आया, और वे सब बेर्शेबा को संग-संग गए; और अब्राहम बेर्शेबा में रहने लगा।"},{"book":"उत्पत्ति","chapter":"22","verse":"20","text":"इन बातों के पश्चात् ऐसा हुआ कि अब्राहम को यह सन्देश मिला, “मिल्का के तेरे भाई नाहोर से सन्तान उत्पन्न हुई हैं।”"},{"book":"उत्पत्ति","chapter":"22","verse":"21","text":"मिल्का के पुत्र तो ये हुए, अर्थात् उसका जेठा ऊस, और ऊस का भाई बूज, और कमूएल, जो अराम का पिता हुआ।"},{"book":"उत्पत्ति","chapter":"22","verse":"22","text":"फिर केसेद, हज़ो, पिल्दाश, यिद्लाप, और बतूएल।"},{"book":"उत्पत्ति","chapter":"22","verse":"23","text":"इन आठों को मिल्का ने अब्राहम के भाई नाहोर के द्वारा जन्म दिया। और बतूएल से रिबका उत्पन्न हुई।"},{"book":"उत्पत्ति","chapter":"22","verse":"24","text":"फिर नाहोर के रूमा नामक एक रखैल भी थी; जिससे तेबह, गहम, तहश, और माका, उत्पन्न हुए।"}]}