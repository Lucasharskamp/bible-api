{"data":[{"book":"ఎఫెసీ పత్రిక","chapter":"6","verse":"1","text":"పిల్లలారా, ప్రభువులో మీ తల్లిదండ్రులకు లోబడండి. ఇది మంచిది."},{"book":"ఎఫెసీ పత్రిక","chapter":"6","verse":"2-3","text":"“నీకు మేలు కలిగేలా నీ తండ్రిని తల్లిని గౌరవించు. అది నీకు దీర్ఘాయువును కలిగిస్తుంది.” ఇది వాగ్దానంతో కలిసి ఉన్న మొదటి ఆజ్ఞ."},{"book":"ఎఫెసీ పత్రిక","chapter":"6","verse":"4","text":"తండ్రులారా, మీ పిల్లలకు కోపం పుట్టించవద్దు. వారిని ప్రభువు క్రమశిక్షణలో, బోధలో పెంచండి."},{"book":"ఎఫెసీ పత్రిక","chapter":"6","verse":"5","text":"సేవకులారా, భయంతో వణకుతో, క్రీస్తుకు లోబడినట్టు, ఈ లోకంలో మీ యజమానులకు హృదయపూర్వకంగా లోబడండి."},{"book":"ఎఫెసీ పత్రిక","chapter":"6","verse":"6","text":"మనుషులను సంతోషపెట్టేవారు చేసినట్టు పైపైన కాక, క్రీస్తు దాసులుగా దేవుని సంకల్పాన్ని హృదయపూర్వకంగా జరిగిస్తూ,"},{"book":"ఎఫెసీ పత్రిక","chapter":"6","verse":"7","text":"ప్రభువుకు చేసినట్టే ఇష్టపూర్వకంగా సేవచేయండి."},{"book":"ఎఫెసీ పత్రిక","chapter":"6","verse":"8","text":"దాసుడైనా, స్వతంత్రుడైనా, మీలో ప్రతివాడూ తాను చేసిన మంచి పనికి ప్రభువు వలన ప్రతిఫలం పొందుతాడని మీకు తెలుసు."},{"book":"ఎఫెసీ పత్రిక","chapter":"6","verse":"9","text":"యజమానులారా, మీరూ మీ దాసుల పట్ల అలాగే ప్రవర్తించండి. మీకూ మీ దాసులకూ ఒక్కడే యజమాని పరలోకంలో ఉన్నాడనీ, ఆయన పక్షపాతం లేని వాడనీ గ్రహించి, వారిని బెదిరించడం మానండి."},{"book":"ఎఫెసీ పత్రిక","chapter":"6","verse":"10","text":"చివరిగా, ప్రభువు మహాశక్తిని బట్టి ఆయనలో బలవంతులై ఉండండి."},{"book":"ఎఫెసీ పత్రిక","chapter":"6","verse":"11","text":"మీరు సాతాను కుతంత్రాలను ఎదుర్కోడానికి శక్తి పొందడానికి దేవుడిచ్చే సర్వాంగ కవచాన్ని ధరించుకోండి."},{"book":"ఎఫెసీ పత్రిక","chapter":"6","verse":"12","text":"ఎందుకంటే మన పోరాటం మానవమాత్రులతో కాదు. నేటి చీకటి సంబంధమైన లోకనాథులతో, ప్రధానులతో, అధికారులతో, ఆకాశమండలంలోని దురాత్మల సమూహాలతో మనం పోరాడుతున్నాం."},{"book":"ఎఫెసీ పత్రిక","chapter":"6","verse":"13","text":"అందుచేత మీరు ఈ ఆపద కాలంలో వారిని ఎదిరించి, శక్తివంతులుగా నిలబడగలిగేలా దేవుడిచ్చే సర్వాంగ కవచాన్ని ధరించుకోండి."},{"book":"ఎఫెసీ పత్రిక","chapter":"6","verse":"14","text":"మీ నడుముకి సత్యం అనే దట్టీ, నీతి అనే కవచం,"},{"book":"ఎఫెసీ పత్రిక","chapter":"6","verse":"15","text":"పాదాలకు శాంతి సువార్త కోసం సంసిద్ధత అనే చెప్పులు ధరించండి."},{"book":"ఎఫెసీ పత్రిక","chapter":"6","verse":"16","text":"వాటితోబాటు శత్రువు విసిరే అగ్ని బాణాలను అడ్డుకోడానికి తోడ్పడే విశ్వాసం అనే డాలు పట్టుకోండి."},{"book":"ఎఫెసీ పత్రిక","chapter":"6","verse":"17","text":"ఇంకా రక్షణ అనే శిరస్త్రాణం, దేవుని వాక్కు అనే ఆత్మఖడ్గం ధరించుకోండి."},{"book":"ఎఫెసీ పత్రిక","chapter":"6","verse":"18","text":"ఆత్మలో అన్ని సమయాల్లో అన్ని రకాల ప్రార్థనలు, విజ్ఞాపనలు చేస్తూ ఉండండి. అందుకోసం పూర్తి పట్టుదలతో విశ్వాసులందరి కోసమూ విజ్ఞాపనలు చేస్తూ మెలకువగా ఉండండి."},{"book":"ఎఫెసీ పత్రిక","chapter":"6","verse":"19","text":"సువార్త రహస్యాన్ని ధైర్యంగా తెలియజేసేలా, నేను మాట్లాడనారంభించినప్పుడు దేవుడు తన వాక్యాన్ని నాకందివ్వాలని నా కోసం కూడా ప్రార్థించండి."},{"book":"ఎఫెసీ పత్రిక","chapter":"6","verse":"20","text":"సంకెళ్ళలో ఉన్న నేను ఈ సువార్త నిమిత్తమైన రాయబారిని. నేను ఈ సువార్తను ఎలాంటి ధైర్యంతో ప్రకటించాలో అలాంటి ధైర్యంతో ప్రకటించాలి గదా."},{"book":"ఎఫెసీ పత్రిక","chapter":"6","verse":"21","text":"నా ప్రియ సోదరుడు తుకికు ప్రభువులో నమ్మకమైన సేవకుడు. అతని ద్వారా నేను ఎలా ఉన్నానో, ఏమి చేస్తున్నానో మీకు తెలుస్తుంది."},{"book":"ఎఫెసీ పత్రిక","chapter":"6","verse":"22","text":"మా సంగతులు మీరు తెలుసుకోడానికీ, మీ హృదయాలను ప్రోత్సహించడానికీ అతణ్ణి మీ దగ్గరికి పంపాను."},{"book":"ఎఫెసీ పత్రిక","chapter":"6","verse":"23","text":"తండ్రియైన దేవుడు, ప్రభువైన యేసు క్రీస్తు శాంతినీ విశ్వాసంతో కూడిన ప్రేమను సోదరులకు అనుగ్రహించు గాక"},{"book":"ఎఫెసీ పత్రిక","chapter":"6","verse":"24","text":"మన ప్రభు యేసు క్రీస్తుపై నిత్య ప్రేమను కనపరిచే వారికందరికీ కృప తోడై ఉండుగాక."}]}