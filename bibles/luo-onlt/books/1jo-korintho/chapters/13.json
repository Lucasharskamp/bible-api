{"data":[{"book":"1 Jo-Korintho","chapter":"13","verse":"1","text":"Kata bed ni awuoyo gi dhok mopogore opogore mag dhano kod mag malaike, to aonge gihera, to achalo mana ongengʼo maywak kata olangʼ migoyo."},{"book":"1 Jo-Korintho","chapter":"13","verse":"2","text":"Ka an gi mich mar koro wach, kendo ka angʼeyo tiend weche matek duto modhiero ji ngʼeyo, kendo an gi rieko duto, kata ka an gi yie maduongʼ manyalo golo gode kuonde ma gintie, to ka aonge gihera; to ok an gimoro."},{"book":"1 Jo-Korintho","chapter":"13","verse":"3","text":"Kata bed ni achiwo giga duto ma an-go ne jodhier, mi achiw ringra mondo owangʼ, to ka aonge gihera, to onge ohala mayudo."},{"book":"1 Jo-Korintho","chapter":"13","verse":"4","text":"Hera timo kinda, kendo ongʼwon, oonge nyiego, ok osungre, bende ok opakre."},{"book":"1 Jo-Korintho","chapter":"13","verse":"5","text":"Wiye ok tek, ok odwar mare kende, iye ok wangʼ piyo kendo ok omak sadha."},{"book":"1 Jo-Korintho","chapter":"13","verse":"6","text":"Hera ok mor gi gik maricho, to omor gi adiera."},{"book":"1 Jo-Korintho","chapter":"13","verse":"7","text":"Hera umo weche duto, osiko oyie ayieya, osiko ogeno agena, kendo osiko odhil adhila."},{"book":"1 Jo-Korintho","chapter":"13","verse":"8","text":"Hera ok rum. To kama nitiere weche mikoro, weche mikoro norum; kama nitiere wuoyo gi dhok mayoreyore, dhok mayoreyore norum; kama nitiere ngʼeyo; ngʼeyo bende nokadhi."},{"book":"1 Jo-Korintho","chapter":"13","verse":"9","text":"E thuoloni weche mwangʼeyo tin, to bende wakoro bath wach, ma mago mabiro chopo kare tin,"},{"book":"1 Jo-Korintho","chapter":"13","verse":"10","text":"to ka weche duto nochop kare, to mago morem nogiki."},{"book":"1 Jo-Korintho","chapter":"13","verse":"11","text":"Kane an nyathi, ne awuoyo ka nyathi, ne aparo ka nyathi, kendo naneno ka nyathi, to koro kaka an ngʼama osebedo maduongʼ, yore mag nyithindo aseweyo chien."},{"book":"1 Jo-Korintho","chapter":"13","verse":"12","text":"Gima waneno sani chal mana gi kido matip-tip mineno e rangʼi, to chiengʼno wananene wangʼ gi wangʼ. Gima angʼeyo sani en mana bath adiera, to chiengʼno anangʼe Nyasaye malongʼo chuth, mana kaka en bende ongʼeya."},{"book":"1 Jo-Korintho","chapter":"13","verse":"13","text":"To nitie gik moko adek mosiko, ma gin: yie, geno, kod hera, to maduongʼ moloyo kuomgi en hera."}]}