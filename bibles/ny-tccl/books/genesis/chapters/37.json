{"data":[{"book":"Genesis","chapter":"37","verse":"1","text":"Yakobo ankakhala mʼdziko la Kanaani kumene abambo ake ankakhala."},{"book":"Genesis","chapter":"37","verse":"2","text":"Mbiri ya banja la Yakobo ndi iyi:"},{"book":"Genesis","chapter":"37","verse":"3","text":"Tsono Israeli ankakonda Yosefe koposa ana ake ena onse, chifukwa anali mwana wobadwa muukalamba wake. Ndipo anamusokera mkanjo wa manja aatali."},{"book":"Genesis","chapter":"37","verse":"4","text":"Pamene abale ake anaona kuti abambo awo ankakonda Yosefe kuposa aliyense wa iwo, anayamba kumuda Yosefe ndipo sankayankhula naye zamtendere."},{"book":"Genesis","chapter":"37","verse":"5","text":"Tsiku lina Yosefe analota maloto ndipo pamene anawuza abale ake za malotowo, iwo anawonjeza kumuda."},{"book":"Genesis","chapter":"37","verse":"6","text":"Iye anawawuza kuti, “Tamvani maloto amene ndinalota:"},{"book":"Genesis","chapter":"37","verse":"7","text":"Ife timamanga mitolo ya tirigu ku munda ndipo mwadzidzidzi mtolo wanga unayimirira chilili, pamene mitolo yanu inazungulira mtolo wangawo nʼkumawugwadira.”"},{"book":"Genesis","chapter":"37","verse":"8","text":"Abale ake aja anamufunsa nati, “Kodi ukuyesa kuti ungakhale mfumu yathu? Ungadzatilamuliredi iweyo?” Ndipo anamuda kuposa kale chifukwa cha maloto ake ndi zimene ankakonda kunena kwa abambo awo."},{"book":"Genesis","chapter":"37","verse":"9","text":"Tsiku lina analotanso maloto ena, ndipo anafotokozera abale ake za malotowo. Iye anati, “Tamverani, ndinalotanso maloto ena. Ulendo uno dzuwa ndi mwezi pamodzi ndi nyenyezi khumi ndi imodzi zimandigwadira.”"},{"book":"Genesis","chapter":"37","verse":"10","text":"Atawuza abambo ake ndi abale ake malotowa, abambo ake anamukalipira nati, “Ndi maloto anji umalotawa? Kodi uganiza kuti ine, amayi ako pamodzi ndi abale ako onsewa tingadzabwere kudzakugwandira iwe?”"},{"book":"Genesis","chapter":"37","verse":"11","text":"Abale ake anamuchitira nsanje, koma abambo ake anasunga nkhaniyi mu mtima."},{"book":"Genesis","chapter":"37","verse":"12","text":"Tsono abale ake anapita kukadyetsa ziweto za abambo awo ku Sekemu,"},{"book":"Genesis","chapter":"37","verse":"13","text":"ndipo Israeli anati kwa Yosefe, “Tsono, ndikufuna kukutuma kwa abale ako.”"},{"book":"Genesis","chapter":"37","verse":"14","text":"Choncho anati kwa iye, “Pita ukaone ngati abale ako ali bwino. Ukaonenso nkhosa ngati zili bwino. Kenaka ubwere udzandiwuze.” Choncho Israeli anatuma Yosefe kuchokera ku chigwa cha Hebroni."},{"book":"Genesis","chapter":"37","verse":"15","text":"munthu wina anamupeza akungozungulirazungulira mʼmunda ndipo anamufunsa, “Ukufunafuna chiyani?”"},{"book":"Genesis","chapter":"37","verse":"16","text":"Iye anayankha, “Ndikufuna abale anga. Mungandiwuze kumene akudyetsa ziweto zawo?”"},{"book":"Genesis","chapter":"37","verse":"17","text":"Munthuyo anayankha nati, “Anasamukako kuno. Ndinawamva akuti, ‘Tiyeni tipite ku Dotani.’ ”"},{"book":"Genesis","chapter":"37","verse":"18","text":"Abale ake aja anamuonera patali. Ndipo asanafike nʼkomwe kumene kunali iwo kuja, anayamba kale kumupangira chiwembu choti amuphe."},{"book":"Genesis","chapter":"37","verse":"19","text":"Iwo anawuzana nati, “Uyo akubwera apo wamaloto uja."},{"book":"Genesis","chapter":"37","verse":"20","text":"Tsono tiyeni timuphe ndi kuponya thupi lake mu chimodzi mwa zitsime izi ndipo tidzati anadyedwa ndi nyama zakuthengo zolusa. Tsono timuonera zomwe ziti zichitike ndi maloto ake aja.”"},{"book":"Genesis","chapter":"37","verse":"21","text":"Koma Rubeni atamva izi, anapulumutsa Yosefe. Iye anati kwa abale ake, “Ayi, tisamuphe,"},{"book":"Genesis","chapter":"37","verse":"22","text":"tisakhetse magazi. Tiyeni timuponye mʼchitsime ku chipululu konkuno. Koma tisamuvulaze nʼkomwe. Rubeni ananena zonsezi kuti apulumutse Yosefe ndi kuti pambuyo pake akamupereke kwa abambo awo.”"},{"book":"Genesis","chapter":"37","verse":"23","text":"Choncho Yosefe atafika kwa abale ake, iwo anamuvula mkanjo wake wamanja aatali uja umene anavala"},{"book":"Genesis","chapter":"37","verse":"24","text":"ndipo anamutenga namuponya mʼchitsime chopanda madzi komanso mopanda chilichonse."},{"book":"Genesis","chapter":"37","verse":"25","text":"Atakhala pansi kuti adye chakudya, anatukula maso naona gulu la Aismaeli akubwera kuchokera ku Giliyadi. Ngamira zawo zinanyamula zonunkhiritsa bwino zakudya zamitundumitundu, ndipo zimenezi ankapita nazo ku Igupto."},{"book":"Genesis","chapter":"37","verse":"26","text":"Yuda anafunsa abale ake nati, “Kodi tidzapindula chiyani tikapha mʼbale wathuyu ndi kuphimbitsa magazi ake?"},{"book":"Genesis","chapter":"37","verse":"27","text":"Bwanji timugulitse kwa Aismaeliwa, koma ife tisamuchite kanthu kalikonse. Ameneyu ndi mʼbale wathu thupi limodzi ndi ife.” Abale ake anavomereza zimenezi."},{"book":"Genesis","chapter":"37","verse":"28","text":"Amalonda ena a ku Midiyani ankadutsa pomwepo. Tsono abale ake a Yosefe anamutulutsa Yosefe uja mu chitsime chija ndipo anamugulitsa kwa Aismaeli aja pamtengo wa masekeli makumi awiri. Choncho anapita naye Yosefe ku Igupto."},{"book":"Genesis","chapter":"37","verse":"29","text":"Rubeni atabwerera ku chitsime kuja anapeza kuti Yosefe mulibe mʼchitsimemo. Pamenepo iye anangʼamba zovala zake"},{"book":"Genesis","chapter":"37","verse":"30","text":"nabwerera kwa abale ake nati, “Mnyamata uja mulibemo! Nanga ndilowere kuti ine tsopano?”"},{"book":"Genesis","chapter":"37","verse":"31","text":"Tsono anapha kamwana ka mbuzi, natenga mkanjo wa Yosefe ndi kuwunyika mʼmagazi ake."},{"book":"Genesis","chapter":"37","verse":"32","text":"Iwo anatenga mkanjo uja nabwerera nawo kwa abambo awo nati, “Ife tapeza mkanjowu. Tawuyangʼanitsitsani muone ngati uli wa mwana wanu.”"},{"book":"Genesis","chapter":"37","verse":"33","text":"Iye anawuzindikira ndipo anati, “Ndi mkanjo wa mwana wanga umenewu! Nyama yakuthengo yolusa yamudya. Mosakayika, mwana wanga Yosefe wakhadzulidwa.”"},{"book":"Genesis","chapter":"37","verse":"34","text":"Pamenepo Yakobo anangʼamba zovala zake, navala chisaka mʼchiwuno mwake. Iye analira maliro a mwana wake masiku ambiri."},{"book":"Genesis","chapter":"37","verse":"35","text":"Ngakhale kuti ana ake onse aamuna ndi aakazi anasonkhana kudzamutonthoza, iye anakana kutonthozedwa. Iye anati, “Ayi. Ndidzalira mpaka ndidzapite kwa mwana wanga ku manda.” Choncho Israeli anapitirirabe kulira mwana wake."},{"book":"Genesis","chapter":"37","verse":"36","text":"Amidiyani aja anagulitsa Yosefe kwa Potifara, mmodzi mwa nduna za Farao ku Igupto. Potifarayu anali mkulu wa asilikali olonda nyumba ya Farao."}]}