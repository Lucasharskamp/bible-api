{"data":[{"book":"МАЦЬВЕЯ","chapter":"16","verse":"1","text":"І падступіліся фарысэі і садукеі і, спакушаючы, прасілі Яго паказаць ім азнаку зь неба."},{"book":"МАЦЬВЕЯ","chapter":"16","verse":"2","text":"А Ён сказаў ім у адказ: вечарам вы кажаце: будзе пагода, бо неба агністае;"},{"book":"МАЦЬВЕЯ","chapter":"16","verse":"3","text":"і раніцай: сёньня непагадзь, бо неба агніста-хмарнае. Крывадушнікі! аблічча неба вы ўмееце адрозьніваць, а азнакаў часу ня можаце?"},{"book":"МАЦЬВЕЯ","chapter":"16","verse":"4","text":"Род ліхі і пералюбны азнакі шукае, і азнака ня дасца яму, акрамя азнакі Ёны прарока. І пакінуўшы іх, адышоў."},{"book":"МАЦЬВЕЯ","chapter":"16","verse":"5","text":"І перапраўляючыся на другі бок, вучні Ягоныя забыліся ўзяць хлябоў."},{"book":"МАЦЬВЕЯ","chapter":"16","verse":"6","text":"Ісус сказаў ім: глядзеце, сьцеражэцеся закваскі фарысэйскай і садукейскай."},{"book":"МАЦЬВЕЯ","chapter":"16","verse":"7","text":"Яны ж разважалі самі сабе, кажучы: хлябоў мы не ўзялі."},{"book":"МАЦЬВЕЯ","chapter":"16","verse":"8","text":"Уразумеўшы гэта, Ісус сказаў ім: што разважаеце самі сабе, малаверныя, што хлябоў не ўзялі?"},{"book":"МАЦЬВЕЯ","chapter":"16","verse":"9","text":"Няўжо яшчэ не разумееце і не памятаеце пра пяць хлябоў на пяць тысяч, і колькі кашоў вы набралі?"},{"book":"МАЦЬВЕЯ","chapter":"16","verse":"10","text":"Ні пра сем хлябоў на чатыры тысячы, і колькі кошыкаў набралі?"},{"book":"МАЦЬВЕЯ","chapter":"16","verse":"11","text":"Як не разумееце, што не пра хлябы Я сказаў вам: «сьцеражэцеся закваскі фарысэйскай і садукейскай»?"},{"book":"МАЦЬВЕЯ","chapter":"16","verse":"12","text":"Тады яны зразумелі, што Ён сказаў асьцерагацца не закваскі хлебнай, а вучэньня фарысэйскага."},{"book":"МАЦЬВЕЯ","chapter":"16","verse":"13","text":"А прыйшоўшы ў межы Кесарыі Піліпавай, Ісус пытаўся ў вучняў Сваіх, кажучы: за каго людзі ўважаюць Мяне, Сына Чалавечага?"},{"book":"МАЦЬВЕЯ","chapter":"16","verse":"14","text":"Яны сказалі: адны за Яна Хрысьціцеля, другія за Ільлю, а тыя за Ерамію альбо за аднаго з прарокаў."},{"book":"МАЦЬВЕЯ","chapter":"16","verse":"15","text":"Ён кажа ім: а вы за каго ўважаеце Мяне?"},{"book":"МАЦЬВЕЯ","chapter":"16","verse":"16","text":"І Сымон Пётр сказаў у адказ: Ты - Хрыстос, Сын Бога Жывога."},{"book":"МАЦЬВЕЯ","chapter":"16","verse":"17","text":"І Ісус сказаў яму ў адказ: дабрашчасны ты, Сымоне, сыне Ёнаў, бо ня плоць і кроў адкрылі табе гэта, а Айцец Мой, Які ёсьць у нябёсах;"},{"book":"МАЦЬВЕЯ","chapter":"16","verse":"18","text":"і Я кажу табе: ты Пётр, і на камені гэтым Я збудую Царкву Маю, і брамы пякельныя не адолеюць яе."},{"book":"МАЦЬВЕЯ","chapter":"16","verse":"19","text":"І дам табе ключы Царства Нябеснага: і што зьвяжаш на зямлі, тое будзе зьвязана ў нябёсах; і што разьвяжаш на зямлі, тое будзе разьвязана ў нябёсах."},{"book":"МАЦЬВЕЯ","chapter":"16","verse":"20","text":"Тады Ісус загадаў вучням Сваім, каб нікому не казалі, што Ён ёсьць Хрыстос."},{"book":"МАЦЬВЕЯ","chapter":"16","verse":"21","text":"З таго часу Ісус пачаў адкрываць вучням Сваім, што Ён мусіць ісьці ў Ерусалім і шмат выцерпець ад старэйшын і першасьвятароў і кніжнікаў, і мае быць забіты, і на трэйці дзень уваскрэснуць."},{"book":"МАЦЬВЕЯ","chapter":"16","verse":"22","text":"І, адвёўшы Яго, Пётр пачаў пярэчыць Яму, кажучы: міласэрны Ты, Госпадзе! Хай ня будзе гэтага з Табою!"},{"book":"МАЦЬВЕЯ","chapter":"16","verse":"23","text":"А Ён, абярнуўшыся, сказаў Пятру: адыдзі ад Мяне, сатана! ты Мне спакуса, бо думаеш не пра тое, што Божае, а што чалавечае."},{"book":"МАЦЬВЕЯ","chapter":"16","verse":"24","text":"Тады Ісус сказаў вучням Сваім: калі хто хоча ісьці за Мною, хай адрачэцца ад сябе і возьме крыж свой і ідзе за Мною;"},{"book":"МАЦЬВЕЯ","chapter":"16","verse":"25","text":"Бо хто хоча душу сваю ўратаваць, той страціць яе; а хто страціць душу сваю дзеля Мяне, той знойдзе яе;"},{"book":"МАЦЬВЕЯ","chapter":"16","verse":"26","text":"бо якая карысьць чалавеку, калі ён увесь сьвет здабудзе, а душу сваю змарнуе? альбо які выкуп дасьць чалавек за душу сваю?"},{"book":"МАЦЬВЕЯ","chapter":"16","verse":"27","text":"Бо прыйдзе Сын Чалавечы ў славе Айца Свайго з анёламі Сваімі, і тады аддасьць кожнаму паводле спраў ягоных."},{"book":"МАЦЬВЕЯ","chapter":"16","verse":"28","text":"Праўду кажу вам: ёсьць сярод тых, што стаяць тут, такія, што не скаштуюць сьмерці, пакуль ня ўбачаць Сына Чалавечага, як Ён ідзе ў Царстве Сваім."}]}