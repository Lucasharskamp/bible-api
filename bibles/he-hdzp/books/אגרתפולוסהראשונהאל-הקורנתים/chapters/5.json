{"data":[{"book":"אגרת פולוס הראשונה אל-הקורנתים","chapter":"5","verse":"1","text":"כולם מדברים על המעשים הנוראים המתרחשים אצלכם. שמעתי שאחד האנשים בקהילתכם מקיים יחסי־מין עם אשת אביו! אפילו הגויים אינם עושים מעשים מכוערים כאלה!"},{"book":"אגרת פולוס הראשונה אל-הקורנתים","chapter":"5","verse":"2","text":"ואתם עוד מתגאים, במקום שתתאבלו מרוב צער ובושה ותסלקו אדם זה מקהילתכם."},{"book":"אגרת פולוס הראשונה אל-הקורנתים","chapter":"5","verse":"3-4","text":"למרות שאני נמצא הרחק מכם הקדשתי לעניין מחשבה רבה, ובשם ישוע המשיח אדוננו כבר החלטתי מה לעשות, כאילו אני עצמי הייתי ביניכם. כנסו את חברי הקהילה – האדון יחזק אתכם ואף אני אהיה אתכם ברוחי ובמחשבתי –"},{"book":"אגרת פולוס הראשונה אל-הקורנתים","chapter":"5","verse":"5","text":"וסלקו חוטא זה מקרבכם. הפקירו אותו בידי השטן כדי שייענש, ונקווה שנפשו תינצל ביום שובו של ישוע המשיח אדוננו."},{"book":"אגרת פולוס הראשונה אל-הקורנתים","chapter":"5","verse":"6","text":"איך אתם מעזים להתפאר ב”טוהר“ שלכם, בשעה שמתרחשים אצלכם מעשים נוראים כאלה? האם אינכם מבינים שאם אתם מניחים לאדם אחד להמשיך בחטאו, תוך זמן קצר הוא ידביק את כולכם? כי מעט שאור מחמיץ את העיסה כולה!"},{"book":"אגרת פולוס הראשונה אל-הקורנתים","chapter":"5","verse":"7","text":"בערו את החמץ! סלקו את החוטא הרשע משורותיכם כדי שתוכלו להישאר כשרים וטהורים. שה הפסח, המשיח, הוקרב למעננו,"},{"book":"אגרת פולוס הראשונה אל-הקורנתים","chapter":"5","verse":"8","text":"ולכן הבה נחוג את החג – לא בשאור הרשע והעוולה, אלא במצות הטוהר והאמת."},{"book":"אגרת פולוס הראשונה אל-הקורנתים","chapter":"5","verse":"9","text":"במכתבי הקודם ביקשתי מכם שלא להתחבר עם הרשעים והחוטאים."},{"book":"אגרת פולוס הראשונה אל-הקורנתים","chapter":"5","verse":"10","text":"לא התכוונתי ללא־מאמינים, המנהלים חיים בלתי־מוסריים, מרמים, גונבים ועובדים את האלילים, שהרי אינכם יכולים לחיות בעולם הזה בלי לבוא איתם במגע."},{"book":"אגרת פולוס הראשונה אל-הקורנתים","chapter":"5","verse":"11","text":"התכוונתי לכך שלא תתחברו עם אף אדם שטוען שהוא מאמין משיחי, בעוד שהוא מנהל חיים בלתי־מוסריים, או שהוא נוכל, רמאי, עובד אלילים, שתיין או מגדף. אפילו אל תשבו לאכול עם אדם כזה."},{"book":"אגרת פולוס הראשונה אל-הקורנתים","chapter":"5","verse":"12","text":"אין מתפקידנו לשפוט את הלא־מאמינים, אבל חובתנו לשפוט ולנהוג בחומרה בחברי הקהילה שחוטאים כך."},{"book":"אגרת פולוס הראשונה אל-הקורנתים","chapter":"5","verse":"13","text":"אלוהים ישפוט את הלא־מאמינים, ואילו אתם – בערו את הרע מקרבכם."}]}