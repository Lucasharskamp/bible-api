{"data":[{"book":"Kɔnti tife","chapter":"3","verse":"1","text":"Haruna nun Munsa xa taruxui nan ya, Alatala to wɔyɛn Munsa bɛ Turusinina geya ma."},{"book":"Kɔnti tife","chapter":"3","verse":"2","text":"Haruna xa di xɛmɛe xilie nan yi ki: a xa di xɛmɛ singe nu xili nɛ Nadabo, a xunyae, Abihu, Eleyasari, nun Itamari."},{"book":"Kɔnti tife","chapter":"3","verse":"3","text":"Nee nan sugandixi e xa findi sɛrɛxɛdubɛe ra."},{"book":"Kɔnti tife","chapter":"3","verse":"4","text":"Kɔnɔ Nadabo nun Abihu naxa faxa Alatala ya i e to sɛrɛxɛ gan tɛ ra naxan mu lanxi. E mu di yo sɔtɔ, kɔnɔ Eleyasari nun Itamari naxa lu sɛrɛxɛdubɛɲa kui e baba Haruna xa yaamari bun ma."},{"book":"Kɔnti tife","chapter":"3","verse":"5","text":"Alatala naxa a masen Munsa bɛ,"},{"book":"Kɔnti tife","chapter":"3","verse":"6","text":"«I xa Lewi bɔnsɔɛ masen Haruna bɛ, e xa a mali a xa sɛrɛxɛdubɛ wali kui."},{"book":"Kɔnti tife","chapter":"3","verse":"7","text":"E xa Haruna nun Isirayila ɲama mali hɔrɔmɔlingira wali kui."},{"book":"Kɔnti tife","chapter":"3","verse":"8","text":"E xa e ɲɔxɔ sa hɔrɔmɔlingira raxunmasee xɔn na, e man xa hɔrɔmɔlingira wali raba Isirayilakae bɛ."},{"book":"Kɔnti tife","chapter":"3","verse":"9","text":"Na kui i Lewi bɔnsɔɛ sama Haruna nun a xa di xɛmɛe nan sago. E sugandixi Isirayilakae ya ma Haruna malife nan na."},{"book":"Kɔnti tife","chapter":"3","verse":"10","text":"I xa Haruna nun a xa die nan tun ti sɛrɛxɛdubɛ wali rabafe ra. Xa mixi gbɛtɛ sa a maso hɔrɔmɔlingira ra, na kanyi xa faxa.»"},{"book":"Kɔnti tife","chapter":"3","verse":"11","text":"Alatala naxa a masen Munsa bɛ,"},{"book":"Kɔnti tife","chapter":"3","verse":"12","text":"«N bara Lewi bɔnsɔɛ sugandi Isirayilakae tagi Isirayila ginɛe xa di singe birin ɲɔxɔɛ ra. Na bɔnsɔɛ findixi n gbe nan na,"},{"book":"Kɔnti tife","chapter":"3","verse":"13","text":"barima n gbe nan na di xɛmɛ singe birin na. N to di xɛmɛ singe birin faxa Misira bɔxi ma, n naxa Isirayila di xɛmɛ singe birin sugandi n yɛtɛ bɛ, a findi mixi ra, a findi xuruse ra. N tan nan na Alatala ra.»"},{"book":"Kɔnti tife","chapter":"3","verse":"14","text":"Alatala naxa a masen Munsa bɛ Turusinina gbengberenyi ma,"},{"book":"Kɔnti tife","chapter":"3","verse":"15","text":"«Lewi bɔnsɔɛ tɛngɛ a denbaya nun a xabilɛ ki ma. Xɛmɛ birin tɛngɛma nɛ naxan ma simaya bara kike keren li.»"},{"book":"Kɔnti tife","chapter":"3","verse":"16","text":"Munsa naxa e tɛngɛ alɔ Alatala a yamari ki naxɛ."},{"book":"Kɔnti tife","chapter":"3","verse":"17","text":"Lewi xa di xɛmɛe xilie nan yi ki:"},{"book":"Kɔnti tife","chapter":"3","verse":"18","text":"Gerison xa di xɛmɛe xilie nan yi ki a xabilɛ ki ma:"},{"book":"Kɔnti tife","chapter":"3","verse":"19","text":"Kehati xa di xɛmɛe a xabilɛ ki ma:"},{"book":"Kɔnti tife","chapter":"3","verse":"20","text":"Merari xa di xɛmɛe a xabilɛ ki ma:"},{"book":"Kɔnti tife","chapter":"3","verse":"21","text":"Gerison bɔnsɔɛ nu na Libini Simeyi xabilɛ nan na."},{"book":"Kɔnti tife","chapter":"3","verse":"22","text":"Naxee xa simaya nu bara kike keren li, e xasabi lan mixi wulu solofere mixi kɛmɛ suuli nan ma."},{"book":"Kɔnti tife","chapter":"3","verse":"23","text":"Gerison xabilɛ nu yonkinma hɔrɔmɔlingira nan xanbi ra sogegorode mabiri ra."},{"book":"Kɔnti tife","chapter":"3","verse":"24","text":"E xunyi nu na Layɛli xa di xɛmɛ Eliyasafa nan na."},{"book":"Kɔnti tife","chapter":"3","verse":"25","text":"Gerison xa mixie nu e ɲɔxɔɛ saxi hɔrɔmɔlingira nan xɔn ma, nun mafelenyi naxan felenma a xun ma, a nun a sode dɛ ra,"},{"book":"Kɔnti tife","chapter":"3","verse":"26","text":"a nun kɔlimɛ naxee nu sama hɔrɔmɔlingira nun sɛrɛxɛbade rabilinyi ma, a nun na tɛtɛ sode dɛ ra, a nun luutie e na maxirima naxee ra."},{"book":"Kɔnti tife","chapter":"3","verse":"27","text":"Kehati xa mixie nan yi ki: Amarama xabilɛ, Yisehari xabilɛ, Xebiron xabilɛ, nun Yusiyɛli xabilɛ. Na xabilɛe nan minixi e benba Kehati ma."},{"book":"Kɔnti tife","chapter":"3","verse":"28","text":"E xa di xɛmɛ naxee xa simaya nu bara kike keren li, e xasabi lan mixi wulu solomasaxan kɛmɛ senni nan ma. Kehati xa mixie nan nu mɛɛnima hɔrɔmɔlingira ma."},{"book":"Kɔnti tife","chapter":"3","verse":"29","text":"E tan nu yonkinma hɔrɔmɔlingira yirefanyi mabiri nɛ."},{"book":"Kɔnti tife","chapter":"3","verse":"30","text":"Yusiyɛli xa di xɛmɛ Elisafan nan nu na e xunyi ra."},{"book":"Kɔnti tife","chapter":"3","verse":"31","text":"Hɔrɔmɔlingira saatɛ kankira, teebili, lanpuie, sɛrɛxɛbadee, yirabase naxee rawalima yire sɛniyɛnxi kui, nun dugi yarasa naxan na hɔrɔmɔlingira kui, e nu taxuxi e tan nan na."},{"book":"Kɔnti tife","chapter":"3","verse":"32","text":"Lewi bɔnsɔɛ birin xunyi nu na Haruna xa di xɛmɛ Eleyasari nan na. A tan nan nu Lewi bɔnsɔɛ mixie xun ma, naxee mɛɛnima hɔrɔmɔlingira ma."},{"book":"Kɔnti tife","chapter":"3","verse":"33","text":"Merari xa mixie nan yi ki: Maxali xabilɛ nun Musi xabilɛ."},{"book":"Kɔnti tife","chapter":"3","verse":"34","text":"E xa di xɛmɛ naxee xa simaya nu bara kike keren li, e xasabi lan mixi wulu senni kɛmɛ firin nan ma."},{"book":"Kɔnti tife","chapter":"3","verse":"35","text":"Abixayili xa di xɛmɛ Suriyeli nan nu na Merari xabilɛe xunyi ra. E nu yonkinma hɔrɔmɔlingira kɔɔla mabiri nɛ."},{"book":"Kɔnti tife","chapter":"3","verse":"36","text":"Hɔrɔmɔlingira xebenyie, a wuri kuyee, a kɔntigibae, a sanbunyie, a xa yirabase, nun a rawalisee nu taxuxi e tan nan na."},{"book":"Kɔnti tife","chapter":"3","verse":"37","text":"E man nu e ɲɔxɔ sama kɔntigibae xɔn ma naxee nu hɔrɔmɔlingira tɛtɛ rabilinxi, a nun e sanbunyie, e xa kɔridie, nun e xa luutie."},{"book":"Kɔnti tife","chapter":"3","verse":"38","text":"Munsa, Haruna, nun a xa di xɛmɛe nu yonkinma hɔrɔmɔlingira sode dɛ nan na sogetede mabiri. E tan nan nu e ɲɔxɔ sama hɔrɔmɔlingira xɔn ma Isirayilaka birin xili ra. Xa mixi gbɛtɛ sa a maso hɔrɔmɔlingira ra, na kanyi xa faxa."},{"book":"Kɔnti tife","chapter":"3","verse":"39","text":"Lewi bɔnsɔɛ di xɛmɛ naxee xa simaya nu bara kike keren li, e xasabi lan mixi wulu mɔxɔɲɛn nun firin nan ma. Munsa nun Haruna nu bara e tɛngɛ e xabilɛ ki ma alɔ Alatala e yamari ki naxɛ."},{"book":"Kɔnti tife","chapter":"3","verse":"40","text":"Alatala naxa a masen Munsa bɛ, «Di xɛmɛ singe birin tɛngɛ Isirayilakae ya ma, naxee simaya bara kike keren li, i xa e xilie sɛbɛ."},{"book":"Kɔnti tife","chapter":"3","verse":"41","text":"Lewi bɔnsɔɛ xa findi Isirayila di xɛmɛ singe birin ɲɔxɔɛ ra. Lewi bɔnsɔɛ xa gɔɔrɛ xa findi Isirayilakae xa xurusee di singee ɲɔxɔɛ ra. N tan nan na Alatala ra.»"},{"book":"Kɔnti tife","chapter":"3","verse":"42","text":"Munsa naxa Isirayila di xɛmɛ singe birin tɛngɛ alɔ Alatala a yamari ki naxɛ."},{"book":"Kɔnti tife","chapter":"3","verse":"43","text":"Isirayila di xɛmɛ singe birin naxee xa simaya bara kike keren li, e xasabi lan mixi wulu mɔxɔɲɛn nun firin mixi kɛmɛ firin tongo solofere nun saxan nan ma."},{"book":"Kɔnti tife","chapter":"3","verse":"44","text":"Alatala naxa a masen Munsa bɛ,"},{"book":"Kɔnti tife","chapter":"3","verse":"45","text":"«Lewi bɔnsɔɛ xa findi Isirayila di xɛmɛ singe birin ɲɔxɔɛ ra. Lewi bɔnsɔɛ xa gɔɔrɛ xa findi Isirayilakae xa xurusee di singee ɲɔxɔɛ ra. N tan nan na Alatala ra."},{"book":"Kɔnti tife","chapter":"3","verse":"46","text":"Na Isirayila di xɛmɛ singe mixi kɛmɛ firin tongo solofere nun saxan naxee xasabi dangi Lewi bɔnsɔɛ kɔnti ra,"},{"book":"Kɔnti tife","chapter":"3","verse":"47","text":"i xa kankan xun sara gbeti giramu tongo suuli nun solofere ra naxan mɔɔli rawalima hɔrɔmɔlingira kui."},{"book":"Kɔnti tife","chapter":"3","verse":"48","text":"I xa na gbeti so Haruna nun a xa di xɛmɛ yi ra, di singee xunsare ra naxee xasabi nu dangi Lewi bɔnsɔɛ xasabi ra.»"},{"book":"Kɔnti tife","chapter":"3","verse":"49","text":"Munsa naxa na gbeti suxu naxan fixi di singee xunsare xa fe ra, naxee xasabi nu dangi Lewi bɔnsɔɛ xasabi ra."},{"book":"Kɔnti tife","chapter":"3","verse":"50","text":"A naxa na gbeti kilo fu nun suuli nun a tagi rasuxu Isirayila di singee yi ra. Gbeti nan a ra naxan nu rawalima hɔrɔmɔlingira kui."},{"book":"Kɔnti tife","chapter":"3","verse":"51","text":"Munsa naxa na xunsare gbeti so Haruna nun a xa di xɛmɛe yi ra alɔ Alatala a yamari ki naxɛ."}]}