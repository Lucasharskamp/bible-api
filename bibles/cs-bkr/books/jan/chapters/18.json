{"data":[{"book":"Jan","chapter":"18","verse":"1","text":"To když pověděl Ježíš, vyšel s učedlníky svými přes potok Cedron, kdež byla zahrada; do kteréžto všel on i učedlníci jeho."},{"book":"Jan","chapter":"18","verse":"2","text":"Věděl pak i Jidáš, zrádce jeho, to místo; nebo často chodíval tam Ježíš s učedlníky svými."},{"book":"Jan","chapter":"18","verse":"3","text":"Protož Jidáš pojav s sebou zástup, a od předních kněží a farizeů služebníky, přišel tam s lucernami a s pochodněmi a s zbrojí."},{"book":"Jan","chapter":"18","verse":"4","text":"Ježíš pak věda všecko, což přijíti mělo na něj, vyšed proti nim, řekl jim: Koho hledáte?"},{"book":"Jan","chapter":"18","verse":"5","text":"Odpověděli jemu: Ježíše Nazaretského. Řekl jim Ježíš: Jáť jsem. Stál pak s nimi i Jidáš, zrádce jeho."},{"book":"Jan","chapter":"18","verse":"6","text":"A jakž řekl jim: Já jsem, postoupili nazpět, a padli na zem."},{"book":"Jan","chapter":"18","verse":"7","text":"I otázal se jich opět: Koho hledáte? A oni řekli: Ježíše Nazaretského."},{"book":"Jan","chapter":"18","verse":"8","text":"Odpověděl Ježíš: Pověděl jsem vám, že já jsem. Poněvadž tedy mne hledáte, nechtež těchto, ať odejdou."},{"book":"Jan","chapter":"18","verse":"9","text":"Aby se naplnila řeč, kterouž byl pověděl: Že které jsi mi dal, neztratil jsem z nich žádného."},{"book":"Jan","chapter":"18","verse":"10","text":"Tedy Šimon Petr, maje meč, vytrhl jej a udeřil služebníka nejvyššího kněze a uťal mu ucho jeho pravé. A bylo jméno služebníka toho Malchus."},{"book":"Jan","chapter":"18","verse":"11","text":"I řekl Ježíš Petrovi: Schovej meč svůj do pošvy. Což nemám píti kalicha, kterýž mi dal Otec?"},{"book":"Jan","chapter":"18","verse":"12","text":"Tedy zástup a hejtman a služebníci Židovští jali Ježíše, a svázali jej."},{"book":"Jan","chapter":"18","verse":"13","text":"A vedli ho k Annášovi nejprve; nebo byl test Kaifášův, kterýž byl nejvyšším knězem toho léta."},{"book":"Jan","chapter":"18","verse":"14","text":"Kaifáš pak byl ten, kterýž byl radu dal Židům, že by užitečné bylo, aby člověk jeden umřel za lid."},{"book":"Jan","chapter":"18","verse":"15","text":"Šel pak za Ježíšem Šimon Petr a jiný učedlník. A ten učedlník byl znám nejvyššímu knězi, i všel s Ježíšem do síně nejvyššího kněze."},{"book":"Jan","chapter":"18","verse":"16","text":"Ale Petr stál u dveří vně. I vyšel ten druhý učedlník, kterýž byl znám nejvyššímu knězi, a promluvil s vrátnou, i uvedl tam Petra."},{"book":"Jan","chapter":"18","verse":"17","text":"Tedy řekla Petrovi děvečka vrátná: Nejsi-liž i ty z učedlníků člověka toho? Řekl on: Nejsem."},{"book":"Jan","chapter":"18","verse":"18","text":"Stáli pak tu služebníci a pacholci, kteříž oheň udělali, nebo zima bylo, i zhřívali se. A byl s nimi také i Petr, stoje tu a zhřívaje se."},{"book":"Jan","chapter":"18","verse":"19","text":"Tedy nejvyšší kněz tázal se Ježíše o učedlnících jeho a o učení jeho."},{"book":"Jan","chapter":"18","verse":"20","text":"Odpověděl jemu Ježíš: Já zjevně mluvil jsem světu, já vždycky učíval jsem v škole a v chrámě, kdežto se odevšad Židé scházejí, a tajně jsem nic nemluvil,"},{"book":"Jan","chapter":"18","verse":"21","text":"Co se mne ptáš? Ptej se těch, kteříž mne slýchali, co jsem jim mluvil. Aj, tiť vědí, co jsem já mluvil."},{"book":"Jan","chapter":"18","verse":"22","text":"A když on to pověděl, jeden z služebníků, stoje tu, dal poliček Ježíšovi, řka: Tak-liž odpovídáš nejvyššímu knězi?"},{"book":"Jan","chapter":"18","verse":"23","text":"Odpověděl mu Ježíš: Mluvil-li jsem zle, svědectví vydej o zlém; pakli dobře, proč mne tepeš?"},{"book":"Jan","chapter":"18","verse":"24","text":"I poslal jej Annáš svázaného k Kaifášovi nejvyššímu knězi."},{"book":"Jan","chapter":"18","verse":"25","text":"Stál pak Šimon Petr, a zhříval se. Tedy řekli jemu: Nejsi-liž i ty z učedlníků jeho? Zapřel on a řekl: Nejsem."},{"book":"Jan","chapter":"18","verse":"26","text":"Dí jemu jeden z služebníků nejvyššího kněze, příbuzný toho, kterémuž Petr uťal ucho: Zdaž jsem já tebe neviděl s ním v zahradě?"},{"book":"Jan","chapter":"18","verse":"27","text":"Tedy Petr opět zapřel. A hned kohout zazpíval."},{"book":"Jan","chapter":"18","verse":"28","text":"I vedli Ježíše od Kaifáše do radného domu, a bylo ráno. Oni pak nevešli do radného domu, aby se neposkvrnili, ale aby jedli beránka."},{"book":"Jan","chapter":"18","verse":"29","text":"Tedy vyšel k nim Pilát ven a řekl: Jakou žalobu vedete proti člověku tomuto?"},{"book":"Jan","chapter":"18","verse":"30","text":"Odpověděli a řekli jemu: Byť tento nebyl zločinec, nedali bychom ho tobě."},{"book":"Jan","chapter":"18","verse":"31","text":"I řekl jim Pilát: Vezměte vy jej, a podle Zákona vašeho suďte ho. I řekli mu Židé: Námť nesluší zabíti žádného."},{"book":"Jan","chapter":"18","verse":"32","text":"Aby se řeč Ježíšova naplnila, kterouž řekl, znamenaje, kterou by smrtí měl umříti."},{"book":"Jan","chapter":"18","verse":"33","text":"Tedy Pilát všel opět do radného domu, i povolal Ježíše a řekl jemu: Ty-li jsi Král Židovský?"},{"book":"Jan","chapter":"18","verse":"34","text":"Odpověděl Ježíš: Sám-li od sebe to pravíš, čili jiní tobě pověděli o mně?"},{"book":"Jan","chapter":"18","verse":"35","text":"Odpověděl Pilát: Zdaliž jsem já Žid? Národ tvůj a přední kněží dali mi tebe. Co jsi učinil?"},{"book":"Jan","chapter":"18","verse":"36","text":"Odpověděl Ježíš: Království mé není z tohoto světa. Byť z tohoto světa bylo království mé, služebníci moji bránili by mne, abych nebyl vydán Židům. Ale nyní mé království není odsud."},{"book":"Jan","chapter":"18","verse":"37","text":"I řekl jemu Pilát: Tedy král jsi ty? Dí Ježíš: Ty pravíš, že já král jsem. Jáť jsem se k tomu narodil, a proto jsem na svět přišel, abych svědectví vydal pravdě. Každý, kdož jest z pravdy, slyší hlas můj."},{"book":"Jan","chapter":"18","verse":"38","text":"Dí jemu Pilát: Co jest pravda? A když to řekl, opět vyšel k Židům, a dí jim: Já na něm žádné viny nenalézám."},{"book":"Jan","chapter":"18","verse":"39","text":"Ale jest obyčej váš, abych vám propustil jednoho vězně na velikunoc. Chcete-liž tedy, ať vám propustím Krále Židovského?"},{"book":"Jan","chapter":"18","verse":"40","text":"I zkřikli opět všickni, řkouce: Ne toho, ale Barabbáše. Byl pak Barabbáš lotr."}]}