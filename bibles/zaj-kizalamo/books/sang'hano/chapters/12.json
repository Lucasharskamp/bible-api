{"data":[{"book":"SANG'HANO","chapter":"12","verse":"1","text":"Mkipigiti kiguhi Mndewa Helode Agilipa wa ichanduso12:1 Mndewa Helode Agilipa wa ichanduso kakala mzukulu wa Mndewa Helode Mkulu. kawagoga wanhu wayagwe wamtogole Kilisto giladi yawagaze."},{"book":"SANG'HANO","chapter":"12","verse":"2","text":"Kamsola Yakobo, ndugu yake Yohana, na kumkoma na zele."},{"book":"SANG'HANO","chapter":"12","verse":"3","text":"Viyawene kamba mbuli ino iwanogela Wayahudi, kagendelela kumgoga na Petulo. Mbuli zino zilawilila mkipigiti cha Lusona lwa Mikate Ilibule Mela."},{"book":"SANG'HANO","chapter":"12","verse":"4","text":"Viyeshile kumgoga Petulo kamgela mkifungo, kamwika mmakono ga madale mane ga asikali, na kila dale dikala na asikali wane, wamwimilize. Helode kakala yogelegeza kumulava hanze mwa wanhu kipigiti Ulusona lwa Pasaka12:4 Pasaka nhegulo yake kubita uchana. luhamala."},{"book":"SANG'HANO","chapter":"12","verse":"5","text":"Avo Petulo kemilizwa mding'anda da kufungila wanhu, ila wanhu wamtogole Kilisto wagangamala kumtambikila Mulungu sama yake."},{"book":"SANG'HANO","chapter":"12","verse":"6","text":"Ikilo ya kuchela imitondo ya zua diyalondile Helode kumulava hanze mwa wanhu, Petulo kakala yawasile hagatigati ya asikali wabili kuno yafungigwe minyolo mibili, na wemilizi wakala wogonelela wokwimiliza ulwivi lwa iding'anda da kufungila wanhu."},{"book":"SANG'HANO","chapter":"12","verse":"7","text":"Bahaja msenga wa Mndewa wa kuulanga kalawilila na mulangaza umwemwesa muja mdigati, kamkwasa mulubavu na kumulamusa, abaho, kamulongela, “Inuka mbwisa!” Na bahaja iminyolo imulagala kulawa mmakono gake."},{"book":"SANG'HANO","chapter":"12","verse":"8","text":"Abaho, msenga wa Mndewa wa kuulanga kamulongela, “Vala vivalo vako na ng'hwabasa zako.” Na Petulo katenda vija vayalongeligwe. Abaho, msenga wa Mndewa wa kuulanga kamulongela, “Izinge guo jako unikweleleze.”"},{"book":"SANG'HANO","chapter":"12","verse":"9","text":"Petulo kamkweleleza mbaka hanze ya iding'anda da kufungila wanhu, ila kakala bule nzonzi kamba gaja msenga wa Mndewa wa kuulanga gayatendile gakala kweli galawilila, kagiza kakala yokona nzozi."},{"book":"SANG'HANO","chapter":"12","verse":"10","text":"Wadibita dale da asikali da ichanduso na dale da asikali wemilizi da ikabili na kuvika kuna ulwivi lutendigwe na mizuma lukalile lulola kudiwambo, luwavugukila lwenyego na hewo wabita. Na viwakalile wotembela mnzila ya mdiwambo, kedukila ija imsenga wa Mndewa wa kuulanga kamuleka Petulo."},{"book":"SANG'HANO","chapter":"12","verse":"11","text":"Abaho, Petulo nzonzi zim'bwelela, kailongela mwenyego, “Sambi nivitanga kamba Mndewa kamtuma msenga wake wa kuulanga yanikombole kulawa mmakono ga Helode na kulawa mgaja gose gowokala wotamanila Wayahudi galawilile.”"},{"book":"SANG'HANO","chapter":"12","verse":"12","text":"Kipigiti kikija zinzonzi vuzim'bwelele, kachola kung'anda ya Maliamu, mamaake Yohana, ayo yakalile na twaga da ikabili dikemigwa Maluko, ako wanhu bwando kuwakalile waiting'hane wotambika."},{"book":"SANG'HANO","chapter":"12","verse":"13","text":"Petulo kalubwenga ulwivi lwa kunze, na mndele yokemigwa Loda keza kumulola munhu yobwenga ulwivi."},{"book":"SANG'HANO","chapter":"12","verse":"14","text":"Viyategeleze na kudihulika dizwi da Petulo, kadeng'ha ng'hani kakimbila kabweleganya bila kuvugula ulwivi na kuguta yolonga, “Petulo ka halwivi.”"},{"book":"SANG'HANO","chapter":"12","verse":"15","text":"Wamulongela, “Gweye kuna luwege.” Viyagendelele kugangamiza kamba kweli Petulo ka halwivi, walonga, “Siku kowa msenga wa Mulungu wa kuulanga yali hamoja nayo.”12:15 Kipigiti kija Wayahudi wakala wogelegeza kamba Mulungu komgwaa kila munhu msenga wake wa kuulanga yamwimilize, na msenga ija kolinga na munhu ija yomwimiliza mkihanga na mkiwiliwili."},{"book":"SANG'HANO","chapter":"12","verse":"16","text":"Ila Petulo kagendelela kubwenga ulwivi, na viwavugule ulwivi na kumona heyo, wakanganya ng'hani."},{"book":"SANG'HANO","chapter":"12","verse":"17","text":"Petulo kawahungila na mkono wake giladi wanyamale na kuwagondela avija Mndewa viyamulawilile kulawa mding'anda da kufungila wanhu, kalonga, “Mulongeleni mbuli zino Yakobo na wanhu wayagwe wamtogole Kilisto.” Abaho, kasegela kachola hanhu hayagwe."},{"book":"SANG'HANO","chapter":"12","verse":"18","text":"Viivikile imitondo, kukala na mkomemkome mmwanza wa asikali, wolonga, “Kinhu chaki kimulawilile Petulo?”"},{"book":"SANG'HANO","chapter":"12","verse":"19","text":"Helode kalagiza wanhu wamzahilile Petulo kila hanhu ila hawamonile. Avo kawatuma wanhu wawauze goya waja iwaasikali, abaho, kalagiza wakomigwe. Abaho, Helode kasegela Yudea kachola kukala Kaisalia."},{"book":"SANG'HANO","chapter":"12","verse":"20","text":"Helode Agilipa wa ichanduso kawonela lusango wanhu wa miwambo ya Tilo na Sidoni, avo wanhu wa Tilo na Sidoni waiduganya hamoja wachole kuiting'hana nayo. Avo wamuyalalila Blasto, mkulu wa ng'anda da kindewa da Helode, wachole na heyo ha Helode Agilipa wa ichanduso kumgwila mavindi kwavija isi yao yopata mandia kulawa muisi ya Helode."},{"book":"SANG'HANO","chapter":"12","verse":"21","text":"Zua diwasagule kuiting'hana vidivikile, Helode kavala miguo yake ya kindewa, kakala mkigoda chake cha undewa na kuwapetela wanhu."},{"book":"SANG'HANO","chapter":"12","verse":"22","text":"Wanhu wakala woguta, wolonga, “Dizwi dino da mulungu, na sio dizwi da munhu.”"},{"book":"SANG'HANO","chapter":"12","verse":"23","text":"Kwavija Helode hamuyenzile Mulungu, bahaja msenga wa Mndewa wa kuulanga kamtoa, kagwa hasi, kadigwa na masango, na kudanganhika."},{"book":"SANG'HANO","chapter":"12","verse":"24","text":"Ila Usenga wa Mulungu ugendelela kwenela na kukula."},{"book":"SANG'HANO","chapter":"12","verse":"25","text":"Abaho, Banaba na Sauli viwamambukize sang'hano yao, wasegela Yelusalemu, wamsola na Yohana ayo vivija yakalile yokemigwa Maluko."}]}