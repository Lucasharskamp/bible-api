{"data":[{"book":"1 Samuel","chapter":"12","verse":"1","text":"Toen sprak Samuël tot geheel Israël: Ik heb voldaan aan al de wensen, die gij mij kenbaar hebt gemaakt, en een koning over u aangesteld."},{"book":"1 Samuel","chapter":"12","verse":"2","text":"Dus staat voortaan de koning aan uw hoofd. Want ik ben oud en grijs geworden, en wat mijn zonen aangaat: gij kent ze! Van mijn jeugd af tot op de dag van heden heb ik aan uw hoofd gestaan."},{"book":"1 Samuel","chapter":"12","verse":"3","text":"Hier sta ik nu! Legt voor Jahweh en voor zijn gezalfde getuigenis over mij af! Wiens rund heb ik genomen of wiens ezel ontvreemd; wien heb ik afgezet of verongelijkt; van wien heb ik geschenken aangenomen, al was het een paar sandalen? Zegt het mij, dan kan ik mij verantwoorden."},{"book":"1 Samuel","chapter":"12","verse":"4","text":"Maar zij riepen: Néén, ge hebt ons niet afgezet of verongelijkt, en van niemand hebt ge wat dan ook aangenomen."},{"book":"1 Samuel","chapter":"12","verse":"5","text":"Toen sprak hij tot hen: Is Jahweh uw getuige, en is heden zijn gezalfde getuige, dat gij niets in mijn bezit hebt aangetroffen? En zij antwoordden: Ja!"},{"book":"1 Samuel","chapter":"12","verse":"6","text":"Nu ging Samuël voort tot het volk: Getuige is dus Jahweh, die Moses en Aäron heeft verwekt en uw voorvaderen uit Egypteland heeft gevoerd!"},{"book":"1 Samuel","chapter":"12","verse":"7","text":"Welnu dan, treedt aan; dan zal ik ten overstaan van Jahweh uw rechter zijn, en u alle weldaden voorhouden, die Hij aan u en uw vaderen heeft bewezen."},{"book":"1 Samuel","chapter":"12","verse":"8","text":"Toen Jakob in Egypte gekomen was en uw vaderen tot Jahweh smeekten, zond Hij Moses en Aäron, die uw vaderen uit Egypte bevrijdden en in dit land deden wonen."},{"book":"1 Samuel","chapter":"12","verse":"9","text":"Maar omdat zij Jahweh, hun God, vergaten, gaf Hij hen prijs aan Sisera, den legeroverste van Chasor, aan de Filistijnen en aan den koning van Moab, die hen aanvielen."},{"book":"1 Samuel","chapter":"12","verse":"10","text":"Toen baden zij tot Jahweh en bekenden: Wij hebben gezondigd, door Jahweh te verlaten en de Báals en Asjtarten te dienen; bevrijd ons toch uit de macht van onze vijanden, en U zullen wij dienen."},{"book":"1 Samuel","chapter":"12","verse":"11","text":"En Jahweh zond Jeroebbáal, Abdon, Jefte en Samuël, en bevrijdde u uit de macht van uw vijandige naburen, zodat gij onbezorgd kondt leven."},{"book":"1 Samuel","chapter":"12","verse":"12","text":"Maar nu gij bemerkt hebt, dat Nachasj, de Ammonietenkoning, op u afkwam, nu hebt gij, ofschoon Jahweh uw God uw Koning is, tot mij geroepen: Néén, een koning moet over ons heersen!"},{"book":"1 Samuel","chapter":"12","verse":"13","text":"Daar staat dan de koning, dien gij gekozen en om wien gij gevraagd hebt. Jahweh hééft u een koning gegeven!"},{"book":"1 Samuel","chapter":"12","verse":"14","text":"Welnu, als gij Jahweh vreest en Hem dient, als gij luistert naar zijn stem en u niet verzet tegen Jahweh’s geboden, als gij zelf zowel als de koning, die over u heerst, Jahweh, uw God, blijft volgen, dan zult gij leven;"},{"book":"1 Samuel","chapter":"12","verse":"15","text":"maar als gij niet luistert naar de stem van Jahweh, als gij u verzet tegen zijn geboden, dan zal de hand van Jahweh op u en uw koning neerkomen tot uw eigen verderf!"},{"book":"1 Samuel","chapter":"12","verse":"16","text":"Blijft nu nog staan, en let op het grote wonder, dat Jahweh voor uw ogen gaat doen."},{"book":"1 Samuel","chapter":"12","verse":"17","text":"Want ofschoon wij midden in de tarweoogst zijn, zal Jahweh het op mijn gebed laten donderen en regenen. Erkent dan, hoe zwaar gij misdaan hebt in de ogen van Jahweh, door een koning te verlangen."},{"book":"1 Samuel","chapter":"12","verse":"18","text":"En Samuël bad tot Jahweh, en Jahweh liet het die dag donderen en regenen,"},{"book":"1 Samuel","chapter":"12","verse":"19","text":"zodat heel het volk diep bevreesd werd voor Jahweh en Samuël, en aan Samuël vroeg: Bid voor uw dienaren tot Jahweh, uw God, opdat we niet sterven; want bij al onze zonden hebben we nog deze misdaad gevoegd, dat we een koning hebben verlangd."},{"book":"1 Samuel","chapter":"12","verse":"20","text":"Toen sprak Samuël tot het volk: Weest niet bevreesd! Zeker, gij hebt al dit kwaad bedreven; maar vervreemdt u thans niet langer van Jahweh. Blijft Jahweh dienen met geheel uw hart,"},{"book":"1 Samuel","chapter":"12","verse":"21","text":"zonder af te wijken naar die nietswaardigheden, die, juist omdat ze niets waard zijn, niet kunnen helpen en redden."},{"book":"1 Samuel","chapter":"12","verse":"22","text":"Neen, Jahweh zal zijn volk niet verwerpen terwille van zijn machtige Naam; want Jahweh heeft u tot zijn volk willen maken!"},{"book":"1 Samuel","chapter":"12","verse":"23","text":"En ik, ik denk er niet aan, om tegen Jahweh te zondigen, door niet meer voor u te bidden of u de goede en rechte weg te wijzen."},{"book":"1 Samuel","chapter":"12","verse":"24","text":"Vreest dus Jahweh en dient Hem oprecht met heel uw hart; ziet, wat grote dingen Hij aan u heeft gedaan."},{"book":"1 Samuel","chapter":"12","verse":"25","text":"Maar zo gij in de boosheid volhardt, dan gaat gij ten onder, gij zowel als uw koning!"}]}