{"data":[{"book":"UGenesisi","chapter":"1","verse":"1","text":"Ekuqaleni uNkulunkulu wadala amazulu lomhlaba."},{"book":"UGenesisi","chapter":"1","verse":"2","text":"Umhlaba wawungelasimo njalo ungelalutho, ubumnyama babengame phezulu kolwandle njalo uMoya kaNkulunkulu wayehambahamba phezu kwamanzi."},{"book":"UGenesisi","chapter":"1","verse":"3","text":"Ngakho uNkulunkulu wasesithi, “Akubekhona ukukhanya,” lakanye kwabakhona ukukhanya."},{"book":"UGenesisi","chapter":"1","verse":"4","text":"UNkulunkulu wabona ukuthi ukukhanya kwakukuhle, wasesehlukanisa ukukhanya lobumnyama."},{"book":"UGenesisi","chapter":"1","verse":"5","text":"UNkulunkulu wabiza ukukhanya ngokuthi “yimini,” ubumnyama wabubiza ngokuthi “yibusuku.” Ngakho kwabakhona ukuhlwa lokusa, kwaba lusuku lwakuqala."},{"book":"UGenesisi","chapter":"1","verse":"6","text":"Njalo uNkulunkulu wathi, “Kakube lomkhandlu phakathi kwamanzi ukwehlukanisa amanzi kwamanye amanzi.”"},{"book":"UGenesisi","chapter":"1","verse":"7","text":"Ngakho uNkulunkulu wehlukanisa amanzi angaphansi komkhandlu kulawo amanzi angaphezulu kwawo. Kwabanjalo."},{"book":"UGenesisi","chapter":"1","verse":"8","text":"UNkulunkulu wabiza umkhandlu lo ngokuthi “ngumkhathi.” Njalo kwabakhona ukuhlwa, kwabakhona njalo ukusa, usuku lwesibili."},{"book":"UGenesisi","chapter":"1","verse":"9","text":"Njalo uNkulunkulu wathi, “Kakuthi amanzi angaphansi komkhathi abuthane ndawonye njalo kakuvele umhlabathi owomileyo.” Ngakho kwabanjalo."},{"book":"UGenesisi","chapter":"1","verse":"10","text":"UNkulunkulu wabiza umhlaba owomileyo ngokuthi “ngumhlabathi,” lamanzi abutheneyo wathi “lulwandle.” Njalo uNkulunkulu wabona ukuthi kwakukuhle."},{"book":"UGenesisi","chapter":"1","verse":"11","text":"UNkulunkulu wasesithi, “Umhlabathi kawuthele izimila: imlimela ethela intanga lezihlahla emhlabathini ezithela izithelo ezilentanga phakathi, kusiya ngemihlobo yazo ehlukeneyo.” Kwabanjalo."},{"book":"UGenesisi","chapter":"1","verse":"12","text":"Umhlaba wathela izimila: izihlahla ezilentanga kusiya ngemihlobo yazo, lezihlahla ezithela izithelo ezilentanga phakathi kwazo kusiya ngemihlobo yazo. Njalo uNkulunkulu wabona ukuthi kwakukuhle."},{"book":"UGenesisi","chapter":"1","verse":"13","text":"Kwabakhona njalo ukuhlwa lokusa, usuku lwesithathu."},{"book":"UGenesisi","chapter":"1","verse":"14","text":"UNkulunkulu wasesithi, “Akube lezibane emkhandlwini womkhathi ukwehlukanisa imini lobusuku, njalo zibe luphawu lokubonisa izigaba zomnyaka, lezinsuku leminyaka,"},{"book":"UGenesisi","chapter":"1","verse":"15","text":"njalo zibe yizibane emkhandlwini womkhathi ukuletha ukukhanya emhlabeni.” Kwabanjalo."},{"book":"UGenesisi","chapter":"1","verse":"16","text":"UNkulunkulu wenza izibane ezimbili ezinkulu, isibane esikhulu ukubusa emini lesibane esincinyane ukubusa ebusuku. Wenza futhi lezinkanyezi."},{"book":"UGenesisi","chapter":"1","verse":"17","text":"UNkulunkulu wazibeka emkhandlwini womkhathi ukuletha ukukhanya emhlabeni,"},{"book":"UGenesisi","chapter":"1","verse":"18","text":"ukubusa imini lobusuku, kanye lokwahlukanisa ukukhanya lobumnyama. Njalo uNkulunkulu wabona ukuthi kwakukuhle."},{"book":"UGenesisi","chapter":"1","verse":"19","text":"Njalo kwabakhona ukuhlwa lokusa, usuku lwesine."},{"book":"UGenesisi","chapter":"1","verse":"20","text":"Njalo uNkulunkulu wathi, “Akube lezidalwa eziphilayo emanzini, njalo akuthi izinyoni ziphaphe ngaphezulu komhlaba zidabule emkhandlwini womkhathi.”"},{"book":"UGenesisi","chapter":"1","verse":"21","text":"Yikho uNkulunkulu wadala izidalwa ezinkulu zolwandle layo yonke into ephilayo lehambayo lenyakazelayo emanzini, kusiya ngemihlobo yazo, lezinyoni zonke ezilamaphiko, ngemihlobo yazo. Njalo uNkulunkulu wabona ukuthi kwakukuhle."},{"book":"UGenesisi","chapter":"1","verse":"22","text":"UNkulunkulu wazibusisa wathi, “Zalanani lande ngobunengi ligcwalise amanzi olwandle, njalo akuthi lezinyoni lazo zande emhlabeni.”"},{"book":"UGenesisi","chapter":"1","verse":"23","text":"Kwabakhona ukuhlwa, kwabakhona njalo lokusa, usuku lwesihlanu."},{"book":"UGenesisi","chapter":"1","verse":"24","text":"UNkulunkulu wabuya wathi, “Akuthi umhlaba uveze izidalwa eziphilayo kusiya ngemihlobo yazo: izinanakazana ezihuquzela emhlabathini, kanye lezinyamazana zeganga, yilezo kusiya ngemihlobo yazo.” Lakanye kwabanjalo."},{"book":"UGenesisi","chapter":"1","verse":"25","text":"UNkulunkulu wenza izinyamazana zeganga kusiya ngemihlobo yazo, izifuyo kusiya ngemihlobo yazo, njalo zonke izinanakazana ezihuquzela emhlabathini kusiya ngemihlobo yazo. Njalo uNkulunkulu wabona ukuthi kwakukuhle."},{"book":"UGenesisi","chapter":"1","verse":"26","text":"UNkulunkulu wasesithi, “Asenze umuntu ngesimo sethu langomfanekiso wethu ukuze abuse phezu kwenhlanzi zolwandle lezinyoni zemkhathini, phezu kwezifuyo, phezu kwawo wonke umhlaba laphezu kwazo zonke izinanakazana ezihuquzela emhlabathini.”"},{"book":"UGenesisi","chapter":"1","verse":"27","text":"Ngakho uNkulunkulu wadala umuntu ngomfanekiso wakhe,"},{"book":"UGenesisi","chapter":"1","verse":"28","text":"UNkulunkulu wababusisa wathi kubo, “Zalanani lande ngobunengi; liwugcwalise umhlaba, liwubuse. Busani phezu kwenhlanzi zolwandle lezinyoni zemkhathini laphezu kwezidalwa zonke ezihambayo emhlabathini.”"},{"book":"UGenesisi","chapter":"1","verse":"29","text":"UNkulunkulu wasesithi, “Ngilinika zonke izihlahla ezithela intanga ezisemhlabeni wonke lazozonke izihlahla ezilezithelo ezilentanga phakathi. Zingezenu ukuba lizidle."},{"book":"UGenesisi","chapter":"1","verse":"30","text":"Njalo nginika zonke izihlahla eziluhlaza kuzozonke izinyamazana zomhlaba lakuzo zonke izinyoni zemkhathini lakuzo zonke izidalwa ezihambayo emhlabathini, yonke into ephefumula impilo phakathi kwayo ukuba zibe yikudla kwazo.” Kwabanjalo."},{"book":"UGenesisi","chapter":"1","verse":"31","text":"UNkulunkulu wakubona konke lokho ayesekwenzile, njalo kwakukuhle kakhulu. Kwabakhona ukuhlwa lokusa, usuku lwesithupha."}]}