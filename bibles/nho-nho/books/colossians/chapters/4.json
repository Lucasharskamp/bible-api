{"data":[{"book":"COLOSSIANS","chapter":"4","verse":"1","text":"Kootou naa hakamau, kootou ki meemee hakaraaoi naa poe kootou. Kootou mannatu i kootou hoki e mee te Hakamau kootou e noho i te lani.4.1 Eph 6.9"},{"book":"COLOSSIANS","chapter":"4","verse":"2","text":"Kootou ki taku peenaa i te kau saaita, aa kootou ki taku hakamattoni lokoi ka hakanau i TeAtua."},{"book":"COLOSSIANS","chapter":"4","verse":"3","text":"Kootou hoki ki taku ka mannatu mai ki maatou, ki tokonaki mai TeAtua ki lavaa maatou te hakaea hakaraaoi tana taratara e mee i Christ, te taratara ni see ilotia imua. Teenei ko te vana e karapusi ai nau."},{"book":"COLOSSIANS","chapter":"4","verse":"4","text":"Kootou ki taku ki TeAtua ki tokonaki mai kiaa nau, ki hakaea hakaraaoi nau naa taratara nei ki mallama."},{"book":"COLOSSIANS","chapter":"4","verse":"5","text":"Kootou ki sosorina atammai lokoi imua naa tama teelaa see illoa maaoni i TeAtua, ki kkite naa tama naa i naa sosorina taukalleka kootou.4.5 Eph 5.16"},{"book":"COLOSSIANS","chapter":"4","verse":"6","text":"Kootou ki taratara hakaraaoi ki hii hakannoo naa tama raa ki naa taratara kootou, aa kootou ki illoa te hakaahea kootou naa taratara naa tama e vasirisiri vana ki kootou."},{"book":"COLOSSIANS","chapter":"4","verse":"7","text":"Maatou taina, Tikikus, te tama e heheuna hakapaa ma maatou naa heuna TeAriki, ma ki taratara atu ki illoa kootou i taku noho i te kina nei.4.7 Acts 20.4; 2 Tim 4.12"},{"book":"COLOSSIANS","chapter":"4","verse":"8","text":"Teenaa ko taku vana e heunatia atu nau te tama naa ki kootou, ki illoa kootou i te nnoho maatou nei ki fiaffia kootou.4.8 Eph 6.21-22"},{"book":"COLOSSIANS","chapter":"4","verse":"9","text":"Nau e heunatia atu nau hoki Onesimus ki oo atu laaua hakapaa. Teenaa se tama hoki e heheuna hakapaa ma maatou, aa maatou hoki e fiffai iaa ia. Laaua ma ki taratara atu i naa vana katoo e ssura i te kina nei.4.9 Phlm 10-12"},{"book":"COLOSSIANS","chapter":"4","verse":"10","text":"Aristarkus e nnoho maaua i te hare karapusi. Laaua maa Mark, te taina Barnabas e pureppure atu ki kootou. (Nau ku oti te purepure atu ki mmata ake kootou kiaa ia i tana saaita e sura atu.)4.10 Acts 19.29; 27.2; Phlm 24; Acts 12.12,25; 13.13; 15.37-39"},{"book":"COLOSSIANS","chapter":"4","verse":"11","text":"Joshua, te tama e ttapa hoki ma ko Justus e purepure atu hoki ki kootou. Teenei ko te takatoru Jew koi e saapai mai ki aku heuna e mee maa te Nohorana TeAtua. Nau ni hakasoaina hakaraaoi iloo laatou i aku heuna nei."},{"book":"COLOSSIANS","chapter":"4","verse":"12","text":"Te laa tama hoki kootou se tama e heheuna hoki maa Christ, Epafras, e purepure atu ki kootou. a ia maraa e taku peenaa ki TeAtua ki tokonaki atu ki kootou, ki lotu maaoni kootou ki mee kootou pee ko naa tama ku mattua ma te lotu aa e tautari tonu ki te hiihai TeAtua.4.12 Col 1.7; Phlm 23"},{"book":"COLOSSIANS","chapter":"4","verse":"13","text":"Nau e lavaa te taratara atu maa Epafras ni heheuna haimahi iloo ki taukareka te nnoho kootou ma naa tama i Laodosia ma Haiarapolis."},{"book":"COLOSSIANS","chapter":"4","verse":"14","text":"Luke, te tama e fiffai taatou, e roorosi naa maki, laaua ma Demas e pureppure atu ki kootou.4.14 2 Tim 4.10,11; Phlm 24"},{"book":"COLOSSIANS","chapter":"4","verse":"15","text":"Kootou ku hakataeria naa purepure maatou nei ki naa taaina ma naa kave maatou i Laodosia, aa ki Nimfa ma naa tama e lotulotu i tana hare."},{"book":"COLOSSIANS","chapter":"4","verse":"16","text":"Saaita kootou ku oti te tokatoka i te pas nei raa, kootou ku kauatu te pas nei ki naa tama te lotu i Laodosia. Ki oti kootou ku tokatoka hoki i taku pas ma ki kaavea atu naa taaina ma naa kave taatou i Laodosia."},{"book":"COLOSSIANS","chapter":"4","verse":"17","text":"Kootou taratara atu ki Arkipus ki hakaotina naa heuna TeAriki ni kauake kiaa ia.4.17 Phlm 2"},{"book":"COLOSSIANS","chapter":"4","verse":"18","text":"A nau Paul, e sissii atu aku purepure nei ki taku tino rima. Kootou mannatu i aa nau koi moe i te hare karapusi."}]}