{"data":[{"book":"Luk'as Dooshishiyo","chapter":"9","verse":"1","text":"Iyesus tatse git b́woshtswotsi b́maand s'eegdek't fo'erawwotsi kishosh, shod jam kashiy, angonat alon b́ imi."},{"book":"Luk'as Dooshishiyo","chapter":"9","verse":"2","text":"Ik'i mengsti jango ash jamosh bo keewitwok'o shodetswotsno bo kashitwok'o boon b́ woshi."},{"book":"Luk'as Dooshishiyo","chapter":"9","verse":"3","text":"9:3-5 Luk'. 10:4-11; Wosh. 13:51  Hank'owa boosh bí et, «It werindosh wotitwo eegor deshdek' k'ayere, gumbonor b́wotiyal, k'arc'itonor, galonor, gizonor, woniyet tahonor dab daamk'ayere."},{"book":"Luk'as Dooshishiyo","chapter":"9","verse":"4","text":"Ibo amr maa ikots it kindor gálmanitse keer it amfetsosh maa man mec'rotse teyere."},{"book":"Luk'as Dooshishiyo","chapter":"9","verse":"5","text":"Asha ashwots itn ibiyo bok'azetk wotiyalmó gálmani fakshr it amor it tufatsi k'undo tebk'rar ameree, manwere boats gaw wotitwe.»"},{"book":"Luk'as Dooshishiyo","chapter":"9","verse":"6","text":"Mansh wosheetsots maniye kesht doo shishyo daniyfetst shodetswotsi kashiyifere gál gálotse boguurefoni."},{"book":"Luk'as Dooshishiyo","chapter":"9","verse":"7","text":"Ash ik iko «Gpfo Yohans k'irotse k'az tuure» ett bo keewirwotse Gelil dats k'eezfo Herodis Iyesus fints jamo b́ shishor daand b́wutsi."},{"book":"Luk'as Dooshishiyo","chapter":"9","verse":"8","text":"Mank'o ik ikwots «Nebiyo Eliyas aanat waare,» bo etor k'atswotsmó «Shints nebiywotsitse iko k'irotse k'az tuure,» bo etiri."},{"book":"Luk'as Dooshishiyo","chapter":"9","verse":"9","text":"9:9 Mat. 14:1-2; Mar. 6:14-15; Luk'. 9:7-8  Herodiswe b́ kaaton «Taa Yohans tooko k'ut'rere, eshe, jaman k'alirwe ett keeweyirwo kone eshna?» bí etfo. Bín bek'ono b́ tewnfo."},{"book":"Luk'as Dooshishiyo","chapter":"9","verse":"10","text":"B́woshefwots bowoshetsoke aani wáát bok'alts jamo Iyesussh bokeewi. Bíwere Betesayida eteets kitu ganoke fa'a jokats bo aali dek't bíami."},{"book":"Luk'as Dooshishiyo","chapter":"9","verse":"11","text":"Ash ashonwre Iyesus beyoko áwok b́woto bo daniyakon b́shuutso shoy dek't botuw, bíwere boon dek't Ik'i mengsti jango boosh b́ daniyi, boshodatse kasho geeyat waats jamwotsno bo shodotse b́ kashi."},{"book":"Luk'as Dooshishiyo","chapter":"9","verse":"12","text":"Aawo ilosh bí'etfere, b́danif tatse gitwots Iyesus maants t'int «No beyirwokanwo woorwere, eshe ash ashuwotsi gúranatse fa'a kitwotsnat gat'eriwotsits amr mishonat k'eyokon gee bodek'etwok'o fakshk'rowe,» bo et."},{"book":"Luk'as Dooshishiyo","chapter":"9","verse":"13","text":"Iyesusmó «It it tookon bometwo boosh imere,» bí eti."},{"book":"Luk'as Dooshishiyo","chapter":"9","verse":"14","text":"Ash ashonwere úts kumk'oyi b́tesh."},{"book":"Luk'as Dooshishiyo","chapter":"9","verse":"15","text":"B́ danifwotswere bí'ettsuk'o ash ashuwotsi bobetwok'o woshbok'ri."},{"book":"Luk'as Dooshishiyo","chapter":"9","verse":"16","text":"Maniyere il Iyesus úts mishwotsnat mus' gitwotsn k'a'udek't daromaants kááwdek't s'iilt Ik'o b́údi, tishde'er ash ashosh bokayitwok'o b́ danifwotssh b́ ími."},{"book":"Luk'as Dooshishiyo","chapter":"9","verse":"17","text":"Jametswots maat bowori, b́ danifwots ash mááre oorts mishi fed'o tatse git ooshi s'eeno bo k'a'úwi."},{"book":"Luk'as Dooshishiyo","chapter":"9","verse":"18","text":"Ik aaw Iyesus bí'yal Ik'o b́ k'onfere b́ danirwots waat bínton be bodek', bíwere, «Ash asho taan koni etfno?» ett bíaat."},{"book":"Luk'as Dooshishiyo","chapter":"9","verse":"19","text":"Bowere «Ik iko ‹Gupfo Yohansiye,› k'atswots ‹Eliyasiye,› etfne neesha, ‹Yoots nebiyiwotsitsi iko k'irotse tuure,› etirwotsu fa'ane,» ett bísh bo aaniyi."},{"book":"Luk'as Dooshishiyo","chapter":"9","verse":"20","text":"Itmó eshe, «Taan koni etfte?» et boon bí aati. P'et'roswere, «Nee Ik'i mesihiyo neene,» ett bísh bí aaniy."},{"book":"Luk'as Dooshishiyo","chapter":"9","verse":"21","text":"Iyesusere han konshor bokeewrawok'o kup'idek't b́ keewi."},{"book":"Luk'as Dooshishiyo","chapter":"9","verse":"22","text":"Manats dabt Iyesus b́ danifwotssh hank'owa bí'et, «Ash na'o gond bek'o ayide bí'ats b́bodo jinatse, eenashwotsnat kahniy naashwotsn, Muse nemo danifwotsoke gac'etwe, úd'etwe, b́wotiyalor keezl aawon k'irotse tuwitwe.»"},{"book":"Luk'as Dooshishiyo","chapter":"9","verse":"23","text":"Jametswotssh hank'wa bíet, «T shuuts waa geetso b́ beyal b́took keewo juk'rowe, aaw aawonowere b́ mask'aliyo kurde t shuutso sha'owa"},{"book":"Luk'as Dooshishiyo","chapter":"9","verse":"24","text":"9:24 Mat. 10:39; Luk'. 17:33; Yoh. 12:25  Taayere bogo b́ kasho shawsh geyitu jametswots t'ut'etúno, taasha err b́ kasho beshide'er imetwonmó ooridek'etwe."},{"book":"Luk'as Dooshishiyo","chapter":"9","verse":"25","text":"Asho datsatsi gaal jamo b́datsiyal, b́ kashunmó b́ t'afiyal eege bísh b́k'aliti?"},{"book":"Luk'as Dooshishiyo","chapter":"9","verse":"26","text":"Taanat tdanits daniyi jangatse tuutson jitsitu jámo ash na'o b́mangonat b́ nih mangon, aani b́ melaki S'aynwots mangon b́ woor b́jangatse jitsitwe."},{"book":"Luk'as Dooshishiyo","chapter":"9","verse":"27","text":"Arikoniye itsh t keewiri, and hanoke fa'úwotsitse Ik'i megstu bo bek'fetsosh k'irrawwots fa'ane.»"},{"book":"Luk'as Dooshishiyo","chapter":"9","verse":"28","text":"Iyesus han b́keewtsi shmt aawe hakon P'et'rosi, Yohansnat Yak'obn jishdek't Ik' k'onosh gur iko abaats keshb́dek'i."},{"book":"Luk'as Dooshishiyo","chapter":"9","verse":"29","text":"Ik'o b́k'onfere bí'aro wone b́ wtsi, b́ tahonuwer nas' wotat b́ goli."},{"book":"Luk'as Dooshishiyo","chapter":"9","verse":"30","text":"Mann! gawerawon git ashuwots waat bínton bokeweyir, boowere Musenat Elyasna bo teshi."},{"book":"Luk'as Dooshishiyo","chapter":"9","verse":"31","text":"Mangon be'eyat keewefetst bo teshtsonwere, Iyesus Iyerusalemitse gond bek'o bí'ats b́ bodetwok'onat b́ k'iritwok'ona b́teshi."},{"book":"Luk'as Dooshishiyo","chapter":"9","verse":"32","text":"Manór P'et'rosnat b́ tohwotsn tokron maawutsat k'egutserno boteshi, tokrotse bo tuwtsok'nmo Iyesus mangonat bínton teshts ash gitwotsn bo bek'i."},{"book":"Luk'as Dooshishiyo","chapter":"9","verse":"33","text":"Ash gitwots Iyesusatse k'aleyat bo amtsok'on P'et'ros Iyesussh «Danifono, hanoke beyo noosh shenge, eshe iko neesh, iko Musesh, ikono Eliyassh, keez gofuwotsi áá de'one!» bí et, P'et'ros han bietoor b́ keewirwo danatse."},{"book":"Luk'as Dooshishiyo","chapter":"9","verse":"34","text":"P'et'ros man keewoke b́befre daawno waat boon degbdek', dawnonwere boon degb́dek'tsok'on shat bowtsi."},{"book":"Luk'as Dooshishiyo","chapter":"9","verse":"35","text":"9:35 Isa. 42:1; Mat. 3:17; 12:18; Mar. 1:11; Luk'. 3:22  Dawnmanitsno, «T marat'tso t na'o haniye, bín k'ewere!» etiru k'ááro b́ waa."},{"book":"Luk'as Dooshishiyo","chapter":"9","verse":"36","text":"K'armanwere b́ shisheyahakon Iyesus bíaali wotat b́ daatseyi, b́ danifwotswere bo bek'ts jamo konshor bo kewrawon s'ket be bowts."},{"book":"Luk'as Dooshishiyo","chapter":"9","verse":"37","text":"Yatsok'on Iyesusnat b́ danif keezwotsn guri abaatse bo oot'tsok'on ay asho Iyesusi amt gonkbodek'i."},{"book":"Luk'as Dooshishiyo","chapter":"9","verse":"38","text":"Ash ash dagotse ash iko hank'o ett b́kuh! «Danifono! na'an taash iks'uz b́wottsotse taash n kashiytwok'o neen k'onre,"},{"book":"Luk'as Dooshishiyo","chapter":"9","verse":"39","text":"Hambe! Kim shayiran gawerawo detsdek't b́ kuhirye, datsats dikdek't úmbo kishifetst b́ s'ik'iyriye, bí atsono gaawit gondo b́ bek'shiyakon b́fakshfoni."},{"book":"Luk'as Dooshishiyo","chapter":"9","verse":"40","text":"Kim shayiran bo kishitwok'o n danifwotssh keewre b́tesh, ernmó falratsne.»"},{"book":"Luk'as Dooshishiyo","chapter":"9","verse":"41","text":"Iyesuswere hanko bí et «It amaneraw k'uurts s'oot'wotso! awrifetsone itnton t beeti? awrifetsoshe it keewo t k'amiti? aab n na'o hakan de'ewowe.»"},{"book":"Luk'as Dooshishiyo","chapter":"9","verse":"42","text":"Na'onwere Iyesus maants b́ t'intsok'on fo'erawo datsats dikdek't b́ s'ik'i, Iyesusmó kim shayirman hadat, na'onowere kashidek't b́ nihsh imb́k'ri."},{"book":"Luk'as Dooshishiyo","chapter":"9","verse":"43","text":"Ash jamonwere Ik'i een ango bobek'tsotse bo adi."},{"book":"Luk'as Dooshishiyo","chapter":"9","verse":"44","text":"«Itsh tkeewiru keewan nibn de t'iwintsde'ere! Hambe, Ash Na'o ashuwotssh beshide imetwe.»"},{"book":"Luk'as Dooshishiyo","chapter":"9","verse":"45","text":"Boomó keewman t'iwintsde'atsno, b́keewirmanwere boosh aashgutsatni b́tesh, bín aatoshowere shat bowtsi."},{"book":"Luk'as Dooshishiyo","chapter":"9","verse":"46","text":"B́ danifwots «No únetsitse bogo kone?» ett moosho tuuz bok'ri."},{"book":"Luk'as Dooshishiyo","chapter":"9","verse":"47","text":"Iyesusmó bo nibotse bo gawirwo dank'rat na'i marmat' iko dek' waat b́ ganok need'i b́k'ri,"},{"book":"Luk'as Dooshishiyo","chapter":"9","verse":"48","text":"9:48 Mat. 10:40; Luk'. 10:16; Yoh. 13:20  Bíwere «Na'i marmat'han taasha err dek'etwo taane b́ dek'iy, taan dek'ts jamonwere taan woshtsonye bo dek'iye. Ititse it jametswotsitse dashtso bí jamoniyere bogee b́ wotitye,» bí et."},{"book":"Luk'as Dooshishiyo","chapter":"9","verse":"49","text":"Maniye hakon Yohans Iyesussh, «Danifono, ash iko n shútson fo'erawo b́ kishfere nobek'i, ernmó noonton b́woterawotse bazi nok'ri,» bíet."},{"book":"Luk'as Dooshishiyo","chapter":"9","verse":"50","text":"Iyesuswere «Iti k'eferaw jamo it maants b́wottsotse k'ayere, bazik'ayere!» bí et."},{"book":"Luk'as Dooshishiyo","chapter":"9","verse":"51","text":"Iyesusi daromadan b́ keshet aawo t'infere b́ waatsok'on Iyerusalem maants amoosh k'ut'dek't b́ tuwi."},{"book":"Luk'as Dooshishiyo","chapter":"9","verse":"52","text":"Bíyere shin shino amet woshetawotsi woshb́k'ri, boowere jam keewo k'aniyosh Semaritse daatsets gal iku maants bo ami."},{"book":"Luk'as Dooshishiyo","chapter":"9","verse":"53","text":"Ernmó bí mann beshar Iyerusalemi bí'ametuwok'o bo dantsotse gal manitsi ashuwots bín dek'o geratsno bo tesh."},{"book":"Luk'as Dooshishiyo","chapter":"9","verse":"54","text":"B́danifuwots Yak'obnat Yohansn man bo bek'tsok'on, «Doonzono! darotse tawo ood'r ashaanotsi mits b́ bazetwok'o no k'alish eekineya?» bo et."},{"book":"Luk'as Dooshishiyo","chapter":"9","verse":"55","text":"Iyesusmó bo maants wongr ett aanat boon b́ hadi. [It aaw naari shayirokik it wottsok'o danatste, ash na'o b́awa ash kash worya bako, t'afiyaliye.]"},{"book":"Luk'as Dooshishiyo","chapter":"9","verse":"56","text":"Manoknowere tuut k'osh gaalo maants k'az bo ami."},{"book":"Luk'as Dooshishiyo","chapter":"9","verse":"57","text":"Iyesusnat b́ danifwots weerindatse bo sha'efere ash iko Iyesussh «Taa ni'amiru jamok n shuutso shoyde'er amoosh geefe,» bí et."},{"book":"Luk'as Dooshishiyo","chapter":"9","verse":"58","text":"Iyesuswere «Waangwots gop'o detsfne, daritsi kafwotswere kúto detsfne, ashna'onmó dab b́ tooku bits b́ gedetwok wotts bewoku deshatse,» ett bísh bíaaniy."},{"book":"Luk'as Dooshishiyo","chapter":"9","verse":"59","text":"K'osh ashosho, «T shuutso wowe» bí et. Ashmanmó «T doonzo! shino amr t nihi duh tdek'ish taash eekowe,» bi et."},{"book":"Luk'as Dooshishiyo","chapter":"9","verse":"60","text":"Iyesuswere «K'irtswotsi k'ayk'rowe, k'irts bokuwotsi duhde'enee, nemon amr Ik'i mengsti jango daniwe!» ett bí aaniyi."},{"book":"Luk'as Dooshishiyo","chapter":"9","verse":"61","text":"Maniye il k'osh ash iko «Doonzono, taa neenton sha'o geefe, wotowa bako shino amr t meyitsi ashuwotsi jamir t weetwok'o taash eekowe,» bí eti."},{"book":"Luk'as Dooshishiyo","chapter":"9","verse":"62","text":"Iyesuswere «Goshosh hordo kishon deshde'er shuutso maants s'iliru asho Ik'i mengstosh wotitkaliye,» et bíaanyi."}]}