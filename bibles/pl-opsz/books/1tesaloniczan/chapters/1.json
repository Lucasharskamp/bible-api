{"data":[{"book":"1 Tesaloniczan","chapter":"1","verse":"1","text":"Ja, Paweł, wraz z Sylwanem i Tymoteuszem, piszę do kościoła Tesaloniczan, który należy do Boga Ojca i Pana, Jezusa Chrystusa. Niech Bóg obdarza was łaską i pokojem!"},{"book":"1 Tesaloniczan","chapter":"1","verse":"2","text":"Zawsze dziękujemy za was wszystkich Bogu i ciągle pamiętamy o was w naszych modlitwach."},{"book":"1 Tesaloniczan","chapter":"1","verse":"3","text":"Wspominamy wasze czyny płynące z wiary i miłości oraz wytrwałą nadzieję, którą pokładacie w naszym Panu, Jezusie Chrystusie. Bóg, nasz Ojciec, widzi to wszystko!"},{"book":"1 Tesaloniczan","chapter":"1","verse":"4","text":"Wiemy, przyjaciele, że Bóg was kocha i że wybrał was."},{"book":"1 Tesaloniczan","chapter":"1","verse":"5","text":"Gdy opowiadaliśmy wam dobrą nowinę, to usłyszeliście nie tylko nasze słowa, ale zobaczyliście także moc Boga i zostaliście przekonani przez Ducha Świętego. Dobrze też wiecie, że prawdziwość dobrej nowiny potwierdziliśmy również naszym życiem."},{"book":"1 Tesaloniczan","chapter":"1","verse":"6","text":"Zaczęliście więc naśladować i nas, i Pana, bo uwierzyliście z taką radością, jaką daje tylko Duch Święty—pomimo doznawanych prześladowań!"},{"book":"1 Tesaloniczan","chapter":"1","verse":"7","text":"W ten sposób staliście się wzorem dla wszystkich wierzących w Macedonii i Achai."},{"book":"1 Tesaloniczan","chapter":"1","verse":"8","text":"Dzięki wam, słowo Pana rozeszło się nie tylko w tych okolicach, wasza wiara w Boga jest już bowiem znana dosłownie wszędzie! My nie musimy nawet niczego więcej mówić na ten temat."},{"book":"1 Tesaloniczan","chapter":"1","verse":"9","text":"Ludzie sami opowiadają bowiem, jak wspaniale nas przyjęliście i jak odwróciliście się od swoich bożków, aby służyć żywemu i prawdziwemu Bogu"},{"book":"1 Tesaloniczan","chapter":"1","verse":"10","text":"oraz oczekiwać powrotu z nieba Jego Syna—Jezusa, którego wskrzesił z martwych. Tylko On może nas uchronić przed nadchodzącym sądem Boga."}]}