{"data":[{"book":"Matteus","chapter":"7","verse":"1","text":"»Älkää tuomitko muita, niin teitäkään ei tuomita."},{"book":"Matteus","chapter":"7","verse":"2","text":"Muut kohtelevat teitä samoin kuin te kohtelette heitä."},{"book":"Matteus","chapter":"7","verse":"3","text":"Miten voit nähdä niin hyvin veljesi silmässä olevan roskan, kun sinulla on hirsi omassa silmässäsi?"},{"book":"Matteus","chapter":"7","verse":"4","text":"Kuinka voit ehdottaa: ’Hyvä ystävä, saanhan ottaa roskan silmästäsi?’ vaikka et näe mitään, kun omassa silmässäsi on hirsi."},{"book":"Matteus","chapter":"7","verse":"5","text":"Olet tekopyhä! Ota hirsi pois, niin voit auttaa ystävääsikin."},{"book":"Matteus","chapter":"7","verse":"6","text":"Älkää antako helmiä sioille! Ne sotkevat helmet jalkoihinsa ja hyökkäävät kimppuunne."},{"book":"Matteus","chapter":"7","verse":"7","text":"Pyytäkää, niin saatte mitä pyydätte. Etsikää, niin löydätte. Koputtakaa, niin ovi avataan."},{"book":"Matteus","chapter":"7","verse":"8","text":"Jokainen saa, kun vain pyytää, ja löytää, kun etsii. Jos vain koputat, ovi aukeaa."},{"book":"Matteus","chapter":"7","verse":"9","text":"Kun lapsi pyytää isältään leipäpalaa, antaako isä hänelle sen sijasta kiven?"},{"book":"Matteus","chapter":"7","verse":"10","text":"Jos lapsi pyytää kalaa, antaako isä hänelle myrkkykäärmeen?"},{"book":"Matteus","chapter":"7","verse":"11","text":"Kovasydämiset, pahat ihmisetkin antavat lapsilleen hyviä lahjoja. Tottahan Taivaan Isä antaa parasta mahdollista niille, jotka pyytävät häneltä."},{"book":"Matteus","chapter":"7","verse":"12","text":"Olkaa muille sellaisia kuin toivotte heidän olevan itsellenne. Tämä on Mooseksen lain ja profeettojen opetuksen sisältö pähkinänkuoressa.7:12 Sananmukaisesti: »tämä on laki ja profeetat»."},{"book":"Matteus","chapter":"7","verse":"13","text":"Taivaaseen päästään vain kapeasta portista. Kadotuksen valtatie on leveä. Sen porteista on suurtenkin joukkojen helppo mennä sisään."},{"book":"Matteus","chapter":"7","verse":"14","text":"Elämän tie ja sille johtava portti sen sijaan ovat niin kapeat, että vain harvat löytävät ne."},{"book":"Matteus","chapter":"7","verse":"15","text":"Varokaa vääriä opettajia, jotka näyttävät lauhkeilta lampailta, mutta ovat itse asiassa vihaisia susia."},{"book":"Matteus","chapter":"7","verse":"16","text":"Heidän toimintansa paljastaa kyllä heidät. Puukin tunnetaan hedelmistään. Et voi erehtyä luulemaan piikkipensaita viiniköynnökseksi tai ohdakkeita viikunapuuksi."},{"book":"Matteus","chapter":"7","verse":"17","text":"Hedelmät paljastavat, millainen puu on."},{"book":"Matteus","chapter":"7","verse":"18","text":"Herkullisia ja syötäväksi kelpaamattomia hedelmiä ei voi kasvaa samassa puussa."},{"book":"Matteus","chapter":"7","verse":"19","text":"Huonoja hedelmiä tuottava puu kaadetaan ja poltetaan."},{"book":"Matteus","chapter":"7","verse":"20","text":"Hedelmät siis ratkaisevat."},{"book":"Matteus","chapter":"7","verse":"21","text":"Eivät kaikki hurskaita sanakäänteitä viljelevät ihmiset ole Jumalan lapsia. Ihmiset voivat puhua ’Herrasta’, mutta se ei merkitse, että he ovat taivaan tiellä. Ratkaisevaa on, tottelevatko he minun Isääni, joka on taivaassa."},{"book":"Matteus","chapter":"7","verse":"22","text":"Monet sanovat minulle tuomiopäivänä7:22 Sananmukaisesti: »sinä päivänä».: ’Herra, me kerroimme sinusta muille, ajoimme sinun nimesi avulla pahoja henkiä ihmisistä ja teimme muitakin suuria ihmeitä.’"},{"book":"Matteus","chapter":"7","verse":"23","text":"Mutta minä vastaan: ’Ette te ole koskaan olleet minun omiani.7:23 Sananmukaisesti: »en ole koskaan tuntenut teitä». Menkää pois, sillä ette ole totelleet Jumalaa.’"},{"book":"Matteus","chapter":"7","verse":"24","text":"Viisas on se, joka kuuntelee minun ohjeitani ja noudattaa niitä. Jos teette niin, olette kuin mies, joka rakentaa talonsa kallioperustalle."},{"book":"Matteus","chapter":"7","verse":"25","text":"Kun rankkasade yllättää ja tulva ja myrskytuuli uhkaavat kaataa talon, se ei sorru, koska sen perusta on kestävä."},{"book":"Matteus","chapter":"7","verse":"26","text":"Ne, jotka kuulevat neuvoni, mutta eivät välitä niistä, ovat yhtä tyhmiä kuin mies, joka rakentaa talonsa hiekalle."},{"book":"Matteus","chapter":"7","verse":"27","text":"Sateet tulevat, nousee tulva ja myrsky, ja silloin hänen talonsa sortuu maan tasalle.»"},{"book":"Matteus","chapter":"7","verse":"28","text":"Jeesus lopetti puheensa. Kansanjoukot olivat ihmeissään,"},{"book":"Matteus","chapter":"7","verse":"29","text":"sillä Jeesus oli aivan erilainen kuin heidän omat lainopettajansa. Hän puhui niin kuin se, jolla on valta."}]}