{"data":[{"book":"ПСАЛТЫР","chapter":"32","verse":"1","text":"Псальма Давідава."},{"book":"ПСАЛТЫР","chapter":"32","verse":"2","text":"Услаўляйце Госпада арфамі, сьпявайце Яму на дзесяціструннай псалтыры;"},{"book":"ПСАЛТЫР","chapter":"32","verse":"3","text":"новую песьню сьпявайце Яму; зладжана пойце Яму, з ускліцаньнем,"},{"book":"ПСАЛТЫР","chapter":"32","verse":"4","text":"бо слова Гасподняе - шчырае, і ўсе дзеі Ягоныя правільныя."},{"book":"ПСАЛТЫР","chapter":"32","verse":"5","text":"Ён любіць праўду і суд; Гасподняю міласьцю зямля поўніцца."},{"book":"ПСАЛТЫР","chapter":"32","verse":"6","text":"Словам Госпада створаны нябёсы, і духам вуснаў Ягоных - усе сілы нябесныя."},{"book":"ПСАЛТЫР","chapter":"32","verse":"7","text":"Ён сабраў, быццам груды, марскія воды; бездані склаў у каморах."},{"book":"ПСАЛТЫР","chapter":"32","verse":"8","text":"Хай баіцца Госпада ўся зямля; хай трымціць прад Ім усё жывое на сьвеце,"},{"book":"ПСАЛТЫР","chapter":"32","verse":"9","text":"бо сказаў Ён - і сталася; Ён загадаў - і зьявілася."},{"book":"ПСАЛТЫР","chapter":"32","verse":"10","text":"Гасподзь разбурае рады язычнікаў; зьнішчае намыслы народаў."},{"book":"ПСАЛТЫР","chapter":"32","verse":"11","text":"А рада Гасподняя вечна стаяцьме; задумы сэрца Ягонага - з роду ў род."},{"book":"ПСАЛТЫР","chapter":"32","verse":"12","text":"Дабрашчасны народ, у якога Гасподзь ёсьць Бог, - племя, якое Ён выбраў у спадчыну Сабе."},{"book":"ПСАЛТЫР","chapter":"32","verse":"13","text":"Гасподзь паглядае зь нябёсаў, бачыць усіх сыноў чалавечых;"},{"book":"ПСАЛТЫР","chapter":"32","verse":"14","text":"з трона Свайго Ён пазірае на ўсіх, што жывуць на зямлі:"},{"book":"ПСАЛТЫР","chapter":"32","verse":"15","text":"Ён стварыў сэрцы ўсіх іх, і ўважае ўсім іхнім дзеям."},{"book":"ПСАЛТЫР","chapter":"32","verse":"16","text":"Цар не ўратуецца мноствам войска; не ўбароніць волата вялікая сіла."},{"book":"ПСАЛТЫР","chapter":"32","verse":"17","text":"Ненадзейны конь для ратаваньня, ня вызваліць сілай вялікай сваёю."},{"book":"ПСАЛТЫР","chapter":"32","verse":"18","text":"Вось, вока Гасподняе над тымі, хто баіцца Яго, і хто спадзяецца на літасьць Ягоную,"},{"book":"ПСАЛТЫР","chapter":"32","verse":"19","text":"што Ён душу іхнюю ўратуе ад сьмерці і ў час галодны накорміць іх."},{"book":"ПСАЛТЫР","chapter":"32","verse":"20","text":"Душа наша мае надзею на Госпада: Ён дапамога наша;"},{"book":"ПСАЛТЫР","chapter":"32","verse":"21","text":"Ім радуецца сэрца наша, бо на сьвятое імя Ягонае мы спадзяваліся."},{"book":"ПСАЛТЫР","chapter":"32","verse":"22","text":"Хай будзе ласка Твая, Госпадзе, з намі, мы так на Цябе надзею ўскладаем."}]}