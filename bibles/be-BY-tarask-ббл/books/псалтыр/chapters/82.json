{"data":[{"book":"ПСАЛТЫР","chapter":"82","verse":"1","text":"Песьня. Псальма Асафава."},{"book":"ПСАЛТЫР","chapter":"82","verse":"2","text":"Божа! Не перамоўчы, не маўчы, і не заставайся спакойны, Божа!"},{"book":"ПСАЛТЫР","chapter":"82","verse":"3","text":"Бо вось, ворагі Твае зашумелі, і ненавісьнікі Твае паднялі галаву:"},{"book":"ПСАЛТЫР","chapter":"82","verse":"4","text":"супроць народу Твайго склалі падступную змову, і раяцца супроць тых, каго Ты ахоўваеш;"},{"book":"ПСАЛТЫР","chapter":"82","verse":"5","text":"сказалі: «пойдзем і вынішчым іх з народаў, каб і ня згадвалася болей імя Ізраіля»."},{"book":"ПСАЛТЫР","chapter":"82","verse":"6","text":"Змовіліся аднадушна, склалі супроць Цябе хаўрус:"},{"book":"ПСАЛТЫР","chapter":"82","verse":"7","text":"селішчы Эдомавыя і Ізмаільцяне, Мааў і Агаране,"},{"book":"ПСАЛТЫР","chapter":"82","verse":"8","text":"Гевал і Амон і Амалік, Філістымляне з жыхарамі Тыра;"},{"book":"ПСАЛТЫР","chapter":"82","verse":"9","text":"і Асур прыстаў да іх; яны сталі сілаю ўсім сынам Лотавым."},{"book":"ПСАЛТЫР","chapter":"82","verse":"10","text":"Зрабі ім тое самае, што Мадыяму, што Сісару, што Явіну каля патока Кісона,"},{"book":"ПСАЛТЫР","chapter":"82","verse":"11","text":"якія вынішчаны ў Аэндоры, зрабіліся гноем зямлі."},{"book":"ПСАЛТЫР","chapter":"82","verse":"12","text":"Зрабі зь імі, з уладарамі іхнімі, як з Орывам і Зівам, і з усімі правадырамі іхнімі, як зь Зэвэем і Салманам,"},{"book":"ПСАЛТЫР","chapter":"82","verse":"13","text":"якія казалі: «возьмем сабе на валоданьне селішчы Божыя»."},{"book":"ПСАЛТЫР","chapter":"82","verse":"14","text":"Божа мой! хай будуць яны, як пыл у віхуры, як на вятры салома."},{"book":"ПСАЛТЫР","chapter":"82","verse":"15","text":"Як вагонь выпальвае лес, і як полымя апальвае горы,"},{"book":"ПСАЛТЫР","chapter":"82","verse":"16","text":"так гані іх бураю Тваёю, і настрашы іх бураю Тваёю,"},{"book":"ПСАЛТЫР","chapter":"82","verse":"17","text":"напоўні аблічча іхняе сорамам, каб шукалі яны імя Тваё, Госпадзе!"},{"book":"ПСАЛТЫР","chapter":"82","verse":"18","text":"Хай пасаромяцца і настрашаны будуць навечна, хай брыдка ім будзе і хай загінуць,"},{"book":"ПСАЛТЫР","chapter":"82","verse":"19","text":"і няхай яны ведаюць, што Ты, Каму адзінаму імя - Гасподзь, Усявышні над усёю зямлёю."}]}