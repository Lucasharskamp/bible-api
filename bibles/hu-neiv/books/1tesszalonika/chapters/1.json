{"data":[{"book":"1 Tesszalonika","chapter":"1","verse":"1","text":"Pál, Szilvánusz és Timóteus a thesszalonikai gyülekezetnek, az Atya Istenben és az Úr Jézus Krisztusban:"},{"book":"1 Tesszalonika","chapter":"1","verse":"2","text":"Hálát adunk Istennek mindenkor mindnyájatokért, megemlékezve rólatok imádságunkban."},{"book":"1 Tesszalonika","chapter":"1","verse":"3","text":"Szüntelenül emlegetjük Isten, a mi Atyánk előtt a ti hitetek munkáját, szereteteteknek fáradozását és a mi Urunk Jézus Krisztus felől való reménységeteknek állhatatosságát,"},{"book":"1 Tesszalonika","chapter":"1","verse":"4","text":"tudva, hogy ti, Istentől szeretett atyámfiai, ki vagytok választva."},{"book":"1 Tesszalonika","chapter":"1","verse":"5","text":"A mi evangéliumhirdetésünk nálatok nemcsak szavakban állt, hanem isteni erőkben, Szentlélekben és teljes bizonyosságban. Hiszen tudjátok, hogyan éltünk közöttetek a ti érdeketekben."},{"book":"1 Tesszalonika","chapter":"1","verse":"6","text":"Ti pedig a mi követőinkké lettetek és az Úréi, befogadva az igét sokféle szorongattatás között, a Szentlélek örömével."},{"book":"1 Tesszalonika","chapter":"1","verse":"7","text":"Úgyhogy Macedóniában és Akhájában valamennyi hívőnek példaképévé lettetek."},{"book":"1 Tesszalonika","chapter":"1","verse":"8","text":"Mert nemcsak Macedóniába és Akhájába zendült ki tőletek az Úr beszéde, hanem mindenhová híre terjedt a ti Istenbe vetett hiteteknek, úgyhogy szükségtelen is erről beszélnünk."},{"book":"1 Tesszalonika","chapter":"1","verse":"9","text":"Hiszen ők maguk mondják el rólunk, hogyan fogadtatok minket, és miként tértetek meg Istenhez a bálványoktól, hogy az élő Istennek szolgáljatok,"},{"book":"1 Tesszalonika","chapter":"1","verse":"10","text":"és várjátok az ő Fiát, Jézust a mennyből, akit feltámasztott a halálból, és megszabadít minket az eljövendő haragtól."}]}