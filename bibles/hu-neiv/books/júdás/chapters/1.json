{"data":[{"book":"Júdás","chapter":"1","verse":"1","text":"Júdás, Jézus Krisztusnak szolgája, Jakabnak pedig atyafia, az elhívottaknak, akiket az Atya Isten szeretett és Jézus Krisztus megtartott:"},{"book":"Júdás","chapter":"1","verse":"2","text":"Irgalmasság, békesség és szeretet adassék nektek bőségesen."},{"book":"Júdás","chapter":"1","verse":"3","text":"Szeretteim, míg minden igyekezettel azon vagyok, hogy írjak nektek a közös üdvösség felől, kénytelen voltam intőleg írni, hogy tusakodjatok a hitért, amelyet a szentek egyszer s mindenkorra megkaptak."},{"book":"Júdás","chapter":"1","verse":"4","text":"Mert belopóztak közétek bizonyos emberek, akik régóta elő vannak jegyezve erre az ítéletre: istentelenek, akik a mi Istenünk kegyelmét kicsapongásra használják, és az egyedüli Urat, az Istent és a mi Urunkat, Jézus Krisztust megtagadják."},{"book":"Júdás","chapter":"1","verse":"5","text":"Emlékeztetni akarlak továbbá titeket, mint akik egyszer már megtanultátok, hogy az Úr, amikor népét Egyiptom földjéről kiszabadította, azokat, akik nem hittek elpusztította."},{"book":"Júdás","chapter":"1","verse":"6","text":"És az angyalokat is, akik nem őrizték meg a maguk méltóságát, hanem elhagyták lakóhelyüket, örök bilincsekben és sötétségben tartja fogva a nagy nap ítéletére."},{"book":"Júdás","chapter":"1","verse":"7","text":"Amiképpen Sodoma és Gomora és a körülöttük lévő városok is, amelyek azokhoz hasonlóan paráználkodtak, és más utat jártak, példaként vannak előttünk, amikor elveszik az örök tűz büntetését."},{"book":"Júdás","chapter":"1","verse":"8","text":"Hasonlóképpen ezek az álomba merülők is beszennyezik a testüket, a felsőbbséget megvetik és káromolják a mennyei hatalmasságokat."},{"book":"Júdás","chapter":"1","verse":"9","text":"Pedig még Mihály arkangyal sem mert káromló ítéletet mondani, amikor az ördöggel vitatkozva küzdött Mózes testéért, hanem ezt mondta: „Dorgáljon meg téged az Úr!“"},{"book":"Júdás","chapter":"1","verse":"10","text":"Ezek pedig mindent káromolnak, amit nem is ismernek. Amit pedig oktalan állatok módjára ösztönösen ismernek, az romlásukat okozza."},{"book":"Júdás","chapter":"1","verse":"11","text":"Jaj nekik! Mert Kain útján indultak el, és pénzért Bálám tévelygésére adták fejüket, és Kóré lázadása szerint vesznek el."},{"book":"Júdás","chapter":"1","verse":"12","text":"Ezek szennyfoltok a ti szeretetvendégségeiteken. Tartózkodás nélkül veletek lakmároznak, magukat hizlalják, szelektől hányt-vetett esőtlen fellegek, elhervadt, gyümölcstelen, kétszer meghalt, tőből kiszaggatott fák,"},{"book":"Júdás","chapter":"1","verse":"13","text":"tengernek megvadult habjai, a maguk szennyét tajtékozók, tévelygő csillagok, akikre az örök sötétség homálya vár."},{"book":"Júdás","chapter":"1","verse":"14","text":"Ezekről is prófétált Énók, aki Ádámtól számítva a hetedik volt, amikor így szólt: „Íme, eljött az Úr sok ezer szentjével,"},{"book":"Júdás","chapter":"1","verse":"15","text":"hogy ítéletet tartson mindenek felett, és megbüntesse közöttük az istenteleneket istentelenségük minden cselekedetéért, amelyet istentelenül elkövettek, és minden káromló beszédért, amelyet az istentelen bűnösök mondtak ellene.“"},{"book":"Júdás","chapter":"1","verse":"16","text":"Ezek zúgolódók, panaszkodók, a maguk kívánságai szerint járók, szájuk kevélységet szól, haszonlesésből embereket dicsőítenek."},{"book":"Júdás","chapter":"1","verse":"17","text":"Ti azonban, szeretteim, emlékezzetek meg azokról a beszédekről, amelyeket a mi Urunk Jézus Krisztus apostolai mondottak."},{"book":"Júdás","chapter":"1","verse":"18","text":"Mert azt mondták nektek, hogy az utolsó időben csúfolódók támadnak, akik az ő istentelen kívánságaik szerint járnak."},{"book":"Júdás","chapter":"1","verse":"19","text":"Ezek azok, akik szakadásokat okoznak, érzékiek, akikben nincsen Szentlélek."},{"book":"Júdás","chapter":"1","verse":"20","text":"Ti pedig, szeretteim, épüljetek a ti szentséges hitetekben, imádkozzatok a Szentlélek által,"},{"book":"Júdás","chapter":"1","verse":"21","text":"tartsátok meg magatokat Isten szeretetében, várva a mi Urunk Jézus Krisztusnak irgalmasságát az örök életre."},{"book":"Júdás","chapter":"1","verse":"22","text":"Könyörüljetek a kételkedőkön,"},{"book":"Júdás","chapter":"1","verse":"23","text":"mentsétek meg őket, kiragadva a tűzből. Másokon is könyörüljetek, de félelemmel, utálva még a ruhát is, amit testük beszennyezett."},{"book":"Júdás","chapter":"1","verse":"24","text":"Annak pedig, aki titeket a bűntől megőrizhet, és az ő dicsősége elé állíthat feddhetetlenségben nagy örömmel,"},{"book":"Júdás","chapter":"1","verse":"25","text":"az egyedül bölcs Istennek, a mi megtartónknak, dicsőség, fenség, erő és hatalom most és mindörökké. Ámen."}]}