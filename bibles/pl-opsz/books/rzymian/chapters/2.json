{"data":[{"book":"Rzymian","chapter":"2","verse":"1","text":"Dlatego kimkolwiek jesteś, ty, który osądzasz innych, sam nie dasz rady się wybronić. Osądzając kogoś innego, skazujesz samego siebie, bo dopuszczasz się tych samych czynów."},{"book":"Rzymian","chapter":"2","verse":"2","text":"Wiemy zaś, że Bóg sprawiedliwie ukarze każdego popełniającego te czyny."},{"book":"Rzymian","chapter":"2","verse":"3","text":"A może liczysz na to, sędzio i przestępco w jednej osobie, że unikniesz Bożego sądu?"},{"book":"Rzymian","chapter":"2","verse":"4","text":"Lub może lekceważysz Jego ogromną dobroć, cierpliwość i wielkoduszność? Czy nie zdajesz sobie sprawy z tego, że Bóg w swojej dobroci pragnie doprowadzić cię do opamiętania?"},{"book":"Rzymian","chapter":"2","verse":"5","text":"Poprzez swój upór i serce niezdolne do opamiętania skazujesz się na straszliwą karę. Nadejdzie bowiem dzień gniewu, który będzie czasem sprawiedliwego sądu Bożego."},{"book":"Rzymian","chapter":"2","verse":"6","text":"Wtedy to Bóg da każdemu to, na co zasłużył."},{"book":"Rzymian","chapter":"2","verse":"7","text":"Tym, którzy wytrwale czynili dobro, pragnąc doświadczyć Bożej chwały, uznania i nieśmiertelności, da życie wieczne."},{"book":"Rzymian","chapter":"2","verse":"8","text":"Tym zaś, którzy sprzeciwiają się Bogu, są nieposłuszni prawdzie i idą drogą nieprawości, okaże swój gniew i oburzenie."},{"book":"Rzymian","chapter":"2","verse":"9","text":"Rozpacz i cierpienie czeka każdego, kto dopuszcza się zła, bez względu na to, czy jest Żydem czy poganinem."},{"book":"Rzymian","chapter":"2","verse":"10","text":"Chwała zaś, cześć i pokój będą udziałem tego, kto czyni dobro—zarówno Żyda, jak i poganina."},{"book":"Rzymian","chapter":"2","verse":"11","text":"Bóg traktuje wszystkich ludzi w taki sam sposób!"},{"book":"Rzymian","chapter":"2","verse":"12","text":"Ci, którzy zgrzeszyli nie znając Prawa Mojżesza, bez niego poniosą karę. Ci zaś, którzy zgrzeszyli znając Prawo, zostaną skazani według Prawa."},{"book":"Rzymian","chapter":"2","verse":"13","text":"Uniewinnieni przed Bogiem nie są ci, którzy Prawo znają, lecz ci, którzy go przestrzegają."},{"book":"Rzymian","chapter":"2","verse":"14","text":"Skoro więc poganie, którzy nie znają Prawa Mojżesza, z natury wypełniają je, stają się prawem sami dla siebie."},{"book":"Rzymian","chapter":"2","verse":"15","text":"Wskazują w ten sposób, że prawe postępowanie jest zapisane w ich sercach, bo ich sumienie pokazuje im, że dany czyn jest dobry lub zły."},{"book":"Rzymian","chapter":"2","verse":"16","text":"A wszystkie ukryte działania wyjdą na jaw w dniu, w którym Bóg będzie sądził świat poprzez Jezusa Chrystusa. Jest to treść głoszonej przeze mnie dobrej nowiny."},{"book":"Rzymian","chapter":"2","verse":"17","text":"Teraz kilka słów do tych z was, którzy są Żydami. Jesteście dumni z waszego pochodzenia, polegacie na Prawie, szczycicie się Bogiem,"},{"book":"Rzymian","chapter":"2","verse":"18","text":"znacie Jego wolę i—pouczeni przez Prawo Mojżesza—wiecie co najlepsze."},{"book":"Rzymian","chapter":"2","verse":"19","text":"Uważacie się za przewodników dla ślepych, za światło w ciemnościach tego świata,"},{"book":"Rzymian","chapter":"2","verse":"20","text":"za wychowawców ludzi niemądrych i nauczycieli dzieci, bo dzięki Prawu znacie już całą prawdę."},{"book":"Rzymian","chapter":"2","verse":"21","text":"Chcesz pouczać innych? A dlaczego nie siebie?! Mówisz innym, żeby nie kradli, a sam kradniesz!"},{"book":"Rzymian","chapter":"2","verse":"22","text":"Mówisz, żeby byli wierni w małżeństwie, a sam nie jesteś! Czujesz wstręt do posągów bożków, a obrażasz Boga?"},{"book":"Rzymian","chapter":"2","verse":"23","text":"Jesteś dumny ze znajomości Prawa, a łamiąc je znieważasz Boga!"},{"book":"Rzymian","chapter":"2","verse":"24","text":"Nic więc dziwnego, że Pismo mówi: „To z waszego powodu poganie bluźnią przeciwko Bogu”."},{"book":"Rzymian","chapter":"2","verse":"25","text":"Znak obrzezania to przywilej, o ile przestrzegasz Prawa Mojżesza. Jeśli jednak je łamiesz, nie ma on żadnego znaczenia."},{"book":"Rzymian","chapter":"2","verse":"26","text":"A jeżeli nieobrzezany poganin przestrzegałby Prawa, to czy nie zostanie potraktowany jak obrzezany Żyd?"},{"book":"Rzymian","chapter":"2","verse":"27","text":"I wtedy taki nieobrzezany poganin, przestrzegający Prawa, będzie sądzić ciebie, obrzezanego i znającego Prawo Żyda, który nie przestrzega Bożych nakazów."},{"book":"Rzymian","chapter":"2","verse":"28","text":"Prawdziwym Żydem nie jest bowiem ten, kto jest nim na zewnątrz. A prawdziwym obrzezaniem nie jest to, które jest widoczne na ciele."},{"book":"Rzymian","chapter":"2","verse":"29","text":"Prawdziwym Żydem jest ten, kto jest nim wewnątrz, a prawdziwym obrzezaniem jest przemiana serca, dokonująca się dzięki Duchowi, a nie literze Prawa. Taki człowiek podoba się Bogu i nie potrzebuje pochwały od ludzi."}]}