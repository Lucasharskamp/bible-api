{"data":[{"book":"Sálmarnir","chapter":"36","verse":"1-2","text":"Rödd syndarinnar talar í huga guðleysingjans og hvetur hann til vondra verka. Enginn guðsótti býr í hjarta hans."},{"book":"Sálmarnir","chapter":"36","verse":"3","text":"Syndin dregur hann á tálar, mistök hans verða augljós og menn hata hann."},{"book":"Sálmarnir","chapter":"36","verse":"4","text":"Svik og tál eru á vörum hans og hann er hættur að vera hygginn og breyta vel."},{"book":"Sálmarnir","chapter":"36","verse":"5","text":"Á nóttunni liggur hann í rúmi sínu og upphugsar svik, forðast ekki hið illa."},{"book":"Sálmarnir","chapter":"36","verse":"6","text":"Drottinn, miskunn þín er mikil eins og himinninn og trúfesti þín takmarkalaus."},{"book":"Sálmarnir","chapter":"36","verse":"7","text":"Réttlæti þitt er stöðugt eins og fjöllin. Dómar þínir hvíla á vísdómi, þeir vitna um mikilleik þinn líkt og úthöfin. Þú berð umhyggju fyrir mönnum og skepnum."},{"book":"Sálmarnir","chapter":"36","verse":"8","text":"Hversu dýrmæt er miskunn þín ó, Guð! Mennirnir leita skjóls í skugga vængja þinna."},{"book":"Sálmarnir","chapter":"36","verse":"9","text":"Þú nærir þá með krásum af borði þínu og lætur þá drekka úr lækjum unaðssemda þinna."},{"book":"Sálmarnir","chapter":"36","verse":"10","text":"Þú, Drottinn, ert uppspretta lífsins! í þínu ljósi sjáum við ljós."},{"book":"Sálmarnir","chapter":"36","verse":"11","text":"Lát miskunn þína haldast við þá sem þekkja þig og réttlæti þitt við þá sem hlýða þér og elska."},{"book":"Sálmarnir","chapter":"36","verse":"12","text":"Lát ekki fót hins hrokafulla troða á mér né hendur óguðlegra hrekja mig burt."},{"book":"Sálmarnir","chapter":"36","verse":"13","text":"Líttu á! Illgjörðamennirnir eru fallnir! Þeim hefur verið varpað um koll og þeir megna ekki að rísa upp aftur."}]}