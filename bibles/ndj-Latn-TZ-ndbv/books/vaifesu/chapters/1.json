{"data":[{"book":"Vaifesu","chapter":"1","verse":"1","text":"Nenga Pauli, yindigoliwili kuva ndundami kwa utami wa Chapanga, nguvayandikila yumwi vandu vaki va aku Ifesu, yimuveli na chiganu kwa kwilumba na Yesu Kilistu."},{"book":"Vaifesu","chapter":"1","verse":"2","text":"Nguvaluvila usangi na kusika kufuma kwa Chapanga Tati wetu na kwa Bambu Yesu Kilistu."},{"book":"Vaifesu","chapter":"1","verse":"3","text":"Ajumiwi Chapanga, Tati wa Bambu wetu Yesu Kilistu! Nongwa, kwa kwilumba na Kilistu katunemela kwa kutugayila usangi shosi sha Chimfuki sha kumbindi kwa Chapanga."},{"book":"Vaifesu","chapter":"1","verse":"4","text":"Ngajila tanila kuwumbiwa mlima, Chapanga atushawulili yufwi tuvi waki mukwilumba na Kilistu, ili tuvi vang'alili na tungajila wafu pawulongolu yaki. Kwa nongwa ya utami waki,"},{"book":"Vaifesu","chapter":"1","verse":"5","text":"Chapanga alamulili kukandila dahili tuvi vana vaki kwa deha ya Yesu Kilistu. Nahawu ndi Chapanga anowishiwili na ndi wadayilili."},{"book":"Vaifesu","chapter":"1","verse":"6","text":"Topi, tumujumi Chapanga kwa usangi yaki ngomi, yatugayilili kwa deha ya Mwana waki yamtamili!"},{"book":"Vaifesu","chapter":"1","verse":"7","text":"Kwa mwasi wa Kilistu yufwi tulowuliwa, sambi shetu siwushiwa. Nahawu ndi ndambu wuvelili ukomi wa usangi yaki,"},{"book":"Vaifesu","chapter":"1","verse":"8","text":"atugayilili ngenju!"},{"book":"Vaifesu","chapter":"1","verse":"9","text":"Chapanga adayilili kutulangusha milandu yaki yifisikili, yayilatili kugola kwa deha ya Kilistu."},{"book":"Vaifesu","chapter":"1","verse":"10","text":"Milandu ayi Chapanga angayigolili chipindi pachifika, milandu ayi ndi kukungasha pamu fiwumbi fyosi na kila chindu kumbindi kwa Chapanga na pasi pamulima, pafilongushiwa na Kilistu."},{"book":"Vaifesu","chapter":"1","verse":"11","text":"Findu fyosi fyagolikili ngimu wadayilili na wayilatili Chapanga na atushaulili yufwi tuvi vandu vaki kwa deha ya Kilistu, kwanongwa ya chila chayilatili, agolili naha kufumila pakwandi."},{"book":"Vaifesu","chapter":"1","verse":"12","text":"Yufwi yitulongulili kumwidumbila Kilistu, topi, tuujumi ukomi wa Chapanga!"},{"book":"Vaifesu","chapter":"1","verse":"13","text":"Na yumwi wuwula wula mwalupikanishili lulayilayi lwa nakaka lwa Chilongu cha Nyanyi chiyeghili ulowolu. Mumujumila Kilistu na Chapanga ili kulangusha kucha yumwi vaki kwa kwilumba na Kilistu, kavataya chilangushilu kwa kuvapa yula Mfuki Mng'alili yatujangili."},{"book":"Vaifesu","chapter":"1","verse":"14","text":"Mfuki ayu ndi yatugola tugayiliwi fyosi fila Chapanga fyatujangili vandu vaki na chilongu achi chikutupa chiganu kucha Chapanga davalowoli vandu vaki. Leki tujumi ukomi waki!"},{"book":"Vaifesu","chapter":"1","verse":"15","text":"Kwa nongwa ayi, kukandila pambikanishili ujumilwa wenu kwa Bambu Yesu, ndamilu yenu kwa vandu va Chapanga vosi,"},{"book":"Vaifesu","chapter":"1","verse":"16","text":"neka ng'odu kumulumba Chapanga kwanongwa ya yumwi. Nguvakumbuka mudadavu shangu."},{"book":"Vaifesu","chapter":"1","verse":"17","text":"Ngumuluva Chapanga wa Bambu wetu Yesu Kilistu, Tati wa ukomi avapi Mfuki waki davavapi luhunja na ugubutulu ili mumumanyi finofu Chapanga."},{"book":"Vaifesu","chapter":"1","verse":"18","text":"Ngumuluva Chapanga agubutuli ndima shenu ili siweshi kulola ngesha yaki, ili mumanyi yila shuvililu yavakemilili na wula ukomi mkomi wa mbala wavavikilili vandu vaki,"},{"book":"Vaifesu","chapter":"1","verse":"19","text":"ili mumanyi ndambu uwesu waki wuvelili mkomi munu kwanongwa yetu yufwi yitujumila. Uwesu awu wugola chichuku mugati yetu wuyifwana na liwovi lila likomi munu,"},{"book":"Vaifesu","chapter":"1","verse":"20","text":"yimshukushili Kilistu kumambi, kamwikalisha mwambu waki wa mlilu kumbindi kwa Chapanga."},{"book":"Vaifesu","chapter":"1","verse":"21","text":"Aku kwavelili Kilistu kumbindi ya wutwa shosi, uwesu na liwovi na ukomi na litawa na kila amuli na kila ndambu ya matawa na kila ukomi pamu na kumbindi ya kila chindu chiwesha kumanyika mumlimawu na mlima wuyisa awu."},{"book":"Vaifesu","chapter":"1","verse":"22","text":"Chapanga kamupa Yesu uwesu wa findu fyosi na kamushawula ghavi mkomi kwa vandu yivamjumilili Kilistu."},{"book":"Vaifesu","chapter":"1","verse":"23","text":"Yivajumilili vosi ndi unakaka wa mvili wa Kilistu na unakaka waki mweni wukugola findu fyosi kila mahali."}]}