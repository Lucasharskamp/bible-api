{"data":[{"book":"Matthew","chapter":"4","verse":"1","text":"Khawasuo Ratha khan Jisu kha neelramma Seitan in matheem nasik aruoi jei. Heb 2:18; 4:15"},{"book":"Matthew","chapter":"4","verse":"2","text":"Halli suun li zaan nisoommili bu angeipha, Jisu awon ahongchaam jei."},{"book":"Matthew","chapter":"4","verse":"3","text":"Akathamak Seitan khan ama diang ahongli ati, “Nang Pathian Sapa kha na-e inchu, hiwa lung ngaihi waipool uolru ti-inlang chong pero.”"},{"book":"Matthew","chapter":"4","verse":"4","text":"Takkha Jisu'n aleimasang, “Chong inthiang in ati, ‘Waipool bitkhan miring ngai'n ring matormu, takkha Pathian murra kasuok chongramol ngaikhan inring sik eii.’ ” Innidan 8:3"},{"book":"Matthew","chapter":"4","verse":"5","text":"Khawasuo khan akathamak Seitan in Jisu hi Inthiang Khuopui khan aruoiya, Biak-inn insaangkhet chungnga aminngirra,"},{"book":"Matthew","chapter":"4","verse":"6","text":"ama diang ati, “Nang Pathian Sapa kha na-e inchu, natheinuo ah inchoomthaak ro, ajarchu chong inthiang in aril,"},{"book":"Matthew","chapter":"4","verse":"7","text":"Jisu'n ama diang amasang, “Hiwahi um chong inthiang in ati, ‘Nang in Napumi Pathian kha madan in enmaro.’ ” Minpkla 91:11,12"},{"book":"Matthew","chapter":"4","verse":"8","text":"Khawasuo khan akathamak Seitan in insaangtak chingbungnga aruoiya nuoipilchung rengram rakip le inmani rakip poina ngaikha ama diang aleiminmu."},{"book":"Matthew","chapter":"4","verse":"9","text":"“Nang in keihi kemurkhup thep ah chubei nanatho inchu,” “Kei'n hiwangai rakip hi nang kanapesik eii” Seitan in ati."},{"book":"Matthew","chapter":"4","verse":"10","text":"Khawapha Jisu'n aleimasang, “Siro, Seitan! chong inthiang in ati, ‘Napumi Pathian bitkha chubei thoro halli sepa thoro!’ ” Minpkla 91:11,12"},{"book":"Matthew","chapter":"4","verse":"11","text":"Khawapha akathamak Seitan khan Jisu kha alei mathaanjei; halli marwaan tirton ngai'n injuo ah ama kha inleisanjei."},{"book":"Matthew","chapter":"4","verse":"12","text":"John hi mikhumna ah indajei ti Jisu'n ajetpha, Galilee tiang aleisijei. Matt 14:3; Mk 6:17; Luk 3:19,20"},{"book":"Matthew","chapter":"4","verse":"13","text":"Ama'n Nazareth amathaanna, Zebulun li Naphtali ram Galilee tuidiil koolla kaom khuopui Capernaumma asiya ajuo omjei. Jn 2:12"},{"book":"Matthew","chapter":"4","verse":"14","text":"Hiwahi Pathian chongkachoi Isaiah diangnga ileiminril kha huui tungna eii,"},{"book":"Matthew","chapter":"4","verse":"15","text":"“Zebulun ram li Naphtali ram,"},{"book":"Matthew","chapter":"4","verse":"16","text":"Aziingna ah leikaom miring ngai'n"},{"book":"Matthew","chapter":"4","verse":"17","text":"“Ningmalung thuulru, ajarchu marwaan Rengram kha anaijei!” iti achong kha khawa pha makheiya Jisu'n karil aphut jei. Matt 3:2"},{"book":"Matthew","chapter":"4","verse":"18","text":"Jisu'n Galilee tuidiil khamma aheiwapha, Peter intia inkoi Simon khat-um anaipa Andrew, ama'n unai inni tuidiil khan leen inwor kha aleimu, ajarchu inmani kha ngakasur in eii."},{"book":"Matthew","chapter":"4","verse":"19","text":"Jisu'n inmani diang ati, “Heiwaru, kei najuiru, halli kei'n nangni mi kasur naminchu kate.”"},{"book":"Matthew","chapter":"4","verse":"20","text":"Khawapha takkhan inleen inda ah anuk inleijui jei."},{"book":"Matthew","chapter":"4","verse":"21","text":"Ama'n hin aheiwapha unai inni khat, James le John, Zebedee sa ngai, inpa Zebedee le inruoiya rakuong inkhat ah, inmani leen inboolla in-om aleimu, halli Jisu'n inmani aleikoi,"},{"book":"Matthew","chapter":"4","verse":"22","text":"Khawapha takkhan inmani inrakuong khat-um inpa inda ah, ama nuk injuijei."},{"book":"Matthew","chapter":"4","verse":"23","text":"Khawasuo Jisu'n Galilee rampumpui khan asi ah synagogue ngaikhan aleiminchu, halli rengram jarra Chongkahoi ngai arilpiya, rirai rakip karoon mi ngai khat-um kanangai aleimindam. Matt 9:35; Mk 1:39"},{"book":"Matthew","chapter":"4","verse":"24","text":"Ama jarra chongngai hi Syria rampumpui kha alei-inthang jei, khawa jarra mi ngai'n ama diang akana, rirai rakip kana ah kapoong ngai: ratha kathamak kaluut, rikei karoon, apang kathi rakip inhong ruoiya Jisu'n inmani rakip kha aleimindam jei."},{"book":"Matthew","chapter":"4","verse":"25","text":"Galilee le Khuo Soom tiya injet (decapolis), Jerusalem, Judea, khat-um Jordan ram raaltiangnga inphut mipui katamtak in ama nuk inleijuijei."}]}