{"data":[{"book":"تثنیه","chapter":"24","verse":"1","text":"اگر مردی پس از ازدواج با زنی، از او راضی نباشد، و طلاقنامه‌ای نوشته، به دستش دهد و او را رها سازد"},{"book":"تثنیه","chapter":"24","verse":"2","text":"و آن زن دوباره ازدواج کند"},{"book":"تثنیه","chapter":"24","verse":"3","text":"و شوهر دومی نیز از او راضی نباشد و او را طلاق دهد یا بمیرد،"},{"book":"تثنیه","chapter":"24","verse":"4","text":"آنگاه شوهر اولش نمی‌تواند دوباره با او ازدواج کند، زیرا آن زن نجس شده است. خداوند از چنین ازدواجی متنفر است و این عمل باعث می‌شود زمینی که خداوند، خدایتان به شما داده است به گناه آلوده شود."},{"book":"تثنیه","chapter":"24","verse":"5","text":"مردی را که تازه ازدواج کرده است نباید به سربازی احضار نمود و یا مسئولیتهای بخصوص دیگری به وی محول کرد، بلکه مدت یک سال در خانهٔ خود آزاد بماند و زنش را خوشحال کند."},{"book":"تثنیه","chapter":"24","verse":"6","text":"گرو گرفتن سنگ آسیاب خلاف قانون است، چون وسیلهٔ امرار معاش صاحبش می‌باشد."},{"book":"تثنیه","chapter":"24","verse":"7","text":"اگر کسی یکی از برادران اسرائیلی خود را بدزدد و با او مثل برده رفتار کند و یا او را بفروشد، این آدم دزد باید کشته شود تا شرارت از میان شما پاک گردد."},{"book":"تثنیه","chapter":"24","verse":"8","text":"هرگاه کسی به مرض جذام مبتلا شود، باید به دقت آنچه را که کاهنان لاوی به او می‌گویند انجام دهد؛ او باید از دستورهایی که من به کاهنان داده‌ام پیروی کند."},{"book":"تثنیه","chapter":"24","verse":"9","text":"به خاطر بیاورید آنچه را که خداوند، هنگامی که از مصر بیرون می‌آمدید با مریم کرد24‏:9 نگاه کنید به اعداد ۱۲‏:۱۰‏‑۱۵.."},{"book":"تثنیه","chapter":"24","verse":"10","text":"اگر به کسی چیزی قرض می‌دهید نباید برای گرفتن گرو به خانه‌اش وارد شوید."},{"book":"تثنیه","chapter":"24","verse":"11","text":"بیرون خانه بایستید تا صاحب خانه آن را برایتان بیاورد."},{"book":"تثنیه","chapter":"24","verse":"12-13","text":"اگر آن مرد، فقیر بوده، ردایش را که در آن می‌خوابد به عنوان گرو به شما بدهد نباید تا روز بعد، پیش خود نگه دارید بلکه هنگام غروب آفتاب آن را به او بازگردانید تا بتواند شب در آن بخوابد. آنگاه او برای شما دعای خیر خواهد کرد و خداوند، خدایتان از شما راضی خواهد بود."},{"book":"تثنیه","chapter":"24","verse":"14-15","text":"هرگز به یک کارگر روزمزد فقیر و محتاج ظلم نکنید، چه اسرائیلی باشد و چه غریبی که در شهر شما زندگی می‌کند. مزدش را هر روز قبل از غروب آفتاب به وی پرداخت کنید، چون او فقیر است و چشم امیدش به آن مزد است. اگر چنین نکنید، ممکن است نزد خداوند از دست شما ناله کند و این برای شما گناه محسوب شود."},{"book":"تثنیه","chapter":"24","verse":"16","text":"پدران نباید به سبب گناهان پسرانشان کشته شوند، و نه پسران به سبب گناهان پدرانشان. هر کس باید به سبب گناه خودش کشته شود."},{"book":"تثنیه","chapter":"24","verse":"17","text":"با غریبان و یتیمان به عدالت رفتار کنید و هرگز لباس بیوه‌زنی را در مقابل قرضی که به او داده‌اید گرو نگیرید."},{"book":"تثنیه","chapter":"24","verse":"18","text":"همیشه به یاد داشته باشید که در مصر برده بودید و خداوند، خدایتان شما را نجات داد. به همین دلیل است که من این دستور را به شما می‌دهم."},{"book":"تثنیه","chapter":"24","verse":"19","text":"اگر هنگام درو کردن محصول فراموش کردید یکی از بافه‌ها را از مزرعه بیاورید، برای برداشتن آن به مزرعه باز نگردید. آن را برای غریبان، یتیمان و بیوه‌زنان بگذارید تا خداوند، خدایتان دسترنج شما را برکت دهد."},{"book":"تثنیه","chapter":"24","verse":"20","text":"وقتی که محصول زیتون خود را از درخت می‌تکانید شاخه‌ها را برای بار دوم تکان ندهید، بلکه باقیمانده را برای غریبان، یتیمان و بیوه‌زنان بگذارید."},{"book":"تثنیه","chapter":"24","verse":"21","text":"در مورد انگور تاکستانتان نیز چنین عمل کنید. دوباره سراغ تاکی که انگورهایش را چیده‌اید نروید، بلکه آنچه را که از انگورها باقی مانده است برای نیازمندان بگذارید."},{"book":"تثنیه","chapter":"24","verse":"22","text":"یادتان باشد که در سرزمین مصر برده بودید. به همین سبب است که من این دستور را به شما می‌دهم."}]}