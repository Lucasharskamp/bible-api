{"data":[{"book":"मत्ती","chapter":"16","verse":"1","text":"यीशु को जवर फरीसियों अऊर सदूकियों न आय क परखन लायी ओको सी कह्यो, “हम्ख स्वर्ग को कोयी चिन्ह दिखाव।”"},{"book":"मत्ती","chapter":"16","verse":"2","text":"यीशु न उन्ख उत्तर दियो, “शाम ख तुम कह्य हय, ‘मौसम अच्छो रहेंन, कहालीकि आसमान लाल हय,’"},{"book":"मत्ती","chapter":"16","verse":"3","text":"अऊर भुन्सारे म कह्य हय, ‘अज आन्धी आयेंन, कहालीकि आसमान लाल अऊर धूंधलो हय।’ तुम आसमान को हवामान ख देख क ओको भेद बताय सकय हय, पर समय को चिन्ह को भेद कहाली नहीं बताय सकय?"},{"book":"मत्ती","chapter":"16","verse":"4","text":"१६:४ मत्ती १२:३९; लूका ११:२९यो युग को बुरो अऊर व्यभिचारी लोग चिन्ह ढूंढय हंय, पर योना को चिन्ह ख छोड़ उन्ख अऊर कोयी चिन्ह दियो नहीं जायेंन।”"},{"book":"मत्ती","chapter":"16","verse":"5","text":"चेला समुन्दर को ओन पार पहुंच्यो, पर हि रोटी धरनो भूल गयो होतो।"},{"book":"मत्ती","chapter":"16","verse":"6","text":"१६:६ लूका १२:१यीशु न उन्को सी कह्यो, “देखो, फरीसियों अऊर सदूकियों को खमीर जसो शिक्षा सी चौकस रहजो।”"},{"book":"मत्ती","chapter":"16","verse":"7","text":"हि आपस म बिचार करन लग्यो, “हम न रोटी नहीं लायो येकोलायी ऊ असो कह्य हय।”"},{"book":"मत्ती","chapter":"16","verse":"8","text":"यो जान क, यीशु न उन्को सी कह्यो, “हे अविश्वासियों, तुम आपस म कहाली बिचार करय हय कि हमरो जवर रोटी नहाय?"},{"book":"मत्ती","chapter":"16","verse":"9","text":"१६:९ मत्ती १४:१७-२१का तुम अब तक नहीं समझ्यो? का याद करय कि जब पाच हजार लोगों लायी पाच रोटी होती त तुम्न कितनी टोकनियां उठायी होती?"},{"book":"मत्ती","chapter":"16","verse":"10","text":"१६:१० मत्ती १५:३४-३८अऊर चार हजार लायी सात रोटी होती त तुम्न कितनी टोकनी उठायी होती?"},{"book":"मत्ती","chapter":"16","verse":"11","text":"तुम कहाली नहीं समझय कि मय न तुम्हरो सी रोटी को बारे म नहीं कह्यो, पर यो कि तुम फरीसियों अऊर सदूकियों को खमीर सी चौकस रहजो।”"},{"book":"मत्ती","chapter":"16","verse":"12","text":"तब चेला को समझ म आयो कि ओन रोटी को खमीर को बारे म नहीं, पर फरीसियों अऊर सदूकियों की शिक्षा सी चौकस रहन लायी कह्यो होतो।"},{"book":"मत्ती","chapter":"16","verse":"13","text":"यीशु कैसरिया फिलिप्पी को प्रदेश म आयो, अऊर अपनो चेलावों सी पूछन लग्यो, “लोग आदमी को बेटा ख का कह्य हंय?”"},{"book":"मत्ती","chapter":"16","verse":"14","text":"१६:१४ मत्ती १४:१,२; मरकुस ६:१४,१५; लूका ९:७,८उन्न कह्यो, “कुछ त यूहन्ना बपतिस्मा देन वालो कह्य हंय, अऊर कुछ एलिय्याह, अऊर कुछ यिर्मयाह यां भविष्यवक्तावों म सी कोयी एक कह्य हंय।”"},{"book":"मत्ती","chapter":"16","verse":"15","text":"ओन उन्को सी कह्यो, “पर तुम मोख का कह्य हय?”"},{"book":"मत्ती","chapter":"16","verse":"16","text":"१६:१६ यूहन्ना ६:६८,६९शिमोन पतरस न उत्तर दियो, “तय जीन्दो परमेश्वर को बेटा मसीह आय।”"},{"book":"मत्ती","chapter":"16","verse":"17","text":"यीशु न ओख उत्तर दियो, “हे शिमोन, योना को बेटा, तय धन्य हय; कहालीकि मांस अऊर खून न नहीं; पर मोरो बाप न जो स्वर्ग म हय, यो बात तोरो पर प्रगट करी हय।"},{"book":"मत्ती","chapter":"16","verse":"18","text":"अऊर मय भी तोरो सी कहू हय कि तय पतरस आय, अऊर मय यो गोटा पर अपनी मण्डली बनाऊं, अऊर मृत्यु की सामर्थ ओको पर हावी नहीं होयेंन।"},{"book":"मत्ती","chapter":"16","verse":"19","text":"१६:१९ मत्ती १८:१८; यूहन्ना २०:२३मय तोख स्वर्ग को राज्य की कुंजी देऊं: अऊर जो कुछ तय धरती पर बान्धजो, ऊ स्वर्ग म बन्धेंन; अऊर जो कुछ तय धरती पर खोलजो, ऊ स्वर्ग म खुलेंन।”"},{"book":"मत्ती","chapter":"16","verse":"20","text":"तब ओन चेलावों ख चितायो कि कोयी सी मत कहजो कि मय मसीह आय।"},{"book":"मत्ती","chapter":"16","verse":"21","text":"ऊ समय सी यीशु अपनो चेलावों ख बतावन लग्यो, “जरूरी हय कि मय यरूशलेम ख जाऊं अऊर बुजूर्गों, अऊर मुख्य याजकों, अऊर धर्मशास्त्रियों को हाथ सी बहुत दु:ख उठाऊ; अऊर मार डाल्यो जाऊं; अऊर तीसरो दिन जीन्दो होऊं।”"},{"book":"मत्ती","chapter":"16","verse":"22","text":"येको पर पतरस ओख अलग लिजाय क डाटन लग्यो, “हे प्रभु परमेश्वर असो नहीं करे! तोरो संग असो कभी नहीं होयेंन।”"},{"book":"मत्ती","chapter":"16","verse":"23","text":"ओन मुड़ क पतरस सी कह्यो, “हे शैतान, मोरो आगु सी दूर होय जा! तय मोरो लायी ठोकर को वजह हय; कहालीकि तय परमेश्वर की बातों पर नहीं, पर आदमियों की बातों पर मन लगावय हय।”"},{"book":"मत्ती","chapter":"16","verse":"24","text":"तब यीशु न अपनो चेलावों सी कह्यो, “यदि कोयी मोरो पीछू आवनो चाहवय, त अपनो खुद को इन्कार करे अऊर अपनो क्रूस उठाये, अऊर मोरो पीछू हो ले।"},{"book":"मत्ती","chapter":"16","verse":"25","text":"१६:२५ मत्ती १०:३९; लूका १७:३३; यूहन्ना १२:२५कहालीकि जो कोयी अपनो जीव बचावनो चाहेंन, ऊ ओख खोयेंन; अऊर जो कोयी मोरो लायी अपनो जीव खोयेंन, ऊ ओख पायेंन।"},{"book":"मत्ती","chapter":"16","verse":"26","text":"यदि आदमी पूरो जगत ख पा ले अऊर अपनो जीव की हानि उठायेंन, त ओख का फायदा होयेंन? यो आदमी अपनो जीव को बदला का देयेंन?"},{"book":"मत्ती","chapter":"16","verse":"27","text":"१६:२७ मत्ती २५:३१; रोमियों २:६आदमी को बेटा अपनो स्वर्गदूतों को संग अपनो बाप की महिमा म आयेंन, अऊर ऊ घड़ी ‘ऊ हर एक ख ओको काम को अनुसार प्रतिफल देयेंन।’"},{"book":"मत्ती","chapter":"16","verse":"28","text":"मय तुम सी सच कहू हय कि जो इत खड़ो हंय, उन्म सी कुछ असो हंय कि हि जब तक आदमी को बेटा ख ओको राज्य म आवतो हुयो नहीं देख लेयेंन, तब तक मरन को स्वाद कभी नहीं चखेंन।”"}]}