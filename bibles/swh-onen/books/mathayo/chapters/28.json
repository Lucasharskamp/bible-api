{"data":[{"book":"Mathayo","chapter":"28","verse":"1","text":"Baada ya Sabato, alfajiri mapema siku ya kwanza ya juma, Maria Magdalene na yule Maria mwingine walikwenda kulitazama kaburi."},{"book":"Mathayo","chapter":"28","verse":"2","text":"Ghafula, pakawa na tetemeko kubwa la ardhi, kwa sababu malaika wa Bwana alishuka kutoka mbinguni, akaenda penye kaburi, akalivingirisha lile jiwe na kulikalia."},{"book":"Mathayo","chapter":"28","verse":"3","text":"Sura ya huyo malaika ilikuwa kama umeme, na mavazi yake yalikuwa meupe kama theluji."},{"book":"Mathayo","chapter":"28","verse":"4","text":"Wale walinzi wa kaburi walimwogopa sana, wakatetemeka hata wakawa kama wafu."},{"book":"Mathayo","chapter":"28","verse":"5","text":"Yule malaika akawaambia wale wanawake, “Msiogope, kwa maana ninajua kuwa mnamtafuta Yesu aliyesulubiwa."},{"book":"Mathayo","chapter":"28","verse":"6","text":"Hayupo hapa, kwa kuwa amefufuka, kama vile alivyosema. Njooni mpatazame mahali alipokuwa amelazwa."},{"book":"Mathayo","chapter":"28","verse":"7","text":"Kisha nendeni upesi mkawaambie wanafunzi wake kwamba, ‘Amefufuka kutoka kwa wafu, naye awatangulia kwenda Galilaya. Huko ndiko mtamwona. Sasa nimekwisha kuwaambia.’ ”"},{"book":"Mathayo","chapter":"28","verse":"8","text":"Hivyo wale wanawake wakaondoka pale kaburini wakiwa wamejawa na hofu, bali wakiwa na furaha nyingi. Wakaenda mbio kuwaeleza wanafunzi wake habari hizo."},{"book":"Mathayo","chapter":"28","verse":"9","text":"Ghafula, Yesu akakutana nao, akasema, “Salamu!” Wale wanawake wakamkaribia, wakaishika miguu yake, wakamwabudu."},{"book":"Mathayo","chapter":"28","verse":"10","text":"Ndipo Yesu akawaambia, “Msiogope. Nendeni mkawaambie ndugu zangu waende Galilaya, ndiko watakakoniona.”"},{"book":"Mathayo","chapter":"28","verse":"11","text":"Wakati wale wanawake walikuwa njiani wakienda, baadhi ya wale askari waliokuwa wakilinda kaburi walienda mjini na kuwaeleza viongozi wa makuhani kila kitu kilichokuwa kimetukia."},{"book":"Mathayo","chapter":"28","verse":"12","text":"Baada ya viongozi wa makuhani kukutana na wazee na kutunga hila, waliwapa wale askari kiasi kikubwa cha fedha"},{"book":"Mathayo","chapter":"28","verse":"13","text":"wakiwaambia, “Inawapasa mseme, ‘Wanafunzi wake walikuja wakati wa usiku na kumwiba sisi tulipokuwa tumelala.’"},{"book":"Mathayo","chapter":"28","verse":"14","text":"Kama habari hizi zikimfikia mtawala, sisi tutamwondolea mashaka nanyi hamtapata tatizo lolote.”"},{"book":"Mathayo","chapter":"28","verse":"15","text":"Kwa hiyo wale askari wakazipokea hizo fedha nao wakafanya kama walivyoelekezwa. Habari hii imeenea miongoni mwa Wayahudi mpaka leo."},{"book":"Mathayo","chapter":"28","verse":"16","text":"Basi wale wanafunzi kumi na mmoja wakaenda hadi Galilaya kwenye ule mlima ambao Yesu alikuwa amewaagiza."},{"book":"Mathayo","chapter":"28","verse":"17","text":"Walipomwona, wakamwabudu; lakini baadhi yao wakaona shaka."},{"book":"Mathayo","chapter":"28","verse":"18","text":"Yesu akawajia na kusema, “Nimepewa mamlaka yote mbinguni na duniani."},{"book":"Mathayo","chapter":"28","verse":"19","text":"Kwa sababu hii, enendeni mkawafanye mataifa yote kuwa wanafunzi, mkiwabatiza kwa Jina la Baba na la Mwana na la Roho Mtakatifu,"},{"book":"Mathayo","chapter":"28","verse":"20","text":"nanyi wafundisheni kuyashika mambo yote niliyowaamuru ninyi. Hakika mimi niko pamoja nanyi siku zote, hadi mwisho wa nyakati.”"}]}