{"data":[{"book":"ЁВА","chapter":"27","verse":"1","text":"І гаварыў далей Ёў сваё ўзьнёслае слова і сказаў:"},{"book":"ЁВА","chapter":"27","verse":"2","text":"жывы Бог, Які пазбавіў мяне суду, і Ўсемагутны, Які засмуціў душу маю,"},{"book":"ЁВА","chapter":"27","verse":"3","text":"што, пакуль яшчэ дыханьне маё ўва мне і дух Божы ў ноздрах маіх,"},{"book":"ЁВА","chapter":"27","verse":"4","text":"ня скажуць вусны мае няпраўды, і язык мой ня вымавіць ілжы!"},{"book":"ЁВА","chapter":"27","verse":"5","text":"Я далёкі ад таго, каб прызнаць вас справядлівымі; пакуль не памру, не саступлю беззаганнасьці маёй."},{"book":"ЁВА","chapter":"27","verse":"6","text":"Моцна трымаў я праўду маю і ня ўпушчу яе; не папракне мяне сэрца маё праз усе дні мае."},{"book":"ЁВА","chapter":"27","verse":"7","text":"Вораг мой будзе, як бязбожнік, і паўсталы супроць мяне, як беззаконьнік."},{"book":"ЁВА","chapter":"27","verse":"8","text":"Бо якая надзея крывадушніку, калі возьме, калі вырве Бог душу ягоную?"},{"book":"ЁВА","chapter":"27","verse":"9","text":"Ці пачуе Бог лямант ягоны, калі прыйдзе на яго бяда?"},{"book":"ЁВА","chapter":"27","verse":"10","text":"Ці будзе ён суцяшацца Ўсемагутным і заклікаць Бога ў любы час?"},{"book":"ЁВА","chapter":"27","verse":"11","text":"Абвяшчу вам, што ў руцэ Божай; што ва Ўсемагутнага, ня ўтою."},{"book":"ЁВА","chapter":"27","verse":"12","text":"Вось, усе вы і самыя бачылі; і навошта вы столькі пустасловіце?"},{"book":"ЁВА","chapter":"27","verse":"13","text":"Вось доля чалавеку беззаконнаму ад Бога, і спадчына, якую атрымліваюць ад Усеўладнага прыгнятальнікі."},{"book":"ЁВА","chapter":"27","verse":"14","text":"Калі памнажаюцца сыны ягоныя, дык пад меч; і нашчадкі яго не насыцяцца хлебам."},{"book":"ЁВА","chapter":"27","verse":"15","text":"Тых, што засталіся пасьля яго, сьмерць зьвядзе ў магілу, і ўдовы іхнія ня будуць плакаць."},{"book":"ЁВА","chapter":"27","verse":"16","text":"Калі ён набярэ кучы срэбра, як пылу, і нарыхтуе вопраткі, як гразі,"},{"book":"ЁВА","chapter":"27","verse":"17","text":"дык ён нарыхтуе, а апранацца будзе праведнік, і срэбра атрымае сабе ў долю беспахібнік."},{"book":"ЁВА","chapter":"27","verse":"18","text":"Ён будуе, як моль, дом свой і, як вартаўнік, робіць сабе будан;"},{"book":"ЁВА","chapter":"27","verse":"19","text":"кладзецца спаць багатым і такім не ўстае; расплюшчвае вочы свае, і ён ужо ня той."},{"book":"ЁВА","chapter":"27","verse":"20","text":"Як воды, спасьцігнуць яго жахі; уначы падхопіць яго бура."},{"book":"ЁВА","chapter":"27","verse":"21","text":"Падыме яго ўсходні вецер і панясе, і ён порстка пабяжыць ад яго."},{"book":"ЁВА","chapter":"27","verse":"22","text":"Памкнецца на яго і не пашкадуе, як бы ён ні высільваўся, каб уцячы ад рукі ягонай."},{"book":"ЁВА","chapter":"27","verse":"23","text":"Пляснуць па ім рукамі і пасьвішчуць над ім зь месца ягонага!"}]}