{"data":[{"book":"U-Eksodasi","chapter":"30","verse":"1","text":"“Yenza i-alithari lokutshisela impepha ngesihlahla somʼakhakhiya."},{"book":"U-Eksodasi","chapter":"30","verse":"2","text":"Amacele womane kumele alingane, kube yingalo ubude lengalo ububanzi, kuthi ukudepha kube zingalo ezimbili, impondo zalo zibe yinto yinye lalo."},{"book":"U-Eksodasi","chapter":"30","verse":"3","text":"Huqa phezulu lamacele wonke, lempondo zalo ngegolide elicolekileyo ubumbele umqolo wegolide inxa zonke."},{"book":"U-Eksodasi","chapter":"30","verse":"4","text":"Yenza amasongo egolide amabili e-alithare abe ngaphansi komqolo emaceleni amabili ehlukeneyo ukuba abambe imijabo yokulithwala."},{"book":"U-Eksodasi","chapter":"30","verse":"5","text":"Imijabo yenze ngesihlahla somʼakhakhiya uyihuqe ngegolide."},{"book":"U-Eksodasi","chapter":"30","verse":"6","text":"Beka i-alithari phambi kwekhetheni elisithe umtshokotsho wobufakazi, nganeno kwesihlalo somusa esiphezu kwezibhebhedu zesivumelwano somthetho lapho engizahlangana lawe khona."},{"book":"U-Eksodasi","chapter":"30","verse":"7","text":"U-Aroni kumele atshise impepha enuka mnandi e-alithareni nsuku zonke ekuseni elungisa izibane."},{"book":"U-Eksodasi","chapter":"30","verse":"8","text":"Kumele impepha ayitshise futhi kusihlwa lapho eselumathisa izibane ukuze impepha itshe kokuphela phambi kukaThixo kuze kube kuzizukulwane ezizayo."},{"book":"U-Eksodasi","chapter":"30","verse":"9","text":"Linganikeli kuleli-alithare olunye uhlobo lwempepha kumbe umnikelo wokutshiswa loba umnikelo wamabele, njalo lingatheli umnikelo wokunathwa phezu kwalo."},{"book":"U-Eksodasi","chapter":"30","verse":"10","text":"Kanye ngomnyaka u-Aroni uzakwenza inhlawulelo empondweni zalo. Inhlawulo yeminyaka yonke le kumele yenziwe ngegazi lomnikelo wokuhlawulela izono zezizukulwane ezizayo. Ingcwele kakhulu kuThixo.”"},{"book":"U-Eksodasi","chapter":"30","verse":"11","text":"UThixo wasesithi kuMosi,"},{"book":"U-Eksodasi","chapter":"30","verse":"12","text":"“Lapho usubala abantu bako-Israyeli omunye lomunye kumele anike uThixo inhlawulo yokuphila kwakhe. Ngalokho akuyikuba lesifo esizabehlela lapho ubabala."},{"book":"U-Eksodasi","chapter":"30","verse":"13","text":"Akuthi lowo lalowo odlulela ngakulabo asebebaliwe anike ingxenye yeshekeli, ngokweshekeli lendawo engcwele, okuyisisindo esingamagera angamatshumi amabili. Ingxenye yeshekeli le ingumnikelo kuThixo."},{"book":"U-Eksodasi","chapter":"30","verse":"14","text":"Wonke umuntu obaliweyo, kusukela koleminyaka engamatshumi amabili kusiya phezulu, uzanikela umnikelo kuThixo."},{"book":"U-Eksodasi","chapter":"30","verse":"15","text":"Abanothileyo akumelanga banikele ngokwedlula ingxenye yeshekeli, labayanga kabanganikeli ngokungaphansi lapho selinikela kuThixo ukuba lenze inhlawulelo yokuphila kwenu."},{"book":"U-Eksodasi","chapter":"30","verse":"16","text":"Wamukele imali yenhlawulo kwabako-Israyeli uyisebenzise enkonzweni yethente lokuhlangana. Izakuba yisikhumbuzo kwabako-Israyeli phambi kukaThixo ukwenzela inhlawulelo yokuphila kwenu.”"},{"book":"U-Eksodasi","chapter":"30","verse":"17","text":"UThixo wasesithi kuMosi,"},{"book":"U-Eksodasi","chapter":"30","verse":"18","text":"“Yenza inkonxa yethusi ibe lensika yethusi, izakuba ngeyokugezela. Uyibeke phakathi laphakathi kwethente lokuhlangana le-alithari, uthele amanzi phakathi kwayo."},{"book":"U-Eksodasi","chapter":"30","verse":"19","text":"U-Aroni lamadodana akhe bazageza izandla lezinyawo zabo ngamanzi akuyo."},{"book":"U-Eksodasi","chapter":"30","verse":"20","text":"Nxa bengena ethenteni lokuhlangana bazageza ngamanzi ukuze bangafi. Phezu kwalokho, lapho besondela e-alithareni ukuba bakhonze ngokwethula umnikelo wokutshiswa onikelwa kuThixo,"},{"book":"U-Eksodasi","chapter":"30","verse":"21","text":"bazageza izandla zabo lezinyawo ukuze bangafi. Lokhu kuzakuba yisimiso esingapheliyo ku-Aroni lenzalo yakhe lakuzizukulwane ezizayo.”"},{"book":"U-Eksodasi","chapter":"30","verse":"22","text":"UThixo wasesithi kuMosi,"},{"book":"U-Eksodasi","chapter":"30","verse":"23","text":"“Thatha lezinhlobo zamakha amahle: Amashekeli angamakhulu amahlanu (500) emure elingamanzi, isinamoni enuka mnandi eyingxenye yalokho (okuyikuthi amakhulu amabili lamatshumi amahlanu (250) amashekeli), amashekeli angamakhulu amabili lamatshumi amahlanu (250) ekhalamu elilephunga elimnandi,"},{"book":"U-Eksodasi","chapter":"30","verse":"24","text":"amashekeli angamakhulu amahlanu (500) ekhasiya, konke kumayelana lamashekeli endawo engcwele, kanye lehini lamafutha ama-oliva."},{"book":"U-Eksodasi","chapter":"30","verse":"25","text":"Lokhu kwenze kube ngamafutha angcwele okugcoba abakhethiweyo alungiswe ngumenzi wamakha, azakuba ngamafutha angcwele okugcoba abakhethiweyo."},{"book":"U-Eksodasi","chapter":"30","verse":"26","text":"Ngawo-ke uzagcoba ithente lokuhlangana, umtshokotsho wobufakazi,"},{"book":"U-Eksodasi","chapter":"30","verse":"27","text":"itafula kanye lezitsha zawo zonke, uluthi lwesibane lezitsha zawo, i-alithari lempepha,"},{"book":"U-Eksodasi","chapter":"30","verse":"28","text":"i-alithari lomnikelo wokutshiswa lezitsha zawo lomganu wokugezela kanye lezinyawo zawo."},{"book":"U-Eksodasi","chapter":"30","verse":"29","text":"Uzakungcwelisa konke ukuba kube ngcwele kakhulu, njalo loba yini ekuthintayo izakuba ngcwele."},{"book":"U-Eksodasi","chapter":"30","verse":"30","text":"Mgcobe u-Aroni lamadodana akhe ubehlukanisele ukuba bangisebenzele bengabaphristi."},{"book":"U-Eksodasi","chapter":"30","verse":"31","text":"Batshele abako-Israyeli uthi, ‘Lokhu kuzakuba ngamafutha ami angcwele okugcoba abakhethiweyo lakuzizukulwane zenu ezizayo."},{"book":"U-Eksodasi","chapter":"30","verse":"32","text":"Lingawatheli emizimbeni yabantu, njalo lingenzi amanye amafutha ngale indlela yokuwenza. Ingcwele, izakuba ngcwele lakini."},{"book":"U-Eksodasi","chapter":"30","verse":"33","text":"Lowo ozakwenza amakha afana lawo kumbe agcobe ngawo umuntu ongasuye mphristi, uzasuswa ebantwini bakibo.’ ”"},{"book":"U-Eksodasi","chapter":"30","verse":"34","text":"UThixo wabuye wathi kuMosi, “Thatha amakha anuka mnandi, isitakete, i-onika legalibhanumi kanye lenhlaka enhle, konke kungesilinganiso esifanayo,"},{"book":"U-Eksodasi","chapter":"30","verse":"35","text":"wenze ingxube yempepha elephunga elimnandi njengomxubi wamakha, ifakwe itswayi ibenhle njalo ibe ngcwele."},{"book":"U-Eksodasi","chapter":"30","verse":"36","text":"Chola enye yayo ibe yimpuphu uyifake phambi komtshokotsho wobufakazi phakathi kwethente lokuhlangana lapho engizahlangana lawe khona. Izakuba ngcwele kakhulu kini."},{"book":"U-Eksodasi","chapter":"30","verse":"37","text":"Lingazenzeli eyenu impepha ngale indlela, iboneni njengento engcwele kuThixo."},{"book":"U-Eksodasi","chapter":"30","verse":"38","text":"Lowo ozakwenza enye efana layo ukuba akholise ukunukelela kwayo kamnandi, kumele asuswe ebantwini bakibo.”"}]}