{"data":[{"book":"لێڤییەکان","chapter":"19","verse":"1","text":"هەروەها یەزدان بە موسای فەرموو:"},{"book":"لێڤییەکان","chapter":"19","verse":"2","text":"«لەگەڵ هەموو کۆمەڵی نەوەی ئیسرائیل بدوێ و پێیان بڵێ: ”دەبێت پیرۆز بن، چونکە من پیرۆزم، یەزدانی پەروەردگارتانم."},{"book":"لێڤییەکان","chapter":"19","verse":"3","text":"«”هەر یەکێک لە ئێوە، دەبێت ڕێزی دایک و باوکی خۆی بگرێت و شەممەکانم بپارێزن، من یەزدانی پەروەردگارتانم."},{"book":"لێڤییەکان","chapter":"19","verse":"4","text":"«”ئاوڕ لە بت مەدەنەوە و خوداوەندی لەقاڵبدراو بۆ خۆتان دروستمەکەن، من یەزدانی پەروەردگارتانم."},{"book":"لێڤییەکان","chapter":"19","verse":"5","text":"«”کاتێک قوربانییەکی هاوبەشی بۆ یەزدان سەردەبڕن، با بە شێوەیەک بێت لەبەردەم یەزدان قبوڵ بێت،"},{"book":"لێڤییەکان","chapter":"19","verse":"6","text":"ئەو ڕۆژەی سەری دەبڕن دەیخۆن لەگەڵ ڕۆژی پاشتر. ئەوەی لێی دەمێنێتەوە بۆ ڕۆژی سێیەم، دەبێت بە ئاگر بسووتێنرێت."},{"book":"لێڤییەکان","chapter":"19","verse":"7","text":"ئەگەر لە ڕۆژی سێیەمدا بخورێت، ئەوە گڵاوە و قبوڵ نییە."},{"book":"لێڤییەکان","chapter":"19","verse":"8","text":"ئەوەی لێی بخوات ئەوا تاوانی خۆی لە ئەستۆ دەگرێت، چونکە شتێکی پیرۆزی یەزدانی گڵاو کردووە، جا ئەو کەسە لە گەلەکەی دادەبڕدرێت."},{"book":"لێڤییەکان","chapter":"19","verse":"9","text":"«”کاتێک دروێنەی زەوییەکانتان دەکەن، لێوارەکانی کێڵگەکەت مەدورەوە، ئەوەی لە دروێنەکە دەکەوێت، هەڵیمەگرەوە،"},{"book":"لێڤییەکان","chapter":"19","verse":"10","text":"پاشماوەی هێشووە ترێیەکان لە مێوەکەت مەکەرەوە و ئەوەی دەکەوێت هەڵیمەگرەوە، بۆ هەژار و نامۆی بەجێبهێڵە. من یەزدانی پەروەردگارتانم."},{"book":"لێڤییەکان","chapter":"19","verse":"11","text":"«”مەدزن."},{"book":"لێڤییەکان","chapter":"19","verse":"12","text":"«”بە درۆ سوێند بە ناوی من مەخۆن، چونکە ناوی خوداکەت دەزڕێنیت، من یەزدانم."},{"book":"لێڤییەکان","chapter":"19","verse":"13","text":"«”نزیکەکەت فریومەدە و تاڵانی مەکە."},{"book":"لێڤییەکان","chapter":"19","verse":"14","text":"«”نەفرەت لە کەڕ مەکە و کۆسپ مەخەرە بەردەم نابینا، بەڵکو لە خودات بترسە، من یەزدانم."},{"book":"لێڤییەکان","chapter":"19","verse":"15","text":"«”لە دادوەریدا ستەم مەکەن، نە لایەنگری هەژار بکەن و نە پشتی کەسی مەزن بگرن، بەڵکو بە دادپەروەری حوکمی بەرامبەرەکەت بدە."},{"book":"لێڤییەکان","chapter":"19","verse":"16","text":"«”لەنێوان خەڵکی قسە مەهێنە و مەبە."},{"book":"لێڤییەکان","chapter":"19","verse":"17","text":"«”لە دڵەوە ڕقت لە براکەت نەبێتەوە، ڕاشکاوانە دراوسێکەت سەرزەنشت بکە، بۆ ئەوەی بەشداری لە گوناهی نەکەیت."},{"book":"لێڤییەکان","chapter":"19","verse":"18","text":"«”تۆڵە مەستێنەوە و قین لە دڵ مەبە بەرامبەر کوڕی گەلەکەت، بەڵکو نزیکەکەت وەک خۆت خۆشبوێت. من یەزدانم."},{"book":"لێڤییەکان","chapter":"19","verse":"19","text":"«”فەرزەکانم بەجێبهێنن."},{"book":"لێڤییەکان","chapter":"19","verse":"20","text":"«”ئەگەر پیاوێک لەگەڵ ئافرەتێک جووت بوو، ئەویش کەنیزەیەکی مارەبڕ بوو بۆ پیاوێکی دیکە، بەڵام نەکڕابووەوە و ئازاد نەکرابوو، پێویستە سزایەکی گونجاو بدرێت. کەسیان ناکوژرێت، چونکە ئافرەتەکە ئازاد نەکراوە."},{"book":"لێڤییەکان","chapter":"19","verse":"21","text":"دەبێت پیاوەکە قوربانییەک بۆ تاوانەکەی بۆ لای یەزدان بهێنێتە دەروازەی چادری چاوپێکەوتن، بەرانێک وەک قوربانی تاوان."},{"book":"لێڤییەکان","chapter":"19","verse":"22","text":"جا کاهینەکە بە بەرانی قوربانی تاوانەکە لەبەردەم یەزدان کەفارەتی بۆ دەکات لە گوناهەکەی کە کردوویەتی، جا لەو گوناهەی کردوویەتی لێخۆشبوونی بۆ دەبێت."},{"book":"لێڤییەکان","chapter":"19","verse":"23","text":"«”کاتێک چوونە ناو خاکەکە19‏:23 مەبەست لە خاکی بەڵێندراوە.‏ و هەر دارێکتان بۆ خواردن ڕواند، ئەوا بەرەکەی بە قەدەغەکراو بزانن. سێ ساڵ بۆتان قەدەغەکراوە و لێی ناخورێت،"},{"book":"لێڤییەکان","chapter":"19","verse":"24","text":"لە ساڵی چوارەمیش هەموو بەروبوومەکەی تەرخانکراو دەبێت بۆ شکۆدارکردنی یەزدان،"},{"book":"لێڤییەکان","chapter":"19","verse":"25","text":"بەڵام لە ساڵی پێنجەمدا بەرەکەی بخۆن، هەتا داهاتی بۆتان زیاد بکات، من یەزدانی پەروەردگارتانم."},{"book":"لێڤییەکان","chapter":"19","verse":"26","text":"«”هەر گۆشتێک بە خوێنەوە بوو مەیخۆن."},{"book":"لێڤییەکان","chapter":"19","verse":"27","text":"«”لاتەنیشتەکانی سەرتان مەتاشن و دەستکاری دوو لای ڕیشتان مەکەن."},{"book":"لێڤییەکان","chapter":"19","verse":"28","text":"«”بۆ مردوو خۆتان بریندار مەکەن، نەخش لە لەشی خۆتان مەکوتن، من یەزدانم."},{"book":"لێڤییەکان","chapter":"19","verse":"29","text":"«”کچەکەت سووک مەکە، بەوەی بیکەیت بە لەشفرۆش، نەوەک خاکەکە پڕ بێت لە لەشفرۆشی و بەدڕەوشتی."},{"book":"لێڤییەکان","chapter":"19","verse":"30","text":"«”شەممەکانم بپارێزن و ڕێز لە پیرۆزگاکەم بگرن، من یەزدانم."},{"book":"لێڤییەکان","chapter":"19","verse":"31","text":"«”مەگەڕێنەوە بۆ لای نێوانگر19‏:31 لێرە بەو واتایە دێت، کەسێکە کە گوایە هۆی پەیوەندی ڕێکخەرە لەنێوان خەڵکی مردوو و زیندوو. بڕوانە یەکەم ساموئێل 28‏:3‏،7‏،9.‏‏ و بەدوای ڕۆح ئامادەکاردا19‏:31 بەو کەسە دەگوترێت کە ڕۆح ئامادە دەکات. بڕوانە یەکەم ساموئێل 28‏:3 و 8‏–9.‏‏ مەگەڕێن، پێیان گڵاو دەبن، من یەزدانی پەروەردگارتانم."},{"book":"لێڤییەکان","chapter":"19","verse":"32","text":"«”لەبەر ڕیش سپی هەستە و ڕێزی پیر بگرە و لە خودات بترسە، من یەزدانم."},{"book":"لێڤییەکان","chapter":"19","verse":"33","text":"«”ئەگەر نامۆیەک هاتە خاکەکەتان، ستەمی لێ مەکەن،"},{"book":"لێڤییەکان","chapter":"19","verse":"34","text":"وەک هاوڵاتییەک ڕەفتاری لەگەڵ بکەن، وەک خۆتت خۆشبوێت، چونکە ئێوەش لە خاکی میسر نامۆ بوون، من یەزدانی پەروەردگارتانم."},{"book":"لێڤییەکان","chapter":"19","verse":"35","text":"«”ساختەکاری مەکەن، نە لە ئەندازەی پێوانە و نە لە کێش و نە لە بڕ،"},{"book":"لێڤییەکان","chapter":"19","verse":"36","text":"دەبێت تەرازووی ڕاست و کێشانەی ڕاست و ئێفەی19‏:36 ئێفە پێوانەی وشک بوو.‏ ڕاست و هەینی19‏:36 هەین پێوانەی شلەمەنی بوو.‏ ڕاستتان هەبێت، من یەزدانی پەروەردگارتانم کە لە خاکی میسر دەریهێنان."},{"book":"لێڤییەکان","chapter":"19","verse":"37","text":"«”هەموو فەرزەکانم بەجێبهێنن و یاساکانم پەیڕەو بکەن و جێبەجێیان بکەن، من یەزدانم.“»"}]}