{"data":[{"book":"پەیدابوون","chapter":"4","verse":"1","text":"ئادەم لەگەڵ حەوای ژنی جووت بوو، ئەویش سکی پڕ بوو، قایینی4‏:1 هەروەها قابیلیش پێ دەگوترێت.‏ بوو. گوتی: «لەلایەن یەزدانەوە پیاوێک بووە بەرهەمم.»"},{"book":"پەیدابوون","chapter":"4","verse":"2","text":"پاشان هابیلی برای بوو."},{"book":"پەیدابوون","chapter":"4","verse":"3","text":"دوای ماوەیەک قایین هەندێک بەروبوومی زەوی پێشکەش بە یەزدان کرد."},{"book":"پەیدابوون","chapter":"4","verse":"4","text":"هەروەها هابیل لە چەوری باشترین نۆبەرەی مێگەلەکەی پێشکەش کرد. جا هابیل و قوربانییەکەی جێی ڕەزامەندی یەزدان بوون،"},{"book":"پەیدابوون","chapter":"4","verse":"5","text":"بەڵام قایین و پێشکەشکراوەکەی جێی ڕەزامەندی یەزدان نەبوون، بۆیە قایین زۆر تووڕە بوو و ڕووی خۆی گرژ کرد."},{"book":"پەیدابوون","chapter":"4","verse":"6","text":"یەزدان بە قایینی فەرموو: «بۆ تووڕە بوویت و ڕووی خۆتت گرژ کردووە؟"},{"book":"پەیدابوون","chapter":"4","verse":"7","text":"ئایا ئەگەر ئەوەی چاکە ئەنجامی بدەیت، قبوڵ ناکرێیت؟ خۆ ئەگەر ئەوەی چاکە ئەنجامی نەدەیت ئەوا گوناه لە بەردەرگا خۆی مات کردووە و ئارەزووت دەکات، بەڵام تۆ دەبێت بەسەریدا زاڵ ببیت.»"},{"book":"پەیدابوون","chapter":"4","verse":"8","text":"جا قایین بە هابیلی برای گوت: «با بچینە کێڵگەکە.» کاتێک هەردووکیان لە کێڵگە بوون، قایین پەلاماری هابیلی برای دا و کوشتی."},{"book":"پەیدابوون","chapter":"4","verse":"9","text":"یەزدان بە قایینی فەرموو: «کوا هابیلی برات؟»"},{"book":"پەیدابوون","chapter":"4","verse":"10","text":"جا یەزدان فەرمووی: «چیت کردووە؟ گوێ بگرە! دەنگی خوێنی براکەت لە زەوییەوە هاوارم بۆ دەکات."},{"book":"پەیدابوون","chapter":"4","verse":"11","text":"ئێستاش تۆ نەفرەتلێکراویت لەو زەوییەی کە دەمی بۆ وەرگرتنی خوێنی براکەت کردەوە لە دەستی تۆ."},{"book":"پەیدابوون","chapter":"4","verse":"12","text":"کاتێک ئیش لە زەوییەکەدا دەکەیت، چیتر بەری خۆیت ناداتێ. لەسەر زەوی دەربەدەر و بێ ئۆقرە دەبیت.»"},{"book":"پەیدابوون","chapter":"4","verse":"13","text":"قایین بە یەزدانی گوت: «سزاکەم لەوە گەورەترە کە بتوانم بەرگەی بگرم."},{"book":"پەیدابوون","chapter":"4","verse":"14","text":"ئەمڕۆ لەسەر زەوی دەرتکردم، لەبەر ئامادەبوونی تۆ ون دەبم و دەربەدەر و بێ ئۆقرە دەبم لەسەر زەوی. هەرکەسێکیش تووشم بێت دەمکوژێت.»"},{"book":"پەیدابوون","chapter":"4","verse":"15","text":"بەڵام یەزدان پێی فەرموو: «ناکرێت وابێت، هەرکەسێک قایین بکوژێت ئەوا حەوت ئەوەندە تۆڵەی لێ دەستێنرێتەوە.» ئینجا یەزدان نیشانەیەکی بە قایینەوە کرد تاکو هەرکەسێک تووشی بێت نەیکوژێت."},{"book":"پەیدابوون","chapter":"4","verse":"16","text":"ئیتر قایین لەبەردەمی یەزدان چووە دەرەوە و لە خاکی نۆد لە ڕۆژهەڵاتی عەدەن نیشتەجێ بوو."},{"book":"پەیدابوون","chapter":"4","verse":"17","text":"قایین لەگەڵ ژنەکەی جووت بوو، ئەویش سکی پڕ بوو و حەنۆخی بوو. ئەو کاتە شارێکی بنیاد دەنا، شارەکەی بە ناوی کوڕەکەیەوە ناو نا حەنۆخ."},{"book":"پەیدابوون","chapter":"4","verse":"18","text":"حەنۆخ عیرادی بوو، عیرادیش مەحویائێلی بوو، مەحویائێلیش مەتوشائێلی بوو، مەتوشائێلیش لامەخی بوو."},{"book":"پەیدابوون","chapter":"4","verse":"19","text":"لامەخ دوو ژنی هێنا، یەکێکیان ناوی عادا بوو، ئەوی دیکەشیان ناوی چیلا بوو."},{"book":"پەیدابوون","chapter":"4","verse":"20","text":"لە عاداوە یابال بوو کە باوکی چادرنشینان و خاوەن مەڕوماڵاتەکان بوون."},{"book":"پەیدابوون","chapter":"4","verse":"21","text":"براکەشی ناوی یوبال بوو کە باوکی هەموو ئەوانە بوو کە قیسارەیان دەژەند و شمشاڵیان لێدەدا."},{"book":"پەیدابوون","chapter":"4","verse":"22","text":"چیلاش کوڕێکی بوو بە ناوی توبەل قەین، کە وەستای هەموو ئەو جۆرە ئامێرانە بوو کە لە بڕۆنز و ئاسن دروست دەکران. نەعماش خوشکی توبەل قەین بوو."},{"book":"پەیدابوون","chapter":"4","verse":"23","text":"لامەخ بە هەردوو ژنەکەی گوت:"},{"book":"پەیدابوون","chapter":"4","verse":"24","text":"ئەو بۆ قایین حەوت جار تۆڵە دەستێنێتەوە،"},{"book":"پەیدابوون","chapter":"4","verse":"25","text":"جارێکی دیکە ئادەم لەگەڵ ژنەکەی جووت بوو، کوڕێکی بوو و ناوی لێنا شیت. ئینجا گوتی: «لە جیاتی هابیل کە قایین کوشتی، خودا کوڕێکی دیکەی پێ بەخشیم.»"},{"book":"پەیدابوون","chapter":"4","verse":"26","text":"هەروەها شیت کوڕێکی بوو ناوی لێنا ئەنۆش."}]}