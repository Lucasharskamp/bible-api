{"data":[{"book":"ایوب","chapter":"9","verse":"1","text":"ایوب نے جواب دے کر کہا،"},{"book":"ایوب","chapter":"9","verse":"2","text":"”مَیں خوب جانتا ہوں کہ تیری بات درست ہے۔ لیکن اللہ کے حضور انسان کس طرح راست باز ٹھہر سکتا ہے؟"},{"book":"ایوب","chapter":"9","verse":"3","text":"اگر وہ عدالت میں اللہ کے ساتھ لڑنا چاہے تو اُس کے ہزار سوالات پر ایک کا بھی جواب نہیں دے سکے گا۔"},{"book":"ایوب","chapter":"9","verse":"4","text":"اللہ کا دل دانش مند اور اُس کی قدرت عظیم ہے۔ کون کبھی اُس سے بحث مباحثہ کر کے کامیاب رہا ہے؟"},{"book":"ایوب","chapter":"9","verse":"5","text":"اللہ پہاڑوں کو کھسکا دیتا ہے، اور اُنہیں پتا ہی نہیں چلتا۔ وہ غصے میں آ کر اُنہیں اُلٹا دیتا ہے۔"},{"book":"ایوب","chapter":"9","verse":"6","text":"وہ زمین کو ہلا دیتا ہے تو وہ لرز کر اپنی جگہ سے ہٹ جاتی ہے، اُس کے بنیادی ستون کانپ اُٹھتے ہیں۔"},{"book":"ایوب","chapter":"9","verse":"7","text":"وہ سورج کو حکم دیتا ہے تو طلوع نہیں ہوتا، ستاروں پر مُہر لگاتا ہے تو اُن کی چمک دمک بند ہو جاتی ہے۔"},{"book":"ایوب","chapter":"9","verse":"8","text":"اللہ ہی آسمان کو خیمے کی طرح تان دیتا، وہی سمندری اژدہے کی پیٹھ کو پاؤں تلے کچل دیتا ہے۔"},{"book":"ایوب","chapter":"9","verse":"9","text":"وہی دُبِ اکبر، جوزے، خوشۂ پروین اور جنوبی ستاروں کے جھرمٹوں کا خالق ہے۔"},{"book":"ایوب","chapter":"9","verse":"10","text":"وہ اِتنے عظیم کام کرتا ہے کہ کوئی اُن کی تہہ تک نہیں پہنچ سکتا، اِتنے معجزے کرتا ہے کہ کوئی اُنہیں گن نہیں سکتا۔"},{"book":"ایوب","chapter":"9","verse":"11","text":"جب وہ میرے سامنے سے گزرے تو مَیں اُسے نہیں دیکھتا، جب وہ میرے قریب سے پھرے تو مجھے معلوم نہیں ہوتا۔"},{"book":"ایوب","chapter":"9","verse":"12","text":"اگر وہ کچھ چھین لے تو کون اُسے روکے گا؟ کون اُس سے کہے گا، ’تُو کیا کر رہا ہے؟‘"},{"book":"ایوب","chapter":"9","verse":"13","text":"اللہ تو اپنا غضب نازل کرنے سے باز نہیں آتا۔ اُس کے رُعب تلے رہب اژدہے کے مددگار بھی دبک گئے۔"},{"book":"ایوب","chapter":"9","verse":"14","text":"تو پھر مَیں کس طرح اُسے جواب دوں، کس طرح اُس سے بات کرنے کے مناسب الفاظ چن لوں؟"},{"book":"ایوب","chapter":"9","verse":"15","text":"اگر مَیں حق پر ہوتا بھی تو اپنا دفاع نہ کر سکتا۔ اِس مخالف سے مَیں التجا کرنے کے علاوہ اَور کچھ نہیں کر سکتا۔"},{"book":"ایوب","chapter":"9","verse":"16","text":"اگر وہ میری چیخوں کا جواب دیتا بھی تو مجھے یقین نہ آتا کہ وہ میری بات پر دھیان دے گا۔"},{"book":"ایوب","chapter":"9","verse":"17","text":"تھوڑی سی غلطی کے جواب میں وہ مجھے پاش پاش کرتا، بلاوجہ مجھے بار بار زخمی کرتا ہے۔"},{"book":"ایوب","chapter":"9","verse":"18","text":"وہ مجھے سانس بھی نہیں لینے دیتا بلکہ کڑوے زہر سے سیر کر دیتا ہے۔"},{"book":"ایوب","chapter":"9","verse":"19","text":"جہاں طاقت کی بات ہے تو وہی قوی ہے، جہاں انصاف کی بات ہے تو کون اُسے پیشی کے لئے بُلا سکتا ہے؟"},{"book":"ایوب","chapter":"9","verse":"20","text":"گو مَیں بےگناہ ہوں توبھی میرا اپنا منہ مجھے قصوروار ٹھہرائے گا، گو بےالزام ہوں توبھی وہ مجھے مجرم قرار دے گا۔"},{"book":"ایوب","chapter":"9","verse":"21","text":"جو کچھ بھی ہو، مَیں بےالزام ہوں! مَیں اپنی جان کی پروا ہی نہیں کرتا، اپنی زندگی حقیر جانتا ہوں۔"},{"book":"ایوب","chapter":"9","verse":"22","text":"خیر، ایک ہی بات ہے، اِس لئے مَیں کہتا ہوں، ’اللہ بےالزام اور بےدین دونوں کو ہی ہلاک کر دیتا ہے۔‘"},{"book":"ایوب","chapter":"9","verse":"23","text":"جب کبھی اچانک کوئی آفت انسان کو موت کے گھاٹ اُتارے تو اللہ بےگناہ کی پریشانی پر ہنستا ہے۔"},{"book":"ایوب","chapter":"9","verse":"24","text":"اگر کوئی ملک بےدین کے حوالے کیا جائے تو اللہ اُس کے قاضیوں کی آنکھیں بند کر دیتا ہے۔ اگر یہ اُس کی طرف سے نہیں تو پھر کس کی طرف سے ہے؟"},{"book":"ایوب","chapter":"9","verse":"25","text":"میرے دن دوڑنے والے آدمی سے کہیں زیادہ تیزی سے بیت گئے، خوشی دیکھے بغیر بھاگ نکلے ہیں۔"},{"book":"ایوب","chapter":"9","verse":"26","text":"وہ سرکنڈے کے بحری جہازوں کی طرح گزر گئے ہیں، اُس عقاب کی طرح جو اپنے شکار پر جھپٹا مارتا ہے۔"},{"book":"ایوب","chapter":"9","verse":"27","text":"اگر مَیں کہوں، ’آؤ مَیں اپنی آہیں بھول جاؤں، اپنے چہرے کی اُداسی دُور کر کے خوشی کا اظہار کروں‘"},{"book":"ایوب","chapter":"9","verse":"28","text":"تو پھر بھی مَیں اُن تمام تکالیف سے ڈرتا ہوں جو مجھے برداشت کرنی ہیں۔ کیونکہ مَیں جانتا ہوں کہ تُو مجھے بےگناہ نہیں ٹھہراتا۔"},{"book":"ایوب","chapter":"9","verse":"29","text":"جو کچھ بھی ہو مجھے قصوروار ہی قرار دیا گیا ہے، چنانچہ اِس کا کیا فائدہ کہ مَیں بےمعنی تگ و دَو میں مصروف رہوں؟"},{"book":"ایوب","chapter":"9","verse":"30","text":"گو مَیں صابن سے نہا لوں اور اپنے ہاتھ سوڈے9‏:30 سوڈے: لفظی مطلب: قلیاب، لائی (lye)۔  سے دھو لوں"},{"book":"ایوب","chapter":"9","verse":"31","text":"تاہم تُو مجھے گڑھے کی کیچڑ میں یوں دھنسنے دیتا ہے کہ مجھے اپنے کپڑوں سے گھن آتی ہے۔"},{"book":"ایوب","chapter":"9","verse":"32","text":"اللہ تو مجھ جیسا انسان نہیں کہ مَیں جواب میں اُس سے کہوں، ’آؤ ہم عدالت میں جا کر ایک دوسرے کا مقابلہ کریں۔‘"},{"book":"ایوب","chapter":"9","verse":"33","text":"کاش ہمارے درمیان ثالث ہو جو ہم دونوں پر ہاتھ رکھے،"},{"book":"ایوب","chapter":"9","verse":"34","text":"جو میری پیٹھ پر سے اللہ کا ڈنڈا ہٹائے تاکہ اُس کا خوف مجھے دہشت زدہ نہ کرے۔"},{"book":"ایوب","chapter":"9","verse":"35","text":"تب مَیں اللہ سے خوف کھائے بغیر بولتا، کیونکہ فطری طور پر مَیں ایسا نہیں ہوں۔"}]}