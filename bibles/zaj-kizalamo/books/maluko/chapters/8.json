{"data":[{"book":"MALUKO","chapter":"8","verse":"1","text":"Mazua madodo hamwande, dale kulu diyagwe da wanhu waiting'hana hamoja. Wanhu wakala wabule kinhu chochose cha kuja, Yesu kawakema wanahina zake kawalongela,"},{"book":"MALUKO","chapter":"8","verse":"2","text":"“Nowonela bazi wanhu wano, kwavija wakala na nie mazua madatu, na kipigiti kino wabule kinhu cha kuja."},{"book":"MALUKO","chapter":"8","verse":"3","text":"Nihawalongela wachole mkae zao na nzala, wosinduka mnzila, kwavija wayagwe walawa kutali.”"},{"book":"MALUKO","chapter":"8","verse":"4","text":"Wanahina zake wamuuza, “Muluwala luno kwahi munhu kondayazahile mandia ga kuwagwelela wanhu wose wano?”"},{"book":"MALUKO","chapter":"8","verse":"5","text":"Yesu kawauza, “Mikate mingahi imulinayo?”"},{"book":"MALUKO","chapter":"8","verse":"6","text":"Yesu kadilongela didale da wanhu dikale hasi. Abaho, kaisola ija imikate saba, kalonga hewela ha Mulungu, kaimogola na kuwagwelela wanahina zake wawagolele iwanhu, na wanahina watenda kamba viwalagizwe."},{"book":"MALUKO","chapter":"8","verse":"7","text":"Vivija wakala na visomba vidogodogo. Yesu kalonga hewela ha Mulungu, vivija kawalongela wanahina zake wawagolele iwanhu."},{"book":"MALUKO","chapter":"8","verse":"8","text":"Wanhu wose waja weguta, wanahina zake wadondola, wamemeza migelo saba ya vakuja visigale!"},{"book":"MALUKO","chapter":"8","verse":"9","text":"Wakala wanhu alufu nne. Yesu kawalaga iwanhu wachole kumwao."},{"book":"MALUKO","chapter":"8","verse":"10","text":"Kipigiti kikija kakwela mngalawa hamoja na wanahina zake wachola muisi ya Dalumanuta."},{"book":"MALUKO","chapter":"8","verse":"11","text":"Mafalisayo wamcholela Yesu wasonga kuibamilila nayo. Wamwikila vitega wamulonda yatende mzonza wone kamba Mulungu kamtogola."},{"book":"MALUKO","chapter":"8","verse":"12","text":"Ila Yesu kabweza mhumuzi, kalonga, “Habali wanhu wa mazua gano wolonda mzonza? Haduhu, nowalongela! Haduhu ikweli yondamgweleligwe!”"},{"book":"MALUKO","chapter":"8","verse":"13","text":"Abaho, kawaleka, kakwela muna ingalawa na kasonga kuloka mwambu uyagwe wa idilamba."},{"book":"MALUKO","chapter":"8","verse":"14","text":"Wanahina wakala waisemwile kusola mikate na wakala na mkate umwe mngalawa."},{"book":"MALUKO","chapter":"8","verse":"15","text":"Yesu kawazuma, kawalongela, “Iteganyeni na mela da Mafalisayo na mela da Helode.”8:15 Helode kakala mwana wa Mndewa Helode Mkulu."},{"book":"MALUKO","chapter":"8","verse":"16","text":"Wasonga kuilongela wenyego kwa wenyego, “Kolonga vino kwavija twabule mikate.”"},{"book":"MALUKO","chapter":"8","verse":"17","text":"Yesu kagatanga gaja gawakalile wolonga, avo kawauza, “Habali mulongelela avija vimulibule mikate? Ham'vimanya ama hamnavitanga? Mwabule nzonzi?"},{"book":"MALUKO","chapter":"8","verse":"18","text":"Muna meso ila hamulola? Muna magwiti ila hamuhulika? Muisemwa"},{"book":"MALUKO","chapter":"8","verse":"19","text":"avija viniimogole imikate mitano na kuwagwelela wanhu alufu tano, migelo mingahi ya imikate isigale imdondole?”"},{"book":"MALUKO","chapter":"8","verse":"20","text":"Yesu kawauza kabili “Na vinimogole imikate saba na kuwagwelela wanhu alufu nne, migelo mingahi imemile ya imikate isigale imdondole?”"},{"book":"MALUKO","chapter":"8","verse":"21","text":"Yesu kawauza, “Mng'hali hamnavitanga?”"},{"book":"MALUKO","chapter":"8","verse":"22","text":"Wavika Betisaida, wanhu wamgala munhu kimbugumbugu ha Yesu, wamuyalalila yamkwase."},{"book":"MALUKO","chapter":"8","verse":"23","text":"Yesu kamgoga mkono ija imunhu kimbugumbugu, kamgala kutali na ikiwambo. Kamtemela visite mmeso, abaho, kamwikila makono gake, kamuuza, “Kodaha kulola kinhu chochose?”"},{"book":"MALUKO","chapter":"8","verse":"24","text":"Ija imunhu kalola uchana kalonga, “Nowona wanhu, ila wokoneka kamba mibiki itembela.”"},{"book":"MALUKO","chapter":"8","verse":"25","text":"Yesu kamwikila makono mwanza uyagwe mmeso, mwanza uno kaiyoha kubunhula, na meso gake gananazuka, kadaha kulola goya kila kinhu."},{"book":"MALUKO","chapter":"8","verse":"26","text":"Abaho, Yesu kamulagiza yachole ukae yomgong'ondeza, yolonga, “Sambiubweleganye muna ikiwambo.”"},{"book":"MALUKO","chapter":"8","verse":"27","text":"Abaho, Yesu na wanahina zake wachola kuna iviwambo behi na Kaisalia Filipi. Viwakalile mnzila kawauza, “Nongeleni, wanhu wolonga nie iyo munhu yalihi?”"},{"book":"MALUKO","chapter":"8","verse":"28","text":"Wamwidika wolonga, “Wayagwe wolonga gweye iyo Yohana M'batiza, wayagwe wolonga gweye iyo Eliya, wayagwe wolonga gweye iyo imwe wa wahokozi.”"},{"book":"MALUKO","chapter":"8","verse":"29","text":"Yesu kawauza, “Na mweye molonga nie iyo munhu yalihi?”"},{"book":"MALUKO","chapter":"8","verse":"30","text":"Abaho, Yesu kawalagiza, “Sambimmulongele munhu yoyose mbuli zino.”"},{"book":"MALUKO","chapter":"8","verse":"31","text":"Abaho, Yesu kasonga kuwafundiza wanahina zake kawalongela, “Nie, Mwana wa Munhu, nolondigwa nigazigwe ng'hani na kulemigwa na wakulu, wakulu wa wakulu wa nhambiko, na wafundiza Malagizo ga Musa. Nokomigwa, ila mazua madatu hamwande nozuka nowa mgima kabili.”"},{"book":"MALUKO","chapter":"8","verse":"32","text":"Kawalongela kinaganaga. Avo Petulo kamsola kamgala hamgwazo kasonga kumkomhokela."},{"book":"MALUKO","chapter":"8","verse":"33","text":"Ila Yesu kahinduka kukisogo, kawalola wanahina zake na kumkomhokela Petulo, yolonga, “Segela hamwangu, Mwenembago! Ngelegeza zako hazilawa ha Mulungu ila zolawa mwa wanhu.”"},{"book":"MALUKO","chapter":"8","verse":"34","text":"Abaho, Yesu kadikema ididale da wanhu hamoja na wanahina zake kawalongela, “Kamba munhu yahalonda kuwa mwanahina wangu, yaibele mwenyego, yaidikwe msalaba wake yanikoleleze.8:34 Yanikoleleze nhegulo yake yaitogole migayo sama ya Yesu Kilisto."},{"book":"MALUKO","chapter":"8","verse":"35","text":"Kwavija munhu yoyose yahalonda kuukombola ugima wake kowagiza, ila munhu yoyose yowagiza ugima wake, sama yangu nie na sama ya Usenga Unogile, koukombola."},{"book":"MALUKO","chapter":"8","verse":"36","text":"Vino wanhu wokwing'higwa choni kamba wahagweleligwa vinhu vose vili muisi, abaho, wawagize ugima wao? Nokona haduhu!"},{"book":"MALUKO","chapter":"8","verse":"37","text":"Haduhu kinhu chondawalave wabweze ugima wao."},{"book":"MALUKO","chapter":"8","verse":"38","text":"Ihawa munhu yahanyonela kinyala nie na mafundo gangu mwa wanhu wano walibule bwembwe da Mulungu na mmazua gano gehile, avo nie, Mwana wa Munhu, nomonela kinyala munhu hiyo vondanize muna iyenzi ya Tata wangu hamoja na wasenga wa Mulungu wa kuulanga wang'alile.”"}]}