{"data":[{"book":"Kĩambĩrĩria","chapter":"16","verse":"1","text":"Na rĩrĩ, Sarai mũtumia wa Aburamu ndaamũciarĩire ciana. No nĩ aarĩ na mũirĩtu Mũmisiri wamũtungatagĩra wetagwo Hagari;"},{"book":"Kĩambĩrĩria","chapter":"16","verse":"2","text":"tondũ ũcio Sarai akĩĩra Aburamu atĩrĩ, “Jehova nĩagirĩtie ngĩe na ciana. Thiĩ ũkome na ndungata yakwa ya mũirĩtu; hihi kwahoteka ngĩe na rũciaro nĩ ũndũ wake.”16:2 Kwaga kũgĩa ciana kuonekaga taarĩ iherithia kuuma kũrĩ Ngai. Mũtugo wa mahinda macio nĩwetĩkĩrĩtie mũtumia athuurĩre mũthuuriwe mũtumia, no ciana iria maagĩa igakorwo irĩ cia mũtumia ũcio thata."},{"book":"Kĩambĩrĩria","chapter":"16","verse":"3","text":"Nĩ ũndũ ũcio, thuutha wa Aburamu gũkorwo atũũrĩte Kaanani mĩaka ikũmi-rĩ, mũtumia wake Sarai akĩoya Hagari Mũmisiri ũrĩa warĩ ndungata yake ya mũirĩtu, akĩmũneana kũrĩ mũthuuriwe atuĩke mũtumia wake."},{"book":"Kĩambĩrĩria","chapter":"16","verse":"4","text":"Nake Aburamu agĩkoma na Hagari, nake akĩgĩa nda."},{"book":"Kĩambĩrĩria","chapter":"16","verse":"5","text":"Hĩndĩ ĩyo Sarai akĩĩra Aburamu atĩrĩ, “Ũũru ũyũ ũrathĩĩnia-rĩ, ũrogũcookerera arĩ we. Ndaneanire ndungata yakwa moko-inĩ maku, na rĩu tondũ nĩĩmenyete atĩ ĩrĩ na nda, no kũũnyarara. Jehova arotũtuithania niĩ nawe.”"},{"book":"Kĩambĩrĩria","chapter":"16","verse":"6","text":"Aburamu akĩmũcookeria atĩrĩ, “Ndungata yaku ĩrĩ moko-inĩ maku. Ĩka nayo ũrĩa ũkuona kwagĩrĩire.” Nake Sarai akĩnyamaria Hagari mũno; nĩ ũndũ ũcio Hagari akĩmũũrĩra."},{"book":"Kĩambĩrĩria","chapter":"16","verse":"7","text":"Mũraika wa Jehova agĩkora Hagari hakuhĩ na handũ haatherũkaga maaĩ werũ-inĩ; gathima kau kaarĩ mũkĩra-inĩ wa njĩra ĩrĩa ya gũthiĩ Shuri."},{"book":"Kĩambĩrĩria","chapter":"16","verse":"8","text":"Mũraika akĩmũũria atĩrĩ, “Hagari ndungata ya Sarai, uuma kũ na wathiĩ kũ?”"},{"book":"Kĩambĩrĩria","chapter":"16","verse":"9","text":"Ningĩ mũraika wa Jehova akĩmwĩra atĩrĩ, “Cooka kũrĩ mũtumia ũcio mwathi waku na ũmwĩnyiihĩrie.”"},{"book":"Kĩambĩrĩria","chapter":"16","verse":"10","text":"Ningĩ mũraika agĩcooka akĩmwĩra atĩrĩ, “Nĩngaingĩhia njiaro ciaku ũndũ itagaatarĩka.”"},{"book":"Kĩambĩrĩria","chapter":"16","verse":"11","text":"Mũraika wa Jehova ningĩ akĩmwĩra atĩrĩ:"},{"book":"Kĩambĩrĩria","chapter":"16","verse":"12","text":"Mũrũguo agaatuĩka wa mbũrũrũ ta ndigiri ya gĩthaka;"},{"book":"Kĩambĩrĩria","chapter":"16","verse":"13","text":"Nake Hagari akĩhe Jehova ũcio wamwarĩirie rĩĩtwa rĩĩrĩ: “Wee nĩwe Ngai ũrĩa ũnyonaga,” nĩgũkorwo oigire atĩrĩ, “Rĩu niĩ ndĩkuona Ũrĩa ũnyonaga.”"},{"book":"Kĩambĩrĩria","chapter":"16","verse":"14","text":"Nĩkĩo gĩthima kĩu gĩetirwo Biri-Lahai-Roi, na kĩrĩ o ho, kũu gatagatĩ ga Kadeshi na Beredi."},{"book":"Kĩambĩrĩria","chapter":"16","verse":"15","text":"Nĩ ũndũ ũcio Hagari agĩciarĩra Aburamu mwana wa kahĩĩ, nake Aburamu agĩtua kaana kau aaciarĩirwo Ishumaeli."},{"book":"Kĩambĩrĩria","chapter":"16","verse":"16","text":"Aburamu aarĩ wa mĩaka mĩrongo ĩnana na ĩtandatũ rĩrĩa Hagari aamũciarĩire Ishumaeli."}]}