{"data":[{"book":"Rechters","chapter":"3","verse":"1","text":"Dit zijn de volken, die Jahweh met rust liet, om door hen de Israëlieten, die nog geen der oorlogen van Kanaän hadden leren kennen, op de proef te stellen,"},{"book":"Rechters","chapter":"3","verse":"2","text":"en om aan de geslachten der Israëlieten de strijd te leren, voor zover ze die tevoren niet kenden."},{"book":"Rechters","chapter":"3","verse":"3","text":"Het waren de vijf vorsten der Filistijnen, al de Kanaänieten, de Sidoniërs, en de Chittieten, die het Libanon-gebergte bewonen van de berg Hermon af tot bij Chamat."},{"book":"Rechters","chapter":"3","verse":"4","text":"Ze dienden dus, om Israël te beproeven, ten einde te weten, of zij Jahweh’s voorschriften, die Hij hun vaders door Moses gegeven had, zouden opvolgen."},{"book":"Rechters","chapter":"3","verse":"5","text":"Maar toen de Israëlieten midden tussen de Kanaänieten, Chittieten, Amorieten, Perizzieten, Chiwwieten en Jeboesieten woonden,"},{"book":"Rechters","chapter":"3","verse":"6","text":"namen ze zich hun dochters tot vrouw, gaven hun eigen dochters aan hun zonen, en dienden hun goden."},{"book":"Rechters","chapter":"3","verse":"7","text":"Toen dus de Israëlieten kwaad deden in de ogen van Jahweh, den God hunner vaderen vergaten, en de Báals en Asjera’s vereerden,"},{"book":"Rechters","chapter":"3","verse":"8","text":"werd Jahweh op Israël vertoornd, en leverde Hij het in de macht van Koesjan-Risjatáim, den koning van Edom; en de Israëlieten dienden Koesjan-Risjatáim acht jaar lang."},{"book":"Rechters","chapter":"3","verse":"9","text":"Maar zodra de Israëlieten tot Jahweh riepen, deed Jahweh een redder opstaan om hen te bevrijden, namelijk Otniël, den zoon van Kenaz, den jongeren broer van Kaleb."},{"book":"Rechters","chapter":"3","verse":"10","text":"De geest van Jahweh rustte op hem, en hij was rechter over Israël. En toen hij ten strijde trok, leverde Jahweh Koesjan-Risjatáim, den koning van Edom, in zijn hand, zodat hij Koesjan-Risjatáim overwon."},{"book":"Rechters","chapter":"3","verse":"11","text":"Gedurende veertig jaar genoot het land nu rust. Na de dood van Otniël"},{"book":"Rechters","chapter":"3","verse":"12","text":"deden de Israëlieten opnieuw kwaad in de ogen van Jahweh. Daarom maakte Jahweh Eglon, den koning van Moab, sterk tegen Israël, omdat ze kwaad hadden gedaan in de ogen van Jahweh."},{"book":"Rechters","chapter":"3","verse":"13","text":"Deze verenigde zich met de Ammonieten en Amalekieten, trok op, versloeg Israël, en nam bezit van de Palmenstad."},{"book":"Rechters","chapter":"3","verse":"14","text":"En achttien jaar lang dienden de Israëlieten Eglon, den koning van Moab."},{"book":"Rechters","chapter":"3","verse":"15","text":"Maar toen de Israëlieten weer tot Jahweh riepen, verwekte Jahweh hun een redder, Ehoed, den zoon van Gera, een Benjamiet, die links was. Toen de Israëlieten hem eens de schatting naar Eglon, den koning van Moab, lieten brengen,"},{"book":"Rechters","chapter":"3","verse":"16","text":"maakte Ehoed zich een tweesnijdend zwaard van één span lengte, en gordde het onder zijn mantel aan zijn rechterheup."},{"book":"Rechters","chapter":"3","verse":"17","text":"Zo bracht hij de schatting naar Eglon, den koning van Moab. Deze Eglon was een buitengewoon zwaarlijvig man."},{"book":"Rechters","chapter":"3","verse":"18","text":"Na de schatting te hebben aangeboden, zond hij de mannen, die de schatting gedragen hadden, heen,"},{"book":"Rechters","chapter":"3","verse":"19","text":"maar hij zelf keerde bij de afgodsbeelden in de buurt van Gilgal weer om, en zeide: Koning, ik moet u een geheim meedelen. De koning beval stilte, en liet allen, die bij hem waren, vertrekken."},{"book":"Rechters","chapter":"3","verse":"20","text":"Toen nu Ehoed bij hem kwam, zat hij alleen in de koele opperzaal. En Ehoed sprak: Ik heb een godsspraak voor u. Terwijl Eglon van zijn zetel opstond,"},{"book":"Rechters","chapter":"3","verse":"21","text":"stak Ehoed zijn linkerhand uit, trok het zwaard van zijn rechterheup en stiet het hem in de buik,"},{"book":"Rechters","chapter":"3","verse":"22","text":"zodat zelfs het heft er met het lemmet in drong, en het vet zich om het lemmet sloot; want hij trok het zwaard niet uit zijn buik."},{"book":"Rechters","chapter":"3","verse":"23","text":"Hij klom nu door het venster en ging langs de galerij heen, nadat hij de deur van de opperzaal achter zich gesloten en gegrendeld had."},{"book":"Rechters","chapter":"3","verse":"24","text":"Toen hij vertrokken was, kwamen de dienaren terug, maar zagen, dat de deur van de opperzaal gegrendeld was. Ze dachten: Hij doet zeker zijn behoefte in het gemak."},{"book":"Rechters","chapter":"3","verse":"25","text":"Ze bleven dus wachten, tot ze er verlegen mee werden. En toen hij de deur van de opperzaal maar niet opende, haalden ze de sleutel en deden open; en daar lag hun heer dood op de grond."},{"book":"Rechters","chapter":"3","verse":"26","text":"Maar door hun talmen was Ehoed ontkomen; hij ging de afgodsbeelden voorbij, en stelde zich te Seïra in veiligheid."},{"book":"Rechters","chapter":"3","verse":"27","text":"Zodra hij in het land van Israël was aangekomen, stak hij de bazuin in het bergland van Efraïm, en de Israëlieten daalden met hem het gebergte af. Hij stelde zich aan hun spits,"},{"book":"Rechters","chapter":"3","verse":"28","text":"en sprak hun toe: Volgt mij; want Jahweh heeft de Moabieten, uw vijanden, in uw hand geleverd. Ze volgden hem dan, sneden Moab de doorwaadbare plaatsen van de Jordaan af, en lieten er niemand overtrekken."},{"book":"Rechters","chapter":"3","verse":"29","text":"In die tijd sloegen ze ongeveer tien duizend Moabieten neer, allemaal sterke en dappere mannen, en niemand ontkwam."},{"book":"Rechters","chapter":"3","verse":"30","text":"Zo werd Moab in die dagen door Israël vernederd; en het land genoot rust voor tachtig jaar."},{"book":"Rechters","chapter":"3","verse":"31","text":"Na hem trad nog Sjamgar op, de zoon van Anat, die zes honderd Filistijnen versloeg met een ossendrijversstok; ook hij redde Israël."}]}