{"data":[{"book":"prakAzitaM","chapter":"12","verse":"1","text":"tataH paraM svarge mahAcitraM dRSTaM yoSidekAsIt sA parihitasUryyA candrazca tasyAzcaraNayoradho dvAdazatArANAM kirITaJca zirasyAsIt|"},{"book":"prakAzitaM","chapter":"12","verse":"2","text":"sA garbhavatI satI prasavavedanayA vyathitArttarAvam akarot|"},{"book":"prakAzitaM","chapter":"12","verse":"3","text":"tataH svarge 'param ekaM citraM dRSTaM mahAnAga eka upAtiSThat sa lohitavarNastasya sapta zirAMsi sapta zRGgANi ziraHsu ca sapta kirITAnyAsan|"},{"book":"prakAzitaM","chapter":"12","verse":"4","text":"sa svalAGgUlena gaganasthanakSatrANAM tRtIyAMzam avamRjya pRthivyAM nyapAtayat| sa eva nAgo navajAtaM santAnaM grasitum udyatastasyAH prasaviSyamANAyA yoSito 'ntike 'tiSThat|"},{"book":"prakAzitaM","chapter":"12","verse":"5","text":"sA tu puMsantAnaM prasUtA sa eva lauhamayarAjadaNDena sarvvajAtIzcArayiSyati, kiJca tasyAH santAna Izvarasya samIpaM tadIyasiMhAsanasya ca sannidhim uddhRtaH|"},{"book":"prakAzitaM","chapter":"12","verse":"6","text":"sA ca yoSit prAntaraM palAyitA yatastatrezvareNa nirmmita Azrame SaSThyadhikazatadvayAdhikasahasradinAni tasyAH pAlanena bhavitavyaM|"},{"book":"prakAzitaM","chapter":"12","verse":"7","text":"tataH paraM svarge saMgrAma upApiSThat mIkhAyelastasya dUtAzca tena nAgena sahAyudhyan tathA sa nAgastasya dUtAzca saMgrAmam akurvvan, kintu prabhavituM nAzaknuvan"},{"book":"prakAzitaM","chapter":"12","verse":"8","text":"yataH svarge teSAM sthAnaM puna rnAvidyata|"},{"book":"prakAzitaM","chapter":"12","verse":"9","text":"aparaM sa mahAnAgo 'rthato diyAvalaH (apavAdakaH) zayatAnazca (vipakSaH) iti nAmnA vikhyAto yaH purAtanaH sarpaH kRtsnaM naralokaM bhrAmayati sa pRthivyAM nipAtitastena sArddhaM tasya dUtA api tatra nipAtitAH|"},{"book":"prakAzitaM","chapter":"12","verse":"10","text":"tataH paraM svarge uccai rbhASamANo ravo 'yaM mayAzrAvi, trANaM zaktizca rAjatvamadhunaivezvarasya naH| tathA tenAbhiSiktasya trAtuH parAkramo 'bhavatM|| yato nipAtito 'smAkaM bhrAtRNAM so 'bhiyojakaH| yenezvarasya naH sAkSAt te 'dUSyanta divAnizaM||"},{"book":"prakAzitaM","chapter":"12","verse":"11","text":"meSavatsasya raktena svasAkSyavacanena ca| te tu nirjitavantastaM na ca sneham akurvvata| prANoSvapi svakIyeSu maraNasyaiva saGkaTe|"},{"book":"prakAzitaM","chapter":"12","verse":"12","text":"tasmAd Anandatu svargo hRSyantAM tannivAminaH| hA bhUmisAgarau tApo yuvAmevAkramiSyati| yuvayoravatIrNo yat zaitAno 'tIva kApanaH| alpo me samayo 'styetaccApi tenAvagamyate||"},{"book":"prakAzitaM","chapter":"12","verse":"13","text":"anantaraM sa nAgaH pRthivyAM svaM nikSiptaM vilokya tAM putraprasUtAM yoSitam upAdravat|"},{"book":"prakAzitaM","chapter":"12","verse":"14","text":"tataH sA yoSit yat svakIyaM prAntarasthAzramaM pratyutpatituM zaknuyAt tadarthaM mahAkurarasya pakSadvayaM tasvai dattaM, sA tu tatra nAgato dUre kAlaikaM kAladvayaM kAlArddhaJca yAvat pAlyate|"},{"book":"prakAzitaM","chapter":"12","verse":"15","text":"kiJca sa nAgastAM yoSitaM srotasA plAvayituM svamukhAt nadIvat toyAni tasyAH pazcAt prAkSipat|"},{"book":"prakAzitaM","chapter":"12","verse":"16","text":"kintu medinI yoSitam upakurvvatI nijavadanaM vyAdAya nAgamukhAd udgIrNAM nadIm apivat|"},{"book":"prakAzitaM","chapter":"12","verse":"17","text":"tato nAgo yoSite kruddhvA tadvaMzasyAvaziSTalokairarthato ya IzvarasyAjJAH pAlayanti yIzoH sAkSyaM dhArayanti ca taiH saha yoddhuM nirgatavAn|"},{"book":"prakAzitaM","chapter":"12","verse":"18","text":"[]"}]}