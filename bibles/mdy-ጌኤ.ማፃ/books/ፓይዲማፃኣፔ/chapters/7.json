{"data":[{"book":"ፓይዲ ማፃኣፔ","chapter":"7","verse":"1","text":"ዓፒሎና ማዢንቴ፥ ፆኦሲ ዴሮና ካኣማ ማኣሮ ሙሴ ዾቂ ጋፔ ኬሎና ዬያ ማኣሮና ጋሮናይዳ ማዺንቶ ባኮ ዛይቴና ቲሽኪ ፆኦሲም ዱማሴኔ፤ ሃሣ ፆኦሲም ሚቺ ዒንጎ ቤዞና ዒኢካ ዓኣ ማዺንቶ ሜሆዋ ቲሽኪ ዱማሴኔ።"},{"book":"ፓይዲ ማፃኣፔ","chapter":"7","verse":"2","text":"ዬካፓ ዒስራዔኤሌ ዓሶኮ ሱኡጎ ማሆና ፃጶ ፃጶ ማኣሮኮ ቢታ ቢታ ዒንጎ ባኣዚ ፆኦሲም ሺኢሼኔ።"},{"book":"ፓይዲ ማፃኣፔ","chapter":"7","verse":"3","text":"ዔያታ ዔኪ ሺኢሼሢ ማኣሪ ጎይሢ ማሂ ኮሾና ላሆ ሳርጌላ ዖይታና ታጶ ላምዖ ጌማይናኬ፤ ዬይያ፦ ፔቴ ፔቴ ሱኡጋ ፔቴ ፔቴ ጌማይ፥ ላምዖ ሱኡጋ ዎላ ማዒ ፔቴ ሳርጌላ ዖይታ ሺኢሼኔ ጌይሢኬ። ዔያታ ዬያ ሺኢሻዛ፦"},{"book":"ፓይዲ ማፃኣፔ","chapter":"7","verse":"4","text":"ናንጊና ናንጋ ጎዳ ሙሴም፥"},{"book":"ፓይዲ ማፃኣፔ","chapter":"7","verse":"5","text":"«ዓፒሎና ማዢንቴ፥ ፆኦሲ ዴሮና ካኣማ ማኣሮይዳ ዬይ ባካ ማዻንዳጉዲ ዔያቶይዳፓ ዔኬ፤ ዬይ ባካ ማዻኒ ኮይሳ ባኮ ማዻንዳጉዲ ሌዊ ዓሶም ዒንጌ» ጌዔኔ።"},{"book":"ፓይዲ ማፃኣፔ","chapter":"7","verse":"6","text":"ዬያሮ ሙሴ ሳርጌሎ ዖይቶና ጌማቶና ዔኪ ሌዊ ዓሶም ዒንጌኔ፤"},{"book":"ፓይዲ ማፃኣፔ","chapter":"7","verse":"7","text":"ጌርሾኔ ዓሶም ዔያታ ማዻ ማዾኮ ኮይሳያ ማዔ ላምዖ ሳርጌላ ዖይታና ዖይዶ ጌማይና፤"},{"book":"ፓይዲ ማፃኣፔ","chapter":"7","verse":"8","text":"ሜራሪ ዓሶም ኮይሳ ማዾኮዋ ዖይዶ ሳርጌላ ዖይታና ሳሊ ጌማይና ዒንጌኔ። ዬያ ማዾ ማዺሻሢ ዓኣሮኔ ናኣዚ ዒታማሬኬ።"},{"book":"ፓይዲ ማፃኣፔ","chapter":"7","verse":"9","text":"ቄዓቴ ዓሶም ጋዓንቴ ፆኦሲ ማዾም ዱማዼ ባኮ ዔያታ ፔ ጌኤታ ኬዳሢሮ ሳርጌሎ ዖይቶና ጌማቶና ዒንጊንቲባኣሴ።"},{"book":"ፓይዲ ማፃኣፔ","chapter":"7","verse":"10","text":"ዒስራዔኤሌ ዓሶኮ ሱኡጋ ፆኦሲም ሚቺ ዒንጎ ቤዛ ቲዦና ቲሽኪንቲ ፆኦሲም ዱማዻ ኬሎ ቦንቻኒ ዒንጎ ባኣዚ ዔኪ ዬዒ፥ ሚቺ ዒንጎ ቤዛ ሺኢሺ ዒንጌኔ።"},{"book":"ፓይዲ ማፃኣፔ","chapter":"7","verse":"11","text":"ናንጊና ናንጋ ጎዳ ሙሴም፦ «ፔቴ ፔቴ ሱኡጋ ፔ ኬሎና ኬሎና ዒንጎ ባኮ ዒንጋንዳጉዲ ኬኤዜ» ጌዔኔ።"},{"book":"ፓይዲ ማፃኣፔ","chapter":"7","verse":"12","text":"ቤርታሳ ኬሎና ዒንጎ ባኮ ሺኢሼሢ ዪሁዳ ማኣራፓ ዓምናኣዳኣቤ ናኣዚ ኔዓሶኔኬ፤"},{"book":"ፓይዲ ማፃኣፔ","chapter":"7","verse":"13","text":"ዒ ዒንጌ ባካ ሃኣኮ ዒንጊሢ ማዓንዳ ዛይቴና ዲርኪንቴ ሺኢቺ ዺኢሊ ጌኤዦ ማኣራ ዴኤሡሞ ዔሮ ባኮና ፔቴና ዛላና ኪሎ ማዓ ቢራ ዓንጊና ኮሾና ሳኣኔንታ፤ ሃሣ ቢራ ዓንጊና ኮሾና ዔቴ ሳኣኔ ዴኤሡማ ፔቴ ኪሎ ማዓኒ ዻካ ፓጫያንታኬ።"},{"book":"ፓይዲ ማፃኣፔ","chapter":"7","verse":"14","text":"ዴኤሡማ ፄኤታና ታጶ ጊራኣሜ ማዓ ፔቴ ዎርቄና ኮሺንቴ ሙርሳ ዑንጄ ኩንሦናያ፤"},{"book":"ፓይዲ ማፃኣፔ","chapter":"7","verse":"15","text":"ሚቺ ዒንጎ ዒንጊፆም ማዓ ፔቴ ዎፓናና ፔቴ ዓዴ ማራይና ፔቴ ሌዔ ማዔ ዓዴ ማራናይናኬ፤"},{"book":"ፓይዲ ማፃኣፔ","chapter":"7","verse":"16","text":"ጎሜ ጌኤሻኒ ዒንጊንታ ፔቴ ኮላይ፤"},{"book":"ፓይዲ ማፃኣፔ","chapter":"7","verse":"17","text":"ፔቱሞና ዒንጎ ዒንጊፆም ላምዖ ጌማይ፥ ዶንጎ ዓዴ ማራይ፥ ዶንጎ ኮላይና ፔቴ ሌዔ ማዔ ዶንጎ ዓዴ ማራናይናኬ፤ ዬይ ቢያ ዓምናኣዳኣቤ ናኣዚ ኔዓሶኔ ዒንጌ ባኮኬ።"},{"book":"ፓይዲ ማፃኣፔ","chapter":"7","verse":"18-23","text":"ላምዓሳ ኬሎና ዒንጊፆ ዒንጌሢ ዪሳኮኦሬ ማኣራፓ ፁዓሬ ናኣዚ ናቲናዔኤሌኬ።"},{"book":"ፓይዲ ማፃኣፔ","chapter":"7","verse":"24-29","text":"ሃይሣሳ ኬሎና ዒንጊፆ ዒንጌሢ ዛብሎኦኔ ማኣራፓ ሄሎኔ ናኣዚ ዔኤሊያቤኬ።"},{"book":"ፓይዲ ማፃኣፔ","chapter":"7","verse":"30-35","text":"ዖይዳሳ ኬሎና ዒንጊፆ ዒንጌሢ ሮኦቤኤሌ ማኣራፓ ሴዲዮሬ ናኣዚ ዔልፁሬኬ።"},{"book":"ፓይዲ ማፃኣፔ","chapter":"7","verse":"36-40","text":"ዶንጋሳ ኬሎና ዒንጊፆ ዒንጌሢ ሲሞኦኔ ማኣራፓ ፁሪሻዳዬ ናኣዚ ሼሉሚዔኤሌኬ።"},{"book":"ፓይዲ ማፃኣፔ","chapter":"7","verse":"41-47","text":"ላሃሳ ኬሎና ዒንጊፆ ዒንጌሢ ጋኣዴ ማኣራፓ ራጉዔኤሌ ናኣዚ ዔኤሊያሳፔኬ።"},{"book":"ፓይዲ ማፃኣፔ","chapter":"7","verse":"48-53","text":"ላንካሳ ኬሎና ዒንጊፆ ዒንጌሢ ዔፕሬኤሜ ማኣራፓ ዓምሁዴ ናኣዚ ዔኤሊሻማዒኬ።"},{"book":"ፓይዲ ማፃኣፔ","chapter":"7","verse":"54-59","text":"ሳላሳ ኬሎና ዒንጊፆ ዒንጌሢ ሚናኣሴ ማኣራፓ ፒዳፁሬ ናኣዚ ጌማሊዔኤሌኬ።"},{"book":"ፓይዲ ማፃኣፔ","chapter":"7","verse":"60-65","text":"ታዞጳሳ ኬሎና ዒንጊፆ ዒንጌሢ ቢኢኒያሜ ማኣራፓ ጊዳዖኔ ናኣዚ ዓቢዳኔኬ።"},{"book":"ፓይዲ ማፃኣፔ","chapter":"7","verse":"66-71","text":"ታጳሳ ኬሎና ዒንጊፆ ዒንጌሢ ዳኣኔ ማኣራፓ ዓምሻዳዬ ናኣዚ ዓክዔዜሬኬ።"},{"book":"ፓይዲ ማፃኣፔ","chapter":"7","verse":"72-77","text":"ታጶ ፔታሳ ኬሎና ዒንጊፆ ዒንጌሢ ዓሴኤሬ ማኣራፓ ዔክራኔ ናኣዚ ፓግዒዔኤሌኬ።"},{"book":"ፓይዲ ማፃኣፔ","chapter":"7","verse":"78-83","text":"ታጶ ላምዓሳ ኬሎና ዒንጊፆ ዒንጌሢ ኒፕታኣሌኤሜ ማኣራፓ ዔናኔ ናኣዚ ዓሂራዒኬ።"},{"book":"ፓይዲ ማፃኣፔ","chapter":"7","verse":"84","text":"ሚቺ ዒንጎ ቤዞ ፆኦሲም ዱማሶና ኬሎና ዒንጊንቴ ባካ ቢራ ዓንጊና ኮሾና ታጶ ላምዖ ሳኣኔና ቢራ ዓንጊና ኮሺንቴ ታጶ ላምዖ ዔቴ ሳኣኔ፤ ሃሣ ቢራ ዓንጊና ኮሺንቴ፥ ዑንጄ ጌሦ ታጶ ላምዖ ዎርቄና ኮሾና ሙርሳ፤"},{"book":"ፓይዲ ማፃኣፔ","chapter":"7","verse":"85","text":"ጌኤዦ ማኣራ ዴኤሡሞ ዔሮ ባኮና ፔቴ ፔቴ ቢሮ ዓንጎና ኮሾና ሳኣና ሃይሢታሚ ሳቂሌ፤ ጊንሣ ሃሣ ፔቴ ፔቴ ቢሮ ዓንጎና ኮሺንቴ ዔቶ ሳኣና ላንካይታሚ ሳቂሌ ማዓዛ፥ ዬይ ቢሮ ዓንጎና ማዦና ባካ ጌኤዦ ማኣሮይዳ ዴኤሡሞ ዔሮ ባኮና ላማታሚ ሳሊ ኪሎ ማዓያኬ።"},{"book":"ፓይዲ ማፃኣፔ","chapter":"7","verse":"86","text":"ዎርቆ ዓንጎና ኮሾና፥ ዑንጆ ጌሦ ታጶ ላምዖ ሙርሳ ፔቴ ፔቴሢ ታጶ ሳቂሌ ማዓያታሢሮ ዎሊ ዑፃ ፔቴና ኔፂቤ ዖይዶ ኪሎ ማዓያኬ።"},{"book":"ፓይዲ ማፃኣፔ","chapter":"7","verse":"87","text":"ሚቺ ዒንጎ ዒንጊፆም ሺኢሾና ቆልማ ታጶ ላምዖ ጌማይ፥ ታጶ ላምዖ ዓዴ ማራይ፥ ታጶ ላምዖ ፔቴ ሌዔ ማዔ ዓዴ ማራናይናኬ፤ ዬይ ዒንጊንታሢ ሃኣኮ ዒንጊፆና ዎላኬ። ጎሞ ጌኤሺፆም ታጶ ላምዖ ኮላይ፤"},{"book":"ፓይዲ ማፃኣፔ","chapter":"7","verse":"88","text":"ፔቱሞና ዒንጎ ዒንጊፆም ሺኢኬ ባኣታ፦ ላማታሚ ዖይዶ ጌማይ፥ ላሂታሚ ዓዴ ማራይ፥ ላሂታሚ ኮላይና ፔቴ ሌዔ ማዔ ላሂታሚ ዓዴ ማራናይናኬ፤ ፆኦሲም ሚቺ ዒንጎ ቤዛ ቲሽኪንቲ ፆኦሲም ዱማዼስካፓ ጌኤዦ ማኣሮም ዒንጊንቴ ባካ ዬያኬ።"},{"book":"ፓይዲ ማፃኣፔ","chapter":"7","verse":"89","text":"ናንጊና ናንጋ ጎዳና ጌስታኒ ዓፒሎና ማዢንቴ፥ ፆኦሲ ዴሮና ካኣማ ማኣሮ ሙሴ ጌላዖ ጎሞ ጌኤሽኪፆ ዔርዛ፥ ጉኡፖ ዑፃ ዓኣ ላምዖ ኪሩቤኤሎንሢ ባኣካ ማዒ ናንጊና ናንጋ ጎዳ ኬኤዛንቴ ዒ ዋይዜኔ።"}]}