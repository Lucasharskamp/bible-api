{"data":[{"book":"Ndị Efesọs","chapter":"2","verse":"1","text":"Ma unu onwe unu, unu nwụrụ anwụ site na njehie ụzọ na mmehie unu."},{"book":"Ndị Efesọs","chapter":"2","verse":"2","text":"Nke unu biri ndụ nʼime ha mgbe unu na-agbaso ụzọ niile nke ụwa a, na ụzọ onye ọchịchị nke alaeze ikuku, bụ mmụọ ahụ na-arụ ọrụ ugbu a na ndụ ndị ahụ na-enupu isi."},{"book":"Ndị Efesọs","chapter":"2","verse":"3","text":"Anyị niile bikwara ndụ anyị nʼetiti ha, nʼoge gara aga, na-emejupụta agụụ nke anụ ahụ mmehie, ma na-agbaso ọchịchọ ya na ebumnuche ya. Nʼihi na site nʼọdịdị anyị, anyị na ndị ọzọ nọ nʼọmụma ikpe ya."},{"book":"Ndị Efesọs","chapter":"2","verse":"4","text":"Chineke onye jupụtara nʼobi ebere, maka oke ịhụnanya o nwere nʼebe anyị nọ,"},{"book":"Ndị Efesọs","chapter":"2","verse":"5","text":"mere ka anyị soro Kraịst dịrị ndụ ọzọ; ọ bụladị mgbe anyị bụ ndị nwụrụ anwụ nʼime ajọ omume. Ọ bụ site nʼamara ya ka e ji zọpụta unu."},{"book":"Ndị Efesọs","chapter":"2","verse":"6","text":"Ọ kpọlitere anyị na ya, mee ka anyị nọdụ ọdụ nʼebe niile nke eluigwe nʼime Kraịst Jisọs."},{"book":"Ndị Efesọs","chapter":"2","verse":"7","text":"O mere nke a igosi ọgbọ nke na-abịa, ịdị ukwuu nke akụ amara ya, nke o sitere nʼobiọma ya gosi anyị nʼime Kraịst Jisọs."},{"book":"Ndị Efesọs","chapter":"2","verse":"8","text":"Nʼihi na ọ bụ site nʼamara ka e ji zọpụta unu site nʼokwukwe. Nke a abụghị ihe unu rụpụtara nʼonwe unu, ọ bụ onyinye nke Chineke."},{"book":"Ndị Efesọs","chapter":"2","verse":"9","text":"O siteghị nʼọrụ, ka onye ọbụla ghara ịnya isi."},{"book":"Ndị Efesọs","chapter":"2","verse":"10","text":"Nʼihi na anyị bụ akaọrụ ya, nke o kere nʼime Kraịst Jisọs nʼihi ịrụ ezi ọrụ. Ọ bụ otu a ka Chineke siri kwadoo na anyị kwesiri ibi ndụ ụbọchị niile."},{"book":"Ndị Efesọs","chapter":"2","verse":"11","text":"Ya mere, chetanụ na nʼoge gara aga, unu bụ ndị mba ọzọ site nʼọmụmụ nke a mụrụ unu. Chetakwanụ na “ndị e biri ugwu” na-akpọkwa unu “ndị a na-ebighị ugwu” (nʼihi obibi ugwu nʼanụ ahụ nke eji aka bie)."},{"book":"Ndị Efesọs","chapter":"2","verse":"12","text":"Nʼoge ahụ, ọ dịghị ihe jikọtara unu na Kraịst. E kewapụtara unu site na mmekọrịta nke Izrel, bụrụkwa ndị ọbịa nʼọgbụgba ndụ ahụ, na-enweghị olileanya na-enweghịkwa Chineke nʼime ụwa."},{"book":"Ndị Efesọs","chapter":"2","verse":"13","text":"Ma ugbu a nʼime Kraịst Jisọs, unu bụ ndị nọ nʼebe dị anya nʼoge gara aga, ka e mere ka unu bịaruo nso site nʼọbara Kraịst nke a wụsiri."},{"book":"Ndị Efesọs","chapter":"2","verse":"14","text":"Nʼihi na ya onwe ya bụ udo anyị, o mere ka ụzọ otu abụọ bụrụ otu ihe nʼime ahụ ya, site na ịkwatu mgbidi kewara ha na mgbe ochie, bụ mgbidi nke ịkpọ asị dị nʼetiti anyị."},{"book":"Ndị Efesọs","chapter":"2","verse":"15","text":"Ọ bụ nʼime anụ ahụ ya ka ọ mere ka iwu ahụ na ụkpụrụ ya niile ghara ịdị ire. Ebumnobi ya bụ i kee nʼime onwe ya otu onye ọhụrụ site na mmadụ abụọ ahụ, si otu a mee ka udo dịrị."},{"book":"Ndị Efesọs","chapter":"2","verse":"16","text":"Nʼụzọ dị otu a ka ọ ga-esi kpeziere anyị na Chineke site nʼobe ya, wetakwa nʼisi ngwụcha, iro dị nʼetiti ha abụọ."},{"book":"Ndị Efesọs","chapter":"2","verse":"17","text":"Ya mere, ọ bịara kwusaa udo nye unu ndị nọ ebe dị anya na unu ndị nọ nso,"},{"book":"Ndị Efesọs","chapter":"2","verse":"18","text":"Nʼihi na anyị abụọ sitere nʼaka ya nweta nnabata anyị ịbịa nʼihu Nna site nʼotu Mmụọ ahụ."},{"book":"Ndị Efesọs","chapter":"2","verse":"19","text":"Matakwanụ ugbu a na unu abụkwaghị ndị mba ọzọ na ndị ọbịa. Unu esorola ndị nsọ bụrụ diala na ndị so nʼezinaụlọ Chineke,"},{"book":"Ndị Efesọs","chapter":"2","verse":"20","text":"nke a rụkwasara nʼelu ntọala nke ndị ozi na ndị amụma, nke Kraịst Jisọs nʼonwe ya bụ nkume isi ntọala ya."},{"book":"Ndị Efesọs","chapter":"2","verse":"21","text":"Ọ bụkwa nʼime ya ka a na-ejikọta ụlọ ahụ niile nke ọma, na-aba ụba, too bụrụ ụlọnsọ, nʼime Onyenwe anyị."},{"book":"Ndị Efesọs","chapter":"2","verse":"22","text":"Onye a na-ewukọkwa unu onwe unu nʼotu nʼime ya, ka unu niile bụrụ ebe obibi Chineke nʼime Mmụọ."}]}