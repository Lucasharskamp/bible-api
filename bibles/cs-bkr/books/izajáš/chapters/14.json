{"data":[{"book":"Izajáš","chapter":"14","verse":"1","text":"Nebo slituje se Hospodin nad Jákobem, a vyvolí zase Izraele, a dá jim odpočinutí v zemi jejich; a připojí se k nim cizozemec, a přídržeti se budou domu Jákobova."},{"book":"Izajáš","chapter":"14","verse":"2","text":"Nebo pojmou ty národy, a přivedou je k místu svému, i uvedou je v dědictví dům Izraelský v zemi Hospodinově, za služebníky a za děvky; a jímati budou ty, kteříž je zjímali, a panovati budou nad násilníky svými."},{"book":"Izajáš","chapter":"14","verse":"3","text":"I staneť se v ten den, v němž tobě odpočinutí dá Hospodin od těžkosti tvé a strachu tvého, a od poroby těžké, v kterouž jsi byl podroben,"},{"book":"Izajáš","chapter":"14","verse":"4","text":"Že uživeš přísloví tohoto o králi Babylonském, a řekneš: Aj, jak přestal násilník! Přestalo dychtění po zlatě."},{"book":"Izajáš","chapter":"14","verse":"5","text":"Potřískal Hospodin hůl bezbožných, prut panujících,"},{"book":"Izajáš","chapter":"14","verse":"6","text":"Mrskajícího lidi v prchlivosti mrskáním ustavičným, panujícího v hněvě nad národy, kteříž ssužováni bývali bez lítosti."},{"book":"Izajáš","chapter":"14","verse":"7","text":"Odpočívá, jest v pokoji všecka země, zvučně prozpěvují."},{"book":"Izajáš","chapter":"14","verse":"8","text":"I jedloví veselí se nad tebou, i cedroví Libánské, řkouce: Jakž jsi klesl, nepovstal, kdo by nás podtínal."},{"book":"Izajáš","chapter":"14","verse":"9","text":"I peklo zespod zbouřilo se pro tebe, k vyjití vstříc přicházejícímu tobě vzbudilo pro tě mrtvé, všecka knížata země; kázalo vyvstati z stolic jejich i všechněm králům národů."},{"book":"Izajáš","chapter":"14","verse":"10","text":"Všickni tito odpovídajíce, mluví tobě: Což ty také jsi zemdlen jako i my, a nám podobný učiněn?"},{"book":"Izajáš","chapter":"14","verse":"11","text":"Svrženať jest do pekla pýcha tvá, i zvuk hudebných nástrojů tvých; moli tobě podestláno, a červi tě přikrývají."},{"book":"Izajáš","chapter":"14","verse":"12","text":"Jakž to, že jsi spadl s nebe, ó lucifeře v jitře vycházející? Poražen jsi až na zem, ještos zemdlíval národy."},{"book":"Izajáš","chapter":"14","verse":"13","text":"Však jsi ty říkával v srdci svém: Vstoupím do nebe, nad hvězdy Boha silného vyvýším stolici svou, a posadím se na hoře shromáždění k straně půlnoční."},{"book":"Izajáš","chapter":"14","verse":"14","text":"Vstoupím nad výsosti oblaku, budu rovný Nejvyššímu."},{"book":"Izajáš","chapter":"14","verse":"15","text":"A ty pak stržen jsi až do pekla, pryč na stranu do jámy."},{"book":"Izajáš","chapter":"14","verse":"16","text":"Ti, kdož tě uzří, za tebou se ohlédati, a tebe spatřovati budou, říkajíce: To-liž jest ten muž, kterýž nepokojil zemi, a pohyboval královstvími,"},{"book":"Izajáš","chapter":"14","verse":"17","text":"Obracel jako v pustinu okršlek země, a města jeho bořil, vězňů svých nepropouštěl domů?"},{"book":"Izajáš","chapter":"14","verse":"18","text":"Všickni králové národů, což jich koli bylo, pochováni slavně doma jeden každý z nich;"},{"book":"Izajáš","chapter":"14","verse":"19","text":"Ty pak zavržen jsi od hrobu svého jako ratolest ohyzdná, a roucho zbitých, ukrutně zraněných, kteříž se dostávají do jámy mezi kamení, a jako mrcha pošlapaná."},{"book":"Izajáš","chapter":"14","verse":"20","text":"Nebudeš k oněmno v pohřbu přiúčastněn, nebo jsi poplénil zemi svou, lid svůj jsi pomordoval; nebudeť připomínáno na věky símě zlostníků."},{"book":"Izajáš","chapter":"14","verse":"21","text":"Připravte se k zmordování synů jeho pro nepravosti otců jejich, aby nepovstali, a dědičně neujali země, a nenaplnili svrchku okršlku zemského městy."},{"book":"Izajáš","chapter":"14","verse":"22","text":"Nebo povstanu proti nim, praví Hospodin zástupů, a zahladím jméno Babylona i ostatky syna i vnuka, praví Hospodin."},{"book":"Izajáš","chapter":"14","verse":"23","text":"A obrátím jej v dědictví bukačů, a v jezera vod, a vymetu jej pometlem zahynutí, praví Hospodin zástupů."},{"book":"Izajáš","chapter":"14","verse":"24","text":"Přisáhl Hospodin zástupů, řka: Jistě že jakž jsem myslil, tak bude, a jakž jsem uložil, stane se,"},{"book":"Izajáš","chapter":"14","verse":"25","text":"Že potru Assyrského v zemi své, a na horách svých pošlapám jej, a odejde z nich jho jeho, břímě také jeho s ramene jejich sňato bude."},{"book":"Izajáš","chapter":"14","verse":"26","text":"Toť jest ta rada, kteráž zavřína jest o vší té zemi, a to jest ta ruka vztažená proti všechněm těm národům."},{"book":"Izajáš","chapter":"14","verse":"27","text":"Poněvadž pak Hospodin zástupů usoudil, kdo to tedy zruší? A ruku jeho vztaženou kdo odvrátí?"},{"book":"Izajáš","chapter":"14","verse":"28","text":"Léta kteréhož umřel král Achas, stalo se proroctví toto:"},{"book":"Izajáš","chapter":"14","verse":"29","text":"Neraduj se všecka ty země Filistinská, že zlámán jest prut toho, kterýž tě mrskal; nebo z plemene hadího vyjde bazališkus, jehož plod bude drak ohnivý létající."},{"book":"Izajáš","chapter":"14","verse":"30","text":"I budou se pásti prvorození chudých, a nuzní bezpečně odpočívati budou; kořen pak tvůj umořím hladem, a ostatky tvé zmorduje."},{"book":"Izajáš","chapter":"14","verse":"31","text":"Kvěl, ó bráno, křič město, již jsi rozplynula se všecka ty země Filistinská; nebo od půlnoci oheň přijde aniž bude, kdo by stranil z obcí jeho."},{"book":"Izajáš","chapter":"14","verse":"32","text":"Co pak odpovědí poslové národů? To, že Hospodin upevnil Sion, v němž útočiště mají chudí z lidu jeho."}]}