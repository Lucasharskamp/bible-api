{"data":[{"book":"Abahluleli","chapter":"9","verse":"1","text":"U-Abhimelekhi indodana kaJerubhi-Bhali waya kubomalumakhe eShekhemu lakubo bonke abosendo lukanina wathi kubo,"},{"book":"Abahluleli","chapter":"9","verse":"2","text":"“Buzani bonke abantu baseShekhemu ukuthi, ‘Yikuphi okungcono kini: ukubuswa yiwo wonke amadodana kaJerubhi-Bhali angamatshumi ayisikhombisa kumbe indoda eyodwa?’ Likhumbule ukuthi mina ngingumzimba legazi lenu.”"},{"book":"Abahluleli","chapter":"9","verse":"3","text":"Kwathi abanewabo bakanina sebekutshilo konke lokhu ebantwini baseShekhemu, bafuna ukumlandela u-Abhimelekhi, ngoba bathi, “Ungumfowethu.”"},{"book":"Abahluleli","chapter":"9","verse":"4","text":"Bamnika amashekeli esiliva angamatshumi ayisikhombisa, athathwa ethempelini likaBhali-Bherithi, u-Abhimelekhi aqhatsha ngawo izigebenga ezingakhathaliyo, ezaba ngabalandeli bakhe."},{"book":"Abahluleli","chapter":"9","verse":"5","text":"Waya emzini kayise e-Ofira kwathi abafowabo abangamatshumi ayisikhombisa, amadodana kaJerubhi-Bhali, wababulalela phezu kwedwala linye. Kodwa uJothamu, indodana encane kaJerubhi-Bhali waphepha ngokucatsha."},{"book":"Abahluleli","chapter":"9","verse":"6","text":"Emva kwalokho bonke abantu baseShekhemu labeBhethi Milo babuthana ngaphansi kwesihlahla somʼOkhi ensikeni eShekhemu ukuba u-Abhimelekhi bamfake abe yinkosi."},{"book":"Abahluleli","chapter":"9","verse":"7","text":"Kwathi uJothamu esetshelwe lokhu wakhwela waya esiqongweni seNtaba iGerizimu wanqolonga esithi kubo, “Ngilalelani, bantu baseShekhemu, ukuze uNkulunkulu alilalele."},{"book":"Abahluleli","chapter":"9","verse":"8","text":"Ngelinye ilanga izihlahla zasuka zayazigcobela inkosi yazo. Zathi esihlahleni se-oliva, ‘Woba yinkosi yethu.’"},{"book":"Abahluleli","chapter":"9","verse":"9","text":"Kodwa isihlahla se-oliva saphendula sathi, ‘Kambe ngingadela amafutha ami, okudunyiswa ngawo onkulunkulu labantu, ukuba ngibuse izihlahla na?’"},{"book":"Abahluleli","chapter":"9","verse":"10","text":"Izihlahla zasezisithi esihlahleni somkhiwa, ‘Woza ube yinkosi yethu.’"},{"book":"Abahluleli","chapter":"9","verse":"11","text":"Kodwa isihlahla somkhiwa saphendula sathi, ‘Kambe ngingadela izithelo zami ezinhle kangaka njalo zimnandi, ukuba ngibuse izihlahla na?’"},{"book":"Abahluleli","chapter":"9","verse":"12","text":"Lapho-ke izihlahla zathi esihlahleni sevini, ‘Woza ube yinkosi yethu.’"},{"book":"Abahluleli","chapter":"9","verse":"13","text":"Kodwa isihlahla sevini saphendula sathi, ‘Kambe ngingadela iwayini lami elithokozisa onkulunkulu labantu, ukuba ngibuse izihlahla na?’"},{"book":"Abahluleli","chapter":"9","verse":"14","text":"Ekucineni zonke izihlahla zathi esihlahleni sameva, ‘Woza ube yinkosi yethu.’"},{"book":"Abahluleli","chapter":"9","verse":"15","text":"Isihlahla sameva sathi ezihlahleni, ‘Nxa lifuna ngempela ukuthi lingigcobe ukuba ngibe yinkosi yenu, wozani lizecatsha emthunzini wami, kodwa nxa kungenjalo, akuphume umlilo esihlahleni sameva uqothule imsedari yaseLebhanoni!’"},{"book":"Abahluleli","chapter":"9","verse":"16","text":"Nxa lenze okubongekayo njalo ngobuqotho ekubekeni kwenu u-Abhimelekhi ukuba abe yinkosi, njalo nxa lenze okulungileyo kuJerubhi-Bhali labendlu yakhe, njalo nxa limphathe ngendlela emfaneleyo,"},{"book":"Abahluleli","chapter":"9","verse":"17","text":"ngoba ubaba walilwela, wabeka impilo yakhe engozini ukuba alihlenge ezandleni zamaMidiyani"},{"book":"Abahluleli","chapter":"9","verse":"18","text":"kodwa lamuhla selivukele abendlu kababa, kwathi amadodana akhe angamatshumi ayisikhombisa lawabulalela phezu kwedwala linye, kwathi u-Abhimelekhi, indodana yesigqilikazi sakhe, lamenza waba yinkosi yabantu baseShekhemu ngoba engumfowenu,"},{"book":"Abahluleli","chapter":"9","verse":"19","text":"ngakho nxa lenzenjalo ngobuqotho kuJerubhi-Bhali labendlu yakhe lamuhla, thokozani ngo-Abhimelekhi, kube njalo laye ngani futhi!"},{"book":"Abahluleli","chapter":"9","verse":"20","text":"Kodwa nxa lingenzanga njalo, akuphume umlilo ku-Abhimelekhi uliqothule, bantu baseShekhemu labaseBhethi Milo, njalo kuphume umlilo kini bantu baseShekhemu labaseBhethi Milo, uqothule u-Abhimelekhi!”"},{"book":"Abahluleli","chapter":"9","verse":"21","text":"Emva kwalokhu uJothamu wabaleka, waya eBheri, wahlala khona ngoba wayesesaba umfowabo u-Abhimelekhi."},{"book":"Abahluleli","chapter":"9","verse":"22","text":"Kwathi u-Abhimelekhi esebuse abako-Israyeli iminyaka emithathu"},{"book":"Abahluleli","chapter":"9","verse":"23","text":"uNkulunkulu wathumela umoya omubi phakathi kuka-Abhimelekhi labantu baseShekhemu bamhlamukela u-Abhimelekhi."},{"book":"Abahluleli","chapter":"9","verse":"24","text":"UNkulunkulu wenza lokhu ukuze ububi obenziwa emadodaneni kaJerubhi-Bhali angamatshumi ayisikhombisa, ukuchithwa kwegazi lawo, buphindiselwe kumfowabo u-Abhimelekhi lasebantwini baseShekhemu, ababemsizile ekubulaleni kwakhe abafowabo."},{"book":"Abahluleli","chapter":"9","verse":"25","text":"Ekumelaneni kwabo laye abantu baseShekhemu laba babeka abantu ezingqongeni zezintaba ukuba bacathamele bonke abadlula lapho babaphange, njalo lokhu kwabikwa ku-Abhimelekhi."},{"book":"Abahluleli","chapter":"9","verse":"26","text":"UGali indodana ka-Ebhedi wathuthela eShekhemu labafowabo, njalo abantu bakhona bamethemba."},{"book":"Abahluleli","chapter":"9","verse":"27","text":"Kwathi sebeye emasimini babutha amagrebisi bawagxoba, baba ledili ethempelini likankulunkulu wabo. Kwathi besidla njalo benatha, bamthuka u-Abhimelekhi."},{"book":"Abahluleli","chapter":"9","verse":"28","text":"Lapho-ke uGali indodana ka-Ebhedi, wathi, “Ungubani u-Abhimelekhi, loShekhemu ungubani, ukuba asibuse na? Akasindodana kaJerubhi-Bhali yini, njalo uZebhuli kasimsekeli wakhe na? Khonzani abantu baseHamori, yise kaShekhemu! Kungani kumele sikhonze u-Abhimelekhi na?"},{"book":"Abahluleli","chapter":"9","verse":"29","text":"Sengathi ngabe abantu laba balawulwa yimi! Kade ngizamsusa. Kade ngizakuthi ku-Abhimelekhi, ‘Libize lonke ibutho lakho.’ ”"},{"book":"Abahluleli","chapter":"9","verse":"30","text":"Kwathi uZebhuli umbusi wedolobho esizwa okwatshiwo nguGali indodana ka-Ebhedi, wathukuthela kakhulu."},{"book":"Abahluleli","chapter":"9","verse":"31","text":"Wathuma izithunywa ngasese ku-Abhimelekhi, esithi, “UGali indodana ka-Ebhedi kanye labafowabo sebeze eShekhemu njalo badunga idolobho ukuba likuvukele."},{"book":"Abahluleli","chapter":"9","verse":"32","text":"Ngakho wena labantu bakho kumele lize phakathi kobusuku limcathamele egangeni."},{"book":"Abahluleli","chapter":"9","verse":"33","text":"Ekuseni ekuphumeni kwelanga, lisondele ukuba lilihlasele idolobho. Lapho uGali labantu bakhe bephuma ukuba balihlasele, lenze loba yini isandla senu esanelisa ukukwenza.”"},{"book":"Abahluleli","chapter":"9","verse":"34","text":"Ngakho-ke u-Abhimelekhi lamabutho akhe wonke basuka ebusuku bacathama ezindaweni ezifihlakeleyo eduze leShekhemu bengamaviyo amane."},{"book":"Abahluleli","chapter":"9","verse":"35","text":"UGali indodana ka-Ebhedi wayephumile emi ekungeneni kwesango ledolobho kwathi u-Abhimelekhi lamabutho akhe baphuma lapho ababecatshe khona."},{"book":"Abahluleli","chapter":"9","verse":"36","text":"Kwathi uGali ebabona wathi kuZebhuli, “Khangela nampayana abantu bayehla besuka ezingqongeni zezintaba!”"},{"book":"Abahluleli","chapter":"9","verse":"37","text":"Kodwa uGali wakhuluma futhi wathi, “Khangela, nampayana abantu bayehla besuka phakathi kwelizwe, njalo leviyo lamabutho liyeza livelela ngokuya esihlahleni sezangoma.”"},{"book":"Abahluleli","chapter":"9","verse":"38","text":"UZebhuli wasesithi kuye, “Kungaphi ukukloloda kwakho manje, wena owathi, ‘Ungubani u-Abhimelekhi ukuba asibuse na?’ Laba kabasibo yini abantu owawubahleka? Phuma uyekulwa labo!”"},{"book":"Abahluleli","chapter":"9","verse":"39","text":"Ngakho uGali waphuma labantu baseShekhemu walwa lo-Abhimelekhi."},{"book":"Abahluleli","chapter":"9","verse":"40","text":"U-Abhimelekhi wamxotsha, kwathi abanengi bafa belimele ekubalekeni, ibanga lonke kusiya ekungeneni kwesango."},{"book":"Abahluleli","chapter":"9","verse":"41","text":"U-Abhimelekhi wahlala e-Aruma, kwathi uZebhuli wamdudula uGali labafowabo eShekhemu."},{"book":"Abahluleli","chapter":"9","verse":"42","text":"Ngelanga elalandelayo abantu baseShekhemu basuka baya egangeni, njalo lokhu kwabikwa ku-Abhimelekhi."},{"book":"Abahluleli","chapter":"9","verse":"43","text":"Ngakho wathatha abantu bakhe, wabehlukanisa baba ngamaviyo amathathu wathi kabacathanyelwe egangeni. Kwathi ebona abantu bephuma edolobheni wavuka ukuba abahlasele."},{"book":"Abahluleli","chapter":"9","verse":"44","text":"U-Abhimelekhi lamaviyo ayelaye bagijimela phambili endaweni esekungeneni kwesango ledolobho. Amaviyo amabili agijimela kulabo ababesegangeni ababulala."},{"book":"Abahluleli","chapter":"9","verse":"45","text":"Ngalo lonke lolosuku u-Abhimelekhi waqinisa ukulihlasela kwakhe idolobho lelo waze walithumba wabulala labantu balo. Idolobho walidiliza wasehaza itswayi phezu kwalo."},{"book":"Abahluleli","chapter":"9","verse":"46","text":"Besizwa lokhu, abantu abasemphotshongweni weShekhemu bayangena enqabeni yethempeli lase-Eli-Bherithi."},{"book":"Abahluleli","chapter":"9","verse":"47","text":"Kwathi u-Abhimelekhi esizwa ukuthi basebebuthene lapho,"},{"book":"Abahluleli","chapter":"9","verse":"48","text":"yena labantu bakhe bakhwela intaba iZalimoni. Wathatha ihloka wagamula amahlahla, wawetshata emahlombe akhe. Walaya abantu ababelaye wathi, “Phangisani! Yenzani lokhu elibone ngikwenza!”"},{"book":"Abahluleli","chapter":"9","verse":"49","text":"Ngakho abantu bagamula amahlahla bamlandela u-Abhimelekhi. Bawabuthelela enqabeni leyo bayithungela ngomlilo abantu bephakathi. Ngakho bonke abantu ababephakathi komphotshongo waseShekhemu, amadoda labesifazane ababengaba yinkulungwane bafa."},{"book":"Abahluleli","chapter":"9","verse":"50","text":"Emva kwalokho u-Abhimelekhi waya eThebhezi wayivimbezela wayithumba."},{"book":"Abahluleli","chapter":"9","verse":"51","text":"Kodwa phakathi kwedolobho lelo kwakulomphotshongo oqinileyo lapho wonke amadoda labesifazane, abantu bakulelodolobho ababebalekele khona. Bazikhiyela phakathi bakhwela phezu kophahla lomphotshongo."},{"book":"Abahluleli","chapter":"9","verse":"52","text":"U-Abhimelekhi waya emphotshongweni lowo wawuhlasela. Kodwa wathi esebanga emnyango womphotshongo ukuba awuthungele ngomlilo,"},{"book":"Abahluleli","chapter":"9","verse":"53","text":"owesifazane othile wawisela imbokodo phezu kwekhanda lakhe yadabula ukhakhayi lwakhe."},{"book":"Abahluleli","chapter":"9","verse":"54","text":"Waphanga wabiza umthwali wezikhali zakhe wathi, “Hwatsha inkemba yakho ungibulale, ukuze bangathi, ‘Wabulawa ngowesifazane.’ ” Ngakho inceku yakhe yamgwaza, wafa."},{"book":"Abahluleli","chapter":"9","verse":"55","text":"Kwathi abako-Israyeli bebona ukuthi u-Abhimelekhi wayesefile, babuyela ekhaya."},{"book":"Abahluleli","chapter":"9","verse":"56","text":"UNkulunkulu wabuphindisela kanje ububi u-Abhimelekhi ayebenze kuyise ngokubulala abafowabo abangamatshumi ayisikhombisa."},{"book":"Abahluleli","chapter":"9","verse":"57","text":"UNkulunkulu wenza ukuthi labantu baseShekhemu babuhlawulele ububi babo. Isiqalekiso sikaJothamu indodana kaJerubhi-Bhali sehlela phezu kwabo."}]}