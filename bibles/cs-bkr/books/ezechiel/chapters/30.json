{"data":[{"book":"Ezechiel","chapter":"30","verse":"1","text":"Opět se stalo slovo Hospodinovo ke mně, řkoucí:"},{"book":"Ezechiel","chapter":"30","verse":"2","text":"Synu člověčí, prorokuj a rci: Takto praví Panovník Hospodin: Kvělte: Ach, nastojte na tento den."},{"book":"Ezechiel","chapter":"30","verse":"3","text":"Nebo blízko jest den, blízko jest, pravím, den Hospodinův, den mrákoty, čas národů bude."},{"book":"Ezechiel","chapter":"30","verse":"4","text":"A přijde meč do Egypta, a bude přetěžká bolest v Mouřenínské zemi, když padati budou zbití v Egyptě, a poberou zboží jeho, a zbořeni budou základové jeho."},{"book":"Ezechiel","chapter":"30","verse":"5","text":"Mouřenínové a Putští i Ludští i všelijaká směsice, též Kubští i obyvatelé země smlouvy s nimi mečem padnou."},{"book":"Ezechiel","chapter":"30","verse":"6","text":"Takť praví Hospodin, že padnou podpůrcové Egypta, a snížena bude vyvýšenost síly jeho; od věže Sevéne mečem padati budou v ní, praví Panovník Hospodin."},{"book":"Ezechiel","chapter":"30","verse":"7","text":"I budou v pustinu obráceni nad jiné země pusté, a města jejich nad jiná města pustá budou."},{"book":"Ezechiel","chapter":"30","verse":"8","text":"I zvědí, že já jsem Hospodin, když zapálím oheň v Egyptě, a potříni budou všickni pomocníci jeho."},{"book":"Ezechiel","chapter":"30","verse":"9","text":"V ten den vyjdou poslové od tváři mé na lodech, aby přestrašili Mouřenínskou zemi ubezpečenou, i budou míti bolest přetěžkou, jakáž byla ve dni Egypta; nebo aj, přicházíť."},{"book":"Ezechiel","chapter":"30","verse":"10","text":"Takto praví panovník Hospodin: Učiním zajisté konec množství Egyptskému skrze ruku Nabuchodonozora krále Babylonského."},{"book":"Ezechiel","chapter":"30","verse":"11","text":"On i lid jeho s ním, nejukrutnější národové přivedeni budou, aby zkazili tu zemi; nebo vytrhnou meče své na Egypt, a naplní tu zemi zbitými."},{"book":"Ezechiel","chapter":"30","verse":"12","text":"A obrátě řeky v sucho, prodám tu zemi v ruku nešlechetných, a tak v pustinu uvedu zemi, i což v ní jest, skrze ruku cizozemců. Já Hospodin mluvil jsem."},{"book":"Ezechiel","chapter":"30","verse":"13","text":"Takto praví Panovník Hospodin: Zkazím i ukydané bohy, a konec učiním modlám v Nof, a knížete z země Egyptské nebude více, když pustím strach na zemi Egyptskou."},{"book":"Ezechiel","chapter":"30","verse":"14","text":"Nebo pohubím Patros, a zapálím oheň v Soan, a vykonám soudy v No."},{"book":"Ezechiel","chapter":"30","verse":"15","text":"Vyleji prchlivost svou i na Sin, pevnost Egyptskou, a vypléním množství No."},{"book":"Ezechiel","chapter":"30","verse":"16","text":"Když zapálím oheň v Egyptě, velikou bolest bude míti Sin, a No bude roztrháno, Nof pak nepřátely bude míti ve dne."},{"book":"Ezechiel","chapter":"30","verse":"17","text":"Mládenci On a Bubastští mečem padnou, panny pak v zajetí půjdou."},{"book":"Ezechiel","chapter":"30","verse":"18","text":"A v Tachpanches zatmí se den, když tam polámi závory Egypta, a přítrž se stane v něm vyvýšenosti síly jeho. Mrákota jej přikryje, dcery pak jeho v zajetí půjdou."},{"book":"Ezechiel","chapter":"30","verse":"19","text":"A tak vykonám soudy při Egyptu, i zvědí, že já jsem Hospodin."},{"book":"Ezechiel","chapter":"30","verse":"20","text":"Opět bylo jedenáctého léta, prvního měsíce, sedmého dne, že se stalo slovo Hospodinovo ke mně, řkoucí:"},{"book":"Ezechiel","chapter":"30","verse":"21","text":"Synu člověčí, rámě Faraona krále Egyptského zlámal jsem, a aj, nebudeť uvázáno, ani přičiněno lékařství, aniž přiložen bude šat pro obvázání jeho a posilnění jeho k držení meče."},{"book":"Ezechiel","chapter":"30","verse":"22","text":"Protož takto praví panovník Hospodin: Aj, já jsem proti Faraonovi králi Egyptskému, a polámi ramena jeho, i sílu jeho, i budeť zlámané, a vyrazím meč z ruky jeho."},{"book":"Ezechiel","chapter":"30","verse":"23","text":"A rozptýlím Egyptské mezi národy, a rozženu je do zemí."},{"book":"Ezechiel","chapter":"30","verse":"24","text":"Posilním zajisté ramen krále Babylonského, a dám meč svůj v ruku jeho, i polámi ramena Faraonova, tak že stonati bude před ním, jakž stonává smrtelně raněný."},{"book":"Ezechiel","chapter":"30","verse":"25","text":"Posilním, pravím, ramen krále Babylonského, ramena pak Faraonova klesnou. I zvědí, že já jsem Hospodin, když dám meč svůj v ruku krále Babylonského, aby jej vztáhl na zemi Egyptskou."},{"book":"Ezechiel","chapter":"30","verse":"26","text":"A tak rozptýlím Egyptské mezi národy, a rozženu je do zemí, i zvědí, že já jsem Hospodin."}]}