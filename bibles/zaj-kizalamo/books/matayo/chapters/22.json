{"data":[{"book":"MATAYO","chapter":"22","verse":"1","text":"Yesu kawalongela mmahala mwanza uyagwe, yolonga,"},{"book":"MATAYO","chapter":"22","verse":"2","text":"“Undewa wa Kuulanga ulinga na mndewa yatandile lusona lwa zengele lwa mwanage."},{"book":"MATAYO","chapter":"22","verse":"3","text":"Kawatuma nyakadala zake wakawakeme waja wagonekigwe mulusona lwa zengele, ila walema kwiza."},{"book":"MATAYO","chapter":"22","verse":"4","text":"Abaho, kawatuma nyakadala wayagwe, kawalongela, ‘Walongeleni wanhu wose wagonekigwe kamba nitanda mandia gangu. Ng'ombe zangu iwakulu na iwadodo wanonile wesha kuchinjigwa, na kila kinhu kisasaligwa. Izoni hana ulusona lwa zengele!’"},{"book":"MATAYO","chapter":"22","verse":"5","text":"Ila hawasinhuke. Wachola na zao, imwe kachola kumgunda, na iyagwe kachola kuuchuluzi wake."},{"book":"MATAYO","chapter":"22","verse":"6","text":"Wayagwe wawagoga nyakadala zake, wawaliga na kuwakoma."},{"book":"MATAYO","chapter":"22","verse":"7","text":"Ija imndewa kona lusango, avo kawatuma asikali zake wawabanange waja wakomaji na kudisoma wambo jao."},{"book":"MATAYO","chapter":"22","verse":"8","text":"Abaho, kawalongela nyakadala zake, ‘Lusona lwa zengele lusasaligwa, ila wanhu wagonekigwe hawalumbile kuvika."},{"book":"MATAYO","chapter":"22","verse":"9","text":"Avo gendeni mzinzilamhanda za mkiwambo mkawagoneke wanhu wondamuwawene weze kulusona lwa zengele.’"},{"book":"MATAYO","chapter":"22","verse":"10","text":"Avo waja iwanyakadala wachola muna zinzila za mkiwambo na kuwalundiza wanhu wose wawavikile, wanogile na wehile, na dibugano da lusona lwa zengele dimema wahenza."},{"book":"MATAYO","chapter":"22","verse":"11","text":"“Ila ija imndewa viyengile kuwalola iwahenza, kamona munhu haja yalekile kuvala vivalo va lusona lwa zengele."},{"book":"MATAYO","chapter":"22","verse":"12","text":"Kamuuza, ‘Mbwiga, kwingilaze hano bila vivalo va lusona lwa zengele?’ Ija imunhu kanyamala."},{"book":"MATAYO","chapter":"22","verse":"13","text":"Abaho, imndewa kawalongela watumigwa, ‘Mfungeni makono na magulu, abaho, mmwase kunze mdiziza. Ako kowa na kililo na kugegedula meno.’"},{"book":"MATAYO","chapter":"22","verse":"14","text":"“Kwavija wanhu bwando wagonekigwe, ila wasaguligwe wadodo.”"},{"book":"MATAYO","chapter":"22","verse":"15","text":"Mafalisayo waiting'hana hamoja na kumwikila zundo Yesu giladi wamnamate mzimbuli zake."},{"book":"MATAYO","chapter":"22","verse":"16","text":"Avo, wawatuma wanahina zao hamoja na wanhu wa Helode,22:16 Wanhu wa Helode nhegulo yake wanhu wakalile muutawala kulawa mmulango wa Helode Mkulu na mwanage yokemigwa Helode Antipa. wolonga, “Mkulufunzi! Tuvitanga kamba gweye kwa munhu ulibule uzenzeleganye na kowafundiza wanhu ikweli ya gaja goyolonda Mulungu, bila kudumba gowogelegeza wanhu wayagwe, kwavija hulola ukulu wa munhu yoyose."},{"book":"MATAYO","chapter":"22","verse":"17","text":"Tulongele, gweye kogesaze? Malagizo ga Musa gotogoza kuliha kodi ha Kaisali22:17 Kaisali nhegulo yake Mndewa wa Loma. ama gogomesa?”"},{"book":"MATAYO","chapter":"22","verse":"18","text":"Ila Yesu kazitanga ngelegeza zao zihile, kalonga, “Videlenya mweye! Habali mgeza kunikila vitega?"},{"book":"MATAYO","chapter":"22","verse":"19","text":"Nilagusileni ihela ya kuliha kodi!”"},{"book":"MATAYO","chapter":"22","verse":"20","text":"abaho, kawauza, “Kihanga kino na twaga dino va munhu yalihi?”"},{"book":"MATAYO","chapter":"22","verse":"21","text":"Wamwidika, “Va Kaisali.”"},{"book":"MATAYO","chapter":"22","verse":"22","text":"Viwahulike vino, wakanganya, avo wamuleka, wachola na zao."},{"book":"MATAYO","chapter":"22","verse":"23","text":"Zua didija Masadukayo, awo wolonga kamba haduhu mzuso, wamcholela Yesu, wamuuza,"},{"book":"MATAYO","chapter":"22","verse":"24","text":"“Mkulufunzi! Musa katulongela kamba, kamba munhu yahadanganhika bila kuleka mwana, ndugu yake kolondigwa yamsole ija ikizuka giladi yamulelele mwana ndugu yake yadanganhike."},{"book":"MATAYO","chapter":"22","verse":"25","text":"Avo kukala na ndugu saba mmwanza wetu, waichanduso kasola mtwanzi, abaho, kadanganhika bila kulela nayo mwana, abaho, ikizuka kamulekela ndugu yake."},{"book":"MATAYO","chapter":"22","verse":"26","text":"Na ija waikabili gamulawilila gagaja, na waikadatu, na waja wose saba."},{"book":"MATAYO","chapter":"22","verse":"27","text":"Hakimambukizo, na ija imtwanzi kadanganhika."},{"book":"MATAYO","chapter":"22","verse":"28","text":"Avo mdizua da mzuso, imtwanzi ija kowa mtwanzi wa munhu yalihi? Kwavija wanhu wose saba wakala wamsolile.”"},{"book":"MATAYO","chapter":"22","verse":"29","text":"Yesu kawedika kawalongela, “Mweye muhonyela! Kwavija hamzitangile Zinyandiko Zing'alile ama mhiko za Mulungu."},{"book":"MATAYO","chapter":"22","verse":"30","text":"Kwavija mdizua da mzuso, wanhu hawasola ama kusoligwa, ila wolinga kamba wasenga wa Mulungu wa kuulanga."},{"book":"MATAYO","chapter":"22","verse":"31","text":"Mmbuli ya mzuso wa wanhu wadanganhike, hamsomile Mzinyandiko Zing'alile kija kimulongeligwe na Mulungu?"},{"book":"MATAYO","chapter":"22","verse":"32","text":"‘Nie iyo Mulungu wa Ablaham, na Isaka, na Yakobo.’ Heyo iyo Mulungu wa wanhu wagima na sio Mulungu wa wanhu wadanganhike.”"},{"book":"MATAYO","chapter":"22","verse":"33","text":"Didale da wanhu vidihulike gano, wakanganya mafundo gake."},{"book":"MATAYO","chapter":"22","verse":"34","text":"Ila Mafalisayo viwahulike kamba Yesu kawavudaliza Masadukayo, waiting'hana hamoja."},{"book":"MATAYO","chapter":"22","verse":"35","text":"Na munhu imwe mmwanza wao, yakalile mfundiza Malagizo ga Musa, kamgeza mkumuuza,"},{"book":"MATAYO","chapter":"22","verse":"36","text":"“Mkulufunzi, ndagizi ilihi ili ng'hulu Mmalagizo ga Musa?”"},{"book":"MATAYO","chapter":"22","verse":"37","text":"Yesu kamwidika kamulongela, “ ‘Mnogele Mndewa Mulungu wako na moyo wako wose, na loho yako yose, na nzonzi zako zose.’"},{"book":"MATAYO","chapter":"22","verse":"38","text":"Ino iyo ndagizi ili ng'hulu na iyo ya ichanduso."},{"book":"MATAYO","chapter":"22","verse":"39","text":"Na ino iyo ndagizi ya ikabili, ‘Mnogele munhu wa habehi nagwe kamba vuukiinogela mwenyego.’"},{"book":"MATAYO","chapter":"22","verse":"40","text":"Malagizo gose ga Musa na mafundo ga wahokozi gotamanila ndagizi zino mbili.”"},{"book":"MATAYO","chapter":"22","verse":"41","text":"Mafalisayo viwaiting'hane hamoja, Yesu kawauza,"},{"book":"MATAYO","chapter":"22","verse":"42","text":"“Mweye moigelegezaze mbuli ya Kilisto? Iyo mwana wa munhu yalihi?”"},{"book":"MATAYO","chapter":"22","verse":"43","text":"Yesu kawauza, “Avo, vilihi Daudi kubitila mhiko za Loho wa Mulungu komkema Kilisto, ‘Mndewa’?"},{"book":"MATAYO","chapter":"22","verse":"44","text":"Kwavija kalonga, ‘Mndewa kamulongela Mndewa wangu,"},{"book":"MATAYO","chapter":"22","verse":"45","text":"Ihawa Daudi komkema Kilisto, ‘Mndewa,’ yodahikaze kuwa mwanage?”"},{"book":"MATAYO","chapter":"22","verse":"46","text":"Haduhu munhu yadahile kumwidika mbuli yoyose, na kulawa zua dija haduhu munhu yagezile kumuuza mbuli yoyose."}]}