{"data":[{"book":"Jesaja","chapter":"15","verse":"1","text":"De godsspraak over Moab. Ach, in één nacht is Ar overweldigd, Moab verwoest, Ach, in één nacht is Kir overmeesterd, Moab vernield!"},{"book":"Jesaja","chapter":"15","verse":"2","text":"De dochter van Dibon heeft de hoogten beklommen, Om er te wenen, En over Nebo en Medeba Heft Moab zijn klaagzangen aan. Alle hoofden zijn kaal, Alle baarden geschoren;"},{"book":"Jesaja","chapter":"15","verse":"3","text":"Men draagt de rouwzak op straat, En treurt op de daken. Alles jammert op zijn pleinen, Barst uit in geween;"},{"book":"Jesaja","chapter":"15","verse":"4","text":"Chesjbon en Elale snikken, Tot Jáhas hoort men ze schreien. De lenden van Moab rillen er van, En zijn ziel is onthutst;"},{"book":"Jesaja","chapter":"15","verse":"5","text":"Moab snikt het uit in zijn hart, Ontredderd, tot Sóar en Eglat. Ach, de bergpas van Loechit Bestijgt men al schreiend; Ach, op de weg van Choronáim Stoot men een jammerklacht uit!"},{"book":"Jesaja","chapter":"15","verse":"6","text":"Want de wateren van Nimrim Zijn een steppe geworden: Het gras is verdroogd, het kruid is verdord, Het groen is verdwenen."},{"book":"Jesaja","chapter":"15","verse":"7","text":"Ja, wat men gespaard En opgelegd had, Brengt men in veiligheid De Wilgenbeek over!"},{"book":"Jesaja","chapter":"15","verse":"8","text":"Ach, het gejammer trekt rond Door de landen van Moab; Geklaag tot Egláim, Tot Beër-Elim gehuil."},{"book":"Jesaja","chapter":"15","verse":"9","text":"Want de wateren van Dimon staan al vol bloed, Over Dimon breng Ik nieuwe rampen; Ik zal er de rest van Moab mee drenken, En vernielen wat er overschiet!"}]}