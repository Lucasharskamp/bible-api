{"data":[{"book":"Mako","chapter":"3","verse":"1","text":"Anepo Yesu nkuinjila kavila muing'ande ya kunnyuwila Nnungu, na amula nkati múvele na munu adidimênge nkono."},{"book":"Mako","chapter":"3","verse":"2","text":"Na múvele na vanu vanji vachitâha ing'anya ya kunsitaki Yesu, bahi nkuva uvannoleha uchinga vamale ikàva àmbennamya munu Nniduva lya Kuyewelela."},{"book":"Mako","chapter":"3","verse":"3","text":"Yesu nkunnyaulila ayula munu avêle na nkono adidimênge kuchidoni, “Ida muyo amuno.”"},{"book":"Mako","chapter":"3","verse":"4","text":"Yesu nkuvauja vanu kuchidoni, “Dachi, Sheliya yetu ìnatuluhusu kutenda lambone au lahakalenge Nniduva lya Kuyewelela? Kuupoha umi au kuuwalala?” Henga vanang'o nkunyalala chihi."},{"book":"Mako","chapter":"3","verse":"5","text":"Anepo Yesu nkulaukila mipata yammalele wavalola vanu akuno avisìjè na kuvasikitikila ing'anya ya kunanopa kwa mitima yavo. Nkunyaulila ayula munu kuchidoni, “Nyoloja nkono wako!” Nang'e nkunyoloja, nkono nkuva umi kavila."},{"book":"Mako","chapter":"3","verse":"6","text":"Upala, Mafalisayo nkuhumang'ana pawelu nkunakojana na vanu va likuwa lya Helode3:6 Vanu va likuwa lya Helode nni vanu váchitamwa namene utawala wa familia ya Helode Nkulu na Helode Antipasi mwanawe. uchinga vatahe indila ya kummwalala Yesu."},{"book":"Mako","chapter":"3","verse":"7","text":"Yesu nkuuka anepo pamo na vakuhundwa vake, nkuhwena mpaka kunyenje Litanda lya Galilaya. Likuwa likulu lya vanu nkumpapata. Vanu anevo váhaleke ku Galilaya na ku Yudeya,"},{"book":"Mako","chapter":"3","verse":"8","text":"na ku Yelusalemu na ku Idumeya na vilambo vya m'bali wavili wa muto wa Yoludani na vilambo vidingûka dimanga dya Tilo na Sidoni. Likuwa anelyo lya vanu vámmwenedile Yesu ing'anya vánipilikana àlalá lanatendile Yesu."},{"book":"Mako","chapter":"3","verse":"9","text":"Bahi ing'anya ya vanu kuva vohe, Yesu nkuvahaulila vakuhundwa vake vakamwandalile ingalava, uchinga vanu vanan'gong'ole."},{"book":"Mako","chapter":"3","verse":"10","text":"Yesu ánivalamya vanu vohe, na vagonjo vammalele vachipwateka nkuva uvagong'olana uchinga vannyengelekele pepi uchinga van'guse."},{"book":"Mako","chapter":"3","verse":"11","text":"Na anamindenga pavammwene Yesu, nkuvamatohija pahi vanu anevo vavêle na anamindenga akuno uvakuta ding'uto uvachidoni, “Wako njo Mwana wanga Nnungu!”"},{"book":"Mako","chapter":"3","verse":"12","text":"Henga Yesu nkuvakalipila anamindenga vanammaihe kwa vanu."},{"book":"Mako","chapter":"3","verse":"13","text":"Anepo Yesu nkukwela nnichinga, nkuvachema vanu vavalembedîle, na vanang'o nkuhwena."},{"book":"Mako","chapter":"3","verse":"14","text":"Nang'e nkuvatandola vanu kumi na mbili vanavachemile mitume, uchinga vaikale pamo nanang'e na kuvatuma vakayanjaje lilove lya Nnungu,"},{"book":"Mako","chapter":"3","verse":"15","text":"nkuveng'a na mamulaka la kuvausa anamindenga."},{"book":"Mako","chapter":"3","verse":"16","text":"Vanu kumi na mbili vanavatondwele nni avano, Simoni wananchemile Yesu lina linji Petulo,"},{"book":"Mako","chapter":"3","verse":"17","text":"na Yakobo na Yohana vana vanga Sebedayo wanavachemile Yesu, Boanege, mana lake, “Vana va ing'uva,”"},{"book":"Mako","chapter":"3","verse":"18","text":"na Anduleya na Filipo na Batolomayo na Matayo na Tomaso na Yakobo mwana wa Alufayo, na Sadayo na Simoni ánavele nnikuwa lya Vaselote3:18 Vaselote lívele likuwa lya Vayahudi vachichitamwa namene chilambo chavo na vakáchitamwa kutawaliwa na Valoma.,"},{"book":"Mako","chapter":"3","verse":"19","text":"na Yuda Isikaliote, ánantengeleke Yesu."},{"book":"Mako","chapter":"3","verse":"20","text":"Anepo Yesu nkuhwena kavila kukaya. Likuwa lya vanu nkumwombalila kavila, Yesu na vakuhundwa vake nkuva nanga pavanapete wasa wa kulya chakulya."},{"book":"Mako","chapter":"3","verse":"21","text":"Valangavake pavapilikene anelo, nkuhwena unantwala, kwa kuva, vanu váhaula kuva, “Àvele na ding'apedi.”"},{"book":"Mako","chapter":"3","verse":"22","text":"Na vakúhunda Sheliya yanga Musa vanaheleke ku Yelusalemu, nkuhaula kuchidoni, “Àvele na Nanchindenga,3:22 Mako àlembile Belisebuli kwamba lina litumîke kumwamba Nanchindenga. nkulu wa anamindenga. Aneyo njo annyululîha nang'e kuvausa anamindenga.”"},{"book":"Mako","chapter":"3","verse":"23","text":"Bahi Yesu nkuvachema, nkuvahaulila kwa mifano kuchidoni, “Ìmbehululika dachi Nanchindenga aliuse mwene?"},{"book":"Mako","chapter":"3","verse":"24","text":"Ikàva vanu va ufalume umo vànalumbana, ufalume anewo nanga paumbekwimila."},{"book":"Mako","chapter":"3","verse":"25","text":"Na ikàva vanu va ing'ande imo vànalumbana, ing'ande aneyo ikambekwimila."},{"book":"Mako","chapter":"3","verse":"26","text":"Na ikàva Nanchindenga àlitahuka mwene, na ufalume wake ukàlumbanyika, bahi ufalume anewo ukambekwimila, ila ùmbeyanguka."},{"book":"Mako","chapter":"3","verse":"27","text":"Nanga munu ahulûla kwenda muing'ande yanga munu avêle na dimongo nkumpakanyola vitukutuku vyake, mpaka atandilike kunnyunga munu aneyo hoti, anepo njo pambehulula kumpakanyola vitukutuku vyake."},{"book":"Mako","chapter":"3","verse":"28","text":"Nangu nìnnyaulilanga uhiu kuva, vanu vachivasamehewe masambi lavo lammalele na kufulu dyavo dinji."},{"book":"Mako","chapter":"3","verse":"29","text":"Henga munu ambenkufûlu Umumu Wanaswe, mwiko aneyo nanga pambesamehewa, kwa kuva, àtendile sambi ikásamehewa vyaka na vyaka.”"},{"book":"Mako","chapter":"3","verse":"30","text":"Yesu átangwele uchocho kwa kuva, vanu váhaula kuva, “Àvele na nanndenga.”"},{"book":"Mako","chapter":"3","verse":"31","text":"Anepo anyokwe Yesu pamo na anung'unuvake nkukamola. Nkuimila pawelu, nkunnaija munu nkati akancheme Yesu."},{"book":"Mako","chapter":"3","verse":"32","text":"Anemwo nng'ande, likuwa lya vanu líniikala akuno lin'dingwìkè Yesu. Vanang'o nkunnyaulila kuchidoni, “Anyoko na anung'unuvako vàvele pawelu, vànakutaha.”"},{"book":"Mako","chapter":"3","verse":"33","text":"Yesu nkuvauja kuchidoni, “Kwani nnyuwangu njo nnani na anung'unuvangu nni vanani?”"},{"book":"Mako","chapter":"3","verse":"34","text":"Anepo Yesu nkuvalola vanu vanan'digwike nkuhaula kuchidoni, “Lola! Avano apano njo ayuvangu na anung'unuvangu."},{"book":"Mako","chapter":"3","verse":"35","text":"Munu woheyo atênda lalalembela Nnungu, aneyo njo nkulwangu na nnumbwangu na nnyuwangu.”"}]}