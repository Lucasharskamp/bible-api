{"data":[{"book":"Євреїв","chapter":"11","verse":"1","text":"Віра – це впевненість у тому, на що ми сподіваємось, і переконливий доказ того, чого ми не бачимо."},{"book":"Євреїв","chapter":"11","verse":"2","text":"Саме такою вірою жили прабатьки й за це отримали схвалення."},{"book":"Євреїв","chapter":"11","verse":"3","text":"Вірою ми розуміємо, що віки були створені словом Божим, так що видиме виникло з невидимого."},{"book":"Євреїв","chapter":"11","verse":"4","text":"Вірою Авель приніс Богові кращу жертву, ніж Каїн. Через віру він отримав свідчення, що він праведний, коли Бог схвалив його дари. І через віру він усе ще говорить, хоч і помер."},{"book":"Євреїв","chapter":"11","verse":"5","text":"Вірою Енох був узятий з цього життя, так що він не побачив смерті. «І не могли знайти його, бо забрав його Бог».11:5 Див. Бут. 5:24. Але до того, як він був узятий, він отримав свідчення, що догодив Богові."},{"book":"Євреїв","chapter":"11","verse":"6","text":"Без віри неможливо догодити Богові. Тому кожен, хто приходить до Нього, повинен вірити, що Він існує і що Він винагороджує тих, хто щиро Його шукає."},{"book":"Євреїв","chapter":"11","verse":"7","text":"Вірою Ной, попереджений про те, чого ще не бачив, зі страхом збудував ковчег, щоб врятувати свою сім’ю. Своєю вірою він засудив світ і став спадкоємцем праведності через віру."},{"book":"Євреїв","chapter":"11","verse":"8","text":"Вірою Авраам, коли був покликаний, послухався й вирушив туди, де пізніше отримав спадщину; вийшов, не знаючи, куди йде."},{"book":"Євреїв","chapter":"11","verse":"9","text":"Вірою він перебував в обіцяній землі, як чужинець, і жив у шатрах, як і Ісаак та Яків, які були спадкоємцями з ним за тією ж обіцянкою."},{"book":"Євреїв","chapter":"11","verse":"10","text":"Бо він із нетерпінням чекав міста з вічною основою, архітектором і будівничим якого є Бог."},{"book":"Євреїв","chapter":"11","verse":"11","text":"Вірою також і сама Сара, яка була неплідна, змогла народити нащадка, незважаючи на похилий вік, оскільки вважала вірним Того, Хто дав обіцянку."},{"book":"Євреїв","chapter":"11","verse":"12","text":"І ось від однієї людини, та ще майже омертвілої, походили нащадки, численні, як зірки на небі, і такі ж незліченні, як пісок на березі моря."},{"book":"Євреїв","chapter":"11","verse":"13","text":"Усі ці люди померли у вірі. Вони не отримали обіцяного за життя, а лише бачили здалека, визнаючи, що вони чужинці та мандрівники на землі."},{"book":"Євреїв","chapter":"11","verse":"14","text":"Ті, хто так говорить, показують, що вони шукають собі батьківщину."},{"book":"Євреїв","chapter":"11","verse":"15","text":"І якби вони думали лише про батьківщину, яку залишили, вони мали б можливість повернутися до неї."},{"book":"Євреїв","chapter":"11","verse":"16","text":"Але вони прагнуть кращої, небесної батьківщини. Тому Бог не соромиться називатися їхнім Богом, адже Він підготував для них місто."},{"book":"Євреїв","chapter":"11","verse":"17","text":"Вірою Авраам, коли був випробуваний Богом, приніс Ісаака в жертву. Маючи обіцянки, він був готовий принести в жертву свого єдиного сина,"},{"book":"Євреїв","chapter":"11","verse":"18","text":"хоча Бог сказав йому: «Через Ісаака буде названо тобі нащадка».11:18 Див. Бут. 21:12."},{"book":"Євреїв","chapter":"11","verse":"19","text":"Авраам розумів, що Бог може навіть воскрешати з мертвих, і, образно кажучи, Ісаак і був повернутий йому звідти."},{"book":"Євреїв","chapter":"11","verse":"20","text":"Вірою Ісаак благословив Якова та Ісава на майбутнє."},{"book":"Євреїв","chapter":"11","verse":"21","text":"Вірою Яків перед смертю благословив кожного з синів Йосифа й поклонився Богу, спираючись на верхівку свого посоха."},{"book":"Євреїв","chapter":"11","verse":"22","text":"Вірою Йосиф, помираючи, згадав про вихід синів Ізраїля з Єгипту й дав вказівки щодо поховання його кісток."},{"book":"Євреїв","chapter":"11","verse":"23","text":"Вірою батьки Мойсея, не злякавшись царського наказу, переховували його три місяці після народження, оскільки бачили, що дитина гарна."},{"book":"Євреїв","chapter":"11","verse":"24","text":"Вірою Мойсей, коли виріс, відмовився називатися сином дочки фараона."},{"book":"Євреїв","chapter":"11","verse":"25","text":"Він обрав радше страждати з народом Божим, ніж насолоджуватися тимчасовою насолодою від гріха."},{"book":"Євреїв","chapter":"11","verse":"26","text":"Він вважав ганьбу заради Христа ціннішою, ніж скарби Єгипту, адже бачив свою нагороду."},{"book":"Євреїв","chapter":"11","verse":"27","text":"Вірою він покинув Єгипет, не боячись гніву царя. Він був непохитним, бо бачив Невидимого."},{"book":"Євреїв","chapter":"11","verse":"28","text":"Вірою він справив Пасху й окропив кров’ю одвірки, щоб губитель не торкався первістків."},{"book":"Євреїв","chapter":"11","verse":"29","text":"Вірою люди проходили через Червоне море, наче суходолом, а коли єгиптяни спробували це зробити, то потонули."},{"book":"Євреїв","chapter":"11","verse":"30","text":"Вірою стіни Єрихона впали після того, як сім днів ізраїльтяни ходили навколо них."},{"book":"Євреїв","chapter":"11","verse":"31","text":"Вірою блудниця Раав не загинула разом із невірними, оскільки вона з миром прийняла ізраїльських розвідників."},{"book":"Євреїв","chapter":"11","verse":"32","text":"І що я ще можу сказати? Мені б не вистачило часу розповісти про Гедеона, Барака, Самсона та Єфтая, про Давида, Самуїла та пророків,"},{"book":"Євреїв","chapter":"11","verse":"33","text":"що через віру завойовували царства, звершували справедливий суд, отримували обітниці, закривали пащі левам,"},{"book":"Євреїв","chapter":"11","verse":"34","text":"гасили лють вогню й рятувалися від вістря меча, були зміцнені в немочі й, ставши могутніми у війні, змушували втікати ворожі війська."},{"book":"Євреїв","chapter":"11","verse":"35","text":"Жінки отримували своїх померлих воскреслими з мертвих. Інші зазнали катувань, бо не погоджувались отримати визволення, адже хотіли мати краще воскресіння."},{"book":"Євреїв","chapter":"11","verse":"36","text":"Ще інші зносили знущання, побиття, навіть ланцюги та ув’язнення."},{"book":"Євреїв","chapter":"11","verse":"37","text":"Їх побивали камінням, розрізали навпіл пилою, вони гинули від меча, блукали в овечих і козячих шкірах, жили в нужді та стражданні, були переслідувані."},{"book":"Євреїв","chapter":"11","verse":"38","text":"Світ не був їх гідний. Вони блукали в пустелях і горах, жили в печерах та земних ущелинах."},{"book":"Євреїв","chapter":"11","verse":"39","text":"Усі вони через віру отримали свідчення, що догодили Богові, але ніхто з них не отримав обіцяного,"},{"book":"Євреїв","chapter":"11","verse":"40","text":"оскільки Бог передбачив для нас щось краще, щоб лише разом із нами вони могли досягти досконалості."}]}