{"data":[{"book":"2 Samuelova","chapter":"10","verse":"1","text":"Stalo se také potom, že umřel král Ammonitský, a kraloval Chanun syn jeho po něm."},{"book":"2 Samuelova","chapter":"10","verse":"2","text":"I řekl David: Učiním milosrdenství s Chanunem synem Náhasovým, jakož otec jeho učinil milosrdenství nade mnou. Tedy poslal David, aby ho potěšil skrze služebníky své pro otce jeho. I přišli služebníci Davidovi do země Ammonitských."},{"book":"2 Samuelova","chapter":"10","verse":"3","text":"I řekla knížata Ammonitská k Chanunovi, pánu svému: Cožť se zdá, že David činí poctivost otci tvému, že poslal k tobě, kteříž by tě potěšili? Zdaliž ne proto, aby shlédl město a vyšpehoval je, a potom je podvrátil, poslal David služebníky své k tobě?"},{"book":"2 Samuelova","chapter":"10","verse":"4","text":"A tak Chanun vzav služebníky Davidovy, oholil každému půl brady, a zustřihoval roucha jejich až do polovice, totiž až do zadků jejich, a propustil je."},{"book":"2 Samuelova","chapter":"10","verse":"5","text":"To když oznámili Davidovi, poslal proti nim, (nebo muži ti zohaveni byli velice), a řekl jim král: Pobuďte v Jerichu, dokudž neobrostou brady vaše, potom se navrátíte."},{"book":"2 Samuelova","chapter":"10","verse":"6","text":"Vidouce pak Ammonitští, že se zošklivili Davidovi, poslavše, najali ze mzdy z Syrie z domu Rohob, a z Syrie Soba dvadcet tisíců pěších, a od krále Maacha tisíc mužů, a od Istoba dvanácte tisíc mužů."},{"book":"2 Samuelova","chapter":"10","verse":"7","text":"Což uslyšev David, poslal Joába se vším vojskem udatných."},{"book":"2 Samuelova","chapter":"10","verse":"8","text":"A tak vytáhše Ammonitští, šikovali se k boji u brány, Syrští také, Soba a Rohob, a Istob i Maacha zvláště byli na poli."},{"book":"2 Samuelova","chapter":"10","verse":"9","text":"A protož vida Joáb proti sobě sšikovaný boj s předu i s zadu, vybrav některé ze všech výborných Izraelských, sšikoval je také proti Syrským."},{"book":"2 Samuelova","chapter":"10","verse":"10","text":"Ostatek pak lidu dal pod správu Abizai bratra svého, a sšikoval jej proti Ammonitským."},{"book":"2 Samuelova","chapter":"10","verse":"11","text":"A řekl: Jestliže Syrští budou silnější mne, přispěješ mi na pomoc; jestliže pak Ammonitští silnější budou tebe, také přispěji, abych pomohl tobě."},{"book":"2 Samuelova","chapter":"10","verse":"12","text":"Posiliž se, a buďme udatní, bojujíce za lid náš a za města Boha našeho, Hospodin pak učiní, což se jemu dobře líbiti bude."},{"book":"2 Samuelova","chapter":"10","verse":"13","text":"I přistoupil Joáb s lidem svým k bitvě proti Syrským, a oni utekli před ním."},{"book":"2 Samuelova","chapter":"10","verse":"14","text":"Tedy Ammonitští vidouce, že utíkají Syrští, utekli i oni před Abizai a vešli do města. I navrátil se Joáb od Ammonitských a přišel do Jeruzaléma."},{"book":"2 Samuelova","chapter":"10","verse":"15","text":"Ale Syrští vidouce, že by poraženi byli od Izraele, sebrali se vespolek."},{"book":"2 Samuelova","chapter":"10","verse":"16","text":"Poslal také Hadarezer a vyvedl Syrské, kteříž bydlejí za řekou, a přišli k Helam; Sobach pak, hejtman vojska Hadarezerova, vedl je."},{"book":"2 Samuelova","chapter":"10","verse":"17","text":"I oznámeno to Davidovi. Kterýžto shromáždiv všecken lid Izraelský, přepravil se přes Jordán, a přitáhli k Helam. I sšikovali se Syrští proti Davidovi, a bojovali proti němu."},{"book":"2 Samuelova","chapter":"10","verse":"18","text":"Tedy utekli Syrští před Izraelem, a porazil David z Syrských sedm set vozů a čtyřidceti tisíc jezdců. Sobacha také hejtmana vojska toho ranil, i umřel tu."},{"book":"2 Samuelova","chapter":"10","verse":"19","text":"Když pak viděli všickni králové, kteříž byli při Hadarezerovi, že jsou poraženi od Izraele, vešli v pokoj s Izraelem a sloužili jemu. A nesměli již více Syrští táhnouti na pomoc Ammonitským."}]}