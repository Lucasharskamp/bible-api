{"data":[{"book":"1 Mose","chapter":"28","verse":"1","text":"Isak frɛɛ Yakob, hyiraa no hyɛɛ no se, “Nware saa Kanaanfo mmea yi bi da."},{"book":"1 Mose","chapter":"28","verse":"2","text":"Ka wo ho kɔ Betuel a ɔyɛ wo na Rebeka agya no nkyɛn wɔ Paddan-Aram, na kɔware wo wɔfa Laban mmabea no mu baako."},{"book":"1 Mose","chapter":"28","verse":"3","text":"Otumfo Nyankopɔn no nhyira wo. Ɔmma wʼase nnɔ bebree, na wʼasefo no abɛyɛ ɔman kɛse a mmusuakuw bebree befi mu aba."},{"book":"1 Mose","chapter":"28","verse":"4","text":"Onyankopɔn mfa nhyira a ɔde hyiraa Abraham no nhyira wo ne wʼasefo. Ɔmma asase a nnɛ wote so sɛ ɔhɔho yi, a ɛyɛ asase a Onyankopɔn de maa Abraham no nyɛ wo dea.”"},{"book":"1 Mose","chapter":"28","verse":"5","text":"Sɛnea Isak gyaa ne ba Yakob kwan ni: Yakob kɔɔ Laban a ɔyɛ Aramni Betuel babarima nkyɛn wɔ Paddan-Aram. Na saa Laban yi yɛ Esau ne Yakob mama Rebeka ne nuabarima."},{"book":"1 Mose","chapter":"28","verse":"6","text":"Esau tee sɛ Isak ahyira Yakob, na wagya no kwan ma ɔkɔ Paddan-Aram sɛ ɔnkɔware wɔ hɔ. Ohyiraa no no, ɔhyɛɛ no se, “Nware saa Kanaanfo mmea yi bi da.”"},{"book":"1 Mose","chapter":"28","verse":"7","text":"Yakob tiee nʼagya ne ne na afotu no sii mu kɔɔ Paddan-Aram."},{"book":"1 Mose","chapter":"28","verse":"8","text":"Esau huu sɛ nʼagya Isak mpɛ Kanaanfo mmea asɛm."},{"book":"1 Mose","chapter":"28","verse":"9","text":"Enti osii mu kɔɔ Abraham babarima Ismael nkyɛn, kɔwaree ne babea Mahalat. Na Mahalat yɛ Nebaiot nuabea, na ɔyɛ Ismael a ɔno nso yɛ Abraham babarima no babea. Esau waree Mahalat kaa ne yerenom ho."},{"book":"1 Mose","chapter":"28","verse":"10","text":"Yakob fii Beer-Seba de nʼani kyerɛɛ Haran."},{"book":"1 Mose","chapter":"28","verse":"11","text":"Oduu baabi na onwini redwo no, ɔpɛɛ baabi soɛe, efisɛ na ade resa. Ɔfaa ɔbo bi wɔ faako a wadu hɔ de yɛɛ sumii."},{"book":"1 Mose","chapter":"28","verse":"12","text":"Ɔdae no, ɔsoo dae bi. Dae no mu no, ohuu sɛ antweri bi si fam a nʼatifi ka wim, na Onyankopɔn abɔfo redi so aforosian."},{"book":"1 Mose","chapter":"28","verse":"13","text":"Ohuu sɛ Onyankopɔn gyina antweri no atifi. Onyankopɔn ka kyerɛɛ no se, “Mene Awurade, Abraham Nyankopɔn, ne wʼagya Isak Nyankopɔn. Mede asase a woda so yi bɛma wo ne wʼasefo."},{"book":"1 Mose","chapter":"28","verse":"14","text":"Wʼasefo bɛyɛ sɛ asase so mfutuma, na mobɛtrɛtrɛw akɔ apuei ne atɔe, atifi ne anafo nyinaa. Wo ne wʼasefo mu na wofi behyira wiase mmusuakuw nyinaa."},{"book":"1 Mose","chapter":"28","verse":"15","text":"Eyinom nyinaa akyi no, mɛka wo ho, na baabiara a wobɛkɔ no, medi wʼakyi, na mɛsan de wo aba saa asase yi so. Merennyaw wo da, kosi sɛ bɔ a mahyɛ wo yi nyinaa bɛba mu.”"},{"book":"1 Mose","chapter":"28","verse":"16","text":"Yakob nyanee no, ɔkaa wɔ ne tirim se, “Ampa ara, sɛɛ na Awurade wɔ saa beae ha yi, a na minnim!”"},{"book":"1 Mose","chapter":"28","verse":"17","text":"Yakob suroe, na ɔkɔɔ so kaa wɔ ne tirim se, “Ɛha yɛ hu papa. Ɛha nyɛ baabiara sɛ Onyankopɔn fi. Ɔsoro pon ano ne ha.”"},{"book":"1 Mose","chapter":"28","verse":"18","text":"Enti Yakob sɔree anɔpatutuutu maa ɔbo a ɔde yɛɛ sumii no so sii hɔ, hwiee ngo guu so."},{"book":"1 Mose","chapter":"28","verse":"19","text":"Ɔtoo beae no din Bet-El a ase kyerɛ Onyame fi. Kan no na anka wɔfrɛ saa kurow no Lus."},{"book":"1 Mose","chapter":"28","verse":"20","text":"Na Yakob kaa ntam se, “Sɛ Onyankopɔn bɛka me ho, ahwɛ me so wɔ saa akwantu yi mu, ama me aduan adi, ama me ntama afura,"},{"book":"1 Mose","chapter":"28","verse":"21","text":"sɛnea ɛbɛyɛ a mɛsan aba mʼagya fi asomdwoe mu a, ɛno de, Awurade bɛyɛ me Nyankopɔn."},{"book":"1 Mose","chapter":"28","verse":"22","text":"Saa ɔbo a mede asi hɔ sɛ nkaedum yi bɛyɛ Onyankopɔn fi. Biribiara a wo, Onyankopɔn, de bɛma me no, mede mu nkyɛmu du mu baako bɛma wo.”"}]}