{"data":[{"book":"Hesekiel","chapter":"41","verse":"1","text":"Därefter förde han mig till tempelsalen, där han mätte pelarna. På båda sidor var de 6 alnar breda – det var bredden på tabernaklet."},{"book":"Hesekiel","chapter":"41","verse":"2","text":"Ingången var 10 alnar [5,4 meter] bred, och sidoväggarna vid ingången var 5 alnar [2,7 meter] på vardera sidan. Sedan mätte han salens längd. Den var 40 alnar [21,6 meter], och dess bredd var 20 alnar [10,8 meter]."},{"book":"Hesekiel","chapter":"41","verse":"3","text":"Därefter gick han in i det innersta rummet, och han mätte pelarna vid ingången. De var 2 alnar [1,1 meter], och ingången var 6 alnar. Ingångens bredd var sju alnar."},{"book":"Hesekiel","chapter":"41","verse":"4","text":"Han mätte dess längd. Den var tjugo alnar, och dess bredd framför tempelsalen var tjugo alnar. Han sade till mig: ”Detta är det allra heligaste.”"},{"book":"Hesekiel","chapter":"41","verse":"5","text":"Sedan mätte han tempelväggen. Den var 6 alnar tjock, och sido­kamrarnas bredd var 4 alnar [2,2 meter] runt omkring hela byggnaden."},{"book":"Hesekiel","chapter":"41","verse":"6","text":"Sidokamrarna låg i tre våningar, den ena ovanpå den andra, trettio kamrar i varje våning. Och på den mur som sträckte sig innanför sidokamrarna runt omkring fanns avsatser som de vilade på, för i själva husväggen skulle de inte vara fastbyggda."},{"book":"Hesekiel","chapter":"41","verse":"7","text":"På så sätt blev sidokamrarna bredare ju högre de låg kring byggnaden. För templets kringbyggnad sträckte sig med övervåning ovanpå övervåning runt omkring byggnaden. Därför växte bredden inåt, allteftersom våningen låg högre upp. Från den nedersta våningen steg man upp i den översta genom den mellersta."},{"book":"Hesekiel","chapter":"41","verse":"8","text":"Jag såg att templet låg på en upphöjd sockel, som sträckte sig runtom. Sidokamrarnas grundvalar var nämligen en hel stång höga, 6 alnar till kanten."},{"book":"Hesekiel","chapter":"41","verse":"9","text":"Ytterväggen till sidorummen var fem alnar tjock. Den öppna platsen mellan templets sidorum"},{"book":"Hesekiel","chapter":"41","verse":"10","text":"och de andra rummen hade en bredd av tjugo alnar runt om hela templet."},{"book":"Hesekiel","chapter":"41","verse":"11","text":"Ingångarna till sidokamrarna låg utåt den öppna platsen, en ingång mot norr och en ingång åt söder. Den öppna platsen var fem alnar bred runt omkring."},{"book":"Hesekiel","chapter":"41","verse":"12","text":"Den byggnad som vette mot den avskilda tempelgården på väst­ra sidan var 70 alnar bred, och byggnadens mur var fem alnar tjock runt omkring och 90 alnar lång."},{"book":"Hesekiel","chapter":"41","verse":"13","text":"Sedan mätte han byggnaden. Den var 100 alnar [45 meter] lång. Tempelgården och byggnaden med murarna var tillsammans 100 alnar [45 meter]."},{"book":"Hesekiel","chapter":"41","verse":"14","text":"Bredden på templets framsida och tempelgården åt öster var tillsammans 100 alnar [45 meter]."},{"book":"Hesekiel","chapter":"41","verse":"15","text":"Han mätte också längden på den byggnad som låg invid tempelgården, på dess baksida, samt avsatserna på dess fasad åt båda sidor: De var 100 alnar [45 meter]."},{"book":"Hesekiel","chapter":"41","verse":"16","text":"trösklarna och gallerfönstren och gallerierna runtom i deras tre våningar. Framför tröskeln var det en panel av trä runtom, från golvet till fönstren, och fönstren var täckta."},{"book":"Hesekiel","chapter":"41","verse":"17","text":"Från platsen ovanför dörröppningen och ända till templets inre och yttre rum och på alla väggarna runtom i det inre och yttre rummet fanns det med jämna mellanrum"},{"book":"Hesekiel","chapter":"41","verse":"18","text":"keruber och palmer. Varje palm stod mellan två keruber, och varje kerub hade två ansikten,"},{"book":"Hesekiel","chapter":"41","verse":"19","text":"ett människoansikte åt palmen på ena sidan och ett lejonansikte åt palmen på andra sidan. Så var det runt hela huset."},{"book":"Hesekiel","chapter":"41","verse":"20","text":"Från marken ända upp över ingången fanns bilder av keruber och palmer på templets väggar."},{"book":"Hesekiel","chapter":"41","verse":"21","text":"Tempelsalens dörröppning var fyrkantig, och framsidan av det heligaste hade samma utseende."},{"book":"Hesekiel","chapter":"41","verse":"22","text":"Altaret var av trä, 3 alnar [1,6 meter] högt, och 2 alnar [1,1 meter] långt. Hörnen, skivan och sidorna var av trä. Han sade till mig: ”Detta är det bord som ska stå inför Herrens ansikte.”"},{"book":"Hesekiel","chapter":"41","verse":"23","text":"Både tempelsalen och det heligaste hade två dörrar."},{"book":"Hesekiel","chapter":"41","verse":"24","text":"Varje dörr hade två dörrskivor, två vridbara dörrskivor. Den ena dörren hade två dörrskivor och den andra två."},{"book":"Hesekiel","chapter":"41","verse":"25","text":"På dörrarna till tempelsalen fanns bilder av keruber och palmer liksom på väggarna. På förhusets framsida, utvändigt, låg ett trapphus av trä."},{"book":"Hesekiel","chapter":"41","verse":"26","text":"Gallerförsedda fönster och palmer fanns på båda sidor av förhusets sidoväggar, likaså i husets sidokamrar och i trapphusen."}]}