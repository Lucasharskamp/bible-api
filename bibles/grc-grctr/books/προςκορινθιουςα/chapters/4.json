{"data":[{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"1","text":"Οὕτως ἡμᾶς λογιζέσθω ἄνθρωπος, ὡς ὑπηρέτας Χριστοῦ καὶ οἰκονόμους μυστηρίων Θεοῦ."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"2","text":"Ὃ δὲ λοιπόν, ζητεῖται ἐν τοῖς οἰκονόμοις, ἵνα πιστός τις εὑρεθῇ."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"3","text":"Ἐμοὶ δὲ εἰς ἐλάχιστόν ἐστιν ἵνα ὑφ᾿ ὑμῶν ἀνακριθῶ, ἢ ὑπὸ ἀνθρωπίνης ἡμέρας· ἀλλ᾿ οὐδὲ ἐμαυτὸν ἀνακρίνω."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"4","text":"Οὐδὲν γὰρ ἐμαυτῷ σύνοιδα, ἀλλ᾿ οὐκ ἐν τούτῳ δεδικαίωμαι· ὁ δὲ ἀνακρίνων με Κύριός ἐστιν."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"5","text":"Ὥστε μὴ πρὸ καιροῦ τι κρίνετε, ἕως ἂν ἔλθῃ ὁ Κύριος, ὃς καὶ φωτίσει τὰ κρυπτὰ τοῦ σκότους, καὶ φανερώσει τὰς βουλὰς τῶν καρδιῶν· καὶ τότε ὁ ἔπαινος γενήσεται ἑκάστῳ ἀπὸ τοῦ Θεοῦ."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"6","text":"Ταῦτα δέ, ἀδελφοί, μετεσχημάτισα εἰς ἐμαυτὸν καὶ Ἀπολλὼ δι᾿ ὑμᾶς, ἵνα ἐν ἡμῖν μάθητε τὸ μὴ ὑπὲρ ὃ γέγραπται φρονεῖν, ἵνα μὴ εἷς ὑπὲρ τοῦ ἑνὸς φυσιοῦσθε κατὰ τοῦ ἑτέρου."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"7","text":"Τίς γάρ σε διακρίνει; Τί δὲ ἔχεις ὃ οὐκ ἔλαβες; Εἰ δὲ καὶ ἔλαβες, τί καυχᾶσαι ὡς μὴ λαβών;"},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"8","text":"Ἤδη κεκορεσμένοι ἐστέ, ἤδη ἐπλουτήσατε, χωρὶς ἡμῶν ἐβασιλεύσατε· καὶ ὄφελόν γε ἐβασιλεύσατε, ἵνα καὶ ἡμεῖς ὑμῖν συμβασιλεύσωμεν."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"9","text":"Δοκῶ γὰρ ὅτι ὁ Θεὸς ἡμᾶς τοὺς ἀποστόλους ἐσχάτους ἀπέδειξεν ὡς ἐπιθανατίους· ὅτι θέατρον ἐγενήθημεν τῷ κόσμῳ, καὶ ἀγγέλοις, καὶ ἀνθρώποις."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"10","text":"Ἡμεῖς μωροὶ διὰ Χριστόν, ὑμεῖς δὲ φρόνιμοι ἐν Χριστῷ· ἡμεῖς ἀσθενεῖς, ὑμεῖς δὲ ἰσχυροί· ὑμεῖς ἔνδοξοι, ἡμεῖς δὲ ἄτιμοι."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"11","text":"Ἄχρι τῆς ἄρτι ὥρας καὶ πεινῶμεν, καὶ διψῶμεν, καὶ γυμνητεύομεν, καὶ κολαφιζόμεθα, καὶ ἀστατοῦμεν,"},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"12","text":"καὶ κοπιῶμεν ἐργαζόμενοι ταῖς ἰδίαις χερσί· λοιδορούμενοι εὐλογοῦμεν· διωκόμενοι ἀνεχόμεθα·"},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"13","text":"βλασφημούμενοι παρακαλοῦμεν· ὡς περικαθάρματα τοῦ κόσμου ἐγενήθημεν, πάντων περίψημα ἕως ἄρτι."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"14","text":"Οὐκ ἐντρέπων ὑμᾶς γράφω ταῦτα, ἀλλ᾿ ὡς τέκνα μου ἀγαπητὰ νουθετῶ."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"15","text":"Ἐὰν γὰρ μυρίους παιδαγωγοὺς ἔχητε ἐν Χριστῷ, ἀλλ᾿ οὐ πολλοὺς πατέρας· ἐν γὰρ Χριστῷ Ἰησοῦ διὰ τοῦ εὐαγγελίου ἐγὼ ὑμᾶς ἐγέννησα."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"16","text":"Παρακαλῶ οὖν ὑμᾶς, μιμηταί μου γίνεσθε."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"17","text":"Διὰ τοῦτο ἔπεμψα ὑμῖν Τιμόθεον, ὅς ἐστι τέκνον μου ἀγαπητὸν καὶ πιστὸν ἐν Κυρίῳ, ὃς ὑμᾶς ἀναμνήσει τὰς ὁδούς μου τὰς ἐν Χριστῷ, καθὼς πανταχοῦ ἐν πάσῃ ἐκκλησίᾳ διδάσκω."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"18","text":"Ὡς μὴ ἐρχομένου δέ μου πρὸς ὑμᾶς ἐφυσιώθησάν τινες."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"19","text":"Ἐλεύσομαι δὲ ταχέως πρὸς ὑμᾶς, ἐὰν ὁ Κύριος θελήσῃ, καὶ γνώσομαι οὐ τὸν λόγον τῶν πεφυσιωμένων, ἀλλὰ τὴν δύναμιν."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"20","text":"Οὐ γὰρ ἐν λόγῳ ἡ βασιλεία τοῦ Θεοῦ, ἀλλ᾿ ἐν δυνάμει."},{"book":"ΠΡΟΣ ΚΟΡΙΝΘΙΟΥΣ Α","chapter":"4","verse":"21","text":"Τί θέλετε; Ἐν ῥάβδῳ ἔλθω πρὸς ὑμᾶς, ἢ ἐν ἀγάπῃ πνεύματί τε πρᾳότητος;"}]}