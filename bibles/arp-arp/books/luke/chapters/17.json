{"data":[{"book":"Luke","chapter":"17","verse":"1","text":"Hanaāāedauwunaude hethauguhādaunau, Hāhauwuneene hau henee dauusenadenau hadnauauchuu: hau naunauthauau hadnauauchaudaude daunjaunaude."},{"book":"Luke","chapter":"17","verse":"2","text":"Hanāneene henee thauayānauunaugane henauānauyaugu, nau seāguthadagu hadaje, hauhanāheejegaudauvāhenethe henee haneedauusenanethe jachau nuu hajasedāeyaunauau."},{"book":"Luke","chapter":"17","verse":"3","text":"Haunauyauhaudauwauau nehayau nananena: Hith hahavaenau havawauchuhāva, hadanadethauva; nau hith haunaunevethajauhuk, hadjaegudanauwunauva."},{"book":"Luke","chapter":"17","verse":"4","text":"Nau hith wauwauchuhānagu nesaudauchu hajesesenenee, nau nesaudauchu hajesesenenee naujaeyethaagudaunānagu, haunaunaunevethajaunau, hethānagu: nananena hadjaegudanauwunauva."},{"book":"Luke","chapter":"17","verse":"5","text":"Nau vadauhanauau, Vahadāhene, hethedaunanauwunāa hedethauwaudaudenede, hathauhaugaunee."},{"book":"Luke","chapter":"17","verse":"6","text":"Nau Vahadāhenith hathāhaugaunee, Hith nananena hethauwaudauwunagu hethāee hethāuu mausdaude jenayaunau, nananena hanāna nuu segaumau hunauhaudene, Hanāgauchauhana hethājee, nau hanājenanauna hadajee; nau hanāthauwaudaunāna."},{"book":"Luke","chapter":"17","verse":"7","text":"Hau hanaa nananena, hanāwauwaunavede hanāthauauauwujethānith wauāthe hananajauānith, hanāthauna waunee hāenauusathe hehethee nauau, Najese nau hadjanaugu nau hadvethe?"},{"book":"Luke","chapter":"17","verse":"8","text":"Hau hanājenaasenehethauna, Hesetheva nayaudenee hadnevethehenau, nau duujehe nehayau, nau hadjeenechaudaune haunaude hesevethehenaugu nau hesaveyānaugu; nau heauhauwune jenaevethehene nau hadevaveyā?"},{"book":"Luke","chapter":"17","verse":"9","text":"Gauhadvaveene henee wauwau hanau dauhunaasedaude henee hanasenehethāthe? Haunauchāe hegau."},{"book":"Luke","chapter":"17","verse":"10","text":"Naathahena, hāene nananena vahesedaunagu hena hayauhuhau hathauchuwuhana, Hāhauwuneejavaājasethānau wauwaunauau; vavade nanesedaunauau hadnesedaunuu, hadeva."},{"book":"Luke","chapter":"17","verse":"11","text":"Nau hethauwuu, daunausuyehaude Dādaunedan, haeehedesa nahethāe Samaria nau Gananee."},{"book":"Luke","chapter":"17","verse":"12","text":"Nau hāewaudasade jasaa hauauwudan, haenuchaunaa vadadauchu henanenau haenaujaune hedaugauwudaunenau, haetheaugunenau vavāaune:"},{"book":"Luke","chapter":"17","verse":"13","text":"Nau haeneduvanauau, nau hanaāenehethauthee, Hejavaneauthusau, Hecauhauthethāhe,17.13 Missing “h” in “Hec(h)auhauthethāhe” (“Master”). jeauwunauāa."},{"book":"Luke","chapter":"17","verse":"14","text":"Nau hāenauhauwaude hanaāāedauwunaude, Waunenauhauthehaa hadanayaunenau vevethahevahehauau. Nau hethauwuu, henee daunausuyehauthee, haejegaudauvāhenauau."},{"book":"Luke","chapter":"17","verse":"15","text":"Nau hanesāde, hāenauhaudauau henee dauunayauhade, haejaaagu, nau haevasenehe dauvaveenethedaunaude Hejavaneauthu,"},{"book":"Luke","chapter":"17","verse":"16","text":"Nau haeuāneseve heauthene, haevaveenethedauna: nau haenaadāde Samaritan."},{"book":"Luke","chapter":"17","verse":"17","text":"Nau Hejavaneauthusaun haeauchuhananadethā, gaujenayauhaunauau vadadauchu? hau daude theaudauchu?"},{"book":"Luke","chapter":"17","verse":"18","text":"Hajenauhauvathee hajejaeyehauthee hadvaveenethedaunauthee Hejavaneauthu, vavade naa henewauuhu."},{"book":"Luke","chapter":"17","verse":"19","text":"Nau haeāedauwuna, Gauhā, najesa: nananene hadethauwaudaude henayauhāne."},{"book":"Luke","chapter":"17","verse":"20","text":"Nau hāenaudedaunāde Nesethajauhuhau, daun henajanedaunene Hejavaneauthu hadneenauauchaunee, Haeāedauwuna, Henajanede Hejavaneauthau hadnehauwunauauchaune nausujauwuwuhadagu:"},{"book":"Luke","chapter":"17","verse":"21","text":"Daudause hehedauneagu, Nauhaudauwuu hede, wauāthe, nauhaudauwuu hena, hanau, naune, henajanede Hejavaneauthau thanāsadena,"},{"book":"Luke","chapter":"17","verse":"22","text":"Nau hanaāāedauwunaude hethauguhādaunau, Hese hadnauauchuu, hāene nananena vadaunauhaudauwunā jasae hese Heau henane, nau hadnehauwunauhaudava."},{"book":"Luke","chapter":"17","verse":"23","text":"Nau hadnanethāna, Nauhaudau hede; wauāthe nauhaudau hena; jevayehauau, wauāthe jevathauguhaa,"},{"book":"Luke","chapter":"17","verse":"24","text":"Waude hasauau jahagude, henee naunauasānauuu hehethee naugauthanee naugauauwuu hejavaa neenauasādaa jasaa naugauthanee naugauauwuu hejavaa; hadnaasauau jea Heau henane hadnaasaunee hedeseve."},{"book":"Luke","chapter":"17","verse":"25","text":"Hau nedauau hadnanasenedauau wauthanee, nau hadnausāguthade nuu henaedede."},{"book":"Luke","chapter":"17","verse":"26","text":"Nau waudeneesaunee deenaedede Noe, hadnaasaunee jea hedeseve Heau henane."},{"book":"Luke","chapter":"17","verse":"27","text":"Neauwauthevethehedaune, neauwauthevaveyaudenee, neauwauthenenedaunee, neenenehathee, haunaude nauuu henee Noe dejedāde havathee thewaunaa, nau haenaāenanadauwuauau, nau haenauauhā vahee."},{"book":"Luke","chapter":"17","verse":"28","text":"Waudenaasauau jea deenaedede Lot; neauwauthevethehedaunee, neauwauthevaveyaudenee, neauwauthaudaunaudenee, neheaudaunaudenee hayauhuhau, neauwauthejenayaudenee, neauauvadenee;"},{"book":"Luke","chapter":"17","verse":"29","text":"Hau hajesesenenee henee Lot haenaude Sodom haeesedanausaude nau haegauhauchanauauhauunauganauau hehethee hejavaa, nau haenauauhā vahee."},{"book":"Luke","chapter":"17","verse":"30","text":"Hadnaasauau hesee hāene Heau henane hāenauhauthethāthe."},{"book":"Luke","chapter":"17","verse":"31","text":"Henee hesee, hāanedauthe dasee hauauwuu, nau hevatheyaunau jedauwuu hauauwuu, nanehajejeauwusade hadejedanauau: nau henee hanedaude nauau, nanehajejejaejaude."},{"book":"Luke","chapter":"17","verse":"32","text":"Dauyuuwuu Lot henene."},{"book":"Luke","chapter":"17","verse":"33","text":"Daun vanadauunayaudede hedenaedede hadnanadede; nau daun hadnanadede hedenaedede hadnenayaudede."},{"book":"Luke","chapter":"17","verse":"34","text":"Nananenau nāedauwunathana, henee veeyaugu hadnesethee henanenauau hanesadenee hauau; hanesāde hadnedanade, nau jasaa hadnathauaude,"},{"book":"Luke","chapter":"17","verse":"35","text":"Hanesethee hesānauau hadthauayāthee wauhaunee; hanesāde hadnedanade, nau jasaa hadnathauaude."},{"book":"Luke","chapter":"17","verse":"36","text":"Hanesethee henanenauau hadnanedauthee nauau; hanesāde hadnedanade nau jasaa hadnathauaude."},{"book":"Luke","chapter":"17","verse":"37","text":"Nau haeauchuhananadethanauau, Daude, Vahadāhene? Nau haeāedauwunā haduu vadanayau, hanaadauhauāneauhuthee neahehauau hauānee."}]}