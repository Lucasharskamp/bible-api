{"data":[{"book":"2. Korintským","chapter":"9","verse":"1","text":"Myslím, že bych se o té akci na pomoc Jeruzalémským ani nemusel tolik rozepisovat."},{"book":"2. Korintským","chapter":"9","verse":"2","text":"Vím, že tyto věci jsou pro vás samozřejmé, a v Makedonii jsem hrdě prohlašoval, že vy jste se sbírkou začali už vloni. Právě ta vaše horlivost nakazila mnohé z nich."},{"book":"2. Korintským","chapter":"9","verse":"3-4","text":"Teď k vám posílám tyto bratry, abych se přesvědčil, zda jsem vás nepřechválil. Jak bych potom vypadal před Makedonskými, kdyby se ukázalo, že jsem neměl pravdu? Musel bych se propadnout hanbou a vy teprve!"},{"book":"2. Korintským","chapter":"9","verse":"5","text":"Proto jsem pokládal za nutné poprosit tyto bratry, aby shromáždili všechny vaše příspěvky ještě před mým příjezdem, aby to pak nevypadalo, že jsem je přijel vymáhat."},{"book":"2. Korintským","chapter":"9","verse":"6","text":"Pamatujte však: skoupá setba – hubená sklizeň. Bohatou úrodu sklidí ten, kdo zasévá štědře."},{"book":"2. Korintským","chapter":"9","verse":"7","text":"Velikost svého příspěvku ať si určí každý sám, nikoho nenuťte dávat víc, než sám chce. Bůh nemá zájem o vynucené dary: miluje toho, kdo dává rád. On si může dovolit ponechat to na vás:"},{"book":"2. Korintským","chapter":"9","verse":"8","text":"vždyť od něho dostáváte nejen všechno, co sami potřebujete, ale navíc ještě tolik, abyste mohli být štědří i k jiným."},{"book":"2. Korintským","chapter":"9","verse":"9","text":"Vždyť podle Písma Bůh nikdy nezavře svou ruku před štědrými."},{"book":"2. Korintským","chapter":"9","verse":"10-11","text":"On, který dává rolníku chléb i zrno na setí, poskytne potřebnou setbu i vám a z její sklizně budete mít stále víc pro sebe i pro druhé. K němu pak budou směřovat vždy četnější díky, které od vás odevzdáme."},{"book":"2. Korintským","chapter":"9","verse":"12","text":"Nejde totiž jenom o to, že se pomůže jeruzalémským křesťanům; neméně důležitá je vděčnost Bohu, která tím bude vzbuzena."},{"book":"2. Korintským","chapter":"9","verse":"13","text":"Kdekdo bude Bohu děkovat za to, že jeho slovo milosti a záchrany našlo u vás tak bohatou odezvu."},{"book":"2. Korintským","chapter":"9","verse":"14","text":"Budou se za vás modlit a přilnou k vám vřelým bratrským vztahem."},{"book":"2. Korintským","chapter":"9","verse":"15","text":"Díky Bohu za Ježíše Krista, ten vzácný dar nad všechny dary!"}]}