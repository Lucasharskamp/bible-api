{"data":[{"book":"عَننَبِ يٍرٍ مِ","chapter":"34","verse":"1","text":"بَبِلْن مَنفّ نٍبُكَدَنسَرِ، عَ شَ سْورِيٍ نُن حَمَنّ بِرِن نَشٍيٍ نُ نَ عَ شَ يَامَرِ بُن مَ، عٍ تٌ فٍرٍ سٌ دَرِ سَلَمُ نُن عَ رَبِلِنيِ، عَلَتَلَ نَشَ يِ مَسٍنيِ تِ عَننَبِ يٍرٍ مِ بّ،"},{"book":"عَننَبِ يٍرٍ مِ","chapter":"34","verse":"2","text":"«عِسِرَيِلَ مَرِفِ عَلَتَلَ بَرَ عَ مَسٍن عِ بّ عِ شَ سِفَ سٍدٍكِيَ يِرٍ. عِ شَ عَ قَلَ عَ بّ، ‹يُدَيَ مَنفّ عَلَتَلَ شَ مَسٍنيِ نَن يَ؛ ﭑ يِ تَا سَمَ نّ بَبِلْن مَنفّ سَفٌي، عَ قَ عَ فَن تّ رَ."},{"book":"عَننَبِ يٍرٍ مِ","chapter":"34","verse":"3","text":"عِ تَن مُ عِ بَمَ عَ يِ رَ. مِشِ عِ سُشُمَ نّ عَ حَاشِ رَ، عٍ عِ تِ بَبِلْن مَنفّ يَ عِ، وٌ قَ دّ مَسَرَ. نَ دَنفِ شَنبِ عَ عِ شَنِنمَ نّ بَبِلْن بْشِ مَ."},{"book":"عَننَبِ يٍرٍ مِ","chapter":"34","verse":"4","text":"كْنْ يُدَيَ مَنفّ سٍدٍكِيَ، عِ تُلِ مَتِ عَلَتَلَ شَ مَسٍنيِ رَ. عَلَتَلَ بَرَ عَ مَسٍن عِ مُ قَشَمَ سَنتِدّفّمَ رَ."},{"book":"عَننَبِ يٍرٍ مِ","chapter":"34","verse":"5","text":"عِ قَشَمَ بْحّسَ نَن كُي. عِ رَفَتَمَ نّ عَلْ عِ بٍنبَيٍ مَنفّيٍ نَشٍيٍ سِنفٍ قَشَ. سُرَيِ فَنمَ نّ عِ بّ، عٍ عِ حْنقٍ بِنيَ. ﭑ مَ مَسٍنيِ نَن نَ كِ.›»"},{"book":"عَننَبِ يٍرٍ مِ","chapter":"34","verse":"6","text":"عَننَبِ يٍرٍ مِ يِ مَسٍنيِ نَن تِ يُدَيَ مَنفّ سٍدٍكِيَ بّ دَرِ سَلَمُ."},{"book":"عَننَبِ يٍرٍ مِ","chapter":"34","verse":"7","text":"بَبِلْن سْورِ فَلِ نُ نَ دَرِ سَلَمُ فٍرٍقٍ، نُن يُدَيَ تَا فبّتّيٍ، عَلْ لَكِسِ نُن عَسٍكَ نَشٍيٍ نُ قِندِشِ تَا سّنبّمَيٍ رَ يُدَيَ بْشِ مَ."},{"book":"عَننَبِ يٍرٍ مِ","chapter":"34","verse":"8","text":"مَنفّ سٍدٍكِيَ تٌ سَاتّ تٌنفٌ دَرِ سَلَمُكَيٍ بّ عٍ شَ شْرّيَ قِ عٍ شَ كٌنيِيٍ مَ، عَلَتَلَ نَشَ يِ مَسٍنيِ تِ عَننَبِ يٍرٍ مِ بّ."},{"book":"عَننَبِ يٍرٍ مِ","chapter":"34","verse":"9","text":"سٍدٍكِيَ نُ بَرَ عٍ يَمَرِ عٍ شَ عٍ شَ كٌنيِيٍ عٍبُرُ شْرّيَ، عَلَكٌ عٍبُرُ يٌ نَشَ لُ كٌنيِيَ كُي."},{"book":"عَننَبِ يٍرٍ مِ","chapter":"34","verse":"10","text":"كُنتِفِ نُن حَمَ بِرِن نَشٍيٍ نُ بَرَ لَن نَ مَ، عٍ نَشَ يَامَرِ رَبَتُ، عٍ نَشَ عٍ شَ كٌنيِيٍ شْرّيَ."},{"book":"عَننَبِ يٍرٍ مِ","chapter":"34","verse":"11","text":"كْنْ عَ دْنشْي رَ، عٍ نَشَ فبِلٍن نَ نَتّ مَ، عٍ مَن نَشَ عٍ شَ كٌنيِيٍ رَ سُشُ، عٍ نُ بَرَ نَشٍيٍ شْرّيَ."},{"book":"عَننَبِ يٍرٍ مِ","chapter":"34","verse":"12","text":"نَ تّمُي عَلَتَلَ نَشَ يِ مَسٍنيِ تِ عَننَبِ يٍرٍ مِ بّ،"},{"book":"عَننَبِ يٍرٍ مِ","chapter":"34","verse":"13","text":"«عِسِرَيِلَ مَرِفِ عَلَتَلَ بَرَ عَ مَسٍن، ‹ﭑ نَشَ سَاتّ تٌنفٌ وٌ بَبَيٍ بّ ﭑ عٍ رَ مِنِ كٌنيِيَ كُي تّمُي نَشّ مِسِرَ بْشِ مَ. ﭑ نُ بَرَ عَ مَسٍن عٍ بّ،"},{"book":"عَننَبِ يٍرٍ مِ","chapter":"34","verse":"14","text":"حّ سٌلٌقٍرٍ يٌ حّ سٌلٌقٍرٍ وٌ شَ وٌ نفَشَكٍرٍنيِ عٍبُرُ شْرّيَ نَشَن نُ بَرَ عَ يّتّ قِندِ كٌنيِ رَ وٌ بّ. عَ نْمَ وَلِدٍ عِ بّ حّ سٍننِ بُن مَ، كْنْ عَ سٌلٌقٍرٍ ندٍ وٌ شَ عَ رَفبِلٍن عَ شْنيِ. كْنْ وٌ بَبَيٍ مُ ﭑ شُي سُشُ، عٍ مُ عٍ تُلِ مَتِ ﭑ نَ."},{"book":"عَننَبِ يٍرٍ مِ","chapter":"34","verse":"15","text":"تٌ وٌ تَن بَرَ ﭑ مَ يَامَرِ رَبَتُ عَ سّرِيّ كِ مَ، وٌ بَرَ وٌ شَ كٌنيِيٍ شْرّيَ. نَ كُي وٌ بَرَ سَاتّ تٌنفٌ ﭑ بّ ﭑ مَ بَنشِ كُي ﭑ شِلِ مَتْشْمَ دّننَشّ."},{"book":"عَننَبِ يٍرٍ مِ","chapter":"34","verse":"16","text":"كْنْ وٌ مَن بَرَ فبِلٍن نَ نَتّ قْشْ رَ، وٌ قَ وٌ شَ كٌنيِيٍ مَكَنكَن عَلَكٌ عٍ مَن شَ لُ وٌ شَ يَامَرِ بُن مَ. نَ كُي وٌ بَرَ يٌ ﭑ شِلِ مَ.›»"},{"book":"عَننَبِ يٍرٍ مِ","chapter":"34","verse":"17","text":"نَ نَن عَ رَ عَلَتَلَ بَرَ عَ مَسٍن وٌ بّ، «وٌ مُ ﭑ شُي رَبَتُ شْرّيَ قِقٍ رَ وٌ شَ كٌنيِيٍ مَ. عَلَتَلَ شَ مَسٍنيِ نَن يَ؛ ﭑ قَن بَرَ نَتّ تٌنفٌ وٌ شَ لُ سَنتِدّفّمَ، قُرٍ حَاشِ، نُن كَامّ سَفٌي عَلَكٌ سِ بِرِن نَشٍيٍ نَ دُنِحَ شَ وٌ شَ حَشَنكَتّ تٌ."},{"book":"عَننَبِ يٍرٍ مِ","chapter":"34","verse":"18","text":"مِشِ نَشٍيٍ بَرَ ﭑ مَ سَاتّ كَنَ، عٍ مُ عَ رَبَشِ عَ سّرِيّ كِ مَ، ﭑ عٍ لُمَ نّ عَلْ نَ نِنفٍ عٍ نَشَن عِشَبَ عَ تَفِ، عٍ قَ دَنفِ عَ شُنتُنيِ قِرِنيِ تَفِ."},{"book":"عَننَبِ يٍرٍ مِ","chapter":"34","verse":"19","text":"يُدَيَ كُنتِفِيٍ، دَرِ سَلَمُ كُنتِفِيٍ، مَنفّ شَ مِشِيٍ، سّرّشّدُبّيٍ، نُن حَمَ بِرِن نَشٍيٍ بَرَ دَنفِ نِنفٍ شُنتُنيِيٍ تَفِ سَاتّ شِرِقٍ رَ،"},{"book":"عَننَبِ يٍرٍ مِ","chapter":"34","verse":"20","text":"ﭑ عٍ سَمَ نّ عٍ يَشُييٍ سَفٌ نَشٍيٍ وَ مَ عٍ قَشَقٍ، عٍ بِنبِيٍ قَ قِندِ شْنِيٍ نُن سُبٍيٍ شَ دٌنسٍ رَ."},{"book":"عَننَبِ يٍرٍ مِ","chapter":"34","verse":"21","text":"ﭑ يُدَيَ مَنفّ سٍدٍكِيَ نُن عَ شَ كُنتِفِيٍ سَمَ نّ عٍ يَشُييٍ سَفٌ، نَشٍيٍ وَ مَ عٍ قَشَقٍ. ﭑ عٍ لُمَ نّ بَبِلْن مَنفّ شَ سْورِيٍ يِ رَ، نَشٍيٍ حَن بَرَ كٍلِ وٌ شُن مَ."},{"book":"عَننَبِ يٍرٍ مِ","chapter":"34","verse":"22","text":"عَلَتَلَ شَ مَسٍنيِ نَن يَ؛ ﭑ يَامَرِ قِمَ نّ عَلَكٌ عٍ مَن شَ قَ يِ تَا شِلِ مَ، عٍ شَ عَ فٍرٍ، عٍ عَ سُشُ، عٍ عَ فَن تّ رَ. ﭑ يُدَيَ شَ تَايٍ قِندِ مَ نّ فبَلٌي يِرٍ رَ، مِشِ يٌ مُ لُ نَا.»"}]}