{"data":[{"book":"Deuteronomium","chapter":"27","verse":"1","text":"Toen gaf Moses met de oudsten van Israël aan het volk het volgende bevel: Onderhoudt alle geboden, die ik u geef."},{"book":"Deuteronomium","chapter":"27","verse":"2","text":"En wanneer gij de Jordaan zijt overgetrokken naar het land, dat Jahweh, uw God, u gaat geven, moet gij u grote stenen oprichten, ze met kalk bestrijken,"},{"book":"Deuteronomium","chapter":"27","verse":"3","text":"en alle woorden van deze Wet daarop schrijven. En wanneer gij dus zijt overgetrokken, om in het land te komen, dat Jahweh, uw God, u gaat geven, een land dat druipt van melk en honing, zoals Jahweh, de God uwer vaderen beloofd heeft:"},{"book":"Deuteronomium","chapter":"27","verse":"4","text":"wanneer gij dus aan de overkant van de Jordaan zijt gekomen, moet ge die stenen, waarvan Ik u spreek, met kalk bestrijken, en op de berg Ebal oprichten."},{"book":"Deuteronomium","chapter":"27","verse":"5","text":"Dan moet gij daar voor Jahweh, uw God, een altaar bouwen. Het moet een altaar van stenen zijn, die ge niet met ijzer moogt bewerken;"},{"book":"Deuteronomium","chapter":"27","verse":"6","text":"ge moet het altaar van Jahweh, uw God, van ongehouwen stenen bouwen. En nadat gij daarop een brandoffer voor Jahweh, uw God, hebt opgedragen,"},{"book":"Deuteronomium","chapter":"27","verse":"7","text":"moet ge vredeoffers slachten, daar een maaltijd houden en vrolijk zijn voor het aanschijn van Jahweh, uw God."},{"book":"Deuteronomium","chapter":"27","verse":"8","text":"Dan moet ge op die stenen alle woorden van deze Wet schrijven, duidelijk en klaar."},{"book":"Deuteronomium","chapter":"27","verse":"9","text":"Nu spraken Moses en de levietische priesters tot heel Israël: Zwijg Israël, en luister! Heden zijt gij het volk van Jahweh, uw God, geworden."},{"book":"Deuteronomium","chapter":"27","verse":"10","text":"Luister dus naar de stem van Jahweh, uw God, en onderhoud zijn geboden en bepalingen, die ik u heden opleg."},{"book":"Deuteronomium","chapter":"27","verse":"11","text":"Daarna gaf Moses op die eigen dag het volk het volgende bevel:"},{"book":"Deuteronomium","chapter":"27","verse":"12","text":"Wanneer ge de Jordaan zijt overgetrokken, moeten Simeon, Levi, Juda, Issakar, Josef en Benjamin op de berg Gerizzim post vatten, om het volk te zegenen;"},{"book":"Deuteronomium","chapter":"27","verse":"13","text":"en Ruben, Gad, Aser, Zabulon, Dan en Neftali op de berg Ebal voor de vervloeking."},{"book":"Deuteronomium","chapter":"27","verse":"14","text":"Dan moeten de levieten met luider stem aan alle mannen van Israël plechtig verkonden:"},{"book":"Deuteronomium","chapter":"27","verse":"15","text":"Vervloekt de man, die een gesneden of gegoten beeld, zo’n gruwel voor Jahweh, zo’n kunstenaarsmaaksel, vervaardigt, en het heimelijk opstelt. En heel het volk zal antwoorden en zeggen: Amen!"},{"book":"Deuteronomium","chapter":"27","verse":"16","text":"Vervloekt, die zijn vader en moeder veracht. En heel het volk zal zeggen: Amen!"},{"book":"Deuteronomium","chapter":"27","verse":"17","text":"Vervloekt, die de grens van zijn naaste verlegt. En heel het volk zal zeggen: Amen!"},{"book":"Deuteronomium","chapter":"27","verse":"18","text":"Vervloekt, die een blinde op een dwaalweg voert. En heel het volk zal zeggen: Amen!"},{"book":"Deuteronomium","chapter":"27","verse":"19","text":"Vervloekt, die het recht van vreemdeling, wees en weduwe verkracht. En heel het volk zal zeggen: Amen!"},{"book":"Deuteronomium","chapter":"27","verse":"20","text":"Vervloekt, die gemeenschap houdt met de vrouw van zijn vader; want hij slaat het dek van zijn vader op. En heel het volk zal zeggen: Amen!"},{"book":"Deuteronomium","chapter":"27","verse":"21","text":"Vervloekt, die een beest misbruikt, welk dan ook. En heel het volk zal zeggen: Amen!"},{"book":"Deuteronomium","chapter":"27","verse":"22","text":"Vervloekt, die gemeenschap houdt met zijn zuster, de dochter van zijn vader, of die zijner moeder. En heel het volk zal zeggen: Amen!"},{"book":"Deuteronomium","chapter":"27","verse":"23","text":"Vervloekt, die gemeenschap houdt met zijn schoonmoeder. En heel het volk zal zeggen: Amen!"},{"book":"Deuteronomium","chapter":"27","verse":"24","text":"Vervloekt, die zijn naaste in het geheim vermoordt. En heel het volk zal zeggen: Amen!"},{"book":"Deuteronomium","chapter":"27","verse":"25","text":"Vervloekt, die een geschenk aanneemt, om onschuldig bloed te vergieten. En heel het volk zal zeggen: Amen!"},{"book":"Deuteronomium","chapter":"27","verse":"26","text":"Vervloekt, die de woorden van deze Wet niet gestand doet, en ze niet volbrengt. En heel het volk zal zeggen: Amen!"}]}