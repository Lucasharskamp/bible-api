{"data":[{"book":"Sams-Zgame","chapter":"20","verse":"1","text":"Hagi hazenkefima ufresankeno'a, Ra Anumzamo'a kagu vazigahie. Jekopu Anumzamo'a kegava hugante'nie."},{"book":"Sams-Zgame","chapter":"20","verse":"2","text":"Hagi Agra mono noma'afi mani'neno kza nehuno, Jerusalemi kumateti kza hu'zana atrenigeno egahie."},{"book":"Sams-Zgame","chapter":"20","verse":"3","text":"Hagi mika ne'za ofama hananana, antahi'negamino tevefima kre fanene hu ofama hananana, antahi muse hanie."},{"book":"Sams-Zgame","chapter":"20","verse":"4","text":"Hagi Agra kagri'ma kvesinia zana negamino, nazano tro'ma hunaku keagama retro hanana zana amane hugantenigeno knare zanke hugahie."},{"book":"Sams-Zgame","chapter":"20","verse":"5","text":"Hagi Kagrama ha'ma agatere'nanketa tagra musenkase huta kaninereta, Anumzantimofo agire krauvefana erisaga hugahune. Ra Anumzamo agrake mika nunamuma hanazana antahiramisie."},{"book":"Sams-Zgame","chapter":"20","verse":"6","text":"Hagi menina nagra antahi'noe, Ra Anumzamo'a monafinka ruotge kuma'afi mani'neno, Agra'ama huhampri'nante'nea kini ne'mo'na nunamuni'a antahinenamino kenona hunanteno, tamaga azanteti hanave'a eri ante ama huno naza huno navregahie."},{"book":"Sams-Zgame","chapter":"20","verse":"7","text":"Hagi mago'a vahe'mo'za hosi afuzmine karisi zmimofo hanavegu antahinezamize. Hianagi tagra Ra Anumzana tagri Anumzamofonte tamentintia nehune."},{"book":"Sams-Zgame","chapter":"20","verse":"8","text":"Hagi mago'a vahe' mo'za evuramiza haviza hugahazanagi, tagra oti'neta hankavenentake huta manigahune."},{"book":"Sams-Zgame","chapter":"20","verse":"9","text":"Ra Anumzamoka aza hunka kini nera agu'nevazinka, taza huoguma krafagema nehanunkenka, krafa ketia antahiramio."}]}