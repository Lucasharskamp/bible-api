{"data":[{"book":"ΘΡΗΝΟΙ","chapter":"3","verse":"1","text":"ΑΛΕΦ. Ἐγὼ ἀνὴρ ὁ βλέπων πτωχείαν, ἐν ῥάβδῳ θυμοῦ αὐτοῦ ἐπʼ ἐμέ."},{"book":"ΘΡΗΝΟΙ","chapter":"3","verse":"2","text":"Παρέλαβέ με καὶ ἀπήγαγέ με εἰς σκότος, καὶ οὐ φῶς."},{"book":"ΘΡΗΝΟΙ","chapter":"3","verse":"3","text":"Πλὴν ἐν ἐμοὶ ἐπέστρεψε χεῖρα αὐτοῦ ὅλην τὴν ἡμέραν,"},{"book":"ΘΡΗΝΟΙ","chapter":"3","verse":"4","text":"ἐπαλαίωσε σάρκα μου καὶ δέρμα μου, ὀστέα μου συνέτριψεν."},{"book":"ΘΡΗΝΟΙ","chapter":"3","verse":"5","text":"ΒΗΘ. Ἀνῳκοδόμησε κατʼ ἐμοῦ, καὶ ἐκύκλωσε κεφαλήν μου, καὶ ἐμόχθησεν·"},{"book":"ΘΡΗΝΟΙ","chapter":"3","verse":"6","text":"ἐν σκοτεινοῖς ἐκάθισέ με ὡς νεκροὺς αἰῶνος."},{"book":"ΘΡΗΝΟΙ","chapter":"3","verse":"7","text":"Ἀνῳκοδόμησε κατʼ ἐμοῦ, καὶ οὐκ ἐξελεύσομαι, ἐβάρυνε χαλκόν μου."},{"book":"ΘΡΗΝΟΙ","chapter":"3","verse":"8","text":"ΓΙΜΕΛ. Καί γε κεκράξομαι καὶ βοήσω, ἀπέφραξε προσευχήν μου."},{"book":"ΘΡΗΝΟΙ","chapter":"3","verse":"9","text":"ΔΑΛΕΘ. Ἀνῳκοδόμησεν ὁδούς μου, ἐνέφραξε τρίβους μου,"},{"book":"ΘΡΗΝΟΙ","chapter":"3","verse":"10","text":"ἐτάραξεν ἄρκος ἐνεδρεύουσα, αὐτός μοι λέων ἐν κρυφαίοις,"},{"book":"ΘΡΗΝΟΙ","chapter":"3","verse":"11","text":"κατεδίωξεν ἀφεστηκότα, καὶ κατέπαυσέ με, ἔθετό με ἠφανισμένην."},{"book":"ΘΡΗΝΟΙ","chapter":"3","verse":"12","text":"Η. Ἐνέτεινε τόξον αὐτοῦ, καὶ ἐστήλωσέ με ὡς σκοπὸν εἰς βέλος."},{"book":"ΘΡΗΝΟΙ","chapter":"3","verse":"13","text":"Εἰσήγαγεν ἐν τοῖς νεφροῖς μου ἰοὺς φαρέτρας αὐτοῦ."},{"book":"ΘΡΗΝΟΙ","chapter":"3","verse":"14","text":"Ἐγενήθην γέλως παντὶ λαῷ μου, ψαλμὸς αὐτῶν ὅλην τὴν ἡμέραν."},{"book":"ΘΡΗΝΟΙ","chapter":"3","verse":"15","text":"ΟΥΑΥ. Ἐχόρτασέ με πικρίας, ἐμέθυσέ με χολῆς,"},{"book":"ΘΡΗΝΟΙ","chapter":"3","verse":"16","text":"καὶ ἐξέβαλε ψήφῳ ὀδόντας μου· ἐψώμισέ με σποδὸν,"},{"book":"ΘΡΗΝΟΙ","chapter":"3","verse":"17","text":"καὶ ἀπώσατο ἐξ εἰρήνης ψυχήν μου· ἐπελαθόμην ἀγαθά."},{"book":"ΘΡΗΝΟΙ","chapter":"3","verse":"18","text":"Καὶ ἀπώλετο νῖκός μου, καὶ ἡ ἐλπίς μου ἀπὸ Κυρίου."},{"book":"ΘΡΗΝΟΙ","chapter":"3","verse":"19","text":"ΖΑΙΝ. Ἐμνήσθην ἀπὸ πτωχείας μου, καὶ ἐκ διωγμοῦ πικρία καὶ χολή μου μνησθήσεται,"},{"book":"ΘΡΗΝΟΙ","chapter":"3","verse":"20","text":"καὶ καταδολεσχήσει ἐπʼ ἐμὲ ἡ ψυχή μου."},{"book":"ΘΡΗΝΟΙ","chapter":"3","verse":"21","text":"Ταύτην τάξω εἰς τὴν καρδίαν μου, διατοῦτο ὑπομενῶ."},{"book":"ΘΡΗΝΟΙ","chapter":"3","verse":"21a","text":"ΗΘ. Τὰ ἐλέη Κυρίου, ὅτι οὐκ ἐξέλιπέ με, ὅτι οὐ συνετελέσθησαν οἱ οἰκτιρμοὶ αὐτοῦ· μῆνας εἰς τὰς πρωΐας ἐλέησον Κύριε, ὅτι οὐ συνετελέσθημεν, ὅτι οὐ συνετελέσθησαν οἱ οἰκτιρμοὶ αὐτοῦ."},{"book":"ΘΡΗΝΟΙ","chapter":"3","verse":"21b","text":"Καινὰ εἰς τὰς πρωΐας, πολλὴ ἡ πίστις σου."},{"book":"ΘΡΗΝΟΙ","chapter":"3","verse":"21c","text":"Μερίς μου Κύριος, εἶπεν ἡ ψυχή μου· διατοῦτο ὑπομενῶ αὐτῷ·"},{"book":"ΘΡΗΝΟΙ","chapter":"3","verse":"25","text":"ΤΗΘ. Ἀγαθὸς Κύριος τοῖς ὑπομένουσιν αὐτὸν, ψυχὴ ἣ ζητήσει αὐτὸν, ἀγαθόν·"},{"book":"ΘΡΗΝΟΙ","chapter":"3","verse":"26","text":"καὶ ὑπομενεῖ, καὶ ἡσυχάσει εἰς τὸ σωτήριον Κυρίου."},{"book":"ΘΡΗΝΟΙ","chapter":"3","verse":"27","text":"ΤΗΘ. Ἀγαθὸν ἀνδρὶ, ὅταν ἄρῃ ζυγὸν ἐν νεότητι αὐτοῦ,"},{"book":"ΘΡΗΝΟΙ","chapter":"3","verse":"28","text":"καθήσεται κατὰ μόνας, καὶ σιωπήσεται, ὅτι ᾖρεν ἐφʼ ἑαυτῷ."},{"book":"ΘΡΗΝΟΙ","chapter":"3","verse":"30","text":"ΙΩΔ. Δώσει τῷ παίοντι αὐτὸν σιαγόνα, χορτασθήσεται ὀνειδισμῶν·"},{"book":"ΘΡΗΝΟΙ","chapter":"3","verse":"31","text":"Ὅτι οὐκ εἰς τὸν αἰῶνα ἀπώσεται Κύριος."},{"book":"ΘΡΗΝΟΙ","chapter":"3","verse":"32","text":"ΧΑΦ. Ὅτι ὁ ταπεινώσας οἰκτειρήσει, καὶ κατὰ τὸ πλῆθος τοῦ ἐλέους αὐτοῦ,"},{"book":"ΘΡΗΝΟΙ","chapter":"3","verse":"33","text":"οὐκ ἀπεκριθη ἀπὸ καρδίας αὐτοῦ, καὶ ἐταπείνωσεν υἱοὺς ἀνδρός."},{"book":"ΘΡΗΝΟΙ","chapter":"3","verse":"34","text":"ΛΑΜΕΔ. Τοῦ ταπεινῶσαι ὑπὸ τοὺς πόδας αὐτοῦ πάντας δεσμίους γῆς,"},{"book":"ΘΡΗΝΟΙ","chapter":"3","verse":"35","text":"τοῦ ἐκκλίναι κρίσιν ἀνδρὸς κατέναντι προσώπου ὑψίστου,"},{"book":"ΘΡΗΝΟΙ","chapter":"3","verse":"36","text":"καταδικάσαι ἄνθρωπον ἐν τῷ κρίνεσθαι αὐτὸν, Κύριος οὐκ εἶπε."},{"book":"ΘΡΗΝΟΙ","chapter":"3","verse":"37","text":"Τίς οὕτως εἶπε, καὶ ἐγενήθη; Κύριος οὐκ ἐνετείλατο."},{"book":"ΘΡΗΝΟΙ","chapter":"3","verse":"38","text":"Ἐκ στόματος ὑψίστου οὐκ ἐξελεύσεται τὰ κακὰ καὶ τὸ ἀγαθόν."},{"book":"ΘΡΗΝΟΙ","chapter":"3","verse":"39","text":"ΜΗΜ. Τί γογγύσει ἄνθρωπος ζῶν, ἀνὴρ περὶ τῆς ἁμαρτίας αὐτοῦ;"},{"book":"ΘΡΗΝΟΙ","chapter":"3","verse":"40","text":"ΝΟΥΝ. Ἐξηρευνήθη ἡ ὁδὸς ἡμῶν καὶ ἠτάσθη, καὶ ἐπιστρέψομεν ἕως Κυρίου."},{"book":"ΘΡΗΝΟΙ","chapter":"3","verse":"41","text":"Ἀναλάβωμεν καρδίας ἡμῶν ἐπὶ χειρῶν πρὸς ὑψηλὸν ἐν οὐρανῷ."},{"book":"ΘΡΗΝΟΙ","chapter":"3","verse":"42","text":"Ἡμαρτήσαμεν, ἠσεβήσαμεν, καὶ οὐχ ἱλάσθης."},{"book":"ΘΡΗΝΟΙ","chapter":"3","verse":"43","text":"ΣΑΜΕΧ. Ἐπεσκέπασας ἐν ʼθυμῷ, καὶ ἀπεδίωξας ἡμᾶς, ἀπέκτεινας, οὐκ ἐφείσω."},{"book":"ΘΡΗΝΟΙ","chapter":"3","verse":"44","text":"Ἐπεσκέπασας νεφέλην σεαυτῷ ἕινεκεν προσευχῆς,"},{"book":"ΘΡΗΝΟΙ","chapter":"3","verse":"45","text":"καμμύσαι με καὶ ἀπωσθῆναι. ΑΙΝ. Ἔθηκας ἡμᾶς ἐν μέσῳ τῶν λαῶν."},{"book":"ΘΡΗΝΟΙ","chapter":"3","verse":"46","text":"Διήνοιξαν ἐφʼ ἡμᾶς τὸ στόμα αὐτῶν πάντες οἱ ἐχθροὶ ἡμῶν."},{"book":"ΘΡΗΝΟΙ","chapter":"3","verse":"47","text":"Φόβος καὶ θυμὸς ἐγενήθη ἡμῖν, ἔπαρσις καὶ συντριβή."},{"book":"ΘΡΗΝΟΙ","chapter":"3","verse":"48","text":"Ἀφέσεις ὑδάτων κατάξει ὁ ὀφθαλμός μου ἐπὶ τὸ σύντριμμα τῆς θυγατρὸς τοῦ λαοῦ μου."},{"book":"ΘΡΗΝΟΙ","chapter":"3","verse":"49","text":"ΦΗ. Ὁ ὀφθαλμός μου κατεπόθη, καὶ οὐ σιγήσομαι τοῦ μὴ εἶναι ἔκνηψιν,"},{"book":"ΘΡΗΝΟΙ","chapter":"3","verse":"50","text":"ἕως οὗ διακύψῃ καὶ ἴδῃ Κύριος ἐξ οὐρανοῦ."},{"book":"ΘΡΗΝΟΙ","chapter":"3","verse":"51","text":"Ὁ ὀφθαλμός μου ἐπιφυλλιεῖ ἐπὶ τὴν ψυχήν μου παρὰ πάσας θυγατέρας πόλεως."},{"book":"ΘΡΗΝΟΙ","chapter":"3","verse":"52","text":"ΤΣΑΔΗ. Θηρεύοντες ἐθήρευσάν με ὡς στρουθίον· πάντες οἱ ἐχθροί μου δωρεὰν"},{"book":"ΘΡΗΝΟΙ","chapter":"3","verse":"53","text":"ἐθανάτωσαν ἐν λάκκῳ ζωήν μου, καὶ ἐπέθηκαν λίθον ἐπʼ ἐμοί."},{"book":"ΘΡΗΝΟΙ","chapter":"3","verse":"54","text":"Ὑπερεχύθη ὕδωρ ἐπὶ τὴν κεφαλήν μου· εἶπα, ἄπωσμαι."},{"book":"ΘΡΗΝΟΙ","chapter":"3","verse":"55","text":"ΚΩΦ. Ἐπεκαλεσάμην τὸ ὄνομά σου, Κύριε, ἐκ λάκκου κατωτάτου·"},{"book":"ΘΡΗΝΟΙ","chapter":"3","verse":"56","text":"Φωνήν μου ἤκουσας· μὴ κρύψῃς τὰ ὦτά σου εἰς τὴν δέησίν μου·"},{"book":"ΘΡΗΝΟΙ","chapter":"3","verse":"57","text":"Εἰς τὴν βοήθειάν μου ἤγγισας· ἐν ἡμέρᾳ ᾗ ἐπεκαλεσάμην σε εἶπάς μοι, μὴ φοβοῦ."},{"book":"ΘΡΗΝΟΙ","chapter":"3","verse":"58","text":"ΡΗΧΣ. Ἐδίκασας, Κύριε, τὰς δίκας τῆς ψυχῆς μου, ἐλυτρώσω τὴν ζωήν μου."},{"book":"ΘΡΗΝΟΙ","chapter":"3","verse":"59","text":"Ἴδες, Κύριε, τὰς ταραχάς μου, ἔκρινας τὴν κρίσιν μου."},{"book":"ΘΡΗΝΟΙ","chapter":"3","verse":"60","text":"Εἶδες πᾶσαν τὴν ἐκδίκησιν αὐτῶν, εἰς πάντας διαλογισμοὺς αὐτῶν ἐν ἐμοί."},{"book":"ΘΡΗΝΟΙ","chapter":"3","verse":"61","text":"ΧΣΕΝ. Ἤκουσας τὸν ὀνειδισμὸν αὐτῶν, πάντας τοὺς διαλογισμοὺς αὐτῶν κατʼ ἐμοῦ,"},{"book":"ΘΡΗΝΟΙ","chapter":"3","verse":"62","text":"χείλη ἐπανισταμένων μοι, καὶ μελέτας αὐτῶν κατʼ ἐμοῦ ὅλην τὴν ἡμέραν,"},{"book":"ΘΡΗΝΟΙ","chapter":"3","verse":"63","text":"καθέδραν αὐτῶν, καὶ ἀνάστασιν αὐτῶν· ἐπίβλεψον ἐπὶ ὀφθαλμοὺς αὐτῶν."},{"book":"ΘΡΗΝΟΙ","chapter":"3","verse":"64","text":"Ἀποδώσεις αὐτοῖς ἀνταπόδομα, Κύριε, κατὰ τὰ ἔργα τῶν χειρῶν αὐτῶν."},{"book":"ΘΡΗΝΟΙ","chapter":"3","verse":"65","text":"ΘΑΥ. Ἀποδώσεις αὐτοῖς ὑπερασπισμὸν, καρδίας μου μόχθον."},{"book":"ΘΡΗΝΟΙ","chapter":"3","verse":"66","text":"Σὺ αὐτοὺς καταδιώξεις ἐν ὀργῇ, καὶ ἐξαναλώσεις αὐτοὺς ὑποκάτωθεν τοῦ οὐρανοῦ, Κύριε."}]}