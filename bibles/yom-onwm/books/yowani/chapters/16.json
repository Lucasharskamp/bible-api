{"data":[{"book":"Yowani","chapter":"16","verse":"1","text":"Ndilukembi mambu mama mu diambu di lubika bua mu zithotolo."},{"book":"Yowani","chapter":"16","verse":"2","text":"Bela ku lukuka mu zinzo ziawu zi zithutukunu ayi thangu yeka nkuiza yoyi woso mutu bu kela kuluvonda ; kela banzila ti Nzambi kalembo sadila."},{"book":"Yowani","chapter":"16","verse":"3","text":"Bela vanga mambu bila momo basi zaba ko Tata ayi basi kunzaba ko."},{"book":"Yowani","chapter":"16","verse":"4","text":"Ndilukembi mambu mama muingi thangu bu yela fuana, luba tebuka moyoti ndilukamba mawu. Ndisia kulukamba ko mambu mama tona vana thononobila buna ndikidi yeno."},{"book":"Yowani","chapter":"16","verse":"5","text":"—Buabu ndieka kuenda kuidi mutu wuthuma. Vayi kadi mutu wumosimu beno kakadi kundiuvula : kuevi wunkuenda e ?"},{"book":"Yowani","chapter":"16","verse":"6","text":"Vayi mu diambu ndilukembi mambu mama, kiadi kiwedi mu mintima mieno."},{"book":"Yowani","chapter":"16","verse":"7","text":"Vayi makiedika ndikulukamba : bulutidi mbote kuidi beno minu ndienda ; bila enati ndikadi kuenda, buna mbombi kalendi kuiza ko kuidi beno. Vayi enati ndiedi, buna ndiela kulufidisa mbombi."},{"book":"Yowani","chapter":"16","verse":"8","text":"Bu kela kuiza, wela sudikisa bumboti nzimbala yi batu mu diambu di masumu, mu busonga ayi mu diambu di tsambusulu."},{"book":"Yowani","chapter":"16","verse":"9","text":"Mu diambu di masumu bila bakadi ku nguilukila."},{"book":"Yowani","chapter":"16","verse":"10","text":"Mu diambu di busonga bila ndieka kuenda kuidi Tata, ayi lulendi buela kumbona ko."},{"book":"Yowani","chapter":"16","verse":"11","text":"Mu diambu di tsambusulu bila pfumu yi nza yayi wukisambusulu."},{"book":"Yowani","chapter":"16","verse":"12","text":"Muaki mambu mawombo makidi yama ma kulukamba, vayi buabululendi ku manatikisa ko."},{"book":"Yowani","chapter":"16","verse":"13","text":"Vayi niandi, Pheve yi kiedika, bu kela kuiza, buna wela kuludiatisa mu kiedika kioso, bila kalendi tuba ko mambu mandi veka, vayi wela kulukamba mambu momo kawa. Wela kulukamba mambu mela kuiza ku ntuala."},{"book":"Yowani","chapter":"16","verse":"14","text":"Wela kukhembisa bila wela bonga mambu moso madi mu miny ayi mawu kela kulukamba."},{"book":"Yowani","chapter":"16","verse":"15","text":"Bibio bivuidi tata, minu kuandi ndibivuidi. Diawu thubidingi ti wela bonga mambu moso madi mu minu ayi wela kulukamba mawu."},{"book":"Yowani","chapter":"16","verse":"16","text":"Fioti kuandi kaka fisiedi buna lulendi buela kumbona ko, vayi fioti kuandi fisiedi buna luela kumbona !"},{"book":"Yowani","chapter":"16","verse":"17","text":"Ndambu mu minlonguki miandi mikambasana miawu na miawu :"},{"book":"Yowani","chapter":"16","verse":"18","text":"Bawu na bawu batuba :"},{"book":"Yowani","chapter":"16","verse":"19","text":"Yesu wuzaba ti bazola kunyuvula kiuvu, buna wuba kamba :"},{"book":"Yowani","chapter":"16","verse":"20","text":"Bukiedika ndikulukamba ti luela dila ayi luela nionga. Muaki nza yela mona khini. Beno luela ba mu kiadi vayi kiadi kieno kiela kituka khini."},{"book":"Yowani","chapter":"16","verse":"21","text":"Nketo bu keti buta wumonanga ziphasi bila thanguꞌandi yifueni. Vayi bu kabutidi, buna wunzimbakananga ziphasi ziandi mu diambu di khini yoyo kammonanga mu mona ti mutu butukidi mu nza."},{"book":"Yowani","chapter":"16","verse":"22","text":"Beno mamveno, buabu mu phasi lueka vayi ndiela buela kulumona ayi mintima mieno miela mona khini ayi kuisi ko mutu wela kuluziona khini eno."},{"book":"Yowani","chapter":"16","verse":"23","text":"Mu lumbu beni kina, lulendi ba kundiuvula kadi diambu dimosi ko. Bila bukiedika ndikulukamba ti bima bioso biobi luela lomba kuidi Tata mu dizina diama, buna wela kuluvana biawu."},{"book":"Yowani","chapter":"16","verse":"24","text":"Nate buabu kadi diambu dimosi lulombidi ko mu dizina diama, vayi bikalulomba ayi malu tambula muingi khini eno yiba yiduka."},{"book":"Yowani","chapter":"16","verse":"25","text":"Ndilukembi mambu momo mu zinongo. Vayi thangu yeka nkuiza yoyi ndiela kambu buela kuluyolukila mu zinongo ; vayi ndiela kulusudikisa mambu mamo matedi tata."},{"book":"Yowani","chapter":"16","verse":"26","text":"Mu lumbu kina, luela lomba mu dizina diama. Ayi kadi tuba ti minu ndiela leba Tata mu diambu dieno,"},{"book":"Yowani","chapter":"16","verse":"27","text":"bila niandi veka Tata weta kuluzola ; bila beno lueta kunzola ayi lueta wilukila ti kuidi Nzambi tata minu ndiba."},{"book":"Yowani","chapter":"16","verse":"28","text":"Kuidi tata ndiba ayi ndiyiza va nza ; buabu ndieka buela bika nza ayi ndieka kuenda kuidi tata."},{"book":"Yowani","chapter":"16","verse":"29","text":"Minlonguki miandi minkamba :"},{"book":"Yowani","chapter":"16","verse":"30","text":"Buabu tusudikidi mboti ti ngeyo zebi mambu moso ayi wisi ko mfunuti mutu kayuvula diambu. Mu diambu diodi tuwilukidi mboti ti ngeyo kuidi wuba."},{"book":"Yowani","chapter":"16","verse":"31","text":"Yesu wuba vutudila :"},{"book":"Yowani","chapter":"16","verse":"32","text":"Tala thangu yeka kuiza ayi yifueni, yoyi luela bela basasakana, kadika mutu ku nzoꞌandi ; ayi luela kumbika minu veka. Muaki ndisi ko minu veka bila Tata widi mu minu."},{"book":"Yowani","chapter":"16","verse":"33","text":"Ndilukembi mambu mama muingi lutambula ndembama mu minu. Luela yamusu va nza vayi luba bukhafi bila minu ndungini nza."}]}