{"data":[{"book":"Walawi","chapter":"18","verse":"1","text":"Mndewa Imulungu kamulongela Musa,"},{"book":"Walawi","chapter":"18","verse":"2","text":"“Walongele vino wanhu wa Izilaeli, ‘Niye ayo Mndewa Imulungu wenu."},{"book":"Walawi","chapter":"18","verse":"3","text":"Sikumutende kamba viwotenda wanhu wa isi ya Misili kuko kumulawile, vivija sikumutende kamba viwotenda wanhu wa isi ya Kanaani kuko kuniwagala. Sikumukweleleze viwotenda hewo."},{"book":"Walawi","chapter":"18","verse":"4","text":"Mweye mugoge malagizo gangu na mukweleleze gaja goniwalongela, niye ayo Mndewa Imulungu wenu."},{"book":"Walawi","chapter":"18","verse":"5","text":"Gogeni malagizo gangu na gaja goniwalongela kwavija munhu yogagoga kokuwa mgima kubitila gago, niye ayo Mndewa Imulungu."},{"book":"Walawi","chapter":"18","verse":"6","text":"“ ‘Munhu yoyose sikuyamuwase ndugu yake wa usungu, niye ayo Mndewa Imulungu."},{"book":"Walawi","chapter":"18","verse":"7","text":"“ ‘Sikuumgele kinyala tatako kwa kumuwasa mamako, sikuumuwase mamako yakulelile."},{"book":"Walawi","chapter":"18","verse":"8","text":"“ ‘Sikuumuwase mwehe wa tatako, mbuli ayo yomgela kinyala tatako."},{"book":"Walawi","chapter":"18","verse":"9","text":"“ ‘Sikuumuwase lumbu jako, yawe mndele wa tatako hebu wa mamako, yawe kakulila mng'anda imoja na gweye hebu kakulila kunze."},{"book":"Walawi","chapter":"18","verse":"10","text":"“ ‘Sikuumuwase mzukulu wako, yawe mzukulu wako yaleligwe na mwanago wa kimbigalo hebu mzukulu wako yaleligwe na mwanago wa kitwanzi, mbuli ayo yokugela kinyala."},{"book":"Walawi","chapter":"18","verse":"11","text":"“ ‘Sikuumuwase mndele yaleligwe na mamako wa kuvikila, yasoligwe na tatako, mndele ayo lumbu jako."},{"book":"Walawi","chapter":"18","verse":"12","text":"“ ‘Sikuumuwase shangazi yako, kwavija ayo ni lumbu wa tatako."},{"book":"Walawi","chapter":"18","verse":"13","text":"“ ‘Sikuumuwase mamako mkulu hebu mamako mdodo, kwavija ayo ni ndugu wa mamako."},{"book":"Walawi","chapter":"18","verse":"14","text":"“ ‘Sikuumuwase mwehe wa tatako mkulu hebu mwehe wa tatako mdodo, kwavija ayo nayo vivija mamako."},{"book":"Walawi","chapter":"18","verse":"15","text":"“ ‘Sikuumuwase mwehe wa mwanago, kwavija ayo mkwe yako."},{"book":"Walawi","chapter":"18","verse":"16","text":"“ ‘Sikuumuwase mwehe wa mdodo wako hebu mkulu wako, kwavija ayo mulamu wako."},{"book":"Walawi","chapter":"18","verse":"17","text":"“ ‘Sikuumuwase mtwanzi yoyose na imwana hebu na wazukulu zake. Kwavija awo ndugu zake, wahatenda vivo kotenda gehile."},{"book":"Walawi","chapter":"18","verse":"18","text":"“ ‘Sikuumsole mkulu wa mwehe wako hebu mdodo wa mwehe wako, kipindi mwehe wako yang'hali mgima."},{"book":"Walawi","chapter":"18","verse":"19","text":"“ ‘Sikuumuwase mtwanzi mna ikipindi chake cha kutumika."},{"book":"Walawi","chapter":"18","verse":"20","text":"“ ‘Sikuumuwase mwehe wa miyago, wahatenda avo koifitiza mwenyego."},{"book":"Walawi","chapter":"18","verse":"21","text":"“ ‘Sikuumulave nhosa mwanago yoyose kwa imulungu yokemigwa Moleki, kwavija wahatenda vivo kodikudula twaga jangu niye Imulungu wako. Niye ayo Mndewa Imulungu."},{"book":"Walawi","chapter":"18","verse":"22","text":"“ ‘Sikuumuwase mbigalo miyago kamba viutenda kwa mtwanzi, mbuli ayo yonigevuza niye Imulungu."},{"book":"Walawi","chapter":"18","verse":"23","text":"“ ‘Sikuumuwase mnyama kwavija koifitiza mwenyego. Na mtwanzi sikuyaigale mwenyego kuwasigwa na mnyama kwavija mbuli ayo kilozo."},{"book":"Walawi","chapter":"18","verse":"24","text":"“ ‘Sikumuifitize kwa kutenda mbuli azo, kwavija mbuli azo zizo zowotenda wanhu wa isi zili kuulongozi wenu na niye nowawinga ili mukale mweye."},{"book":"Walawi","chapter":"18","verse":"25","text":"Isi yao ifitizigwa na niye niitagusa, nayo iwadeka wanhu okala mumo."},{"book":"Walawi","chapter":"18","verse":"26","text":"Lakini mweye na iwageni okala kumwenu gagogeni malagizo gangu na gaja goniwalongela na sikumutende mbuli kamba zizo."},{"book":"Walawi","chapter":"18","verse":"27","text":"Kwavija nzambi azo wazitenda wanhu wakalile mwiisi ayo, na hewo waifitiza isi ayo."},{"book":"Walawi","chapter":"18","verse":"28","text":"Avo mwahaifitiza isi ayo yowadeka kamba viiwadekile wanhu wakalile mumo."},{"book":"Walawi","chapter":"18","verse":"29","text":"“ ‘Munhu yoyose yotenda mbuli kamba azo kobaguligwa na wanhu zake."},{"book":"Walawi","chapter":"18","verse":"30","text":"Gogeni gaja ganiwalagize, sikumukweleleze gaja gawatendile wanhu wakalile mwiisi ayo mweye hamunakwiza, mwahatenda vivo moifitiza wenyego. Niye ayo Mndewa Imulungu wenu.’ ”"}]}