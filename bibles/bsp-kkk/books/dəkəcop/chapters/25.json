{"data":[{"book":"Dəkəcop","chapter":"25","verse":"1","text":"Kɔ Abraham ɛlɛk sɔ wəran wəlɔma, pacwe kɔ Ketura."},{"book":"Dəkəcop","chapter":"25","verse":"2","text":"Kɔ Ketura oŋkomɛ kɔ awut arkun: Simraŋ, Yɔksaŋ, Mediyaŋ, Madiyaŋ, Yisbak, kɔ Suwah."},{"book":"Dəkəcop","chapter":"25","verse":"3","text":"Kɔ Yɔksaŋ oŋkom Saba kɔ Dedaŋ. Awut arkun a Dedaŋ ŋanayɔnɛ afum a tɔf maas: 'Asuri, aLetusi kɔ aLeyumi."},{"book":"Dəkəcop","chapter":"25","verse":"4","text":"Awut a Madiyaŋ ŋanayɔnɛ Hefah, Hefer, Henok, Abidah, kɔ Ɛldaha. Akaŋɛ ŋanayɔnɛ awut a Ketura."},{"book":"Dəkəcop","chapter":"25","verse":"5","text":"Abraham ɛnasɔŋ daka dɔn fəp Siyaka."},{"book":"Dəkəcop","chapter":"25","verse":"6","text":"Awut a alak'ɔn, k'ompocɛ ŋa, pəsɔrɔyi doru, k'eŋkekərɛ ŋa poŋ pəbɔlɛnɛ ŋa wan kɔn Siyaka, atɔf nŋɛ ŋeyi ntende kəca nkɛ dec dɛmpɛ mɔ."},{"book":"Dəkəcop","chapter":"25","verse":"7","text":"Kəwon ka Abraham doru kənasɔtɔ meren tasar tin wəco camət mɛrəŋ kɔ kəcamət (175)."},{"book":"Dəkəcop","chapter":"25","verse":"8","text":"Kɔ Abraham ontorɛ kifir, k'efi ntɛ encepərɛnɛ detem dobotu mɔ, pəbɛk, pənɛmbərɛ mataka ma doru, k'ɔnɔŋkəl atem ɔn aŋɛ ŋanafi mɔ."},{"book":"Dəkəcop","chapter":"25","verse":"9","text":"Siyaka kɔ Səmayila awut a Abraham, ŋawup kɔ nde dəkəwupɛnɛ da Makpela, nde dalɛ da Hefəroŋ wan ka Cohar wəHewy, pətɛfərɛnɛ di kɔ Mamre."},{"book":"Dəkəcop","chapter":"25","verse":"10","text":"Dalɛ dɛnayi ndɛ Abraham ɛnaway nnɔ aHewy ŋayi mɔ. Difɔ anawup Abraham kɔ wəran kɔn Sara."},{"book":"Dəkəcop","chapter":"25","verse":"11","text":"Ntɛ defi da Abraham dencepər mɔ, kɔ Kanu kəmpocɛ wan kɔn Siyaka nwɛ ɛnandɛ nde kələmp ka Lahay-Roy kəsək mɔ."},{"book":"Dəkəcop","chapter":"25","verse":"12","text":"Awut a Səmayila ŋɔ akaŋɛ, Səmayila wan k'Abraham, nwɛ wan wəran wəMisira Akar wəcar ka Sara ɛnakomɛ Abraham mɔ."},{"book":"Dəkəcop","chapter":"25","verse":"13","text":"Mewe ma awut a Səmayila mɛmɛ, tɔkɔ ŋanabɛkɛnɛ mɔ: Nebayɔt coco ca Səmayila, Kedar, Adbɛl, Mibsam,"},{"book":"Dəkəcop","chapter":"25","verse":"14","text":"Misma, Dumah, Masa,"},{"book":"Dəkəcop","chapter":"25","verse":"15","text":"Hadad, Tema, Yetur, Nafis, kɔ Kedma. Awut a Səmayila ŋɔ akakɔ."},{"book":"Dəkəcop","chapter":"25","verse":"16","text":"Mewe maŋan mɔ mamɔkɔ tɛndɛ taŋan cəgbo cəgbo. Abɛ wəco kɔ mɛrəŋ ŋanayi ŋa kiriŋ dɛlay daŋan."},{"book":"Dəkəcop","chapter":"25","verse":"17","text":"Kəyi ka Səmayila doru kənawon meren tasar tin wəco maas kɔ camət mɛrəŋ (137). K'ontorɛ kifir, k'ɔnɔŋkəl atem ɔn akɔ ŋanafi mɔ."},{"book":"Dəkəcop","chapter":"25","verse":"18","text":"Afum a Səmayila ŋayi kəyɛfɛ ka Hawila haŋ Sur nsɛ səntɛfərnɛ Misira mɔ, kəkɔ ka kəca ka Asiri. Yuruya ya Səmayila ŋanandɛ ŋatɛfərnɛ awɛnc aŋa fəp."},{"book":"Dəkəcop","chapter":"25","verse":"19","text":"Afum a Siyaka ŋ'aŋɛ, wan ka Abraham. Abraham okom Siyaka."},{"book":"Dəkəcop","chapter":"25","verse":"20","text":"Siyaka ɛnasɔtɔ meren wəco maŋkəlɛ (40) a k'endenɛncɛ Rebeka, wan wəran wəka Betuhɛl wəka Aram wəka Padaŋ-Aram, wəkirɛ ka Labaŋ wəka Aram."},{"book":"Dəkəcop","chapter":"25","verse":"21","text":"Kɔ Siyaka ontola MARIKI teta wəran kɔn, bawo ɛnakom fɛ wan. Kɔ MARIKI ene kətola kɔn. Kɔ wəran kɔn Rebeka ɛmbɛkəs."},{"book":"Dəkəcop","chapter":"25","verse":"22","text":"Kɔ awut ŋayɛfərɛnɛ kɔ kor disrɛ, kɔ Rebeka eyifnɛ: «Ak'ender im tantɛ-ɛ?» K'ɔŋkɔ pəkornɛ MARIKI."},{"book":"Dəkəcop","chapter":"25","verse":"23","text":"Kɔ MARIKI kəloku kɔ: «Afum a tɔf mɛrəŋ ŋay'əm dəkor, afum mɛrəŋ akakɔ ŋandegbɛyɛnɛ kəwur əm dəkor. Afum a wəkin nwɛ ŋandetasərnɛ aka wəka mɛrəŋ. Wəbeki endeyi wəfɛt wəkɔ dəntɔf.»"},{"book":"Dəkəcop","chapter":"25","verse":"24","text":"Dəŋkom dɔn k'anəŋk a cəberi cəyi kɔ dəkor."},{"book":"Dəkəcop","chapter":"25","verse":"25","text":"Dəŋkom daŋan, kɔ wəcɔkɔ-cɔkɔ ender pəla cəfon ceyim dəris pəmɔ wɛsɛm, k'awe kɔ Esayu."},{"book":"Dəkəcop","chapter":"25","verse":"26","text":"Kɔ tencepər, kɔ wəka mɛrəŋ ender pəsumpər atek ŋa wəcɔkɔ-cɔkɔ. K'awe wəkakɔ Yakuba. Siyaka pəsɔtɔ tɛm tatɔkɔ oŋ meren wəco camət tin (60) a k'andekomɛ kɔ awut akaŋɛ."},{"book":"Dəkəcop","chapter":"25","verse":"27","text":"Kɔ awut arkun aŋɛ ŋambɛk. Kɔ Esayu ende pəyɔnɛ wəpɛn wətɔt, wəbɔtər kəyɛksɛ-yɛksɛ dəkulum kətɛn ka sɛm yɛpɛn, kɔ Yakuba nkɔn ɔyɔnɛ wəyi wəka dare, wətɔsimsɛ dis pəbɔtər kəndɛ d'abal."},{"book":"Dəkəcop","chapter":"25","verse":"28","text":"Siyaka ɛnabɔtər Esayu bawo ɛnabɔtər sɛm nyɛ Esayu ɛncpɛn mɔ. Rebeka nkɔn pəbɔtər Yakuba."},{"book":"Dəkəcop","chapter":"25","verse":"29","text":"Dɔsɔk dɔlɔma kɔ Yakuba oncoŋər mɛnc, kɔ Esayu ender pəyɛfɛ dəkulum dis dɔlɔl kɔ."},{"book":"Dəkəcop","chapter":"25","verse":"30","text":"Kɔ Esayu oloku Yakuba: «Məpoc'em, ilɛtsɛn'am idi pəyim pam papɔkɔ bawo dis dɔlɔl im.» Ti tɔ asɔŋɛ Esayu tewe ta «Edɔm25.30  «Edɔm» ti tɔ tatɔkɔ «pəyim» »."},{"book":"Dəkəcop","chapter":"25","verse":"31","text":"Kɔ Yakuba oloku Esayu: «Məwayər im mɔkɔ dəkəcəmɛ da debeki dam.»"},{"book":"Dəkəcop","chapter":"25","verse":"32","text":"Kɔ Esayu oloku kɔ: «In'ɛwɛ icfi, ake dəkəcəmɛ da debeki dadɔkɔ dendeyɔ em-ɛ?»"},{"book":"Dəkəcop","chapter":"25","verse":"33","text":"Kɔ Yakuba oloku: «Mədɛrəm'em kərɛsna.» Kɔ Esayu ɛndɛrəmɛ Yakuba k'ɛwayər kɔ dəkəcəmɛ da debeki dɔn."},{"book":"Dəkəcop","chapter":"25","verse":"34","text":"Kɔ Yakuba ompocɛ Esayu kəcom, kɔ mɛnc mamɔkɔ. Kɔ Esayu endi yeri yayɔkɔ, k'omun, k'ɛyɛfɛ k'ɔŋkɔ. Tatɔkɔ tɔ Esayu ɛnagbal dəkəcəmɛ da debeki dɔn."}]}