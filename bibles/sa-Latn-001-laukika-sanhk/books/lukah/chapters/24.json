{"data":[{"book":"lUkaH","chapter":"24","verse":"1","text":"atha saptAhaprathamadine'tipratyUSe tA yoSitaH sampAditaM sugandhidravyaM gRhItvA tadanyAbhiH kiyatIbhiH strIbhiH saha zmazAnaM yayuH|"},{"book":"lUkaH","chapter":"24","verse":"2","text":"kintu zmazAnadvArAt pASANamapasAritaM dRSTvA"},{"book":"lUkaH","chapter":"24","verse":"3","text":"tAH pravizya prabho rdehamaprApya"},{"book":"lUkaH","chapter":"24","verse":"4","text":"vyAkulA bhavanti etarhi tejomayavastrAnvitau dvau puruSau tAsAM samIpe samupasthitau"},{"book":"lUkaH","chapter":"24","verse":"5","text":"tasmAttAH zaGkAyuktA bhUmAvadhomukhyasyasthuH| tadA tau tA Ucatu rmRtAnAM madhye jIvantaM kuto mRgayatha?"},{"book":"lUkaH","chapter":"24","verse":"6","text":"sotra nAsti sa udasthAt|"},{"book":"lUkaH","chapter":"24","verse":"7","text":"pApinAM kareSu samarpitena kruze hatena ca manuSyaputreNa tRtIyadivase zmazAnAdutthAtavyam iti kathAM sa galIli tiSThan yuSmabhyaM kathitavAn tAM smarata|"},{"book":"lUkaH","chapter":"24","verse":"8","text":"tadA tasya sA kathA tAsAM manaHsu jAtA|"},{"book":"lUkaH","chapter":"24","verse":"9","text":"anantaraM zmazAnAd gatvA tA ekAdazaziSyAdibhyaH sarvvebhyastAM vArttAM kathayAmAsuH|"},{"book":"lUkaH","chapter":"24","verse":"10","text":"magdalInImariyam, yohanA, yAkUbo mAtA mariyam tadanyAH saGginyo yoSitazca preritebhya etAH sarvvA vArttAH kathayAmAsuH"},{"book":"lUkaH","chapter":"24","verse":"11","text":"kintu tAsAM kathAm anarthakAkhyAnamAtraM buddhvA kopi na pratyait|"},{"book":"lUkaH","chapter":"24","verse":"12","text":"tadA pitara utthAya zmazAnAntikaM dadhAva, tatra ca prahvo bhUtvA pArzvaikasthApitaM kevalaM vastraM dadarza; tasmAdAzcaryyaM manyamAno yadaghaTata tanmanasi vicArayan pratasthe|"},{"book":"lUkaH","chapter":"24","verse":"13","text":"tasminneva dine dvau ziyyau yirUzAlamazcatuSkrozAntaritam immAyugrAmaM gacchantau"},{"book":"lUkaH","chapter":"24","verse":"14","text":"tAsAM ghaTanAnAM kathAmakathayatAM"},{"book":"lUkaH","chapter":"24","verse":"15","text":"tayorAlApavicArayoH kAle yIzurAgatya tAbhyAM saha jagAma"},{"book":"lUkaH","chapter":"24","verse":"16","text":"kintu yathA tau taM na paricinutastadarthaM tayo rdRSTiH saMruddhA|"},{"book":"lUkaH","chapter":"24","verse":"17","text":"sa tau pRSTavAn yuvAM viSaNNau kiM vicArayantau gacchathaH?"},{"book":"lUkaH","chapter":"24","verse":"18","text":"tatastayoH kliyapAnAmA pratyuvAca yirUzAlamapure'dhunA yAnyaghaTanta tvaM kevalavidezI kiM tadvRttAntaM na jAnAsi?"},{"book":"lUkaH","chapter":"24","verse":"19","text":"sa papraccha kA ghaTanAH? tadA tau vaktumArebhAte yIzunAmA yo nAsaratIyo bhaviSyadvAdI Izvarasya mAnuSANAJca sAkSAt vAkye karmmaNi ca zaktimAnAsIt"},{"book":"lUkaH","chapter":"24","verse":"20","text":"tam asmAkaM pradhAnayAjakA vicArakAzca kenApi prakAreNa kruze viddhvA tasya prANAnanAzayan tadIyA ghaTanAH;"},{"book":"lUkaH","chapter":"24","verse":"21","text":"kintu ya isrAyelIyalokAn uddhArayiSyati sa evAyam ityAzAsmAbhiH kRtA|tadyathA tathAstu tasyA ghaTanAyA adya dinatrayaM gataM|"},{"book":"lUkaH","chapter":"24","verse":"22","text":"adhikantvasmAkaM saGginInAM kiyatstrINAM mukhebhyo'sambhavavAkyamidaM zrutaM;"},{"book":"lUkaH","chapter":"24","verse":"23","text":"tAH pratyUSe zmazAnaM gatvA tatra tasya deham aprApya vyAghuTyetvA proktavatyaH svargIsadUtau dRSTAvasmAbhistau cAvAdiSTAM sa jIvitavAn|"},{"book":"lUkaH","chapter":"24","verse":"24","text":"tatosmAkaM kaizcit zmazAnamagamyata te'pi strINAM vAkyAnurUpaM dRSTavantaH kintu taM nApazyan|"},{"book":"lUkaH","chapter":"24","verse":"25","text":"tadA sa tAvuvAca, he abodhau he bhaviSyadvAdibhiruktavAkyaM pratyetuM vilambamAnau;"},{"book":"lUkaH","chapter":"24","verse":"26","text":"etatsarvvaduHkhaM bhuktvA svabhUtiprAptiH kiM khrISTasya na nyAyyA?"},{"book":"lUkaH","chapter":"24","verse":"27","text":"tataH sa mUsAgranthamArabhya sarvvabhaviSyadvAdinAM sarvvazAstre svasmin likhitAkhyAnAbhiprAyaM bodhayAmAsa|"},{"book":"lUkaH","chapter":"24","verse":"28","text":"atha gamyagrAmAbhyarNaM prApya tenAgre gamanalakSaNe darzite"},{"book":"lUkaH","chapter":"24","verse":"29","text":"tau sAdhayitvAvadatAM sahAvAbhyAM tiSTha dine gate sati rAtrirabhUt; tataH sa tAbhyAM sArddhaM sthAtuM gRhaM yayau|"},{"book":"lUkaH","chapter":"24","verse":"30","text":"pazcAdbhojanopavezakAle sa pUpaM gRhItvA IzvaraguNAn jagAda taJca bhaMktvA tAbhyAM dadau|"},{"book":"lUkaH","chapter":"24","verse":"31","text":"tadA tayo rdRSTau prasannAyAM taM pratyabhijJatuH kintu sa tayoH sAkSAdantardadhe|"},{"book":"lUkaH","chapter":"24","verse":"32","text":"tatastau mithobhidhAtum Arabdhavantau gamanakAle yadA kathAmakathayat zAstrArthaJcabodhayat tadAvayo rbuddhiH kiM na prAjvalat?"},{"book":"lUkaH","chapter":"24","verse":"33","text":"tau tatkSaNAdutthAya yirUzAlamapuraM pratyAyayatuH, tatsthAne ziSyANAm ekAdazAnAM saGginAJca darzanaM jAtaM|"},{"book":"lUkaH","chapter":"24","verse":"34","text":"te procuH prabhurudatiSThad iti satyaM zimone darzanamadAcca|"},{"book":"lUkaH","chapter":"24","verse":"35","text":"tataH pathaH sarvvaghaTanAyAH pUpabhaJjanena tatparicayasya ca sarvvavRttAntaM tau vaktumArebhAte|"},{"book":"lUkaH","chapter":"24","verse":"36","text":"itthaM te parasparaM vadanti tatkAle yIzuH svayaM teSAM madhya protthaya yuSmAkaM kalyANaM bhUyAd ityuvAca,"},{"book":"lUkaH","chapter":"24","verse":"37","text":"kintu bhUtaM pazyAma ityanumAya te samudvivijire treSuzca|"},{"book":"lUkaH","chapter":"24","verse":"38","text":"sa uvAca, kuto duHkhitA bhavatha? yuSmAkaM manaHsu sandeha udeti ca kutaH?"},{"book":"lUkaH","chapter":"24","verse":"39","text":"eSohaM, mama karau pazyata varaM spRSTvA pazyata, mama yAdRzAni pazyatha tAdRzAni bhUtasya mAMsAsthIni na santi|"},{"book":"lUkaH","chapter":"24","verse":"40","text":"ityuktvA sa hastapAdAn darzayAmAsa|"},{"book":"lUkaH","chapter":"24","verse":"41","text":"te'sambhavaM jJAtvA sAnandA na pratyayan| tataH sa tAn papraccha, atra yuSmAkaM samIpe khAdyaM kiJcidasti?"},{"book":"lUkaH","chapter":"24","verse":"42","text":"tataste kiyaddagdhamatsyaM madhu ca daduH"},{"book":"lUkaH","chapter":"24","verse":"43","text":"sa tadAdAya teSAM sAkSAd bubhuje"},{"book":"lUkaH","chapter":"24","verse":"44","text":"kathayAmAsa ca mUsAvyavasthAyAM bhaviSyadvAdinAM grantheSu gItapustake ca mayi yAni sarvvANi vacanAni likhitAni tadanurUpANi ghaTiSyante yuSmAbhiH sArddhaM sthitvAhaM yadetadvAkyam avadaM tadidAnIM pratyakSamabhUt|"},{"book":"lUkaH","chapter":"24","verse":"45","text":"atha tebhyaH zAstrabodhAdhikAraM datvAvadat,"},{"book":"lUkaH","chapter":"24","verse":"46","text":"khrISTenetthaM mRtiyAtanA bhoktavyA tRtIyadine ca zmazAnAdutthAtavyaJceti lipirasti;"},{"book":"lUkaH","chapter":"24","verse":"47","text":"tannAmnA yirUzAlamamArabhya sarvvadeze manaHparAvarttanasya pApamocanasya ca susaMvAdaH pracArayitavyaH,"},{"book":"lUkaH","chapter":"24","verse":"48","text":"eSu sarvveSu yUyaM sAkSiNaH|"},{"book":"lUkaH","chapter":"24","verse":"49","text":"aparaJca pazyata pitrA yat pratijJAtaM tat preSayiSyAmi, ataeva yAvatkAlaM yUyaM svargIyAM zaktiM na prApsyatha tAvatkAlaM yirUzAlamnagare tiSThata|"},{"book":"lUkaH","chapter":"24","verse":"50","text":"atha sa tAn baithanIyAparyyantaM nItvA hastAvuttolya AziSa vaktumArebhe"},{"book":"lUkaH","chapter":"24","verse":"51","text":"AziSaM vadanneva ca tebhyaH pRthag bhUtvA svargAya nIto'bhavat|"},{"book":"lUkaH","chapter":"24","verse":"52","text":"tadA te taM bhajamAnA mahAnandena yirUzAlamaM pratyAjagmuH|"},{"book":"lUkaH","chapter":"24","verse":"53","text":"tato nirantaraM mandire tiSThanta Izvarasya prazaMsAM dhanyavAdaJca karttam Arebhire| iti||"}]}