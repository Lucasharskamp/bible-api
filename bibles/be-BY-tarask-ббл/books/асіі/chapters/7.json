{"data":[{"book":"АСІІ","chapter":"7","verse":"1","text":"Калі Я лекаваў Ізраіля, адкрылася няпраўда Яфрэмава і зладзейства Самарыі; бо яны паводзяцца ілжыва; і ўваходзіць злодзей, і разбойнік рабуе на вуліцах."},{"book":"АСІІ","chapter":"7","verse":"2","text":"Ня думаюць яны ў сэрцы сваім, што Я памятаю ўсе ліхадзействы іхнія; цяпер вакол іх учынкі іхнія; яны - перад абліччам Маім."},{"book":"АСІІ","chapter":"7","verse":"3","text":"Ліхадзействам сваім яны вяселяць цара і падманамі сваімі - князёў."},{"book":"АСІІ","chapter":"7","verse":"4","text":"Усе яны палаюць пералюбствам, як печ, напаленая пекарам, які перастае паліць яе, калі замесіць цеста і яно ўкісьне."},{"book":"АСІІ","chapter":"7","verse":"5","text":"«Дзень нашага цара!» кажуць князі, разгарачаныя да хваробы віном, а ён працягвае руку сваю да блюзьнераў."},{"book":"АСІІ","chapter":"7","verse":"6","text":"Бо яны хітрынай сваёю робяць сэрца сваё падобным да печы: пекар іхні сьпіць усю ноч, а раніцай яна гарыць як палымяны агонь."},{"book":"АСІІ","chapter":"7","verse":"7","text":"Усе яны распалены, як печ, і пажыраюць судзьдзяў сваіх; усе цары іхнія падаюць, і ніхто зь іх не зьвяртаецца да Мяне."},{"book":"АСІІ","chapter":"7","verse":"8","text":"Яфрэм зьмяшаўся з народамі, Яфрэм стаў як непавернуты хлеб."},{"book":"АСІІ","chapter":"7","verse":"9","text":"Чужыя пажыралі сілу ягоную, - і ён не заўважаў; сівізна пакрыла яго, а ён ня ведае."},{"book":"АСІІ","chapter":"7","verse":"10","text":"І гонар Ізраіля прыніжаны ў вачах іхніх, - і пры ўсім гэтым яны не зьвярнуліся да Госпада Бога свайго і не знайшлі Яго."},{"book":"АСІІ","chapter":"7","verse":"11","text":"І зрабіўся Яфрэм, як дурны голуб, бяз сэрца: клічуць Егіпцянаў, ідуць у Асірыю."},{"book":"АСІІ","chapter":"7","verse":"12","text":"Калі яны пойдуць, Я закіну на іх сетку Маю; як птушак нябесных скіну іх; пакараю іх, як чула зборня іхняя."},{"book":"АСІІ","chapter":"7","verse":"13","text":"Гора ім, што яны адышлі ад Мяне; пагібель ім, што яны адпаліся ад Мяне! Я ратаваў іх, а яны ілжу казалі на Мяне."},{"book":"АСІІ","chapter":"7","verse":"14","text":"І не зьвярталіся да Мяне сэрцам сваім, калі галасілі на ложках сваіх; зьбіраюцца дзеля хлеба і віна, а ад Мяне аддаляюцца."},{"book":"АСІІ","chapter":"7","verse":"15","text":"Я наводзіў іх на розум, а яны намышлялі ліхое супроць Мяне."},{"book":"АСІІ","chapter":"7","verse":"16","text":"Яны зьвярталіся, але не да Ўсявышняга, зрабіліся - як ненадзейны лук; загінуць ад меча князя іхняга за дзёрзкасьць языка свайго; гэта будзе пасьмяяньне зь іх у зямлі Егіпецкай."}]}