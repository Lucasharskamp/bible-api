{"data":[{"book":"Apostlagärningarna","chapter":"25","verse":"1","text":"När Festus hade anlänt till provinsen [från Rom] reste han efter tre dagar från Caesarea upp till Jerusalem."},{"book":"Apostlagärningarna","chapter":"25","verse":"2","text":"[Det judiska ledarskapet hade inte glömt bort Paulus.] Där [i Jerusalem] framförde översteprästerna och judarnas ledare sina anklagelser mot Paulus. De vände sig till Festus"},{"book":"Apostlagärningarna","chapter":"25","verse":"3","text":"och bad att han skulle visa dem godheten att låta Paulus föras till Jerusalem. De planerade nämligen ett bakhåll för att döda honom på vägen."},{"book":"Apostlagärningarna","chapter":"25","verse":"4","text":"Men Festus svarade att Paulus hölls fången i Caesarea och att han själv snart [om drygt en vecka] skulle resa tillbaka dit. [Festus erbjuder dem att ta upp fallet på nytt i Caesarea.]"},{"book":"Apostlagärningarna","chapter":"25","verse":"5","text":"Han sade: ”De som är ledare bland er kan följa med, och har mannen gjort något orätt kan de lägga fram sina anklagelser mot honom.”"},{"book":"Apostlagärningarna","chapter":"25","verse":"6","text":"Festus stannade hos dem i högst åtta eller tio dagar och reste sedan ner till Caesarea. Nästa dag tog han plats på domarsätet och befallde att Paulus skulle föras in."},{"book":"Apostlagärningarna","chapter":"25","verse":"7","text":"När Paulus kom in blev han omringad av judarna som hade rest ner från Jerusalem, och de framförde många svåra (betungande) beskyllningar som de inte kunde bevisa."},{"book":"Apostlagärningarna","chapter":"25","verse":"8","text":"Paulus försvarade sig och sade: ”Varken mot judarnas lag eller mot templet eller mot kejsaren har jag begått något brott.”"},{"book":"Apostlagärningarna","chapter":"25","verse":"9","text":"Men Festus, som ville hålla sig väl med judarna, frågade Paulus: ”Vill du komma upp till Jerusalem och dömas där [inför det judiska rådet Sanhedrin] i min närvaro i denna sak?”"},{"book":"Apostlagärningarna","chapter":"25","verse":"10","text":"Paulus svarade: ”Jag står inför kejsarens domstol, och här ska jag dömas. Judarna har jag inte gjort något ont, det vet du mycket väl."},{"book":"Apostlagärningarna","chapter":"25","verse":"11","text":"Om jag är skyldig och har gjort något som förtjänar döden, så är jag beredd att dö. Men om det inte ligger något i deras anklagelser kan ingen utlämna mig åt dem. [Nej, jag vill inte gå till Jerusalem.] Jag vädjar till kejsaren!”"},{"book":"Apostlagärningarna","chapter":"25","verse":"12","text":"Festus överlade med sitt råd och svarade sedan: ”Till kejsaren har du vädjat, till kejsaren ska du fara.”"},{"book":"Apostlagärningarna","chapter":"25","verse":"13","text":"Några dagar senare kom kung Agrippa och [hans ett år yngre syster] Berenike till Caesarea för att besöka Festus [och välkomna honom som ståthållare]."},{"book":"Apostlagärningarna","chapter":"25","verse":"14","text":"Agrippa och Berenike stannade där i flera dagar, och Festus lade fram Paulus fall inför kungen. ”Här är en man”, sade han, ”som Felix har lämnat kvar som fånge."},{"book":"Apostlagärningarna","chapter":"25","verse":"15","text":"När jag var i Jerusalem framförde judarnas överstepräster och äldste klagomål mot honom och krävde att få honom dömd."},{"book":"Apostlagärningarna","chapter":"25","verse":"16","text":"Men jag svarade dem att romarna inte brukar utlämna någon innan den anklagade har mött sina anklagare ansikte mot ansikte och fått möjlighet att försvara sig mot beskyllningen."},{"book":"Apostlagärningarna","chapter":"25","verse":"17","text":"När de sedan kom hit, sköt jag inte upp saken utan satte mig redan nästa dag på domarsätet och befallde att mannen skulle föras fram."},{"book":"Apostlagärningarna","chapter":"25","verse":"18","text":"Men när hans anklagare steg fram, beskyllde de honom inte för sådana brott som jag hade väntat mig."},{"book":"Apostlagärningarna","chapter":"25","verse":"19","text":"Vad de hade mot honom gällde några tvistefrågor om deras egen religion och en viss Jesus som var död men som Paulus påstod (vidhöll upprepade gånger) lever. [De initiala anklagelserna att Paulus hade orenat templet nämns inte, i stället är det kärnfrågan om Jesu uppståndelse som upprör de judiska ledarna, se Apg 23:6; 24:21.]"},{"book":"Apostlagärningarna","chapter":"25","verse":"20","text":"Jag visste inte hur jag skulle handla i detta fall, så jag frågade om han ville komma till Jerusalem och stå inför rätta där."},{"book":"Apostlagärningarna","chapter":"25","verse":"21","text":"Men Paulus yrkade på att bli kvar för att få sin sak avgjord av kejsaren [som då var Nero]. Därför befallde jag att han ska hållas kvar tills jag kan skicka honom till kejsaren.”"},{"book":"Apostlagärningarna","chapter":"25","verse":"22","text":"Agrippa sade till Festus: ”Jag skulle också vilja höra den mannen.”"},{"book":"Apostlagärningarna","chapter":"25","verse":"23","text":"Nästa dag kom Agrippa och Berenike med pompa och ståt [gr. phantasia, som ofta beskriver en högtidlig parad] och trädde in i audienssalen tillsammans med befälhavarna [antagligen fem stycken eftersom det fanns fem kohorter stationerade i Caesarea] och stadens förnämsta män. På Festus befallning fördes Paulus in."},{"book":"Apostlagärningarna","chapter":"25","verse":"24","text":"Festus sade: ”Kung Agrippa, och alla ni andra församlade herrar, framför er ser ni den man som är orsak till att hela det judiska folket vänt sig till mig, både i Jerusalem och här, och högljutt krävt att han inte ska få leva längre."},{"book":"Apostlagärningarna","chapter":"25","verse":"25","text":"Men jag har förstått att han inte har gjort något som förtjänar döden, och då han själv har vädjat till kejsaren har jag beslutat att skicka honom dit."},{"book":"Apostlagärningarna","chapter":"25","verse":"26","text":"Men jag har inget specifikt att skriva om honom till min herre. [Nu behöver jag er hjälp.] Därför har jag ställt honom inför er och framför allt inför dig, kung Agrippa, så att jag efter den här utfrågningen har något att skriva."},{"book":"Apostlagärningarna","chapter":"25","verse":"27","text":"Jag ser ju ingen mening med att skicka en fånge utan att ange vad han är anklagad för.”"}]}