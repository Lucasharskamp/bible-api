{"data":[{"book":"যাত্রা পুস্তক","chapter":"1","verse":"1","text":"এই হল ইস্রায়েলের সেই ছেলেদের নাম, যাঁরা প্রত্যেকে নিজের পরিবারসহ যাকোবের সঙ্গে মিশরে গিয়েছিলেন:"},{"book":"যাত্রা পুস্তক","chapter":"1","verse":"2","text":"রূবেণ, শিমিয়োন, লেবি ও যিহূদা;"},{"book":"যাত্রা পুস্তক","chapter":"1","verse":"3","text":"ইষাখর, সবূলূন ও বিন্যামীন;"},{"book":"যাত্রা পুস্তক","chapter":"1","verse":"4","text":"দান ও নপ্তালি;"},{"book":"যাত্রা পুস্তক","chapter":"1","verse":"5","text":"যাকোবের বংশধররা সংখ্যায় হল মোট সত্তরজন1:5 মেসোরেটিক পাঠ্যাংশ; আদি পুস্তক 46:27 পদও দেখুন; মৃত সাগরের স্ক্রল ও সেপ্‌টুয়াজিন্ট (প্রেরিত 7:14 পদও দেখুন) অনুসারে 75 জন; যোষেফ ইতিপূর্বে মিশরেই ছিলেন।"},{"book":"যাত্রা পুস্তক","chapter":"1","verse":"6","text":"এদিকে যোষেফ ও তাঁর সব দাদা-ভাই, এবং সেই প্রজন্মের সবাই মারা গেলেন,"},{"book":"যাত্রা পুস্তক","chapter":"1","verse":"7","text":"কিন্তু ইস্রায়েলীরা অত্যন্ত ফলবান হল; তারা প্রচুর পরিমাণে বংশবৃদ্ধি করল, সংখ্যায় বৃদ্ধি পেয়ে এত সংখ্যক হয়ে উঠল যে সে দেশটি তাদের দিয়েই পরিপূর্ণ হয়ে গেল।"},{"book":"যাত্রা পুস্তক","chapter":"1","verse":"8","text":"পরে এমন এক নতুন রাজা মিশরের ক্ষমতায় এলেন, যাঁর কাছে যোষেফের কোনও গুরুত্বই ছিল না।"},{"book":"যাত্রা পুস্তক","chapter":"1","verse":"9","text":"“দেখো,” তিনি তাঁর প্রজাদের বললেন, “ইস্রায়েলীরা আমাদের পক্ষে বড়ো বেশি সংখ্যক হয়ে পড়েছে।"},{"book":"যাত্রা পুস্তক","chapter":"1","verse":"10","text":"এসো, আমরা তাদের প্রতি প্রজ্ঞাপূর্বক ব্যবহার করি, তা না হলে তারা এর চেয়েও বেশি সংখ্যক হয়ে যাবে এবং, যদি যুদ্ধ শুরু হয়ে যায়, তারা আমাদের শত্রুদের সাথে যোগ দেবে, আমাদের বিরুদ্ধে লড়াই করবে ও দেশ ছেড়ে চলে যাবে।”"},{"book":"যাত্রা পুস্তক","chapter":"1","verse":"11","text":"অতএব তারা বাধ্যতামূলকভাবে পরিশ্রম করিয়ে ইস্রায়েলীদের নিগৃহীত করার জন্য তাদের উপর কড়া তত্ত্বাবধায়কদের নিযুক্ত করে দিল, এবং তারা ফরৌণের জন্য ভাণ্ডার-নগরীরূপে পিথোম ও রামিষেষ গেঁথে তুলল।"},{"book":"যাত্রা পুস্তক","chapter":"1","verse":"12","text":"কিন্তু যত বেশি তাদের নিপীড়িত করা হল, তত বেশি তাদের সংখ্যা বৃদ্ধি হল ও তারা ছড়িয়ে পড়ল; অতএব মিশরীয়রা ইস্রায়েলীদের ভয় পেতে শুরু করল"},{"book":"যাত্রা পুস্তক","chapter":"1","verse":"13","text":"এবং তারা নির্মমভাবে তাদের খাটাতে লাগল।"},{"book":"যাত্রা পুস্তক","chapter":"1","verse":"14","text":"ইট ও চুনসুরকির কাজে এবং চাষবাসের সব ধরনের কাজে কঠোর পরিশ্রম করিয়ে তারা তাদের জীবন দুর্বিষহ করে তুলল; মিশরীয়রা নির্মমভাবে তাদের কাছে কঠোর পরিশ্রম দাবি করল।"},{"book":"যাত্রা পুস্তক","chapter":"1","verse":"15","text":"মিশরের রাজা শিফ্রা ও পূয়া নামাঙ্কিত হিব্রু ধাত্রীদের বললেন,"},{"book":"যাত্রা পুস্তক","chapter":"1","verse":"16","text":"“প্রসব-শয্যায় তোমরা যখন সন্তান প্রসবের সময় হিব্রু মহিলাদের সাহায্য করছ, তখন যদি তোমরা দেখো যে শিশুটি এক পুত্রসন্তান, তবে তাকে মেরে ফেলো; কিন্তু সে যদি এক কন্যাসন্তান হয়, তবে তাকে বাঁচিয়ে রেখো।”"},{"book":"যাত্রা পুস্তক","chapter":"1","verse":"17","text":"সেই ধাত্রীরা অবশ্য ঈশ্বরকে ভয় করত ও মিশরের রাজা তাদের যা করতে বললেন, তারা তা করল না; তারা শিশুপুত্রদের বাঁচিয়ে রাখল।"},{"book":"যাত্রা পুস্তক","chapter":"1","verse":"18","text":"তখন মিশরের রাজা সেই ধাত্রীদের ডেকে পাঠিয়ে তাদের জিজ্ঞাসা করলেন, “তোমরা এরকম কেন করলে? তোমরা শিশুপুত্রদের বাঁচিয়ে রাখলে কেন?”"},{"book":"যাত্রা পুস্তক","chapter":"1","verse":"19","text":"তারা ফরৌণকে উত্তর দিল, “হিব্রু মহিলারা মিশরীয় মহিলাদের মতো নয়; তারা সবলা ও ধাত্রীরা পৌঁছানোর আগেই তারা সন্তান প্রসব করে ফেলে।”"},{"book":"যাত্রা পুস্তক","chapter":"1","verse":"20","text":"অতএব ঈশ্বর সেই ধাত্রীদের প্রতি দয়ালু হলেন এবং ইস্রায়েলীরা বৃদ্ধি পেয়ে আরও বহুসংখ্যক হয়ে উঠল।"},{"book":"যাত্রা পুস্তক","chapter":"1","verse":"21","text":"আর যেহেতু সেই ধাত্রীরা ঈশ্বরকে ভয় করত, তাই তিনি তাদের নিজস্ব পরিবার দিলেন।"},{"book":"যাত্রা পুস্তক","chapter":"1","verse":"22","text":"পরে ফরৌণ তাঁর সব প্রজাকে এই আদেশ দিলেন: “সদ্যজাত প্রত্যেকটি হিব্রু পুত্রসন্তানকে তোমরা অবশ্যই নীলনদে ছুঁড়ে ফেলবে, কিন্তু প্রত্যেকটি কন্যাসন্তানকে জীবিত রাখবে।”"}]}