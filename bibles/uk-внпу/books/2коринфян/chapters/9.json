{"data":[{"book":"2 Коринфян","chapter":"9","verse":"1","text":"У мене більше немає потреби писати вам про це служіння святим,"},{"book":"2 Коринфян","chapter":"9","verse":"2","text":"адже я знаю ваше завзяття й хвалюся ним перед македонянами. Я розповів їм, що Ахая була готова ще з минулого року, і ваша ревність заохотила багатьох."},{"book":"2 Коринфян","chapter":"9","verse":"3","text":"Усе ж посилаю до вас братів, щоб наша похвала вами у цьому випадку не була даремною, а щоб ви були готові, як я і говорив."},{"book":"2 Коринфян","chapter":"9","verse":"4","text":"Якщо зі мною прийдуть македоняни й застануть вас не готовими, то ми, – не кажучи вже про вас, – через цю впевненість будемо осоромлені."},{"book":"2 Коринфян","chapter":"9","verse":"5","text":"Тож я вважаю за необхідне заохотити братів прийти до вас заздалегідь і підготувати обіцяний щедрий дар. Тоді він буде щедрим даром, а не чимось вимушеним."},{"book":"2 Коринфян","chapter":"9","verse":"6","text":"Пам’ятайте це: хто скупо сіє, той скупо жатиме, а хто щедро сіє, той щедро жатиме."},{"book":"2 Коринфян","chapter":"9","verse":"7","text":"Кожен нехай дарує так, як вирішив у своєму серці, а не з жалем чи з примусу, адже Бог любить того, хто дарує з радістю."},{"book":"2 Коринфян","chapter":"9","verse":"8","text":"І Бог може пролити на вас будь-яку благодать, щоб, маючи завжди й в усьому достаток, ви проливалися будь-якою доброю справою,"},{"book":"2 Коринфян","chapter":"9","verse":"9","text":"як і написано:"},{"book":"2 Коринфян","chapter":"9","verse":"10","text":"Той, Хто забезпечує сіяча насінням і хлібом на поживу, забезпечить і примножить ваше насіння та збільшить плоди вашої праведності,"},{"book":"2 Коринфян","chapter":"9","verse":"11","text":"щоб ви у всьому були збагачені для всякої щедрості, яка спонукає до того, щоб через нас складалася подяка Богові."},{"book":"2 Коринфян","chapter":"9","verse":"12","text":"Адже ваше служіння не лише задовільняє потреби святих, але й виливається у численні подяки Богові."},{"book":"2 Коринфян","chapter":"9","verse":"13","text":"Завдяки доказу цього служіння вони прославляють Бога за ваш послух, що іде від сповідування Доброї Звістки Христа, і за вашу щедрість для них та для всіх інших."},{"book":"2 Коринфян","chapter":"9","verse":"14","text":"А у своїй молитві за вас вони прагнуть до вас через безмірну щодо вас Божу благодать."},{"book":"2 Коринфян","chapter":"9","verse":"15","text":"Подяка Богові за Його невимовний дар!"}]}