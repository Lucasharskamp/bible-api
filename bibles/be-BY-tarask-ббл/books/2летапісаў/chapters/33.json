{"data":[{"book":"2 ЛЕТАПІСАЎ","chapter":"33","verse":"1","text":"Дванаццаць гадоў было Манасіі, калі зацараваў, і пяцьдзясят пяць валадарыў у Ерусаліме,"},{"book":"2 ЛЕТАПІСАЎ","chapter":"33","verse":"2","text":"і рабіў ён неспадобнае ў вачах Гасподніх, пераймаючы мярзоты народаў, якіх прагнаў Гасподзь ад аблічча сыноў Ізраілевых,"},{"book":"2 ЛЕТАПІСАЎ","chapter":"33","verse":"3","text":"і зноў зладзіў вышыні, якія разбурыў Эзэкія, бацька ягоны, і паставіў ахвярнікі Ваалам, і ўладзіў дубровы, і пакланяўся ўсяму войску нябеснаму, і служыў яму;"},{"book":"2 ЛЕТАПІСАЎ","chapter":"33","verse":"4","text":"і спарудзіў ахвярнікі ў доме Гасподнім, пра які сказаў Гасподзь: у Ерусаліме будзе імя Маё вечна;"},{"book":"2 ЛЕТАПІСАЎ","chapter":"33","verse":"5","text":"і спарудзіў ахвярнікі ўсяму войску нябеснаму на абодвух дварах дома Гасподняга."},{"book":"2 ЛЕТАПІСАЎ","chapter":"33","verse":"6","text":"А ён правёў сыноў сваіх праз агонь у даліне сына Эномавага, і гадаў, і варажыў, і чараваў, і назначыў закліначоў і чараўнікоў: многа рабіў ён незаўгоднага ў вачах Госпада, для гневу Яго."},{"book":"2 ЛЕТАПІСАЎ","chapter":"33","verse":"7","text":"І паставіў разьбёнага ідала, якога зрабіў, у доме Божым, пра якога і казаў Бог Давіду і Саламону, сыну ягонаму: у доме гэтым і ў Ерусаліме, які Я выбраў з усіх каленаў Ізраілевых, Я пакладу імя Маё навек;"},{"book":"2 ЛЕТАПІСАЎ","chapter":"33","verse":"8","text":"і ня дам наперад выступіць назе Ізраіля зь зямлі гэтай, якую Я замацаваў за бацькамі іхнімі, калі толькі яны будуць старацца выконваць усё, што Я наказаў ім, паводле ўсяго закона і пастановаў і загадаў, дадзеных рукою Майсея."},{"book":"2 ЛЕТАПІСАЎ","chapter":"33","verse":"9","text":"Але Манасія давёў Юдэю і жыхароў Ерусаліма да таго, што яны рабілі горш за тыя народы, якіх вынішчыў Гасподзь ад аблічча сыноў Ізраілевых."},{"book":"2 ЛЕТАПІСАЎ","chapter":"33","verse":"10","text":"І гаварыў Гасподзь Манасіі і народу яго, але яны ня слухалі."},{"book":"2 ЛЕТАПІСАЎ","chapter":"33","verse":"11","text":"І прывёў Гасподзь на іх ваеначальнікаў цара Асірыйскага, і закавалі яны Манасію ў кайданы і закавалі яго ланцугамі, і зьвялі яго ў Вавілон."},{"book":"2 ЛЕТАПІСАЎ","chapter":"33","verse":"12","text":"І ва ўціску сваім пачаў ён умольваць Госпада Бога свайго і глыбока ўпакорыўся прад Богам бацькоў сваіх."},{"book":"2 ЛЕТАПІСАЎ","chapter":"33","verse":"13","text":"І памаліўся Яму, і Бог схіліўся да яго і пачуў малітву ягоную, і вярнуў яго ў Ерусалім на царства ягонае. І даведаўся Манасія, што Гасподзь ёсьць Бог."},{"book":"2 ЛЕТАПІСАЎ","chapter":"33","verse":"14","text":"І пасьля таго пабудаваў зьнешнюю сьцяну горада Давідавага, на заходнім баку Геона, па лагчыне і да ўваходу ў рыбную браму, і правёў яе вакол Афэла і высока падняў яе. І паставіў ваеначальнікаў па ўсіх умацаваных гарадах у Юдэі,"},{"book":"2 ЛЕТАПІСАЎ","chapter":"33","verse":"15","text":"і скінуў чужаземных багоў і ідалаў з дома Гасподняга, і ўсе капішчы, якія спарудзіў на гары дома Гасподняга ў Ерусаліме, і выкінуў іх за горад."},{"book":"2 ЛЕТАПІСАЎ","chapter":"33","verse":"16","text":"І аднавіў ахвярнік Гасподні і прынёс на ім ахвяры мірныя і хвалебныя, і сказаў Юдэям, каб яны служылі Госпаду Богу Ізраілеваму."},{"book":"2 ЛЕТАПІСАЎ","chapter":"33","verse":"17","text":"Але народ яшчэ прыносіў ахвяры на вышынях, хоць і Госпаду Богу свайму."},{"book":"2 ЛЕТАПІСАЎ","chapter":"33","verse":"18","text":"Астатнія дзеі Манасіі, і малітва яго да Бога свайго, і словы празорліўцаў, якія гаварылі зь ім імем Госпада Бога Ізраілевага, яны ў запісах цароў Ізраілевых."},{"book":"2 ЛЕТАПІСАЎ","chapter":"33","verse":"19","text":"І малітва ягоная, і тое, што Бог схіліўся да яго, і ўсе грахі ягоныя і беззаконьні ягоныя, і месцы, на якіх ён пабудаваў вышыні і паставіў выявы Астарты і балванаў, да таго як упакорыўся, апісаны ў запісах Хазая."},{"book":"2 ЛЕТАПІСАЎ","chapter":"33","verse":"20","text":"І спачыў Манасія з бацькамі сваімі і пахавалі яго ў доме ягоным. І зацараваў Амон, сын ягоны, замест яго."},{"book":"2 ЛЕТАПІСАЎ","chapter":"33","verse":"21","text":"Дваццаць два гады было Амону, калі зацараваў, і два гады валадарыў у Ерусаліме,"},{"book":"2 ЛЕТАПІСАЎ","chapter":"33","verse":"22","text":"і рабіў незаўгоднае ў вачах Гасподніх так, як рабіў Манасія, бацька ягоны; і ўсім балванам, якіх зрабіў Манасія, бацька ягоны, прыносіў Амон ахвяры і служыў ім."},{"book":"2 ЛЕТАПІСАЎ","chapter":"33","verse":"23","text":"І не ўпакорыўся прад абліччам Гасподнім, як упакорыўся Манасія, бацька ягоны; наадварот, Амон памножыў свае грахі."},{"book":"2 ЛЕТАПІСАЎ","chapter":"33","verse":"24","text":"І склалі супроць яго змову слугі ягоныя і забілі яго ў доме ягоным."},{"book":"2 ЛЕТАПІСАЎ","chapter":"33","verse":"25","text":"Але народ зямлі перабіў усіх, што былі ў змове супраць цара Амона, і паставіў народ зямлі царом Ёсію, сына ягонага, замест яго."}]}