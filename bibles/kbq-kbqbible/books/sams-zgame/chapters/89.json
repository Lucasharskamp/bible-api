{"data":[{"book":"Sams-Zgame","chapter":"89","verse":"1","text":"Ra Anumzamofo vagaore avesizama'agura nagra zagamera huvava hugahue. Hugahuema hu'nana kema avaririnkama hu kavukvazana huama nehanuge'za, forehu anante anante'ma hanaza vahe'mo'za antahigahaze."},{"book":"Sams-Zgame","chapter":"89","verse":"2","text":"Na'ankure nagra amanage hu'na huama hugahue, Ra Anumzamoka vagaore kavesizamo'a mevava huno vugahie. Hugahuema hunana kema avaririnkama hu kavukvazamo'a monamo'ma nehiaza huno mevava hugahie."},{"book":"Sams-Zgame","chapter":"89","verse":"3","text":"Ra Anumzamoka hunka, Nagrama huhamprinte'noa eri'za ne' Deviti'ene huhagerafi huvempagea nehu'na, agri'ene huvempa kea hu'noe."},{"book":"Sams-Zgame","chapter":"89","verse":"4","text":"Devitiga kagripinti'ma fore'ma hu anante anante'ma hu'za vanaza vahepintinke, kini vahera zamazeri fore huvava hu'na vugahue hunka hu'nane."},{"book":"Sams-Zgame","chapter":"89","verse":"5","text":"Ra Anumzamoka monamo'za knare huno mareri agatere kavukva zanka'a husga hunegantesage'za, hugahuema hu'nana ke'ma avaririnkama hu kavukvazana, atruma hu'za mani'saza ankero vahe'mo'za husga hugahaze."},{"book":"Sams-Zgame","chapter":"89","verse":"6","text":"Iza monafima nemanizafintira Ra Anumzanknara hu'ne? Monafima mani'nea hanavenentake ankeromo'a Kagri knara osu'ne."},{"book":"Sams-Zgame","chapter":"89","verse":"7","text":"Marerirfa ankero vahe'mo'za, Anumzamofonkura kesga hu'za koro hunentaze. Anumzamo'a Agri'ma tra'are'ma manigaginte'naza ankero vahetmina, zamagatereno mareri agatere'nea Anumza mani'ne."},{"book":"Sams-Zgame","chapter":"89","verse":"8","text":"Ra Anumzana Monafinka Sondia vahe'mofo Anumza mani'nane! Kagrikna hankave Anumzana omani'ne. Ra Anumzamoka kagra hankavenentake Anumza mani'nenka, hugahuema hu'nana kema avaririnkama hu kavukvazamo'a kazeri kagi'ne."},{"book":"Sams-Zgame","chapter":"89","verse":"9","text":"Kagra knafu knafu'ma nehia hagerina kegava hu'nane. Hagerimo'ma knafu knafu'ma higenka, Kagra zamaherava nehane."},{"book":"Sams-Zgame","chapter":"89","verse":"10","text":"Rehapu'e hu'zama nehaza tusi'a osifave krerfama hagerimpima nemania osifavea, Kagra asenia rupraro vazinka ahe'nane. Hankavenentake kazanuti ha' vaheka'a zamahe panani hu'nane."},{"book":"Sams-Zgame","chapter":"89","verse":"11","text":"Ra Anumzamoka mona kagri su'a megeno, mopa kagri su'a me'ne. Hagi maka ama mopafima me'nea zantamina maka kagrike zantmi me'neankinka, kagrake tro huzmante'nane."},{"book":"Sams-Zgame","chapter":"89","verse":"12","text":"Kagrake'za noti kazigama me'nea zantamina tro nehunka, sauti kazigama me'nea zantamina tro hu'nane. Tabori agonane Hemoni agonanemokea musena nehuke, zagamera huke kagia ahentesga neha'e."},{"book":"Sams-Zgame","chapter":"89","verse":"13","text":"Anumzamoka kazamofona hihamu hanave'amo'a agatere'ne. Kazamo'a tusiza huno hanavenentake hu'ne. Tamaga kaziga kazamo'a mareri agatereno hankavenentake hu'ne."},{"book":"Sams-Zgame","chapter":"89","verse":"14","text":"Fatgo avu'avazane, maka zama fatgoma huno'ma refkohu avu'avazamokea kinima mani'nana traka'amofo tra me'na'e. Vagaore kavesizamo'ene tamage nanekekamo'enena kavuga neva'e."},{"book":"Sams-Zgame","chapter":"89","verse":"15","text":"Ra Anumzamofoma mono'ma hunente'za muse zagame'ma nehaza vahe'mo'za muse hugahaze. Na'ankure zamagra Ra Anumzamofona Agri masa zampi vano nehaze."},{"book":"Sams-Zgame","chapter":"89","verse":"16","text":"Kagri kagirera nanteranteti agafa hu'za musena nehazageno, vuno kinaga omese'ne. Fatgo kavukva zanka'amo'a zamagrira zamazeri muse nehie."},{"book":"Sams-Zgame","chapter":"89","verse":"17","text":"Kagra masanentake hihamu hankavezmi mani'nane. Na'ankure kagra muse hurantenka hankavea neraminketa, tagra hankavenentakera nehune."},{"book":"Sams-Zgame","chapter":"89","verse":"18","text":"Ra Anumzantimoka Kagra tagri hanko mani'nane. Israeli vahe'mofo Ruotge'ma hu'nea Ne'mo'a Agra kinia tami'ne. (2 Samuel 7:8-16)"},{"book":"Sams-Zgame","chapter":"89","verse":"19","text":"Korapara Kagri'ma kazigazima hu'za negavariri'za tagehemofona, ava'nafi nanekea amanage hunka zamasami'nane, Nagra hankavenentake sondia azeri oti'noe. Nagra amne vahepinti vahetmimofo kini manigahane hu'na huhamprinte'noe."},{"book":"Sams-Zgame","chapter":"89","verse":"20","text":"Nagra eri'za vahe'ni'a Deviti hakena erifore hu'noe. Nagra ruotge masave anumpina taginte'na, azeri ruotge hunte'noe."},{"book":"Sams-Zgame","chapter":"89","verse":"21","text":"Nagra nazanu hagaza nemi'na, hihamu'ane nazanu azeri hankavetigahue."},{"book":"Sams-Zgame","chapter":"89","verse":"22","text":"Ha' vahe'amo'za revatga osuge, kefo avu'ava'ma nehaza vahe'mo'za azeri fenkamia otregahaze."},{"book":"Sams-Zgame","chapter":"89","verse":"23","text":"Agri avuga ha' vahe'aramina zamahe'na rehapatinetre'na, zamavaresrama hunentaza vahera zamahehna hugahue."},{"book":"Sams-Zgame","chapter":"89","verse":"24","text":"Nagra avesinte vava nehu'na, agrane mani'nenugeno nagri nagifinti hankavea erino ome hankavetigahie."},{"book":"Sams-Zgame","chapter":"89","verse":"25","text":"Hihamu amisugeno Mediterenia hagerinteti vuno, zage hanati kaziga Yufretis tirantema uhanati'nea mopa kegava hugahie."},{"book":"Sams-Zgame","chapter":"89","verse":"26","text":"Ana hanugeno Nagrikura amanage hugahie, Kagra Nenfaga mani'nenka, nagri Anumza mani'nanankinka, nagri naguvazi Have mani'nane huno hugahie."},{"book":"Sams-Zgame","chapter":"89","verse":"27","text":"Nagra azeri nagonesa mofavre sa'nena, maka ama mopafina hankavenentake kini ne' fore huno manigahie."},{"book":"Sams-Zgame","chapter":"89","verse":"28","text":"Nagra vagaore navesizanu, navesinte vava hu'na nevuna, huhagerafi huvempa ke'ni'a eri tamage hugahue."},{"book":"Sams-Zgame","chapter":"89","verse":"29","text":"Agripinti'ma fore hu anante anante'ma hu'za vanaza vahera kegava huzmante'nanena, kini tra'amo'a monagna huno mevava huno vugahie."},{"book":"Sams-Zgame","chapter":"89","verse":"30","text":"Hianagi agripinti fore hu anante anantema hanaza vahe'mo'zama nagri kene kasegenema novaririza, kasegeni'a novaririsaza,"},{"book":"Sams-Zgame","chapter":"89","verse":"31","text":"tra keni'a ruhanetagi'za, kasegenima ovaririnazana,"},{"book":"Sams-Zgame","chapter":"89","verse":"32","text":"Nagra ana kumizmirera sefu nezmi'na, ke'nima rutrage'narera knazana zamigahue."},{"book":"Sams-Zgame","chapter":"89","verse":"33","text":"Hianagi Nagra navesinte vava nehu'na, agri'enema huvempama hu'noa keni'a ruha'ontagigahue."},{"book":"Sams-Zgame","chapter":"89","verse":"34","text":"Huge huhagerafi'noa keni'a ruha'ontagige, magore hu'na kema hu'noa kea ete'na eri otregahue."},{"book":"Sams-Zgame","chapter":"89","verse":"35","text":"Nagra ruotge hu'nea huvempage Devitina hunte'noankina, havigea osugahue."},{"book":"Sams-Zgame","chapter":"89","verse":"36","text":"Deviti nagapintike kini vahera manivava hu'za vanageno, kini tra'amo'a zagemo'ma nehiaza huno mevava huno vugahie."},{"book":"Sams-Zgame","chapter":"89","verse":"37","text":"Ikamo'ma monafima me'nenoma, huama'ma huno neviaza huno, tra'amo'a mevava huno vugahie."},{"book":"Sams-Zgame","chapter":"89","verse":"38","text":"Hianagi menina kavresra hunentenka kamefi humine. Masavema anumpima tagintenka kinima azeri oti'nana nera krimpa ahentane."},{"book":"Sams-Zgame","chapter":"89","verse":"39","text":"Eri'za vaheka'anema huhagerafi'nana huvempa kea kamefi huneminka, kini fetori'a kugusopafi zafitre'nane."},{"book":"Sams-Zgame","chapter":"89","verse":"40","text":"Agu'ma nevazia kuma have keginaramina, maka ahe fragu vazinetrenka, fraki kuma'a eri haviza hutre'nane."},{"book":"Sams-Zgame","chapter":"89","verse":"41","text":"Maka vahe'ma ana kante'ma enevaza vahe'mo'za arohure'za keonke zama'a eri hana nehazageno, tavaoma'arema nemaniza kini ne'mofona kizazokago ke hunte'naze."},{"book":"Sams-Zgame","chapter":"89","verse":"42","text":"Ha' vahe'aramina hankave zaminke'za hara hugate'nere'za, musenkase nehaze."},{"book":"Sams-Zgame","chapter":"89","verse":"43","text":"Ha'ma nehia bainati kazinknoma'a eri amnezankna nehunka, ha'ma nehigenka kamefi huminka aza osu'nane."},{"book":"Sams-Zgame","chapter":"89","verse":"44","text":"Kagra marerirfa konariri'a eri netrenka, kini tra'a mopafi eri akaha hutre'nane."},{"book":"Sams-Zgame","chapter":"89","verse":"45","text":"Kagra ame hunka zahufafi azeri ozafa nerenka, azeri agaze hu'nane."},{"book":"Sams-Zgame","chapter":"89","verse":"46","text":"Ra Anumzamoka nama'agna fraki vava hunka vugahane? Krimpa ahe'zamo'a nama'gna teveareno vugahie?"},{"book":"Sams-Zgame","chapter":"89","verse":"47","text":"Kagesa antahio, nagra zazatera mani'na ovugahue. Vahe'ma tro'ma hurante'nanana, amne'za mani'none."},{"book":"Sams-Zgame","chapter":"89","verse":"48","text":"Mago'mo'e huno mani vava huno ovugahianki, maka frisuna vaheke mani'none. Mago'mo'e huno fri'zana agatereno fregara osu'ne."},{"book":"Sams-Zgame","chapter":"89","verse":"49","text":"Ra Anumzamoka iga vagaore kavesizana me'negenka anara nehane? Kagra huvempama Deviti'ma hunentenka, kavesinte vava hugahue hu'nane."},{"book":"Sams-Zgame","chapter":"89","verse":"50","text":"Ra Anumzamoka eri'za vaheka'amo'na huhavizama hunenantazana antahio. Rama'a vahe'mo'zama huhavizama hunenantaza kea nagu'afi erinte'na vano nehue."},{"book":"Sams-Zgame","chapter":"89","verse":"51","text":"Ra Anumzamoka ha' vahekamo'za kizazokago ke hunenantaze. Anumpima masavema tagintenka kinima azeri oti'nana nera, vuno eno'ma hirega hunte'za ki'za zokago ke hunentaze."},{"book":"Sams-Zgame","chapter":"89","verse":"52","text":"Ra Anumzana ragi amivava hugahune. Tamage, tamage."}]}