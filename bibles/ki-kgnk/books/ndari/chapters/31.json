{"data":[{"book":"Ndari","chapter":"31","verse":"1","text":"Nake Jehova akĩĩra Musa atĩrĩ:"},{"book":"Ndari","chapter":"31","verse":"2","text":"“Rĩhĩria andũ a Isiraeli harĩ andũ a Midiani. Na thuutha ũcio nĩũgũcooka ũkue.”"},{"book":"Ndari","chapter":"31","verse":"3","text":"Nĩ ũndũ ũcio Musa akĩĩra andũ acio atĩrĩ, “Andũ amwe anyu nĩmeohe indo ciao cia mbaara mathiĩ makahũũrane na andũ a Midiani nĩguo marĩhĩrie Jehova kũrĩ o."},{"book":"Ndari","chapter":"31","verse":"4","text":"Tũmai andũ 1,000 kuuma kũrĩ o mũhĩrĩga wa Isiraeli mbaara-inĩ.”"},{"book":"Ndari","chapter":"31","verse":"5","text":"Nĩ ũndũ ũcio andũ 12,000 meeohete indo cia mbaara, o 1,000 kuuma kũrĩ o mũhĩrĩga, makĩneanwo kuuma mĩhĩrĩga ya Isiraeli."},{"book":"Ndari","chapter":"31","verse":"6","text":"Musa akĩmatũma mbaara-inĩ, o 1,000 kuuma harĩ o mũhĩrĩga, marĩ hamwe na Finehasi mũrũ wa Eleazaru ũrĩa mũthĩnjĩri-Ngai, ũrĩa wakuuire indo cia handũ-harĩa-haamũre, o na tũrumbeta twa kũhuhwo."},{"book":"Ndari","chapter":"31","verse":"7","text":"Nao makĩhũũrana na andũ a Midiani o ta ũrĩa Jehova aathĩte Musa, na makĩũraga arũme othe."},{"book":"Ndari","chapter":"31","verse":"8","text":"Gatagatĩ ka arĩa mooragire nĩ Evi, na Rekemu, na Zuru, na Huri, na Reba, athamaki arĩa atano a Midiani. O na ningĩ nĩmooragire Balamu mũrũ wa Beori na rũhiũ rwa njora."},{"book":"Ndari","chapter":"31","verse":"9","text":"Nao andũ a Isiraeli magĩtaha andũ-a-nja a Midiani na ciana, na magĩkuua ndũũru ciothe cia andũ a Midiani cia ngʼombe na cia mbũri, na magĩtaha indo iria ingĩ ciothe."},{"book":"Ndari","chapter":"31","verse":"10","text":"Magĩcina matũũra mothe kũrĩa andũ a Midiani maatũũrĩte, o ũndũ ũmwe na kambĩ ciao."},{"book":"Ndari","chapter":"31","verse":"11","text":"Magĩkuua indo ciothe iria maatahĩte na iria maatunyanĩte hamwe na andũ na nyamũ,"},{"book":"Ndari","chapter":"31","verse":"12","text":"na magĩtwara andũ arĩa matahĩtwo na indo icio maatunyanĩte, na iria maatahĩte kũrĩ Musa na kũrĩ Eleazaru ũrĩa mũthĩnjĩri-Ngai na kũrĩ kĩũngano kĩa andũ a Isiraeli kũu kambĩ yarĩ werũ-inĩ wa Moabi, hũgũrũrũ-inĩ cia Rũũĩ rwa Jorodani mũrĩmo wa Jeriko."},{"book":"Ndari","chapter":"31","verse":"13","text":"Musa, na Eleazaru ũrĩa mũthĩnjĩri-Ngai na atongoria othe a kĩrĩndĩ magĩthiĩ kũmatũnga nja ya kambĩ."},{"book":"Ndari","chapter":"31","verse":"14","text":"Musa akĩrakarĩra anene a mbũtũ icio cia ita na atongoria a mbũtũ cia o ngiri, ngiri, na atongoria a mbũtũ cia o igana, igana, arĩa moimĩte mbaara-inĩ."},{"book":"Ndari","chapter":"31","verse":"15","text":"Akĩmooria atĩrĩ, “Kaĩ mwĩtĩkĩrĩtie andũ a nja othe matũũre muoyo?"},{"book":"Ndari","chapter":"31","verse":"16","text":"Acio nĩo maarũmĩrĩire mataaro ma Balamu, na nĩo maatũmire andũ a Isiraeli matirike Jehova ũhoro-inĩ ũrĩa wekĩkire kũu Peori, naguo ũndũ ũcio ũkĩrehithĩria andũ a Jehova mũthiro."},{"book":"Ndari","chapter":"31","verse":"17","text":"Nĩ ũndũ ũcio, ũragai tũhĩĩ tuothe. Na ningĩ mũũrage mũndũ-wa-nja wothe ũrĩ wakoma na mũndũ mũrũme,"},{"book":"Ndari","chapter":"31","verse":"18","text":"no mwĩhonokerie mũirĩtu o wothe ũrĩa ũtarĩ wakoma na mũndũ mũrũme."},{"book":"Ndari","chapter":"31","verse":"19","text":"“Inyuothe arĩa mũũragĩte mũndũ o wothe kana mũkahutia mũndũ o wothe mũũrage no nginya mũikare nja ya kambĩ mĩthenya mũgwanja. Mũthenya wa ĩtatũ na wa mũgwanja, no nginya mwĩtherie inyuĩ ene na arĩa mũtahĩte."},{"book":"Ndari","chapter":"31","verse":"20","text":"Theriai nguo ciothe, o ũndũ ũmwe na kĩndũ gĩothe gĩthondeketwo na rũũa, kana guoya wa mbũri kana mbaũ.”"},{"book":"Ndari","chapter":"31","verse":"21","text":"Ningĩ Eleazaru ũrĩa mũthĩnjĩri-Ngai akĩĩra thigari iria ciathiĩte mbaara-inĩ atĩrĩ, “Watho ũrĩa Jehova aaheire Musa uugĩte atĩrĩ:"},{"book":"Ndari","chapter":"31","verse":"22","text":"Thahabu, na betha, na gĩcango, na kĩgera, na ibati, na rũbũũa"},{"book":"Ndari","chapter":"31","verse":"23","text":"na kĩndũ o gĩothe kĩngĩhota gwĩtiiria mwaki, no nginya kĩhĩtũkagĩrio mwaki-inĩ nĩgeetha gĩthirwo nĩ thaahu. No rĩrĩ, no nginya gĩcooke gĩtherio na maaĩ marĩa ma kũniina thaahu. Nakĩo kĩndũ gĩothe gĩtangĩĩtiiria mwaki no nginya kĩhĩtũkĩrio maaĩ-inĩ macio."},{"book":"Ndari","chapter":"31","verse":"24","text":"Mũthenya wa mũgwanja-rĩ, thambiai nguo cianyu na inyuĩ nĩ mũgaathirwo nĩ thaahu. Thuutha ũcio no mũtoonye kambĩ.”"},{"book":"Ndari","chapter":"31","verse":"25","text":"Nake Jehova akĩĩra Musa atĩrĩ,"},{"book":"Ndari","chapter":"31","verse":"26","text":"“Wee na Eleazaru ũrĩa mũthĩnjĩri-Ngai na atongoria a nyũmba cia kĩrĩndĩ gĩkĩ no nginya mũtare andũ othe na nyamũ iria ciatahirwo."},{"book":"Ndari","chapter":"31","verse":"27","text":"Gayaniai indo cia iria ndahe gatagatĩ ga thigari iria ciathiĩte mbaara-inĩ na kĩrĩndĩ kĩrĩa kĩngĩ."},{"book":"Ndari","chapter":"31","verse":"28","text":"Kuuma kũrĩ thigari iria ciarũire mbaara, rutai gĩcunjĩ kĩa Jehova, kĩndũ kĩmwe thĩinĩ wa indo magana matano, marĩ andũ, kana ngʼombe, kana ndigiri, kana ngʼondu, o na kana mbũri."},{"book":"Ndari","chapter":"31","verse":"29","text":"Oya gĩcunjĩ gĩkĩ kuuma harĩ nuthu ya igai rĩao mũkĩnengere Eleazaru ũrĩa mũthĩnjĩri-Ngai kĩrĩ gĩcunjĩ kĩa Jehova."},{"book":"Ndari","chapter":"31","verse":"30","text":"Kuuma kũrĩ nuthu ya gĩcunjĩ kĩa andũ a Isiraeli, thuura kĩndũ kĩmwe kuuma harĩ o gĩkundi kĩa mĩrongo ĩtano, kĩrĩ kĩa andũ, kana ngʼombe, kana ndigiri, kana ngʼondu, kana mbũri o na kana nyamũ ingĩ. Cinengere Alawii arĩa wĩra wao ũrĩ kũmenyerera Hema-ĩrĩa-Nyamũre ya Jehova.”"},{"book":"Ndari","chapter":"31","verse":"31","text":"Nĩ ũndũ ũcio Musa na Eleazaru ũrĩa mũthĩnjĩri-Ngai magĩĩka o ta ũrĩa Jehova aathĩte Musa."},{"book":"Ndari","chapter":"31","verse":"32","text":"Indo cia gũtahwo cia iria ciatigarĩte kuuma kũrĩ indo iria ciatunyanĩtwo nĩ thigari ciarĩ ngʼondu 675,000,"},{"book":"Ndari","chapter":"31","verse":"33","text":"na ngʼombe 72,000,"},{"book":"Ndari","chapter":"31","verse":"34","text":"na ndigiri 61,000"},{"book":"Ndari","chapter":"31","verse":"35","text":"na andũ-a-nja 32,000 arĩa mataakomete na mũndũ mũrũme."},{"book":"Ndari","chapter":"31","verse":"36","text":"Nuthu ya igai rĩa andũ arĩa maarũĩte mbaara-inĩ ciarĩ:"},{"book":"Ndari","chapter":"31","verse":"37","text":"na kuuma harĩ icio Jehova akĩrutĩrwo ngʼondu 675;"},{"book":"Ndari","chapter":"31","verse":"38","text":"nacio ngʼombe ciarĩ 36,000 na kuuma harĩ icio Jehova akĩrutĩrwo ngʼombe 72;"},{"book":"Ndari","chapter":"31","verse":"39","text":"nacio ndigiri ciarĩ 30,500, na kuuma harĩ icio Jehova akĩrutĩrwo ndigiri 61;"},{"book":"Ndari","chapter":"31","verse":"40","text":"andũ maarĩ 16,000, na kuuma kũrĩ o Jehova akĩrutĩrwo andũ 32."},{"book":"Ndari","chapter":"31","verse":"41","text":"Musa akĩnengera Eleazaru ũrĩa mũthĩnjĩri-Ngai gĩcunjĩ kĩa Jehova, o ta ũrĩa Jehova aathĩte Musa."},{"book":"Ndari","chapter":"31","verse":"42","text":"Nuthu ĩrĩa yarĩ ya andũ a Isiraeli, ĩrĩa Musa aamũranĩtie na arĩa maathiĩte mbaara-inĩ,"},{"book":"Ndari","chapter":"31","verse":"43","text":"nuthu ĩrĩa yaheirwo kĩrĩndĩ ciarĩ ngʼondu 337,500,"},{"book":"Ndari","chapter":"31","verse":"44","text":"nacio ngʼombe ciarĩ 36,000,"},{"book":"Ndari","chapter":"31","verse":"45","text":"nacio ndigiri ciarĩ 30,500,"},{"book":"Ndari","chapter":"31","verse":"46","text":"nao andũ maarĩ 16,000."},{"book":"Ndari","chapter":"31","verse":"47","text":"Kuuma kũrĩ nuthu ĩrĩa yaheirwo andũ a Isiraeli, Musa agĩthuura mũndũ ũmwe kuuma kũrĩ andũ mĩrongo ĩtano, na nyamũ ĩmwe kuuma kũrĩ nyamũ mĩrongo ĩtano, o ta ũrĩa Jehova aamwathĩte, na agĩcihe Alawii arĩa wĩra wao warĩ kũmenyerera Hema-ĩrĩa-Nyamũre ya Jehova."},{"book":"Ndari","chapter":"31","verse":"48","text":"Ningĩ anene arĩa matongoragia mbũtũ cia ita, acio maathaga ikundi cia o ngiri ngiri, na ikundi cia o igana igana, magĩthiĩ harĩ Musa,"},{"book":"Ndari","chapter":"31","verse":"49","text":"nao makĩmwĩra atĩrĩ, “Ndungata ciaku nĩitarĩte thigari iria twathaga na hatirĩ o na ũmwe ũtarĩ ho."},{"book":"Ndari","chapter":"31","verse":"50","text":"Nĩ ũndũ ũcio nĩtwarehe indo ici cia thahabu ituĩke iruta riitũ kũrĩ Jehova iria o ũmwe witũ eegwatĩire, nacio nĩ icũhĩ cia moko na bangiri cia moko, na icũhĩ cia ciara, na cia matũ, na mĩgathĩ ya ngingo, nĩguo twĩhoroherie mbere ya Jehova.”"},{"book":"Ndari","chapter":"31","verse":"51","text":"Musa na Eleazaru ũrĩa mũthĩnjĩri-Ngai makĩamũkĩra thahabu ĩyo kuuma kũrĩ o, indo icio ciothe ciaturĩtwo wega."},{"book":"Ndari","chapter":"31","verse":"52","text":"Thahabu yothe ĩrĩa yoimire kũrĩ anene a ikundi cia o ngiri, ngiri na anene a ikundi cia o igana, igana ĩrĩa Musa na Eleazaru maatwarĩire Jehova kĩrĩ kĩheo, yarĩ ya ũritũ wa cekeri 16,750.31:52 nĩ ta kilo 190"},{"book":"Ndari","chapter":"31","verse":"53","text":"O mũthigari nĩetahĩire indo ciake."},{"book":"Ndari","chapter":"31","verse":"54","text":"Musa na Eleazaru ũrĩa mũthĩnjĩri-Ngai makĩamũkĩra thahabu ĩyo kuuma kũrĩ anene a ikundi cia o ngiri, ngiri na anene a ikundi cia o igana, igana magĩcirehe Hema-inĩ ya Gũtũnganwo ituĩke kĩririkania harĩ andũ a Isiraeli mbere ya Jehova."}]}