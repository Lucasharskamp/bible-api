{"data":[{"book":"JOHN","chapter":"3","verse":"1","text":"Teelaa se Faarisi, tana inoa ko Nikodimus, a ia se tama hakamaatua naa Jew."},{"book":"JOHN","chapter":"3","verse":"2","text":"A ia ni hanake ki Jesus i te poo tokotasi no taratara ake ki Jesus, “Rabai, maatou e illoa maa koe se tisa ni heunatia mai TeAtua. See hai tama e lavaa te mee naa mahi TeAtua pee ko oo vana e mee naa, ki mee maa naa mahi TeAtua see takkoto iaa ia.”"},{"book":"JOHN","chapter":"3","verse":"3","text":"Jesus ki mee ake, “Nau e taratara atu maaoni maa see hai tama e lavaa te kite te Nohorana TeAtua ki mee a ia see haanau mai hoki.”"},{"book":"JOHN","chapter":"3","verse":"4","text":"Teenaa ki vasiri ake Nikodimus, “Peehea naa haanau mai hoki te tama ku matua? Peehea ana ahe hoki ki loto te manava tana tinna raa ki haanauria mai a ia hoki?”"},{"book":"JOHN","chapter":"3","verse":"5","text":"Jesus ki mee ake, “Nau e taratara atu maaoni. See hai tama e lavaa te uru ki loto te Nohorana TeAtua ki mee a ia see haanau mai i te vai ma TeAitu TeAtua."},{"book":"JOHN","chapter":"3","verse":"6","text":"Te tama e haanauria te tama raa e taka ma te ora te tama te maarama nei. Te tama e haanau mai iloto te aitu raa e taka ma te ora TeAitu Tapu."},{"book":"JOHN","chapter":"3","verse":"7","text":"Koe see oho i aa nau e vanaatu kiaa koe, ‘Kootou hakkaatoa ki ahe no hannau mai hoki.’"},{"book":"JOHN","chapter":"3","verse":"8","text":"Te matani raa e oko koi ki tana aauna e hiihai. Koe e lono koi i naa oko te matani, tevana iaa koe see iloa i te kina te matani naa e oko mai. Koe hoki see iloa maa te matani naa e oko ki hea. Te mee naa e mee koi pee ko te tama e haanau mai i TeAitu TeAtua.”"},{"book":"JOHN","chapter":"3","verse":"9","text":"Teenaa ki mee ake Nikodimus, “Peehea naa mee te mee naa?”"},{"book":"JOHN","chapter":"3","verse":"10","text":"Jesus ki mee ake, “Koe see iloa peehea te mee nei ma koe se tama e akonaki naa tama Israel?"},{"book":"JOHN","chapter":"3","verse":"11","text":"Nau e taratara atu maaoni. Maatou e taratara i naa vana maatou e illoa ma naa vana maatou e kkite, tevana iaa see hai tama i kootou e hiihai maa ia e hakannoo ki naa taratara maatou nei."},{"book":"JOHN","chapter":"3","verse":"12","text":"Nau ni taratara naa taratara te maarama nei, tevana iaa kootou ni see hakannoo ki aku taratara. Kootou ma ki hakannoo peehea kiaa nau ki mee nau e taratara atu naa mee te lani?"},{"book":"JOHN","chapter":"3","verse":"13","text":"See hai tama ku oti te tae ki te lani, teenaa ko te Tama te Henua koi, te tama ni au i te lani.”"},{"book":"JOHN","chapter":"3","verse":"14","text":"Moses ni ssau te kata raa ki aruna iloto mouku. Peelaa hoki, te Tama te Henua raa ma ki saaua ki aruna.3.14 Num 21.9"},{"book":"JOHN","chapter":"3","verse":"15","text":"Naa tama e illoa maa Ia ko te Tama TeAtua raa ma ki too te ora e takoto see lavaa te oti."},{"book":"JOHN","chapter":"3","verse":"16","text":"TeAtua e aroha i naa tama hakkaatoa i te maarama nei, teenaa ki heuna mai tana Tama raa ki te maarama nei. Ki mee se tama peehea e illoa maa Ia ko te Tama TeAtua raa, ttama naa ma ki see lavaa te mate. A ia ma ki too te ora e takoto see lavaa te oti."},{"book":"JOHN","chapter":"3","verse":"17","text":"TeAtua ni see heuna mai tana Tama naa ma ki au no hakatonutonu te henua. Seai. Tana tama naa ni kkave mai ki au no hakaora naa tama te maarama nei."},{"book":"JOHN","chapter":"3","verse":"18","text":"TeAtua see hakatonutonu naa tama e hakannoo ki tana Tama, tevana iaa a Ia kunaa hakatonutonu are naa tama see hakannoo ki tana Tama, i te aa, i laatou ni see hakannoo ki tana Tama tokotasi naa."},{"book":"JOHN","chapter":"3","verse":"19","text":"Te ara te hakatonutonu raa e mee peenei: te maasina raa ku oti te tae mai ki te maarama nei, tevana iaa te henua e fiffai are i te poouri. Laatou see fiffai te maasina naa i naa sosorina laatou see ttonu."},{"book":"JOHN","chapter":"3","verse":"20","text":"Naa tama hakkaatoa e sosorina hakallika raa see fiffai ki te maasina. Laatou see hakassura iho ki te maasina i laatou see fiffai maa naa sosorina see ttonu laatou raa e hakassaaina."},{"book":"JOHN","chapter":"3","verse":"21","text":"Teenaa are ko naa tama e ppena naa mee maaoni raa e hakassura mai ki te maasina, ki ilotia laatou maa laatou e ppena naa mee hakkaatoa iloto naa mahi TeAtua."},{"book":"JOHN","chapter":"3","verse":"22","text":"Kimuri raa, Jesus ni masike no hano ma ana disaipol raa ki te matakaaina Judea no nnoho laatou ka hakaukau tapu naa tama."},{"book":"JOHN","chapter":"3","verse":"23","text":"John hoki e hakaukau tapu naa tama i Einon, see mmao i Salim. Te kina naa e takkoto ana vai tammaki. Te henua ni oo atu peenaa kiaa Ia ki hakaukau tapuria laatou."},{"book":"JOHN","chapter":"3","verse":"24","text":"(Teenaa ko te saaita John seki ponotia are ki loto te hare karapusi.)3.24 Mt 14.3; Mk 6.17; Lk 3.19-20"},{"book":"JOHN","chapter":"3","verse":"25","text":"E mee naa disaipol John e hakatauttau ma te Jew tokotasi i te iloo naa Jew i naa tiputipu te hakaukau."},{"book":"JOHN","chapter":"3","verse":"26","text":"Teenaa ki oo laatou no mee ake ki John, “Rabai, koe e hakamaarona i te tanata ni taka ma koe i telaa vasi Jordan, ttama ni tarataraina a koe? Ttama naa e hakaukau tapu naa tama i te saaita nei. Te henua e tari atu hakkaatoa kiaa ia!”"},{"book":"JOHN","chapter":"3","verse":"27","text":"Teenaa ki mee ake John, “Te tama e taka koi ma naa mahi TeAtua e kauake."},{"book":"JOHN","chapter":"3","verse":"28","text":"Kootou ni llono iaa nau ni taratara peelaa, ‘Nau nei seai ko te Mesaea, tevana iaa nau ni heunatia ki au nau imua ttama naa.’3.28 Jn 1.20"},{"book":"JOHN","chapter":"3","verse":"29","text":"Saaita te taupeara ma te taupu e haka aavana tia raa, te taupu raa ma ki mee ma se aavana te taupeara naa. Te ssoa te taupeara raa ma ki hiahia i tana saaita ma ki lono i te reo te taupeara naa. Taku hiahia e kaatoa hoki peenaa."},{"book":"JOHN","chapter":"3","verse":"30","text":"Ttama naa ma ki noho hakamaatua, a nau iaa ma ki noho ma se tamavare koi.”"},{"book":"JOHN","chapter":"3","verse":"31","text":"Ttama e au i te lani raa e noho hakamaatua i naa tama hakkaatoa. Ttama e au i te maarama nei iaa, teenaa se tama te maarama nei. A ia e taratara i naa vana te maarama nei, tevana iaa Ttama te lani raa e noho hakamaatua i naa mee hakkaatoa."},{"book":"JOHN","chapter":"3","verse":"32","text":"Ttama naa e taratara i ana mee ni llono ka kkite ki ana karamata, tevana iaa see hai tama e hakannoo ki ana taratara."},{"book":"JOHN","chapter":"3","verse":"33","text":"Teenaa naa tama e hakannoo ki ana taratara raa e huri ake peelaa maa TeAtua raa ko te hakamaaoni."},{"book":"JOHN","chapter":"3","verse":"34","text":"Ttama ni heunatia mai TeAtua raa e taratara mai naa taratara TeAtua, i te aa, naa mahi hakkaatoa TeAitu raa e kauake TeAtua kiaa Ia."},{"book":"JOHN","chapter":"3","verse":"35","text":"Te Tamana raa e llee tana manava i tana Tama, teenaa ni kauake naa mee hakkaatoa kiaa Ia ki roorosi.3.35 Mt 11.27; Lk 10.22"},{"book":"JOHN","chapter":"3","verse":"36","text":"Naa tama e hakannoo ki te Tama TeAtua raa ma ki too te ora e ora hakaoti, tevana iaa te tama see hakannoo ki TeAtua raa ma ki see ora. A ia ma ki takoto i laro naa haaeo TeAtua."}]}