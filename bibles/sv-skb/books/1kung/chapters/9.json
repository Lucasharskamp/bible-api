{"data":[{"book":"1 Kung","chapter":"9","verse":"1","text":"Och det skedde när Salomo hade avslutat bygget av Herrens (Jahves) hus och kungens hus och allt som Salomo längtat efter (villigt förbundit sig vid att göra, hebr. chesheq), det som behagade honom (han själv hade glädje i – hebr. chafets) att göra,"},{"book":"1 Kung","chapter":"9","verse":"2","text":"att Herren (Jahve) uppenbarade sig för Salomo en andra gång, som han hade uppenbarat sig för honom i Givon. [1 Kung 3:5]"},{"book":"1 Kung","chapter":"9","verse":"3","text":"Och Herren (Jahve) sade till honom:"},{"book":"1 Kung","chapter":"9","verse":"4","text":"Och du, om du vandrar inför mitt ansikte som David din far vandrade i hjärtats renhet (integritet, fullhet, helhjärtat – hebr. tam, delar rot med tamim som är rituell renhet och beskriver det felfria och perfekta offret) och i uppriktighet, och gör allt det som jag har befallt dig och håller (vaktar, skyddar, bevarar) mina förordningar (ordagrant ’saker inristat’) och mina påbud (bindande juridiska beslut),"},{"book":"1 Kung","chapter":"9","verse":"5","text":"då ska jag stadfästa ditt kungarikes tron över Israel för evigt, så som jag talade (lovade) till David din far och sade: ’Det ska inte saknas en ättling till dig (ordagrant: huggas av till dig en man från) framför mitt ansikte som sitter på Israels tron.’ [2 Sam 7:16]"},{"book":"1 Kung","chapter":"9","verse":"6","text":"Men om du vänder bort från att följa mig, du eller dina söner, och inte håller (vaktar, skyddar, bevarar) mina budord (tydliga befallningar) och mina förordningar (ordagrant ”saker inristat”) som jag har gett framför er, utan går och tjänar andra gudar och tillber dem,"},{"book":"1 Kung","chapter":"9","verse":"7","text":"då ska jag hugga av Israel, ut från landet som jag har gett dem, och detta hus som jag har helgat (avskilt) till mitt namn, ska jag kasta bort från mitt ansikte, och Israel ska bli ett ordspråk och ett skällsord bland alla folkslag."},{"book":"1 Kung","chapter":"9","verse":"8","text":"Och detta hus som är så högt, alla som går förbi det ska bli förvånade och ska väsa, och när de säger: ’Varför har Herren (Jahve) gjort så mot landet och mot detta hus?’"},{"book":"1 Kung","chapter":"9","verse":"9","text":"då ska man svara: ”Eftersom de övergav Herren (Jahve) deras Gud (Elohim) som förde deras fäder ut från Egyptens land, och tog tag i (med ett fast, säkert grepp) andra gudar och tjänade dem, därför har Herren (Jahve) låtit all denna ondska komma över dem.”"},{"book":"1 Kung","chapter":"9","verse":"10","text":"Och det skedde i slutet av det tjugonde året, när Salomo hade byggt de två husen: Herrens (Jahves) hus [templet, som tog 7,5 år] och kungens hus [sitt palats som tog 13 år, se 1 Kung 7:1],"},{"book":"1 Kung","chapter":"9","verse":"11","text":"att Chiram, Tyros kung, hade försett Salomo med cederträ och cypressträ och med guld, efter alla hans önskemål, då (vid den tiden) gav kung Salomo till Chiram 20 städer i Galileens land. [Troligtvis i nordvästra delen, nära Tsor.]"},{"book":"1 Kung","chapter":"9","verse":"12","text":"Och Chiram kom från Tyros för att se städerna som Salomo gett honom, men de behagade inte hans ögon."},{"book":"1 Kung","chapter":"9","verse":"13","text":"Och han sade: ”Vilka städer är detta som du har gett mig min bror?” Och de gavs namnet Kavol, (som de heter) till denna dag."},{"book":"1 Kung","chapter":"9","verse":"14","text":"Och Chiram sände 120 talenter [4 ton] guld till kungen. [1 Krön 22:14]"},{"book":"1 Kung","chapter":"9","verse":"15","text":"Och detta är orsaken till den arbetsstyrka (skatt, arbetsplikt, tvångsarbetare – hebr. mas) som kung Salomo samlade för att bygga"},{"book":"1 Kung","chapter":"9","verse":"16","text":"Farao, Egyptens kung, hade gått upp och tagit Gezer [handelsstad halvvägs mellan Joppe och Jerusalem] och bränt det i eld och slagit kananéerna som bodde i staden och gett den som en del till sin dotter, Salomos hustru. [Han gifte sig med henne tidigt, se 1 Kung 3:1. Att hon får ett eget hus visar en särställning bland Salomos 700 fruar, se 1 Kung 7:8; 11:3.]"},{"book":"1 Kung","chapter":"9","verse":"17","text":"Och Salomo byggde Gezer och Beit-Choron, det nedre,"},{"book":"1 Kung","chapter":"9","verse":"18","text":"och Baalat och Tadmor [Palmyra; mellan Damaskus och Eufrat] i öknen, i landet,"},{"book":"1 Kung","chapter":"9","verse":"19","text":"och alla förrådsstäder som Salomo hade, och städerna till hans vagnar och städerna till hans ryttare, och det som Salomo längtat efter (villigt förbundit sig vid att göra – hebr. chesheq) att bygga för sin tillfredsställelse (hebr. chashaq) i Jerusalem och i Libanon och i hela landet som han rådde över. [30 000 rekryterades för dessa projekt, se 1 Kung 5:13; 12:4.]"},{"book":"1 Kung","chapter":"9","verse":"20","text":"Allt folk som var kvar av amoréerna, hettiterna, periséerna, hivéerna och jevuséerna som inte tillhörde Israels söner,"},{"book":"1 Kung","chapter":"9","verse":"21","text":"sönerna som var kvar efter dem i landet som Israels söner inte helt kunnat utrota, av dem tog Salomo en skatt som slavar till denna dag."},{"book":"1 Kung","chapter":"9","verse":"22","text":"Men av Israels söner gjorde Salomo ingen till slav, utan de var stridsmän och hans tjänare och hans furstar och hans härförare och ledare för hans vagnar och ryttare."},{"book":"1 Kung","chapter":"9","verse":"23","text":"Detta är hövitsmännen över Salomos arbete, 550 som var ledare för folket som utförde arbetet."},{"book":"1 Kung","chapter":"9","verse":"24","text":"Men faraos dotter [i Egypten] kom ut från Davids stad [Jerusalem] till sitt hus som byggdes till henne, sedan byggde han Millo [försvarsmuren och förstärkningsvallen för palatset, se vers 15]."},{"book":"1 Kung","chapter":"9","verse":"25","text":"Och tre gånger om året offrade Salomo brännoffer och shalomoffer på altaret som han byggt till Herren (Jahve) och offrade där på altaret [1 Kung 8:22] inför Herrens (Jahves) ansikte [3 Mos 3:1]. Så fullbordade han huset. [Tre gånger om året är vid de tre vallfartshögtiderna Pesach, Shavuot och Sukkot, se 2 Mos 23:14-17; 5 Mos 16:1-17.]"},{"book":"1 Kung","chapter":"9","verse":"26","text":"Och kung Salomo gjorde (lät tillverka) skepp i Etsion-Gever som är vid Elot [nuvarande Eilat] på stranden till Vasshavet i Edoms land."},{"book":"1 Kung","chapter":"9","verse":"27","text":"Och Chiram sände sina tjänare till skeppen, sjömän som hade kunskap om havet, tillsammans med Salomos tjänare."},{"book":"1 Kung","chapter":"9","verse":"28","text":"Och de kom till Ofir [region känd för sitt guld, se Job 28:16; Jes 13:12; troligtvis söder om Röda havet] och köpte guld därifrån, 420 talenter [16 ton], och förde till kung Salomo."}]}