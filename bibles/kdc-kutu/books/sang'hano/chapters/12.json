{"data":[{"book":"Sang'hano","chapter":"12","verse":"1","text":"Mna ikipindi kikija Mndewa Helode kasonga kuwadununza wanhu wayagwe wamtogole Yesu."},{"book":"Sang'hano","chapter":"12","verse":"2","text":"Kalagiza Yakobo mkulu wake Yohana yakomigwe kwa panga."},{"book":"Sang'hano","chapter":"12","verse":"3","text":"Helode viyonile mbuli ino iwanogela Wayahudi, kagendelela, kamgoga Petulo. Mbuli ino ilawilila mna ikipindi cha Magate hagageligwe usasu."},{"book":"Sang'hano","chapter":"12","verse":"4","text":"Viwamgogile Petulo wamgodeka mkifungo, wamwika mmakono ga wakalizi wakalile vibumbila vine kila kibumbila kikala na wakalizi wane. Helode kalonda kumulava Petulo haulongozi wa wanhu yahamala Nyimwili nyimwili ya Pasaka."},{"book":"Sang'hano","chapter":"12","verse":"5","text":"Avo Petulo viyakalile yang'hali kagodekigwa, wanhu wamtogole Yesu wampulila ng'hani kwa Mulungu."},{"book":"Sang'hano","chapter":"12","verse":"6","text":"Mna ikilo cha siku ayo iyalondile Helode yamgale Petulo haulongozi wa wanhu, Petulo kakala yawasile hagati ya wakalizi wabili. Kakala yagodekigwe kwa minyololo mibili. Hana ulwivi lwa kifungo hakala na wakalizi wakalile wokaliza."},{"book":"Sang'hano","chapter":"12","verse":"7","text":"Bahaja msenga wa kuulanga wa Mndewa kema, mulenge umwemwesa mdigati dija. Msenga wa kuulanga kamtigisa Petulo mdiega, kamulongela, lamuka, “Lopola, inuka!” Bahaja minyololo ilagala kulawa mmakono ga Petulo."},{"book":"Sang'hano","chapter":"12","verse":"8","text":"Abaho msenga ayo wa kuulanga kamulongela, “Ifunge mkwiji wako na uvale vilatu vako.” Petulo katenda vivo, na msenga wa kuulanga kamulongela, “Vala kiwalo chako uniwinze.”"},{"book":"Sang'hano","chapter":"12","verse":"9","text":"Petulo kamkweleleza kunze ya kifungo, lakini hajuwile kamba msenga wa kuulanga kakala yotenda vivo kweli, kagiza kakala yolota nzonzi."},{"book":"Sang'hano","chapter":"12","verse":"10","text":"Wabita kibumbila cha ichanduso cha wakalizi abaho cha kabili, na kukimambukizo kibumbila cha wakalizi wa lwivi lwa kwingilila kudibuga. Lwivi luwavugukila lwenyego na wao walawa kunze, wagenda mnzila bahaja msenga wa kuulanga kamuleka Petulo."},{"book":"Sang'hano","chapter":"12","verse":"11","text":"Abaho Petulo kajuwa gamulawilile kalonga, “Sambi nojuwa kweli! Mndewa kamtuma msenga wake wa kuulanga yamhonye mmakono ga Helode na kulawa kwa kija kiwalondile kutenda Wayahudi.”"},{"book":"Sang'hano","chapter":"12","verse":"12","text":"Viyajuwile avo kachola ukae kwa Malia mamake Yohana yakemigwe Maluko, ako wanhu wengi wakala waiting'hane na wakala wompula Mulungu."},{"book":"Sang'hano","chapter":"12","verse":"13","text":"Petulo kagong'onda lwivi lwa kunze, na mtumigwa wa kitwanzi yakemigwe Loda kachola kulola nani yogong'onda."},{"book":"Sang'hano","chapter":"12","verse":"14","text":"Viyajuwile ikala sauti ya Petulo, kadeng'helela kaleka kuvugula ulwivi kabweleganya mng'anda, kawalongela, “Yemile kunze Petulo!”"},{"book":"Sang'hano","chapter":"12","verse":"15","text":"Wamulongela, “Gweye kuna kibozi mbwelela.” Lakini kagangamiza kamba ikala kweli. Avo wamwidika, “Sengine msenga wake kulawa kuulanga.”"},{"book":"Sang'hano","chapter":"12","verse":"16","text":"Mna ikipindi acho Petulo kagendelela kugong'onda ulwivi, kukimambukizo wamvugulila, na viwamone wakanganya."},{"book":"Sang'hano","chapter":"12","verse":"17","text":"Petulo kenula mkono kulagusa wanyamale, kawalongela vija Mndewa viyamulavile mkifungo. Kawalongela, “Mulongeleni Yakobo mbuli ino na wanhu wayagwe wamtogole Yesu,” abaho kachola hanhu hayagwe."},{"book":"Sang'hano","chapter":"12","verse":"18","text":"Viivikile imitondo, wakalizi wakala wonyawanyawa kwa kija kimulawilile Petulo."},{"book":"Sang'hano","chapter":"12","verse":"19","text":"Helode kalagiza wamzahile Petulo, lakini hawamonile bule. Avo kalagiza waja wakalizi wauzigwe na kalagiza wakomigwe."},{"book":"Sang'hano","chapter":"12","verse":"20","text":"Helode kawagevuzikila ng'hani wanhu wa Tilo na Sidoni, avo wamgendela hamoja. Tanhu wamtewenza Bulasto, mkalizi wa ng'anda ya Mndewa yawataze. Abaho wachola kwa Helode kumpula kuwe na tindiwalo, kwavija isi yao itamanila lujo kulawa mwiisi ya Mndewa."},{"book":"Sang'hano","chapter":"12","verse":"21","text":"Mna disiku disaguligwe Helode kavala viwalo vake va undewa, kakala mkigoda chake cha undewa, kalonga na wanhu."},{"book":"Sang'hano","chapter":"12","verse":"22","text":"Wanhu wakemelela, “Ino sauti ya Mulungu, siyo ya munhu.”"},{"book":"Sang'hano","chapter":"12","verse":"23","text":"Bahaja msenga wa kuulanga kambwanha hasi Helode, kwavija hamgwelele Mulungu ukulu. Kahomigwa na msango kafa."},{"book":"Sang'hano","chapter":"12","verse":"24","text":"Lakini mbuli ya Mulungu igendelela kwenela."},{"book":"Sang'hano","chapter":"12","verse":"25","text":"Balinaba na Sauli viwamambukize sang'hano yao, wabwela Yelusalemu hamoja na Yohana Maluko."}]}