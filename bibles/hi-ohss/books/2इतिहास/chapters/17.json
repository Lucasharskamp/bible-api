{"data":[{"book":"2 इतिहास","chapter":"17","verse":"1","text":"आसा के स्थान पर उसका पुत्र यहोशाफ़ात शासक बना. उसने इस्राएल राज्य के विरुद्ध अपनी स्थिति मजबूत बना ली."},{"book":"2 इतिहास","chapter":"17","verse":"2","text":"उसने यहूदिया के सभी गढ़ नगरों में सेना की टुकड़िया ठहरा दीं और यहूदिया और एफ्राईम में उसने सैनिकों की छावनियां बना दीं, जो उसके पिता आसा ने अधिकार में कर लिए थे."},{"book":"2 इतिहास","chapter":"17","verse":"3","text":"याहवेह यहोशाफ़ात की ओर थे क्योंकि वह अपने पिता के शुरुआती समय की नीतियों का अनुसरण करता रहा. उसने बाल की पूजा कभी नहीं की,"},{"book":"2 इतिहास","chapter":"17","verse":"4","text":"बल्कि वह अपने पिता के परमेश्वर की ही खोज करता रहा, उन्हीं के आदेशों का पालन करता रहा. उसने वह सब कभी न किया, जो इस्राएल राज्य ने किया था."},{"book":"2 इतिहास","chapter":"17","verse":"5","text":"फलस्वरूप याहवेह ने राज्य को उसके हाथ में स्थिर किया. पूरे यहूदिया राज्य की प्रजा राजा को भेंट दिया करती थी. राजा समृद्ध और सम्मान्य होता गया."},{"book":"2 इतिहास","chapter":"17","verse":"6","text":"याहवेह की नीतियों के प्रति वह बहुत ही उत्साही था. उसने यहूदिया राज्य में से सारे ऊंचे स्थानों पर बनी वेदियां और अशेराह देवी के खंभे नाश कर दिए."},{"book":"2 इतिहास","chapter":"17","verse":"7","text":"अपने शासन के तीसरे साल में उसने यहूदिया के नगरों में शिक्षा फैलाने के उद्देश्य से अपने ये अधिकारी भेज दिए: बेन-हाइल, ओबदिया, ज़करयाह, नेथानेल और मीकायाह."},{"book":"2 इतिहास","chapter":"17","verse":"8","text":"इनके साथ लेवी शेमायाह, नेथनियाह, ज़ेबादिया, आसाहेल, शेमिरामोथ, योनातन, अदोनियाह, तोबियाह और तोबादोनियाह. ये सभी लेवी थे. इनके साथ पुरोहित एलीशामा और यहोराम भी भेजे गए थे."},{"book":"2 इतिहास","chapter":"17","verse":"9","text":"इनके साथ याहवेह की व्यवस्था की पुस्तक थी. यहूदिया में उन्होंने इससे शिक्षा दी; उन्होंने सारे यहूदिया राज्य में घूमते हुए प्रजा को शिक्षा प्रदान की."},{"book":"2 इतिहास","chapter":"17","verse":"10","text":"यहूदिया के पास के सभी राष्ट्रों में याहवेह का आतंक फैल चुका था. फलस्वरूप उन्होंने कभी यहोशाफ़ात पर हमला नहीं किया."},{"book":"2 इतिहास","chapter":"17","verse":"11","text":"कुछ फिलिस्तीनी तक यहोशाफ़ात को भेंट और चांदी चढ़ाया करते थे. अरब देश के लोगों ने उसके लिए सात हज़ार, सात सौ मेढ़े और सात हज़ार, सात सौ बकरे भेंट में दिए."},{"book":"2 इतिहास","chapter":"17","verse":"12","text":"तब यहोशाफ़ात दिन पर दिन उन्‍नत होता चला गया. उसने यहूदिया राज्य में गढ़ और भंडार नगर बनाए."},{"book":"2 इतिहास","chapter":"17","verse":"13","text":"यहूदिया में उसने बड़े भंडार घर बनवाकर रखे थे, साथ ही उसने येरूशलेम में योद्धा और वीर व्यक्ति चुनकर रखे थे."},{"book":"2 इतिहास","chapter":"17","verse":"14","text":"उनके पूर्वजों के परिवारों के अनुसार उनकी गिनती इस प्रकार थी:"},{"book":"2 इतिहास","chapter":"17","verse":"15","text":"येहोहानन दो लाख अस्सी हज़ार का सेनापति था;"},{"book":"2 इतिहास","chapter":"17","verse":"16","text":"ज़ीकरी का पुत्र अमासियाह अपनी इच्छा से याहवेह की सेवा कर रहा था. उसने दो लाख कुशल सैनिकों का नेतृत्व किया."},{"book":"2 इतिहास","chapter":"17","verse":"17","text":"बिन्यामिन क्षेत्र से:"},{"book":"2 इतिहास","chapter":"17","verse":"18","text":"उसके बाद था योज़ाबाद उसके साथ एक लाख अस्सी हज़ार युद्ध के लिए तैयार सैनिक थे."},{"book":"2 इतिहास","chapter":"17","verse":"19","text":"ये सभी सारे यहूदिया में बने गढ़ नगरों में राजा द्वारा नियुक्त सैनिकों के अलावा राजा की सेवा में लगे थे."}]}