{"data":[{"book":"1 ЦАРСТВАЎ","chapter":"23","verse":"1","text":"Паведамілі Давіду, кажучы: вось, Філістымляне напалі на Кэіль і рабуюць гумны."},{"book":"1 ЦАРСТВАЎ","chapter":"23","verse":"2","text":"І спытаўся Давід у Госпада, кажучы: ці ісьці мне, і ці паб'ю я гэтых Філістымлянаў? І адказваў Гасподзь Давіду: ідзі, ты паб'еш Філістымлянаў і выратуеш Кэіль."},{"book":"1 ЦАРСТВАЎ","chapter":"23","verse":"3","text":"Але тыя, што былі з Давідам, сказалі яму: вось, мы баімся тут у Юдэі, як жа нам ісьці ў Кэіль супроць рушэньняў Філістымскіх?"},{"book":"1 ЦАРСТВАЎ","chapter":"23","verse":"4","text":"Тады зноў спытаў Давід у Госпада, і адказваў яму Гасподзь і сказаў: устань і йдзі ў Кэіль, бо Я перадам Філістымлянаў у рукі твае."},{"book":"1 ЦАРСТВАЎ","chapter":"23","verse":"5","text":"І пайшоў Давід зь людзьмі сваімі ў Кэіль, і ваяваў зь Філістымлянамі, і забраў быдла іхняе, і ўчыніў ім вялікае пабоішча, і выратаваў Давід жыхароў Кэіля."},{"book":"1 ЦАРСТВАЎ","chapter":"23","verse":"6","text":"Калі Авіятар, сын Ахімэлэхаў, прыбег да Давіда ў Кэіль, дык прынёс з сабою і наплечнік."},{"book":"1 ЦАРСТВАЎ","chapter":"23","verse":"7","text":"І данесьлі Саўлу, што Давід прыйшоў у Кэіль, і Саўл сказаў: Бог аддаў яго ў рукі мае, бо ён замкнуўся, увайшоўшы ў горад з брамамі і замкамі."},{"book":"1 ЦАРСТВАЎ","chapter":"23","verse":"8","text":"І склікаў Саўл увесь народ на вайну, каб ісьці да Кэіля, аблажыць Давіда і людзей ягоных."},{"book":"1 ЦАРСТВАЎ","chapter":"23","verse":"9","text":"Калі даведаўся Давід, што Саўл намысьліў супроць яго ліхое, сказаў сьвятару Авіятару: прынясі наплечнік."},{"book":"1 ЦАРСТВАЎ","chapter":"23","verse":"10","text":"І сказаў Давід: Госпадзе Божа Ізраілеў! Раб твой пачуў, што Саўл хоча прыйсьці ў Кэіль, спустошыць горад празь мяне."},{"book":"1 ЦАРСТВАЎ","chapter":"23","verse":"11","text":"Ці аддадуць мяне жыхары Кэіля ў рукі яму? І ці прыйдзе сюды Саўл, як чуў раб Твой? Госпадзе Божа Ізраілеў! адкрый рабу Твайму. І сказаў Гасподзь: прыйдзе."},{"book":"1 ЦАРСТВАЎ","chapter":"23","verse":"12","text":"І сказаў Давід: ці аддадуць жыхары Кэіля мяне і людзей маіх у рукі Саўлу? І сказаў Гасподзь: аддадуць."},{"book":"1 ЦАРСТВАЎ","chapter":"23","verse":"13","text":"Тады падняўся Давід і людзі ягоныя, каля шасьцісот чалавек, і выйшлі з Кэіля і хадзілі, дзе маглі. А Саўлу было данесена, што Давід уцёк з Кэіля, і тады ён адмяніў паход."},{"book":"1 ЦАРСТВАЎ","chapter":"23","verse":"14","text":"А Давід заставаўся ў пустыні ў недаступных мясьцінах і потым на гары ў пустыні Зіф. А Саўл шукаў яго кожны дзень; але Бог не аддаў Давіда ў рукі ягоныя."},{"book":"1 ЦАРСТВАЎ","chapter":"23","verse":"15","text":"І бачыў Давід, што Саўл выйшаў шукаць душы ягонай; а Давід быў у пустыні Зіф у лесе."},{"book":"1 ЦАРСТВАЎ","chapter":"23","verse":"16","text":"І ўстаў Ёнатан, сын Саўлаў, і прыйшоў да Давіда ў лес, і ўмацаваў яго спадзяваньнем на Бога,"},{"book":"1 ЦАРСТВАЎ","chapter":"23","verse":"17","text":"і сказаў яму: ня бойся, бо ня знойдзе цябе рука бацькі майго Саўла, і ты будзеш цараваць над Ізраілем, а я буду другі пасьля цябе; і Саўл, бацька мой, ведае гэта."},{"book":"1 ЦАРСТВАЎ","chapter":"23","verse":"18","text":"І паклалі яны паміж сабою заруку прад абліччам Госпада; і Давід застаўся ў лесе, а Ёнатан пайшоў у дом свой."},{"book":"1 ЦАРСТВАЎ","chapter":"23","verse":"19","text":"І прыйшлі Зіфэі да Саўла ў Гіву, кажучы: вось, Давід хаваецца ў нас у недаступных мясьцінах, у лесе, на пагорку Гэхіла, што направа ад Есімона;"},{"book":"1 ЦАРСТВАЎ","chapter":"23","verse":"20","text":"дык вось, па жаданьні душы тваёй, цару, ідзі; а нашым чынам будзе аддаць яго ў рукі цара."},{"book":"1 ЦАРСТВАЎ","chapter":"23","verse":"21","text":"І сказаў ім Саўл: дабраславёныя вы ў Госпада за тое, што пашкадавалі мяне;"},{"book":"1 ЦАРСТВАЎ","chapter":"23","verse":"22","text":"ідзеце, упэўніцеся яшчэ і высачыце месца ягонае, дзе будзе нага ягоная, і хто бачыў яго там, бо мне кажуць, што ён вельмі хітры;"},{"book":"1 ЦАРСТВАЎ","chapter":"23","verse":"23","text":"і высачыце, і разьведайце ўсе ягоныя сховішчы, у якіх ён тоіцца, і вярнецеся да мяне з пэўнаю весткаю, і я пайду з вамі; і калі ён у гэтай зямлі, я буду шукаць яго ва ўсіх тысячах Юдавых."},{"book":"1 ЦАРСТВАЎ","chapter":"23","verse":"24","text":"І ўсталі яны і пайшлі ў Зіф раней за Саўла. А Давід і людзі ягоныя былі ў пустыні Маон, на раўніне, направа ад Есімона."},{"book":"1 ЦАРСТВАЎ","chapter":"23","verse":"25","text":"І пайшоў Саўл зь людзьмі сваімі шукаць яго. Але Давіду паведамілі пра гэта, і ён перайшоў да скалы і заставаўся ў пустыні Маон. І дачуўся Саўл і пагнаўся за Давідам у пустыню Маон."},{"book":"1 ЦАРСТВАЎ","chapter":"23","verse":"26","text":"І йшоў Саўл па адным баку гары, а Давід зь людзьмі сваімі быў па другі бок гары. І калі Давід сьпяшаўся ўцячы ад Саўла, а Саўл зь людзьмі сваімі ішоў у абыход Давіду і людзям ягоным, каб захапіць іх,"},{"book":"1 ЦАРСТВАЎ","chapter":"23","verse":"27","text":"тады прыйшоў да Саўла вястун, кажучы: сьпяшайся і прыходзь, бо Філістымляне напалі на зямлю."},{"book":"1 ЦАРСТВАЎ","chapter":"23","verse":"28","text":"І вярнуўся Саўл ад перасьледу Давіда і пайшоў насустрач Філістымлянам; таму і назвалі гэтую мясьціну: Сэла-Гамахлэкот."}]}