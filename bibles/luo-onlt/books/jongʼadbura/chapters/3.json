{"data":[{"book":"Jongʼad Bura","chapter":"3","verse":"1","text":"Magi e oganda mane Jehova Nyasaye oweyo mondo otem jo-Israel duto mane ok osekalo e lweny moro amora e piny Kanaan."},{"book":"Jongʼad Bura","chapter":"3","verse":"2","text":"Mano notimo mana mondo opuonjgo nyikwa jo-Israel lweny, mago mane onge gi lony e kedo."},{"book":"Jongʼad Bura","chapter":"3","verse":"3","text":"Ogendinigo ne gin: ruodhi abich mag jo-Filistia, jo-Kanaan duto, jo-Sidon, kod jo-Hivi mane odak e gode mag Lebanon kochakore got Baal Hermon nyaka got Lebo Hamath."},{"book":"Jongʼad Bura","chapter":"3","verse":"4","text":"Jehova Nyasaye nowegi mondo otemgo jo-Israel kendo ongʼego ka ginyalo rito chike mane omiyo kweregi kokalo kuom Musa."},{"book":"Jongʼad Bura","chapter":"3","verse":"5","text":"Jo-Israel nodak e kind jo-Kanaan, jo-Hiti, jo-Amor, jo-Perizi, jo-Hivi kod jo-Jebus."},{"book":"Jongʼad Bura","chapter":"3","verse":"6","text":"Negikendo nyi ogendinigo bangʼe negichiwo nyigi mondo okend gi yawuot pinjego kendo negilamo nyisechegi."},{"book":"Jongʼad Bura","chapter":"3","verse":"7","text":"Jo-Israel notimo tim mamono e wangʼ Jehova Nyasaye; ne wigi owil gi Jehova Nyasaye ma Nyasachgi mi gitiyone Baal kod Ashera."},{"book":"Jongʼad Bura","chapter":"3","verse":"8","text":"Mirimb Jehova Nyasaye mager nobiro kuom jo-Israel ma nojwangʼogi e lwet jo-Kushan-Rishathaim ruodh Aram-Naharaim, ma jo-Israel nobedo wasumbinigi kuom higni aboro."},{"book":"Jongʼad Bura","chapter":"3","verse":"9","text":"To kane giywakne Jehova Nyasaye, nochiwonegi jakony, ma en Othniel wuod Kenaz, owadgi Kaleb matin, mane oresogi."},{"book":"Jongʼad Bura","chapter":"3","verse":"10","text":"Roho mar Jehova Nyasaye nobiro kuome, mi nobedo jangʼad bura mar jo-Israel kendo negidhi e lweny. Jehova Nyasaye nochiwo Kushan-Rishathaim ruodh Aram e lwet Othniel, mane oloye."},{"book":"Jongʼad Bura","chapter":"3","verse":"11","text":"Omiyo piny nobedo gi kwe kuom higni piero angʼwen; nyaka Othniel wuod Kenaz notho."},{"book":"Jongʼad Bura","chapter":"3","verse":"12","text":"Jo-Israel nochako timo timbe mamono e wangʼ Jehova Nyasaye, kendo nikech timno, Jehova Nyasaye nochiwogi e lwet Eglon ruodh Moab."},{"book":"Jongʼad Bura","chapter":"3","verse":"13","text":"Eglon kaachiel gi jo-Amon kod jo-Amalek, nobiro momonjo jo-Israel, mi gikawo Dala Maduongʼ mar Jeriko.3:13 Ma bende iluongo ni Dala Maduongʼ mar Othidhe."},{"book":"Jongʼad Bura","chapter":"3","verse":"14","text":"Jo-Israel nobedo e bwo loch Eglon ruodh Moab kuom higni apar gaboro."},{"book":"Jongʼad Bura","chapter":"3","verse":"15","text":"Jo-Israel nochako oywak ne Jehova Nyasaye mi nomiyogi jakony, Ehud, wuod Gera ja-Benjamin, mane racham. Jo-Israel noore gi chudo ir Eglon ruodh Moab."},{"book":"Jongʼad Bura","chapter":"3","verse":"16","text":"Ehud nothedho pand ligangla ma dhoge ariyo ma borne dirom fut achiel gi nus, mane oliere e bamne korachwich ei lepe."},{"book":"Jongʼad Bura","chapter":"3","verse":"17","text":"Ne ochiwo chudo ne Eglon ruodh Moab, mane ngʼat machwe ahinya."},{"book":"Jongʼad Bura","chapter":"3","verse":"18","text":"Bangʼ ka Ehud nosechiwo chudo, nooro jogo mane okelo chudo mondo odogi."},{"book":"Jongʼad Bura","chapter":"3","verse":"19","text":"Kane oneno gigo mopa man Gilgal ne olokore en owuon kendo owacho niya, “An kodi gi wach ma lingʼ-lingʼ, yaye ruoth.”"},{"book":"Jongʼad Bura","chapter":"3","verse":"20","text":"Eka Ehud nosudo ire kama nobetie kende e agola ma malo mar ode mar yweyo, mane ojabetie ndalo oro mi owacho niya, “Nyasaye oora iri.” Ka Ruoth noa malo e kome,"},{"book":"Jongʼad Bura","chapter":"3","verse":"21","text":"Ehud norieyo bade koracham, mi owuodho ligangla koa e bamne korachwich kendo ochwoyo ii ruoth."},{"book":"Jongʼad Bura","chapter":"3","verse":"22","text":"Ligangla nodonjo e iye molal kuno gi loge duto motuch nyaka e dier ngʼeye oko. Ehud ne ok opudho liganglano oko, kendo bor noume."},{"book":"Jongʼad Bura","chapter":"3","verse":"23","text":"Eka Ehud nowuok gie otuchi manie wi tado; nochiego dhoudi manie agola mamalo mi olorogi."},{"book":"Jongʼad Bura","chapter":"3","verse":"24","text":"Bangʼ kane osedhi, jotich nobiro kendo oyudo ka dhoudi manie agola mamalo olor. Negiwacho niya, “Nyaka bed ni okonyore e agola ma iye mar ot.”"},{"book":"Jongʼad Bura","chapter":"3","verse":"25","text":"Negirito ma wigi okuot, to kane ok oyawo dhout agola, negikawo kifungu kendo giyawogi. Kanyo negineno ruodhgi koriere e dier ot, kosetho."},{"book":"Jongʼad Bura","chapter":"3","verse":"26","text":"Kane pod girito, Ehud noluchore mi owuok odhi. Ne okalo machiegni gi gik mopa mi opondo odhi Seira."},{"book":"Jongʼad Bura","chapter":"3","verse":"27","text":"Kane ochopo kanyo, nogoyo turumbete e piny gode mag Efraim, kendo jo-Israel nolor kode piny koa e got, ka otelonegi."},{"book":"Jongʼad Bura","chapter":"3","verse":"28","text":"Nowachonegi niya, “Luwauru, nimar Jehova Nyasaye osechiwo Moab, jasiku, e lwetu.” Omiyo ne giluwe kendo negikawo bath aora Jordan mane ochiko yo Moab, maonge ngʼama ne nyalo pondo mondo okadh aora Jordan."},{"book":"Jongʼad Bura","chapter":"3","verse":"29","text":"E sechego neginego jo-Moab madirom alufu apar, jogo mongirore kendo maroteke; maonge ngʼama nopondo kata achiel."},{"book":"Jongʼad Bura","chapter":"3","verse":"30","text":"Chiengʼno Moab nobedo e bwo loch Israel, kendo piny nobedo gi kwe kuom higni piero aboro."},{"book":"Jongʼad Bura","chapter":"3","verse":"31","text":"Bangʼ Ehud, Shamgar wuod Anath nobiro, en ema ne onego jo-Filistia mia auchiel gi bidhi. En bende noreso jo-Israel."}]}