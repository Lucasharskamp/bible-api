{"data":[{"book":"1 Krön","chapter":"19","verse":"1","text":"En tid därefter dog Nahash, ammoniternas kung, och hans son blev kung efter honom."},{"book":"1 Krön","chapter":"19","verse":"2","text":"Då sade David: ”Jag vill visa godhet mot Hanun, Nahashs son, eftersom hans far visade mig nåd (omsorgsfulla kärlek – hebr. chesed).” Så David skickade sändebud för att trösta honom i sorgen efter hans far."},{"book":"1 Krön","chapter":"19","verse":"3","text":"sade ammoniternas furstar till Hanun: ”Tror du att David sänder tröstare till dig för att visa att han hedrar din far? Nej, det är för att utforska och fördärva och spionera i landet som hans tjänare har kommit till dig.”"},{"book":"1 Krön","chapter":"19","verse":"4","text":"Hanun grep då Davids tjänare och rakade dem och skar av deras kläder på mitten, ända uppe vid sätet, och skickade så i väg dem. [En förudmjkande akt, men även ett tecken på sorg, se Jes 15:2; Jer 48:37.]"},{"book":"1 Krön","chapter":"19","verse":"5","text":"Och man kom och berättade för David om männen. Han sände då några för att möta dem, eftersom männen var djupt förnedrade. Kungen lät säga: ”Stanna i Jeriko tills ert skägg har vuxit ut. Kom sedan tillbaka.”"},{"book":"1 Krön","chapter":"19","verse":"6","text":"När ammoniterna insåg att de hade gjort sig förhatliga för David, sände Hanun och ammoniterna 1 000 talenter silver för att leja vagnar och ryttare från Aram-Naharajim, från Aram-Maaka och från Soba."},{"book":"1 Krön","chapter":"19","verse":"7","text":"De lejde 32 000 vagnar samt hjälp av kungen i Maaka med hans folk. Dessa kom och slog läger framför Medeba. Ammoniterna kom också från sina städer för att strida."},{"book":"1 Krön","chapter":"19","verse":"8","text":"När David hörde det sände han i väg Joav med hela hären, de tappraste krigarna."},{"book":"1 Krön","chapter":"19","verse":"9","text":"Och ammoniterna drog ut och ställde upp sig till strid vid stadsporten, medan kungarna som hade kommit dit gick i ställning för sig själva på fältet."},{"book":"1 Krön","chapter":"19","verse":"10","text":"Joav såg att han hade fiender både framför sig och bakom sig. Han valde då ut en del av Israels bästa manskap och ställde upp dem mot arameerna."},{"book":"1 Krön","chapter":"19","verse":"11","text":"Resten av hären överlämnade han åt sin bror Abishaj, och de gick i ställning mot ammoniterna."},{"book":"1 Krön","chapter":"19","verse":"12","text":"Han sade: ”Om arameerna blir för starka för mig ska du komma till min hjälp, och om ammoniterna blir för starka för dig ska jag hjälpa dig."},{"book":"1 Krön","chapter":"19","verse":"13","text":"Var modig! Låt oss strida tappert för vårt folk och för vår Guds städer. Herren ska göra vad han finner bäst.”"},{"book":"1 Krön","chapter":"19","verse":"14","text":"Därefter ryckte Joav fram med sitt folk till strid mot arameerna, och de flydde för honom."},{"book":"1 Krön","chapter":"19","verse":"15","text":"När ammoniterna såg att arameerna tog till flykten, flydde också de för hans bror Abishaj och gick in i staden. Och Joav kom till Jerusalem."},{"book":"1 Krön","chapter":"19","verse":"16","text":"Då arameerna såg att de hade blivit slagna av Israel, sände de bud efter de arameer som bodde på andra sidan floden. De ryckte ut anförda av Shofak, Hadadezers befälhavare."},{"book":"1 Krön","chapter":"19","verse":"17","text":"När David fick veta det samlade han hela Israel och gick över Jordan, och när han kom fram till dem gick han i ställning mot dem. David ställde upp sig i slagordning mot arameerna, och de gick i strid med honom."},{"book":"1 Krön","chapter":"19","verse":"18","text":"Men arameerna flydde för Israel, och David dödade av arameerna manskapet på 7 000 vagnar samt 40 000 man fotfolk. Befälhavaren Shofak dödade han också."},{"book":"1 Krön","chapter":"19","verse":"19","text":"När Hadadezers tjänare såg att de hade blivit besegrade av israeliterna, slöt de fred med David och blev hans tjänare. Efter detta ville arameerna inte längre hjälpa ammoniterna."}]}