{"data":[{"book":"lUkaH","chapter":"5","verse":"1","text":"anantaraM yIzurekadA gineSarathdasya tIra uttiSThati, tadA lokA IzvarIyakathAM zrotuM tadupari prapatitAH|"},{"book":"lUkaH","chapter":"5","verse":"2","text":"tadAnIM sa hdasya tIrasamIpe naudvayaM dadarza kiJca matsyopajIvino nAvaM vihAya jAlaM prakSAlayanti|"},{"book":"lUkaH","chapter":"5","verse":"3","text":"tatastayordvayo rmadhye zimono nAvamAruhya tIrAt kiJciddUraM yAtuM tasmin vinayaM kRtvA naukAyAmupavizya lokAn propadiSTavAn|"},{"book":"lUkaH","chapter":"5","verse":"4","text":"pazcAt taM prastAvaM samApya sa zimonaM vyAjahAra, gabhIraM jalaM gatvA matsyAn dharttuM jAlaM nikSipa|"},{"book":"lUkaH","chapter":"5","verse":"5","text":"tataH zimona babhASe, he guro yadyapi vayaM kRtsnAM yAminIM parizramya matsyaikamapi na prAptAstathApi bhavato nidezato jAlaM kSipAmaH|"},{"book":"lUkaH","chapter":"5","verse":"6","text":"atha jAle kSipte bahumatsyapatanAd AnAyaH pracchinnaH|"},{"book":"lUkaH","chapter":"5","verse":"7","text":"tasmAd upakarttum anyanausthAn saGgina AyAtum iGgitena samAhvayan tatasta Agatya matsyai rnaudvayaM prapUrayAmAsu ryai rnaudvayaM pramagnam|"},{"book":"lUkaH","chapter":"5","verse":"8","text":"tadA zimonpitarastad vilokya yIzozcaraNayoH patitvA, he prabhohaM pApI naro mama nikaTAd bhavAn yAtu, iti kathitavAn|"},{"book":"lUkaH","chapter":"5","verse":"9","text":"yato jAle patitAnAM matsyAnAM yUthAt zimon tatsaGginazca camatkRtavantaH; zimonaH sahakAriNau sivadeH putrau yAkUb yohan cemau tAdRzau babhUvatuH|"},{"book":"lUkaH","chapter":"5","verse":"10","text":"tadA yIzuH zimonaM jagAda mA bhaiSIradyArabhya tvaM manuSyadharo bhaviSyasi|"},{"book":"lUkaH","chapter":"5","verse":"11","text":"anantaraM sarvvAsu nausu tIram AnItAsu te sarvvAn parityajya tasya pazcAdgAmino babhUvuH|"},{"book":"lUkaH","chapter":"5","verse":"12","text":"tataH paraM yIzau kasmiMzcit pure tiSThati jana ekaH sarvvAGgakuSThastaM vilokya tasya samIpe nyubjaH patitvA savinayaM vaktumArebhe, he prabho yadi bhavAnicchati tarhi mAM pariSkarttuM zaknoti|"},{"book":"lUkaH","chapter":"5","verse":"13","text":"tadAnIM sa pANiM prasAryya tadaGgaM spRzan babhASe tvaM pariSkriyasveti mamecchAsti tatastatkSaNaM sa kuSThAt muktaH|"},{"book":"lUkaH","chapter":"5","verse":"14","text":"pazcAt sa tamAjJApayAmAsa kathAmimAM kasmaicid akathayitvA yAjakasya samIpaJca gatvA svaM darzaya, lokebhyo nijapariSkRtatvasya pramANadAnAya mUsAjJAnusAreNa dravyamutmRjasva ca|"},{"book":"lUkaH","chapter":"5","verse":"15","text":"tathApi yIzoH sukhyAti rbahu vyAptumArebhe kiJca tasya kathAM zrotuM svIyarogebhyo moktuJca lokA AjagmuH|"},{"book":"lUkaH","chapter":"5","verse":"16","text":"atha sa prAntaraM gatvA prArthayAJcakre|"},{"book":"lUkaH","chapter":"5","verse":"17","text":"aparaJca ekadA yIzurupadizati, etarhi gAlIlyihUdApradezayoH sarvvanagarebhyo yirUzAlamazca kiyantaH phirUzilokA vyavasthApakAzca samAgatya tadantike samupavivizuH, tasmin kAle lokAnAmArogyakAraNAt prabhoH prabhAvaH pracakAze|"},{"book":"lUkaH","chapter":"5","verse":"18","text":"pazcAt kiyanto lokA ekaM pakSAghAtinaM khaTvAyAM nidhAya yIzoH samIpamAnetuM sammukhe sthApayituJca vyApriyanta|"},{"book":"lUkaH","chapter":"5","verse":"19","text":"kintu bahujananivahasamvAdhAt na zaknuvanto gRhopari gatvA gRhapRSThaM khanitvA taM pakSAghAtinaM sakhaTvaM gRhamadhye yIzoH sammukhe 'varohayAmAsuH|"},{"book":"lUkaH","chapter":"5","verse":"20","text":"tadA yIzusteSAm IdRzaM vizvAsaM vilokya taM pakSAghAtinaM vyAjahAra, he mAnava tava pApamakSamyata|"},{"book":"lUkaH","chapter":"5","verse":"21","text":"tasmAd adhyApakAH phirUzinazca cittairitthaM pracintitavantaH, eSa jana IzvaraM nindati koyaM? kevalamIzvaraM vinA pApaM kSantuM kaH zaknoti?"},{"book":"lUkaH","chapter":"5","verse":"22","text":"tadA yIzusteSAm itthaM cintanaM viditvA tebhyokathayad yUyaM manobhiH kuto vitarkayatha?"},{"book":"lUkaH","chapter":"5","verse":"23","text":"tava pApakSamA jAtA yadvA tvamutthAya vraja etayo rmadhye kA kathA sukathyA?"},{"book":"lUkaH","chapter":"5","verse":"24","text":"kintu pRthivyAM pApaM kSantuM mAnavasutasya sAmarthyamastIti yathA yUyaM jJAtuM zaknutha tadarthaM (sa taM pakSAghAtinaM jagAda) uttiSTha svazayyAM gRhItvA gRhaM yAhIti tvAmAdizAmi|"},{"book":"lUkaH","chapter":"5","verse":"25","text":"tasmAt sa tatkSaNam utthAya sarvveSAM sAkSAt nijazayanIyaM gRhItvA IzvaraM dhanyaM vadan nijanivezanaM yayau|"},{"book":"lUkaH","chapter":"5","verse":"26","text":"tasmAt sarvve vismaya prAptA manaHsu bhItAzca vayamadyAsambhavakAryyANyadarzAma ityuktvA paramezvaraM dhanyaM proditAH|"},{"book":"lUkaH","chapter":"5","verse":"27","text":"tataH paraM bahirgacchan karasaJcayasthAne levinAmAnaM karasaJcAyakaM dRSTvA yIzustamabhidadhe mama pazcAdehi|"},{"book":"lUkaH","chapter":"5","verse":"28","text":"tasmAt sa tatkSaNAt sarvvaM parityajya tasya pazcAdiyAya|"},{"book":"lUkaH","chapter":"5","verse":"29","text":"anantaraM levi rnijagRhe tadarthaM mahAbhojyaM cakAra, tadA taiH sahAneke karasaJcAyinastadanyalokAzca bhoktumupavivizuH|"},{"book":"lUkaH","chapter":"5","verse":"30","text":"tasmAt kAraNAt caNDAlAnAM pApilokAnAJca saGge yUyaM kuto bhaMgdhve pivatha ceti kathAM kathayitvA phirUzino'dhyApakAzca tasya ziSyaiH saha vAgyuddhaM karttumArebhire|"},{"book":"lUkaH","chapter":"5","verse":"31","text":"tasmAd yIzustAn pratyavocad arogalokAnAM cikitsakena prayojanaM nAsti kintu sarogANAmeva|"},{"book":"lUkaH","chapter":"5","verse":"32","text":"ahaM dhArmmikAn AhvAtuM nAgatosmi kintu manaH parAvarttayituM pApina eva|"},{"book":"lUkaH","chapter":"5","verse":"33","text":"tataste procuH, yohanaH phirUzinAJca ziSyA vAraMvAram upavasanti prArthayante ca kintu tava ziSyAH kuto bhuJjate pivanti ca?"},{"book":"lUkaH","chapter":"5","verse":"34","text":"tadA sa tAnAcakhyau vare saGge tiSThati varasya sakhigaNaM kimupavAsayituM zaknutha?"},{"book":"lUkaH","chapter":"5","verse":"35","text":"kintu yadA teSAM nikaTAd varo neSyate tadA te samupavatsyanti|"},{"book":"lUkaH","chapter":"5","verse":"36","text":"soparamapi dRSTAntaM kathayAmbabhUva purAtanavastre kopi nutanavastraM na sIvyati yatastena sevanena jIrNavastraM chidyate, nUtanapurAtanavastrayo rmelaJca na bhavati|"},{"book":"lUkaH","chapter":"5","verse":"37","text":"purAtanyAM kutvAM kopi nutanaM drAkSArasaM na nidadhAti, yato navInadrAkSArasasya tejasA purAtanI kutU rvidIryyate tato drAkSArasaH patati kutUzca nazyati|"},{"book":"lUkaH","chapter":"5","verse":"38","text":"tato heto rnUtanyAM kutvAM navInadrAkSArasaH nidhAtavyastenobhayasya rakSA bhavati|"},{"book":"lUkaH","chapter":"5","verse":"39","text":"aparaJca purAtanaM drAkSArasaM pItvA kopi nUtanaM na vAJchati, yataH sa vakti nUtanAt purAtanam prazastam|"}]}