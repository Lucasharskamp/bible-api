{"data":[{"book":"Yohani","chapter":"1","verse":"1","text":"Penapo pakutumbula, kwakona vindu vyoha viwumbiki lepi avili mmonga mweakemeliwi Lilovi. Lilovi avili na Chapanga. Mwene avili Chapanga."},{"book":"Yohani","chapter":"1","verse":"2","text":"Kuhuma kutumbula avili pamonga na Chapanga."},{"book":"Yohani","chapter":"1","verse":"3","text":"Kupitila mwene, Chapanga awumbili vindu vyoha, kawaka chindu hati chimonga chechawumbiki changali mwene."},{"book":"Yohani","chapter":"1","verse":"4","text":"Mwene ndi chinyepa cha wumi na wumi wene uletili lumuli kwa vandu."},{"book":"Yohani","chapter":"1","verse":"5","text":"Lumuli lwenulo lulangasa kuchitita, na chene chitita chihotola lepi kulujimisa."},{"book":"Yohani","chapter":"1","verse":"6","text":"Chapanga amtumili mundu mmonga liina laki Yohani,"},{"book":"Yohani","chapter":"1","verse":"7","text":"mwene abweli kuvajovela vandu kuluvala lumuli lwenulo. Abweli muni vandu voha vayuwana na kusadika ujumbi waki."},{"book":"Yohani","chapter":"1","verse":"8","text":"Yohani mwene avi lepi lumuli lwenulo, nambu abweli kuvajovela vandu kuluvala lumuli lwenulo."},{"book":"Yohani","chapter":"1","verse":"9","text":"Lwenulo ndi lumuli lwa chakaka, lumuli lwelubwela pamulima na kuvalangasila vandu voha."},{"book":"Yohani","chapter":"1","verse":"10","text":"Hinu, lilovi lila avili pamulima na kupitila mwene Chapanga awumbili mulima, nambu vandu va pamulima wammanyili lepi."},{"book":"Yohani","chapter":"1","verse":"11","text":"Abwelili pavandu vaki mwene, nambu vandu vaki vampokili lepi."},{"book":"Yohani","chapter":"1","verse":"12","text":"Nambu vandu vevampokili, na kumsadika, avapeli uhotola wa kuvya vana va Chapanga."},{"book":"Yohani","chapter":"1","verse":"13","text":"Vavi vana va Chapanga lepi kwa kuvelekewa ngati vandu chevivelekewa. Amala vavelikwi lepi ngati vandu chevigana, nambu kwa maganu ga Chapanga mwene."},{"book":"Yohani","chapter":"1","verse":"14","text":"Lilovi lila akavya mundu, akatama kwitu. Ndi tiuwene ukulu waki, ukulu waki mwene nga Mwana wa Dadi Chapanga, amemili ubwina wa Chapanga na uchakaka."},{"book":"Yohani","chapter":"1","verse":"15","text":"Yohani avajovili vandu malovi gaki. Akajova kwa lwami, “Mwenuyu ndi yula mwenamuluwili penajovili, ‘Ibwela mundu mweigelekela pahali pangu mkulu kuliku nene, muni amali kuvya kwakona nene kuvelekewa.’ ”"},{"book":"Yohani","chapter":"1","verse":"16","text":"Ndava cheavili ubwina waki wamahele tete tavoha tipokili mota yamahele."},{"book":"Yohani","chapter":"1","verse":"17","text":"Chapanga atipeli malagizu kupitila Musa, nambu ubwina wa Chapanga na chakaka utibwelili kupitila Yesu Kilisitu."},{"book":"Yohani","chapter":"1","verse":"18","text":"Kawaka mundu mweamuwene Chapanga katu. Nambu nga Mwana waki yuyo mweavi Chapanga na mweaganiwi na Dadi, mwene atimanyisi mambu gaki."},{"book":"Yohani","chapter":"1","verse":"19","text":"Genaga ndi malovi Yohani geajovili ndava yaki lukumbi vachilongosi va Vayawudi ku Yelusalemu pevavatumili vamteta va Chapanga na Valawi vamkotayi, “Veve wayani?”"},{"book":"Yohani","chapter":"1","verse":"20","text":"Yohani abelili lepi kuyangula likotesi lenilo, nambu akajova hotohoto, “Nene lepi Kilisitu Msangula.”"},{"book":"Yohani","chapter":"1","verse":"21","text":"Kangi vakamkota, “Hinu veve ndi wayani? Wu, veve ndi Eliya?”"},{"book":"Yohani","chapter":"1","verse":"22","text":"Kangi vakamkota, “Hinu wayani veve? Wijova wuli kukuvala wamwene? Utijovelayi na tete tikavayangula vevatitumili.”"},{"book":"Yohani","chapter":"1","verse":"23","text":"Yohani akayangula, nene ndi yula mlota Isaya ajovili malovi gaki,"},{"book":"Yohani","chapter":"1","verse":"24","text":"Vandu avo vatumwili na Vafalisayu,"},{"book":"Yohani","chapter":"1","verse":"25","text":"vakamkota Yohani, “Ngati veve lepi Kilisitu Msangula mweahaguliwi na Chapanga, amala Eliya, amala mlota wa Chapanga, ndava kyani wibatiza?”"},{"book":"Yohani","chapter":"1","verse":"26","text":"Yohani akavayangula, “Nene nibatiza kwa manji, nambu avi mmonga pagati yinu, mwakona kummanya."},{"book":"Yohani","chapter":"1","verse":"27","text":"Mweibwela pahali pangu, ndi nene niganikiwa lepi hati kuwopola nyosi za champali zaki.”Mundu awalili vilatu"},{"book":"Yohani","chapter":"1","verse":"28","text":"Mambu genago gakitiki kumuji wa Betania, kumwambu ya mfuleni Yoludani, Yohani kweavi mukubatiza."},{"book":"Yohani","chapter":"1","verse":"29","text":"Chilau yaki, Yohani amuwene Yesu akumbwelela akajova, “Lola, mwenuyu ndi Mwana limbelele wa Chapanga, ndi mweiwusa kumbudila Chapanga pamulima!"},{"book":"Yohani","chapter":"1","verse":"30","text":"Ndi mwenamlongalili yula penajovili, ‘Pahali pa nene ibwela mundu mkulu kuliku nene, mwene avili kwakona nene kuvelekewa!’"},{"book":"Yohani","chapter":"1","verse":"31","text":"Hati namwene nangammanya, nambu nibweli kubatiza na manji muni vandu va Isilaeli vammanyayi.”"},{"book":"Yohani","chapter":"1","verse":"32","text":"Kangi Yohani atijovili gala geagawene, “Namuwene Mpungu Msopi akumuhelelela ngati ngunda kuhuma kunani na kutula panani yaki."},{"book":"Yohani","chapter":"1","verse":"33","text":"Nene nangammanya, nambu yula mweanitumili kubatiza vandu na manji amali kunijovela, ‘Mundu mweakumlola Mpungu Msopi akumuhelelela kuhuma kunani na kutama panani yaki, ndi mweibatiza na Mpungu Msopi.’"},{"book":"Yohani","chapter":"1","verse":"34","text":"Kangi Yohani akajova nene nigalolili mambu aga na nikuvajovela uchakaka kuvya mwenuyu ndi Mwana waki Chapanga.”"},{"book":"Yohani","chapter":"1","verse":"35","text":"Kangi chilau yaki, Yohani avili pandu penapo, pamonga na vawuliwa vaki vavili."},{"book":"Yohani","chapter":"1","verse":"36","text":"Peamuwene Yesu ipita akajova, “Lola! Uyu ndi Mwana Limbelele wa Chapanga.”"},{"book":"Yohani","chapter":"1","verse":"37","text":"Vawuliwa vavili vala pevayuwini malovi geajovayi Yohani gala vakamlanda Yesu."},{"book":"Yohani","chapter":"1","verse":"38","text":"Yesu ang'anamwiki, avawene vawuliwa vala vakumlanda, akavakota, “Mwilonda kyani?”"},{"book":"Yohani","chapter":"1","verse":"39","text":"Yesu akavajovela, “Mbwela, na nyenye yati mwilola,” Vawuliwa vala vakamlanda yavili lukumbi lwa saa kumi ya kimihi na vakatama kwaki ligono lenilo."},{"book":"Yohani","chapter":"1","verse":"40","text":"Andelea, mlongo waki Simoni Petili avi mmonga pagati ya vavili avo vevamyuwini Yohani geajovili, vakamlanda Yesu."},{"book":"Yohani","chapter":"1","verse":"41","text":"Andelea akatumbula kumlonda Simoni mlongo waki, akamjovela “Timuwene Msangula.” Ndi kujova “Kilisitu.”"},{"book":"Yohani","chapter":"1","verse":"42","text":"Kangi ampeliki Simoni kwa Yesu."},{"book":"Yohani","chapter":"1","verse":"43","text":"Chilau yaki Yesu akawuka, kuhamba kumulima wa Galilaya ndi amkolili Filipi, akamjovela “Nilandayi.”"},{"book":"Yohani","chapter":"1","verse":"44","text":"Filipi mkolonjinji wa ku Betisaida, muji wevitama Andelea na Petili."},{"book":"Yohani","chapter":"1","verse":"45","text":"Filipi amkoli Natanyeli, akamjovela, “Timuwene mwene, mweayandikiwi na Musa muchitabu cha malagizu, na vamlota va Chapanga vayandiki mambu gaki, Yesu wa kuhuma kumuji wa Nazaleti mwana wa Yosefu.”"},{"book":"Yohani","chapter":"1","verse":"46","text":"Natanyeli akamkota Filipi, “Chindu cha bwina chihotola wuli kuhumila ku Nazaleti?”"},{"book":"Yohani","chapter":"1","verse":"47","text":"Yesu peamuwene Natanyeli akumbwelela, akajova, “Lola! Chakaka mwenuyu ndi Mwiisilaeli chakaka, kawaka udese mugati yaki hati padebe.”"},{"book":"Yohani","chapter":"1","verse":"48","text":"Natanyeli akamkota Yesu, “Unimanyi wuli?”"},{"book":"Yohani","chapter":"1","verse":"49","text":"Penapo Natanyeli akamjovela, “Muwula,” Veve ndi Mwana wa Chapanga! “Veve ndi Nkosi wa Isilaeli!”"},{"book":"Yohani","chapter":"1","verse":"50","text":"Yesu akamjovela usadika ndava nikujovili nakuwene pahi ya mkongo wa mkuyu? Yati ukugawona gavaha neju ya aga."},{"book":"Yohani","chapter":"1","verse":"51","text":"Ndi akayonjokesa kujova, “Chakaka nikuvajovela, yati mwilola kunani kwa Chapanga kudinduka na vamitumu va kunani kwa Chapanga vikwela na kuhelela panani pa Mwana wa Mundu.”"}]}