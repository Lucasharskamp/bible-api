{"data":[{"book":"Luke","chapter":"13","verse":"1","text":"Mme ya re ka lone lobaka lo a itsisiwe fa Pilatwe a bolaile Bajuta bangwe ba ba neng ba tswa kwa Galalea fa ba ntsha ditlhabelo kwa Tempeleng mo Jerusalema."},{"book":"Luke","chapter":"13","verse":"2","text":"Mme a ba botsa a re, “A lo akanya gore e ne e le baleofi ba bagolo go feta batho botlhe ba ba tswang Galalea? A ke gone ka fa ba sotlegileng ka gone?"},{"book":"Luke","chapter":"13","verse":"3","text":"Ga go a nna jalo! A ga lo lemoge gore le lona lo tlaa nyelela fa lo sa tlogele ditsela tsa lona tse di bosula lwa sokologela mo Modimong?"},{"book":"Luke","chapter":"13","verse":"4","text":"“Mme lwa reng kaga batho ba ba lesome le bofera-bobedi ba ba neng ba a swa fa kago e e godileng ya Siloama e ba wela. A e ne e le baleofi ba bagolo mo Jerusalema?"},{"book":"Luke","chapter":"13","verse":"5","text":"Ga go a nna jalo! Mme le lona lo tlaa nyelela fa lo sa ikwatlhae.”"},{"book":"Luke","chapter":"13","verse":"6","text":"Hong a dirisa setshwantsho se: “Monna mongwe o kile a tlhoma setlhare sa mofeige mo tshimong mme a tla gangwe le gape go tlhola gore a ga a ka ke a bona loungo lope mo go sone, mme o ne a aga a sa fitlhele sepe."},{"book":"Luke","chapter":"13","verse":"7","text":"Mme ya re kwa bofelong a raya motlhokomedi wa tshimo ya gagwe a re a se reme. A mo raya a re, ‘Ke letile dingwaga di le tharo ga go ise nke go nne le fa e le feige e le nngwe! Ke eng fa o se ngongoregela? se tsere phatlha e re ka bong re e dirisetsa sengwe gape.’"},{"book":"Luke","chapter":"13","verse":"8","text":"“Mme motlhokomedi wa tshimo a araba a re, ‘Se neye lobaka lo longwe gape. Se lese ngwaga e le nngwe, ke tlaa se tlhokomela ka go se tshela monontshane."},{"book":"Luke","chapter":"13","verse":"9","text":"Fa re ka bona difeige ngwaga e e tlang go siame, mme fa go sa nne jalo ke tlaa se rema.’ ”"},{"book":"Luke","chapter":"13","verse":"10","text":"Mme ka Sabata mongwe ya re a ruta mo senagogeng,"},{"book":"Luke","chapter":"13","verse":"11","text":"ga bo go na le sekoa sa mosadi yo o neng a obegile selekanyo sa dingwaga di le lesome le boferabobedi mme a sa kgone go itlhamalatsa."},{"book":"Luke","chapter":"13","verse":"12","text":"Mme Jesu a mmitsa a re, “Mosadi o fodisitswe mo bolwetseng jwa gago!”"},{"book":"Luke","chapter":"13","verse":"13","text":"A mo ama mme a akofa a inamologa. Hong mosadi a leboga a ba a galaletsa Modimo!"},{"book":"Luke","chapter":"13","verse":"14","text":"Mme motlhokomedi wa ntlo ya thuto ya Sejuta a gakala thata ka gonne Jesu o ne a fodisitse mosadi yoo ka letsatsi la Sabata. A goa a raya batho a re, “Go na le malatsi a le marataro mo bekeng a go dirwang ka one, ao ke one malatsi a go ka fodisiwang ka one eseng go le Sabata!”"},{"book":"Luke","chapter":"13","verse":"15","text":"Mme Morena a mo fetola a re, “Moitimokanyi ke wena! O dira go le Sabata! A ga o ko o golola dikgomo tsa gago mo marakeng a tsone go le Sabata o di kgweeletsa kwa metsing."},{"book":"Luke","chapter":"13","verse":"16","text":"Jaanong a go phoso mo go nna, fela ka ntlha ya gore e re ka letsatsi la Sabata ke golole mosadi yo wa Mojuta mo bokgobeng jwa ga Satane selekanyo sa dingwaga di le lesome le boferabobedi?”"},{"book":"Luke","chapter":"13","verse":"17","text":"Mo ga tlhabisa baba ba gagwe ditlhong. Mme batho botlhe ba itumelela tiro e ntle e o e dirileng."},{"book":"Luke","chapter":"13","verse":"18","text":"Jaanong a simolola go ba ruta kaga Bogosi jwa Modimo; A ba botsa a re, “Bogosi jwa Modimo bo ka tshwantshiwa le eng? Ke ka bo tshwantsha le eng?"},{"book":"Luke","chapter":"13","verse":"19","text":"Bo tshwana le peo e nnye ya mosetara e e jetsweng mo tshimong; ya akofa ya gola ya tswa setlhare, mme dinonyane tsa nna mo gare ga dikala tsa sone."},{"book":"Luke","chapter":"13","verse":"20-21","text":"Bo tshwana le sebediso se se dubetsweng mo boupeng, se se dirang se sa bonwe go fitlhelela boupe bo gogomoga bo bo bo nna motlhofo.”"},{"book":"Luke","chapter":"13","verse":"22","text":"Hong a tsamaya metse le metsana, a ruta fa a ntse a tsamaela kwa Jerusalema."},{"book":"Luke","chapter":"13","verse":"23","text":"Mongwe a mmotsa a re, “A go tlaa bolokwa ba se kae fela?” Mme a mo fetola a re,"},{"book":"Luke","chapter":"13","verse":"24-25","text":"“Kgoro e e yang legodimong e tshesane. Lekang thata go tsena mo go yone, gonne boammaaruri ke gore ba le bantsi ba tlaa leka go tsena mme fa mong wa ntlo a setse a tswetse kgoro, nako e tlaa bo e setse e fetile. Mme e tlaa re fa lo eme kwa ntle lo kokota lo re, ‘Morena re bulele,’ o tlaa fetola a re, ‘Ga ke lo itse’. Hong lo tlaa re,"},{"book":"Luke","chapter":"13","verse":"26","text":"“Mme re jele le wena ebile o rutile mo mebileng ya rona.”"},{"book":"Luke","chapter":"13","verse":"27","text":"“Mme o tlaa fetola a re, ‘Ke a lo bolelela, ga ke lo itse. Ga lo ka ke lwa tla fa lo le molato jaana. Tsamayang.’"},{"book":"Luke","chapter":"13","verse":"28","text":"“Mme go tlaa nna selelo le khuranyo ya meno fa lo eme kwa ntle lo bona Aberahame, Isake le Jakobe le baporofiti botlhe mo Bogosing jwa Modimo,"},{"book":"Luke","chapter":"13","verse":"29","text":"gonne batho ba tlaa tswa ntlheng tsotlhe tsa lefatshe go tla go tsaya manno a bone."},{"book":"Luke","chapter":"13","verse":"30","text":"Mme tlhokomelang se: Ba ba nyatsegang gompieno ba tlaa tlotlwa thata, ba ba tseetsweng kwa godimo gompieno ba tlaa ngotlafadiwa.”"},{"book":"Luke","chapter":"13","verse":"31","text":"Mme ya re morago ga metsotso e se kae Bafarasai bangwe ba mo raya ba re, “Tloga fano fa o batla go tshela, gonne Kgosi Herode o go tsomile!”"},{"book":"Luke","chapter":"13","verse":"32","text":"Jesu a ba fetola a re, “Tsamayang lo reye phokoje yoo lo re ke tlaa tswelela ke ntshetsa mewa e e maswe ntle, ke dira dikgakgamatso tsa phodiso gompieno le ka moso; mme ka letsatsi la boraro ke tlaa fitlha kwa ke yang teng."},{"book":"Luke","chapter":"13","verse":"33","text":"Ee, gompieno, ka moso le ka letsatsi le le latelang! Gonne ga go ka ke ga direga gore moporofiti wa Modimo a bolawe ka kwa ntle ga Jerusalema!"},{"book":"Luke","chapter":"13","verse":"34","text":"“Jerusalema wee! Jerusalema! Motse o o bolayang baporofiti. Motse o o kgobotletsang ka maje ba ba rometsweng go o thusa. Ke ratile gantsi jang go phutha bana ba gago jaaka koko e e sireletsang dikokwana tsa yone ka fa diphukeng, mme ga o aka wa ntetla."},{"book":"Luke","chapter":"13","verse":"35","text":"Mme jaanong, ntlo ya gago e tlogetswe e le letlotla. Ga o kitla o mpona gape go fitlhelela o re, ‘A go bakwa yo o tlang mo leineng la Morena.’ ”"}]}