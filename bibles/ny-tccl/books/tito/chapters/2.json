{"data":[{"book":"Tito","chapter":"2","verse":"1","text":"Koma iwe uziphunzitsa zogwirizana ndi chiphunzitso choona."},{"book":"Tito","chapter":"2","verse":"2","text":"Phunzitsa amuna achikulire kuti akhale osaledzera, aulemu wawo, odziletsa, okhwima m始chikhulupiriro, m始chikondi ndi m始kupirira."},{"book":"Tito","chapter":"2","verse":"3","text":"Chimodzimodzinso, phunzitsa amayi achikulire kuti akhale aulemu m始makhalidwe awo, asakhale osinjirira anzawo kapena zidakwa, koma akhale alangizi abwino."},{"book":"Tito","chapter":"2","verse":"4","text":"Tsono atha kulangiza amayi achichepere kukonda amuna awo ndi ana awo."},{"book":"Tito","chapter":"2","verse":"5","text":"Kuwaphunzitsa kukhala odziletsa ndi oyera mtima, osamala bwino mabanja awo, okoma mtima, ndi ogonjera amuna awo. Choncho palibe amene adzanyoze mawu a Mulungu."},{"book":"Tito","chapter":"2","verse":"6","text":"Momwemonso, uwalimbikitse amuna achichepere kuti akhale odziletsa."},{"book":"Tito","chapter":"2","verse":"7","text":"Pa zonse iwe mwini ukhale chitsanzo pa ntchito zabwino. Pa chiphunzitso chako uwonetsa kuona mtima ndi kutsimikiza mtima kwako."},{"book":"Tito","chapter":"2","verse":"8","text":"Phunzitsa choonadi kuti anthu asapeze chokutsutsa, motero wotsutsana nawe adzachita manyazi chifukwa adzasowa kanthu koyipa kuti atinenere."},{"book":"Tito","chapter":"2","verse":"9","text":"Phunzitsa akapolo kuti azigonjera ambuye awo mu zinthu zonse ndi kuwakondweretsa. Asamatsutsane nawo"},{"book":"Tito","chapter":"2","verse":"10","text":"kapena kumawabera, koma adzionetse kuti ndi odalirika, motero pa zochita zawo zonse adzaonetsa ubwino wa chiphunzitso cha Mulungu, Mpulumutsi wathu."},{"book":"Tito","chapter":"2","verse":"11","text":"Pakuti chisomo cha Mulungu chimene chimapulumutsa chaonekera kwa anthu onse."},{"book":"Tito","chapter":"2","verse":"12","text":"Chisomo chimatiphunzitsa kukana moyo osalemekeza Mulungu komanso zilakolako za dziko lapansi. Ndipo chimatiphunzitsa kukhala moyo odziletsa, olungama ndi opembedza Mulungu nthawi ino,"},{"book":"Tito","chapter":"2","verse":"13","text":"pamene tikudikira chiyembekezo chodala; kuonekera kwa ulemerero wa Mulungu wathu wamkulu ndi Mpulumutsi, Yesu Khristu,"},{"book":"Tito","chapter":"2","verse":"14","text":"amene anadzipereka yekha chifukwa cha ife kutiwombola ku zoyipa zonse ndi kudziyeretsera yekha anthu amene ndi akeake, achangu pa ntchito yabwino."},{"book":"Tito","chapter":"2","verse":"15","text":"Tsono zimenezi ndi zinthu zomwe uyenera kuphunzitsa. Uziwalimbikitsa anthu ndi kuwatsutsa komwe. Uzichita zimenezi ndi ulamuliro wonse. Wina aliyense asakupeputse ayi."}]}