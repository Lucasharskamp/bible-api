{"data":[{"book":"मत्ती","chapter":"2","verse":"1","text":"हेरोदेस राजा अन्द दिनगोळ दा याग यहूदिया प्रदेश इन बैतलहम ऊरा यीशु उन जनम आत, रा नोळी, पूर्व दिशा टु हापाळ सा जानकार लॉकुर यरूशलेम दा बंदकु केळली कुरतुर,"},{"book":"मत्ती","chapter":"2","verse":"2","text":"“यहूदीगोळव राजा यार्द जनम आग्याद, यल आन? यतिकी नाव पूर्व दा आऊन तारा नोळेव, अदिक नाव आऊक प्रणाम माळली बंदेव.”"},{"book":"मत्ती","chapter":"2","verse":"3","text":"ईद केळकु हेरोदेस राजा अदिक आऊन सांगुळ पुरा यरूशलेम घबरूसेत."},{"book":"मत्ती","chapter":"2","verse":"4","text":"आग आव यहूदी समाज इन सप्पा प्रधान याजकगोळी अदिक शास्त्रीगोळी जमा माळकु आंदुर से केळदुन, “कि मसीह अन्द जनम यल आग पायजे.”"},{"book":"मत्ती","chapter":"2","verse":"5","text":"आंदुर आऊन से अंदुर, “यहूदिया अन्द बैतलहम दा, यतिकी परमेश्वर उन भविष्यवक्ता अन्द द्वारा ईद लिख्सकु आग्याद:"},{"book":"मत्ती","chapter":"2","verse":"6","text":"‘हे बैतलहम, नी जो यहूदा अन्द प्रदेश दा आय, नी यातोदारा भी रीति देल यहूदा अन्द अधिकारीगोळ दा सब से स्याणेव हैलेच; यतिकी नीन दा टु ऊंद अधिपती होट्टान, जो नान प्रजा इस्त्राएल इन रखवाली माळ्यान.’”"},{"book":"मत्ती","chapter":"2","verse":"7","text":"आग हेरोदेस जानकारगोळी चुपचाप कारूकु आंदुर से केळदुन कि तारा ठीक याता समय दा कांळ्सीत,"},{"book":"मत्ती","chapter":"2","verse":"8","text":"इदुरसाटी आव ईद अनकु आंदरी बैतलहम कळुदुन, “होगी, आ पार उन बारा दा बेस-बेस मालूम माळी, अदिक याग आव सिक्‍केदान रा नानी बातणी कोळी ताकी ना भी बंदकु आऊक प्रणाम माळाईन.”"},{"book":"मत्ती","chapter":"2","verse":"9","text":"आंदुर राजा अन्द मात केळकु होटोदुर, अदिक जो तारा आंदुर पूर्व दी नोळीदुर अदा तारा आंदुर मुंद-मुंद नळोद; अदिक यल चिग्द ईरोद, आ जागा अन्द म्याकुच पोहचुस्कु रूकसेत."},{"book":"मत्ती","chapter":"2","verse":"10","text":"आ तारा अक नोळकु आंदुर हापाळ खुश आदुर."},{"book":"मत्ती","chapter":"2","verse":"11","text":"आंदुर आ मान्ना दा पोहचुस्कु आ पार उक आऊन मोय मरियम इन सांगुळ नोळदुर, अदिक बांगकु आ पार उक प्रणाम माळदुर, अदिक तान-तान झ्वारा खोल्सकु आऊक व्हान्ना, लुबान, अदिक गन्धरस इन भेंट येर्सदुर. लुबान, गन्धरस अदिक हवन कुंड"},{"book":"मत्ती","chapter":"2","verse":"12","text":"आग परमेश्वर कान्सा दा आंदरी चेतावनी कोटकु ईद अंदुन कि हेरोदेस उन हात्‍ती मात्‍त होगबाळेतीर, आंदुर दुसरा हादी देल तान द्याश दा होटोदुर."},{"book":"मत्ती","chapter":"2","verse":"13","text":"आंदुर होगदुर बाद्दा प्रभु उन ऊंद स्वर्गदूत कान्सा दा यूसुफ उक कांळ्सकु अंदुन, “येळ, आ पार उक अदिक आऊन मोय इक हुळकु मिस्त्र द्याश इक ओळेग; अदिक यागासताका ना नीन से अनालीन, आगासताका अल्या ईरेत; यतिकी हेरोदेस ई पार उक ढुंढ़सेत्यान कि आऊक कोन्सुस बुळुल.”"},{"book":"मत्ती","chapter":"2","verse":"14","text":"आग आव ईळ्लकी इच यदकु पार अदिक आऊन मोय इक हुळकु मिस्त्र द्याश इक ओळेदुन,"},{"book":"मत्ती","chapter":"2","verse":"15","text":"२:१५ होशे ११:१ अदिक हेरोदेस उन सायास्ताका अल्या ईत्‍तुन. इदुरसाटी कि अद वचन जो प्रभु भविष्यवक्ता अन्द द्वारा अंदिदुन अद पुरा आगुल: “ना तान पार उक मिस्त्र द्याश टु कार्सदिन.”"},{"book":"मत्ती","chapter":"2","verse":"16","text":"याग हेरोदेस ईद नोळदुन, कि तारागोळ्द बारा दा जानकारी ताकोमावाळेर जानकार लॉकुर आऊन सांगुळ ध्वाका माळदुर, आग आव सिट्ट देल बेक्‍की घाई आगेदुन, अदिक लॉकुरी कळुकु जानकार लॉकुर द्वारा तारा नोळोद समय इन अनुसार बैतलहम अदिक अदुर आसपास इन जागा अन्द सप्पा चिकोरी जो येढ्ढ वर्ष इनोर या आंदुर से स्याणेर ईरोर, कोन्सुस बुटुन."},{"book":"मत्ती","chapter":"2","verse":"17","text":"आग अद वचन जो यिर्मयाह भविष्यवक्ता अन्द द्वारा अंदकु आगीत, अद पुरा आत:"},{"book":"मत्ती","chapter":"2","verse":"18","text":"“रामाह ऊर दा दुख भरा ऊंद आवाज केळ बत्‍त, वोरलोद अदिक हापाळ गयरा विलाप इन ईरोद; राहेल तान चिकोर साटी वोरलोर, अदिक शांत आगोद ईला चाहासोर, यतिकी ईग आ चिकोर सोतोगीदुर.”२:१८ यिर्मयाह ३१:१५"},{"book":"मत्ती","chapter":"2","verse":"19","text":"हेरोदेस उन सोत्‍तुर बाद्दा, प्रभु उन स्वर्गदूत मिस्त्र दा यूसुफ उक कान्सा दा कांळ्सकु अंदुन."},{"book":"मत्ती","chapter":"2","verse":"20","text":"“येळ, पार उक अदिक आऊन मोय इक हुळकु इस्त्राएल इन द्याश दा होटोग, यतिकी जो पार उन जीव ताकोमोद चाहासोर, आंदुर सोतोग्यार.”"},{"book":"मत्ती","chapter":"2","verse":"21","text":"यूसुफ येद्दुन, अदिक पार उक अदिक आऊन मोय इक सांगुळ हुळकु इस्त्राएल इन द्याश दा बंदुन."},{"book":"मत्ती","chapter":"2","verse":"22","text":"लेकीन ईद केळकु कि अरखिलाउस तान आप्प हेरोदेस उन जागा दा यहूदिया मा राज्य माळेत्यान, अल होगोर से अंजदुन. बाक कान्सा दा परमेश्वर उन दी टु बातणी ताकोमकु गलील प्रदेश दा होटोदुन."},{"book":"मत्ती","chapter":"2","verse":"23","text":"२:२३ मरकुस १:२४; लूका २:३९; यूहन्ना १:४५आव अल नासरत हेसुर इन नगर दा होगकु कुरतुन, ताकी अद वचन पुरा आगुल, जो भविष्यवक्तागोळ द्वारा अंदकु आगीत: “आव नासरी कहलुस्यान.”२:२३ लूका ८:१७"}]}