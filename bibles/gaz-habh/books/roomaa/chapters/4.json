{"data":[{"book":"Roomaa","chapter":"4","verse":"1","text":"Egaa Abrahaam inni fooniin abbaa keenya taʼe sun haala kanaan maal argate jenna ree?"},{"book":"Roomaa","chapter":"4","verse":"2","text":"Abrahaam utuu hojiin qajeelaa taasifamee jiraatee silaa waan ittiin of jaju qaba ture; fuula Waaqaa duratti garuu akkas miti."},{"book":"Roomaa","chapter":"4","verse":"3","text":"Katabbiin Qulqulluun maal jedha? “Abrahaam Waaqa amane; kunis qajeelummaatti lakkaaʼameef.”4:3 Uma 15:6"},{"book":"Roomaa","chapter":"4","verse":"4","text":"Nama hojjetu tokkoof Mindaan gatiidha malee akka kennaa tolaatti hin hedamu."},{"book":"Roomaa","chapter":"4","verse":"5","text":"Taʼus nama hin hojjenne, kan Waaqa isa nama hamaa qajeelaa taasisu amanatu garuu amantiin isaa qajeelummaatti lakkaaʼamaaf."},{"book":"Roomaa","chapter":"4","verse":"6","text":"Daawitis akka namni Waaqni qajeelummaa hojii malee argamu lakkaaʼuuf eebbifamaa taʼe yommuu dubbatu akkana jedha:"},{"book":"Roomaa","chapter":"4","verse":"7","text":"“Warri yakki isaanii dhiifameef,"},{"book":"Roomaa","chapter":"4","verse":"8","text":"Namni Gooftaan cubbuu isaa itti"},{"book":"Roomaa","chapter":"4","verse":"9","text":"Eebbi kun warra dhagna qabatan qofaaf moo warra dhagna hin qabatiniifis? Abrahaamiif amantiin isaa qajeelummaatti lakkaaʼame jenneerraatii."},{"book":"Roomaa","chapter":"4","verse":"10","text":"Kun egaa akkamitti isaaf lakkaaʼame ree? Erga inni dhagna qabatee moo duraanii? Durumaan malee erga dhagna qabate miti!"},{"book":"Roomaa","chapter":"4","verse":"11","text":"Inni mallattoo dhagna qabaa fudhate; kunis chaappaa qajeelummaa inni utuu dhagna hin qabatin dura amantiin argate sanaa ti. Kanaafis inni warra utuu dhagna hin qabatin amanan kanneen amantiin isaanii qajeelummaatti lakkaaʼameef hundaaf abbaa dha."},{"book":"Roomaa","chapter":"4","verse":"12","text":"Akkasumas inni warra dhagna qabataniif, dhagna qabachuu qofas utuu hin taʼin warra karaa amantii abbaan keenya Abrahaam utuu dhagna hin qabatiniin dura fudhate sana duukaa buʼan hundaaf abbaa dha."},{"book":"Roomaa","chapter":"4","verse":"13","text":"Abrahaamii fi sanyiin isaa waadaa akka inni dhaaltuu addunyaa taʼu kenname sana karaa qajeelummaa amantiin dhufuutiin argatan malee karaa seeraatiin miti."},{"book":"Roomaa","chapter":"4","verse":"14","text":"Yoo warri seeratti bulan dhaaltota taʼan, amantiin gatii hin qabu; waadaanis homaa hin fayyaduutii;"},{"book":"Roomaa","chapter":"4","verse":"15","text":"kunis sababii seerri dheekkamsa fiduuf. Lafa seerri hin jirre yakki hin jiruutii."},{"book":"Roomaa","chapter":"4","verse":"16","text":"Kanaafuu waadaan kun akka ayyaanaan taʼuu fi akka sanyii isaa hundaaf wabii taʼuuf amantii irratti hundeeffame; innis warra akka Abrahaam amananiif malee warra seeratti bulan qofaaf miti; Abrahaam abbaa hunduma keenyaa ti."},{"book":"Roomaa","chapter":"4","verse":"17","text":"Kunis akkuma, “Ani abbaa saboota baayʼee si taasiseera”4:17 Uma 17:5 jedhamee barreeffamee dha. Abrahaam Waaqa amanate; innis Waaqa warra duʼaniif jireenya kennuu fi isa waan hin jirre akka waan jiruutti waamu sana duratti abbaa keenya."},{"book":"Roomaa","chapter":"4","verse":"18","text":"Abrahaamis akkuma, “Sanyiin kee akkas ni taʼa”4:18 Uma 15:5 jedhametti utuu abdiin tokko iyyuu hin jiraatin abdiidhaan amanee abbaa saboota baayʼee taʼe."},{"book":"Roomaa","chapter":"4","verse":"19","text":"Innis akka umuriin isaa gara waggaa dhibbaa gaʼee dhagni isaa duʼe, akkasumas akka gadameessi Saaraa duʼe beeku illee amantii isaatti hin laafne."},{"book":"Roomaa","chapter":"4","verse":"20","text":"Inni amantii isaatti jabaachuun Waaqaaf ulfina kenne malee amantii dhabuun waadaa Waaqaa hin shakkine;"},{"book":"Roomaa","chapter":"4","verse":"21","text":"akka Waaqni waan waadaa gale raawwachuu dandaʼus guutumaan guutuutti hubateera."},{"book":"Roomaa","chapter":"4","verse":"22","text":"Kanaafuu, “Amantiin isaa qajeelummaatti isaaf lakkaaʼame.”"},{"book":"Roomaa","chapter":"4","verse":"23","text":"Dubbiin, “Qajeelummaatti isaaf lakkaaʼame” jedhu kun Abrahaam qofaaf hin barreeffamne;"},{"book":"Roomaa","chapter":"4","verse":"24","text":"nuufis, warra Waaqa Gooftaa keenya Yesuusin warra duʼan keessaa kaase sanatti amannuufis, qajeelummaatti ni lakkaaʼama."},{"book":"Roomaa","chapter":"4","verse":"25","text":"Yesuus cubbuu keenyaaf dabarfamee duʼatti kenname; qajeeltota nu taasisuuf immoo duʼaa kaafame."}]}