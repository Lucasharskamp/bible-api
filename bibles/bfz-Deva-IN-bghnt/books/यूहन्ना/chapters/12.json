{"data":[{"book":"यूहन्ना","chapter":"12","verse":"1","text":"तेबे यीशु फसह रे त्योआरो ते छे दिन पईले बैतनिय्याह गांव रे आए, जेती लाजर था; जो यीशुए मरे रेया बीचा ते जिऊँदा कित्तेया था।"},{"book":"यूहन्ना","chapter":"12","verse":"2","text":"तेती तिने तिना खे पाट्टी त्यार कित्ती और मार्था सेवा करने लगी री थी और लाजर तिना बीचा ते एक था, जो यीशुए साथे पाट्टी खाणे बैठे।"},{"book":"यूहन्ना","chapter":"12","verse":"3","text":"तेबे मरियमे जटामासिया रा आदा सेर बऊत मंईगा इत्र लयी की यीशुए रे पैरा पाँदे मल़ेया और आपणे बाल़ो की तिना रे पैर टूसे और इत्रो री खूशबुओ साथे सारा कर खुशबूदार ऊईगा।"},{"book":"यूहन्ना","chapter":"12","verse":"4","text":"पर तिना रे चेलेया बीचा ते यहूदा इस्करियोती नाओं रा एक चेला, जो तिना खे पकड़वाणे वाल़ा था, बोलणे लगेया,"},{"book":"यूहन्ना","chapter":"12","verse":"5","text":"“ये इत्र तीन सौ चाँदिए रे सिक्केया रे बेची की कंगाल़ा खे कऊँ नि बांडी ता।”"},{"book":"यूहन्ना","chapter":"12","verse":"6","text":"तिने ये गल्ल इजी री खातर नि बोली कि तेसखे कंगाल़ा री चिन्ता थी, पर तेबे कऊँकि से चोर था और तेसगे तिना री पैसेया री थैली रओ थी और तिदे जो कुछ पाओ थे, से निकयाल़ी देओ था।"},{"book":"यूहन्ना","chapter":"12","verse":"7","text":"यीशुए बोलेया, “एसा खे कल्ली छाडी देओ। एसे मेरे दबाणे री त्यारिया खे एड़ा करी राखेया।"},{"book":"यूहन्ना","chapter":"12","verse":"8","text":"कऊँकि कंगाल़ तो तुसा साथे सदा रओए, पर आऊँ तुसा साथे सदा नि रणा।”"},{"book":"यूहन्ना","chapter":"12","verse":"9","text":"जेबे यहूदिया री बड़ी पीड़ जाणी गी कि से एथी ए, तो सेयो सिर्फ यीशुए री ई बजअ ते नि, बल्कि लाजरो खे मिलणे खे बी आए थे, जो तिने मरे रेया बीचा ते जिऊँदा कित्तेया था।"},{"book":"यूहन्ना","chapter":"12","verse":"10","text":"तेबे बड़े पुरोईत लाजरो खे बी काणे री तरकीब बणाई।"},{"book":"यूहन्ना","chapter":"12","verse":"11","text":"कऊँकि लाजरो री बजअ ते बऊत सारे यहूदिये तिना खे छाडी की यीशुए पाँदे विश्वास कित्तेया।"},{"book":"यूहन्ना","chapter":"12","verse":"12","text":"दूजे दिने बऊत सारे लोके त्योआरो खे आये, जेबे लोके सुणेया यीशु यरूशलेमो खे आऊणे लगी रे।"},{"book":"यूहन्ना","chapter":"12","verse":"13","text":"तेबे तिने खजूरो रिया डाल़िया लईया और तिना खे मिलणे खे चली पड़े और जोरे-जोरे साथे बोलणे लगे, “होशन्ना! धन्य इस्राएलो रा राजा, जो प्रभुए रे नाओं ते आयी रा।”"},{"book":"यूहन्ना","chapter":"12","verse":"14","text":"जेबे यीशुए खे गह्दे रा एक बच्चा मिलेया, तो सेयो तेस पाँदे बैठीगे और से यरूशलेम नगरो खे आये। ये तिंयाँ ई ऊआ जेड़ा पवित्र शास्त्रो रे लिखी राखेया,"},{"book":"यूहन्ना","chapter":"12","verse":"15","text":"“ओ यरूशलेमो रे लोको! डरो नि,"},{"book":"यूहन्ना","chapter":"12","verse":"16","text":"यीशुए रे चेले यो गल्ला पईले नि समजे थे, पर जेबे यीशुए री महिमा सामणे आयी, तेबे तिना खे याद आया कि यो गल्ला तिना रे बारे रे लिखी राखी थिया; और लोके तिना साथे एड़ा बर्ताव कित्तेया।"},{"book":"यूहन्ना","chapter":"12","verse":"17","text":"तेबे पीड़ा रे तिने लोके, जो तेस बखते तिना साथे थे, ये गवाई दित्ती कि तिने लाजर कब्रा ते बुलाई की मरे रेया बीचा ते जिऊँदा कित्तेया था।"},{"book":"यूहन्ना","chapter":"12","verse":"18","text":"एतेरी बजअ ते लोक तिना खे मिलणे आए थे, कऊँकि तिने सुणेया था कि तिने ये सामर्था रा काम दखाया।"},{"book":"यूहन्ना","chapter":"12","verse":"19","text":"तेबे फरीसिये आपू बीचे बोलेया, “सोचो, तुसा ते तो कुछ पनि ऊणे लगी रा, देखो, दुनिया रे सारे लोक एस पीछे ई चली पड़ी रे।”"},{"book":"यूहन्ना","chapter":"12","verse":"20","text":"जो लोक फसह रे त्योआरो खे भक्ति करने आए थे, तिना बीचा ते कुछ यूनानी थे।"},{"book":"यूहन्ना","chapter":"12","verse":"21","text":"तिने गलील प्रदेशो रे बैतसैदा नगरो रे रणे वाल़े फिलिप्पुसो गे आयी की बिनती कित्ती कि, “श्रीमान् जी! आसे यीशुए साथे मिलणा चाऊँए।”"},{"book":"यूहन्ना","chapter":"12","verse":"22","text":"फिलिप्पुसे आयी की अन्द्रियासो खे बोलेया, तेबे तिने दूँईं यीशुए खे बोलेया।"},{"book":"यूहन्ना","chapter":"12","verse":"23","text":"तेबे यीशुए तिना खे बोलेया, “से बखत आईगा रा कि माणूं रे पुत्रो री महिमा ओ।"},{"book":"यूहन्ना","chapter":"12","verse":"24","text":"आऊँ तुसा खे सच-सच बोलूँआ कि जदुओ तक कणका रा दाँणा जमीना रे पड़ी की मरी नि जाओ, से कल्ला रओआ, पर जेबे मरी जाओआ, तेबे बऊत फल़ ल्याओआ।"},{"book":"यूहन्ना","chapter":"12","verse":"25","text":"जो आपणे प्राणो खे प्यारा मानोआ, से तेसखे खोई देओआ, और जेसखे एसा दुनिया रे आपणा प्राण प्यारा निए, तेस अनन्त जीवनो तक से बचाणा।"},{"book":"यूहन्ना","chapter":"12","verse":"26","text":"जे कोई मेरी सेवा करो, तो मां पीछे आयी जाओ और जेती आऊँ ऊणा, मेरा सेवक बी तेथी रणा और जो मेरी सेवा करोआ, मेरा पिता तेसरा आदर करोआ।"},{"book":"यूहन्ना","chapter":"12","verse":"27","text":"“एबे मेरा जिऊ बेचैन ऊणे लगी रा। तो एबे आऊँ क्या बोलूँ? ‘ओ पिता, माखे एसा कअड़िया ते बचा!’ पर आऊँ इजी बजअ ते एसा कअड़िया गे पऊँछी रा।"},{"book":"यूहन्ना","chapter":"12","verse":"28","text":"ओ पिता, आपणे नाओं री महिमा कर।” तेबे स्वर्गो ते ये आवाज आई कि, “मैं एसरी महिमा करी राखी और फेर बी करनी।”"},{"book":"यूहन्ना","chapter":"12","verse":"29","text":"तेबे जो लोक खड़ी की सुणने लगी रे थे तिने बोलेया, “बादल़ गरजेया” ओरी बोलेया, “कोई स्वर्गदूत तेथा ते बोलेया।”"},{"book":"यूहन्ना","chapter":"12","verse":"30","text":"तेबे यीशुए बोलेया, “ये शब्द माखे नि पर तुसा रे फाईदे खे आयी रा।"},{"book":"यूहन्ना","chapter":"12","verse":"31","text":"एबे एसा दुनिया रा न्याय ओआ। एबे एस दुनिया रा सरदार निकयाल़ी देणा"},{"book":"यूहन्ना","chapter":"12","verse":"32","text":"और आऊँ जे तरतिया पाँदा ते ऊच्चे रे चढ़ाया जाऊँगा, तो सबी खे आपू गे खींजूँगा।”"},{"book":"यूहन्ना","chapter":"12","verse":"33","text":"ये बोली की तिने ये सामणे ल्याई ता कि से केड़ी मौता साथे मरना।"},{"book":"यूहन्ना","chapter":"12","verse":"34","text":"तेबे लोके तिना खे बोलेया, “आसे पवित्र शास्त्रो री ये गल्ल सुणी राखी कि मसीह सदा जिऊँदा रणा, तेबे तुसे कऊँ बोलोए कि माणूं रे पुत्रो खे ऊच्चे रे चढ़ाणा जरूरी ए? ये माणूं रा पुत्र कूणे?”"},{"book":"यूहन्ना","chapter":"12","verse":"35","text":"यीशुए तिना खे बोलेया, “जोति एबे थोड़ी जी देरा खे तुसा बीचे ए। जदुओ तक जोति तुसा साथे ए, तदुओ तक चलदे रओ। एड़ा नि ओ कि न्हेरा तुसा खे आयी की केरी देओ, जो न्हेरे रे चलोआ, से नि जाणदा कि केयी जाणे लगी रा।"},{"book":"यूहन्ना","chapter":"12","verse":"36","text":"जदुओ तक जोति तुसा साथे ए, जोतिया पाँदे विश्वास करो, ताकि तुसे जोतिया री ल्वाद बणो।” इना गल्ला बोली की यीशु चली गे और तिना ते लूके रे रये।"},{"book":"यूहन्ना","chapter":"12","verse":"37","text":"तिने तिना सामणे इतणे चमत्कार दिखाए, पर तेबे बी तिने तिना पाँदे विश्वास नि कित्तेया।"},{"book":"यूहन्ना","chapter":"12","verse":"38","text":"ताकि यशायाह भविष्यबक्ते रा वचन पूरा ओ, जो तिने बोलेया था,"},{"book":"यूहन्ना","chapter":"12","verse":"39","text":"एतेरी बजअ ते सेयो विश्वास नि करी सके, कऊँकि यशायाहे फेर बी बोलेया,"},{"book":"यूहन्ना","chapter":"12","verse":"40","text":"“तिने तिना री आखी अंदिया और मन काठा करी राखेया,"},{"book":"यूहन्ना","chapter":"12","verse":"41","text":"यशायाहे यो गल्ला तेबे बोलिया, कऊँकि तिने यीशुए री आऊणे वाल़ी महिमा देखी और तिने तेसरे बारे रे गल्ला कित्तिया।"},{"book":"यूहन्ना","chapter":"12","verse":"42","text":"तेबे बी अधिकारिया बीचा ते कई जणे तिना पाँदे विश्वास कित्तेया। पर फरीसिये री डरो री बजअ ते सामणे नि आऊणा चाओ थे, एड़ा नि ओ कि प्रार्थना रे कअरो ते निकयाल़े जाओ।"},{"book":"यूहन्ना","chapter":"12","verse":"43","text":"कऊँकि मांणूआ ते तारीफ, तिना खे परमेशरो री तारीफा ते जादा प्यारी लगो थी।"},{"book":"यूहन्ना","chapter":"12","verse":"44","text":"यीशुए जोरे की बोलेया, “जो मां पाँदे विश्वास करोआ, से मां पाँदे नि, बल्कि मेरे पेजणे वाल़े परमेशरो पाँदे विश्वास करोआ।"},{"book":"यूहन्ना","chapter":"12","verse":"45","text":"और जो माखे देखोआ, से मेरे पेजणे वाल़े खे देखोआ।"},{"book":"यूहन्ना","chapter":"12","verse":"46","text":"आऊँ दुनिया रे जोति ऊई की आयी रा, ताकि जो कोई मां पाँदे विश्वास करो, से न्हेरे रे नि रओ।"},{"book":"यूहन्ना","chapter":"12","verse":"47","text":"जो कोई मेरिया गल्ला सुणी की नि मानो, आऊँ तेसखे दोषी नि ठईरांदा, कऊँकि आऊँ दुनिया रे लोका खे दोषी ठईराणे खे नि, बल्कि दुनिया रे लोका खे बचाणे आयी रा।"},{"book":"यूहन्ना","chapter":"12","verse":"48","text":"जो माखे तुच्छ जाणोआ और मेरी गल्ला नि मानदा, तेसखे दोषी ठईराणे वाल़ा एक ईए, मतलब-जो वचन मैं बोली राखेया, तेस ई आखरी दिनो रे से दोषी ठईराणा।"},{"book":"यूहन्ना","chapter":"12","verse":"49","text":"कऊँकि मैं आपणी तरफा ते गल्ला नि करी राखिया, पर पिते, जिने आऊँ पेजी राखेया, तिने ई माखे आज्ञा देई राखी कि क्या-क्या बोलूँ? और किंयाँ बोलूँ?"},{"book":"यूहन्ना","chapter":"12","verse":"50","text":"और आऊँ जाणूंआ कि तेसरी आज्ञा अनन्त जीवन ए, तेबेई तो जो आऊँ बोलूँआ, जेड़ा पिते मांगे बोली राखेया, तेड़ा ई बोलूँआ।”"}]}