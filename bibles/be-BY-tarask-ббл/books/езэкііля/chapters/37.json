{"data":[{"book":"ЕЗЭКІІЛЯ","chapter":"37","verse":"1","text":"Была на мне рука Госпада, і Гасподзь вывеў мяне духам і паставіў мяне пасярод поля, і яно было поўнае касьцей,"},{"book":"ЕЗЭКІІЛЯ","chapter":"37","verse":"2","text":"і абвёў мяне вакол каля іх, і вось даволі шмат іх на паверхні поля, і вось яны даволі сухія."},{"book":"ЕЗЭКІІЛЯ","chapter":"37","verse":"3","text":"І сказаў мне: сыне чалавечы! ці ажывуць косьці гэтыя? Я сказаў: Госпадзе Божа! Ты ведаеш гэта."},{"book":"ЕЗЭКІІЛЯ","chapter":"37","verse":"4","text":"І сказаў мне: вымаві прароцтва на косьці гэтыя і скажы ім: «косьці сухія! слухайце слова Гасподняе!»"},{"book":"ЕЗЭКІІЛЯ","chapter":"37","verse":"5","text":"Так кажа Гасподзь Бог касьцям гэтым: вось, Я ўвяду ў вас дух, і ажывяце."},{"book":"ЕЗЭКІІЛЯ","chapter":"37","verse":"6","text":"І абкладу вас жыламі, і выгадую на вас плоць, і пакрыю вас скураю, і ўвяду ў вас дух, і ажывяце, і ўведаеце, што Я - Гасподзь."},{"book":"ЕЗЭКІІЛЯ","chapter":"37","verse":"7","text":"Я вымавіў прароцтва, як загадана было мне; і калі я прарочыў, адбыўся шум, і вось рух, і пачалі збліжацца косьці, костка з косткаю сваёю."},{"book":"ЕЗЭКІІЛЯ","chapter":"37","verse":"8","text":"І бачыў я, і вось, жылы былі на іх, і плоць нарасла, і скура пакрыла іх зьверху, а духа ня было ў іх."},{"book":"ЕЗЭКІІЛЯ","chapter":"37","verse":"9","text":"Тады сказаў Ён мне: вымаві прароцтва духу, вымаві прароцтва, сыне чалавечы, і скажы духу: так кажа Гасподзь Бог: ад чатырох вятроў прыйдзі, дух, і дыхні на гэтых забітых, і яны ажывуць."},{"book":"ЕЗЭКІІЛЯ","chapter":"37","verse":"10","text":"І я вымавіў прароцтва, як Ён загадаў мне, і ўвайшоў у іх дух, - і яны ажылі і сталі на ногі свае - досыць, вялікае полчышча."},{"book":"ЕЗЭКІІЛЯ","chapter":"37","verse":"11","text":"І сказаў Ён мне: сыне чалавечы! косьці гэтыя - увесь дом Ізраілеў. Вось, яны кажуць: «высахлі косьці нашыя, і загінула надзея нашая: мы адарваныя ад кораня»."},{"book":"ЕЗЭКІІЛЯ","chapter":"37","verse":"12","text":"Таму вымаві прароцтва і скажы ім: так кажа Гасподзь Бог: вось, я адчыню труны вашыя і выведу вас, народзе Мой, з трунаў вашых і ўвяду вас у зямлю Ізраілевую."},{"book":"ЕЗЭКІІЛЯ","chapter":"37","verse":"13","text":"І ўведаеце, што Я - Гасподзь, калі адчыню труны вашыя і выведу вас, народзе Мой, з трунаў вашых,"},{"book":"ЕЗЭКІІЛЯ","chapter":"37","verse":"14","text":"і ўкладу ў вас дух Мой, і ажывяце, і зьмяшчу вас на зямлі вашай - і ўведаеце, што Я Гасподзь сказаў гэта - і зрабіў, кажа Гасподзь."},{"book":"ЕЗЭКІІЛЯ","chapter":"37","verse":"15","text":"І было мне слова Гасподняе:"},{"book":"ЕЗЭКІІЛЯ","chapter":"37","verse":"16","text":"а ты, сыне чалавечы, вазьмі сабе адно жазло і напішы на ім: «Юду і сынам Ізраілевым, што ў спрымірэнстве зь ім»; і яшчэ вазьмі жазло і напішы на ім: «Язэпу», гэта - жазло Яфрэмава і ўсяго дому Ізраілевага, што ў спрымірэнстве зь ім."},{"book":"ЕЗЭКІІЛЯ","chapter":"37","verse":"17","text":"І складзі іх у сябе адзін з адным у адно жазло, каб яны ў руцэ тваёй былі адно."},{"book":"ЕЗЭКІІЛЯ","chapter":"37","verse":"18","text":"І калі спытаюцца ў цябе сыны народу твайго: «ці не растлумачыш нам, што гэта ў цябе?»"},{"book":"ЕЗЭКІІЛЯ","chapter":"37","verse":"19","text":"Тады скажы ім: так кажа Гасподзь Бог: вось, Я вазьму жазло Язэпава, якое ў руцэ ў Яфрэма і спрыміраных зь ім плямёнаў Ізраілевых, і прыкладу іх да яго, да жазла Юдавага, і зраблю іх адным жазлом, і будуць адно ў руцэ Маёй."},{"book":"ЕЗЭКІІЛЯ","chapter":"37","verse":"20","text":"Калі ж абодва жэзлы, на якіх ты напішаш, будуць у руцэ тваёй перад вачыма іхнімі,"},{"book":"ЕЗЭКІІЛЯ","chapter":"37","verse":"21","text":"дык скажы ім: так кажа Гасподзь Бог: вось, Я вазьму сыноў Ізраілевых спасярод народаў, сярод якіх яны жывуць, і зьбяру іх адусюль і прывяду іх у зямлю іхнюю."},{"book":"ЕЗЭКІІЛЯ","chapter":"37","verse":"22","text":"На гэтай зямлі, на горах Ізраіля Я зраблю іх адным народам, і адзін Цар будзе царом ва ўсіх іх, і ня будуць болей двума народамі і ўжо ня будуць наперад дзяліцца на два царствы."},{"book":"ЕЗЭКІІЛЯ","chapter":"37","verse":"23","text":"І ня будуць ужо апаганьваць сябе ідаламі сваімі і рознымі заганамі сваімі, і вызвалю іх з усіх мясьцінаў, дзе яны жывуць, дзе яны грашылі, і ачышчу іх, - і будуць Маім народам, і Я буду іх Богам."},{"book":"ЕЗЭКІІЛЯ","chapter":"37","verse":"24","text":"А раб Мой Давід будзе царом над імі і пастырам усіх іх, і яны будуць хадзіць паводле запаведзяў Маіх і пастановы Мае будуць захоўваць і выконваць іх."},{"book":"ЕЗЭКІІЛЯ","chapter":"37","verse":"25","text":"І будуць жыць на зямлі, якую Я даў рабу Майму Якаву, на якой жылі бацькі іхнія: там будуць жыць яны і дзеці іхнія і дзеці дзяцей іхніх вавекі; і раб Мой Давід будзе князем у іх вечна."},{"book":"ЕЗЭКІІЛЯ","chapter":"37","verse":"26","text":"І заключу зь імі запавет міру, запавет вечны будзе зь імі. І ўладкую іх і памножу іх і пастаўлю сярод іх сьвятыню Маю навекі."},{"book":"ЕЗЭКІІЛЯ","chapter":"37","verse":"27","text":"І будзе ў іх жытло Маё, і буду іхнім Богам, а яны будуць Маім народам."},{"book":"ЕЗЭКІІЛЯ","chapter":"37","verse":"28","text":"І ўведаюць народы, што Я - Гасподзь, Які асьвячае Ізраіля, калі сьвятыня Мая будзе сярод іх вавекі."}]}