{"data":[{"book":"1 Timotheo","chapter":"4","verse":"1","text":"Roho asema waziwazi kwamba katika siku za mwisho baadhi ya watu wataiacha imani na kufuata roho zidanganyazo na mafundisho ya mashetani."},{"book":"1 Timotheo","chapter":"4","verse":"2","text":"Mafundisho kama hayo huja kupitia kwa waongo ambao ni wanafiki, hali dhamiri zao zikiungua kwa kuchomwa moto."},{"book":"1 Timotheo","chapter":"4","verse":"3","text":"Wao huwakataza watu wasioe na kuwaagiza wajiepushe na vyakula fulani, ambavyo Mungu aliviumba ili vipokewe kwa shukrani na wale wanaoamini na kuijua kweli."},{"book":"1 Timotheo","chapter":"4","verse":"4","text":"Kwa maana kila kitu alichokiumba Mungu ni chema, wala hakuna kitu chochote cha kukataliwa kama kikipokewa kwa shukrani,"},{"book":"1 Timotheo","chapter":"4","verse":"5","text":"kwa sababu kimetakaswa kwa neno la Mungu na kwa kuomba."},{"book":"1 Timotheo","chapter":"4","verse":"6","text":"Kama ukiwakumbusha ndugu mambo haya, utakuwa mtumishi mwema wa Kristo Yesu, uliyelelewa katika kweli ya imani na yale mafundisho mazuri uliyoyafuata."},{"book":"1 Timotheo","chapter":"4","verse":"7","text":"Usijishughulishe kamwe na hadithi za kipagani na masimulizi ya uongo ya wanawake wazee; badala yake, jizoeze kuwa mtauwa."},{"book":"1 Timotheo","chapter":"4","verse":"8","text":"Kwa maana mazoezi ya mwili yana faida kwa sehemu, lakini utauwa una faida katika mambo yote, yaani, unayo ahadi ya uzima wa sasa na ya ule ujao."},{"book":"1 Timotheo","chapter":"4","verse":"9","text":"Hili ni neno la kuaminiwa tena lastahili kukubaliwa kabisa,"},{"book":"1 Timotheo","chapter":"4","verse":"10","text":"(nasi kwa ajili ya hili tunajitaabisha na kujitahidi), kwamba tumeweka tumaini letu kwa Mungu aliye hai, ambaye ni Mwokozi wa watu wote, hasa wale waaminio."},{"book":"1 Timotheo","chapter":"4","verse":"11","text":"Mambo haya yaagize na kuyafundisha."},{"book":"1 Timotheo","chapter":"4","verse":"12","text":"Mtu yeyote asikudharau kwa kuwa wewe ni kijana, bali uwe kielelezo kizuri kwa waumini katika usemi, mwenendo, upendo, imani na usafi."},{"book":"1 Timotheo","chapter":"4","verse":"13","text":"Fanya bidii kusoma Maandiko hadharani, kuhubiri na kufundisha, mpaka nitakapokuja."},{"book":"1 Timotheo","chapter":"4","verse":"14","text":"Usiache kutumia kipawa kilicho ndani yako, ambacho ulipewa kwa neno la unabii wakati wazee walikuwekea mikono."},{"book":"1 Timotheo","chapter":"4","verse":"15","text":"Uwe na bidii katika mambo haya; ujitolee kwa ajili ya mambo haya kikamilifu, ili kila mtu aone kuendelea kwako."},{"book":"1 Timotheo","chapter":"4","verse":"16","text":"Jilinde sana nafsi yako na mafundisho yako. Dumu katika hayo, kwa maana kwa kufanya hivyo, utajiokoa wewe mwenyewe pamoja na wale wanaokusikia."}]}