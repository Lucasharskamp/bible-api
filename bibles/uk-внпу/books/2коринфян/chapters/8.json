{"data":[{"book":"2 Коринфян","chapter":"8","verse":"1","text":"Брати, ми повідомляємо вам про Божу благодать, дану Македонським церквам,"},{"book":"2 Коринфян","chapter":"8","verse":"2","text":"адже вони серед суворого випробування дуже раділи, а їхня крайня бідність переповнилася багатством їхньої щедрості."},{"book":"2 Коринфян","chapter":"8","verse":"3","text":"Я свідчу про те, що вони дали добровільно, по змозі й навіть більше,"},{"book":"2 Коринфян","chapter":"8","verse":"4","text":"наполегливо просячи нас про благодать і участь у цьому служінні для святих;"},{"book":"2 Коринфян","chapter":"8","verse":"5","text":"і не лише так, як ми сподівалися, а віддали самих себе спочатку Господу, а потім, з волі Божої, нам."},{"book":"2 Коринфян","chapter":"8","verse":"6","text":"Тож ми попросили Тита завершити розпочату серед вас справу благодаті."},{"book":"2 Коринфян","chapter":"8","verse":"7","text":"І оскільки ви багаті всім: вірою, словом, розумінням, усякою старанністю та любов’ю, якої навчилися від нас, – то збагачуйтеся і в цій справі благодаті."},{"book":"2 Коринфян","chapter":"8","verse":"8","text":"Кажу це не як наказ, але через старанність інших перевіряю щирість вашої любові."},{"book":"2 Коринфян","chapter":"8","verse":"9","text":"Адже ви знаєте благодать Господа нашого Ісуса Христа, Який, будучи багатим, заради вас8:9 Або: нас. став бідним, щоб ви збагатилися Його бідністю."},{"book":"2 Коринфян","chapter":"8","verse":"10","text":"І в цьому даю вам пораду, адже це піде на користь вам, що не лише почали робити це минулого року, а й першими виявили до цього бажання."},{"book":"2 Коринфян","chapter":"8","verse":"11","text":"Завершіть справу зараз, щоб як ревно бажали, так і виконали її в міру можливості."},{"book":"2 Коринфян","chapter":"8","verse":"12","text":"Бо коли є ревність, то дар приймається згідно з тим, що хтось має, а не з тим, чого не має."},{"book":"2 Коринфян","chapter":"8","verse":"13","text":"І не кажу цього, щоб інші мали полегшення, а ви – труднощі, але для рівності."},{"book":"2 Коринфян","chapter":"8","verse":"14","text":"Тепер нехай ваш достаток буде для їхньої потреби, а їхній достаток колись – для вашої потреби, аби була рівність,"},{"book":"2 Коринфян","chapter":"8","verse":"15","text":"як і написано:"},{"book":"2 Коринфян","chapter":"8","verse":"16","text":"Подяка Богові, Який вклав у серце Тита ту ж ревність щодо вас, яку маю і я,"},{"book":"2 Коринфян","chapter":"8","verse":"17","text":"адже він, будучи ревним, не лише прийняв наш заклик, а й добровільно пішов до вас."},{"book":"2 Коринфян","chapter":"8","verse":"18","text":"Разом із ним ми посилаємо брата, якого хвалять в усіх церквах за його служіння Доброю Звісткою."},{"book":"2 Коринфян","chapter":"8","verse":"19","text":"До того ж, його було обрано церквами бути нашим супутником у цій справі благодаті, якій ми служимо на славу Самого Господа та заради нашої доброї волі,"},{"book":"2 Коринфян","chapter":"8","verse":"20","text":"остерігаючись того, щоб не зазнати від когось дорікань за розпорядження цим щедрим даром,"},{"book":"2 Коринфян","chapter":"8","verse":"21","text":"бо ми стараємося чинити добро не тільки перед Господом, але й перед людьми."},{"book":"2 Коринфян","chapter":"8","verse":"22","text":"Ми посилаємо з ними нашого брата, якого часто й по-різному перевіряли і який виявився ревним, та зараз він навіть більш ревний оскільки впевнений у вас."},{"book":"2 Коринфян","chapter":"8","verse":"23","text":"Що стосується Тита, то він – мій спільник і працює разом зі мною заради вас, а щодо наших братів, то вони – посланці церков і слава Христа."},{"book":"2 Коринфян","chapter":"8","verse":"24","text":"Тому дайте їм доказ вашої любові та нашої похвали щодо вас перед церквами."}]}