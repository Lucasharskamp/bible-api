{"data":[{"book":"2 Тимофія","chapter":"4","verse":"1","text":"Перед Богом і Христом Ісусом, Який буде судити живих і мертвих, і беручи до уваги Його прихід і Його Царство, я прошу тебе наполегливо:"},{"book":"2 Тимофія","chapter":"4","verse":"2","text":"проповідуй Слово, будь готовий вчасно й невчасно, виправляй, докоряй, закликай – з усім довготерпінням і повчанням."},{"book":"2 Тимофія","chapter":"4","verse":"3","text":"Адже настане час, коли люди не слухатимуть здорового вчення, але оточуватимуть себе вчителями відповідно до власних бажань, щоб лестили слух."},{"book":"2 Тимофія","chapter":"4","verse":"4","text":"І відвернуть слух від правди та повернуться до міфів."},{"book":"2 Тимофія","chapter":"4","verse":"5","text":"Ти ж будь тверезим в усьому, знось страждання, виконуй роботу проповідника Доброї Звістки, сповнюй своє служіння."},{"book":"2 Тимофія","chapter":"4","verse":"6","text":"Адже я вже пролитий як жертва, і час мого відходу зовсім близько."},{"book":"2 Тимофія","chapter":"4","verse":"7","text":"Я вів добру боротьбу, закінчив забіг, зберіг віру."},{"book":"2 Тимофія","chapter":"4","verse":"8","text":"Тепер для мене збережений вінець праведності, який вручить мені в той День Господь, Справедливий Суддя, і не тільки мені, а й усім тим, хто з любов’ю чекав на Його прихід."},{"book":"2 Тимофія","chapter":"4","verse":"9","text":"Постарайся прийти до мене якомога швидше,"},{"book":"2 Тимофія","chapter":"4","verse":"10","text":"адже Димас через любов до цього віку покинув мене й пішов до Солуня, Крескент – до Галатії, а Тит – до Далматії."},{"book":"2 Тимофія","chapter":"4","verse":"11","text":"Тільки Лука зі мною. Візьми Марка й приведи із собою, бо він корисний мені в служінні."},{"book":"2 Тимофія","chapter":"4","verse":"12","text":"Тихика ж я послав до Ефеса."},{"book":"2 Тимофія","chapter":"4","verse":"13","text":"Коли прийдеш, принеси плащ, який я залишив у Троаді в Карпа, і книги, особливо пергаменти."},{"book":"2 Тимофія","chapter":"4","verse":"14","text":"Олександр, коваль, накоїв мені багато лиха; Господь відплатить йому за його вчинки."},{"book":"2 Тимофія","chapter":"4","verse":"15","text":"Уникай і ти його, адже він сильно противився нашим словам."},{"book":"2 Тимофія","chapter":"4","verse":"16","text":"Під час мого першого захисту ніхто не став на мій бік, але всі покинули мене. Нехай їм це не зарахується."},{"book":"2 Тимофія","chapter":"4","verse":"17","text":"Проте Господь був поряд зі мною й зміцнив мене, щоб через мене проповідування Доброї Звістки було сповнене та щоб усі народи її почули; і мене було визволено з левової пащі."},{"book":"2 Тимофія","chapter":"4","verse":"18","text":"Господь визволить мене від усякого зла й спасе для Свого Небесного Царства. Нехай Йому буде слава навіки-віків! Амінь."},{"book":"2 Тимофія","chapter":"4","verse":"19","text":"Привітай Прискіллу, Акилу та дім Онисифора."},{"book":"2 Тимофія","chapter":"4","verse":"20","text":"Ераст залишився в Коринфі, а Трохима я зоставив хворим у Мілеті."},{"book":"2 Тимофія","chapter":"4","verse":"21","text":"Постарайся прийти до зими."},{"book":"2 Тимофія","chapter":"4","verse":"22","text":"Нехай Господь буде з твоїм духом! Нехай благодать буде з вами!"}]}