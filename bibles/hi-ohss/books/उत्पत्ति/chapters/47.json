{"data":[{"book":"उत्पत्ति","chapter":"47","verse":"1","text":"योसेफ़ ने जाकर फ़रोह को बताया, “मेरे पिता तथा मेरे भाई अपने सब भेड़-बकरी, पशु तथा अपनी पूरी संपत्ति लेकर कनान देश से आ चुके हैं तथा वे गोशेन देश में हैं.”"},{"book":"उत्पत्ति","chapter":"47","verse":"2","text":"योसेफ़ ने अपने पांच भाइयों को फ़रोह के सामने प्रस्तुत किया."},{"book":"उत्पत्ति","chapter":"47","verse":"3","text":"फ़रोह ने उनके भाइयों से पूछा, “आप लोग क्या काम करते हैं?”"},{"book":"उत्पत्ति","chapter":"47","verse":"4","text":"अब इस देश में कुछ समय के लिये रहने आए हैं, क्योंकि कनान में भयंकर अकाल होने के कारण आपके दासों के पशुओं के लिए चारा नहीं है. तब कृपा कर हमें गोशेन में रहने की अनुमति दे दीजिए.”"},{"book":"उत्पत्ति","chapter":"47","verse":"5","text":"फ़रोह ने योसेफ़ से कहा, “तुम्हारे पिता एवं तुम्हारे भाई तुम्हारे पास आए हैं,"},{"book":"उत्पत्ति","chapter":"47","verse":"6","text":"पूरा मिस्र देश तुम्हारे लिए खुला है; अपने पिता एवं अपने भाइयों को गोशेन के सबसे अच्छे भाग में रहने की सुविधा दे दो. और भाइयों में से कोई समझदार हो तो उसे मेरे पशुओं की देखभाल की पूरी जवाबदारी दे दो.”"},{"book":"उत्पत्ति","chapter":"47","verse":"7","text":"फिर योसेफ़ पिता याकोब को भी फ़रोह से मिलाने लाए. याकोब ने फ़रोह को आशीष दी."},{"book":"उत्पत्ति","chapter":"47","verse":"8","text":"फ़रोह ने याकोब से पूछा, “आपकी उम्र क्या है?”"},{"book":"उत्पत्ति","chapter":"47","verse":"9","text":"याकोब ने फ़रोह को बताया “मेरी तीर्थ यात्रा के वर्ष एक सौ तीस रहे हैं. मेरी आयु बहुत छोटी और कष्टभरी रही है और वह मेरे पूर्वजों सी लंबी नहीं रही है!”"},{"book":"उत्पत्ति","chapter":"47","verse":"10","text":"याकोब फ़रोह को आशीष देकर वहां से चले गये."},{"book":"उत्पत्ति","chapter":"47","verse":"11","text":"योसेफ़ ने अपने पिता एवं भाइयों को फ़रोह की आज्ञा अनुसार मिस्र में सबसे अच्छी जगह रामेसेस में ज़मीन दी."},{"book":"उत्पत्ति","chapter":"47","verse":"12","text":"योसेफ़ ने अपने पिता, अपने भाइयों तथा पिता के पूरे परिवार को उनके बच्चों की गिनती के अनुसार भोजन उपलब्ध कराया."},{"book":"उत्पत्ति","chapter":"47","verse":"13","text":"पूरे देश में अकाल के कारण भोजन की कमी थी. मिस्र देश तथा कनान देश अकाल के कारण भूखा पड़ा था."},{"book":"उत्पत्ति","chapter":"47","verse":"14","text":"मिस्र देश तथा कनान देश का सारा धन योसेफ़ ने फ़रोह के राजमहल में अनाज के बदले इकट्ठा कर लिया था."},{"book":"उत्पत्ति","chapter":"47","verse":"15","text":"जब लोगों के पास अनाज खरीदने के लिए रुपया नहीं था तब वह योसेफ़ के पास आकर बिनती करने लगे, “हमें खाने को भोजन दीजिए. हम आपकी आंखों के सामने क्यों मरें? हमारा रुपया सब खत्म हो गया है.”"},{"book":"उत्पत्ति","chapter":"47","verse":"16","text":"योसेफ़ ने कहा, “यदि तुमारा रुपया खत्म हो गया हैं तो तुम अपने पशु हमें देते जाओ और हम तुम्हें उसके बदले अनाज देंगे.”"},{"book":"उत्पत्ति","chapter":"47","verse":"17","text":"इसलिये वे अपने पशु योसेफ़ को देने लगे; और योसेफ़ उन्हें उनके घोड़े, पशुओं, भेड़-बकरी तथा गधों के बदले में अनाज देने लगे. योसेफ़ ने उस वर्ष उनके समस्त पशुओं के बदले में उनकी भोजन की व्यवस्था की."},{"book":"उत्पत्ति","chapter":"47","verse":"18","text":"जब वह वर्ष खत्म हुआ तब अगले वर्ष वह योसेफ़ के पास आए और उनसे कहा, “स्वामी यह सच्चाई आपसे छुपी नहीं रह सकती कि हमारा सारा रुपया खर्च हो गया हैं और पशु भी आपके हो गये है; अब हमारा शरीर और हमारी ज़मीन ही बच गई है."},{"book":"उत्पत्ति","chapter":"47","verse":"19","text":"क्या हम और हमारी ज़मीन आपकी आंखों के सामने नाश हो जायेंगी? अब भोजन के बदले आप हमारी ज़मीन को ही खरीद लीजिए, और हम अपनी ज़मीन के साथ फ़रोह के दास बन जाएंगे. हमें सिर्फ बीज दे दीजिये कि हम नहीं मरें परंतु जीवित रहें कि हमारी भूमि निर्जन न हो.”"},{"book":"उत्पत्ति","chapter":"47","verse":"20","text":"इस प्रकार योसेफ़ ने मिस्र देश की पूरी ज़मीन फ़रोह के लिये खरीद ली. सभी मिस्रवासियों ने अपनी भूमि बेच दी क्योंकि अकाल भयंकर था और ज़मीन फ़रोह की हो गई."},{"book":"उत्पत्ति","chapter":"47","verse":"21","text":"योसेफ़ ने मिस्र के एक छोर से दूसरे छोर तक लोगों को, दास बना दिया."},{"book":"उत्पत्ति","chapter":"47","verse":"22","text":"सिर्फ पुरोहितों की भूमि को नहीं खरीदा, क्योंकि उनको फ़रोह की ओर से निर्धारित भोजन मिलता था और वह उनके जीने के लिये पर्याप्‍त था, इसलिये उन्होंने अपनी ज़मीन नहीं बेची."},{"book":"उत्पत्ति","chapter":"47","verse":"23","text":"योसेफ़ ने लोगों से कहा, “मैंने फ़रोह के लिए आपको तथा आपकी भूमि को आज खरीद लिया है, अब आपके लिये यह बीज दिया है कि आप अपनी ज़मीन पर इस बीज को बोना और खेती करना."},{"book":"उत्पत्ति","chapter":"47","verse":"24","text":"और जब उपज आयेगी उसमें से फ़रोह को पांचवां भाग देना होगा और शेष चार भाग आपके होंगे; ज़मीन में बोने के बीज के लिये और आप, आपके परिवार और आपके बच्चों के भोजन के लिये होंगे.”"},{"book":"उत्पत्ति","chapter":"47","verse":"25","text":"तब लोगों ने कहा, “आपने हमारा जीवन बचा लिया; यदि हमारे स्वामी की दया हम पर बनी रहे और हम फ़रोह के दास बने रहेंगे.”"},{"book":"उत्पत्ति","chapter":"47","verse":"26","text":"योसेफ़ ने जो नियम बनाया था कि उपज का पांचवां भाग फ़रोह को देना ज़रूरी है वह आज भी स्थापित है. सिर्फ पुरोहितों की भूमि फ़रोह की नहीं हुई."},{"book":"उत्पत्ति","chapter":"47","verse":"27","text":"इस्राएल मिस्र देश के गोशेन नामक जगह पर रह रहे थे, वहां वे फलते फूलते धन-संपत्ति अर्जित करते गये और संख्या में कई गुणा बढ़ते गये."},{"book":"उत्पत्ति","chapter":"47","verse":"28","text":"मिस्र में याकोब को सत्रह साल हो चुके थे, और वे एक सौ सैंतालीस वर्ष तक रहे."},{"book":"उत्पत्ति","chapter":"47","verse":"29","text":"जब इस्राएल मरने पर थे, उन्होंने अपने पुत्र योसेफ़ को पास बुलाया और कहा, “यदि तुम मुझसे प्रेम करते हो तो मेरी जांघ के नीचे अपना हाथ रखकर शपथ लो, कि तुम मुझसे करुणा और विश्वास का बर्ताव करोगे और मुझे मिस्र में नहीं दफ़नाओगे,"},{"book":"उत्पत्ति","chapter":"47","verse":"30","text":"जब मैं चिर-निद्रा में अपने पूर्वजों से जा मिलूं, तब मुझे मिस्र देश से ले जाना और पूर्वजों के साथ उन्हीं के पास मुझे दफ़नाना.”"},{"book":"उत्पत्ति","chapter":"47","verse":"31","text":"याकोब ने कहा, “मुझसे वायदा करो!” योसेफ़ ने उनसे वायदा किया और इस्राएल खाट के सिरहाने की ओर झुक गए."}]}