{"data":[{"book":"Jób","chapter":"40","verse":"1","text":"Ještě odpovídaje Hospodin z vichru Jobovi, i řekl:"},{"book":"Jób","chapter":"40","verse":"2","text":"Přepaš nyní jako muž bedra svá, a nač se tebe tázati budu, oznam mi."},{"book":"Jób","chapter":"40","verse":"3","text":"Zdaliž pak i soud můj zrušiti chceš? Což mne odsoudíš, jen abys se sám ospravedlnil?"},{"book":"Jób","chapter":"40","verse":"4","text":"Èili máš rámě jako Bůh silný, a hlasem jako on hřímáš?"},{"book":"Jób","chapter":"40","verse":"5","text":"Ozdobiž se nyní vyvýšeností a důstojností, v slávu a okrasu oblec se."},{"book":"Jób","chapter":"40","verse":"6","text":"Rozprostři prchlivost hněvu svého, a pohleď na všelikého pyšného, a sniž ho."},{"book":"Jób","chapter":"40","verse":"7","text":"Pohleď, pravím, na všelikého pyšného, a sehni jej, anobrž setři bezbožné na místě jejich."},{"book":"Jób","chapter":"40","verse":"8","text":"Skrej je v prachu spolu, tvář jejich zavěž v skrytě."},{"book":"Jób","chapter":"40","verse":"9","text":"A tak i já budu tě oslavovati, že tě zachovává pravice tvá."},{"book":"Jób","chapter":"40","verse":"10","text":"Aj, hle slon, jejž jsem jako i tebe učinil, trávu jí jako vůl."},{"book":"Jób","chapter":"40","verse":"11","text":"Aj, hle moc jeho v bedrách jeho, a síla jeho v pupku břicha jeho."},{"book":"Jób","chapter":"40","verse":"12","text":"Jak chce, ohání ocasem svým, ačkoli jest jako cedr; žily lůna jeho jako ratolesti jsou spletené."},{"book":"Jób","chapter":"40","verse":"13","text":"Kosti jeho jako trouby měděné, hnátové jeho jako sochor železný."},{"book":"Jób","chapter":"40","verse":"14","text":"Onť jest přední z účinků Boha silného, učinitel jeho sám na něj doložiti může meč svůj."},{"book":"Jób","chapter":"40","verse":"15","text":"Hory zajisté přinášejí mu pastvu, a všecka zvěř polní hrá tam."},{"book":"Jób","chapter":"40","verse":"16","text":"V stínu léhá, v soukromí mezi třtím a bahnem."},{"book":"Jób","chapter":"40","verse":"17","text":"Dříví stín dávající stínem svým jej přikrývá, a vrbí potoční obkličuje jej."},{"book":"Jób","chapter":"40","verse":"18","text":"Aj, zadržuje řeku tak, že nemůže pospíchati; tuší sobě, že požře Jordán v ústa svá."},{"book":"Jób","chapter":"40","verse":"19","text":"Zdaž kdo před očima jeho polapí jej, aneb provazy protáhne chřípě jeho?"},{"book":"Jób","chapter":"40","verse":"20","text":"Vytáhneš-liž velryba udicí, aneb provazem pohříženým až k jazyku jeho?"},{"book":"Jób","chapter":"40","verse":"21","text":"Zdali dáš kroužek na chřípě jeho, aneb hákem probodneš čelist jeho?"},{"book":"Jób","chapter":"40","verse":"22","text":"Zdaž se obrátí k tobě s prosbami, aneb mluviti bude tobě lahodně?"},{"book":"Jób","chapter":"40","verse":"23","text":"Učiní-liž smlouvu s tebou? Přijmeš-liž jej za služebníka věčného?"},{"book":"Jób","chapter":"40","verse":"24","text":"Zdaž budeš s ním hráti jako s ptáčkem, aneb přivážeš jej dětem svým?"},{"book":"Jób","chapter":"40","verse":"25","text":"Přistrojí-liž sobě hody z něho společníci, a rozdělí-liž jej mezi kupce?"},{"book":"Jób","chapter":"40","verse":"26","text":"Zdaž naplníš háky kůži jeho, a vidlicemi rybářskými hlavu jeho?"},{"book":"Jób","chapter":"40","verse":"27","text":"Vztáhni jen na něj ruku svou, a neučiníš zmínky o boji."},{"book":"Jób","chapter":"40","verse":"28","text":"Aj, naděje o polapení jeho mylná jest. Zdaž i k spatření jeho člověk nebývá poražen?"}]}