{"data":[{"book":"ପ୍ରେରିତ","chapter":"4","verse":"1","text":"ପିତର୍‌ ନି ଜୋହନ ଲୋକାଙ୍ଗ୍‌ ଇୟାୱାଜା ସିକିୟା ସିଜିମାନି ୱାଲେ ମନ୍ଦିର୍‌ତି ଏସ ଜାଜକର୍‌, ମନ୍ଦିର୍‌ତି କାପ୍‍କିନିୱାରି ପେରିକାନ୍‌ ମାରି ଏସ ସାଦୁକିର୍ ୱାଜି ଇତାର୍‌ ।"},{"book":"ପ୍ରେରିତ","chapter":"4","verse":"2","text":"ୱାର୍‌ ରିସା ଆତାମାର୍ହାର୍‍, ଇରିଙ୍ଗ୍‌ ଜିସୁ ସାତିମାଣାନ୍‌ ମାରିଡ଼େସି ନିଙ୍ଗିଁନି ଇଜି ରିଏର୍‌ ପ୍ରେରିତର୍‍ ଲୋକାଙ୍ଗ୍‌ ସିକିୟା ସିଜି, ଇବେଣାନ୍‍ ସାତିକାର୍‍ ମାରିଡ଼େସି ନିଙ୍ଗ୍‍ନାର୍‍ ଇଜି ପାର୍‍ମାଣ୍‍ କିଜିମାର୍ହାର୍‍ ।"},{"book":"ପ୍ରେରିତ","chapter":"4","verse":"3","text":"ମାରି ୱାର୍‌ ୱାରିଙ୍ଗ୍‌ ତର୍‍ତାର୍‍ ମାରି ଆୟାନାଣ୍ତିଙ୍ଗ୍‌ ନାଣ୍ତ ୱେଡ଼ା ଆତାମାର୍ହାତ୍‍ଆକା ମାରିନାଣ୍ତିଙ୍ଗ୍‍ ସାନ୍ଦି ୱାରିଙ୍ଗ୍‌ ଜଇଲ୍‌ତୁ ଇଟ୍‌ତାର୍‌ ।"},{"book":"ପ୍ରେରିତ","chapter":"4","verse":"4","text":"ମାତର୍‌ ୱାରି ସିକିୟା ୱେର୍‍ଇମାର୍ହି ନାଣ୍ତ ଲୋକୁ ଆବେନୁ ବିସ୍‌ବାସ୍‌ କିତାର୍‍ ମାରି ୱାରି ସଂଖ୍ୟା ପିର୍‌ଜି ପାସ୍‌ ହାଜାର୍‌ ଆତାତ୍‌ ।"},{"book":"ପ୍ରେରିତ","chapter":"4","verse":"5","text":"ମାର୍‌ନାଣ୍ତିଙ୍ଗ୍‍ ଜିହୁଦି ନେତାର୍‌, ମନ୍ଦିର୍‌ତି ଆଇନେତାର୍‍ ମାରି ଦାର୍ମୁଗୁରୁର୍‌ ଜିରୁସାଲାମ୍‍ତୁ ଉଣ୍ତ୍ରେମାନୁ ଉଣ୍ତାତାର୍‌ ।"},{"book":"ପ୍ରେରିତ","chapter":"4","verse":"6","text":"ଆବେନୁ ୱିଜେରିଙ୍ଗ୍‍ ପେରି ଜାଜକ ହାନାନା, କୟାପା, ଜୋହନ, ଆଲେକ୍‍ଜାଣ୍ତର୍‍ ମାରି ୱିଜେରିଙ୍ଗ୍‍ପେରି ଜାଜକରି ଇଲ୍‍ତି ଆଇ ଲୋକାଙ୍ଗ୍‍ ମିସାତାର୍‍ ।"},{"book":"ପ୍ରେରିତ","chapter":"4","verse":"7","text":"ସିସୁରିଙ୍ଗ୍‌ ୱାରି ଆଗ୍‌ଡ଼ି ତାପିସ୍‍ କିଜି ୱେନ୍‌ବାତାର୍‌, “ମିର୍‌ ଇୟାୱିଜୁ ଏଣ୍ତେସ୍‌ କିଜିନିଦେର୍‌ ? ଏ ସାକ୍ତିଦାନ୍ ବା ଏ ଦର୍‌ତାନ୍‌ ଇକା କିଜିନିଦେର୍‌ ?”"},{"book":"ପ୍ରେରିତ","chapter":"4","verse":"8","text":"ଆବେଟ୍‍ ପିତର ପବିତ୍ର ଆତ୍ମାଦୁ ପୁରା ଆଜି ୱାରିଙ୍ଗ୍‌ ଇର୍ହାନ୍‌, “ଏ ଲୋକା ନେତାର୍‌ ମାରି ପେରିକାର୍‌ :"},{"book":"ପ୍ରେରିତ","chapter":"4","verse":"9","text":"ଜଦି ନେର୍‌ ମାଙ୍ଗିଁ ଇୟା ସଟା ଉଣ୍ତିଙ୍ଗ୍‌ କିତିମାନି ନେଗି ପାଣି ବିସୟ୍‌ତାନ୍‌ ମିର୍‌ ୱେନ୍‍ବାଜିନିଦେର୍‌ ମାରି ୱାନ୍‌ ଏଣ୍ତେସ୍‌ ନେଗେନ୍‍ ଆତାନ୍‍ ଇଜି ନେସ୍‌ତେଙ୍ଗ୍‌ ବଦାକିଜିନିଦେର୍‌ ।"},{"book":"ପ୍ରେରିତ","chapter":"4","verse":"10","text":"ଆବେଟ୍‌ ମିର୍‌ ମାରି ଇସ୍ରାଏଲ୍‌ତି ୱିଜେରେ ନେସ୍‍ନିକା ମାନାତ୍‌ ଜେ, ମି ଆଗ୍‌ଡ଼ି ନିର୍‍ଇ ମାନି ଇୟା ଲୋକୁ କେବଲ୍‌ ନାଜରିୟତିୟ ଜିସୁ କ୍ରିସ୍ତଦି ଦର୍‌ତି ସାକ୍ତିଦାନ୍ ପୁରା ନେଗେନ୍‌ ଆତାମାନାନ୍‌ । ଆୟା ଜିସୁଙ୍ଗୁଁ ମିର୍‌ କ୍ରୁସଦୁ ଏକିସ୍‍କିତି ମାରିଇଦେର୍‍ । ମାତର୍‌ ମାପୁରୁ ୱାନିଙ୍ଗ୍‌ ସାତିମାଣାନ୍‌ ମାରିଡ଼େସି ନିକ୍‍ତାନ୍‍ ।"},{"book":"ପ୍ରେରିତ","chapter":"4","verse":"11","text":"ଜିସୁଦି ବିସୟ୍‌ତାନ୍‌ ନେ ଦାର୍ମୁସାସ୍ତ୍ରଦୁ ରାସାତାମାନାତ୍‌,"},{"book":"ପ୍ରେରିତ","chapter":"4","verse":"12","text":"କେବଲ୍‌ ୱାନି ମାଣାନ୍‌ ରକିୟା ପୟ୍‌ନିକା ଆନାତ୍‌ । ସାରା ଦୁନିଆଦୁ ମାନି ଆଇ ଇନି ଦର୍‌ ମାଣାନ୍‌ ଲୋକୁ ରକିୟା ପୟ୍‌ଦେଙ୍ଗ୍‌ ଆଟ୍‌ଏନ୍‌ ।”"},{"book":"ପ୍ରେରିତ","chapter":"4","verse":"13","text":"ପିତର ନି ଜୋହନ ପଡ଼ାଇକାର୍‍ ମାରି ସାମାନ୍‌ତି ଲୋକୁ ଇଜି ପେରି ମିଟିଙ୍ଗ୍‍ତି ଜିହୁଦି ନେତାର୍‌ ନେସ୍‍ତାମାର୍ହାର୍‍ । ଆଦେଙ୍ଗ୍‌ ୱାରି ସାସ୍‌ ସୁଡ଼ୁଜି ୱାର୍‌ କାବାଆତାର୍‌ । ମାରି ୱାର୍‌ ନେସ୍‍ତାମାର୍ହାର୍‍, ଆୟା ରିଏର୍‌ ଜିସୁଦି ୱାଲେ ମାର୍ହାର୍‌ ।"},{"book":"ପ୍ରେରିତ","chapter":"4","verse":"14","text":"ମାତର୍‌ ୱାର୍‌ ବିରୁଦ୍‌ କିଜି ଇନିକା ଇନ୍‌ଡ୍ରେଙ୍ଗ୍‌ ଆଟ୍‌ଏତାର୍‌; ଇରିଙ୍ଗ୍‌ ୱାର୍‌ ନେଗେନ୍‌ ଆତିମାର୍‍ଇ ଲୋକ୍‌ତିଙ୍ଗ୍‌ ପିତର ନି ଜୋହନତି ୱାଲେ ନିର୍‍ଇ ମାରିଇକା ସୁଡ଼ୁତାର୍‌ ।"},{"book":"ପ୍ରେରିତ","chapter":"4","verse":"15","text":"ଆବେଟ୍‌ ୱାର୍‌ ସିସୁରିଙ୍ଗ୍‌ ମିଟିଙ୍ଗ୍‍ ଇଲ୍‌ତାନ୍‌ ସପ୍‍ସି ସିଜି ୱାରି ବିସୟ୍‌ତାନ୍‌ ନିଜେ ନିଜେମାନୁ ୱାର୍‍ଗିଦେଙ୍ଗ୍‍ ଆସ୍‌ତାର୍‌ ।"},{"book":"ପ୍ରେରିତ","chapter":"4","verse":"16","text":"ୱାର୍‌ ଇର୍ହାର୍‌, “ମାଡ୍‌ ୱେରି ଉଣ୍ତିଙ୍ଗ୍‌ ଇନିକା କିନାଟ୍‍ ?” ଇକାର୍‌ କିତିମାନି ଇୟା କାବାଆନି ପାଣି ବିସୟ୍‌ତାନ୍‌ ଜିରୁସାଲାମ୍‌ତି ୱିଜେରେ ନେସ୍‌ତା ମାନାର୍‌ । ତେନି ସତ୍‌ ମାଡ୍‌ ମାରି ସିଲେ ଇନ୍‌ଡ୍ରେଙ୍ଗ୍‌ ଆଟ୍‍ଇକା ।"},{"book":"ପ୍ରେରିତ","chapter":"4","verse":"17","text":"ମାତର୍‌ ଇୟା ମାଟା ଏଣ୍ତେସ୍‌ ଲୋକା ଲୋଇ ନାଣ୍ତ ୱେଙ୍ଗ୍‍ଁଏତ୍‍, ଜିସୁଦି ଦର୍‌ତାନ୍‌ ମାରି ଏସାଙ୍ଗ୍‍ ଆମାୱାରି ଆଗ୍‌ଡ଼ି ଇନିକା ଇନ୍‌ଇ ଉଣ୍ତିଙ୍ଗ୍‌ ଇୟାୱାରିଙ୍ଗ୍‌ ମାପ୍‌ ଜାଗାର୍‌ତା କିନା ସିନାଟ୍‍ ।"},{"book":"ପ୍ରେରିତ","chapter":"4","verse":"18","text":"ଆବେଟ୍‌ ୱାର୍‌ ପିତର୍‌ ନି ଜୋହନତିଙ୍ଗ୍‌ ମାରିଡ଼େସି ଲୋଇ କୁକିସ୍‍ କିତାର୍‍ ମାରି ଏସାଙ୍ଗ୍‍ ବା ଜିସୁଦି ଦର୍‌ତାନ୍‌ ଇନି ମାଟା ଇନ୍‌ଇ ଉଣ୍ତିଙ୍ଗ୍‌ ମାରି ସିକିୟା ସିଇ ଉଣ୍ତିଙ୍ଗ୍‌ ଜାଗାର୍‌ତା କିତା ସିତାର୍‍ ।"},{"book":"ପ୍ରେରିତ","chapter":"4","verse":"19","text":"ମାତର୍‌ ପିତର ନି ଜୋହନ ଇର୍ହାର୍‌, “ମିଙ୍ଗିଁ ମାନାନିକା, ଅବା ମାପୁରୁଦିଙ୍ଗ୍‌ ମାନାନିକା ଏମେ ବିସୟ୍‌ ମାପୁରୁଦି ଆଗ୍‌ଡ଼ି ଟିକ୍‌, ଆକା ମିର୍‌ ବିସାର୍‌ କିଦୁ ।"},{"book":"ପ୍ରେରିତ","chapter":"4","verse":"20","text":"ଇରିଙ୍ଗ୍‌ ମାପ୍‌ ଆମାକା ସୁଡ଼ୁତାମାନାପ୍‍, ମାରି ୱେର୍‍ଆମାନାପ୍‍, ଆୟା ବିସୟ୍‌ ଇନ୍‍ଏଣ୍ତା ତେବାଦେଙ୍ଗ୍‍ ଆଟ୍‍ଏପ୍‍ ।”"},{"book":"ପ୍ରେରିତ","chapter":"4","verse":"21","text":"ମାତର୍‌ ଜିହୁଦିର୍‌ ପେରି ମିଟିଙ୍ଗ୍‍ତୁ ଲୋକୁ ୱାରିଙ୍ଗ୍‌ ମାରି ଡାଟ୍‍ତାନ୍‌ ଆଦ୍‌ରିସ୍‌କିଜି ଡ଼ିସ୍‍ତା ସିତାର୍‍ । ୱାରିଙ୍ଗ୍‌ ଦଣ୍ଡ୍‌ ସିନିକା ଆଏତ୍‌ ଇଜି ୱାର୍‌ ନେସ୍‌ତେଙ୍ଗ୍‌ ଆଟ୍‌ତାର୍‌, ଇରିଙ୍ଗ୍‌ ଆୟାଗଟନା ଉଣ୍ତିଙ୍ଗ୍‌ ଲୋକୁ ୱିଜେରେ ମାପୁରୁଦି ଦନ୍ୟବାଦ୍‌ କିଜିମାର୍ହାର୍‍ ।"},{"book":"ପ୍ରେରିତ","chapter":"4","verse":"22","text":"ଏମେ ଲୋକୁ କାବା ଇସାବ୍‌ତାନ୍‌ ନେଗେନ୍‌ ଆତାମାର୍ହାନ୍‍, ୱାନି ବୟସ୍‌ ସାଲିସ୍‍ ବାର୍ସେକ୍‍ତାନ୍‍ ନାଣ୍ତ ମାର୍ହାତ୍‌ ।"},{"book":"ପ୍ରେରିତ","chapter":"4","verse":"23","text":"ପିତର ନି ଜୋହନ ମୁକ୍‍ଡ଼ାତି ଦାପେ ଦାପେ ୱାରି ଦଲ୍‍ତୁ ଡ଼େସି ସର୍ହାର୍‍ ମାରି ପେରି ଜାଜକର୍‌ ମାରି ନେତାର୍‍ ଆମାକା ଇର୍ହାମାର୍ହାର୍‍, ଆକା ୱାରିଙ୍ଗ୍‌ ୱେର୍‍ତାନ୍‍ ।"},{"book":"ପ୍ରେରିତ","chapter":"4","verse":"24","text":"ବିସ୍‍ବାସିର୍‍ ୱିଜୁ ମାଟା ୱେର୍‍ଇ ୱେନ୍‌କା ୱିଜେରେ ଉଣ୍ତାଜି ମାପୁରୁଦି ଲାକ୍‌ତୁ ଇୟା ପାର୍‌ତନା କିତାର୍‍, “ଏ ପ୍ରବୁ ! ମୁସ୍‌କୁପୁର୍‌, ଦୁନିଆଦୁ, ସାମ୍‌ଦୁର୍‌ ମାରି ଆବେମାନି ୱିଜୁ ବିସୟ୍‌ତି ତିଆର୍‍କିତିକିନ୍ଦା !"},{"book":"ପ୍ରେରିତ","chapter":"4","verse":"25","text":"ପବିତ୍ର ଆତ୍ମାଦି ମାଣାନ୍‌ ନିନ୍‌ ମା ଡକ୍ରାଦାଦା ମାରି ନି ଦାସ୍‌ ଦାଉଦତି ୱେୟୁଦାନ୍‌ ଇୟା ମାଟା ୱେର୍‍ତିମାର୍ହି,"},{"book":"ପ୍ରେରିତ","chapter":"4","verse":"26","text":"ପ୍ରବୁଦି ବିରଦ୍‌ତାନ୍‌ ମାରି ୱାନି କ୍ରିସ୍ତ ଅର୍ତାତ୍‍ ମସିହଦି ବିରଦ୍‌ତାନ୍‌"},{"book":"ପ୍ରେରିତ","chapter":"4","verse":"27","text":"ସତ୍‌ତାନ୍‌ ଇୟା ଗାଡ଼୍‌ତୁ ହେରୋଦ ନି ପନ୍ତିୟ ପିଲାତ୍‌ ରାଜା ଅଣଜିହୁଦି ମାରି ଇସ୍ରାଏଲ୍‌ତି ଲୋକା ୱାଲେ ମିସାଜି ମି ମାଣାନ୍‌ ବାସେଆତି କ୍ରିସ୍ତ ଅର୍ତାତ୍‍ ମସିହ, ମି ପବିତ୍ର ଦାସ୍‌ ଜିସୁଙ୍ଗୁଁ ବିରଦ୍‌ କିତାର୍‍ ।"},{"book":"ପ୍ରେରିତ","chapter":"4","verse":"28","text":"ମି ସାକ୍ତି ମାରି ବଦା ଇସାବ୍‌ତାନ୍‌ ଆମାକା ୱିଜୁ ଗଟେଆନି ଉଣ୍ତିଙ୍ଗ୍‌ ମିର୍‌ ଆସା କିତିମାର୍‍ଇଦେର୍‍, ୱାର୍‌ ଉଣ୍ତାଜି ଆୟାୱିଜୁ କିନି ଉଣ୍ତିଙ୍ଗ୍‌ ଲାଗେ ପଡ଼େଆତାର୍‍ ।"},{"book":"ପ୍ରେରିତ","chapter":"4","verse":"29","text":"ପ୍ରବୁ, ଇଲେଇ ୱାର୍‌ ମାଙ୍ଗିଁ ଏମେ ଆଦ୍‍ରିସ୍‍ କିତାମାନାର୍‍, ନିନ୍‌ ଆୟା ବିସୟ୍‌ତାନ୍‌ ମନ୍‍ ସିଆ ମାରି ସାହାସ୍‍ତାନ୍‍ ନି ବାକ୍ୟ ପ୍ରଚାର୍‌ କିଦେଙ୍ଗ୍‌ ଇଜି, ନି ଇୟା ଦାସ୍‍ରିଙ୍ଗ୍‍ ସାକ୍ତି କିଆ ।"},{"book":"ପ୍ରେରିତ","chapter":"4","verse":"30","text":"ମାରି ନେଗେନ୍‌ କିଦେଙ୍ଗ୍‌ ଇଜି ନି କିୟୁ ପେର୍‌ଆ ମାରି ନି ପବିତ୍ର ଦାସ୍‌ ଜିସୁଦି ଦର୍‌ତାନ୍‌ କାବାଆନିକା ମାରି କାବାଆନି ପାଣି କିଦେଙ୍ଗ୍‌ ମାଙ୍ଗିଁ ସାକ୍ତି ସିଦା ।”"},{"book":"ପ୍ରେରିତ","chapter":"4","verse":"31","text":"ୱାର୍‌ ପାର୍‌ତନା ୱିସ୍‌ତି ୱେନ୍‌କା ଏମେ ବାଡିଦୁ ଉଣ୍ତାତା ମାର୍ହାର୍‌, ଆକା ଦୁଙ୍ଗିଁତା ସର୍ହାତ୍‍ । ୱାର୍‌ ୱିଜେରେ ପବିତ୍ରଆତ୍ମାଦୁ ପୁରା ଆତାର୍‌ ମାରି ସାହାସ୍‍ତାନ୍‍ ମାପୁରୁଦି ବାକ୍ୟ ପ୍ରଚାର୍‌ କିଦେଙ୍ଗ୍‌ ଆସ୍‌ତାର୍‌ ।"},{"book":"ପ୍ରେରିତ","chapter":"4","verse":"32","text":"ବିସ୍‍ବାସ୍‍ସି ଦଲ୍‌ ଉନ୍‌ଡ୍ରି ଜିବନ୍‌ ମାରି ଉନ୍‌ଡ୍ରି ମନ୍‍ ଆତାର୍‌ । ଏନ୍‌ ନିଜେଦି ଦନ୍‍ତିଙ୍ଗ୍‍ ନିଜେଦିକା ଇଜି ଦାବି କିଏଜିମାର୍ହାର୍‌, ମାତର୍‌ ୱିଜେରି ଦନ୍‍ତିଙ୍ଗ୍‍ ୱାର୍‌ ସାମାନ୍‍ତାନ୍‍ ବାଟାକିଜି ସିଜିସାତାର୍‌ ।"},{"book":"ପ୍ରେରିତ","chapter":"4","verse":"33","text":"ନାଣ୍ତ ସାକ୍ତିଦାନ୍ ପ୍ରେରିତ୍‍ର ସିସୁର୍‍ ପ୍ରବୁ ଜିସୁଦି ମାରିଡ଼େସି ନିଙ୍ଗିଁନି ବିସୟ୍‌ତାନ୍‌ ସାକିୟ ସିତାର୍‍ ମାରି ମାପୁରୁ ୱାରି ମୁସ୍‌କୁ ନାଣ୍ତ ଆସିର୍ବାଦ୍‌ ସିତାନ୍‌ ।"},{"book":"ପ୍ରେରିତ","chapter":"4","verse":"34","text":"ୱାରି ଦଲ୍‍ତୁ ଆମା ଲୋକୁ କାକୁର୍ତି ସିଲେତାନ୍‌ । ଏମେୱାରି ବୁମି ମାରି ଇଲୁ ମାର୍ହାତ୍‌, ୱାର୍‌ ଆକା ପର୍‍ସି ପର୍‍ତି ଦନ୍‌ତି ଡାବୁଙ୍ଗୁଁ ତାସି,"},{"book":"ପ୍ରେରିତ","chapter":"4","verse":"35","text":"ୱାର୍‌ ସିସୁରି ପାଦାମ୍‌ ଆଡ୍‍ଗି ଇଡ୍‌ଜିମାର୍ହାର୍‌ । ମାରି ଆୟା ଡାବୁଙ୍ଗୁଁ ୱାରି ଲୋଇ ଲୋକା ଦର୍‌କାର୍‌ ଇସାବ୍‌ତାନ୍‌ ବାଟା କିଜିମାର୍ହାର୍‍ ।"},{"book":"ପ୍ରେରିତ","chapter":"4","verse":"36","text":"ସାଇପ୍ରସ୍‍ ଦର୍‍ତି ବାଡିଦୁ ଜନମ୍‌ ଆତିମାର୍‍ଇ ଲେବି କଟୁମ୍‍ତି ଜସେପ୍‍, ଆମାୱାନିଙ୍ଗ୍‌ ପ୍ରେରିତ ସିସୁର୍‍ ବର୍ଣ୍ଣବା ଇଜି ଦର୍‌ ଇଟ୍‍ତାମାର୍ହାର୍‍, ବର୍ଣ୍ଣବାଦି ଅର୍ତ “ଦୁଃକ୍‌ତୁ ୱେଡ଼ିକାସିନି ମାରିନ୍‌”"},{"book":"ପ୍ରେରିତ","chapter":"4","verse":"37","text":"ୱାନି ବୁମି ପର୍‍ସି ଆବେଣି ଡାବୁଙ୍ଗୁଁ ତାସି ପ୍ରେରିତ ସିସୁରିଙ୍ଗ୍‌ ସିତାନ୍‌ ।"}]}