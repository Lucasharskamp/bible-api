{"data":[{"book":"Sekaliya","chapter":"2","verse":"1","text":"Kuli kulota kunji, nandimona munhu yawele na ng'weso ya kupimila mmoko mwake."},{"book":"Sekaliya","chapter":"2","verse":"2","text":"Lelo, nandimuuza, “Kwanguluta kohi?” Naye nakanyidichila, “Ndanguluta kupima ulefu na ugazi wa muji wa Yelusalemu.”"},{"book":"Sekaliya","chapter":"2","verse":"3","text":"Yula mhilisi yawele yolongasa na heni, nayali yoluta kwa mhilisi yunji yawele nayali yomuyila."},{"book":"Sekaliya","chapter":"2","verse":"4","text":"Lelo, yula mhilisi yawele nayali yolongasa na heni nakamlonjela yula myage, “Ubilime ukamlonjele yula msongolo kota muji wa Yelusalemu wowa ulihela lukanzi, kwa chiwalo cha winji wa wanhu wake na migongolo jawo."},{"book":"Sekaliya","chapter":"2","verse":"5","text":"Kwa vila Mkulu Nguluwi kangulonga kota heye yuye kowa lukanzi lwa chiluli kuwamila muji awo kuli banzi zeng'ha, naye kochikala amo kwa ukulu wake.”"},{"book":"Sekaliya","chapter":"2","verse":"6","text":"Mkulu Nguluwi kangulonga hino, “Muye! Muye! Mbilime kulawa kuli isi ya kasikazini kuwele heni nandiwasambalula kuli chila ubanzi."},{"book":"Sekaliya","chapter":"2","verse":"7","text":"Hemwe mweng'ha mlingikala kuli isi ya Babuloni, mbilime himahima kuhiluka kuli muji wa Siyoni!”"},{"book":"Sekaliya","chapter":"2","verse":"8","text":"Mkulu Nguluwi Yawele na Mong'ho, kwa chiwalo cha ukulu wa heye nakandajiza kwa wanhu wa isi wawele nawawahola wanhu wa heye kulonga, “Ndikomya, yalinguwadoliza hemwe, kangulidoliza iziho lya heni."},{"book":"Sekaliya","chapter":"2","verse":"9","text":"Ena, ndowagaza hewo leka wapogozi wawo wawahole.” Hamba movizela kota Mkulu Nguluwi Yawele na Mong'ho ndo yandajize."},{"book":"Sekaliya","chapter":"2","verse":"10","text":"Mkulu Nguluwi kangulonga hino, “Hemwe wanhu wa Siyoni, mwimbe na kusangalala kwa vila ndanguya na kikala hali hemwe."},{"book":"Sekaliya","chapter":"2","verse":"11","text":"Wanhu wa isi nyinji wochilumba na heni Mkulu Nguluwi, nawo wowa wanhu wa heni, nani ndochikala hali hemwe.” Mbuli ayo hoilawila, movizela kota Mkulu Nguluwi Yawele na Mong'ho ndo yandajize kwa hemwe."},{"book":"Sekaliya","chapter":"2","verse":"12","text":"Isi ya Yuda yowa kahi honhu ha chiuyeng'ha ha Mkulu Nguluwi na muji wa Yelusalemu wowa kahi muji wa heye woyauhagule."},{"book":"Sekaliya","chapter":"2","verse":"13","text":"Hemwe wanhu weng'ha, minyamalile hali Mkulu Nguluwi, kwa vila kanguya kulawa haluga ha heye helile."}]}