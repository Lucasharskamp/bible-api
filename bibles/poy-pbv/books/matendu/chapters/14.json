{"data":[{"book":"Matendu","chapter":"14","verse":"1","text":"Kulii Ikoniu, vitwatira viweriti handa vyaviweriti kulii Antiokiya, Paulu na Barinaba wagenditi munumba ya Mlungu gwa Shiyawudi wayowera kwa ugangamala ata Wayawudi wavuwa na Wagiriki wawera wajimira."},{"book":"Matendu","chapter":"14","verse":"2","text":"Kumbiti Wayawudi wamonga yawalemiti kuwera wawumini wasonguziya na kutula weya mmoyu mwa wantu yawawera wayawudi ndiri su wawakomi walongu awa."},{"book":"Matendu","chapter":"14","verse":"3","text":"Paulu na Barinaba wendereyiti kulikala aku kwa shipindi shitali. Wayoweriti kwa ugangamala wa Mtuwa, na Mtuwa kalanguziya unakaka wa ujumbi yawaulaviyiti kwa manemu gakuwi, kwa kuwatenda watendi mauzauza na makangashu."},{"book":"Matendu","chapter":"14","verse":"4","text":"Wantu wa lushi walekanikiti, wamonga wawajimiriti Wayawudi na wamonga waweriti uwega wa wantumintumi."},{"book":"Matendu","chapter":"14","verse":"5","text":"Upeleru, wantu wamu yawawera ndiri Wayawudi, pamwera na wakulu wawu, wajumilirana kuwatendera vidoda ntumintumi awa na kuwagumanga mabuwi."},{"book":"Matendu","chapter":"14","verse":"6","text":"Ntumintumi pawayambuliti shitwatira ashi, watugiriti Listira na Deribi, mlushi lya lukaoniya, na museemu za pakwegera,"},{"book":"Matendu","chapter":"14","verse":"7","text":"wawera wankubwera visoweru viwangira aku."},{"book":"Matendu","chapter":"14","verse":"8","text":"Kwaniti muntu yumu aku Listira mweni kaweriti shibyeketu gwa magulu kwanjira kwiwuka, na kaweriti hakenipati kugendagenda."},{"book":"Matendu","chapter":"14","verse":"9","text":"Muntu ayu kaweriti kankumpikinira Paulu pakaweriti kankubwera. Paulu kamloliti dii, na pakawoniti keniti njimiru ya kuweza kuponiziwa."},{"book":"Matendu","chapter":"14","verse":"10","text":"Kalonga kwa liziwu likulu, “Gugoloki gugendigendi kwa magulu gaku!” Muntu ulii kagoloka, kanja kukopokakopoka na kugendagenda pahala palii."},{"book":"Matendu","chapter":"14","verse":"11","text":"Lipinga lya wantu pawawoniti shakatenditi Paulu, wanjiti kubotanga kwa likabira lya Likaoniya, “Milungu watwizira gambira muntu na watwizira pasi panu!”"},{"book":"Matendu","chapter":"14","verse":"12","text":"Barinaba wamupa litawu zewu, na Paulu wamshema Herimesi, toziya yomberi ndo yakaweriti kankuyowera."},{"book":"Matendu","chapter":"14","verse":"13","text":"Na Mtambika gwa numba ya Zewu yayiweriti kunja kulushi kajega pongu na majenjeri ga mauwa kulongolu kumlyangu mkulu gwa lushi, yomberi pamwera na lipinga lya wantu wafiriti kuwatambikira wantumintumi."},{"book":"Matendu","chapter":"14","verse":"14","text":"Barinaba na Paulu pawapatiti visoweru avi wapapuliti nguwu zawu na kutugira mulipinga lya wantu pawabota."},{"book":"Matendu","chapter":"14","verse":"15","text":"Walongu, kwa shishi mtenda vitwatira vya ntambu ayi? Twenga viraa twa wantu gambira mwenga. Na twa panu kuwabwelera Shisoweru Shiwagira, mpati kuvileka vinyagu avi, mumgalambukiri Mlungu yakawera mkomu Mlungu yakanyawiti kumpindi na pasipanu, lbahali na vyoseri vyaviweramu."},{"book":"Matendu","chapter":"14","verse":"16","text":"Makashu Mlungu kajimiriti kila Isi itendi ntambuyaifiriti."},{"book":"Matendu","chapter":"14","verse":"17","text":"Kumbiti, Mlungu hakenileki kulilanguziya kwa vitwatira viheri vyakawatendera, kawatowera vula irawa kuliyera, kawayupa vimeru kwa shipindi shakuwi, kawayupa viboga na kuimemiziya myoyu yawu nemeru."},{"book":"Matendu","chapter":"14","verse":"18","text":"Tembera watakula ntambu ayi Iweriti mbaka ndiri kuwalewelera wantu walii kotukuwatambikira."},{"book":"Matendu","chapter":"14","verse":"19","text":"Wayawudi wamu wiziti kulawa Antiokiya na Ikoniu wawajega wantu pamwera nawomberi, wamgumi mabuwi Paulu na kumkwega mpaka kunja kulushi walongiti kahowa kala."},{"book":"Matendu","chapter":"14","verse":"20","text":"Kumbiti wafundwa pawajojinikiti na kumzyengeta kayumkiti kawuya mlushi. Shirawu yakuwi yomberi pamuhera na Barinaba wagenditi Deribi."},{"book":"Matendu","chapter":"14","verse":"21","text":"Pa Paulu na Barinaba kubwera visoweru viwagira aku Deribi na kuwapata wafundwa wavuwa, shakapanu wawuyiti Listira mpaka Ikoniu na Antiokiya Mupisidia."},{"book":"Matendu","chapter":"14","verse":"22","text":"Wawayongiliriti likakala wafundwa na kuwapanana moyu wasigali munjimiru, wawagambira, “Ndo mpaka twawoseri twenga kupitira mutabu zivuwa su twingiri Muufalumi wa Mlungu, wafunditi.”"},{"book":"Matendu","chapter":"14","verse":"23","text":"Wawasyaguliti wazewi mukila shipinga sha wantu yawamjimira Yesu, na kwa kuluwa na kwoya kuliya wawatula pasi pa ulolera wa Mtuwa yawamjimiriti kwa maluwa na kwoya kuliya."},{"book":"Matendu","chapter":"14","verse":"24","text":"Pawapititi kala muisi ya Pisidiya, wasokiti Pamfiliya."},{"book":"Matendu","chapter":"14","verse":"25","text":"Aku wabweriti ujumbi Muperiga. Na shakapanu wagenditi Ataliya,"},{"book":"Matendu","chapter":"14","verse":"26","text":"Na kulawa aku wawuyiti salama Antiokiya, kweni shipindi shipititi waweriti pasi pa ulolera wa manemu ga Mlungu kwa ajili ya lihengu lyeni vinu waweriti walimalira."},{"book":"Matendu","chapter":"14","verse":"27","text":"Pawasokiti Antiokiya, waliwoniti pamuwera na shipinga sha wantu yawamjimira Yesu na kuwagambira visoweru vya vitwatira vyoseri Mlungu vyakatenditi pamuhera na womberi, na ntambu yakawavuguliriti njira ya njimiru kwa wantu yawawera Wayawudi ndiri."},{"book":"Matendu","chapter":"14","verse":"28","text":"Walikaliti pamuhera na wafundwa walii kwa shipindi shitali."}]}