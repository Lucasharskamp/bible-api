{"data":[{"book":"Esta","chapter":"6","verse":"1","text":"Otienono nindo notamore tero ruoth; mi nochiko mondo okelne Kitabu mondikie weche mag ndalo, kendo mondikie gik mosetimore e kinde mag lochne, mondo okel kendo osomne."},{"book":"Esta","chapter":"6","verse":"2","text":"Kitabuno noyud kondikie ni Modekai ema nofwenyo kaka Bigthana gi Teresh, jotelo mane rito dhoranga ruoth, nosechano mondo oneg ruoth Ahasuerus."},{"book":"Esta","chapter":"6","verse":"3","text":"Ruoth nopenjo niya, “Angʼo mosetim kimiyogo Modekai duongʼ kuom gima notimono?”"},{"book":"Esta","chapter":"6","verse":"4","text":"Eka ruoth nopenjo niya, “En ngʼa manie laru?” Noyudo ka koro eka Haman donjo e laru ma oko mar dala ruoth mondo owuo gi ruoth kuom wach mar nego Modekai kolier e gima noselosone."},{"book":"Esta","chapter":"6","verse":"5","text":"Omiyo jotije nowachone niya, “Haman ema ochungʼ e laru.”"},{"book":"Esta","chapter":"6","verse":"6","text":"Kane Haman osedonjo, ruoth nopenje niya, “Angʼo monego tim ne ngʼat ma ruoth dwaro miyo duongʼ?”"},{"book":"Esta","chapter":"6","verse":"7","text":"Omiyo nodwoko ruoth niya, “Ngʼama ruoth morgo mar miyo duongʼ,"},{"book":"Esta","chapter":"6","verse":"8","text":"mondo okel lep ruoth mag duongʼ moserwako gi faras ma ruoth oseidho, man-gi osimbo mar joka ruoth kosidhne e wiye."},{"book":"Esta","chapter":"6","verse":"9","text":"Eka mondo gikaw lawno gi faras mondo gimi jatelo mogen, kendo girwak ngʼat ma ruoth morgo mar miyo duongʼ, ka gitelo e nyim faras motingʼe e yore mag dala maduongʼ, kendo ka gigoyo milome e nyime ni, ‘Ma e kaka itimo ne ngʼama ruoth morgo mar miyo duongʼ!’ ”"},{"book":"Esta","chapter":"6","verse":"10","text":"Ruoth nochiko Haman kowacho niya, “Dhi piyo.” Kaw law gi faras mondo itim duto misewacho ne Modekai ma ja-Yahudi, mabetga e dhoranga ruoth. Kik iwe kata mana gimoro achiel kuom gik ma isewacho."},{"book":"Esta","chapter":"6","verse":"11","text":"Omiyo Haman nokawo law gi faras. Norwako ne Modekai lawno mokete oidho faras ka otelo nyime owuotho kode e yore mag dala maduongʼ ka owacho gi dwol maduongʼ niya, “Ma e kaka itimo ne ngʼat ma ruoth morgo mar miyo duongʼ!”"},{"book":"Esta","chapter":"6","verse":"12","text":"Ka Modekai noseduogo e dhoranga ruoth. Haman to noreto kadok e ode, ka chunye opongʼ gi lit,"},{"book":"Esta","chapter":"6","verse":"13","text":"kendo nonyiso Zeresh ma chiege gi osiepene duto gik moko duto mane otimorene."},{"book":"Esta","chapter":"6","verse":"14","text":"Kane pod giwuoyo kode, jotich ruoth mabwoch nochopo mapiyo mokawo Haman ka gitere mondo odhi e nyasi ma Esta noseloso."}]}