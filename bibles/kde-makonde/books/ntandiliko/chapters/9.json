{"data":[{"book":"Ntandiliko","chapter":"9","verse":"1","text":"Nnungu nkum'baliki Nuhu na vana vake wannyaulila kuchidoni, “Velekana, na muyenjejeke mukachiumbaje chilambo."},{"book":"Ntandiliko","chapter":"9","verse":"2","text":"Anyama vammalele va pachilambo na vyuni vyammalele na viumbe vyammalele viônga pachilambo na ahomba vammalele va m'bahali, vàkamujijwe mmakono lenu, vanang'o vàmbennyopanga namene mwenu."},{"book":"Ntandiliko","chapter":"9","verse":"3","text":"Viumbe vyammalele vivêle na umi vìmbekuva chakulya chenu malinga chinimpelenge dimbowa dya mahamba kuva chakulya chenu."},{"book":"Ntandiliko","chapter":"9","verse":"4","text":"Henga munamulye nnyama bila kumwadila myadi yake, kwa kuva umi ùvele mmyadi."},{"book":"Ntandiliko","chapter":"9","verse":"5-6","text":"Nangu nìmmumbile munu kwa nfano wangu nimwene, bahi nguchinimwasibu nnyama woheyo au munu woheyo ambemmwalâla munu. Ikàva nnyama àmbemmwalala munu, aneyo nnyama lasima awalalwe. Na ikàva munu àmbemmwalala munu nnyake, aneyo munu lasima awalalwe."},{"book":"Ntandiliko","chapter":"9","verse":"7","text":"Bahi mwenu velekanga na muyenjejeke, velekanga namene, muyenjejeke pachilambo.”"},{"book":"Ntandiliko","chapter":"9","verse":"8","text":"Bahi Nnungu nkunnyaulila Nuhu pamo na vana vake kuchidoni,"},{"book":"Ntandiliko","chapter":"9","verse":"9","text":"“Lola, nangu ngùtenda lilailano lyangu na mwenu pamo na vanu va nnukolo lwenu,"},{"book":"Ntandiliko","chapter":"9","verse":"10","text":"na viumbe vyammalele vivêle na umi, yani vyuni na vanyama va kulangwa pamo na vanyama vammalele va munnyitu, vammalele vahumîle nsafina pamo na mwenu."},{"book":"Ntandiliko","chapter":"9","verse":"11","text":"Nangu ngùtenda lilailano lyangu na mwenu kuva, likambehumila kavila livambwe lya kwondonganga chilambo chammalele na viumbe vyammalele."},{"book":"Ntandiliko","chapter":"9","verse":"12-13","text":"Na ayi inyingamu inguivikile kumahunde, ìmbekuva chimaiho cha lilailano lingulitenda na mwenu na viumbe vyammalele vya pachilambo. Inyingamu ayi ichiinkumbusange mwenu kuva, pàvele lilailano kati yangu na mwenu, mmivelekwa vyammalele."},{"book":"Ntandiliko","chapter":"9","verse":"14","text":"Na ìmbekuva uvila, kila panimbetanda mahunde la imbula kumahunde, na aneyo inyingamu paimbeoneka aneko kumahunde,"},{"book":"Ntandiliko","chapter":"9","verse":"15","text":"anepo nguchingukumbukile lilailano lyangu língutendìlè pamo na mwenu na viumbe vyammalele. Na pakambekuva na livambwe lya kwondonganga viumbe vyammalele, mwiko."},{"book":"Ntandiliko","chapter":"9","verse":"16","text":"Aneyo inyingamu paimbehumila kumahunde, nìmbeyona na kulihimukila lilailano anelyo likee na ntululilo kati yangu na viumbe vyammalele vya pachilambo.”"},{"book":"Ntandiliko","chapter":"9","verse":"17","text":"Anepo Nnungu nkunnyaulila Nuhu kuchidoni, “Achi njo chimaiho cha lilailano lyangu língutendìlè na viumbe vyammalele vya pachilambo.”"},{"book":"Ntandiliko","chapter":"9","verse":"18","text":"Vana vanga Nuhu vanahumile nsafina nni, Shemu, Yafeti na Hamu. Na Hamu njo anavele atatake Kanaani."},{"book":"Ntandiliko","chapter":"9","verse":"19","text":"Anevo njo vana vatatu vanga Nuhu, na kuhalokana na vana anevo, vanu vániyenjejeka na kuyanjala pachilambo chammalele."},{"book":"Ntandiliko","chapter":"9","verse":"20","text":"Bada ya livambwe, Nuhu ávele nkúlima, na ávele munu ntandi kulima welu wa mizabibu."},{"book":"Ntandiliko","chapter":"9","verse":"21","text":"Liduva limo, Nuhu nkukumbila divayi, nkukalewa, nkulala chihi lukundumwandu mun'gongwe wake wachiikala."},{"book":"Ntandiliko","chapter":"9","verse":"22","text":"Bahi Hamu, atatake Kanaani, nkuwona mwandu wa atatake, nkuhuma pawelu nkunavahaulila avala akuluvake vavili."},{"book":"Ntandiliko","chapter":"9","verse":"23","text":"Henga Shemu na Yafeti nkutwala inguwo, nkuivika mmavala lavo, nkuhwena chihenganyuma, nkunammimba atatawao. Meho lavo lálola chihi nnyenje, na wala nanga pavanauwene mwandu wa atatawao."},{"book":"Ntandiliko","chapter":"9","verse":"24","text":"Bahi Nuhu paunnyamwike wala, nkumala namuna chantendeledile mwanawe n'joko,"},{"book":"Ntandiliko","chapter":"9","verse":"25","text":"nkuchidoni,"},{"book":"Ntandiliko","chapter":"9","verse":"26","text":"Nkuhaula kavila kuchidoni,"},{"book":"Ntandiliko","chapter":"9","verse":"27","text":"Nnungu aidalambule mipaka yanga Yafeti,"},{"book":"Ntandiliko","chapter":"9","verse":"28","text":"Bada ya livambwe, Nuhu nkuikala vyaka myatatu amsini."},{"book":"Ntandiliko","chapter":"9","verse":"29","text":"Bahi Nuhu nkuikala vyaka myatisa amsini, nkuhila."}]}