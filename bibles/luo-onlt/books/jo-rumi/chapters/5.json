{"data":[{"book":"Jo-Rumi","chapter":"5","verse":"1","text":"Emomiyo, kaka koro oseketwa kare kuom yie, wan gi kwe gi Nyasaye kuom Ruodhwa Yesu Kristo,"},{"book":"Jo-Rumi","chapter":"5","verse":"2","text":"ma kuome waseyude kuom yie yor chopo e ngʼwono makoro wan-goni. Bende wail kuom geno mar duongʼ mar Nyasaye."},{"book":"Jo-Rumi","chapter":"5","verse":"3","text":"To ok mano kende, to wanamor bende kuom chandruok mwayudo, nikech wangʼeyo ni chandruok kelo kinda,"},{"book":"Jo-Rumi","chapter":"5","verse":"4","text":"to kinda kelo kido maber to kido maber kelo geno."},{"book":"Jo-Rumi","chapter":"5","verse":"5","text":"To geno ok kuod wiwa, nikech Nyasaye oseolo herane ei chunywa kuom Roho Maler, ma osemiyowa."},{"book":"Jo-Rumi","chapter":"5","verse":"6","text":"Nikech, e kinde mowinjore, kane pod ok wanyal, to Kristo notho ne joricho."},{"book":"Jo-Rumi","chapter":"5","verse":"7","text":"Ok en gima yot mondo ngʼato otho ni ngʼat makare; dipo nono ngʼato ditho ni ngʼat maber."},{"book":"Jo-Rumi","chapter":"5","verse":"8","text":"To Nyasaye nyiso herane moherowago kama: Kane pod wan joricho, to Kristo nothonwa."},{"book":"Jo-Rumi","chapter":"5","verse":"9","text":"Kaka koro oseketwa kare kuom rembe, donge ibiro reswa chuth kendo moloyo e mirimb Nyasaye nikech En!"},{"book":"Jo-Rumi","chapter":"5","verse":"10","text":"Nikech kane pod wan wasik Nyasaye to ne oketowa osiepene kuom tho mar Wuode, koro kaka wasebedo osiepene donge ibiro reswa moloyo nikech ngimane!"},{"book":"Jo-Rumi","chapter":"5","verse":"11","text":"To ok mano kende, wamor bende kuom Nyasaye, nikech Ruodhwa Yesu Kristo, ma kuome oseketwa wabedo e winjruok gi Nyasaye."},{"book":"Jo-Rumi","chapter":"5","verse":"12","text":"Emomiyo mana kaka richo nodonjo e piny nikech ngʼato achiel, kendo richono nokelo tho; e kaka tho nobiro kuom ji duto, nikech ji duto noketho,"},{"book":"Jo-Rumi","chapter":"5","verse":"13","text":"chutho richo ne ni e piny kane pok Chik obetie. To richo ok kwan kaka richo ka Chik onge."},{"book":"Jo-Rumi","chapter":"5","verse":"14","text":"Kata kamano, tho nobedo gi teko kuomgi chakre ndalo Adam nyaka ndalo Musa, kendo noloyo nyaka joma ne ok oketho chik kaka Adam, mane en kido mar Jal mane onego obi."},{"book":"Jo-Rumi","chapter":"5","verse":"15","text":"Mich mar Nyasaye ok chal gi timo richo. Nikech ka ji mangʼeny notho nikech timo richo mar ngʼat achiel, to nobedo maber manade ka ngʼwono mar Nyasaye kod mich manobiro kuom ngʼwono mar ngʼat achielno, ma en Yesu Kristo, nochiw mogundho ni ji mangʼeny."},{"book":"Jo-Rumi","chapter":"5","verse":"16","text":"To bende mich Nyasaye opogore gi gima richo mar ngʼat achiel nokelo. Bura nobiro nikech richo mar ngʼato achielno mokele kum, to richo mar ji mangʼeny nokelo ngʼwono mane omiyo ji duto obedoe e winjruok gi Nyasaye."},{"book":"Jo-Rumi","chapter":"5","verse":"17","text":"Nikech ka richo mar ngʼat achiel nomiyo tho olocho kuom ngʼat achielno, koro joma yudo ngʼwono mogundho kod mich mar ngima makare donge biro bedo gi loch mar ngima maduongʼ moloyo kuom ngʼat achielno, ma en Yesu Kristo."},{"book":"Jo-Rumi","chapter":"5","verse":"18","text":"Emomiyo mana kaka bayo yo mar ngʼato achiel nokelo kum ni ji duto, e kaka tim makare mar ngʼat achielno miyo ji duto bedo makare kendo yudo ngima."},{"book":"Jo-Rumi","chapter":"5","verse":"19","text":"Nikech kaka tamruok winjo wach mar ngʼat achiel nomiyo ji mangʼeny odoko joricho, e kaka winjo wach mar ngʼat achielno biro miyo iketo ji mangʼeny kare."},{"book":"Jo-Rumi","chapter":"5","verse":"20","text":"To Chik nomedi mondo richo omedre. To kama richo nomedoree, ngʼwono nomedoree moloyo,"},{"book":"Jo-Rumi","chapter":"5","verse":"21","text":"mondo kaka richo nobedo gi loch mokelo tho, e kaka ngʼwono bende obedie gi loch kuom tim makare, makelo ngima mochwere kuom Yesu Kristo Ruodhwa."}]}