{"data":[{"book":"ЕЗЭКІІЛЯ","chapter":"45","verse":"1","text":"Калі будзеце па жэрабі дзяліць зямлю на дзялянкі, тады аддзялеце сьвяшчэнны пляц Госпаду ў дваццаць пяць тысяч трысьцін даўжыні і дзесяць тысяч шырыні; хай будзе сьвятое месца ва ўсёй поўніцы сваёй, навакол."},{"book":"ЕЗЭКІІЛЯ","chapter":"45","verse":"2","text":"Ад яго да сьвяцілішча адыдзе чатырохкутнік па пяцьсот трысьцін вакол, і вакол яго пляц у пяцьдзясят локцяў."},{"book":"ЕЗЭКІІЛЯ","chapter":"45","verse":"3","text":"З гэтай меры адмер дваццаць пяць тысяч трысьцін у даўжыню і дзесяць тысяч у шырыню, дзе будзе сьвяцілішча, Сьвятое Сьвятых."},{"book":"ЕЗЭКІІЛЯ","chapter":"45","verse":"4","text":"Гэта сьвяшчэнная частка зямлі належыць будзе сьвятарам, службітам сьвяцілішча, якія прыступаюць да служэньня Госпаду: гэта будзе ім месцам для дамоў і сьвятыняю для сьвяцілішча."},{"book":"ЕЗЭКІІЛЯ","chapter":"45","verse":"5","text":"Дваццаць пяць тысяч трысьцін даўжыні і дзесяць тысяч шырыні будуць належаць Лявітам, службітам храма, як іх валоданьне для пражытку іхняга."},{"book":"ЕЗЭКІІЛЯ","chapter":"45","verse":"6","text":"І на валоданьне гораду дайце пяць тысяч шырыні і дваццаць пяць тысяч даўжыні, насупраць сьвяшчэннага месца, выдзеленага Госпаду; гэта належыць павінна ўсяму дому Гасподняму."},{"book":"ЕЗЭКІІЛЯ","chapter":"45","verse":"7","text":"І князю дайце долю па той і другі бок, як каля сьвяшчэннага месца, выдзеленага Госпаду, так і каля гарадскога валоданьня, на захад з заходняга боку і на ўсход з усходняга боку, даўжынёю нароўні з адным з гэтых надзелаў ад заходняй мяжы да ўсходняй."},{"book":"ЕЗЭКІІЛЯ","chapter":"45","verse":"8","text":"Гэта ягоная зямля, яго валоданьне ў Ізраілі, каб князі Мае наперад ня ўціскалі народу Майго, і каб далі зямлю дому Ізраілеваму паводле плямёнаў яго."},{"book":"ЕЗЭКІІЛЯ","chapter":"45","verse":"9","text":"Так кажа Гасподзь Бог: годзе вам, князі Ізраілевыя! адкладзеце крыўды і ўціскі і чынеце справядлівасьць і праўду, перастаньце выцясьняць народ Мой з валоданьняў ягоных, кажа Гасподзь Бог."},{"book":"ЕЗЭКІІЛЯ","chapter":"45","verse":"10","text":"Хай будуць у вас правільныя вагі і правільная эфа і правільны бат."},{"book":"ЕЗЭКІІЛЯ","chapter":"45","verse":"11","text":"Эфа і бат павінны быць аднолькавай меры, так каб бат умяшчаў у сябе дзясятую частку хомэра і эфа дзясятую частку хомэра; мера іх павінна вызначацца па хомэры."},{"book":"ЕЗЭКІІЛЯ","chapter":"45","verse":"12","text":"У сіклі дваццаць гераў; а дваццаць сікляў, дваццаць пяць сікляў і пятнаццаць сікляў складаць будуць у вас міну."},{"book":"ЕЗЭКІІЛЯ","chapter":"45","verse":"13","text":"Вось даніна, якую вы павінны даваць князю: шостую частку эфы ад хомэра пшаніцы і шостую частку эфы ад хомэра ячменю;"},{"book":"ЕЗЭКІІЛЯ","chapter":"45","verse":"14","text":"пастанова пра алей: ад кора алею дзясятую частку бата: дзесяць батаў складаюць хомэр, бо ў хомэры дзесяць батаў;"},{"book":"ЕЗЭКІІЛЯ","chapter":"45","verse":"15","text":"адну авечку ад статку ў дзьвесьце авечак з тлустай пашы Ізраіля: усё гэта дзеля хлебнага прынашэньня і падзякавальнай ахвяры, на ачышчэньне іх, кажа Гасподзь Бог."},{"book":"ЕЗЭКІІЛЯ","chapter":"45","verse":"16","text":"Увесь народ зямлі абавязваецца рабіць гэтае прынашэньне князю ў Ізраіле."},{"book":"ЕЗЭКІІЛЯ","chapter":"45","verse":"17","text":"А ў абавязках князя будуць ляжаць цэласпаленьне і хлебнае прынашэньне, і выліваньне на сьвяты і на маладзіка і ў суботы, падчас усіх урачыстасьцяў дома Ізраілевага; ён павінен будзе прыносіць ахвяру за грэх і хлебнае прынашэньне, і цэласпаленьне і ахвяру падзякавальную, на ачышчэньне дому Ізраілевага."},{"book":"ЕЗЭКІІЛЯ","chapter":"45","verse":"18","text":"Так кажа Гасподзь Бог: у першым месяцы, у першы дзень месяца вазьмі са статку валоў цялушку без заганы і ачысьці сьвяцілішча."},{"book":"ЕЗЭКІІЛЯ","chapter":"45","verse":"19","text":"Сьвятар няхай возьме крыві ад гэтай ахвяры за грахі і пакропіць ёю на вяроўкі храма і на чатыры куты пляцоўкі каля ахвярніка, і на вяроўкі брамы ўнутранага двара."},{"book":"ЕЗЭКІІЛЯ","chapter":"45","verse":"20","text":"Тое самае зрабі і ў сёмы дзень месяца за тых, што грэшаць наўмысна і з прастадушнасьці, і так ачышчайце храм."},{"book":"ЕЗЭКІІЛЯ","chapter":"45","verse":"21","text":"У першым месяцы, у чатырнаццаты дзень месяца павінна быць у вас Пасха, сьвята сямідзённае, калі павіны быць праснакі."},{"book":"ЕЗЭКІІЛЯ","chapter":"45","verse":"22","text":"У гэты дзень князь за сябе і за ўвесь народ зямлі прынясе цяля ў ахвяру за грэх."},{"book":"ЕЗЭКІІЛЯ","chapter":"45","verse":"23","text":"У гэтыя сем дзён сьвята ён павінен прыносіць на цэласпаленьне Госпаду кожны дзень па сем цялят і па сем бараноў без заганы і ў ахвяру за грэх кожны дзень па казлу з казінага статку."},{"book":"ЕЗЭКІІЛЯ","chapter":"45","verse":"24","text":"Хлебнага прынашэньня ён павінен прыносіць па эфе на цяля і па эфе на барана, і па гіне алею на эфу."},{"book":"ЕЗЭКІІЛЯ","chapter":"45","verse":"25","text":"У сёмым месяцы, у пятнаццаты дзень месяца, у сьвята, на працягу сямі дзён ён павінен прыносіць тое самае: такую самую ахвяру за грэх, такое самае цэласпаленьне, і столькі сама хлебнага прынашэньня і столькі сама алею."}]}