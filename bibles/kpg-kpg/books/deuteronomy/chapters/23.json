{"data":[{"book":"Deuteronomy","chapter":"23","verse":"1","text":"“Taane dela guu kabe ono goloo daane, le e deemee di dau gi baahi nia daangada Dimaadua."},{"book":"Deuteronomy","chapter":"23","verse":"2","text":"“Deai tangada ne haanau go di ahina dono lodo ai, e mee di madalia be e daumaha dalia nia daangada Dimaadua ai. Nia dama, be go di hagadili o tangada beelaa, e deemee labelaa, gaa hana loo gaa tugi i di madangaholu adu dangada."},{"book":"Deuteronomy","chapter":"23","verse":"3","text":"“Deai tangada Ammon be Moab, be tei o nadau hagadili e tugi adu loo gi di madangaholu adu dangada, e mee di dau gi baahi nia daangada Dimaadua ai.23.3 Nehemiah 13.1-2"},{"book":"Deuteronomy","chapter":"23","verse":"4","text":"Digaula nogo de hiihai gi gowadu godou meegai mono wai i di godou lloomoi i Egypt, ge digaula ga hagangalua Balaam go tama daane Beor, mai di waahale o Pethor i Mesopotamia belee haga halauwa goodou.23.4 Numbers 22.1-6"},{"book":"Deuteronomy","chapter":"23","verse":"5","text":"Gei Dimaadua go di godou God, hagalee hagalongo gi Balaam; ge Dimaadua gaa huli di hagahuaidu gii hai di hagahumalia i dono aloho i goodou.23.5 Numbers 23.7—24.9"},{"book":"Deuteronomy","chapter":"23","verse":"6","text":"Di waalooloo di mouli o godou henua, gei goodou hudee hai mee e hagamaamaa nia henua aanei, be e hai digaula gi humalia ang gi ginaadou."},{"book":"Deuteronomy","chapter":"23","verse":"7","text":"“Hudee haga balumee ina digau Edom, idimaa digaula nia gau ni goodou. Hudee haga balumee ina digau Egypt, idimaa goodou gu iai godou holongo e noho i nadau guongo."},{"book":"Deuteronomy","chapter":"23","verse":"8","text":"Mai tolu adu dangada gaa huli gi mua, di hagadili digaula guu mee di madalia nia daangada Dimaadua."},{"book":"Deuteronomy","chapter":"23","verse":"9","text":"“Goodou ma gaa noho hagadulii i tei gowaa i di madagoaa tauwa, goodou hagapaa i daha i nia mee ala gaa hai goodou gi hagalee madammaa."},{"book":"Deuteronomy","chapter":"23","verse":"10","text":"Maa taane gu hagalee madammaa idimaa mee guu hai dana midi tiu i di boo, gei mee e hana e noho i tua, i daha mo di gowaa dela e noho ai digaula."},{"book":"Deuteronomy","chapter":"23","verse":"11","text":"Di mee ga hiahi mai, gei mee e gaugau eia di madagoaa di laa ga ulu, gei mee ga hana laa gi di gowaa dela e noho ai ginaadou."},{"book":"Deuteronomy","chapter":"23","verse":"12","text":"“Goodou belee hai godou gowaa i tua, di gowaa dela e noho ai goodou ge baguuguu ai."},{"book":"Deuteronomy","chapter":"23","verse":"13","text":"Dagidagia godou laagau dalia godou goloo. Goodou ma ga baguuguu, gelia godou lua, gaa lawa gaa danu."},{"book":"Deuteronomy","chapter":"23","verse":"14","text":"Haga madamada ina godou waahale laa gi madammaa, idimaa Dimaadua di godou God le e madalia goodou i lodo godou waahale laa e abaaba goodou ge gowadu gi goodou di aali i godou hagadaumee. Hudee hai dahi mee hagalee humalia gaa hidi ai Dimaadua gaa huli dono dua adu gi goodou."},{"book":"Deuteronomy","chapter":"23","verse":"15","text":"“Di hege ma gaa lele gi daha mo dono dagi, ga hanadu gi di goe bolo e madamada humalia ai, hudee hagau ina a mee gi muli."},{"book":"Deuteronomy","chapter":"23","verse":"16","text":"Mee e mee di noho i tei godou guongo, dela ma ga hilihili go mee, gei goodou hudee heia a mee hagahuaidu."},{"book":"Deuteronomy","chapter":"23","verse":"17","text":"“Deai tangada Israel, taane be di ahina, e hai tangada huihui dono huaidina i di Hale Daumaha ai.23.17 Leviticus 19.29"},{"book":"Deuteronomy","chapter":"23","verse":"18","text":"Nia bahi hadu ala ne kila mai di gili di mouli beelaa, la hagalee gaamai gi lodo di hale Dimaadua di godou God, bolo e hagagila di hagababa hagamodu. Dimaadua e ginagina digau di Hale Daumaha ala e huihui ginaadou."},{"book":"Deuteronomy","chapter":"23","verse":"19","text":"“Goodou ma ga dugu anga gi godou ihoo Israel gi boibana nadau bahihadu, meegai, be di ingoo hua di mee, hudee heia digaula gii hui nia wiini.23.19 Exodus 22.25; Leviticus 25.36-37; Deuteronomy 15.7-11"},{"book":"Deuteronomy","chapter":"23","verse":"20","text":"Goodou e mee di hagagaga nia wiini gi godou mee ala e wanga boibana gi digau henua gee, ge hagalee ang gi godou ihoo gau Israel. Daudalia taganoho deenei, gei Dimaadua di godou God ga hagakila humalia godou mee huogodoo ala e hai i tenua dela ga noho ai goodou."},{"book":"Deuteronomy","chapter":"23","verse":"21","text":"“Goodou ma gaa hai godou hagababa gi Dimaadua di godou God, hudee haga duaina di hai godou mee ala ne hagababa. Dimaadua bolo ma kooe hua dela e hai gi hagahonu di hagababa deelaa, ge di maa di hala, maa di hagababa deelaa ga hagalee hai hegau ginai.23.21 Numbers 30.1-16; Matthew 5.33"},{"book":"Deuteronomy","chapter":"23","verse":"22","text":"Ma hagalee di hala, maa gidaadou ga hagalee hai tadau hagababa gi Dimaadua."},{"book":"Deuteronomy","chapter":"23","verse":"23","text":"gei goodou gaa bida hiihai hua bolo e hai godou hagababa, gei goodou gi modongoohia bolo goodou e hai loo gi daudali di maa."},{"book":"Deuteronomy","chapter":"23","verse":"24","text":"“Maa goodou ga taele i di ala i lodo tadagee waini tangada, goodou e mee di gai godou huwa ‘grape’ ala e hiihai ginai, malaa, goodou hagalee haa godou ‘grape’ gi lodo nia mee e kae."},{"book":"Deuteronomy","chapter":"23","verse":"25","text":"Maa goodou ga taele di ala i lodo tadagee huwa ‘wheat’ tangada, goodou e mee di gai nia ‘wheat’ ala e mee di hagi gi godou lima, malaa, goodou hudee duuduu ina nia maa gi di hulumanu."}]}