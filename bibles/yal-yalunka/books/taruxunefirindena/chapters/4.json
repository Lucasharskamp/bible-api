{"data":[{"book":"Taruxune Firindena","chapter":"4","verse":"1","text":"A yi saraxa ganden nafala sulan na, a kuyana nɔngɔnna yɛ mɔxɔɲɛ, a yitena nɔngɔnna yɛ fu."},{"book":"Taruxune Firindena","chapter":"4","verse":"2","text":"Nayi, Xirami yi sulan naxulun, a ige ramarade digilinxi gbeen nafala, a yigbona nɔngɔnna yɛ fu, a yitena nɔngɔnna yɛ suulun. Nɔngɔnna yɛ tonge saxan lutin nan yi a rabilinɲɛ."},{"book":"Taruxune Firindena","chapter":"4","verse":"3","text":"Ɲinge sawurane yi a dɛ kinkin bunna rabilinxi. Na sawura fu yi rafalaxi a ma a nɔngɔnna yɛ keden yo keden bun. Ɲinge sawurane yi rafalaxi safa firin nan ma, ne nun ige ramaraden yi rafalaxi gbindi kedenna nan na."},{"book":"Taruxune Firindena","chapter":"4","verse":"4","text":"Ige ramaraden yi dɔxi tura sawura sula daxi fu nun firin nan fari, saxan yɛɛ rafindixi sogegododen binni, saxan sogeteden binni, saxan yiifanna binni, saxan kɔmɛnna binni. E yi xun xanbi soxi e bode yi nɛn, e birin gbindin yi ige ramaraden nan bun ma."},{"book":"Taruxune Firindena","chapter":"4","verse":"5","text":"Yiin yɛ keden nan yi ige ramaraden nabinyen na, a dɛ kinkin yi rafalaxi nɛn alo igelengenna dɛna, a luxi alo gabala fugena, litiri wuli kɛmɛ wuli mɔxɔɲɛ ɲɔxɔn nan yi sama a kui."},{"book":"Taruxune Firindena","chapter":"4","verse":"6","text":"A yi ige kundi fu rafala, a yi suulun dɔxɔ yiifanna ma, suulun kɔmɛnna ma maxaden na, e nun saraxa gan daxine rasariɲandena. Ige ramarade gbeen nafala saraxaraline nan ma fe ra e maxaden na."},{"book":"Taruxune Firindena","chapter":"4","verse":"7","text":"A yi lɛnpu dɔxɔ seen xɛma daxin fu rafala alo a yi yitaxi kɛdini kii naxan yi, a yi e dɔxɔ Ala Batu Banxini, suulun yiifanna ma, suulun kɔmɛnna ma."},{"book":"Taruxune Firindena","chapter":"4","verse":"8","text":"A yi tabali fu rafala, a yi e ti Ala Batu Banxini, suulun yiifanna ma, suulun kɔmɛnna ma. A mɔn yi wuli xuya goronna xɛma daxi kɛmɛ rafala."},{"book":"Taruxune Firindena","chapter":"4","verse":"9","text":"A yi yinna nde rafala saraxaraline xa, a mɔn yi yin gbeena nde rafala e nun a so dɛɛne, a yi sulan sa dɛɛne ma."},{"book":"Taruxune Firindena","chapter":"4","verse":"10","text":"A yi ige ramara se gbeen dɔxɔ Ala Batu Banxin yiifanna ma sogeteden binni."},{"book":"Taruxune Firindena","chapter":"4","verse":"11","text":"Xirami yi ige ramara seene nun tɛɛ kɔ seene nun goronne rafala."},{"book":"Taruxune Firindena","chapter":"4","verse":"12","text":"Sɛnbɛtɛn xungbeen firin, e nun e konde firinne e xuntagi alo barama, e nun yɔlɔnxɔn yalane sɛnbɛtɛnne kondene maxidi seene ra,"},{"book":"Taruxune Firindena","chapter":"4","verse":"13","text":"e nun girenada wudi bogi sawura kɛmɛ naaninna naxanye yi na yɔlɔnxɔn yala firinne ma naxanye yi saxi safa firinna ma e singan kondene rabilinni e maxidi seene ra, konden naxanye yi luxi alo barama,"},{"book":"Taruxune Firindena","chapter":"4","verse":"14","text":"e nun ige maxali wontorone nun ige kundine e xun tagi,"},{"book":"Taruxune Firindena","chapter":"4","verse":"15","text":"e nun ige kundi gbeen nun tura sawura fu nun firinne a bun tiine ra,"},{"book":"Taruxune Firindena","chapter":"4","verse":"16","text":"e nun xube kɔ seene nun sube tongo seene."},{"book":"Taruxune Firindena","chapter":"4","verse":"17","text":"Mangan na seene rafala sula raxulunxin na bɔxɔ kui gexine nan kui, Yurudɛn baan mɛrɛmɛrɛni Sukɔti taan nun Sereda taan longonna ra."},{"book":"Taruxune Firindena","chapter":"4","verse":"18","text":"Sulemani yi na seene birin nafala, na seene yatɛn sulan xasabin kilon mi yi nɔɛ kolonɲɛ."},{"book":"Taruxune Firindena","chapter":"4","verse":"19","text":"Sulemani mɔn yi seni itoe birin nafala Ala Batu Banxin xa, xɛma saraxa gandena e nun tabanle buru ralixin yi sama naxanye fari."},{"book":"Taruxune Firindena","chapter":"4","verse":"20","text":"Xɛma lɛnpu dɔxɔ seene nun xɛma lɛnpune, naxanye yi lanma e radɛgɛ yire sariɲanxi fisamantenna yɛtagi alo sariyana a falaxi kii naxan yi,"},{"book":"Taruxune Firindena","chapter":"4","verse":"21","text":"wudi fuge sawurane nun lɛnpune nun lɛnpu suxu se xɛma kɛndɛ daxine."},{"book":"Taruxune Firindena","chapter":"4","verse":"22","text":"Filɛne nun wuli xuya goronne nun ige min seene nun dɛɛne yire sariɲanxin so dɛɛn nun Ala Batu Banxin so dɛɛn na, xɛmaan nan yi ne birin ma."}]}