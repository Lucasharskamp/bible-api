{"data":[{"book":"2 AbaseKhorinte","chapter":"8","verse":"1","text":"Bazalwane, sithanda ukuba lazi ngomusa uNkulunkulu awunike amabandla aseMasedoniya."},{"book":"2 AbaseKhorinte","chapter":"8","verse":"2","text":"Ekulingweni kwawo okunzima kakhulu lokuthokoza kwawo okukhulu kanye lobuyanga bawo bokucina kugcwele ukuphana okumangalisayo."},{"book":"2 AbaseKhorinte","chapter":"8","verse":"3","text":"Ngoba ngiyafakaza ukuthi anikela okunengi njengayengakwanelisa, kanye lokudlula amandla awo. Bona ngokwabo,"},{"book":"2 AbaseKhorinte","chapter":"8","verse":"4","text":"basincenga ngokuphangisa ukuba babe lethuba lokuhlanganyela kulokhukusebenzela abantu beNkosi."},{"book":"2 AbaseKhorinte","chapter":"8","verse":"5","text":"Kabenzanga njengesasikulindele kodwa bazinikela eNkosini kuqala, muva bazinikela kithi kuvumelana lentando kaNkulunkulu."},{"book":"2 AbaseKhorinte","chapter":"8","verse":"6","text":"Ngakho-ke, samncenga uThithu, njengoba wayeseqalisile ngaphambilini, ukuba lawo awuqede umsebenzi womusa lo kini."},{"book":"2 AbaseKhorinte","chapter":"8","verse":"7","text":"Kodwa njengoba lisenza kuhle ezintweni zonke, ekukholweni, ekukhulumeni, ekwazini, ekuzimiseleni okupheleleyo kanye lakukho ukusithanda kwenu, bonani ukuthi liyaqhubeka futhi kulumusa wokuphana."},{"book":"2 AbaseKhorinte","chapter":"8","verse":"8","text":"Angilibekeli mlayo kodwa ngifuna ukuhlola ubuqotho bothando lwenu ngokuluqathanisa lokuzimisela kwabanye."},{"book":"2 AbaseKhorinte","chapter":"8","verse":"9","text":"Ngoba liyawazi umusa weNkosi yethu uJesu Khristu ukuthi lanxa wayenothile kodwa waba ngumyanga ngenxa yenu, ukuze kuthi ngobuyanga bakhe lina linothe."},{"book":"2 AbaseKhorinte","chapter":"8","verse":"10","text":"Njalo nansi iseluleko sami mayelana lalokho okuhle kakhulu kini kule indaba: Nyakenye libe ngabokuqala kungayisikho ekupheni nje kuphela kodwa lekubeni lesifiso sokwenza njalo."},{"book":"2 AbaseKhorinte","chapter":"8","verse":"11","text":"Khathesi-ke uqediseni umsebenzi ukuze ukutshiseka kokufuna kwenu ukwenza kungalingana lokuwuqeda kwenu, kusiya ngalokho elilakho."},{"book":"2 AbaseKhorinte","chapter":"8","verse":"12","text":"Ngoba nxa isifiso sikhona, isipho siyamukeleka kusiya ngalokho umuntu alakho hatshi ngalokho angelakho."},{"book":"2 AbaseKhorinte","chapter":"8","verse":"13","text":"Isifiso sethu akusikuthi abanye bakhululwe lina lilokhu lincindezelekile kodwa ukuba kube lokulingana."},{"book":"2 AbaseKhorinte","chapter":"8","verse":"14","text":"Ngenala yenu yalesisikhathi lizabanika abakuswelayo, ukuze kuthi labo ngenala yabo baliphe elikuswelayo. Lapho-ke kuzakuba lokulingana,"},{"book":"2 AbaseKhorinte","chapter":"8","verse":"15","text":"njengoba kulotshiwe ukuthi: “Lowo owabutha okunengi kabanga lokunengi kakhulu, lalowo owabutha okulutshwana kabanga lokulutshwana kakhulu.”8.15 U-Eksodasi 16.18"},{"book":"2 AbaseKhorinte","chapter":"8","verse":"16","text":"Kabongwe uNkulunkulu owabeka enhliziyweni kaThithu ukukhathazeka kunye engilakho ngani."},{"book":"2 AbaseKhorinte","chapter":"8","verse":"17","text":"Ngoba uThithu kamukelanga isicelo sethu nje kuphela kodwa uyeza kini ngokutshiseka okukhulu njalo ngokuzithuma kwakhe."},{"book":"2 AbaseKhorinte","chapter":"8","verse":"18","text":"Njalo kanye laye sithuma umzalwane obatshazwa ngamabandla wonke ngenxa yomsebenzi wakhe wokutshumayela ivangeli."},{"book":"2 AbaseKhorinte","chapter":"8","verse":"19","text":"Phezu kwalokho, wakhethwa ngamabandla ukuba asiphelekezele sithwele umnikelo esiwuphetheyo ukuze sidumise iNkosi uqobo lokuba sibonakalise ukutshisekela kwethu ukusiza."},{"book":"2 AbaseKhorinte","chapter":"8","verse":"20","text":"Sifuna ukuxwaya insolo ngendlela esiphatha ngayo lesisipho sokuphana."},{"book":"2 AbaseKhorinte","chapter":"8","verse":"21","text":"Ngoba siyalwisa kakhulu ukuba senze okulungileyo, kungasikho emehlweni eNkosi kuphela, kodwa lasemehlweni abantu."},{"book":"2 AbaseKhorinte","chapter":"8","verse":"22","text":"Phezu kwalokho, sithuma kanye labo umzalwane wethu ohlezi ebonakalisa kithi ngezindlela ezinengi ukuthi ukhuthele, ikakhulu khathesi ngenxa yethemba lakhe elikhulu kini."},{"book":"2 AbaseKhorinte","chapter":"8","verse":"23","text":"UThithu yena-ke ungohlanganyela lami loyisisebenzi kanye lami phakathi kwenu; abazalwane bethu bona-ke bangabameli bamabandla lodumo kuKhristu."},{"book":"2 AbaseKhorinte","chapter":"8","verse":"24","text":"Ngakho-ke, tshengisani abantu laba ubufakazi bothando lwenu kanye lesisusa sokuzigqaja kwethu ngani, ukuze amabandla wonke alubone."}]}