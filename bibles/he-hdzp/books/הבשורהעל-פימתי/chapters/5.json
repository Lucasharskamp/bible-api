{"data":[{"book":"הבשורה על-פי מתי","chapter":"5","verse":"1-2","text":"יום אחד, כשהתאסף סביבו קהל גדול, עלה ישוע עם תלמידיו על מדרון הגבעה, התיישב שם והחל ללמד:"},{"book":"הבשורה על-פי מתי","chapter":"5","verse":"3","text":"”אשרי האנשים המודים בעניותם הרוחנית, כי להם שייכת מלכות השמים."},{"book":"הבשורה על-פי מתי","chapter":"5","verse":"4","text":"אשרי הבוכים והמתאבלים, כי הם ינוחמו."},{"book":"הבשורה על-פי מתי","chapter":"5","verse":"5","text":"אשרי הצנועים והענווים, כי העולם כולו שייך להם."},{"book":"הבשורה על-פי מתי","chapter":"5","verse":"6","text":"אשרי השואפים בכל לבם לעשות את הטוב והישר, כי אלוהים ימלא את שאיפתם."},{"book":"הבשורה על-פי מתי","chapter":"5","verse":"7","text":"אשרי האדיבים והרחמנים, כי אלוהים יגלה כלפיהם רחמים."},{"book":"הבשורה על-פי מתי","chapter":"5","verse":"8","text":"אשרי האנשים שלבם טהור, כי הם יראו את אלוהים."},{"book":"הבשורה על-פי מתי","chapter":"5","verse":"9","text":"אשרי האנשים הרודפים שלום, כי הם ייקראו ’בני־אלוהים‘."},{"book":"הבשורה על-פי מתי","chapter":"5","verse":"10","text":"אשרי הסובלים והנרדפים בגלל עשותם את רצון ה׳, כי להם שייכת מלכות השמיים."},{"book":"הבשורה על-פי מתי","chapter":"5","verse":"11","text":"”אם יקללו אתכם, יעלילו עליכם שקרים וירדפו אתכם בגלל אמונתכם בי,"},{"book":"הבשורה על-פי מתי","chapter":"5","verse":"12","text":"שמחו מאוד! כן, שמחו מאוד, כי שכר רב לכם בשמים, וזכרו שכך רדפו גם את הנביאים!"},{"book":"הבשורה על-פי מתי","chapter":"5","verse":"13","text":"”אתם מלח הארץ. מה יקרה לעולם אם תאבדו את המליחות שלכם? מלח תפל הוא חסר תועלת, ואינו ראוי אלא שיזרקו וירמסו אותו."},{"book":"הבשורה על-פי מתי","chapter":"5","verse":"14","text":"”אתם אור העולם – בדומה לעיר הבנויה על הר, אשר כל אחד יכול לראות את אורותיה בלילה."},{"book":"הבשורה על-פי מתי","chapter":"5","verse":"15-16","text":"אל תסתירו את אורכם! הניחו לו להאיר לכולם! תנו לכל אדם לראות את התנהגותכם הטובה, ואז יודו כולם לאביכם שבשמים."},{"book":"הבשורה על-פי מתי","chapter":"5","verse":"17","text":"”אל תחשבו שבאתי לבטל את תורת משה או את אזהרותיהם של הנביאים; באתי לקיים ולמלא אותן!"},{"book":"הבשורה על-פי מתי","chapter":"5","verse":"18","text":"אני אומר לכם בכל הכנות והרצינות: מצוות התורה תישארנה בתוקף עד שיתקיים הכול."},{"book":"הבשורה על-פי מתי","chapter":"5","verse":"19","text":"מי שיעבור על המצווה הקטנה ביותר או שיעודד אחרים לעשות זאת, הוא יהיה קטן במלכות השמים. ואילו מי שילמד את תורת ה׳ ואף יקיים את מצוותיה, יהיה גדול במלכות השמים."},{"book":"הבשורה על-פי מתי","chapter":"5","verse":"20","text":"”אולם אני מזהיר אתכם: אם לא תהיו טובים יותר מהפרושים והסופרים, לא תוכלו להיכנס למלכות השמיים."},{"book":"הבשורה על-פי מתי","chapter":"5","verse":"21","text":"”תורת משה אומרת: ’לא תרצח‘, והרוצח יחויב לדין."},{"book":"הבשורה על-פי מתי","chapter":"5","verse":"22","text":"אולם אני אומר לכם שאם אדם אף כועס על אחיו, עליו לעמוד לדין. גם מי שיקרא לחברו ’אידיוט!‘ עליו לעמוד לדין, ואם יקלל את חברו הריהו בסכנת גיהינום!"},{"book":"הבשורה על-פי מתי","chapter":"5","verse":"23","text":"לכן אם אתה עומד לפני המזבח בבית־המקדש ומביא קורבן לה׳, ולפתע אתה נזכר שלאחד מחבריך יש דבר מה נגדך,"},{"book":"הבשורה על-פי מתי","chapter":"5","verse":"24","text":"השאר את קורבנך לפני המזבח, מהר אל חברך ובקש את סליחתו. לאחר מכן חזור לבית־המקדש והקרב את הקרבן לה׳."},{"book":"הבשורה על-פי מתי","chapter":"5","verse":"25","text":"התפייס מהר עם אויבך, אחרת יהיה מאוחר מדי והוא יסגירך לידי החוק, ואז ישליכו אותך לכלא –"},{"book":"הבשורה על-פי מתי","chapter":"5","verse":"26","text":"שם תישאר עד שתשלם את האגורה האחרונה!"},{"book":"הבשורה על-פי מתי","chapter":"5","verse":"27","text":"”תורת משה אומרת: ’לא תנאף‘."},{"book":"הבשורה על-פי מתי","chapter":"5","verse":"28","text":"אולם אני אומר לכם: כל מי שמסתכל על אישה בתאווה, כאילו נאף אותה בלבו."},{"book":"הבשורה על-פי מתי","chapter":"5","verse":"29","text":"משום כך, אם עינך גורמת לך לחשוק ולחמוד, עקור והשלך אותה. מוטב שתאבד חלק מגופך, מאשר שיושלך כל גופך לגיהינום."},{"book":"הבשורה על-פי מתי","chapter":"5","verse":"30","text":"ואם ידך – ולו גם הימנית – גורמת לך לחטוא, קצץ והשלך אותה! מוטב כך, מאשר למצוא את עצמך בגיהינום."},{"book":"הבשורה על-פי מתי","chapter":"5","verse":"31","text":"”תורת משה אומרת שאם איש רוצה לגרש את אשתו, עליו לתת לה ספר כריתות, וזה הכל."},{"book":"הבשורה על-פי מתי","chapter":"5","verse":"32","text":"אולם אני אומר שאיש המגרש את אשתו מלבד במקרה שבגדה בו, גורם לכך שתנאף אם תינשא בשנית. גם מי שיתחתן איתה לאישה נחשב לנואף!"},{"book":"הבשורה על-פי מתי","chapter":"5","verse":"33","text":"”התורה אומרת שאם נשבעת, עליך לקיים את שבועתך."},{"book":"הבשורה על-פי מתי","chapter":"5","verse":"34","text":"ואילו אני אומר: אל תישבע כלל! אל תאמר: ’אני נשבע בשמים‘, כי כסא ה׳ נמצא בשמים."},{"book":"הבשורה על-פי מתי","chapter":"5","verse":"35","text":"אם אתה נשבע ’בארץ‘, אתה נשבע למעשה בהדום רגליו של אלוהים. כמו כן אל תישבע ’בירושלים‘, כי היא ’קרית מלך רב‘.5‏.35 ה 35 תהלים מח 3"},{"book":"הבשורה על-פי מתי","chapter":"5","verse":"36","text":"גם אל תישבע על ראשך, כי אפילו שערה אחת אין ביכולתך לשנות ללבן או שחור."},{"book":"הבשורה על-פי מתי","chapter":"5","verse":"37","text":"אמור פשוט: ’כן‘, או ’לא‘. יותר מזה מן הרע הוא."},{"book":"הבשורה על-פי מתי","chapter":"5","verse":"38","text":"”התורה אומרת ’עין תחת עין, שן תחת שן‘.5‏.38 ה 38 שמות כא 24, ויקרא כד 20"},{"book":"הבשורה על-פי מתי","chapter":"5","verse":"39","text":"ואילו אני אומר לכם: אל תתקוממו נגד מי שעושה רע נגדכם. אם מישהו סוטר לך על הלחי, הושט לו גם את הלחי השנייה."},{"book":"הבשורה על-פי מתי","chapter":"5","verse":"40","text":"אם דורשים ממך בבית המשפט לתת את חולצתך, תן להם גם את מעילך."},{"book":"הבשורה על-פי מתי","chapter":"5","verse":"41","text":"אם חייל כופה עליך לשאת את תרמילו קילומטר אחד, שא אותו שני קילומטרים."},{"book":"הבשורה על-פי מתי","chapter":"5","verse":"42","text":"תן למי שמבקש ממך, ואל תדחה את מי שרוצה ללוות ממך כסף."},{"book":"הבשורה על-פי מתי","chapter":"5","verse":"43","text":"”שמעתם שנאמר: ’ואהבת לרעך, ושנאת את אויבך‘."},{"book":"הבשורה על-פי מתי","chapter":"5","verse":"44","text":"אולם אני אומר: אהבו את אויביכם והתפללו בעד אלה שרודפים אתכם,"},{"book":"הבשורה על-פי מתי","chapter":"5","verse":"45","text":"כי כך תהיו בנים לאביכם שבשמים. שהרי אלוהים נותן את אור השמש גם לטובים וגם לרעים, ואף את הגשם הוא מוריד על צדיקים ועל רשעים כאחד."},{"book":"הבשורה על-פי מתי","chapter":"5","verse":"46","text":"אם אתם אוהבים רק את אלה שאוהבים אתכם, מה מיוחד בכך? גם הפושעים נוהגים כך!"},{"book":"הבשורה על-פי מתי","chapter":"5","verse":"47","text":"ואם אתם חברים רק לחבריכם, במה שונים אתם מכל האחרים? הלא גם עובדי אלילים נוהגים כך!"},{"book":"הבשורה על-פי מתי","chapter":"5","verse":"48","text":"שאפו להיות שלמים כשם שאביכם שבשמים שלם.“"}]}