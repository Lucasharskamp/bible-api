{"data":[{"book":"تثنیه","chapter":"23","verse":"1","text":"مردی که بیضه‌هایش له شده و یا آلت تناسلی‌اش بریده شده باشد، نباید داخل جماعت خداوند شود."},{"book":"تثنیه","chapter":"23","verse":"2","text":"شخص حرامزاده و فرزندان او تا ده نسل نباید وارد جماعت خداوند شوند."},{"book":"تثنیه","chapter":"23","verse":"3","text":"از قوم عمونی یا موآبی هیچ‌کس وارد جماعت خداوند نشود حتی بعد از نسل دهم."},{"book":"تثنیه","chapter":"23","verse":"4","text":"این دستور بدان سبب است که وقتی از مصر بیرون آمدید این قومها با نان و آب از شما استقبال نکردند و حتی بلعام، پسر بعور، اهل فتور را از بین‌النهرین اجیر کردند تا شما را لعنت کند."},{"book":"تثنیه","chapter":"23","verse":"5","text":"ولی یهوه خدایتان به بلعام گوش نکرد و در عوض چون شما را دوست داشت آن لعنت را به برکت تبدیل نمود."},{"book":"تثنیه","chapter":"23","verse":"6","text":"پس هرگز تا زمانی که زنده هستید نباید با عمونی‌ها و موآبی‌ها صلح کنید و با آنها رابطهٔ دوستی برقرار نمایید."},{"book":"تثنیه","chapter":"23","verse":"7","text":"ولی ادومی‌ها را دشمن نشمارید، زیرا برادران شما هستند. مصری‌ها را نیز دشمن نشمارید، زیرا زمانی در میان ایشان زندگی می‌کردید."},{"book":"تثنیه","chapter":"23","verse":"8","text":"نسل سوم ادومی‌ها و مصری‌ها می‌توانند به جماعت خداوند داخل شوند."},{"book":"تثنیه","chapter":"23","verse":"9-10","text":"در زمان جنگ، مردانی که در اردوگاه هستند باید از هر نوع ناپاکی دوری کنند. کسی که به خاطر انزال شبانه، نجس می‌شود باید از اردوگاه خارج گردد"},{"book":"تثنیه","chapter":"23","verse":"11","text":"و تا غروب بیرون بماند. سپس خود را شسته، هنگام غروب بازگردد."},{"book":"تثنیه","chapter":"23","verse":"12","text":"مستراحها باید بیرون اردوگاه باشند."},{"book":"تثنیه","chapter":"23","verse":"13","text":"هر کس باید در بین ابزار خود وسیله‌ای برای کندن زمین داشته باشد و بعد از هر بار قضای حاجت، با آن گودالی حفر کند و مدفوعش را بپوشاند."},{"book":"تثنیه","chapter":"23","verse":"14","text":"اردوگاه باید پاک باشد، چون خداوند در میان شما قدم می‌زند تا شما را محافظت فرماید و دشمنانتان را مغلوب شما سازد. اگر او چیز ناپسندی ببیند، ممکن است روی خود را از شما برگرداند."},{"book":"تثنیه","chapter":"23","verse":"15","text":"اگر برده‌ای از نزد اربابش فرار کرده، به شما پناه آورد، نباید او را مجبور کنید که نزد اربابش برگردد."},{"book":"تثنیه","chapter":"23","verse":"16","text":"بگذارید در هر شهری که مایل است در میان شما زندگی کند و بر او ظلم نکنید."},{"book":"تثنیه","chapter":"23","verse":"17","text":"از دختران اسرائیلی کسی نباید در معبد بت‌پرستان روسپیگری کند، و از پسران اسرائیلی کسی نباید لوّاط شود."},{"book":"تثنیه","chapter":"23","verse":"18","text":"هیچگونه هدیه‌ای را که از درآمد یک روسپی یا یک لواط تهیه شده باشد به خانهٔ خداوند نیاورید، چون هر دو در نظر یهوه خدایتان نفرت‌انگیز هستند."},{"book":"تثنیه","chapter":"23","verse":"19","text":"وقتی به برادر اسرائیلی خود پول، غذا یا هر چیز دیگری قرض می‌دهید، از او بهره نگیرید."},{"book":"تثنیه","chapter":"23","verse":"20","text":"از یک غریبه می‌توانید بهره بگیرید، ولی نه از یک اسرائیلی. اگر این قانون را رعایت کنید خداوند، خدایتان زمانی که وارد سرزمین موعود شوید به شما برکت خواهد داد."},{"book":"تثنیه","chapter":"23","verse":"21","text":"هنگامی که برای خداوند نذر می‌کنید نباید در وفای آن تأخیر کنید، چون خداوند می‌خواهد نذرهای خود را به موقع ادا کنید. ادا نکردن نذر، گناه محسوب می‌شود."},{"book":"تثنیه","chapter":"23","verse":"22","text":"(ولی اگر از نذر کردن خودداری کنید، گناهی انجام نداده‌اید.)"},{"book":"تثنیه","chapter":"23","verse":"23","text":"بعد از اینکه نذر کردید باید دقت کنید هر چه را که گفته‌اید ادا کنید، زیرا با میل خود به خداوند، خدایتان نذر کرده‌اید."},{"book":"تثنیه","chapter":"23","verse":"24","text":"از انگورهای تاکستان دیگران، هر قدر که بخواهید می‌توانید بخورید، اما نباید انگور را در ظرف ریخته با خود ببرید."},{"book":"تثنیه","chapter":"23","verse":"25","text":"همین‌طور وقتی داخل کشتزار همسایهٔ خود می‌شوید، می‌توانید با دست خود خوشه‌ها را بچینید و بخورید، ولی حق داس زدن ندارید."}]}