{"data":[{"book":"Kirje Tiitukselle","chapter":"2","verse":"1","text":"Opeta sen sijaan sinä ihmisiä elämään todellisina Jeesuksen oppilaina."},{"book":"Kirje Tiitukselle","chapter":"2","verse":"2","text":"Vanhojen miesten on oltava vakaita, harkitsevia ja järkeviä. Heidän on tunnettava totuus ja uskottava se ja osoitettava kaikessa rakkautta ja kärsivällisyyttä."},{"book":"Kirje Tiitukselle","chapter":"2","verse":"3","text":"Opeta vanhoja naisia käyttäytymään rauhallisesti ja nöyrästi. Heidän ei sovi kulkea ympäriinsä puhumassa muista pahaa eikä käyttää liikaa viiniä, vaan heidän pitää ohjata toisia hyvään."},{"book":"Kirje Tiitukselle","chapter":"2","verse":"4","text":"Heidän tehtävänään on opettaa nuoria naisia rakastamaan miestään ja lapsiaan,"},{"book":"Kirje Tiitukselle","chapter":"2","verse":"5","text":"hoitamaan hyvin kotiaan ja kunnioittamaan puolisoaan. Ne, jotka tuntevat heidät, eivät silloin voi puhua kristinuskosta pahaa."},{"book":"Kirje Tiitukselle","chapter":"2","verse":"6","text":"Kehota myös nuoria miehiä suhtautumaan elämään vakavasti."},{"book":"Kirje Tiitukselle","chapter":"2","verse":"7","text":"Tee itse hyvää ja ole heille esimerkkinä. Anna kaikesta näkyä, että rakastat totuutta ja olet vakavissasi."},{"book":"Kirje Tiitukselle","chapter":"2","verse":"8","text":"Puhu niin järkevästi ja selvästi, että jos joku yrittää vastustaa sinua, hän joutuu noloon tilanteeseen, koska sanoistasi ei kerta kaikkiaan löydy arvosteltavaa."},{"book":"Kirje Tiitukselle","chapter":"2","verse":"9","text":"Kehota orjia tottelemaan isäntiään ja palvelemaan heitä parhaansa mukaan, vastaan sanomatta."},{"book":"Kirje Tiitukselle","chapter":"2","verse":"10","text":"He eivät saa varastella, vaan heidän on oltava kaikin puolin luotettavia. Ja kun ihmiset huomaavat sen, hekin haluavat uskoa Jumalaan, Vapahtajaamme."},{"book":"Kirje Tiitukselle","chapter":"2","verse":"11","text":"Ikuista pelastusta tarjotaan nyt jokaiselle ilmaiseksi."},{"book":"Kirje Tiitukselle","chapter":"2","verse":"12","text":"Kun otamme tämän Jumalan lahjan vastaan, ymmärrämme myös, että meidän on luovuttava huonosta, syntisestä elämäntyylistä ja elettävä Jumalan kunniaksi."},{"book":"Kirje Tiitukselle","chapter":"2","verse":"13","text":"Odotamme sitä suurta päivää, jolloin näemme Vapahtajamme Jeesuksen Kristuksen koko kirkkaudessaan."},{"book":"Kirje Tiitukselle","chapter":"2","verse":"14","text":"Jumala tuomitsi syntimme ja Kristus kuoli niiden tähden. Hän pelasti meidät, ettemme jatkuvasti tekisi syntiä vaan hänen puhdistaminaan auttaisimme muita ihmisiä."},{"book":"Kirje Tiitukselle","chapter":"2","verse":"15","text":"Opeta ja kannusta uskovia elämään tällä tavalla. Jos on tarpeen, oikaise heitä, sillä siihen sinulla on valtuudet. Kukaan ei saa vähätellä sanojasi."}]}