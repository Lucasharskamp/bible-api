{"data":[{"book":"2 VaKorinde","chapter":"13","verse":"1","text":"Uku ndiko kuchava kushanya kwangu kwechitatu kwamuri. Nyaya yose inofanira kusimbiswa nezvapupu zviviri kana zvitatu."},{"book":"2 VaKorinde","chapter":"13","verse":"2","text":"Ndakakupai yambiro kare pandakanga ndinemi kechipiri. Zvino ndava kuzvipamhazve ndisipo: Pakuuya kwangu handizoregi vaya vakatadza pakutanga kana vamwe vose,"},{"book":"2 VaKorinde","chapter":"13","verse":"3","text":"sezvo muchitsvaka chiratidzo chokuti Kristu ndiye anotaura kubudikidza neni. Haana utera pakubata kwake pakati penyu, asi ane simba kwazvo pakati penyu."},{"book":"2 VaKorinde","chapter":"13","verse":"4","text":"Nokuti kuti muve nechokwadi, akarovererwa pamuchinjikwa muutera, asi anorarama nesimba raMwari. Zvimwe chetezvo nesuwo tinorarama muutera maari, asi nesimba raMwari tiri vapenyu pamwe chete naye kuti tikushumirei."},{"book":"2 VaKorinde","chapter":"13","verse":"5","text":"Zviedzei imi pachenyu muone kana muri pakutenda; zviedzei pachenyu. Munoziva here kuti Jesu ari mukati menyu, kunze kwokutoti makakundikana?"},{"book":"2 VaKorinde","chapter":"13","verse":"6","text":"Uye ndinovimba kuti muchaona kuti hatina kukundikana."},{"book":"2 VaKorinde","chapter":"13","verse":"7","text":"Zvino tinonyengetera kuna Mwari kuti murege kuita chinhu chimwe chakaipa. Kwete kuti vanhu vaone kuti isu takakunda, asi kuti imi muite zvakarurama kunyange zvedu isu tichiita setakakundikana."},{"book":"2 VaKorinde","chapter":"13","verse":"8","text":"Nokuti hatigoni kuita chinhu chinopikisana nechokwadi, asi chinobatsira chokwadi chete."},{"book":"2 VaKorinde","chapter":"13","verse":"9","text":"Nokuti tinofara kana isu tichishayiwa simba asi imi muine simba; uye munyengetero wedu ndewokuti imi mukwaniswe."},{"book":"2 VaKorinde","chapter":"13","verse":"10","text":"Ndokusaka ndichinyora zvinhu izvi ndisipo, kuti kana ndauya ndirege kuzoita nehasha pakushandisa simba rangu, simba randakapiwa naIshe kuti ndikuvakei naro, kwete kukuparadzai."},{"book":"2 VaKorinde","chapter":"13","verse":"11","text":"Pakupedzisira, hama, chisarai. Shingairai kuti mukwaniswe, teererai kuchikumbiro changu, ivai nomufungo mumwe, garai murugare. Uye Mwari worudo norugare achava nemi."},{"book":"2 VaKorinde","chapter":"13","verse":"12","text":"Kwazisanai nokutsvodana kutsvene."},{"book":"2 VaKorinde","chapter":"13","verse":"13","text":"Vatsvene vose vanokukwazisai."},{"book":"2 VaKorinde","chapter":"13","verse":"14","text":"Nyasha dzaIshe Jesu Kristu, norudo rwaMwari, nokuwadzana kwoMweya Mutsvene ngazvive nemi mose."}]}