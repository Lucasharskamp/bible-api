{"data":[{"book":"ज़बूर","chapter":"144","verse":"1","text":"दाऊद का ज़बूर।"},{"book":"ज़बूर","chapter":"144","verse":"2","text":"वह मेरी शफ़क़त, मेरा क़िला, मेरा नजातदहिंदा और मेरी ढाल है। उसी में मैं पनाह लेता हूँ, और वही दीगर अक़वाम को मेरे ताबे कर देता है।"},{"book":"ज़बूर","chapter":"144","verse":"3","text":"ऐ रब, इनसान कौन है कि तू उसका ख़याल रखे? आदमज़ाद कौन है कि तू उसका लिहाज़ करे?"},{"book":"ज़बूर","chapter":"144","verse":"4","text":"इनसान दम-भर का ही है, उसके दिन तेज़ी से गुज़रनेवाले साय की मानिंद हैं।"},{"book":"ज़बूर","chapter":"144","verse":"5","text":"ऐ रब, अपने आसमान को झुकाकर उतर आ! पहाड़ों को छू ताकि वह धुआँ छोड़ें।"},{"book":"ज़बूर","chapter":"144","verse":"6","text":"बिजली भेजकर उन्हें मुंतशिर कर, अपने तीर चलाकर उन्हें दरहम-बरहम कर।"},{"book":"ज़बूर","chapter":"144","verse":"7","text":"अपना हाथ बुलंदियों से नीचे बढ़ा और मुझे छुड़ाकर पानी की गहराइयों और परदेसियों के हाथ से बचा,"},{"book":"ज़बूर","chapter":"144","verse":"8","text":"जिनका मुँह झूट बोलता और दहना हाथ फ़रेब देता है।"},{"book":"ज़बूर","chapter":"144","verse":"9","text":"ऐ अल्लाह, मैं तेरी तमजीद में नया गीत गाऊँगा, दस तारों का सितार बजाकर तेरी मद्हसराई करूँगा।"},{"book":"ज़बूर","chapter":"144","verse":"10","text":"क्योंकि तू बादशाहों को नजात देता और अपने ख़ादिम दाऊद को मोहलक तलवार से बचाता है।"},{"book":"ज़बूर","chapter":"144","verse":"11","text":"मुझे छुड़ाकर परदेसियों के हाथ से बचा, जिनका मुँह झूट बोलता और दहना हाथ फ़रेब देता है।"},{"book":"ज़बूर","chapter":"144","verse":"12","text":"हमारे बेटे जवानी में फलने फूलनेवाले पौदों की मानिंद हों, हमारी बेटियाँ महल को सजाने के लिए तराशे हुए कोने के सतून की मानिंद हों।"},{"book":"ज़बूर","chapter":"144","verse":"13","text":"हमारे गोदाम भरे रहें और हर क़िस्म की ख़ुराक मुहैया करें। हमारी भेड़-बकरियाँ हमारे मैदानों में हज़ारों बल्कि बेशुमार बच्चे जन्म दें।"},{"book":"ज़बूर","chapter":"144","verse":"14","text":"हमारे गाय-बैल मोटे-ताज़े हों, और न कोई ज़ाया हो जाए, न किसी को नुक़सान पहुँचे। हमारे चौकों में आहो-ज़ारी की आवाज़ सुनाई न दे।"},{"book":"ज़बूर","chapter":"144","verse":"15","text":"मुबारक है वह क़ौम जिस पर यह सब कुछ सादिक़ आता है, मुबारक है वह क़ौम जिसका ख़ुदा रब है!"}]}