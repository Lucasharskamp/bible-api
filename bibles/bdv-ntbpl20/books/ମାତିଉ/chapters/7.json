{"data":[{"book":"ମାତିଉ","chapter":"7","verse":"1","text":"“ତୁମିମଃନ୍ ଜଃନ୍‌କଃରି ବିଚାରେ ନଃହେଳାସ୍‌, ଇତାର୍‌ ଗିନେ ବିନ୍ ଲକାର୍‌ ବିଚାର୍‌ କଃରାନାୟ୍‌ ।"},{"book":"ମାତିଉ","chapter":"7","verse":"2","text":"୭:୨ ମାର୍କ ୪:୨୪.କାୟ୍‌ତାକ୍‌ବଃଲେକ୍‌ ଜୁୟ୍‌ ବିଚାରେ ବିଚାର୍‌ କଃରାସ୍‌, ସେ ବିଚାରେ ତୁମିମଃନ୍‌କେ ହେଁ ବିଚାର୍‌ କଃରା ଅୟ୍‌ଦ୍‌; ଆରେକ୍‌ ଜୁୟ୍‌ ନାହେଁ ନାହି ଦିଆସ୍‌, ସେ ନାହେଁ ତୁମିମଃନ୍‌କେ ହେଁ ନାହି ଦିଆ ଅୟ୍‌ଦ୍‌ ।"},{"book":"ମାତିଉ","chapter":"7","verse":"3","text":"ଆର୍‌ କାୟ୍‌ତାକ୍‌ ତୁମାର୍‌ ବାୟ୍‌ର୍‌ ଆକାୟ୍‌ ରିଲା ସାନ୍ କୁଟା ଦଃକୁଲାସ୍‌, ମଃତର୍‌ ତୁମାର୍‌ ନିଜାର୍‌ ଆକାୟ୍‌ ଜୁୟ୍‌ ବଃଡ୍ ଆକିକୁଟା ଆଚେ, ସେରି କାୟ୍‌ତାକ୍‌ ବାବି ନଃଦେକୁଲାସ୍‌ ?"},{"book":"ମାତିଉ","chapter":"7","verse":"4","text":"ବଃଲେକ୍‌ ତୁମି କଃନ୍‌କଃରି ନିଜାର୍‌ ବାୟ୍‌କ୍‌ କଃଉଁ ହାରାସ୍‌, ‘ଆଉ ତର୍‌ ଆକାୟ୍‌ ରିଲା ସାନ୍ ଆକିକୁଟା ବାର୍‌କଃରି ଦଃୟ୍‌ନ୍ଦ୍,’ ଆର୍‌ ଦଃକା, ତୁମାର୍‌ ଆକାୟ୍‌ ବଃଡ୍ ଆକିକୁଟା ଆଚେ !"},{"book":"ମାତିଉ","chapter":"7","verse":"5","text":"ରେ, ହେଟ୍‌କପଟ୍ୟାମଃନ୍‌, ଆଗ୍‌ତୁ ନିଜାର୍‌ ଆକାୟ୍‌ ରିଲା ବଃଡ୍ ଆକିକୁଟା ବାର୍‌ କଃରି ହଃକାଉଆ, ତାର୍‌ହଃଚେ ନିଜାର୍‌ ବାୟ୍‌ର୍‌ ଆକାୟ୍‌ ରିଲା ସାନ୍ ଆକିକୁଟା ବାର୍‌ କଃରୁକ୍‌ ନିକକଃରି ଦଃକୁ ହାର୍‌ସି ।”"},{"book":"ମାତିଉ","chapter":"7","verse":"6","text":"“ଜାୟ୍‌ରି ପବିତ୍ର ସେରି କୁକୁର୍‌ମଃନ୍‌କେ ଦିଆସ୍‌ ନାୟ୍‌, କଃନ୍‌ଅୟ୍‌ଲେକ୍‌ ସେମଃନ୍ ଲେଉଟିକଃରି ତୁମିକେ ଚାବ୍‌ତି । କି ତୁମାର୍‌ ମୁକ୍ତା ଗୁସ୍ରାମଃନାର୍‌ ମୁଏଁ ହଃକାଉଆ ନାୟ୍‌, କଃନ୍‌ଅୟ୍‌ଲେକ୍‌ ସେମଃନ୍ ସେ ସଃବୁ ସେମଃନାର୍‌ ହାଦେ ରଃମ୍‌ନ୍ଦି ହଃକାଉତି ।”"},{"book":"ମାତିଉ","chapter":"7","verse":"7","text":"“ମାଗା, ତଃବେ ତୁମିମଃନ୍‌କେ ଦିଆ ଅୟ୍‌ଦ୍‌; ଲଳା, ତଃବେ ତୁମିମଃନ୍ ମିଳାଉଆସ୍‌; କଃହାଟେ ମାରା, ତଃବେ ତୁମାର୍‌ ଗିନେ କଃହାଟ୍‌ ଉଗାଳା ଅୟ୍‌ଦ୍‌ ।"},{"book":"ମାତିଉ","chapter":"7","verse":"8","text":"ବଃଲେକ୍‌, ଜୁୟ୍‌ ଲକ୍‌ ମାଗେଦ୍‌, ସେ ହାୟ୍‌ଦ୍‌; ଜେ ଲଳେଦ୍‌, ସେ ମିଳାୟ୍‌ଦ୍‌; ଆର୍‌ ଜେ କଃହାଟେ ମାରେଦ୍‌, ତାର୍‌ ଗିନେ କଃହାଟ୍‌ ଉଗାଳି ଦିଆ ଅୟ୍‌ଦ୍‌ ।"},{"book":"ମାତିଉ","chapter":"7","verse":"9","text":"ଆର୍‌ ତୁମାର୍‌ ବିତ୍ରେ ଇବାନ୍ୟା କୁୟ୍‌ ଉବା ଆଚେ, ଜେ ଅଃହ୍‌ଣାର୍‌ ହୟ୍‌ସି ରୁଟି ମାଗ୍‌ଲେକ୍‌ ତାକ୍‌ ଟେଳା ଦଃୟଃଦ୍‌ ?"},{"book":"ମାତିଉ","chapter":"7","verse":"10","text":"ଆରେକ୍‌ ମାଚ୍ ମାଗ୍‌ଲେକ୍‌ ତୁମି ତାକ୍‌ ସାହ୍‌ ଦଃୟ୍‌ଦ୍‌ ?"},{"book":"ମାତିଉ","chapter":"7","verse":"11","text":"ତୁମିମଃନ୍ କଃରାବ୍‌ ଅୟ୍‌ଲେକ୍‌ ହେଁ, ତୁମି ଜଃଡେବଃଳ୍‌ ଅଃହ୍‌ଣା ଅଃହ୍‌ଣାର୍‌ ହିଲାମଃନ୍‌କେ ନିକ ନିକ ଦାନ୍‌ ଦେଉଁ ଜାଣାସ୍‌, ତଃବେ ତୁମାର୍‌ ସଃର୍ଗାର୍‌ ଉବାଦି ତାର୍‌ ଲଃଗେ ମାଗ୍‌ତା ଲକ୍‌ମଃନ୍‌କେ କଃତେକ୍‌ ଅଃଦିକ୍‌ ନିକ ବଃଲ୍‌ରିମଃନ୍ ନଃଦେୟ୍‌ ।”"},{"book":"ମାତିଉ","chapter":"7","verse":"12","text":"“ବଃଲେକ୍‌ ଲକ୍‌ମଃନ୍ ତୁମାର୍‌ ସଃଙ୍ଗ୍ ଜଃନ୍‌କା ବେବାର୍‌ କଃରତ୍‌ ବଃଲି ମଃନ୍ କଃରୁଲାସ୍‌, ତୁମିମଃନ୍ ହେଁ ସେମଃନାର୍‌ ସଃଙ୍ଗ୍ ସେବାନ୍ୟା ବେବାର୍‌ କଃରା, କାୟ୍‌ତାକ୍‌ବଃଲେକ୍‌ ଇରି ହଃକା ମସାର୍‌ ବିଦି ଆର୍‌ ବାବ୍‌ବାଦିମଃନାର୍‌ ଦଃର୍ମ୍‌ସାସ୍ତର୍‌ ସିକ୍ୟାର୍‌ ସଃତ୍‌ ଅଃର୍ତ୍‌ ।”"},{"book":"ମାତିଉ","chapter":"7","verse":"13","text":"“ସାକୁଳ୍‌ ଦୁଆର୍‌ ଅୟ୍‌ ବିତ୍ରେ ହୁରା; କାୟ୍‌ତାକ୍‌ବଃଲେକ୍‌ ନାସ୍‌ କଃରୁକେ ନେତା ନଃର୍କାର୍‌ ଦୁଆର୍‌ ଅଃସାର୍‌ ଆର୍‌ ବାଟ ବଃଡ୍, ଆରେକ୍‌ ସେ ଦୁଆର୍‌ ଦଃୟ୍‌ ହୁର୍ତା ଲକ୍‌ ଗାଦେକ୍‌ ।"},{"book":"ମାତିଉ","chapter":"7","verse":"14","text":"ଆର୍‌ ଅଃମ୍ବର୍‌ ଜିବନ୍‌ ବାଟ୍‌କେ ନେତା ଦୁଆର୍‌ ସାକୁଳ୍‌ ଆର୍‌ ବାଟ କଃସ୍ଟ୍‌, ଆରେକ୍‌ ସେରି ବେଟ୍‌ ହାଉତା ଲକ୍‌ ଉଣା ।”"},{"book":"ମାତିଉ","chapter":"7","verse":"15","text":"“ବାମାଉତା ମିଚ୍ ବାବ୍‌ବାଦିମଃନାର୍‌ ତଃୟ୍‌ହୁଣି ଜଃଗ୍ରାତ୍‌ ଅୟ୍‌ରିଆ; ସେମଃନ୍ ମେଣ୍ଡା ବେସ୍‌ ଦଃରି ତୁମାର୍‌ ଚଃମେ ଆସ୍ତି, ମଃତର୍‌ ସେମଃନ୍ ମଃନ୍ ବିତ୍ରେ ଗଟେକ୍‌ ଗଟେକ୍‌ ଗଃଦବାଗ୍ ହର୍‌ ।"},{"book":"ମାତିଉ","chapter":"7","verse":"16","text":"ସେମଃନାର୍‌ କାମ୍‌ ଦଃକି ତୁମି ସେମଃନ୍‌କେ ଚିନୁ ହାରାସ୍‌ । କାଟାବୁଟାୟ୍‌ ଅଙ୍ଗୁର୍‌ ଜୁବ୍‌ଳା ନଃହେଳେ କି କାଟାକଳି ଗଃଚେହୁଣି ଡୁମ୍ବୁର୍‌ ହଃଳ୍‌ ନଃହେଳେ ।"},{"book":"ମାତିଉ","chapter":"7","verse":"17","text":"ସେବାନ୍ୟା ସଃବୁ ନିକ ଗଃଚେ ନିକ ହଃଳ୍‌ ହଃଳେଦ୍‌, ମଃତର୍‌ କଃରାବ୍‌ ଗଃଚେ କଃରାବ୍‌ ହଃଳ୍‌ ହଃଳେଦ୍‌ ।"},{"book":"ମାତିଉ","chapter":"7","verse":"18","text":"ନିକ ଗଃଚେ କଃରାବ୍‌ ହଃଳ୍‌ ନଃହେଳେ, କି କଃରାବ୍‌ ଗଃଚେ ନିକ ହଃଳ୍‌ ନଃହେଳେ ।"},{"book":"ମାତିଉ","chapter":"7","verse":"19","text":"୭:୧୯ ମାତି ୩:୧୦; ଲୁକ ୩:୯.ଜୁୟ୍‌ ଗଃଚେ ନିକ ହଃଳ୍‌ ନଃହେଳେ, ସେ ଗଃଚ୍‌କେ କାଟି ଜୟେ ହଃକା ଅୟ୍‌ଦ୍‌ ।"},{"book":"ମାତିଉ","chapter":"7","verse":"20","text":"୭:୨୦ ମାତି ୧୨:୩୩.ବଃଲେକ୍‌ ସେରଃକମ୍‌ ବାମାଉତା ବାବ୍‌ବାଦିମଃନାର୍‌ କାମ୍‌ ଦଃକି ସେମଃନ୍‌କେ ତୁମି ଚିନୁ ହାରାସ୍‌ ।”"},{"book":"ମାତିଉ","chapter":"7","verse":"21","text":"“ଜୁୟ୍‌ ଲକ୍‌ମଃନ୍ ମକ୍‌ ‘ମାପ୍ରୁ, ମାପ୍ରୁ’ ବଃଲି କଃଉତି, ସେମଃନ୍ ବିତ୍ରେ ସଃବୁଲକ୍‌ ସଃର୍ଗ୍‌ ରାଇଜେ ଜଃଉଁ ନଃହାର୍‌ତି, ମଃତର୍‌ ଜୁୟ୍‌ ଲକ୍‌ମଃନ୍ ମର୍‌ ସଃର୍ଗାର୍‌ ଉବାର୍‌ ଇଚା ହୁରୁଣ୍ କଃର୍ତି, ସେମଃନ୍ ହଃକା ସଃର୍ଗ୍‌ ରାଇଜେ ଜଃଉଁକେ ହାର୍ତି ।"},{"book":"ମାତିଉ","chapter":"7","verse":"22","text":"ସେ ଇସ୍ୱରାର୍‌ ବିଚାର୍‌ ଦିନ୍ ଗାଦେକ୍‌ ଲକ୍‌ ମକ୍‌ କଃଉତି, ‘ଏ ମାପ୍ରୁ, ଏ ମାପ୍ରୁ, ଅଃମିମଃନ୍‌ କାୟ୍‌ ତର୍‌ ନାଉଁଏ ଇସ୍ୱରାର୍‌ ବାବ୍‌ବାଣି କୟ୍‌ନଃରିଲୁ ? ଆରେକ୍‌ ତର୍‌ ନାଉଁଏ କାୟ୍‌ ବୁତ୍‌ମଃନ୍‌କେ ଚାଡାୟ୍‌ ନଃରିଲୁ ? ଆର୍‌ ତର୍‌ ନାଉଁଏ କାୟ୍‌ ଅଃମିମଃନ୍‌ ଗାଦେକ୍‌ କାବାଅଃଉତା କାମ୍‌ କଃରି ନଃରିଲୁ ?’"},{"book":"ମାତିଉ","chapter":"7","verse":"23","text":"ସଃଡେବଃଳ୍‌ ମୁଁୟ୍‌ ସେମଃନ୍‌କେ କୟ୍‌ନ୍ଦ୍, ‘ମୁଁୟ୍‌ ତୁମିମଃନ୍‌କେ ନଃଜାଣି । ଏ ଅଃଦଃର୍ମିମଃନ୍‌, ମର୍‌ ଲଃଗେହୁଣି ଦୁର୍‌ ଅଃଉଆ ।’”"},{"book":"ମାତିଉ","chapter":"7","verse":"24","text":"“ତଃବେ ଜୁୟ୍‌ଲକ୍‌ ମର୍‌ ଇ ସଃବୁ କଃତା ସୁଣେଦ୍‌ ଆର୍‌ ମାନେଦ୍‌, ସେ ଟେଳା ଉହ୍ରେ ଗଃର୍‌ ବାନ୍ଦ୍‌ଲା ବୁଦିଆ ଲକ୍‌ ହର୍‌ ଅୟ୍‌ଦ୍‌ ।"},{"book":"ମାତିଉ","chapter":"7","verse":"25","text":"ବଃର୍ସା ଅୟ୍‌ଲି, ହୁର୍‌ ଆୟ୍‌ଲି, ବାଉବଃତାସ୍‌ ଆୟ୍‌ଲି ଆର୍‌ ସେ ଗଃର୍‌କେ ଦଃକା ମାର୍‌ଲି । ମଃତର୍‌ ସେ ଗଃର୍‌ ନଃବେସୁଳ୍‌ଲି, କାୟ୍‌ତାକ୍‌ବଃଲେକ୍‌ ସେରି ଚଃଚ୍ରା ଉହ୍ରେ କୁନାଦି ଅୟ୍‌ରିଲି ।”"},{"book":"ମାତିଉ","chapter":"7","verse":"26","text":"“ଆର୍‌ ଜୁୟ୍‌ଲକ୍‌ ମର୍‌ ଇ ସଃବୁ କଃତା ସୁଣି ନଃମାନେ, ସେ ବାଲି ଉହ୍ରେ ଗଃର୍‌ ବାନ୍ଦ୍‌ଲା ନିର୍ବୁଦିଆ ଲକ୍‌ ହର୍‌ ଅୟ୍‌ଦ୍‌ ।"},{"book":"ମାତିଉ","chapter":"7","verse":"27","text":"ବଃଡ୍ ବଃର୍ସା ଅୟ୍‌ଲି, ହୁର୍‌ ଆୟ୍‌ଲି, ବାଉବଃତାସ୍‌ ଆୟ୍‌ଲି ଆର୍‌ ସେ ଗଃର୍‌କେ ଦଃକ୍ୟା ମାର୍‌ଲି, ଆର୍‌ ସେ ଗଃର୍‌ ବାଙ୍ଗି ଅଦ୍ରିଗଃଲି । ଆରେକ୍‌ ତାର୍‌ ଦଃସା ବଃଡେ ବୟ୍‌ଙ୍କାର୍‌ ଅୟ୍‌ଲି ।”"},{"book":"ମାତିଉ","chapter":"7","verse":"28","text":"ଜିସୁ ଇ ସଃବୁ କଃତା କୟ୍‌ ସଃର୍ଲା ହଃଚେ, ଲକ୍‌ମଃନ୍ ତାର୍‌ ସିକ୍ୟା ସୁଣି କାବା ଅୟ୍‌ଲାୟ୍‌ ।"},{"book":"ମାତିଉ","chapter":"7","verse":"29","text":"କାୟ୍‌ତାକ୍‌ବଃଲେକ୍‌ ସେ ସେମଃନାର୍‌ ଗୁରୁମଃନାର୍‌ ହର୍‌ ସିକ୍ୟା ନଃଦେୟ୍‌, ଅଃଦିକାର୍‌ ହାୟ୍‌ଲା ଲକାର୍‌ ହର୍‌ ସେମଃନ୍‌କେ ସିକ୍ୟା ଦେତିରିଲା ।"}]}