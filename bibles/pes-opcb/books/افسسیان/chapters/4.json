{"data":[{"book":"افسسیان","chapter":"4","verse":"1","text":"من که به سبب خدمت خداوند اینجا در زندان به سر می‌برم، از شما التماس می‌کنم طوری زندگی و رفتار کنید که شایستهٔ مقامتان باشد، مقامی که خدا به شما عطا کرده است."},{"book":"افسسیان","chapter":"4","verse":"2","text":"فروتن و مهربان باشید. نسبت به یکدیگر بردبار باشید و به سبب محبتی که به هم دارید، از خطاها و اشتباهات یکدیگر چشم‌پوشی نمایید."},{"book":"افسسیان","chapter":"4","verse":"3","text":"تمام سعی خود را بکنید تا با استفاده از صلح و صفا که شما را به یکدیگر پیوند می‌دهد، آن اتحادی را که روح خدا عطا می‌کند، حفظ کنید."},{"book":"افسسیان","chapter":"4","verse":"4","text":"ما همه، اعضای یک بدنیم و در همگی ما یک «روح» ساکن است، یعنی روح‌القدس؛ و همهٔ ما برای رسیدن به یک امید دعوت شده‌ایم، یعنی به آن جلالی که خدا برای ما تدارک دیده است."},{"book":"افسسیان","chapter":"4","verse":"5","text":"برای ما فقط یک خداوند، یک ایمان و یک تعمید وجود دارد."},{"book":"افسسیان","chapter":"4","verse":"6","text":"همهٔ ما یک خدا داریم که پدر همهٔ ما و بالاتر از همهٔ ما و در همهٔ ماست و در تمام ذرات وجود ما زندگی می‌کند."},{"book":"افسسیان","chapter":"4","verse":"7","text":"با این حال، مسیح طبق صلاحدید خود، از دولت کَرَم خویش به هر یک از ما فیض خاصی بخشیده است."},{"book":"افسسیان","chapter":"4","verse":"8","text":"به همین دلیل است که در کتب مقدّس آمده: «آن هنگام که به برترین مکان بالا رفت، بسیاری را به اسارت برد و هدایا به قومش بخشید.»4‏:8 مزمور ۶۸‏:۱۸."},{"book":"افسسیان","chapter":"4","verse":"9","text":"دقت کنید که وقتی می‌فرماید «بالا رفت»، آیا غیر از این است که می‌بایست ابتدا به پایین‌ترین جاهای زمینی نزول کرده باشد؟"},{"book":"افسسیان","chapter":"4","verse":"10","text":"همان کسی که نزول کرد، همان است که به بالا رفت، بالاتر از همۀ آسمانها، تا همه چیز را در همه جا از حضور خود پر سازد."},{"book":"افسسیان","chapter":"4","verse":"11","text":"بدین‌سان او خودش بعضی را به‌عنوان رسول به کلیسا بخشید، بعضی دیگر را به‌عنوان نبی، بعضی را به‌عنوان مُبشّر، و برخی دیگر را نیز به‌عنوان شبان و معلم."},{"book":"افسسیان","chapter":"4","verse":"12","text":"مسئولیت این افراد این است که قوم خدا را برای انجام کار او مجهز سازند و کلیسا را که بدن مسیح است، بنا کنند."},{"book":"افسسیان","chapter":"4","verse":"13","text":"این کار ادامه خواهد یافت تا آن هنگام که همۀ ما در ایمان و در شناخت پسر خدا به یگانگی برسیم و بالغ شویم، و قدّ و قامت روحانی‌مان به اندازۀ قامت کامل مسیح برسد."},{"book":"افسسیان","chapter":"4","verse":"14","text":"در آن صورت، دیگر مانند اطفال نخواهیم بود که در اثر سخنان دیگران و دروغهایی که برای گمراهی ما می‌گویند، هر لحظه نسبت به ایمانمان تغییر عقیده بدهیم،"},{"book":"افسسیان","chapter":"4","verse":"15-16","text":"بلکه با عشق و علاقه، همواره در پی راستی خواهیم رفت. راست خواهیم گفت، راست عمل خواهیم کرد و راست خواهیم زیست تا به این ترتیب، به تدریج در هر امری مانند مسیح شویم که سر کلیسا می‌باشد. تحت هدایت مسیح است که تمام اعضای بدن او، یعنی کلیسا، در جای خود قرار می‌گیرند. هر اندام با روش خاص خود، به اندامهای دیگر کمک می‌کند، به طوری که تمام بدن در تندرستی کامل و پر از محبت، رشد می‌نماید."},{"book":"افسسیان","chapter":"4","verse":"17","text":"بنابراین، با اقتداری که خداوند به من بخشیده، با تأکید می‌گویم که دیگر مانند مردمان خدانشناس زندگی نکنید، مانند آنان که ذهن و فکرشان پریشان و مُشوّش است."},{"book":"افسسیان","chapter":"4","verse":"18","text":"قوّۀ درک ایشان تاریک شده و از حیاتی که خدا می‌بخشد دور افتاده‌اند، چرا که ذهن خود را بسته‌اند و دل خود را نسبت به او سخت ساخته‌اند."},{"book":"افسسیان","chapter":"4","verse":"19","text":"برای ایشان اهمیتی ندارد که چه کاری خوبست و چه کاری بد؛ در فساد غرق شده‌اند و برای ارضای هوسها و شهوات خود، دست به هر عمل زشتی می‌زنند، و از هیچ کاری روی گردان نیستند."},{"book":"افسسیان","chapter":"4","verse":"20","text":"اما مسیح چنین روشی برای زندگی به شما نیاموخته است."},{"book":"افسسیان","chapter":"4","verse":"21","text":"اگر واقعاً صدای او را شنیده‌اید و حقایقی را که دربارهٔ خود فرموده است، درک کرده‌اید،"},{"book":"افسسیان","chapter":"4","verse":"22","text":"پس اکنون باید طبیعت کهنه و روش قبلی زندگی‌تان را همچون جامه از تن به در کنید، جامه‌ای که در اثر هوسهای فریبنده فاسد می‌گردد."},{"book":"افسسیان","chapter":"4","verse":"23","text":"فکر و ذهن خود را نو سازید."},{"book":"افسسیان","chapter":"4","verse":"24","text":"بله، باید طبیعت تازه را بر تن کنید، طبیعتی که آفریده شده تا در عدالت و تقدّس، مانند خدا باشد."},{"book":"افسسیان","chapter":"4","verse":"25","text":"بنابراین از دروغ گفتن دست بردارید. گفتار هر یک از شما با همسایه‌تان راست باشد، زیرا ما همگی اعضای یک بدن هستیم."},{"book":"افسسیان","chapter":"4","verse":"26","text":"نگذارید خشم بر شما غلبه کرده، شما را به گناه بکشاند. پیش از آنکه خورشید غروب کند، خشم را از خود دور کنید."},{"book":"افسسیان","chapter":"4","verse":"27","text":"جای پایی به ابلیس ندهید."},{"book":"افسسیان","chapter":"4","verse":"28","text":"اگر کسی از شما قبلاً دزد بوده، باید فوراً از این کار دست بکشد و با همان دستها، آبرومندانه کار کند تا بتواند به محتاجان کمک نماید."},{"book":"افسسیان","chapter":"4","verse":"29","text":"سخنان بد و زشت بر زبان نیاورید، بلکه گفتارتان نیکو و مفید باشد تا به شنوندگان خیر و برکت برساند."},{"book":"افسسیان","chapter":"4","verse":"30","text":"طوری زندگی نکنید که باعث رنجش و اندوه روح قدّوس خدا گردد، زیرا او مُهر مالکیت خدا بر شماست تا آن روز فدیه و رهایی."},{"book":"افسسیان","chapter":"4","verse":"31","text":"هر نوع تلخی، خشم، عصبانیت، درشت‌خویی، ناسزاگویی و بدجنسی را از خود دور کنید،"},{"book":"افسسیان","chapter":"4","verse":"32","text":"و در عوض نسبت به هم مهربان و دلسوز باشید و یکدیگر را ببخشید، همان‌طور که خدا نیز شما را به خاطر مسیح بخشیده است."}]}