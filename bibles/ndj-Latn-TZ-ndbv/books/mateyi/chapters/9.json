{"data":[{"book":"Mateyi","chapter":"9","verse":"1","text":"Yesu kayipaka muwatu, kajabuka lihiva kuwuya kwayikaleyi."},{"book":"Mateyi","chapter":"9","verse":"2","text":"Aku vandu vamuyeghilili mundu yumu yapombalili muvili, vamuwonjesha muulili. Yesu pawonili ujumilwa wawu, kamuwombela mundu yula yapombalili, “Mwana wangu wuyikangashi! Kupomiliwa sambi shaku.”"},{"book":"Mateyi","chapter":"9","verse":"3","text":"Vawuli vamu va Malawu vakandili kuyiwombela veni, “Mundu ayu akumduka Chapanga!”"},{"book":"Mateyi","chapter":"9","verse":"4","text":"Yesu asimanyili kala hoshu shawu, kadeta, “Kwa nongwa liki mukwihosha fya wafu mundima shenu?"},{"book":"Mateyi","chapter":"9","verse":"5","text":"Lyoti lipusukili nendu, kudeta, ‘kupomiliwa sambi shaku’, awu kudeta, ‘Woloki yendi yendi?’"},{"book":"Mateyi","chapter":"9","verse":"6","text":"Ponopa ngudayila mumanyi kucha Mwana wa Mundu kana uwesu wa kupomela vandu sambi mumlima awu.” Topi kamuwombela yula mundu yapombalili. “Tandamuki, toli ulili waku yendi kaya yaku!”"},{"book":"Mateyi","chapter":"9","verse":"7","text":"Mundu yula yapombalili katandamuka, kayenda kaya yaki."},{"book":"Mateyi","chapter":"9","verse":"8","text":"Vandu vosi mulipinga lila pavawonili afi, vajinga na kutila, vamujuma Chapanga yavapili vandu uwesu nga awu."},{"book":"Mateyi","chapter":"9","verse":"9","text":"Yesu kawuka pala, paghaveyi akuyenda, amuwonili mundu yumu yakemiwa Mateyi, ayikalili pachichuku chaki cha kusumula mbiya. Topi Yesu kamuwombela, “Ungovikeli.”"},{"book":"Mateyi","chapter":"9","verse":"10","text":"Yesu paghaveyi pakaya pa Mateyi paghalya filivi, vala vandu vasumula mbiya vatangalili na vandu vaveli na sambi vayisili vayikala pamu na vanachuli vaki."},{"book":"Mateyi","chapter":"9","verse":"11","text":"Mafwalisayu vamu pavavawonili, vavadashili vanachuli vaki, “Mbona muwula wenu akulya pamu na vala vasumula mbiya na vaveli na sambi?”"},{"book":"Mateyi","chapter":"9","verse":"12","text":"Yesu kavapikana, kavayangula, “Vandu vaveli vanofu vakumdayila mwilwana ha, yivamdayila mwilwana vala vavelili vatami."},{"book":"Mateyi","chapter":"9","verse":"13","text":"Topi, mukayiwuli nongwa ya mayandiku yivawombili Chapanga, ‘Ngudaya lusungu hela, litambiku lya vang'ongolu ha.’ Nenga nyisa ha kuvakema yivayihola vanofu, ila yivaveli na sambi.”"},{"book":"Mateyi","chapter":"9","verse":"14","text":"Pambeli vanachuli va Yohani mbatisha vayendili kwa Yesu, vamudasha, “Yufwi tukuyikaja myanja yitangalili kulya na Mafwalisayu vakwikaja kulya myanja yitangalili, mbona vanachuli vaku vakwikaja kulya ng'odu?”"},{"book":"Mateyi","chapter":"9","verse":"15","text":"Yesu kavayangula, “Valalikiwili kulihungu lya kuheta vakudayiliwa kulila kwa kuyidedeka chipindi Bambu wa lihungu kava pamu na veni? Mani ng'odu! Chipindi dachifiki yaheta pawushiwa pagati yawu, chipindi achi ndi davayikaji kulya."},{"book":"Mateyi","chapter":"9","verse":"16","text":"“Vandu vakuvika chilepa cha yingwa ya shonu muyingwa ngulungulu ha. Nongwa chilepa achi dachinyopoli yingwa ngulungulu na pala pasakalili dapayongisheki."},{"book":"Mateyi","chapter":"9","verse":"17","text":"Kwahela vandu yivavika difwayi ya shonu mumihaku ya dahili. Leki pavagola naha mihaku dayibaluki na difwayi dawuyitiki na mijamanda dayiyanangiki, ila vandu vakuvika difwayi wa shonu mumijamanda ya shonu na yosi mivili yikwikala unofu.”"},{"book":"Mateyi","chapter":"9","verse":"18","text":"Yesu paghaveyi akudeta afi, mkomi yumu Myawudi afikili, kamugondamila kunu padeta, “Kamwali wangu kasova ponopawu. Lakini deku tuyendi ukamuvikili liwoku lyaku na mweni danani.”"},{"book":"Mateyi","chapter":"9","verse":"19","text":"Yesu kawuka pamu na vanachuli vaki, vamukovikela."},{"book":"Mateyi","chapter":"9","verse":"20","text":"Mawu yumu mtami wa liholuveya kwa chipindi cha myaka lilongu na mivili, kamukovekela Yesu kumbeli, kagufya luviniku lwa yingwa yaki."},{"book":"Mateyi","chapter":"9","verse":"21","text":"Agolili nawula kwanongwa ayihoshili mundima yaki, “Pagufya hela yingwa yaki danani.”"},{"book":"Mateyi","chapter":"9","verse":"22","text":"Topi, Yesu kaghalambuka kamuwona kamuwombela, “Kamwali, wuyikangashi ujumilwa waku wukulowola.” Mawu yula kanana mwanja wuwula wula."},{"book":"Mateyi","chapter":"9","verse":"23","text":"Pambeli Yesu kayingila munyumba ya yula mkomi. Pavamuwonili vakuva lindenda lipinga lya vandu likanda kulila,"},{"book":"Mateyi","chapter":"9","verse":"24","text":"kadeta, “Muwukepa! Muhinja ayu kasova ng'odu, kawonja hela!” Veni vamuseka."},{"book":"Mateyi","chapter":"9","verse":"25","text":"Topi lipinga lya vandu pavaliwushili, Yesu kayingila mugati, kamukola liwoku muhija yula na mweni kawoloka."},{"book":"Mateyi","chapter":"9","verse":"26","text":"Milandu yila yikwila ngengelekwa yosi yila."},{"book":"Mateyi","chapter":"9","verse":"27","text":"Yesu kawuka pala, paghaveyi akuyenda, vangalimesu vavili vamkovekelili kunu pavavika umatu, “Mwana wa Dawudi, utuwoneli lusungu!”"},{"book":"Mateyi","chapter":"9","verse":"28","text":"Yesu pafikili kaya, vangalimesu vala vavili vamuyendela, mweni kavadasha, “Mukujumila kucha nguwesha kuvagolela chilongu achi?”"},{"book":"Mateyi","chapter":"9","verse":"29","text":"Pavayangulili naha, Yesu kavagufya mesu vawu, kadeta, “Na yivi ngimu wumujumilili!”"},{"book":"Mateyi","chapter":"9","verse":"30","text":"Na mesu vawu vafuwuka valola. Yesu kavakayika kwa kuvalakalila, “Mukotoo kumuwombela mundu yoyosi chilongu achi.”"},{"book":"Mateyi","chapter":"9","verse":"31","text":"Lakini veni vawuka, vakwisha filongu fya Yesu mumlima wula wosi."},{"book":"Mateyi","chapter":"9","verse":"32","text":"Vandu pavawukeyi, vamonga vamuyeghilili Yesu mundu yumu ngadeta kwanongwa aveli na chinyamkela."},{"book":"Mateyi","chapter":"9","verse":"33","text":"Tepu, mundu yula pawushiwili chinyamkela, yula yaghaveyi ngadeta, kakanda kudeta. Vandu vajinga na kudeta, chindu nga achi chikalihela kuwoneka Muisilaeli."},{"book":"Mateyi","chapter":"9","verse":"34","text":"Lakini Mafwalisayu vakudeta, “Akuvavinga finyamkela kwa liwovi lya mkomi wa finyamkela.”"},{"book":"Mateyi","chapter":"9","verse":"35","text":"Yesu ayendili mumbwani na fijiji, pawula munyumba shawu sha Chapanga kunu palandula milandu minofu ya Wutwa wa kumbindi kwa Chapanga na kulowola matami vosi na usosuvafu wa ndambu shosi."},{"book":"Mateyi","chapter":"9","verse":"36","text":"Topi, pavawonili vandu lipinga kwa lipinga, avawonilili lusungu kwanongwa vaveli takitaki na chivakolili chipwembwi kucha cha vafungami vangajila mdimi."},{"book":"Mateyi","chapter":"9","verse":"37","text":"Pala kavawombela vanachuli vaki, “Fibeni fitangala, lakini vabeni vadokwa."},{"book":"Mateyi","chapter":"9","verse":"38","text":"Topi, mumuluvi Bambu wa fibeni ayeghi vabeni vatangalili vabeni fibeni fyaki.”"}]}