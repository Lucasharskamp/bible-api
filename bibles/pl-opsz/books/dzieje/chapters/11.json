{"data":[{"book":"Dzieje","chapter":"11","verse":"1","text":"Wkrótce wiadomość o tym, że również poganie przyjęli słowo Boże, dotarła do apostołów i innych wierzących w Judei."},{"book":"Dzieje","chapter":"11","verse":"2","text":"A gdy Piotr wrócił do Jerozolimy, uczniowie pochodzenia żydowskiego zaczęli stawiać mu zarzuty."},{"book":"Dzieje","chapter":"11","verse":"3","text":"—Przebywałeś wśród pogan i nawet jadłeś z nimi!—oburzali się."},{"book":"Dzieje","chapter":"11","verse":"4-5","text":"—Pewnego dnia w Jaffie, gdy się modliłem, miałem widzenie—zaczął opowiadać Piotr. —Z nieba prosto na mnie spuszczone zostało coś jakby ogromna płachta, trzymana za cztery rogi."},{"book":"Dzieje","chapter":"11","verse":"6","text":"Zajrzałem do środka i zobaczyłem w niej różne gatunki zwierząt, płazów i ptaków."},{"book":"Dzieje","chapter":"11","verse":"7","text":"Usłyszałem też głos, mówiący do mnie: „Rusz się, Piotrze. Zabij je i jedz”."},{"book":"Dzieje","chapter":"11","verse":"8","text":"Odpowiedziałem na to: „Nigdy w życiu, Panie! Nigdy nie jadłem żadnych nieczystych stworzeń, bo zabrania tego Prawo Mojżesza!”."},{"book":"Dzieje","chapter":"11","verse":"9","text":"Lecz głos z nieba odezwał się znowu: „Nie uważaj za nieczyste tego, co Bóg oczyścił”."},{"book":"Dzieje","chapter":"11","verse":"10","text":"Powtórzyło się to trzy razy, po czym wszystko zostało z powrotem zabrane do nieba."},{"book":"Dzieje","chapter":"11","verse":"11","text":"Wtedy właśnie przed domem, w którym mieszkaliśmy, stanęli trzej ludzie, wysłani do mnie z Cezarei."},{"book":"Dzieje","chapter":"11","verse":"12","text":"Duch Święty powiedział mi, abym poszedł z nimi, nie zważając na to, że są poganami. Towarzyszyło mi tych oto sześciu wierzących. Gdy dotarliśmy do domu tego człowieka,"},{"book":"Dzieje","chapter":"11","verse":"13","text":"opowiedział nam, że ukazał mu się anioł, który powiedział: „Wyślij swoich ludzi do Jaffy i zaproś Szymona Piotra."},{"book":"Dzieje","chapter":"11","verse":"14","text":"On powie ci coś, dzięki czemu ty i twoi domownicy zostaniecie zbawieni”."},{"book":"Dzieje","chapter":"11","verse":"15","text":"Gdy, przybywszy do nich, zacząłem mówić, zstąpił na nich Duch Święty, tak samo jak na nas podczas święta Pięćdziesiątnicy."},{"book":"Dzieje","chapter":"11","verse":"16","text":"Przypomniałem sobie wtedy słowa Pana: „Jan Chrzciciel zanurzał w wodzie, lecz wy zostaniecie zanurzeni w Duchu Świętym”."},{"book":"Dzieje","chapter":"11","verse":"17","text":"Skoro więc poganom Bóg dał ten sam dar, co nam, którzy uwierzyliśmy w Jezusa Chrystusa, to czy mogłem sprzeciwić się Bogu?"},{"book":"Dzieje","chapter":"11","verse":"18","text":"Po tych słowach zapadła cisza, następnie zaś wszyscy zaczęli wielbić Boga, mówiąc:"},{"book":"Dzieje","chapter":"11","verse":"19","text":"Tymczasem wierzący, którzy po śmierci Szczepana uciekli z Jerozolimy przed prześladowaniami, dotarli aż do Fenicji, na Cypr i do Antiochii. Po drodze głosili słowo Boże, ale wyłącznie Żydom."},{"book":"Dzieje","chapter":"11","verse":"20","text":"Ci jednak, którzy pochodzili z Cypru i z Cyreny, przybywszy do Antiochii, dzielili się dobrą nowiną o Jezusie także z Grekami."},{"book":"Dzieje","chapter":"11","verse":"21","text":"A Pan bardzo im w tym pomagał i dzięki ich słowom wielu ludzi uwierzyło i nawróciło się do Jezusa."},{"book":"Dzieje","chapter":"11","verse":"22","text":"Wieść o tym dotarła do kościoła w Jerozolimie. Wysłano więc tam Barnabę."},{"book":"Dzieje","chapter":"11","verse":"23","text":"Gdy przybył na miejsce i zobaczył działanie Bożej łaski, ogromnie się ucieszył i gorąco wszystkich zachęcał, aby całym sercem trwali w wierze w Pana."},{"book":"Dzieje","chapter":"11","verse":"24","text":"Był on bowiem dobrym człowiekiem, pełnym Ducha Świętego i wiary. Dzięki jego słowom zachęty wielu nowych ludzi nawróciło się do Pana."},{"book":"Dzieje","chapter":"11","verse":"25","text":"Potem Barnaba udał się do Tarsu, aby odszukać Szawła."},{"book":"Dzieje","chapter":"11","verse":"26","text":"Gdy go znalazł, przyprowadził go do Antiochii. Tam przez cały rok spotykali się razem z kościołem i nauczali liczne grono wierzących. To właśnie w Antiochii po raz pierwszy nazwano uczniów chrześcijanami, czyli „należącymi do Chrystusa”."},{"book":"Dzieje","chapter":"11","verse":"27","text":"W tym czasie przybyło z Jerozolimy do Antiochii kilku proroków."},{"book":"Dzieje","chapter":"11","verse":"28","text":"Jeden z nich, niejaki Agabos, natchniony przez Ducha, przepowiedział, że na całym świecie nastanie wielki głód. Jego słowa spełniły się za panowania rzymskiego cezara Klaudiusza."},{"book":"Dzieje","chapter":"11","verse":"29","text":"Uczniowie postanowili więc udzielić pomocy wierzącym w Judei, dając to, na co każdego było stać."},{"book":"Dzieje","chapter":"11","verse":"30","text":"Zebrane dary wysłali następnie starszym w Judei za pośrednictwem Barnaby i Szawła."}]}