{"data":[{"book":"БЫЦЦЁ","chapter":"26","verse":"1","text":"Быў голад на зямлі, звыш ранейшага голаду, які быў у дні Абрагамавыя; і пайшоў Ісаак да Авімэлэха, цара Філістымскага, у Герар."},{"book":"БЫЦЦЁ","chapter":"26","verse":"2","text":"Гасподзь явіўся яму і сказаў: ня йдзі ў Егіпет; жыві ў зямлі, пра якую Я скажу табе;"},{"book":"БЫЦЦЁ","chapter":"26","verse":"3","text":"вандруй па зямлі гэтай; і Я буду з табою і дабраслаўлю цябе, бо табе і нашчадкам тваім усе землі гэтыя, і спраўджу прысягу, якою Я прысягаўся Абрагаму, бацьку твайму;"},{"book":"БЫЦЦЁ","chapter":"26","verse":"4","text":"памножу нашчадкаў тваіх, як зоркі нябесныя, і дам нашчадкам тваім усе землі гэтыя; дабраславяцца ў семені тваім усе народы зямныя,"},{"book":"БЫЦЦЁ","chapter":"26","verse":"5","text":"за тое, што Абрагам паслухаўся голасу Майго і выконваў, што Мною наказана было выконваць: загады Мае, пастановы Мае і законы Мае."},{"book":"БЫЦЦЁ","chapter":"26","verse":"6","text":"Ісаак пасяліўся ў Герары."},{"book":"БЫЦЦЁ","chapter":"26","verse":"7","text":"Жыхары месца таго спыталіся пра жонку ягоную, і ён сказаў: ўгэта сястра мая», бо баяўся сказаць: «жонка мая», каб не забілі мяне, думаў ён, жыхары месца гэтага за Рэбэку, бо яна прыгожая з выгляду."},{"book":"БЫЦЦЁ","chapter":"26","verse":"8","text":"Але калі ўжо шмат часу ён там пражыў, Авімэлэх, цар Філістымскі, паглядзеў у акно, убачыў, што Ісаак гуляе з Рэбэкаю, жонкаю сваёю."},{"book":"БЫЦЦЁ","chapter":"26","verse":"9","text":"І паклікаў Авімэлэх Ісаака і сказаў: вось, гэта жонка твая: як жа ты сказаў: яна сястра мая? Ісаак сказаў яму: бо я думаў, каб жа не памерці мне дзеля яе."},{"book":"БЫЦЦЁ","chapter":"26","verse":"10","text":"Але Авімэлэх сказаў: што гэта ты зрабіў з намі? адзін з народу ледзь не злучыўся з жонкаю тваёю, і ты ўвёў бы нас у грэх."},{"book":"БЫЦЦЁ","chapter":"26","verse":"11","text":"І даў Авімэлэх загад усяму народу, сказаўшы: хто кране гэтага чалавека і жонку ягоную, той аддадзены будзе сьмерці."},{"book":"БЫЦЦЁ","chapter":"26","verse":"12","text":"І сеў Ісаак у зямлі той і меў у той год ячменю стакроць: так дабраславіў яго Гасподзь."},{"book":"БЫЦЦЁ","chapter":"26","verse":"13","text":"І стаўся вялікім чалавек гэты і ўзьвялічваўся болей і болей да таго, што зрабіўся вельмі вялікі."},{"book":"БЫЦЦЁ","chapter":"26","verse":"14","text":"У яго былі статкі дробнага і статкі буйнога быдла і мноства ральлі, і Філістымляне пачалі зайздросьціць яму."},{"book":"БЫЦЦЁ","chapter":"26","verse":"15","text":"І ўсе калодзежы, якія выкапалі рабы бацькі ягонага пры жыцьці бацькі ягонага Абрагама, Філістымляне завалілі і засыпалі зямлёю."},{"book":"БЫЦЦЁ","chapter":"26","verse":"16","text":"І Авімэлэх сказаў Ісааку: адыдзі ад нас, бо ты зрабіўся намнога мацнейшы за нас."},{"book":"БЫЦЦЁ","chapter":"26","verse":"17","text":"І Ісаак сышоў адтуль, і разьмясьціўся з намётамі ў даліне Герарскай, і пасяліўся там."},{"book":"БЫЦЦЁ","chapter":"26","verse":"18","text":"І зноў выкапаў Ісаак калодзежы вады, якія выкапаны былі ў дні Абрагама, бацькі ягонага, і якія завалілі Філістымляне пасьля сьмерці Абрагама: і назваў іх тымі самымі назовамі, якімі назваў іх бацька ягоны."},{"book":"БЫЦЦЁ","chapter":"26","verse":"19","text":"І капалі рабы Ісаакавыя ў даліне і знайшлі там калодзеж вады жывой."},{"book":"БЫЦЦЁ","chapter":"26","verse":"20","text":"І спрачаліся пастухі Герарскія з пастухамі Ісаакавымі, кажучы: наша вада. І ён даў калодзежу імя: Эсэк, бо спрачаліся зь ім."},{"book":"БЫЦЦЁ","chapter":"26","verse":"21","text":"Выкапалі другі калодзеж; спрачаліся таксама і за яго; і ён даў яму імя: Сітна."},{"book":"БЫЦЦЁ","chapter":"26","verse":"22","text":"І ён рушыў адсюль і выкапаў іншы калодзеж, за Які ўжо не спрачаліся; і даў яму імя: Рэхавот; бо, сказаў ён, цяпер Гасподзь даў нам прасторнае месца, і мы памножымся на зямлі."},{"book":"БЫЦЦЁ","chapter":"26","verse":"23","text":"Адтуль перайшоў ён у Вірсавію."},{"book":"БЫЦЦЁ","chapter":"26","verse":"24","text":"І ў тую ноч зьявіўся яму Гасподзь і сказаў: Я Бог Абрагама, бацькі твайго: ня бойся, бо Я з табою, і дабраслаўлю цябе і памножу нашчадкаў тваіх, дзеля Абрагама, раба майго."},{"book":"БЫЦЦЁ","chapter":"26","verse":"25","text":"І ён спарудзіў там ахвярнік і заклікаў імя Госпада. І паставіў там намёт свой, і выкапалі там рабы Ісаакавыя калодзеж."},{"book":"БЫЦЦЁ","chapter":"26","verse":"26","text":"Прыйшоўда яго з Герара Авімэлэх, і Ахузат, сябар ягоны, і Фіхол, ваеначальнік ягоны."},{"book":"БЫЦЦЁ","chapter":"26","verse":"27","text":"Ісаак сказаў ім: навошта вы прыйшлі да мяне, калі вы зьненавідзелі мяне і выслалі мяне ад сябе?"},{"book":"БЫЦЦЁ","chapter":"26","verse":"28","text":"Яны сказалі: мы ясна пабачылі, што Гасподзь быў з табою, і таму мы сказалі: пастановім паміж намі і табою прысягу і заключым з табою спрымірэнства,"},{"book":"БЫЦЦЁ","chapter":"26","verse":"29","text":"каб ты не рабіў нам ліха, як і мы не кранулі цябе, а рабілі табе толькі добрае і адпусьцілі цябе зь мірам; цяпер ты дабраславёны Госпадам."},{"book":"БЫЦЦЁ","chapter":"26","verse":"30","text":"Ён зладзіў ім гасьціну, і яны елі і пілі."},{"book":"БЫЦЦЁ","chapter":"26","verse":"31","text":"І ўстаўшы з самае раніцы, прысягнулі адзін аднаму; і адпусьціў іх Ісаак, і яны пайшлі ад яго зь мірам."},{"book":"БЫЦЦЁ","chapter":"26","verse":"32","text":"У той самы дзень прыйшлі рабы Ісаакавыя і паведамілі яму пра калодзеж, які капалі яны, і сказалі яму: мы знайшлі ваду."},{"book":"БЫЦЦЁ","chapter":"26","verse":"33","text":"І ён назваў яго: Шыва. Таму імя гораду таму Бэер-Шыва да гэтага дня."},{"book":"БЫЦЦЁ","chapter":"26","verse":"34","text":"І было Ісаву сорак гадоў, і ўзяў сабе за жонку Егудыту, дачку Бээра Хэтэяніна, і Васэмату, дачку Элона Хэтэяніна."},{"book":"БЫЦЦЁ","chapter":"26","verse":"35","text":"І яны былі завадаю Ісааку і Рэбэцы."}]}