{"data":[{"book":"مزامیر","chapter":"77","verse":"1","text":"با صدایی بلند به سوی خدا فریاد برمی‌آورم! به سوی خدا فریاد برمی‌آورم تا صدای مرا بشنود."},{"book":"مزامیر","chapter":"77","verse":"2","text":"به هنگام گرفتاری از خدا کمک می‌طلبم. تمام شب به سوی او دست نیاز دراز می‌کنم. تا دعایم را مستجاب نکند آرام نخواهم گرفت."},{"book":"مزامیر","chapter":"77","verse":"3","text":"خدا را به یاد می‌آورم و از حسرت می‌نالم. به فکر فرو می‌روم و پریشان می‌شوم."},{"book":"مزامیر","chapter":"77","verse":"4","text":"او نمی‌گذارد خواب بچشمانم بیاید. از شدت ناراحتی نمی‌توانم حرف بزنم."},{"book":"مزامیر","chapter":"77","verse":"5","text":"به روزهای گذشته فکر می‌کنم، به سالهایی که پشت سر نهاده‌ام می‌اندیشم."},{"book":"مزامیر","chapter":"77","verse":"6","text":"تمام شب را در تفکر می‌گذرانم و از خود می‌پرسم:"},{"book":"مزامیر","chapter":"77","verse":"7","text":"«آیا خداوند مرا برای همیشه ترک کرده است؟ آیا او دیگر هرگز از من راضی نخواهد شد؟"},{"book":"مزامیر","chapter":"77","verse":"8","text":"آیا دیگر هرگز به من محبت نخواهد کرد؟ آیا دیگر هرگز به قول خود وفا نخواهد کرد؟"},{"book":"مزامیر","chapter":"77","verse":"9","text":"آیا خدا مهربانی و دلسوزی را فراموش کرده است؟ آیا غضب او باعث شده در رحمت او بسته شود؟»"},{"book":"مزامیر","chapter":"77","verse":"10","text":"سپس به خود می‌گویم: «این از ضعف من است که چنین فکر می‌کنم. پس سالهایی را که دست خداوند قادر متعال در کار بوده است به یاد خواهم آورد.»"},{"book":"مزامیر","chapter":"77","verse":"11","text":"بله، معجزات و کارهای بزرگی را که خداوند انجام داده است به یاد خواهم آورد"},{"book":"مزامیر","chapter":"77","verse":"12","text":"و در کارهای شگفت‌انگیز او تفکر خواهم کرد."},{"book":"مزامیر","chapter":"77","verse":"13","text":"ای خدا، تمام راههای تو پاک و بی‌عیب است! خدایی به بزرگی و عظمت تو وجود ندارد."},{"book":"مزامیر","chapter":"77","verse":"14","text":"تو خدایی هستی که معجزه می‌کنی و قدرت خود را بر قومها نمایان می‌سازی."},{"book":"مزامیر","chapter":"77","verse":"15","text":"با دست توانای خود بنی‌اسرائیل را رهانیدی."},{"book":"مزامیر","chapter":"77","verse":"16","text":"آبها وقتی تو را دیدند به عقب رفتند و اعماق دریا به لرزه درآمد."},{"book":"مزامیر","chapter":"77","verse":"17","text":"از ابرها باران بارید. در آسمان رعد و برق پدید آمد و تیرهای آتشین به هر سو جهید."},{"book":"مزامیر","chapter":"77","verse":"18","text":"در میان گردباد صدای رعد شنیده شد و برق آسمان دنیا را روشن کرد. زمین تکان خورد و لرزید."},{"book":"مزامیر","chapter":"77","verse":"19","text":"از میان دریا جایی که هرگز به فکر کسی نمی‌رسید راهی پدید آوردی"},{"book":"مزامیر","chapter":"77","verse":"20","text":"و مانند یک شبان، بنی‌اسرائیل را به رهبری موسی و هارون از آن عبور دادی."}]}