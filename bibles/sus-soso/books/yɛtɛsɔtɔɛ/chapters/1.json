{"data":[{"book":"Yɛtɛ sɔtɔɛ","chapter":"1","verse":"1","text":"Isirayila xa die xilie nan ya, naxee e baba Yaxuba mati Misira bɔxi ma, a nun e xa denbayae:"},{"book":"Yɛtɛ sɔtɔɛ","chapter":"1","verse":"2","text":"Ruben, Simeyɔn, Lewi, Yuda,"},{"book":"Yɛtɛ sɔtɔɛ","chapter":"1","verse":"3","text":"Isakari, Sabulon, Bunyamin,"},{"book":"Yɛtɛ sɔtɔɛ","chapter":"1","verse":"4","text":"Dana, Nafatali, Gadi, nun Aseri."},{"book":"Yɛtɛ sɔtɔɛ","chapter":"1","verse":"5","text":"Yaxuba xa die nun a xa mamadie nu lanxi mixi tongo solofere nan ma. A xa di Yusufu ɲan nu bara siga Misira."},{"book":"Yɛtɛ sɔtɔɛ","chapter":"1","verse":"6","text":"Yusufu nun a ngaxakerenyie dangi xanbi,"},{"book":"Yɛtɛ sɔtɔɛ","chapter":"1","verse":"7","text":"Isirayilakae naxa yiriwa Misira bɔxi ma, e sɛnbɛ nu luma xun masa ra."},{"book":"Yɛtɛ sɔtɔɛ","chapter":"1","verse":"8","text":"Na waxati mangɛ gbɛtɛ nan nu na Misira xun ma, naxan mu Yusufu kolon."},{"book":"Yɛtɛ sɔtɔɛ","chapter":"1","verse":"9","text":"A naxa a fala a xa ɲama bɛ, «Wo a to, Isirayilakae yiriwaxi ki naxɛ, a bara findi kɔntɔfili ra won bɛ. E bara dangi won na."},{"book":"Yɛtɛ sɔtɔɛ","chapter":"1","verse":"10","text":"Won xa kɔɔta nde raba alako e naxa wuya sɔnɔn. Xa na mu, gere tɛmui, e fama nɛ kafude won yaxuie ma, e keli won xun ma.»"},{"book":"Yɛtɛ sɔtɔɛ","chapter":"1","verse":"11","text":"Na kui, mangɛ naxa e findi konyie ra, a wali xɔrɔxɔɛ dɔxɔ e ma Pitomi nun Ramesesi taae tife ra. Misira mangɛ Firawuna nu donse malanma na taae nan kui."},{"book":"Yɛtɛ sɔtɔɛ","chapter":"1","verse":"12","text":"Kɔnɔ wali xɔrɔxɔɛ nu dɔxɔma e ma ki naxɛ, e man nu sigama gbo ra na ki nɛ, han Misirakae bɔɲɛ naxa raɲaaxu e ma Isirayilakae xa fe ra."},{"book":"Yɛtɛ sɔtɔɛ","chapter":"1","verse":"13","text":"Misirakae naxa e rawali a ɲaaxi ra."},{"book":"Yɛtɛ sɔtɔɛ","chapter":"1","verse":"14","text":"E naxa e tɔɔrɔ wali xɔrɔxɔɛ ra alɔ biriki bɔnbɔfe nun xɛe rawalife. E naxa konyiya ɲaaxi dɔxɔ e ma."},{"book":"Yɛtɛ sɔtɔɛ","chapter":"1","verse":"15","text":"Misira mangɛ naxa Isirayilakae xa dirasuxuie Sifira nun Puwa yamari,"},{"book":"Yɛtɛ sɔtɔɛ","chapter":"1","verse":"16","text":"«Wo na Isirayila ginɛ xa di rasuxu, xa xɛmɛ nan a ra, wo a faxa keren na. Xa ginɛ nan a ra, wo xa a lu a xa balo.»"},{"book":"Yɛtɛ sɔtɔɛ","chapter":"1","verse":"17","text":"Kɔnɔ dirasuxuie to nu gaaxuma Ala ya ra, e mu nu Misira mangɛ xa yaamari rabatuma. E naxa di xɛmɛmae lu e xa balo."},{"book":"Yɛtɛ sɔtɔɛ","chapter":"1","verse":"18","text":"Mangɛ naxa dirasuxuie xili, a naxa e maxɔrin, «Munfe ra wo di xɛmɛe luma, e xa balo?»"},{"book":"Yɛtɛ sɔtɔɛ","chapter":"1","verse":"19","text":"Dirasuxuie naxa Firawuna yaabi, «Isirayila ginɛe sɛnbɛ gbo Misira ginɛe bɛ. Beenu dirasuxui xa e yire li, e ɲan bara di bari.»"},{"book":"Yɛtɛ sɔtɔɛ","chapter":"1","verse":"20","text":"Ala naxa hinnɛ na dirasuxuie ra. Isirayila ɲama naxa wuya dangife a singe ra."},{"book":"Yɛtɛ sɔtɔɛ","chapter":"1","verse":"21","text":"Dirasuxuie to gaaxu Ala ya ra, Ala naxa die fi e fan ma."},{"book":"Yɛtɛ sɔtɔɛ","chapter":"1","verse":"22","text":"Na tɛmui, Firawuna naxa a xa ɲama birin yamari, «Wo Isirayilakae xa diyɔrɛ xɛmɛe woli Nili xure ma, kɔnɔ wo e xa di ginɛe tan lu, e xa balo.»"}]}