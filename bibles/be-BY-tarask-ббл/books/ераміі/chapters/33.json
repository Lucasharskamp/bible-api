{"data":[{"book":"ЕРАМІІ","chapter":"33","verse":"1","text":"І было слова Гасподняе Ерамію другі раз, калі яго яшчэ трымалі ў двары варты:"},{"book":"ЕРАМІІ","chapter":"33","verse":"2","text":"так кажа Гасподзь, які стварыў зямлю, Гасподзь, Які ўладзіў і ўцьвердзіў яе, - Гасподзь імя Яму:"},{"book":"ЕРАМІІ","chapter":"33","verse":"3","text":"пакліч Мяне - і Я адкажу табе, пакажу табе вялікае і недаступнае, чаго ты ня ведаеш."},{"book":"ЕРАМІІ","chapter":"33","verse":"4","text":"Бо так кажа Гасподзь Бог Ізраілеў пра дамы горада гэтага і пра дамы цароў Юдэйскіх, якія разбураюцца дзеля завалаў і дзеля бітваў"},{"book":"ЕРАМІІ","chapter":"33","verse":"5","text":"тымі, якія прыйшлі ваяваць з Халдэямі, каб напоўніць дамы трупамі людзей, якіх Я паб'ю ў гневе Маім і ў лютасьці Маёй, і за ўсе беззаконьні якіх Я схаваў аблічча Маё ад горада гэтага."},{"book":"ЕРАМІІ","chapter":"33","verse":"6","text":"Вось, я прыкладу яму пластыр і гойныя сродкі і вылечу іх і адкрыю ім багацьце міру і ісьціны,"},{"book":"ЕРАМІІ","chapter":"33","verse":"7","text":"і вярну палон Юды і палон Ізраіля і ўладжу іх, як на пачатку,"},{"book":"ЕРАМІІ","chapter":"33","verse":"8","text":"і ачышчу іх ад усёй бязбожнасьці іхняй, якой яны грашылі перад Мною, і дарую ўсе беззаконьні іхнія, якімі яны грашылі перад Мною і адпаліся ад Мяне."},{"book":"ЕРАМІІ","chapter":"33","verse":"9","text":"І будзе Мне Ерусалім радасным імем, пахвалою і гонарам перад усімі народамі зямлі, якія пачуюць пра ўсе даброты, якія Я зраблю яму, і зьдзівяцца і затрымцяць ад усіх дабрадзействаў і ўсяго дабрадзенства, якое Я дам яму."},{"book":"ЕРАМІІ","chapter":"33","verse":"10","text":"Так кажа Гасподзь: на гэтым месцы, пра якое вы кажаце: «яно пустое, бязь людзей і бяз быдла», - у гарадах Юдэйскіх і на вуліцах Ерусаліма, якія пустыя бязь людзей, без жыхароў, бяз быдла,"},{"book":"ЕРАМІІ","chapter":"33","verse":"11","text":"зноў будзе чуцен голас радасьці і голас весялосьці, голас маладога і голас маладое, голас тых, якія кажуць: «слаўце Госпада Саваофа, бо добры Гасподзь, бо навекі міласэрнасьць Яго», і голас тых, якія прыносяць ахвяру падзякаваньня ў доме Гасподнім; бо я вярну палонных гэтай зямлі ў ранейшы стан, кажа Гасподзь."},{"book":"ЕРАМІІ","chapter":"33","verse":"12","text":"Так кажа Гасподзь Саваоф: на гэтым месцы, якое пустое - бязь людзей, бяз быдла - і ва ўсіх гарадах яго зноў будуць жытлішчы пастухоў, якія будуць пасьвіць статкі."},{"book":"ЕРАМІІ","chapter":"33","verse":"13","text":"У гарадах нагорных, у гарадах нізінных і ў гарадах паўднёвых, і ў зямлі Веньямінавай і ў навакольлях Ерусаліма і ў гарадах Юды зноў будуць праходзіць статкі пад рукою таго, хто іх лічыць, кажа Гасподзь."},{"book":"ЕРАМІІ","chapter":"33","verse":"14","text":"Вось, настануць дні, кажа Гасподзь, калі Я спраўджу тое добрае слова, якое сказаў пра дом Ізраілеў і пра дом Юдаў."},{"book":"ЕРАМІІ","chapter":"33","verse":"15","text":"У тыя дні і ў той час узгадую Давіду Галіну праведную, - і будзе чыніць суд і праўду на зямлі."},{"book":"ЕРАМІІ","chapter":"33","verse":"16","text":"У тыя дні Юда будзе выратаваны і Ерусалім будзе жыць у бясьпецы, і дадуць імя Яму: «Гасподзь - апраўданьне наша!»"},{"book":"ЕРАМІІ","chapter":"33","verse":"17","text":"Бо так кажа Гасподзь: не зьвядзецца ў Давіда муж, які сядзіць на троне дома Ізраілевага,"},{"book":"ЕРАМІІ","chapter":"33","verse":"18","text":"і ў сьвятароў-лявітаў ня будзе неставаць мужа перад абліччам Маім, які будзе ўзносіць цэласпаленьне і паліць прынашэньні і ўчыняць ахвяраваньні."},{"book":"ЕРАМІІ","chapter":"33","verse":"19","text":"І было слова Гасподняе Ерамію:"},{"book":"ЕРАМІІ","chapter":"33","verse":"20","text":"так кажа Гасподзь: калі можаце разбурыць запавет Мой пра дзень і запавет Мой пра ноч, каб дзень і ноч ня прыходзілі ў свой час,"},{"book":"ЕРАМІІ","chapter":"33","verse":"21","text":"дык можа быць разбураны і запавет Мой з рабом Маім Давідам, так што ня будзе ў яго сына, каб цараваў на троне ягоным, і гэтак сама зь лявітамі - сьвятарамі, службітамі Маімі."},{"book":"ЕРАМІІ","chapter":"33","verse":"22","text":"Як нязьлічонае нябеснае войска і нявымерны пясок марскі, так памножу племя Давіда раба Майго, і лявітаў, якія служаць Мне."},{"book":"ЕРАМІІ","chapter":"33","verse":"23","text":"І было слова Гасподняе Ераміі:"},{"book":"ЕРАМІІ","chapter":"33","verse":"24","text":"ці ня бачыш, што народ гэты кажа: «тыя два племені, якія выбраў Гасподзь, Ён адкінуў», і праз гэта яны пагарджаюць народам Маім, як бы ён ужо ня быў народам у вачах іхніх?"},{"book":"ЕРАМІІ","chapter":"33","verse":"25","text":"Так кажа Гасподзь: калі запавету Майго пра дзень і пра ноч і статутаў неба і зямлі Я не зацьвердзіў,"},{"book":"ЕРАМІІ","chapter":"33","verse":"26","text":"дык і племя Якава і Давіда, раба Майго, адкіну, каб ня браць болей валадароў зь яго племя племю Абрагама, Ісака і Якава; бо вярну палон іхні і памілую іх."}]}