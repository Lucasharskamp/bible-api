{"data":[{"book":"Matei","chapter":"2","verse":"1","text":"Hinu Yesu avelikiwi kumuji wa Betelehemu, mulima wa Yudea lukumbi lwa ulongosi wa nkosi Helodi. Bahapo peamali kuvelekwa vevimanya mambu ga ndondo kuhuma kwe lihumila lilanga vabwelili ku Yelusalemu,"},{"book":"Matei","chapter":"2","verse":"2","text":"vakavakota vandu, “Avi koki mwana yula, mweavelikwi kuvya Nkosi wa Vayawudi? Tiyiweni ndondo yaki yeyahumali kwe lihumila lilanga, na tete tibwelii kumgundamila.”"},{"book":"Matei","chapter":"2","verse":"3","text":"Nkosi Helodi peayuwini ago, akavagaya mwene pamonga na vandu voha vevitama pa Yelusalemu."},{"book":"Matei","chapter":"2","verse":"4","text":"Hinu akavakemela pamonga vamteta vakulu va Chapanga voha na vawula va Malagizu, akavakota, “Wu, Kilisitu Msangula yati ivelekewa koki?”"},{"book":"Matei","chapter":"2","verse":"5","text":"Vene vakamyangula, “Muji wa Betelehemu mulima wa Yudea, ngati cheayandiki mlota wa Chapanga,"},{"book":"Matei","chapter":"2","verse":"6","text":"‘Veve muji wa Betelehemu mulima wa Yudea,"},{"book":"Matei","chapter":"2","verse":"7","text":"Hinu, Helodi avakemili kuchiyepela vandu vala vevimanya mambu ga ndondo avakotakisi lukumbi chakaka ndondo payavaumalili."},{"book":"Matei","chapter":"2","verse":"8","text":"Kangi akavatuma kuhamba ku Betelehemu avajovili, “Muhamba mkakotakesa chamugati malovi ga mwana uyo. Ngati mumuwene mbwela kunijovela, muni mewawa na nene niamba kumgundamila.”"},{"book":"Matei","chapter":"2","verse":"9","text":"Vala vevimanya mambu ga ndondo, pevamali kumyuwanila nkosi vakahamba. Ndondo yevayiwene kwelihumila lilanga yavalongolili yahambili kuyima panani pandu pala peavi mwana."},{"book":"Matei","chapter":"2","verse":"10","text":"Pavayiwene ndondo yila, vavi na luheku neju."},{"book":"Matei","chapter":"2","verse":"11","text":"Hinu vakayingila mugati, vakamlola mwana pamonga na Maliya nyina mwana, vakafugama na kumgundamila. Kangi vakawopola tuhaku vakatola njombi na vakampela zahabu na ubani na mahuta gegikemiwa manemane."},{"book":"Matei","chapter":"2","verse":"12","text":"Chapanga avabesili munjozi vakotoka kumuwuyila Helodi, ndi vakawuya kumulima wavi munjila yingi."},{"book":"Matei","chapter":"2","verse":"13","text":"Pavawukili vayehe vala, mtumu wa kunani kwa Chapanga amuhumalili Yosefu munjozi, akamjovela, “Yimuka! Mtola mwana pamonga na nyina waki, mtilila ku Misili. Mkatama kwenuko mbaka panikuvajovela muni Helodi igana kumkoma mwana uyo.”"},{"book":"Matei","chapter":"2","verse":"14","text":"Yosefu ayumwiki, akamtola mwana pamonga na nyina waki akawuka kilu yila, akahamba ku Misili."},{"book":"Matei","chapter":"2","verse":"15","text":"Akatama kwenuko mbaka Helodi peafwili. Lijambu lenili lakitiki muni lilovi leajovili Bambu munjila ya mlota wa Chapanga litimilayi, “Namkemili mwana vangu awuya kuhuma ku Misili.”"},{"book":"Matei","chapter":"2","verse":"16","text":"Helodi peamanyili kuvya vala vevimanya mambu ga ndondo vamkongili, akamema ligoga. Akavatuma vandu vaki vahamba kuvakoma vana vagosi voha pamuji wa Betelehemu na mumihana yaki vevavi na umuli wa miaka yivili na kuhelela vakomiwayi. Akitili genago ndava ya lukumbi lula lweajoviwi na vandu vala vevamanyili mambu ga ndondo."},{"book":"Matei","chapter":"2","verse":"17","text":"Ndi chagatimili malovi geajovili Yelemia mweavi mlota wa Chapanga,"},{"book":"Matei","chapter":"2","verse":"18","text":"“Lwami luyuwanika kumuji wa Lama,"},{"book":"Matei","chapter":"2","verse":"19","text":"Hinu, Helodi peafwili mtumu wa kunani kwa Chapanga amuhumalili Yosefu munjozi ku Misili kula,"},{"book":"Matei","chapter":"2","verse":"20","text":"amjovili “Wuka! Mtola mwana na nyina waki, uwuya kavili kumulima wa Isilaeli, ndava vevaganayi kumkoma mwana vafwili.”"},{"book":"Matei","chapter":"2","verse":"21","text":"Yosefu akawuka, akamtola mwana pamonga na nyina waki akawuya pamulima wa Isilaeli."},{"book":"Matei","chapter":"2","verse":"22","text":"Nambu Yosefu peayuwini kuvya Alikelao, mwana wa Helodi, ahalili unkosi wa Yudea pahali pa dadi waki, ayogwipi kuhamba kwenuko. Namwene peamali kubesewa munjozi, akahamba pamulima wa Galilaya,"},{"book":"Matei","chapter":"2","verse":"23","text":"akahamalila kumuji weukemelewa Nazaleti. Ndi chagatimalili malovi gegajoviki munjila ya vamlota va Chapanga, “Yati ikemiwa mundu wa ku Nazaleti.”"}]}