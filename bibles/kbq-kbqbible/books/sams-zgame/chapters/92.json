{"data":[{"book":"Sams-Zgame","chapter":"92","verse":"1","text":"Ra Anumzamoka susu huno humusema hugante zamo'a knare'zantfa hu'neanki'na, Marerisa Anumzamoka zagame hu'na kagi'a ahentesga hugahue."},{"book":"Sams-Zgame","chapter":"92","verse":"2","text":"Anumzamoka maka zupama tagri'ma kavesirantenka knare'ma hunerantana zankura nanterana huama nehu'na, maka zupama kage'ma kaninorantana zankura kinaga huama nehu'na,"},{"book":"Sams-Zgame","chapter":"92","verse":"3","text":"Laeriema nehaza zavenareti'ene, hapureti'ene zavena nehe'na, zagamera hu'na kagia ahentesga hugahue."},{"book":"Sams-Zgame","chapter":"92","verse":"4","text":"Ra Anumzamoka Kagrama eri'nana eri'zanu nazeri muse hankena, Kagrama kazanu'ma tro hunka eri fore'ma hu'nana zankura zagamera hu'na musena nehue."},{"book":"Sams-Zgame","chapter":"92","verse":"5","text":"Ra Anumzamoka kagra ra eri'za eri'nanankino, Kagri antahi'zamo'a rankrerfa huno amefenkame tami'ne."},{"book":"Sams-Zgame","chapter":"92","verse":"6","text":"Antahintahima oma'ne vahe'mo'a ana zana keamara nosigeno, neginagima nehia vahe'mo'a ana zana antahiamara nosie."},{"book":"Sams-Zgame","chapter":"92","verse":"7","text":"Havi avu'ava zama nehaza vahe'mo'za, trazamo rehakarufeno mareriaza hu'za nehagesage'za, kefo avu'ava zama nehaza vahe'mo'za amosrema ahenteaza hu'za makazana antegahazanagi, kagra zamahe fanene hugahane."},{"book":"Sams-Zgame","chapter":"92","verse":"8","text":"Na'ankure Ra Anumzamoka kagi'a ahentesga hu vava hu'za vugahaze."},{"book":"Sams-Zgame","chapter":"92","verse":"9","text":"Ra Anumzamoka kagri ha' vahe'mo'za tamagerfa hu'za fanane nehanage'za, havi zamavu zamava'ma nehaza vahe'mo'za miko panani hu'za ufre efre hugahaze."},{"book":"Sams-Zgame","chapter":"92","verse":"10","text":"Hianagi afi bulimakaomofo pazivemo'ma hankavematiaza hunka, nagrira nazeri hankave ti'nane. Ana nehunka kasefa masavereti taginka nanuntera frenantanke'na musena hu'noe."},{"book":"Sams-Zgame","chapter":"92","verse":"11","text":"Nagra navufinti nezmagoge'za ha' vahenimo'za evu neramizageno, kefo avu'ava'ma nehaza vahe'mo'zama, ha'ma renenantaza vahe'ma, ha'ma huzmagaterazageno zavi krafama haza zana antahi'noe."},{"book":"Sams-Zgame","chapter":"92","verse":"12","text":"Hianagi fatgo avu'ava'ma nehaza vahe'mo'za, tofe zafamo knare zantfa huno hageno mareriankna nehu'za, sida zafamo Lebanoni mopafi hageno tretre huno mareriankna hugahaze."},{"book":"Sams-Zgame","chapter":"92","verse":"13","text":"Zamagra Ra Anumzamofo nompi hankre'naza zafagna nehu'za, tagri Anumzamofo kumapina zamagra knare'zantfa hu'za tretre hu'za hagegahaze."},{"book":"Sams-Zgame","chapter":"92","verse":"14","text":"Fatgo vahe'mo'za tavava ozafa regahazanagi raga renente'za, zafa asi'namo tretre huno kasefa kasefa nehiaza hu'za manigahaze."},{"book":"Sams-Zgame","chapter":"92","verse":"15","text":"Ana vahe'mo'za huama hu'za, Ra Anumzamo'a fatgo avu'ava'za nehia nekino, Agra hankave havetia mani'neankino Agripina havi avu'ava zana omne'ne hu'za hugahaze."}]}