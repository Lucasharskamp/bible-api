{"data":[{"book":"جامعه","chapter":"6","verse":"1","text":"مصیبت دیگری در زیر آسمان دیدم که برای انسان طاقت فرساست."},{"book":"جامعه","chapter":"6","verse":"2","text":"خدا به بعضی اشخاص مال و ثروت و عزت بخشیده است به طوری که هر چه دلشان بخواهد می‌توانند به دست آورند، ولی به آنها توانایی استفاده از اموالشان را نداده است، پس اموالشان نصیب دیگران می‌شود. این نیز بیهودگی و مصیبتی بزرگ است."},{"book":"جامعه","chapter":"6","verse":"3","text":"اگر کسی صد فرزند داشته باشد و سالهای زیادی زندگی کند، اما از زندگی لذت نبرد و بعد از مرگش جنازه‌اش را با احترام دفن نکنند، می‌گویم بچهٔ سقط شده از او بهتر است."},{"book":"جامعه","chapter":"6","verse":"4","text":"هر چند بچهٔ سقط شده، بیهوده به دنیا می‌آید و به ظلمت فرو می‌رود و هیچ نام و نشانی از او باقی نمی‌ماند،"},{"book":"جامعه","chapter":"6","verse":"5","text":"آفتاب را نمی‌بیند و از وجود آن آگاه نمی‌شود، ولی با این حال از آرامش بیشتری برخوردار است"},{"book":"جامعه","chapter":"6","verse":"6","text":"تا کسی که هزاران سال عمر کند اما روی خوشی را نبیند. از همهٔ اینها گذشته، همگی به یک جا می‌روند."},{"book":"جامعه","chapter":"6","verse":"7","text":"تمامی زحمات انسان برای شکمش است، با وجود این هرگز سیر نمی‌شود."},{"book":"جامعه","chapter":"6","verse":"8","text":"پس برتری شخص دانا و یا فقیری که بداند چگونه زندگی کند، بر یک نادان چیست؟"},{"book":"جامعه","chapter":"6","verse":"9","text":"این نیز مانند دویدن به دنبال باد، بیهوده است. بهتر است انسان به آنچه که دارد قانع باشد تا اینکه دائم در اشتیاق کسب آنچه ندارد به سر ببرد."},{"book":"جامعه","chapter":"6","verse":"10","text":"هر چه اتفاق می‌افتد از پیش تعیین شده و انسان خاکی نمی‌تواند با خدای قادر مطلق مجادله کند."},{"book":"جامعه","chapter":"6","verse":"11","text":"هر چه بیشتر مجادله کند، بیهودگی سخنانش آشکارتر می‌شود و هیچ سودی عایدش نمی‌گردد."},{"book":"جامعه","chapter":"6","verse":"12","text":"کیست که بداند در این عمر کوتاه و بیهوده که همچون سایه گذراست، چه چیز برای انسان خوب است؟ و کیست که بداند در آینده در زیر این آسمان چه اتفاقی خواهد افتاد؟"}]}