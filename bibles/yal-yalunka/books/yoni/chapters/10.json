{"data":[{"book":"Yoni","chapter":"10","verse":"1","text":"Yesu naxa, “N xa ɲɔndin fala ɛ xa, muxun naxan mi soma xuruse sansanni fata a so dɛɛn na, koni a te sansanna ra, muɲaden nun mafu tiin nan na kanna ra."},{"book":"Yoni","chapter":"10","verse":"2","text":"Muxun naxan soma xuruse sansanni fata a dɛɛn na, xuruse rabaan nan na kanna ra."},{"book":"Yoni","chapter":"10","verse":"3","text":"Dɛ kantanna dɛɛn nabima a xa nɛn. A na a yɛxɛɛne xili waxatin naxan yi, e a xuiin mɛma nɛn, a yi e ramini."},{"book":"Yoni","chapter":"10","verse":"4","text":"A na a gbeene ramini waxatin naxan yi, a ti e yɛɛ ra, a yɛxɛɛne birama a fɔxɔ ra nɛn, amasɔtɔ e a xuiin kolon."},{"book":"Yoni","chapter":"10","verse":"5","text":"E mi birama muxu gbɛtɛ fɔxɔ ra, e gima muxu gbɛtɛ yɛɛ ra nɛn, amasɔtɔ e mi a xuiin kolon.”"},{"book":"Yoni","chapter":"10","verse":"6","text":"Yesu yi sandani ito sa e xa, koni a feen naxan falama e xa, e mi na famu."},{"book":"Yoni","chapter":"10","verse":"7","text":"Nayi, Yesu mɔn yi a fala e xa, a naxa, “N xa ɲɔndin fala ɛ xa, n tan nan sansanna so dɛɛn na yɛxɛɛne xa."},{"book":"Yoni","chapter":"10","verse":"8","text":"Naxanye birin faxi n yɛɛ ra, muɲadene nun mafu tiine nan yi ne ra. Koni yɛxɛɛne mi e tuli mati ne xuine ra."},{"book":"Yoni","chapter":"10","verse":"9","text":"N tan nan sansanna so dɛɛn na. Muxu yo so n tan xɔn ma, na kisima nɛn. Na nɔɛ minɛ nɛn a so, a yi balon sɔtɔ."},{"book":"Yoni","chapter":"10","verse":"10","text":"Muɲaden mi fama fefe ra fɔ muɲan nun faxa tiin nun kalan xili ma. N tan faxi nɛn alogo e xa dunuɲa yi gidi dɛfexin sɔtɔ.”"},{"book":"Yoni","chapter":"10","verse":"11","text":"“N tan nan xuruse raba faɲin na. Xuru se raba faɲin tinɲɛ nɛn, a faxa yɛxɛɛne fe ra."},{"book":"Yoni","chapter":"10","verse":"12","text":"Koni walikɛɛn tan mi luxi alo xuruse rabana bayo a gbee mi yɛxɛɛne ra. Xa a kankon to fɛ, a yɛxɛɛne rabeɲinma nɛn, a yi a gi. Kankon yi wuru yɛxɛɛ kuruni a yi e raxuya ayi."},{"book":"Yoni","chapter":"10","verse":"13","text":"Walikɛɛn nan na ra, yɛxɛɛne fe kɔntɔfili mi a ma."},{"book":"Yoni","chapter":"10","verse":"14","text":"N tan nan xuruse raba faɲin na. N na n ma xuruseene kolon, e fan n kolon"},{"book":"Yoni","chapter":"10","verse":"15","text":"alo Fafana n kolon kii naxan yi, alo n fan Fafan kolon kii naxan yi. N nan n niin fima nɛn n ma xuruseene fe ra."},{"book":"Yoni","chapter":"10","verse":"16","text":"Yɛxɛɛ gbɛtɛye n yii naxanye mi kulani ito yi fɔ n xa fa ne fan na. E tuli matima nɛn n xuiin na. E findi kuru kedenna ra xuruse raba kedenna xa."},{"book":"Yoni","chapter":"10","verse":"17","text":"N Fafe Ala bata n xanu amasɔtɔ n bata n niin fi, alogo n mɔn xa sa a sɔtɔ."},{"book":"Yoni","chapter":"10","verse":"18","text":"Muxu yo mi n niin bɛ n yi, koni n na a fima nɛn n yɛtɛ ra. Sɛnbɛna n yii, n yi a fi, a sɛnbɛn mɔn n yii, n yi a tongo. N yamarini ito nan sɔtɔxi n Fafe Ala ra.”"},{"book":"Yoni","chapter":"10","verse":"19","text":"Yahudiyane mɔn yi yitaxun na falane fe ra."},{"book":"Yoni","chapter":"10","verse":"20","text":"E wuyaxi yi a fala, e naxa, “Yinna ɲaxin nan ito fɔxɔ ra. Seen bata so a yi! Ɛ tuli matima a ra nanfera?”"},{"book":"Yoni","chapter":"10","verse":"21","text":"Koni bonne naxa, “Yinna ɲaxin naxan fɔxɔ ra, na mi falan tima na kiini. Yinnan nɔɛ danxutɔɔn yɛɛn nabiyɛ ba?”"},{"book":"Yoni","chapter":"10","verse":"22","text":"Ala Batu Banxin nabi waxatin sanla sɛwan nan yi a ra Yerusalɛn taani, xunbeli waxatini."},{"book":"Yoni","chapter":"10","verse":"23","text":"Yesu yi a masiga tima Ala Batu Banxin tanden ma Sulemani a Gagene bun ma."},{"book":"Yoni","chapter":"10","verse":"24","text":"Yahudiyane yi a rabilin, e yi a fala a xa, e naxa, “I sikɛni ito bama nxu ma waxatin mundun yi? Xa Alaa Muxu Sugandixin nan i tan na, a fala nxu xa kɛnɛnni.”"},{"book":"Yoni","chapter":"10","verse":"25","text":"Yesu yi e yabi, a naxa, “N bata yelin a falɛ ɛ xa, koni ɛ mi laxi a ra. N kabanako fe wanla naxanye kɛma n Fafe Ala sɛnbɛni, ne nan n seren na."},{"book":"Yoni","chapter":"10","verse":"26","text":"Koni ɛ mi laxi n na, amasɔtɔ n ma yɛxɛɛne mi ɛ tan na."},{"book":"Yoni","chapter":"10","verse":"27","text":"N ma yɛxɛɛne n xuiin mɛma nɛn. N na e kolon, e birama nɛn n fɔxɔ ra."},{"book":"Yoni","chapter":"10","verse":"28","text":"N habadan nii rakisin fima e ma nɛn, e mi faxɛ habadan. Muxu yo mi nɔɛ e bɛ n yii."},{"book":"Yoni","chapter":"10","verse":"29","text":"N Fafe Ala naxan e soxi n yii, na gbo birin xa. Muxu yo mi nɔɛ e bɛ n Fafe Ala yii."},{"book":"Yoni","chapter":"10","verse":"30","text":"N tan nun n Fafe, keden nan nxu ra.”"},{"book":"Yoni","chapter":"10","verse":"31","text":"Yahudiyane mɔn yi gɛmɛne tongo a magɔlɔn xinla ma."},{"book":"Yoni","chapter":"10","verse":"32","text":"Yesu yi a fala e xa, a naxa, “N bata wali faɲi wuyaxi kɛ ɛ yɛtagi n Fafe Ala barakani. Ɛ n magɔlɔnma wanla mundun ma fe ra ne yɛ nayi?”"},{"book":"Yoni","chapter":"10","verse":"33","text":"Yahudiyane yi a yabi, e naxa, “Nxu mi i magɔlɔnma wali faɲine xan ma fe ra fɔ i Ala rayelefun naxan tima! Bayo muxun nan tun i tan na, koni i kataxi i xa i yɛtɛ findi Ala ra!”"},{"book":"Yoni","chapter":"10","verse":"34","text":"Yesu yi e yabi, a naxa, “A mi sɛbɛxi ɛ sariyani ba, a Ala naxa, ‘Alane nan ɛ tan na’?10.34 Yaburin 82.6"},{"book":"Yoni","chapter":"10","verse":"35","text":"Kitabun naxan falaxi ɲɔndin nan na ra habadan. Alaa falan tixi muxun naxanye xa, xa a yi a fala ne ma, a ‘alane’ nan ne ra,"},{"book":"Yoni","chapter":"10","verse":"36","text":"nanfera ɛ tan naxa, a n tan bata Ala rayelefu n to a falaxi a Alaa Dii Xɛmɛn nan n tan na? N Fafe Ala nan n sugandixi, a yi n nafa dunuɲa yi."},{"book":"Yoni","chapter":"10","verse":"37","text":"Awa, xa n mi Fafe Alaa wanla kɛma hali ɛ mi la n na."},{"book":"Yoni","chapter":"10","verse":"38","text":"Koni xa n na e kɛma, xa ɛ mi la n na, ɛ la n ma wanle ra alogo ɛ xa a kolon fa, a Fafana n yi e nun n tan fafani.”"},{"book":"Yoni","chapter":"10","verse":"39","text":"Yahudiyane mɔn yi kata Yesu suxu feen na, koni a yi a ba e yii."},{"book":"Yoni","chapter":"10","verse":"40","text":"Yesu mɔn yi xɛtɛ Yurudɛn kidi ma, Yoni yi marafuun tima dɛnaxan yi igeni a fɔlɔni. A sa lu na."},{"book":"Yoni","chapter":"10","verse":"41","text":"Muxu wuyaxi yi fa a fɛma, e naxa, “Yoni mi kabanako fe liga, koni a falan naxanye birin tixi xɛmɛni ito a fe yi, ɲɔndin nan ne ra.”"},{"book":"Yoni","chapter":"10","verse":"42","text":"Muxu wuyaxi yi dɛnkɛlɛya a ma mɛnni."}]}