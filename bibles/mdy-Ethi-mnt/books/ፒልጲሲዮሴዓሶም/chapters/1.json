{"data":[{"book":"ፒልጲሲዮሴ ዓሶም","chapter":"1","verse":"1","text":"ሓይ ኪኢታ'' ዬሱስ ኪሪስቶሴም ማዻያ ማዔ፥ ጳውሎሴና ፂሞቴዋሴናይዳፓ ዳኪንቴያኬ፤"},{"book":"ፒልጲሲዮሴ ዓሶም","chapter":"1","verse":"2","text":"ኑኡኮ ዓዳሢ፥ ፆኦዛሢዳፓ፤ ዬያጉዲ ሃሣ፥ ጎዳ ዬሱስ ኪሪስቶሴይዳፓ ፆኦሲኮ ኮሹሞ ዒንጊፆና ዎዛና ዒንሢም ማዖንጎ።"},{"book":"ፒልጲሲዮሴ ዓሶም","chapter":"1","verse":"3","text":"ዒንሢ ታ ጶቂሣ ዎዶ''ና ቢያ፡ ታ ፆኦዛሢ ታኣኒ ጋላታኔ።"},{"book":"ፒልጲሲዮሴ ዓሶም","chapter":"1","verse":"4","text":"ዒንሢ ቢያሢም ታ ሺኢቃኣና ዼኤፒ ዎዛና ታ ሺኢቃኔ።"},{"book":"ፒልጲሲዮሴ ዓሶም","chapter":"1","verse":"5","text":"ታኣኒ ፒልጲሲዮሴ ካታሞ ሄሌ'' ኬላ''ፓ ዓርቃዖ ሃኖ'' ሄላ''ንዳኣና ኮዦ ሃይሶ ኬኤዚፆ ማዾ''ና ታኣና ዎላ'' ዒንሢ ማዔሢሮ ፆኦሲ ታ ጋላታኔ።"},{"book":"ፒልጲሲዮሴ ዓሶም","chapter":"1","verse":"6","text":"ዬሱስ ኪሪስቶሴ ማዒ ሙካ ኬሎ''ና ኩንሣኒ ዬያ ኮዦ ማዾ'' ዒንሢና ማዻኒ ዓርቄ ፆኦዛሢ ሃሢያ ማዺሺ ዴዴዓንዳሢ ታ ጉሙርቃኔ።"},{"book":"ፒልጲሲዮሴ ዓሶም","chapter":"1","verse":"7","text":"ታ ዒንሢ ዛሎ'' ዬያይዲ ማላንዳያ ኮይሳኔ፤ ዓይጎሮ ጌዔቴ ጎኔ ዒናፓ ታ ዒንሢ ናሽካያታሢሮኬ፤ ሃሣ ታ ዒንሢሮ ዬያይዲ ማላሢ ኮዦ ሃይሶ ዛሎ'' ዖኦጪንታ ባኮሮ ማሂ ታ ኬኤዛ ዎዶ''ና፤ ሃሣ ታ ሃይካ ቱኡዞ ማኣራ ኬኤዛኣና ዒንሢ ታኣና ዎላ'' ፆኦሲኮ ኮሹሞ ዒንጊፆ ዔካያ ማዔሢሮኬ።"},{"book":"ፒልጲሲዮሴ ዓሶም","chapter":"1","verse":"8","text":"ዬሱስ ኪሪስቶሴ ዒንሢ ናሽካሢጉዲ ታኣኒያ ዒንሢ ናሽካያ ማዒ ዒንሢ ጶቂሣሢኮ ፆኦሲ ማርካኬ።"},{"book":"ፒልጲሲዮሴ ዓሶም","chapter":"1","verse":"9","text":"ናሹማ ዒንሢኮ ዔራቶና ጶቂሥሢና ዓኣያ ማዒ፥ ዳልጊ ዳልጊ ዓኣዻንዳጉዲ ታ ፆኦሲ ሺኢቃኔ።"},{"book":"ፒልጲሲዮሴ ዓሶም","chapter":"1","verse":"10","text":"ዬይ ዑሣ ዓኣዼ ኮዦ ባኮ ዱማሲ ዒንሢ ዔራንዳጉዲና ኪሪስቶሴ ማዒ ሙካ ኬሎ''ና ጌኤሺ፤ ሃሣ ቦሂሳ ባኣዚ''ያ ባኣያ ማዒ ዒንሢ ጴዻንዳጉዲኬ።"},{"book":"ፒልጲሲዮሴ ዓሶም","chapter":"1","verse":"11","text":"ያዒ ማዒፆና ዬሱስ ኪሪስቶሴ ዒንሢም ዒንጋ ፂሉ''ሞ ዓኣፖና ኩሚ ፆኦሲ ቦንቻያና ጋላታያ ዒንሢ ማዓንዳኔ።"},{"book":"ፒልጲሲዮሴ ዓሶም","chapter":"1","verse":"12","text":"ታ ዒሾንሦ! ታ ሚሾንሦ! ታጊዳ ሄሌ'' ባካ ቢያ ኮዦ ሃይሶ ማዾ'' ባሼና ዳልጋንዳጉዲ ማሄሢ ዒንሢ ዔራንዳጉዲ ታ ኮዓኔ።"},{"book":"ፒልጲሲዮሴ ዓሶም","chapter":"1","verse":"13","text":"ታኣኒ ቱኡቴሢ ኪሪስቶሴኮ ኮዦ ሃይሶ ኬኤዚፆ ዛሎ''ናታሢ ሮሜ ዓጮ'' ካኣቲ ማኣሮ ካፓ ዓሶንታ ሜሌ'' ዓሳኣ ቢያ ታና ዔሬኔ።"},{"book":"ፒልጲሲዮሴ ዓሶም","chapter":"1","verse":"14","text":"ታ ቱኡቴቴያ ኪሪስቶሴ ጉሙርቃ፥ ታ ዒሾንሢና ታ ሚሾንሢናፓ ሚርጌዞንሢ ፆኦሲ ቃኣሎ'' ዒጊቹሞ ባኣያ ኬኤዛኒ ዳንዳዔኔ።"},{"book":"ፒልጲሲዮሴ ዓሶም","chapter":"1","verse":"15","text":"ጋዓንቴ ፔቴ'' ፔቴ''ዞንሢ ኮዦ ሃይሶ ኬኤዛሢ' ቄኤሙሞና ዒፂሢ ዓያናናኬ፤ ዛላ'' ኬኤዛሢ ፒዜ ዒናፓኬ።"},{"book":"ፒልጲሲዮሴ ዓሶም","chapter":"1","verse":"16","text":"ዬንሢ ኮዦ ሃይሶ ፒዜ ዒናፓ ኬኤዛዞንሢ ናሹሞና ኬኤዛኔ፤ ዔያታ ዬያ ማዻሢ' ታኣኒ ኪሪስቶሴኮ ኮዦ ሃይሶ ዛሎ'' ሞኦታንዳጉዲ ፆኦሲ ታና ዶኦሬሢ ዔራሢሮኬ።"},{"book":"ፒልጲሲዮሴ ዓሶም","chapter":"1","verse":"17","text":"ሃንጎዋታ ኮዦ ሃይሶ ዎቢሲ ኬኤዛሢ ፔና ዼ'ግ ዼ'ጊዳኒ ዓኣ ማሊፆይዳፓ ዔቄያና ቱኡዞኮ ጊዳ'' ቃሲ'' ታና ሜቶ ሄሊ''ሳኒ ማሊኬ።"},{"book":"ፒልጲሲዮሴ ዓሶም","chapter":"1","verse":"18","text":"ዬይ ያዺ ማዔቴያ ዬይ ቢያ ታና ዎዎዛሳኔ፤ ሴካ ቤርታ ዓኣ ዎዛ'' ታኣኮ ሃያኬ ጌይንቱዋያኬ፤ ዎይቲ ጌዔቴ ኮሺና ማዖም ፑርታ ማሊሢና ኪሪስቶሴኮ ኮዦ ሃይሳ ኬኤዚንታሢሮኬ።"},{"book":"ፒልጲሲዮሴ ዓሶም","chapter":"1","verse":"19","text":"ሜሌ'' ሃሣ ታና ዎዛሳ ባካ ዒንሢ ሺኢጲፆና፤ ሓሣ ዬሱስ ኪሪስቶሴኮ ዓያኖ ጌኤዣ ታና ማኣዴ''ም ታኣኒ ቱኡዛፓ ቡሊ''ንታንዳሢ ታ ዔሬሢሮኬ።"},{"book":"ፒልጲሲዮሴ ዓሶም","chapter":"1","verse":"20","text":"ዬያሮ ዓይጎ ባኣዚ''ናኣ ታ ባሺንቲንዱዋኣሢ ጉቤ ዒናፓ ሃጊ ማዓንዳ ዎዛ ጌሢ ታ ጉሙርቃኔ፤ ዬያጉዲ ሃሣ ቤርታኣስካፓ ባሼና ሓሢ ታ ናንጌቴያ ሃይቄቴያ ታኣና ኪሪስቶሴ ቦንቺንታንዳጉዲ ማሃኒ ጫርሹሞ ታኣኮ ዓኣኔ።"},{"book":"ፒልጲሲዮሴ ዓሶም","chapter":"1","verse":"21","text":"ዬያሮ ታኣኮ ናንጎ ጌይፃ፦ ኪሪስቶሴና ናንጊሢኬ፤ ታ ሃይቄቴያ ዑሣ ዓኣዼ ኮሺ ታኣም ማዓኔ።"},{"book":"ፒልጲሲዮሴ ዓሶም","chapter":"1","verse":"22","text":"ታኣኮ ኪሪስቶሴና ማዒ ናንጊፃ ዓኣፒ ማዾ ማዺሻያ ማዔቴ፥ ሃሢ ናንጊና ሃይቢናይዳፓ ዎኖ ታ ዶኦራንዳቴያ ታኣም ዔርቱዋሴ።"},{"book":"ፒልጲሲዮሴ ዓሶም","chapter":"1","verse":"23","text":"ዬንሢ ላምዖ ማሊፆንሢና ታ ሜታዻኔ፤ ፔቴ'' ዛሎ''ና ሃካ ናንጊፆይዳፓ ሃይቢና ዱማዺ፥ ኪሪስቶሴና ዎላ'' ታ ናንጋኒ ኮዓኔ፤ ዓይጎሮ ጌዔቴ ኪሪስቶሴና ማዒፃ ቢያፓ ባሼ ታኣም ማዔሢሮኬ።"},{"book":"ፒልጲሲዮሴ ዓሶም","chapter":"1","verse":"24","text":"ሜሌ'' ዛሎ''ና ዒንሢ ማኣዳ''ኒ ታኣኮ ሃካ ሳዓ ናንጊፃ ሚርጌ ኮይሳያ ማዔሢ ታ ዛጋኔ።"},{"book":"ፒልጲሲዮሴ ዓሶም","chapter":"1","verse":"25","text":"ታኣኮ ዬኖ ዛሎ'' ማሊፃ ባሼያ ማዔሢሮ ሃይቢዳፓ ታ ዓቲ'' ዒንሢና ዎላ'' ናንጋንዳሢ ታ ጉሙርቃኔ፤ ያዺ ማዔቴ፦ ኪሪስቶሴ ጉሙርቂ ዲጪሢና ዎዛና ዒንሢ ዴንቃንዳኔ።"},{"book":"ፒልጲሲዮሴ ዓሶም","chapter":"1","verse":"26","text":"ላሚ ዒንሢ ኮይላ'' ታ ሙካኣና ታ ዛሎ''ና ኪሪስቶሴና ዒንሢኮ ዓኣ ዎዞና ዒንሢ ሚርጌና ዎዛዻንዳኔ።"},{"book":"ፒልጲሲዮሴ ዓሶም","chapter":"1","verse":"27","text":"ዓካሪ ቢያፓ ባሼ ማዔ ባካ ዓይጎዳይ ጌዔቴ፦ ናንጋ ዒንሢኮ ኪሪስቶሴ ኮዦ ሃይሶ ጋላቲሳያ ማዓኒ ኮይሳሢኬ፤ ዬይ ያዺ ማዔቴ ታ ዒንሢ ሙኪ ዛጌቴያ ሃኬ ማዔቴያ ፔቴ'' ማሊሢና ዶዲ ዒንሢ ዔቃንዳሢንታ ኮዦ ሃይሶ ማዾ'' ዶዲ ዒንሢ ማዻንዳሢ ታ ጉሙርቃኔ።"},{"book":"ፒልጲሲዮሴ ዓሶም","chapter":"1","verse":"28","text":"ዓይጎ ባኣዚ''ናኣ ማዖም ዒንሢ ማዾ'' ማካ ዓሶ ዒጊጪፖቴ፤ ዬይ ዒንሢኮ ጫርሹማ ዔያቶም ባይሲንታ ማላታ ማዓዛ ዒንሢም ጋዓንቴ ዻቂንታም ፆኦሲ ዒንጌ ማላታ ማዓንዳኔ።"},{"book":"ፒልጲሲዮሴ ዓሶም","chapter":"1","verse":"29","text":"ኪሪስቶሴ ዛሎ'' ዒንሢ ሜቶ ዔካንዳጉዴያ ማዓንዳፓዓቴም ዒዛ ጉሙርቃንዳጉዲ ሌሊ ሃይ ፆኦሲኮ ኮሹሞ ዒንጊፆ ማዻ'' ዒንሢም ዒንጊንቲባኣሴ።"},{"book":"ፒልጲሲዮሴ ዓሶም","chapter":"1","verse":"30","text":"ዬያሮ ሃሢ ዒንሢ ታኣና ዎላ'' ሜታዻያ ማዔኔ፤ ዬይ ሜታሢ ሃያኮ ቤርታ ታና ሄሌ''ሢና ሃሢያ ታኣኒ ሜታሢዳ ዓኣሢ ዒንሢ ዋይዛሢኬ።"}]}