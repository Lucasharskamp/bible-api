{"data":[{"book":"Bhagalatia","chapter":"5","verse":"1","text":"A Kilishitu bhashikutugombola kopoka muutumwa nkupinga tubhe tubhangwana kaje. Bhai nnjimangane ukoto nnaibhikanje kabhili muutumwa."},{"book":"Bhagalatia","chapter":"5","verse":"2","text":"Mpilikananje, nne a Pauli ngunakunnugulilanga kuti, nkali nnjalukangaga nngabha kuti a Kilishitu shibhannjangutilanje shindu."},{"book":"Bhagalatia","chapter":"5","verse":"3","text":"Kabhili nguti nnei, mundu jojowe apingaga kujaluka papinjikwa kukagulila Shalia jowe ja a Musha."},{"book":"Bhagalatia","chapter":"5","verse":"4","text":"Bhai monaga nnapinganga mmonekanje mmambonenji nkukagulila Shalia ja a Musha, bhai penepo nshikwiembuyanga na a Kilishitu, numbe gwangali nema ja a Nnungu."},{"book":"Bhagalatia","chapter":"5","verse":"5","text":"Pabha uwe tunakulupalila kupegwa aki jetu kwa ngulupai ya Mmbumu jwa a Nnungu."},{"book":"Bhagalatia","chapter":"5","verse":"6","text":"Pabha kujaluka na ungajaluka nkulundana na a Yeshu Kilishitu, kukajenjesheya shindu, ikabhe shindu sha mmbone ni kukola ngulupai jiikamula liengo nkupingana."},{"book":"Bhagalatia","chapter":"5","verse":"7","text":"Pakuti mwatendaga kagulilanga ukoto! Bhai gani ang'ibhililenje nnakundanje ya kweli."},{"book":"Bhagalatia","chapter":"5","verse":"8","text":"Bhantendilenje nneyo, nngabha a Nnungu bhanshemilenje."},{"book":"Bhagalatia","chapter":"5","verse":"9","text":"Gene majiganyo ga unamiga ni malinga ngedule shishoko shikombola kushashamiya utandi gwanngwinji!"},{"book":"Bhagalatia","chapter":"5","verse":"10","text":"Nne ngunakulupalila kuti nkulundana na Bhakulungwa bhetu, nkailundanga na ng'aniyo ina ikalandana na yangu. Ikabhe jwene akunshumbuyangajo, shaukumulwe nkali abhe gani."},{"book":"Bhagalatia","chapter":"5","verse":"11","text":"Kwa nneyo ashaalongo ajangunji, ibhaga ntenga gungunnungushiyanga gunataya indu ya jaluka, bhai, kwa nndi ngunashumbuywa? Monaga nneyo, ntenga gungulunguya ga ligongo lya nshalabha gwa a Yeshu ukanakole shigwegwe."},{"book":"Bhagalatia","chapter":"5","verse":"12","text":"Bhakunshumbuyangabho mbaya bhakaiunilenje ntonga ashayenenji."},{"book":"Bhagalatia","chapter":"5","verse":"13","text":"Mmanganyanji ashaalongo ajangunji, kunshemwilwenje kuungwana. Ikabheje gwene ungwanago unabhe shiumilo sha mundu kukagulila indu yapinga nyene, ikabhe nnjangutane kwa pingana."},{"book":"Bhagalatia","chapter":"5","verse":"14","text":"Pabha shalia yowe ya a Musha ishikamulilwa na lilobhe limo, numbe alino. “Mumpinje nnongo nnjenu malinga shinkwiipinga mmayene.”"},{"book":"Bhagalatia","chapter":"5","verse":"15","text":"Ikabheje nnumanangaga na taunana malinga bhannyama, mwiteiganje nnabhulagananga mwashaayenenji!"},{"book":"Bhagalatia","chapter":"5","verse":"16","text":"Bhai nguti nnei, itendi yenunji ilongoywe naka Mbumu jwa a Nnungu, penepo nkakagulilanga ilokoli ya shiilu."},{"book":"Bhagalatia","chapter":"5","verse":"17","text":"Pabha ilokoli ya shiilu inakanana naka Mbumu jwa a Nnungu, najwalakwe Mbumu anakanana na ilokoli ya shiilu, pabha yenei inakanana, nikuntendanga nnakombolanje tenda inkupinganga."},{"book":"Bhagalatia","chapter":"5","verse":"18","text":"Ikabheje nnongoywangaga naka Mbumu jwa a Nnungu, bhai nkalongoywanga kabhili na Shalia ja a Musha."},{"book":"Bhagalatia","chapter":"5","verse":"19","text":"Bhai itendi ya shiilu ilimanyika numbe ni aino, kulabhalabha na jajaatika na kwetela,"},{"book":"Bhagalatia","chapter":"5","verse":"20","text":"kutindibhalila yanamu na uwabhi na lupimililo na mpwai na shilokoli na nnjimwa na shienga na mitau na lekana"},{"book":"Bhagalatia","chapter":"5","verse":"21","text":"shipepo na nnjimwa na kushumiya indu ya unami na kukolelwa na kudoka na itendi ina ilandana na yeneyo. Kwa yeneyo ngunakummalanjilanga shangupe, malinga shinammalanjilenje kuti, bhandu bhatendanga itendi ya nneyo, bhakajinjilanga muupalume gwa a Nnungu."},{"book":"Bhagalatia","chapter":"5","verse":"22","text":"Ikabheje shiepo shika Mbumu jwa a Nnungu ni, kupingana na kuangalala na ulele na kwiiluma ntima na uguja na ntuka na kulupalika,"},{"book":"Bhagalatia","chapter":"5","verse":"23","text":"kwiitimalika na kwiiluma ntima. Kupunda genega, jakwa Shalia ja a Musha jikanana na genega."},{"book":"Bhagalatia","chapter":"5","verse":"24","text":"Na bhalinginji na a Yeshu Kilishitu bhashilimbiyanga iilu yabhonji inakunde ng'aniyo yangali ya mmbone na ilokoli ya nyata."},{"book":"Bhagalatia","chapter":"5","verse":"25","text":"Tutamaga nkulongoywa na Mbumu jwa a Nnungu, na tukamule genego gutulongoywa naka Mbumu jwa a Nnungu."},{"book":"Bhagalatia","chapter":"5","verse":"26","text":"Bhai tunaipune akuno tulitandubhana na bhonelana."}]}