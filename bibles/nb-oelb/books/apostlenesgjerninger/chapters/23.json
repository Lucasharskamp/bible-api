{"data":[{"book":"Apostlenes gjerninger","chapter":"23","verse":"1","text":"Da Paulus kom inn, så han medlemmene i rådet rett i øynene og sa: ”Brødre, jeg har alltid levd livet mitt med god samvittighet for Gud.”"},{"book":"Apostlenes gjerninger","chapter":"23","verse":"2","text":"Da ga øverstepresten Ananias befaling om at de som sto nærmest Paulus, skulle slå ham over munnen."},{"book":"Apostlenes gjerninger","chapter":"23","verse":"3","text":"Paulus sa til han: ”Gud skal slå deg, du som har sunket ned i en slik dobbelmoral! Her sitter du for å dømme meg etter Moseloven23:3 Moseloven, eller den jødiske loven, finnes skrevet ned i Første til Femte Mosebok., og så bryter du selv loven ved å befale at de skal slå meg.”"},{"book":"Apostlenes gjerninger","chapter":"23","verse":"4","text":"De som sto ved siden av Paulus, sa da til ham: ”Hvordan våger du å forulempe Guds øversteprest?”"},{"book":"Apostlenes gjerninger","chapter":"23","verse":"5","text":"”Tilgi meg brødre”, svarte Paulus, ”jeg visste ikke at han var øversteprest. Det står i Skriften23:5 ”Skriften” for jødene er Bibelens første del, den som vi kaller Det gamle testamente.: ’Du skal ikke forbanne den som er leder for folket ditt.23:5 Se Andre Mosebok 22:28.’ ”"},{"book":"Apostlenes gjerninger","chapter":"23","verse":"6","text":"Hva Paulus derimot visste, var at noen av medlemmene i rådet var saddukeere, mens andre var fariseere.23:6 Fariseer og sadukeere var to religiøse partier blant jødene. Derfor ropte han: ”Brødre, jeg er fariseer liksom alle mine forfedre. Og jeg blir stilt for retten her i dag fordi jeg tror at de døde står opp igjen.”"},{"book":"Apostlenes gjerninger","chapter":"23","verse":"7","text":"Dette delte straks rådet i to grupper som begynte å krangle med hverandre."},{"book":"Apostlenes gjerninger","chapter":"23","verse":"8","text":"Saddukeerne tror nemlig ikke at de døde står opp igjen eller at det finnes engler eller ånder. Fariseerne derimot tror på alt dette."},{"book":"Apostlenes gjerninger","chapter":"23","verse":"9","text":"Alle i rådet skrek i munnen på hverandre, og noen av de skriftlærde23:9 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente. fra partiet til fariseerne stilte seg opp og forsvarte Paulus. ”Vi kan ikke se at denne mannen har gjort noe galt”, protesterte de høylytt. ”Kanskje en Ånd eller en engel virkelig har snakket til ham.”"},{"book":"Apostlenes gjerninger","chapter":"23","verse":"10","text":"Krangelen ble bare verre og verre, og mennene rykket og slet i Paulus fra alle kanter. Til slutt fikk kommandanten gitt befaling til soldatene om å ta med Paulus og føre ham til festningsborgen, etter som han var redd for at de skulle slite ham i filler."},{"book":"Apostlenes gjerninger","chapter":"23","verse":"11","text":"Da det seinere var blitt natt, viste Herren Jesus seg for Paulus og sa: ”Vær ikke redd! På samme måten som du har fortalt om meg her i Jerusalem, skal du også fortelle om meg i Roma.”"},{"book":"Apostlenes gjerninger","chapter":"23","verse":"12-13","text":"Neste morgen samlet mer enn 40 jødiske menn seg og sverget på at de verken skulle spise eller drikke før de hadde drept Paulus."},{"book":"Apostlenes gjerninger","chapter":"23","verse":"14","text":"De gikk til øversteprestene og folkets ledere og sa: ”Vi har sverget en ed og lovet at vi verken skal spise eller drikke før vi har drept Paulus."},{"book":"Apostlenes gjerninger","chapter":"23","verse":"15","text":"Be derfor kommandanten om at han lar Paulus bli stilt for rådet igjen. Si til ham at dere vil undersøke tilfellet nærmere, så kan vi drepe ham når han er på vei hit.”"},{"book":"Apostlenes gjerninger","chapter":"23","verse":"16","text":"Paulus sin søstersønn fikk greie på planene deres og gikk til festningsborgen og fortalte alt for Paulus."},{"book":"Apostlenes gjerninger","chapter":"23","verse":"17","text":"Straks kalte han til seg en offiser og sa: ”Ta med denne unge mannen til kommandanten. Han har noe viktig å fortelle ham.”"},{"book":"Apostlenes gjerninger","chapter":"23","verse":"18","text":"Offiseren gikk da til kommandanten og forklarte: ”Fangen Paulus kalte på meg og ba meg ta med denne unge mannen til deg. Han har visst noe å fortelle deg.”"},{"book":"Apostlenes gjerninger","chapter":"23","verse":"19","text":"Kommandanten tok ham da ved armen og førte ham til siden og spurte: ”Hva er det du har å fortelle?”"},{"book":"Apostlenes gjerninger","chapter":"23","verse":"20","text":"Søstersønnen til Paulus forklarte straks: ”Jødene har blitt enige om å be deg sende Paulus ned til deres råd i morgen, slik at de kan undersøke tilfellet nærmere."},{"book":"Apostlenes gjerninger","chapter":"23","verse":"21","text":"Ikke la dem få det som de vil, for mer enn 40 menn ligger gjemt i et bakhold for å drepe Paulus. De har sverget at de verken skal spise eller drikke før han er død. De har allerede gjort seg klare og venter bare på at du skal gi ditt ja.”"},{"book":"Apostlenes gjerninger","chapter":"23","verse":"22","text":"Kommandanten advarte ham og sa: ”Ingen må få vite at du har fortalt meg dette”, og så lot han mannen gå."},{"book":"Apostlenes gjerninger","chapter":"23","verse":"23","text":"Kommandanten kalte på to av offiserene sine og sa: ”Kall ut 200 soldater som står klare til å marsjere til Cæsarea klokka ni i kveld sammen med 200 spydkastere og 70 ryttere."},{"book":"Apostlenes gjerninger","chapter":"23","verse":"24","text":"Gi Paulus en hest å ri på og pass på, at han kommer fram til landshøvdingen Feliks i god behold.”"},{"book":"Apostlenes gjerninger","chapter":"23","verse":"25","text":"Han skrev følgende brev til landshøvdingen:"},{"book":"Apostlenes gjerninger","chapter":"23","verse":"26","text":"”Fra Claudius Lysias,"},{"book":"Apostlenes gjerninger","chapter":"23","verse":"27","text":"Denne mannen har blitt arrestert av jødene. De skulle nettopp til å drepe ham da jeg sendte ut soldater for å redde ham. Etterpå har jeg fått vite at han er romersk borger."},{"book":"Apostlenes gjerninger","chapter":"23","verse":"28","text":"Jeg førte ham ned til Det jødiske rådet23:28 Det jødiske rådet hadde omkring 70 medlemmer, og besto av alle de religiøse og politiske lederne i Israel. Rådet fungerte under den romerske okkupasjonen som domstol, men hadde også rett til å bestemme i enkelte politiske spørsmål. for å få greie på hva de anklaget ham for."},{"book":"Apostlenes gjerninger","chapter":"23","verse":"29","text":"Jeg forsto snart at det bare var noen interne stridsspørsmål som hadde med deres religiøse lover å gjøre, og ikke noe som bør bli straffet med fengsel eller døden."},{"book":"Apostlenes gjerninger","chapter":"23","verse":"30","text":"Senere fikk jeg ved en anledning greie på at de planla å drepe han, og jeg besluttet derfor å sende ham til deg. Jeg har også formant motstanderne hans til å legge fram anklagene sine for deg.”"},{"book":"Apostlenes gjerninger","chapter":"23","verse":"31","text":"Samme natten tok soldatene Paulus og førte ham til den romerske militærforlegningen Antipatris23:31 Antipatris lå mitt mellom Jerusalem og Cæsarea. slik de hadde fått befaling om."},{"book":"Apostlenes gjerninger","chapter":"23","verse":"32","text":"Neste morgen fortsatte de 70 rytterne med ham til Cæsarea, mens de øvrige mennene vendte tilbake til festningsborgen i Jerusalem."},{"book":"Apostlenes gjerninger","chapter":"23","verse":"33","text":"Da de kom fram til Cæsarea, overlot de brevet til landshøvdingen Feliks og førte Paulus inn til han."},{"book":"Apostlenes gjerninger","chapter":"23","verse":"34","text":"Landshøvdingen leste brevet og spurte Paulus hvilken provins han kom fra. ”Fra Kilikia”, svarte Paulus."},{"book":"Apostlenes gjerninger","chapter":"23","verse":"35","text":"”Bra”, sa landshøvdingen, ”jeg skal ta opp saken din når de som anklager deg kommer hit.” Så ga han befaling om at Paulus skulle bli anbrakt i fengslet som lå i palasset til kong Herodes."}]}