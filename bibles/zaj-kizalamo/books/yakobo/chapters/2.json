{"data":[{"book":"YAKOBO","chapter":"2","verse":"1","text":"Ndugu zangu, modahaze kulonga kamba muna nhamanila mkuilumba hamoja na Mndewa wetu Yesu Kilisto mwene yenzi kuno mowanogela wanhu wayagwe na wayagwe mowehila?"},{"book":"YAKOBO","chapter":"2","verse":"2","text":"Tutende keza munhu mumting'hano wenu yavalile kitindi cha zahabu na vivalo vinogile, na munhu iyagwe mkumbulu yavalile vivalo vifitile kengila."},{"book":"YAKOBO","chapter":"2","verse":"3","text":"Ihawa molagusa hishima ha ija imunhu yavalile vivalo vinogile na kulonga, “Kala hano hanhu hanogile,” ila momulongela ija imkumbulu, “Ima haja,” ama “Kala hasi ha magulu gangu,”"},{"book":"YAKOBO","chapter":"2","verse":"4","text":"mbagu ino hailagusa kamba ulamuzi wenu wolongozwa na nia ihile?"},{"book":"YAKOBO","chapter":"2","verse":"5","text":"Tegelezeni, ndugu zangu wanogelwa! Mulungu hawasagule wakumbulu wa ulumwengu uno wawe wagoli mnhamanila? Hewo sio awo wondawauhale undewa uja Mulungu uyekile kilagano na waja womnogela heyo?"},{"book":"YAKOBO","chapter":"2","verse":"6","text":"Ila mweye hamuwahishimila wakumbulu. Sio wagoli wowagaza mweye na kuwakwekwesa mkuwagala m'vitala?"},{"book":"YAKOBO","chapter":"2","verse":"7","text":"Hewo sio waja wodilonga vihile twaga dinogile da Yesu Kilisto dimgweleligwe?"},{"book":"YAKOBO","chapter":"2","verse":"8","text":"Ihawa modivikiza lagizo da Undewa wa Mulungu dili Mzinyandiko Zing'alile zilonga, “Mnogele munhu wa habehi nagwe kamba vuukinogela mwenyego,”2:8 Mbuli zino zolawa mkitabu cha MBULI ZA WALAWI 19:18. motenda vinogile."},{"book":"YAKOBO","chapter":"2","verse":"9","text":"Ila kamba mowanogela wanhu wayagwe na wayagwe hamuwanogela, motenda vilozo, na lagizo hijo dowapeta mweye kamba wakeng'enha wa malagizo."},{"book":"YAKOBO","chapter":"2","verse":"10","text":"Kwavija munhu yoyose yogagoga Malagizo gose ga Musa, ila yahaikwangwala Mdilagizo dimwe, kopetigwa kamba kahonyela mkugakeng'enha Malagizo gose."},{"book":"YAKOBO","chapter":"2","verse":"11","text":"Kwavija heyo yalongile, “sambiutende ugoni,”2:11 Mbuli zino zolawa mkitabu cha KUHALAWA 20:14; NG'HUMBUKILA YA TOLATI 5:18. vivija kalonga, “sambiukome.”2:11 Mbuli zino zolawa mkitabu cha KUHALAWA 20:13; NG'HUMBUKILA YA TOLATI 5:17. Na ihawa hutenda ugoni ila kokoma, kugaluka mkeng'enha Malagizo higo."},{"book":"YAKOBO","chapter":"2","verse":"12","text":"Longeni na kutenda kamba wanhu wondawatagusigwe na dilagizo dija ditugalila ulegeho."},{"book":"YAKOBO","chapter":"2","verse":"13","text":"Kwavija nhaguso yowabule bazi ha munhu yoyose yalibule bazi. Ila kamba muhawonela wanhu bazi, Mulungu kowonela mweye bazi kipigiti vondayawataguse."},{"book":"YAKOBO","chapter":"2","verse":"14","text":"Ndugu zangu, vino vilumba kamba munhu kolonga kanayo nhamanila ila hailagusa kubitila sang'hano zake? Nhamanila kamba hiyo yodaha kumkombola munhu kulawa muinhaguso ya Mulungu?"},{"book":"YAKOBO","chapter":"2","verse":"15","text":"Tutende ndugu yako kabule vivalo na kabule mandia,"},{"book":"YAKOBO","chapter":"2","verse":"16","text":"na gweye kolonga, “Genda na tindiwalo, ukote moto na kwiguta,” ila humgwelela kinhu chochose, kinhu chaki kinogile chuutendile?"},{"book":"YAKOBO","chapter":"2","verse":"17","text":"Vivija nhamanila iiyeka, ihawa yabule sang'hano, nhamanila yako haidaha kutenda kinhu chochose."},{"book":"YAKOBO","chapter":"2","verse":"18","text":"Ila munhu kodaha kulonga, “Gweye kunayo nhamanila, nie nna sang'hano.” Nilagusile nhamanila yako bila sang'hano, na nie nokulagusila nhamanila yangu kubitila sang'hano zangu."},{"book":"YAKOBO","chapter":"2","verse":"19","text":"Gweye kotogola kamba hana Mulungu imwe! Vinoga! Hata vinyamkela wotogola vivo na kugudema."},{"book":"YAKOBO","chapter":"2","verse":"20","text":"M'bozi gweye, hona kamba nhamanila bila sang'hano jaga bule?"},{"book":"YAKOBO","chapter":"2","verse":"21","text":"Muhenga wetu Ablaham hapetigwe kuwa bule uzenzeleganye sama ya kija kiyatendile kipigiti viyamulavile mwanage Isaka mkilingo cha kulavila nhosa?"},{"book":"YAKOBO","chapter":"2","verse":"22","text":"Kuvona kamba nhamanila yake na sang'hano zake visang'hanika hamoja, na nhamanila yake itendigwa ileke kuhungula hanhu kubitila kija kiyatendile."},{"book":"YAKOBO","chapter":"2","verse":"23","text":"Na Nyandiko Zing'alile zivikila, zija zilonga, “Ablaham kamtogola Mulungu, na kapetigwa kamba kabule uzenzeleganye,”2:23 Mbuli zino zolawa mkitabu cha MWANDUSO 15:6. na heyo kakemigwa mbwiga wa Mulungu."},{"book":"YAKOBO","chapter":"2","verse":"24","text":"M'vona kamba munhu kopetigwa kuwa bule uzenzeleganye kubitila kija choyotenda na sio kubitila nhamanila iiyeka."},{"book":"YAKOBO","chapter":"2","verse":"25","text":"Vivija, hata Lahabu, ija yakalile mtenda ugoni ndwanga, kapetigwa kuwa bule uzenzeleganye sama ya kija kiyatendile kipigiti viyawabokele waja visepi na kuwalongela wachole kubitila nzila iyagwe.2:25 Mbuli zino zolawa mkitabu cha YOSHUA 2:1-3; YOSHUA 6:17-25."},{"book":"YAKOBO","chapter":"2","verse":"26","text":"Avo, kamba lukuli bila loho ludanganhika, vivija na nhamanila bila sang'hano idanganhika."}]}