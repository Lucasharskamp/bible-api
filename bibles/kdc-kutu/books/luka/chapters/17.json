{"data":[{"book":"Luka","chapter":"17","verse":"1","text":"Yesu kawalongela wanahina zake, “Vinhu vondaviwatende wanhu watende nzambi volawilila, lakini kogaya munhu ija yovitenda vilawilile!"},{"book":"Luka","chapter":"17","verse":"2","text":"Yokuwa vinoga kwa munhu ayo yagodekigwe dibwe kulu da kudugila msingo na yasigwe mbahali, kubanza kumuhonza imoja wa wadodo wano yatende nzambi."},{"book":"Luka","chapter":"17","verse":"3","text":"Avo iteganyeni!"},{"book":"Luka","chapter":"17","verse":"4","text":"Yahakutendela nzambi miyanza saba kwa siku dimoja, na kila yaheza kumwako kolonga, ‘Ng'hosa,’ kolondeka ugele kumgongo.”"},{"book":"Luka","chapter":"17","verse":"5","text":"Watumigwa wamulongela Mndewa, “Twengezele tamanilo.”"},{"book":"Luka","chapter":"17","verse":"6","text":"Mndewa kawedika, “Maza tamanilo jenu dahakuwile dodo kamba mbeyu ndodo ya haladali, mwahadahile kuulongela mbiki uno wa mkuyu, ‘Ng'oka ukaihande mbahali!’ nao wahawatogolele."},{"book":"Luka","chapter":"17","verse":"7","text":"“Vino nani kumwenu yeli na msang'hanaji yomulimila hebu kosusila ng'hondolo, yahabwela kumgunda, komulongela yalopole kuja lujo lwake?"},{"book":"Luka","chapter":"17","verse":"8","text":"Bule. Lakini komulongela, ‘Uitande, nitandile lujo lwangu, unisang'hanile mbaka ng'homeleze kuja na kung'wa, abaho na gweye koja na kung'wa.’"},{"book":"Luka","chapter":"17","verse":"9","text":"Vino komgwaa nhogolwa msang'hanaji ayo kwavija kasang'hana gaja galagilizigwe?"},{"book":"Luka","chapter":"17","verse":"10","text":"Vivo ili kumwenu mweye, mwahatenda vose vimulagilizigwe, longeni, ‘Tweye twa wasang'hanaji wadodo, tusang'hana kija kitulondigwe kusang'hana!’ ”"},{"book":"Luka","chapter":"17","verse":"11","text":"Yesu viyakalile mnzila kochola Yelusalemu, kabitila mzimbaka za vijiji va Samalia na Galilaya."},{"book":"Luka","chapter":"17","verse":"12","text":"Viyakalile kokwingila mna ikijiji kimoja, mumo kukala na wanhu longo wakalile na utamu wa dikulu, wemile kutali."},{"book":"Luka","chapter":"17","verse":"13","text":"Waguta, “Go mkulu! Yesu! Tonele bazi!”"},{"book":"Luka","chapter":"17","verse":"14","text":"Yesu kawona, kawalongela, “Gendeni mkailaguse kwa walava nhosa.”"},{"book":"Luka","chapter":"17","verse":"15","text":"Imoja wao viyone kahona, kabweleganya kwa Yesu kuno komgwaa nhogolwa Mulungu kwa sauti ng'hulu."},{"book":"Luka","chapter":"17","verse":"16","text":"Kamgwila Yesu mmagulu kingubanguba, kamtogola. Munhu ayo kakala Msamalia."},{"book":"Luka","chapter":"17","verse":"17","text":"Yesu kalonga, “Vino hawakalile wanhu longo wahonyigwe? Wayagwe tisa wa kwahi?"},{"book":"Luka","chapter":"17","verse":"18","text":"Vino kuduhu iyagwe yabwelile kumgwaa nhogolwa Mulungu, ila munhu ino hali muyahudi?”"},{"book":"Luka","chapter":"17","verse":"19","text":"Abaho Yesu kamulongela munhu ija, “Ima na uchole. Kutamanila kwako kukuhonya.”"},{"book":"Luka","chapter":"17","verse":"20","text":"Mafalisayo wayagwe wamuuza Yesu Undewa wa Mulungu vondawize. Yesu kawedika, “Undewa wa Mulungu hawiza kwa kukoneka kwa meso."},{"book":"Luka","chapter":"17","verse":"21","text":"Kuduhu munhu yonda yalonge, ‘Lola, uno hano!’ hebu ‘Uja haja!’ Kwavija Undewa wa Mulungu wa mgati mmwenu.”"},{"book":"Luka","chapter":"17","verse":"22","text":"Abaho kawalongela wanahina zake, “Kipindi chokwiza vonda mulonde kuyona siku imoja mwiizisiku za Mwana wa Munhu, lakini hondamuyone bule."},{"book":"Luka","chapter":"17","verse":"23","text":"Baho wanhu wowalongela, ‘Loleni kakuja!’ hebu ‘Loleni, kahano!’ Sekemuwakweleleze."},{"book":"Luka","chapter":"17","verse":"24","text":"Kwavija kamba vija lumwesa vilulawilila kuulanga na kumwemwesa kulawa mwambu umoja mbaka mwambu uyagwe, vivo vondayawe Mwana wa Munhu mwiisiku yake."},{"book":"Luka","chapter":"17","verse":"25","text":"Lakini tanhu kolondeka yadununzike ng'hani na kulemigwa na wanhu wa lukolo luno."},{"book":"Luka","chapter":"17","verse":"26","text":"Kamba viikalile mna ikipindi cha Nuhu, vivo vondaiwe mzisiku za Mwana wa Munhu."},{"book":"Luka","chapter":"17","verse":"27","text":"Kila munhu kakala koja na kung'wa, kusola na kusoligwa mbaka siku ija Nuhu viyengile mdisafina. Mvula ng'hulu itowa na kuwakoma wanhu wose."},{"book":"Luka","chapter":"17","verse":"28","text":"Vivija kamba viilawilile mna ikipindi cha Lutu. Wanhu wagendelela kuja na kung'wa, kugula na kuchuuza, kuhanda na kuzenga."},{"book":"Luka","chapter":"17","verse":"29","text":"Lakini siku ija Lutu viyasegele Sodoma, moto na mabwe gokwaka vilagala hasi na kuwakoma wose."},{"book":"Luka","chapter":"17","verse":"30","text":"Vivo vondaiwe mwiisiku Mwana wa Munhu vonda yagubuligwe."},{"book":"Luka","chapter":"17","verse":"31","text":"“Mwiisiku ayo, munhu yeli mkiswili cha ng'anda yake sekeyahumuluke mng'anda kusola vinhu vake, vivija munhu yeli kumgunda sekeyabwele ukayake."},{"book":"Luka","chapter":"17","verse":"32","text":"Kumbukeni gampatile mwehe wake Lutu."},{"book":"Luka","chapter":"17","verse":"33","text":"Munhu yoyose yolonda kuukombola ugima wake mwenyego, kowagiza, na yoyose yowagiza ugima wake, koukombola."},{"book":"Luka","chapter":"17","verse":"34","text":"Nowalongela, kilo acho wanhu wabili wawasile mulusazi lumoja, imoja kosoligwa na iyagwe kolekigwa."},{"book":"Luka","chapter":"17","verse":"35","text":"Watwanzi wabili woduga sembe hamoja, imoja kosoligwa na iyagwe kolekigwa."},{"book":"Luka","chapter":"17","verse":"36","text":"Wanhu wabili wokuwa kumgunda, imoja kosoligwa na iyagwe kolekigwa.”"},{"book":"Luka","chapter":"17","verse":"37","text":"Wanahina zake wamuuza, “Vino, kwahi Mndewa?”"}]}