{"data":[{"book":"Matei","chapter":"9","verse":"1","text":"Yesu kengila mne mnumbwi, kaloka kumwambu koya mne ghumji ghwake."},{"book":"Matei","chapter":"9","verse":"2","text":"Iwanu wangi wamghalila imunu iyaholole iyawasile mne chilagho. Yesu honile ukutoghola kwawo, kamlongela imunu yula iyaholole, “Ughumighwe ghumoyo mwanangu, nzambi tsako tsileghusighwa.”"},{"book":"Matei","chapter":"9","verse":"3","text":"Bahala iwalangulitsi wangi wa Ghamalaghitso tsawelongela. “Imunu yuno komligha Imulungu.”"},{"book":"Matei","chapter":"9","verse":"4","text":"Yesu tsakamanya achila chawang'ali wakwalangula. Apfo kawaghutsa, “Ebali mkwalangula ghehile mne imimoyo yenu?"},{"book":"Matei","chapter":"9","verse":"5","text":"Chihi chibewe, kulonga, ‘Nzambi tsako tsileghusighwa,’ au kulonga, ‘Winuke ughende’?"},{"book":"Matei","chapter":"9","verse":"6","text":"Lelo nobama mmanye ka Imwana we Imunu kana uwetso muisi wa kuwaleghusila wanu nzambi.” Kuya kamlongela imunu iyaholole, “Winuke, usole chilagho chako, uke ukaye!”"},{"book":"Matei","chapter":"9","verse":"7","text":"Baho imunu yula kenuka, koka ukaye."},{"book":"Matei","chapter":"9","verse":"8","text":"Iwanu hawonile pfino tsawapfuka, wamtunya Imulungu, iyaweng'ile iwanu uwetso awo."},{"book":"Matei","chapter":"9","verse":"9","text":"Yesu tsakoka hanu aho, na hayang'ali yoghenda, kamwona imsola kodi, iyakemighwe Matei. Kakala hanu ha ukulihila kodi, Yesu kamlongela, “Niwinze,”"},{"book":"Matei","chapter":"9","verse":"10","text":"Yesu hayang'ali yakuja ichijo cha nemihe mng'anda, iwasola kodi wengi na iwanu wehile watsa na ukuja naye hamwe na iwanang'ina wake."},{"book":"Matei","chapter":"9","verse":"11","text":"Mafarisayo hawonile apfo, wawaghutsa iwanang'ina wake, “Ule mlangulitsi wenu kakuja ne iwanu wano?”"},{"book":"Matei","chapter":"9","verse":"12","text":"Yesu hayahulike apfo, kawalongela, “Si iwanu waghima bae iwobama mghanga, ila iwatamu iwo iwobama mghanga."},{"book":"Matei","chapter":"9","verse":"13","text":"Lekeni mghende mkelangulitse mana ye imbuli ino, ‘Nobama libatsi, wala si inambiko bae.’ Kwaapfila sitsile bae kuwakema iwanu wanoghile, ila iwanu wehile.”"},{"book":"Matei","chapter":"9","verse":"14","text":"Iwanu iwamuwinzile Yohane Mbatitsa tsawamghendela Yesu, wamghutsa, “Ule twetwe na Mafarisayo twofunga, lekeni iwanang'ina wako ng'awofunga bae?”"},{"book":"Matei","chapter":"9","verse":"15","text":"Yesu kawedika, “Apfi yodahika iwahenza iwakemighwe mne chihungo che ukukwela walile aku imunu iyokwela yang'ali nawo? Mbe! Ng'aidahika bae, litsuwa litsakutsa imunu iyokwela katsosolighwa kulawa mna wawo, baho watsofunga."},{"book":"Matei","chapter":"9","verse":"16","text":"“Iwanu ng'awochika bae ichalaka che lighwanda lya sambi mne lighwanda lya ghumwande, kwaapfila ichilaka acho chitsolidegha lighwanda lya ghumwande, na hala ihadegheke hatsakongetseka."},{"book":"Matei","chapter":"9","verse":"17","text":"Pfipfila kuduhu imunu yoghuma dipfai ya sambi mne pfibuyu pfe ghumwande, ang'atenda apfo, pfibuyu apfo pfitsotulika na dipfai itsakwitika. Ila dipfai ya sambi yoghumighwa mne pfibuyu pfa sambi, kuya pfose pfibili pfokala ghoya.”"},{"book":"Matei","chapter":"9","verse":"18","text":"Hayang'ali yolonga apfi, imkulu wa Wayahudi kamghendela, kamtowela ghamaghoti, kalonga, “Mwanangu kafa sambisambi, lekeni utse umwikile ghumoko katsohona.”"},{"book":"Matei","chapter":"9","verse":"19","text":"Yesu kenuka, koka naye, na iwanang'ina wake woka hamwe naye."},{"book":"Matei","chapter":"9","verse":"20","text":"Ipinga yumwe iyang'ali yoghula utamu wa ukulawa idamu kwe imiyaka kumi na mili kamtsila Yesu kuchughu, kakinda imindo ye ghwanda lyake."},{"book":"Matei","chapter":"9","verse":"21","text":"Tsakelongela mwenyegho, “Ning'akinda lighwanda lyake, nitsohona.”"},{"book":"Matei","chapter":"9","verse":"22","text":"Yesu kahunduka kamwona ipinga ayo, kamlongela, “Mwanangu, ughumighwe ghumoyo! Ukutoghola kwako kukuhonetsa.” Bahala ipinga hayo kahona."},{"book":"Matei","chapter":"9","verse":"23","text":"Kuya Yesu tsakapfika mng'anda mwa imkulu ayo. Na hayawonile awala iwotowa pfimbeta na mtingano we iwanu iwolila,"},{"book":"Matei","chapter":"9","verse":"24","text":"kawalongela, “Mlawe kunze, imwana ng'afile bae, ila kawasa!” Lekeni wawo tsawamseka."},{"book":"Matei","chapter":"9","verse":"25","text":"Mtingano ghwe iwanu haghulawile kunze, Yesu kengila mghati, kamkinda ghumoko, bahala kenuka."},{"book":"Matei","chapter":"9","verse":"26","text":"Mbuli ino yenela mne isi tsose."},{"book":"Matei","chapter":"9","verse":"27","text":"Yesu tsakoka hanu hala, hayang'ali mzila pfifita weli wamuwinza, aku wokemelela, “Utwonele libatsi, Imwana wa Daudi!”"},{"book":"Matei","chapter":"9","verse":"28","text":"Yesu hayengile mng'anda, pfifita wala weli wamghendela, Yesu kawaghutsa, “Apfi mwotoghola ka nene nodaha kuwahonetsa?” Wedika,"},{"book":"Matei","chapter":"9","verse":"29","text":"Kuya katsikinda nenge tsawo, kalonga, “Iwe ka pfamtoghola!”"},{"book":"Matei","chapter":"9","verse":"30","text":"Nenge tsawo tsidaha kwona, Yesu kawakanya ghendo, “Mwalangitse, imunu wowose yaleke kumanya agha ghose.”"},{"book":"Matei","chapter":"9","verse":"31","text":"Lekeni woka, watsipwililisa mbuli tsake mne isi ila yose."},{"book":"Matei","chapter":"9","verse":"32","text":"Hawang'ali wakuka, iwanu wamghalila Yesu imunu chibubu yane ichinyamkela."},{"book":"Matei","chapter":"9","verse":"33","text":"Bahala ichinyamkela hayalapfighwe, Imunu yula chibubu kandusa kulonga. Iwanu wose tsawakangawala walonga, “Ng'ana chilawile bae chinu ka chino mne isi ya Isiraeli!”"},{"book":"Matei","chapter":"9","verse":"34","text":"Lekeni Mafarisayo walonga, “Imkulu we pfinyamkela iye iyomwing'a Yesu uwetso wa kulapfa pfinyamkela.”"},{"book":"Matei","chapter":"9","verse":"35","text":"Yesu tsakaghenda mne tsiisi na kaye tsose, kalangulitsa mne tsing'anda tsawo tse ukulombela, kawapetela Imbuli Inoghile ya Undewa we Imulungu na kuwahonetsa iwanu chila utamu na maghayo ghose."},{"book":"Matei","chapter":"9","verse":"36","text":"Yesu haghwonile mtingano ghwe iwanu, kawonela libatsi kwaapfila tsawakala wepfa na wapwililika ka iwang'olo iwalihela imdimi."},{"book":"Matei","chapter":"9","verse":"37","text":"Kuya kawalongela iwanang'ina wake, “Ghamapfuno mengi, lekeni iwatenda sang'ano wadodo."},{"book":"Matei","chapter":"9","verse":"38","text":"Apfo mumlombe Imtwatsa we ghamapfuno, yawaghale iwatenda sang'ano mne mghunda ghwake.”"}]}