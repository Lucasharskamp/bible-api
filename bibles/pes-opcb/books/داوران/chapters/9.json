{"data":[{"book":"داوران","chapter":"9","verse":"1-2","text":"روزی ابیملک پسر جدعون برای دیدن خاندان مادرش به شکیم رفت و به ایشان گفت: «بروید و به اهالی شکیم بگویید که آیا می‌خواهند هفتاد پسر جدعون بر آنها پادشاهی کنند یا فقط یک نفر یعنی خودم که از گوشت و استخوان ایشان هستم؟»"},{"book":"داوران","chapter":"9","verse":"3","text":"پس آنها پیشنهاد ابیملک را با اهالی شهر در میان گذاشتند و ایشان تصمیم گرفتند از ابیملک پیروی کنند، زیرا مادرش اهل شکیم بود."},{"book":"داوران","chapter":"9","verse":"4","text":"آنها از بتخانهٔ بعل‌بریت، هفتاد مثقال نقره به ابیملک دادند و او افراد ولگردی را برای اجرای مقاصد خود اجیر کرد."},{"book":"داوران","chapter":"9","verse":"5","text":"پس آنها را با خود برداشته، به خانهٔ پدرش در عفره رفت و در آنجا بر روی سنگی هفتاد برادر خود را کشت. اما یوتام کوچکترین برادرش خود را پنهان کرد و او زنده ماند."},{"book":"داوران","chapter":"9","verse":"6","text":"آنگاه تمام اهالی شکیم و بیت‌ملو کنار درخت بلوطی که در شکیم است جمع شده، ابیملک را به پادشاهی اسرائیل برگزیدند."},{"book":"داوران","chapter":"9","verse":"7","text":"چون یوتام این را شنید، به کوه جرزیم رفت و ایستاده، با صدای بلند به اهالی شکیم گفت: «اگر طالب برکت خداوند هستید، به من گوش کنید!"},{"book":"داوران","chapter":"9","verse":"8","text":"روزی درختان تصمیم گرفتند برای خود پادشاهی انتخاب کنند. اول از درخت زیتون خواستند که پادشاه آنها شود،"},{"book":"داوران","chapter":"9","verse":"9","text":"اما درخت زیتون نپذیرفت و گفت: آیا درست است که من تنها به دلیل سلطنت بر درختان دیگر، از تولید روغن زیتون که باعث عزت و احترام خدا و انسان9‏:9 روغن زیتون برای مسح کاهنان و روشنایی چراغهای خیمه عبادت بکار می‌رفت و بعداً نیز برای مسح پادشاهان بکار برده شد. می‌شود، دست بکشم؟"},{"book":"داوران","chapter":"9","verse":"10","text":"سپس درختان نزد درخت انجیر رفتند و از او خواستند تا بر ایشان سلطنت نماید."},{"book":"داوران","chapter":"9","verse":"11","text":"درخت انجیر نیز قبول نکرد و گفت: آیا تولید میوهٔ خوب و شیرین خود را ترک نمایم صرفاً برای اینکه بر درختان دیگر حکمرانی کنم؟"},{"book":"داوران","chapter":"9","verse":"12","text":"بعد به درخت انگور گفتند که بر آنها پادشاهی کند."},{"book":"داوران","chapter":"9","verse":"13","text":"درخت انگور نیز جواب داد: آیا از تولید شیره که خدا و انسان را به وجد می‌آورد دست بردارم،9‏:13 محصول انگور مصرف مذهبی نیز داشت و به عنوان هدیه به خدا تقدیم می‌شد (خروج ۲۹‏:۴۰). فقط برای اینکه بر درختان دیگر سلطنت کنم؟"},{"book":"داوران","chapter":"9","verse":"14","text":"سرانجام همهٔ درختان به بوتهٔ خار روی آوردند و از آن خواستند تا بر آنها سلطنت کند."},{"book":"داوران","chapter":"9","verse":"15","text":"خار در جواب گفت: اگر واقعاً می‌خواهید که من بر شما حکمرانی کنم، بیایید و زیر سایهٔ من پناه بگیرید! در غیر این صورت آتش از من زبانه خواهد کشید و سروهای بزرگ لبنان را خواهد سوزاند."},{"book":"داوران","chapter":"9","verse":"16","text":"«حال فکر کنید و ببینید آیا با پادشاه ساختن ابیملک عمل درستی انجام داده‌اید و نسبت به جدعون و فرزندانش به حق رفتار نموده‌اید؟"},{"book":"داوران","chapter":"9","verse":"17","text":"پدرم برای شما جنگید و جان خود را به خطر انداخت و شما را از دست مدیانیان رهانید."},{"book":"داوران","chapter":"9","verse":"18","text":"با وجود این، شما علیه او قیام کردید و هفتاد پسرش را روی یک سنگ کشتید و ابیملک پسر کنیز پدرم را به پادشاهی خود برگزیده‌اید فقط به سبب اینکه با شما خویش است."},{"book":"داوران","chapter":"9","verse":"19","text":"اگر یقین دارید که رفتارتان در حق جدعون و پسرانش درست بوده است، پس باشد که شما و ابیملک با یکدیگر خوش باشید."},{"book":"داوران","chapter":"9","verse":"20","text":"اما اگر بر جدعون و فرزندانش ظلم کرده‌اید، آتشی از ابیملک بیرون بیاید و اهالی شکیم و بیت‌ملو را بسوزاند و از آنها هم آتشی بیرون بیاید و ابیملک را بسوزاند.»"},{"book":"داوران","chapter":"9","verse":"21","text":"آنگاه یوتام از ترس برادرش ابیملک به بئیر گریخت و در آنجا ساکن شد."},{"book":"داوران","chapter":"9","verse":"22-23","text":"سه سال پس از حکومت ابیملک، خدا رابطهٔ بین ابیملک و مردم شکیم را به هم زد و آنها شورش کردند."},{"book":"داوران","chapter":"9","verse":"24","text":"خدا این کار را کرد تا ابیملک و مردمان شکیم که او را در کشتن هفتاد پسر جدعون یاری کرده بودند، به سزای اعمال خود برسند."},{"book":"داوران","chapter":"9","verse":"25","text":"اهالی شکیم افرادی را بر قلهٔ کوهها گذاشتند تا در کمین ابیملک باشند. آنها هر کسی را از آنجا می‌گذشت، تاراج می‌کردند. اما ابیملک از این توطئه باخبر شد."},{"book":"داوران","chapter":"9","verse":"26","text":"در این هنگام جَعَل پسر عابد با برادرانش به شکیم کوچ کرد و اعتماد اهالی شهر را به خود جلب نمود."},{"book":"داوران","chapter":"9","verse":"27","text":"در عید برداشت محصول که در بتکدهٔ شکیم بر پا شده بود مردم شراب زیادی نوشیدند و به ابیملک ناسزا گفتند."},{"book":"داوران","chapter":"9","verse":"28","text":"سپس جَعَل به مردم گفت: «ابیملک کیست که بر ما پادشاهی کند؟ چرا ما باید خدمتگزار پسر جدعون و دستیارش زبول باشیم؟ ما باید به جد خود حامور وفادار بمانیم."},{"book":"داوران","chapter":"9","verse":"29","text":"اگر من پادشاه شما بودم شما را از شر ابیملک خلاص می‌کردم. به او می‌گفتم که لشکر خود را جمع کرده، به جنگ من بیاید.»"},{"book":"داوران","chapter":"9","verse":"30","text":"وقتی زبول، حاکم شهر، شنید که جَعَل چه می‌گوید بسیار خشمگین شد."},{"book":"داوران","chapter":"9","verse":"31","text":"پس قاصدانی به ارومه نزد ابیملک فرستاده، گفت: «جَعَل پسر عابد و برادرانش آمده، در شکیم زندگی می‌کنند و مردم شهر را بر ضد تو تحریک می‌نمایند."},{"book":"داوران","chapter":"9","verse":"32","text":"پس شبانه لشکری با خود برداشته، بیا و در صحرا کمین کن."},{"book":"داوران","chapter":"9","verse":"33","text":"صبحگاهان، همین که هوا روشن شد به شهر حمله کن. وقتی که او و همراهانش برای جنگ با تو بیرون آیند، آنچه خواهی با ایشان بکن.»"},{"book":"داوران","chapter":"9","verse":"34","text":"ابیملک و دار و دسته‌اش شبانه عازم شکیم شده، به چهار دسته تقسیم شدند و در اطراف شهر کمین کردند."},{"book":"داوران","chapter":"9","verse":"35","text":"آنها جَعَل را دیدند که به طرف دروازهٔ شهر آمده، در آنجا ایستاد. پس، از کمینگاه خود خارج شدند."},{"book":"داوران","chapter":"9","verse":"36","text":"وقتی جَعَل آنها را دید به زبول گفت: «نگاه کن، مثل اینکه عده‌ای از کوه سرازیر شده، به طرف ما می‌آیند!» زبول در جواب گفت: «نه، این که تو می‌بینی سایهٔ کوههاست.»"},{"book":"داوران","chapter":"9","verse":"37","text":"پس از مدتی جَعَل دوباره گفت: «نگاه کن! عده‌ای از دامنهٔ کوه به طرف ما می‌آیند. نگاه کن! گروهی دیگر از راه بلوط معونیم می‌آیند!»"},{"book":"داوران","chapter":"9","verse":"38","text":"آنگاه زبول رو به وی نموده، گفت: «حال آن زبانت کجاست که می‌گفت ابیملک کیست که بر ما پادشاهی کند؟ اکنون آنانی را که ناسزا می‌گفتی در بیرون شهر هستند؛ برو و با آنها بجنگ!»"},{"book":"داوران","chapter":"9","verse":"39","text":"جَعَل مردان شکیم را به جنگ ابیملک برد،"},{"book":"داوران","chapter":"9","verse":"40","text":"ولی ابیملک او را شکست داد و عدهٔ زیادی از اهالی شکیم زخمی شدند و در هر طرف تا نزدیک دروازهٔ شهر به زمین افتادند."},{"book":"داوران","chapter":"9","verse":"41","text":"ابیملک به ارومه برگشت و در آنجا ماند و زبول، جَعَل و برادرانش را از شکیم بیرون راند و دیگر نگذاشت در آن شهر بمانند."},{"book":"داوران","chapter":"9","verse":"42","text":"روز بعد، مردان شکیم تصمیم گرفتند به صحرا بروند. خبر توطئهٔ ایشان به گوش ابیملک رسید."},{"book":"داوران","chapter":"9","verse":"43","text":"او مردان خود را به سه دسته تقسیم کرد و در صحرا در کمین نشست. وقتی که اهالی شکیم از شهر خارج می‌شدند، ابیملک و همراهانش از کمینگاه بیرون آمدند و به ایشان حمله کردند."},{"book":"داوران","chapter":"9","verse":"44","text":"ابیملک و همراهانش به دروازهٔ شهر هجوم بردند و دو دستهٔ دیگر به مردان شکیم که در صحرا بودند حمله‌ور شده، آنها را شکست دادند."},{"book":"داوران","chapter":"9","verse":"45","text":"جنگ تمام روز ادامه داشت تا اینکه بالاخره ابیملک شهر را تصرف کرد و اهالی آنجا را کشت و شهر را با خاک یکسان کرد."},{"book":"داوران","chapter":"9","verse":"46","text":"ساکنان برج شکیم وقتی از این واقعه باخبر شدند از ترس به قلعهٔ بت بعل‌بریت پناه بردند."},{"book":"داوران","chapter":"9","verse":"47-48","text":"وقتی که ابیملک از این موضوع باخبر شد، با نیروهای خود به کوه صلمون آمد. در آنجا تبری به دست گرفته، شاخه‌هایی از درختان را برید و آنها را بر دوش خود نهاد و به همراهانش نیز دستور داد که آنها هم فوراً چنین کنند."},{"book":"داوران","chapter":"9","verse":"49","text":"پس هر یک هیزمی تهیه کرده، بر دوش نهادند و به دنبال ابیملک روانه شدند. آنها هیزمها را به پای دیوار قلعه روی هم انباشته، آتش زدند. در نتیجه همهٔ مردان و زنانی که تعدادشان قریب به هزار نفر بود و به آن قلعه پناه برده بودند جان سپردند."},{"book":"داوران","chapter":"9","verse":"50","text":"سپس ابیملک به شهر تاباص حمله کرد و آن را تسخیر نمود."},{"book":"داوران","chapter":"9","verse":"51","text":"در داخل شهر قلعه‌ای محکم وجود داشت که تمام اهالی شهر به آنجا گریختند. آنها درهای آن را محکم بستند و به پشت بام رفتند."},{"book":"داوران","chapter":"9","verse":"52","text":"اما در حالی که ابیملک آماده می‌شد تا آن را آتش بزند،"},{"book":"داوران","chapter":"9","verse":"53","text":"زنی از پشت بام یک سنگ آسیاب دستی بر سر ابیملک انداخت و کاسهٔ سرش را شکست."},{"book":"داوران","chapter":"9","verse":"54","text":"ابیملک فوراً به جوانی که اسلحهٔ او را حمل می‌کرد دستور داده، گفت: «شمشیرت را بکش و مرا بکش مبادا بگویند که ابیملک به دست زنی کشته شد!» پس آن جوان شمشیر خود را به شکم وی فرو برد و او بلافاصله جان سپرد."},{"book":"داوران","chapter":"9","verse":"55","text":"اسرائیلی‌ها چون دیدند که او مرده است به خانه‌های خود بازگشتند."},{"book":"داوران","chapter":"9","verse":"56-57","text":"بدین طریق خدا ابیملک و مردان شکیم را به سبب گناه کشتن هفتاد پسر جدعون مجازات نمود و آنها به نفرین یوتام پسر جدعون گرفتار شدند."}]}