{"data":[{"book":"Zabūr","chapter":"94","verse":"1","text":"Ai Rab, ai intaqām lene wāle Ḳhudā! Ai intaqām lene wāle Ḳhudā, apnā nūr chamkā."},{"book":"Zabūr","chapter":"94","verse":"2","text":"Ai duniyā ke munsif, uṭh kar maġhrūroṅ ko un ke āmāl kī munāsib sazā de."},{"book":"Zabūr","chapter":"94","verse":"3","text":"Ai Rab, bedīn kab tak, hāṅ kab tak fatah ke nāre lagāeṅge?"},{"book":"Zabūr","chapter":"94","verse":"4","text":"Wuh kufr kī bāteṅ ugalte rahte, tamām badkār sheḳhī mārte rahte haiṅ."},{"book":"Zabūr","chapter":"94","verse":"5","text":"Ai Rab, wuh terī qaum ko kuchal rahe, terī maurūsī milkiyat par zulm kar rahe haiṅ."},{"book":"Zabūr","chapter":"94","verse":"6","text":"Bewāoṅ aur ajnabiyoṅ ko wuh maut ke ghāṭ utār rahe, yatīmoṅ ko qatl kar rahe haiṅ."},{"book":"Zabūr","chapter":"94","verse":"7","text":"Wuh kahte haiṅ, “Yih Rab ko nazar nahīṅ ātā, Yāqūb kā Ḳhudā dhyān hī nahīṅ detā.”"},{"book":"Zabūr","chapter":"94","verse":"8","text":"Ai qaum ke nādāno, dhyān do! Ai ahmaqo, tumheṅ kab samajh āegī?"},{"book":"Zabūr","chapter":"94","verse":"9","text":"Jis ne kān banāyā, kyā wuh nahīṅ suntā? Jis ne āṅkh ko tashkīl diyā kyā wuh nahīṅ deḳhtā?"},{"book":"Zabūr","chapter":"94","verse":"10","text":"Jo aqwām ko tambīh kartā aur insān ko tālīm detā hai kyā wuh sazā nahīṅ detā?"},{"book":"Zabūr","chapter":"94","verse":"11","text":"Rab insān ke ḳhayālāt jāntā hai, wuh jāntā hai ki wuh dam-bhar ke hī haiṅ."},{"book":"Zabūr","chapter":"94","verse":"12","text":"Ai Rab, mubārak hai wuh jise tū tarbiyat detā hai, jise tū apnī sharīat kī tālīm detā hai"},{"book":"Zabūr","chapter":"94","verse":"13","text":"tāki wuh musībat ke dinoṅ se ārām pāe aur us waqt tak sukūn se zindagī guzāre jab tak bedīnoṅ ke lie gaṛhā taiyār na ho."},{"book":"Zabūr","chapter":"94","verse":"14","text":"Kyoṅki Rab apnī qaum ko radd nahīṅ karegā, wuh apnī maurūsī milkiyat ko tark nahīṅ karegā."},{"book":"Zabūr","chapter":"94","verse":"15","text":"Faisle dubārā insāf par mabnī hoṅge, aur tamām diyānatdār dil us kī pairawī kareṅge."},{"book":"Zabūr","chapter":"94","verse":"16","text":"Kaun sharīroṅ ke sāmne merā difā karegā? Kaun mere lie badkāroṅ kā sāmnā karegā?"},{"book":"Zabūr","chapter":"94","verse":"17","text":"Agar Rab merā sahārā na hotā to merī jān jald hī ḳhāmoshī ke mulk meṅ jā bastī."},{"book":"Zabūr","chapter":"94","verse":"18","text":"Ai Rab, jab maiṅ bolā, “Merā pāṅw ḍagmagāne lagā hai” to terī shafqat ne mujhe saṅbhālā."},{"book":"Zabūr","chapter":"94","verse":"19","text":"Jab tashwīshnāk ḳhayālāt mujhe bechain karne lage to terī tasalliyoṅ ne merī jān ko tāzādam kiyā."},{"book":"Zabūr","chapter":"94","verse":"20","text":"Ai Allāh, kyā tabāhī kī hukūmat tere sāth muttahid ho saktī hai, aisī hukūmat jo apne farmānoṅ se zulm kartī hai? Hargiz nahīṅ!"},{"book":"Zabūr","chapter":"94","verse":"21","text":"Wuh rāstbāz kī jān lene ke lie āpas meṅ mil jāte aur bequsūroṅ ko qātil ṭhahrāte haiṅ."},{"book":"Zabūr","chapter":"94","verse":"22","text":"Lekin Rab merā qilā ban gayā hai, aur merā Ḳhudā merī panāh kī chaṭān sābit huā hai."},{"book":"Zabūr","chapter":"94","verse":"23","text":"Wuh un kī nāinsāfī un par wāpas āne degā aur un kī sharīr harkatoṅ ke jawāb meṅ unheṅ tabāh karegā. Rab hamārā Ḳhudā unheṅ nest karegā."}]}