{"data":[{"book":"Žalmy","chapter":"145","verse":"1","text":"Chvalitebná píseň Davidova. Vyvyšovati tě budu, Bože můj králi, a dobrořečiti jménu tvému na věky věků."},{"book":"Žalmy","chapter":"145","verse":"2","text":"Na každý den dobrořečiti budu tobě, a chváliti jméno tvé na věky věků."},{"book":"Žalmy","chapter":"145","verse":"3","text":"Hospodin veliký jest, a vší chvály hodný, a velikost jeho nemůž vystižena býti."},{"book":"Žalmy","chapter":"145","verse":"4","text":"Rodina rodině vychvalovati bude skutky tvé, a předivnou moc tvou zvěstovati."},{"book":"Žalmy","chapter":"145","verse":"5","text":"O slávě a kráse velebnosti tvé, i o věcech tvých předivných mluviti budu."},{"book":"Žalmy","chapter":"145","verse":"6","text":"A moc přehrozných skutků tvých rozhlašovati budou; i já důstojnost tvou budu vypravovati."},{"book":"Žalmy","chapter":"145","verse":"7","text":"Pamět mnohé dobroty tvé hlásati budou, a o spravedlnosti tvé zpívati, řkouce:"},{"book":"Žalmy","chapter":"145","verse":"8","text":"Milostivý a lítostivý jest Hospodin, dlouhoshovívající a velikého milosrdenství."},{"book":"Žalmy","chapter":"145","verse":"9","text":"Dobrotivý Hospodin všechněm, a slitování jeho nade všecky skutky jeho."},{"book":"Žalmy","chapter":"145","verse":"10","text":"Oslavujtež tebe, Hospodine, všickni skutkové tvoji, a svatí tvoji tobě dobrořečte."},{"book":"Žalmy","chapter":"145","verse":"11","text":"Slávu království tvého ať vypravují, a o síle tvé mluví,"},{"book":"Žalmy","chapter":"145","verse":"12","text":"Aby v známost uvedli synům lidským moci jeho, a slávu i ozdobu království jeho."},{"book":"Žalmy","chapter":"145","verse":"13","text":"Království tvé jest království všech věků, a panování tvé nad jedním každým pokolením."},{"book":"Žalmy","chapter":"145","verse":"14","text":"Zdržujeť Hospodin všecky padající, a pozdvihuje všechněch sklíčených."},{"book":"Žalmy","chapter":"145","verse":"15","text":"Oči všechněch v tebe doufají, a ty dáváš jim pokrm jejich v čas příhodný."},{"book":"Žalmy","chapter":"145","verse":"16","text":"Otvíráš ruku svou, a nasycuješ každý živočich podlé dobře líbezné vůle své."},{"book":"Žalmy","chapter":"145","verse":"17","text":"Spravedlivý jest Hospodin ve všech cestách svých, a milosrdný ve všech skutcích svých."},{"book":"Žalmy","chapter":"145","verse":"18","text":"Blízký jest Hospodin všechněm, kteříž ho vzývají, všechněm, kteříž ho vzývají v pravdě."},{"book":"Žalmy","chapter":"145","verse":"19","text":"Vůli těch, kteříž se ho bojí, činí, a křik jejich slyší, a spomáhá jim."},{"book":"Žalmy","chapter":"145","verse":"20","text":"Ostříhá Hospodin všech, kdož jej milují, ale všecky bezbožné zatratí."},{"book":"Žalmy","chapter":"145","verse":"21","text":"Chválu Hospodinovu vypravovati budou ústa má, a dobrořečiti bude všeliké tělo jménu svatému jeho od věků až na věky."}]}