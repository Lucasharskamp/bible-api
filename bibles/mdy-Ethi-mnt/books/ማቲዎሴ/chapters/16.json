{"data":[{"book":"ማቲዎሴ","chapter":"16","verse":"1","text":"ፔርሴ ዓሶና ሶዶቄ ዓሶና ዬሱሴ ኮይላ'' ሙኪ፥ ዒ ዎዚ ጋዓቴያ ኑ ዛጎም ጌዒ፦ «ጫሪንቺዳፓ ፆኦሲ ዎልቄና ማዺንታ ዓኪ ባኣዚ'' ማዺ ኑና ዻዌ» ጌዒ ዖኦጬኔ።"},{"book":"ማቲዎሴ","chapter":"16","verse":"2","text":"ዒዚ ጋዓንቴ ማሃዖ፦ «ዓማ''ዛ ‹ጫሪንጫ ጌኤሺታሢሮ፥ ሃኖ'' ዒርዚ ዋርቃዓ› ዒንሢ ጋዓኔ፤"},{"book":"ማቲዎሴ","chapter":"16","verse":"3","text":"ጉቶ ሃሣ ‹ሃኖ'' ሳዓ ሻኣሬናኬ፤ ዒርዚ ዋርቃንዳኔ› ዒንሢ ጋዓኔ፤ ዬያይዲ ጫሪንጮ ዛጊ ዒንሢ ዔሪ ዔራኔ፤ ጋዓንቴ ሓሢ ማዺንቲ ማዺንቲ ዓኣ ባኮ ዛሎ'' ዒንሢ ዔራኒ ዳንዳዒባኣሴ።"},{"book":"ማቲዎሴ","chapter":"16","verse":"4","text":"ፑርታ ሓሣ ጉሙርቂሢ ባኣያ ማዔ፥ ሃያ ዎዶ'' ዓሳ ማላታ ዛጋኒ ኮዓኔ፤ ጋዓንቴ ፆኦሲ ማሊፆ ኬኤዛ ዮናሴ ማላቶ''ይዳፓ ዓታዛ ሜሌ'' ማላታ ዔያቶም ዻዊንታዓኬ» ጋዓዖ፥ ዬሱሴ ዔያቶ ሃሺ'' ሜሌ ቤሲ ዓኣዼኔ።"},{"book":"ማቲዎሴ","chapter":"16","verse":"5","text":"ዒዛኮ ጊንፆ ሃንታ ናኣታ'' ጋላ ዔኩዋዖ ዋሊ'' ባዞ'' ሱኮ ፒንቄኔ፤"},{"book":"ማቲዎሴ","chapter":"16","verse":"6","text":"ዬሱሴ ዒዛኮ ጊንፆ ሃንታዞንሢ ኮራ፦ «ኮሺ'' ዔሩዋቴ! ፔርሴ ዓሶና ሶዶቄ ዓሶናኮ ዓሶ ዻቢሻ ሙኑቆ ፃኣዞፓ ዒንሢና ካፑዋቴ» ጌዔኔ።"},{"book":"ማቲዎሴ","chapter":"16","verse":"7","text":"ዔያታ፦ «ዒዛኮ ዬያ ጌይፃ ጎዖንቴ ጋሎ'' ኑ ዋሌ''ሢሮ ናንዳኔ» ጌዒ ዎላ'' ጌስቴኔ።"},{"book":"ማቲዎሴ","chapter":"16","verse":"8","text":"ዬሱሴ ጋዓንቴ ማሊፆ ዔያቶኮ ዔራዖ፦ «ዒንሢ ጉሙርቂፃ ፓጬ ዓሳ! ‹ካሦ ኑ ዋሌ''ሢሮኬ› ጌይ ዓይጎሮ ዎላ'' ዒንሢ ጌስታይ?"},{"book":"ማቲዎሴ","chapter":"16","verse":"9","text":"ሄኤዶ ሄላ''ዖ ዒንሢ ጶቂሡዋዓዳ? ዶንጎ ካሦ፥ ዶንጎ ሺያ ዓሲ ሚሽኬም ዓቴ'' ዶምቦ ዋኣዺ ዼኤፒ ሌማቴ ኩሙሢ ዒንሢ ዔኬቶዋ ዒንሢ ጶቂሡዋዓዳ?"},{"book":"ማቲዎሴ","chapter":"16","verse":"10","text":"ዬያጉዲ ሃሣ ላንካይ ካሣ ዖይዶ ሺያ ዓሲ ሚሼም ዓቴ'' ዶምቦ ዋኣዺ ዼኤፒ ሌማቴ ኩሙሢ ዒንሢ ዔኬቶዋ ዒንሢ ጶቂሡዋዓዳ?"},{"book":"ማቲዎሴ","chapter":"16","verse":"11","text":"ዓካሪ ‹ፔርሴ ዓሶና ሶዶቄ ዓሶናኮ ዓሶ ዻቢሻ ሙኑቆ ፃኣዞፓ ዒንሢና ካፑዋቴ› ጌዒ ታ ዒንሢም ኬኤዛኣና ካሣ ዛላቱዋኣሢ ዎይቲ ዒንሢ ጶቂሡዋይ?» ጌዔኔ።"},{"book":"ማቲዎሴ","chapter":"16","verse":"12","text":"ዒዛኮ ጊንፆ ሃንታዞንሢ ዬሱሴ ዒንሢና ካፒንቱዋቴ ዔያቶም ጌዔሢ ፔርሴ ዓሶና ሶዶቄ ዓሶናኮ ዔርዚፆይዳፓ ማዓንዳኣፓዓቴም ካሣ ዛላቱዋኣሢ ዔያታ ዔሬኔ።"},{"book":"ማቲዎሴ","chapter":"16","verse":"13","text":"ዬሱሴ ፒልጶሴ ቂሳሪያ ጎዖ ዓጮ'' ሄላ''ዖ ዒዛኮ ጊንፆ ሃንታዞንሢ ኮራ፦ «ዓሳ ዓሲኮ ናዓሢ ዖናኬ ጋዓይ?» ጌዒ ዔያቶ ዖኦጬኔ፤"},{"book":"ማቲዎሴ","chapter":"16","verse":"14","text":"ዔያታ፦ «ፔቴ'' ፔቴ'' ዓሳ ‹ማስካ ዮሓኒሴኬ› ጋዓኔ፤ ዛላ'' ሃሣ ‹ዔኤሊያሴኬ› ጋዓኔ፤ ዓቴ'' ዓሳ ሃሣ ‹ዔርሚያሴኬ፤ ሃንጎ ፆኦሲ ማሊፆ ኬኤዛዞንሢዳፓ ፔቴ''ሢኬ› ጋዓኔ» ጌዔኔ።"},{"book":"ማቲዎሴ","chapter":"16","verse":"15","text":"ዬሱሴያ፦ «ዒንሢ ታና ዖናኬ ጋዓይ?» ጌዔኔ።"},{"book":"ማቲዎሴ","chapter":"16","verse":"16","text":"ዬማ''ና ሲሞኦኔ ጌይንታ ጴፂሮሴ፦ «ኔኤኒ ናንጊና ናንጋ ፆኦዛሢ ናኣዚ''፥ ሜሲሔኬ!» ጌዔኔ።"},{"book":"ማቲዎሴ","chapter":"16","verse":"17","text":"ዬሱሴ ማሃዖ፦ «ዮና ናዓሦ ሲሞኦኔ! ኔኤኒ ዓንጂንቴያኬ፤ ዓይጎሮ ጌዔቶ ዬያ ኔና ዔርዜሢ ጫሪንጫ ዓኣ ታ ዓዳሢ ማዓንዳፓዓቴም ዓሲቱዋሴ፤"},{"book":"ማቲዎሴ","chapter":"16","verse":"18","text":"ታ ኔኤም ሂዚ ጋዓኔ፦ ጴፂሮሴ፥ ኔኤኒ ላሌኬ፤ ሃያ ቦኦኮላሢ ማዔ ሹጫሢዳ ታኣኮ ሺኢጲፆ ማኣሮ ዓሶ ታ ዶዲሺ ዔቂሳንዳኔ፤ ዬኖ ሺኢጲፆ ማኣሮ ዓሶ ሃይቢ ዎልቄታዖ ባይዛዓኬ።"},{"book":"ማቲዎሴ","chapter":"16","verse":"19","text":"ሃይሾ ታ ኔኤም ጫሪንጮ ማኣሮ ካኣቱሞኮ ካሮ'' ቡሎ'' ቁልፖ ዒንጋንዳኔ፤ ሳዓ ኔ ‹ማዖንጎ› ጌዔ ባካ ጫሪንጫ ዒማዺ ማዓንዳኔ፤ ሳዓ ኔ ‹ማዖፓ› ጌዔ ባካ ጫሪንጫኣ ማዓዓኬ» ጌዔኔ።"},{"book":"ማቲዎሴ","chapter":"16","verse":"20","text":"ዬካፓ ዬሱሴ ዒዛኮ ጊንፆ ሃንታዞንሢ ኮራ ዒዚ ኪሪስቶሴ ማዔሢ ዖኦማኣ ዔያታ ኬኤዙዋጉዲ ላቲ ዓይሤኔ።"},{"book":"ማቲዎሴ","chapter":"16","verse":"21","text":"ዬማፓ ዓርቃዖ ዬሱሴ ዒዛኮ ጊንፆ ሃንታ ናኣቶ'' ኮራ፦ «ሃሢ ዬሩሳላሜ ታ ዓኣዻንዳያ ኮይሳኔ፤ ዒኢካ ጪሞና ቄኤሶኮ ሱኡጎና ሃሣ ሙሴ ዎጎ ዔርዛ ዓሶና ታ ጊዳ'' ፑርታ ሜቶ ዔኪ ዬዔም፥ ሃይቄስካፓ ሃይሣሳ ኬሎ''ና ሃይባ''ፓ ታ ዔቃንዳኔ» ጌዒ ጌዒ ኬኤዚሢ ዓርቄኔ።"},{"book":"ማቲዎሴ","chapter":"16","verse":"22","text":"ጴፂሮሴ ጋዓንቴ ዬሱሴ ዱማሳዖ፦ «ጎዳሢዮ! ፔቴ''ታዖ ዬይ ማዓዓኬ! ዬይ ባካ ኔና ሄሎ''ፓ!» ጌዒ ዞሪሢ ዓርቄኔ።"},{"book":"ማቲዎሴ","chapter":"16","verse":"23","text":"ዬሱሴ ጋዓንቴ ጴፂሮሴ ባንሢ ሺራዖ፦ «ፃላሄ፥ ኔ ታ ኮራፓ ሃኬ! ኔኤኒ ዓሲ ባኣዚ''ዳፓ ዓታዛ ፆኦሲ ባኣዚ'' ማሉዋኣሢሮ ታኣኮ ኔ ዹቆ ማዓኔ» ጌዔኔ።"},{"book":"ማቲዎሴ","chapter":"16","verse":"24","text":"ዬካፓ ዬሱሴ ዒዛኮ ጊንፆ ሃንታ ናኣቶ'' ኮራ፦ «ታ ጊንፆ ሃንታኒ ኮዓሢ ፔና ኬኤሪ ሃሾ''ንጎ፤ ሃሣ ሃይቢማኣ ጊኢጊ ታ ጊንፆ ሃንቶንጎ።"},{"book":"ማቲዎሴ","chapter":"16","verse":"25","text":"ፔ ናንጎ ዓይሳኒ ኮዓሢ ቢያ ናንጎ ባይዛንዳኔ፤ ፔ ናንጎ ታ ጋይቴ ጌዒ ባይዛሢ ጋዓንቴ ዓይሳንዳኔ።"},{"book":"ማቲዎሴ","chapter":"16","verse":"26","text":"ፔቴ'' ዓሲ፡ ዓጫ'' ዓኣ ባካ ቢያ ዒዛም ማዔም ፔ ናንጎ ጋዓንቴ ባይዜቶ ዓይጎ ዒዛ ማኣዳ''ንዳይ? ሃሣ ዓሲ ፔኤኮ ባይቄ ናንጎ ማሂ ዴንቃኒ ዓይጎና ዳንዳዓይ?"},{"book":"ማቲዎሴ","chapter":"16","verse":"27","text":"ዓሲኮ ናዓሢ ዓዶኮ ቦንቾና ፆኦሲ ኪኢታንቾና ዎላ'' ሙካንዳኔ፤ ዒማ''ና ፔቴ'' ፔቴ''ሢም ፔኤኮ ማዾ''ጉዲ ዒንጋንዳኔ።"},{"book":"ማቲዎሴ","chapter":"16","verse":"28","text":"ጎኔ ታ ዒንሢም ጋዓኔ፤ ዓሲኮ ናዓሢ ጫሪንጮ ካኣቱሞ ቦንቾና ሙካኣና ዛጋንዳያ ሄላ''ንዳኣና ሃይካ ዔቄ ዓሶ ባኣካ''ፓ ሃይቂንዱዋ ዓሲ ዓኣኔ» ጌዔኔ።"}]}