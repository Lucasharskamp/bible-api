{"data":[{"book":"5 Mojžíšova","chapter":"21","verse":"1","text":"Když by nalezen byl zabitý (v zemi, kterouž Hospodin Bůh tvůj dává tobě, abys dědičně vládl jí), ležící na poli, a nebylo by vědíno, kdo by ho zabil,"},{"book":"5 Mojžíšova","chapter":"21","verse":"2","text":"Tedy vyjdou starší tvoji a soudcové tvoji, a měřiti budou k městům, kteráž jsou vůkol toho zabitého."},{"book":"5 Mojžíšova","chapter":"21","verse":"3","text":"A když nalezeno bude město nejbližší toho zabitého, tedy vezmou starší města toho jalovici z stáda, kteréž ještě nebylo užíváno, a kteráž netáhla ve jhu."},{"book":"5 Mojžíšova","chapter":"21","verse":"4","text":"I uvedou starší toho města jalovici tu do údolí pustého, kteréž nikdy nebylo děláno aneb oseto, a setnou šíji jalovice v tom údolí."},{"book":"5 Mojžíšova","chapter":"21","verse":"5","text":"Potom přistoupí kněží synové Léví; (nebo je Hospodin Bůh tvůj vyvolil, aby přisluhovali jemu, a požehnání dávali ve jménu Hospodinovu, vedlé jejichž výpovědi stane všeliká rozepře a každá rána.)"},{"book":"5 Mojžíšova","chapter":"21","verse":"6","text":"Všickni také starší toho města, kteříž jsou nejbližší toho zabitého, umyjí ruce své nad jalovicí sťatou v tom údolí,"},{"book":"5 Mojžíšova","chapter":"21","verse":"7","text":"A osvědčovati budou, řkouce: Nevylilyť jsou ruce naše krve té, aniž oči naše viděly vražedlníka."},{"book":"5 Mojžíšova","chapter":"21","verse":"8","text":"Očisť lid svůj Izraelský, kterýž jsi vykoupil, Hospodine, a nepřičítej krve nevinné lidu svého Izraelskému. I bude sňata s nich vina té krve."},{"book":"5 Mojžíšova","chapter":"21","verse":"9","text":"Ty pak odejmeš krev nevinnou z prostředku svého, když učiníš, což pravého jest před očima Hospodinovýma."},{"book":"5 Mojžíšova","chapter":"21","verse":"10","text":"Když bys vytáhl na vojnu proti nepřátelům svým, a dal by je Hospodin Bůh tvůj v ruce tvé, a zajal bys z nich mnohé;"},{"book":"5 Mojžíšova","chapter":"21","verse":"11","text":"Uzříš-li mezi zajatými ženu krásného oblíčeje, a zamiluješ ji, tak abys ji sobě vzal za manželku:"},{"book":"5 Mojžíšova","chapter":"21","verse":"12","text":"Uvedeš ji do domu svého, i oholí sobě hlavu, a obřeže nehty své;"},{"book":"5 Mojžíšova","chapter":"21","verse":"13","text":"A složíc roucho své s sebe, v kterémž jest jata, zůstane v domě tvém, a plakati bude otce svého i matky své za celý měsíc; a potom vejdeš k ní, a budeš její manžel, a ona bude manželka tvá."},{"book":"5 Mojžíšova","chapter":"21","verse":"14","text":"Pakliť by se nelíbila, tedy propustíš ji svobodnou; ale nikoli neprodávej jí za peníze, ani nekupč jí, poněvadž jsi jí ponížil."},{"book":"5 Mojžíšova","chapter":"21","verse":"15","text":"Měl-li by kdo dvě ženy, jednu v milosti a druhou v nenávisti, a zplodily by mu syny, milá i nemilá, a byl-li by syn prvorozený nemilé:"},{"book":"5 Mojžíšova","chapter":"21","verse":"16","text":"Tedy když dědice ustavovati bude nad tím, což by měl, nebude moci dáti práva prvorozenství synu milé před synem prvorozeným nemilé,"},{"book":"5 Mojžíšova","chapter":"21","verse":"17","text":"Ale prvorozeného syna nemilé při prvorozenství zůstaví, a dá jemu dva díly ze všeho, což by měl; nebo on jest počátek síly jeho, jeho jest právo prvorozenství."},{"book":"5 Mojžíšova","chapter":"21","verse":"18","text":"Měl-li by kdo syna zpurného a protivného, ješto by neposlouchal hlasu otce svého a hlasu matky své, a jsa trestán, neuposlechl by jich:"},{"book":"5 Mojžíšova","chapter":"21","verse":"19","text":"Tedy vezmouce ho otec i matka jeho, vyvedou jej k starším města svého, k bráně místa přebývání svého,"},{"book":"5 Mojžíšova","chapter":"21","verse":"20","text":"A řeknou starším města svého: Syn náš tento, jsa zpurný a protivný, neposlouchá hlasu našeho, žráč a opilec jest."},{"book":"5 Mojžíšova","chapter":"21","verse":"21","text":"Tehdy všickni lidé města toho uházejí jej kamením a umřeť; a tak odejmeš zlé z prostředku svého, a všecken Izrael uslyšíce, báti se budou."},{"book":"5 Mojžíšova","chapter":"21","verse":"22","text":"Když by kdo zhřešil, že by hoden byl smrti, a byl by odsouzen k ní a pověsil bys ho na dřevě:"},{"book":"5 Mojžíšova","chapter":"21","verse":"23","text":"Nezůstane přes noc tělo jeho na dřevě, ale hned v ten den pochováš jej, nebo zlořečený jest před Bohem pověšený; protož nepoškvrňuj země své, kterouž Hospodin Bůh tvůj dává tobě v dědictví."}]}