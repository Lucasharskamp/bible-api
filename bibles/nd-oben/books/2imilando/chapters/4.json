{"data":[{"book":"2 ImiLando","chapter":"4","verse":"1","text":"Wenza i-alithari lethusi elizingalo ezingamatshumi amabili ubude balo, lezingamatshumi amabili ububanzi njalo izingalo ezilitshumi ukuyaphezulu."},{"book":"2 ImiLando","chapter":"4","verse":"2","text":"Wasesenza uLwandle ngethusi elincibilikisiweyo, luyisizingelezi, luzingalo ezilitshumi ukusuka okhunjini kusiya kolunye ukhumbi njalo luzingalo ezinhlanu ukuyaphezulu. Isilinganiso sokuluzingelezela sizingalo ezingamatshumi amathathu."},{"book":"2 ImiLando","chapter":"4","verse":"3","text":"Ngaphansi komphetho, kulenkunzi eziluzingelezileyo, ingalo nganye iletshumi. Inkunzi zazibunjelwe emizileni emibili ndawonye loLwandle."},{"book":"2 ImiLando","chapter":"4","verse":"4","text":"ULwandle lwalumi phezu kwenkunzi ezilitshumi lambili, ezintathu zikhangele enyakatho, ezintathu zikhangele entshonalanga, ezintathu eningizimu kanye lezintathu zikhangele empumalanga. ULwandle lwalumi phezu kwazo, izinqe zazo zazifulathele ngaphakathi."},{"book":"2 ImiLando","chapter":"4","verse":"5","text":"Uhlonzi lwalungangobubanzi besandla, umphetho walo unjengomphetho wenkomitsho njengeluba liqhakaza. Lwaluthwala amatanka azinkulungwane ezintathu."},{"book":"2 ImiLando","chapter":"4","verse":"6","text":"Wasesenza izinditshi zokugezela ezilitshumi, ezinhlanu wazifaka eceleni laseningizimu ezinye ezinhlanu wazifaka enyakatho. Zazingezokuhlambululela izinto zokusetshenziswa eminikelweni yokutshiswa, kodwa uLwandle lwalungolokugezela abaphristi."},{"book":"2 ImiLando","chapter":"4","verse":"7","text":"Wenza izinti zezibane zegolide ezilitshumi elandela isilinganiso sazo, wazifaka ethempelini, ezinhlanu zazo eceleni leningizimu ezinye ezinhlanu ngenyakatho."},{"book":"2 ImiLando","chapter":"4","verse":"8","text":"Wenza amatafula alitshumi wawafaka ethempelini, amahlanu ngeningizimu kwathi amahlanu ngenyakatho. Njalo wenza imiganu elikhulu eyegolide eyokuchela."},{"book":"2 ImiLando","chapter":"4","verse":"9","text":"Wenza iguma labaphristi, leguma elikhulu kanye lezivalo zeguma, wasehuqa izivalo ngethusi."},{"book":"2 ImiLando","chapter":"4","verse":"10","text":"Wafaka uLwandle eceleni leningizimu ejikweni leningizimu yempumalanga."},{"book":"2 ImiLando","chapter":"4","verse":"11","text":"Wenza njalo lezimbiza lamafotsholo lemiganu yokuchela."},{"book":"2 ImiLando","chapter":"4","verse":"12","text":"izinsika ezimbili;"},{"book":"2 ImiLando","chapter":"4","verse":"13","text":"amaphomegranathi angamakhulu amane ezalukweni zombili (imizila emibili yamaphomegranathi esalukweni ngasinye, kucecisa iziduku eziyingubhe phezu kwensika);"},{"book":"2 ImiLando","chapter":"4","verse":"14","text":"izinqodlana ezilenkonxa phezulu;"},{"book":"2 ImiLando","chapter":"4","verse":"15","text":"uLwandle lenkunzi ezilitshumi lambili ngaphansi kwalo;"},{"book":"2 ImiLando","chapter":"4","verse":"16","text":"imbiza, amafotsholo, izinti zenyama lakho konke okuhambelana lalokho."},{"book":"2 ImiLando","chapter":"4","verse":"17","text":"Inkosi yabumbela lezozinto ngebumba emagcekeni aseJodani phakathi kweSukhothi leZereda."},{"book":"2 ImiLando","chapter":"4","verse":"18","text":"Zonke lezizinto ezenziwa nguSolomoni zazinengi okukuthi isisindo sethusi lazo sasingalinganiswanga."},{"book":"2 ImiLando","chapter":"4","verse":"19","text":"USolomoni wenza zonke izinto ezazisethempelini likaNkulunkulu:"},{"book":"2 ImiLando","chapter":"4","verse":"20","text":"izinti zezibane zegolide elihle lezibane zazo zokukhanyisa endlini engaphakathi njengokumisiweyo,"},{"book":"2 ImiLando","chapter":"4","verse":"21","text":"lamaluba, lezibane lezindlawu (zazenziwe ngegolide elihle);"},{"book":"2 ImiLando","chapter":"4","verse":"22","text":"izihlokozo zezibane ezegolide, imiganu yokuchela, lezindengezi zokuthwala umlilo, lezivalo zethempeli eziligolide, izivalo zangaphakathi eNdaweni eNgcwele Kakhulu lezivalo zendlu enkulu."}]}