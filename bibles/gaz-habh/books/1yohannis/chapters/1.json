{"data":[{"book":"1 Yohannis","chapter":"1","verse":"1","text":"Nu waaʼee Dubbii1:1 Dubbii – dubbiin kun dubbii Waaqaa kan addunyaan ittiin uumamtee jiraatuu dha; dubbichi eenyummaa Waaqaa mulʼisa; fedhii isaa, ogummaa fi humna isaas ni ibsa. Dubbiin kun Yesuus Kiristoosiin foon taʼe. jireenyaa kan jalqabaa kaasee ture, kan dhageenye, kan ija keenyaan argine, kan ilaallee fi kan harki keenyas qaqqabe kana labsina."},{"book":"1 Yohannis","chapter":"1","verse":"2","text":"Jireenyi mulʼateera; nus isa argineerra; dhugaas ni baanaaf; nu jireenya bara baraa isa Abbaa wajjin turee fi isa nutti mulʼate sana isinitti labsina."},{"book":"1 Yohannis","chapter":"1","verse":"3","text":"Akka isinis nu wajjin tokkummaa qabaattaniif waan arginee fi waan dhageenye isinitti labsina. Tokkummaan keenyas Abbaa fi Ilma isaa Yesuus Kiristoos wajjin."},{"book":"1 Yohannis","chapter":"1","verse":"4","text":"Nus akka gammachuun keenya guutuu taʼuuf waan kana barreessina."},{"book":"1 Yohannis","chapter":"1","verse":"5","text":"Ergaan nu isa irraa dhageenye, kan isinittis labsinu isa kana: Kunis akka Waaqni ifa taʼee fi akka dukkanni gonkumaa isa keessa hin jirree dha."},{"book":"1 Yohannis","chapter":"1","verse":"6","text":"Nu isa wajjin tokkummaa qabna jennee yoo dukkana keessa deddeebine ni sobna; dhugaa sanaanis hin jiraannu."},{"book":"1 Yohannis","chapter":"1","verse":"7","text":"Garuu akkuma inni ifa keessa jiru sana, nus yoo ifa keessa deddeebine walii wajjin tokkummaa qabna; dhiigni Ilma isaa Yesuus cubbuu hundumaa irraa nu qulqulleessa."},{"book":"1 Yohannis","chapter":"1","verse":"8","text":"Nu yoo cubbuu hin qabnu jenne of gowwoomsina; dhugaanis nu keessa hin jiru."},{"book":"1 Yohannis","chapter":"1","verse":"9","text":"Yoo cubbuu keenya himanne, inni cubbuu keenya nuu dhiisuuf amanamaa fi qajeelaa dha; jalʼina hunda irraas nu qulqulleessa."},{"book":"1 Yohannis","chapter":"1","verse":"10","text":"Nu yoo cubbuu hin hojjennee jenne immoo sobduu isa goona; dubbiin isaas nu keessa hin jiru."}]}