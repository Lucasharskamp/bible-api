{"data":[{"book":"دووەم کۆرنسۆس","chapter":"13","verse":"1","text":"ئەمە سێیەم جارە کە دێمە لاتان. ﴿هەر بابەتێک لەسەر زاری دوو یان سێ شایەت ڕاستییەکەی دەسەلمێنرێت.﴾13‏:1 دواوتار 19‏:15‏.‏"},{"book":"دووەم کۆرنسۆس","chapter":"13","verse":"2","text":"پێشتر گوتوومە وەک دووەم جار لەلاتان بووم و ئێستاش کە لێتان دوورم دەیڵێمەوە، بۆ ئەوانەی پێشتر گوناهیان کردووە و بۆ هەموو ئەوانەی دیکەش: کە دێمەوە بەزەییم نابێت،"},{"book":"دووەم کۆرنسۆس","chapter":"13","verse":"3","text":"چونکە ئێوە داوای بەڵگە دەکەن کە مەسیح لە ڕێگەی منەوە دەدوێت. ئەو لە هەڵسوکەوتکردن لەگەڵ ئێوە لاواز نییە، بەڵکو لەنێوتاندا بەهێزە."},{"book":"دووەم کۆرنسۆس","chapter":"13","verse":"4","text":"هەرچەندە لە لاوازیدا لە خاچ درا، بەڵام بە هێزی خودا دەژیێت. هەروەها ئێمەش بە یەکبوون لەگەڵ مەسیحدا لاوازین، بەڵام ئێمە لە هەڵسوکەوتکردنمان لەگەڵ ئێوە بە هێزی خودا لەگەڵ ئەودا دەژین."},{"book":"دووەم کۆرنسۆس","chapter":"13","verse":"5","text":"خۆتان تاقی بکەنەوە ئاخۆ ئێوە باوەڕدارن. لە خۆتان بکۆڵنەوە. ئایا نازانن کە عیسای مەسیح لە ئێوەدایە؟ مەگەر ئەوەی لە تاقیکردنەوە سەرکەوتوو نەبووبن."},{"book":"دووەم کۆرنسۆس","chapter":"13","verse":"6","text":"بەڵام هیوادارم بزانن کە ئێمە نەکەوتووین."},{"book":"دووەم کۆرنسۆس","chapter":"13","verse":"7","text":"ئینجا لە خودا دەپاڕێینەوە کە ئێوە هیچ خراپەیەک نەکەن، ئەمەش لەبەر ئەوە نییە کە دەربکەوێت ئێمە بەرگەی تاقیکردنەوەمان گرتووە، بەڵکو تەنها بۆ ئەوەیە کە ئێوە چی چاک و ڕاستە بیکەن، هەرچەندە خەڵکی بە سەرکەوتوومان نەزانن،"},{"book":"دووەم کۆرنسۆس","chapter":"13","verse":"8","text":"چونکە ناتوانین هیچ شتێک لە دژی ڕاستی بکەین، بەڵکو لە پێناوی ڕاستی."},{"book":"دووەم کۆرنسۆس","chapter":"13","verse":"9","text":"شادین کە لاوازین و ئێوە بەهێزن، نوێژی ئێمەش بۆ تەواویی ئێوەیە."},{"book":"دووەم کۆرنسۆس","chapter":"13","verse":"10","text":"بۆیە ئەمانە دەنووسم و دوورم، تاوەکو کاتێک لەلاتان ئامادە دەبم بە ڕەقی نەجوڵێمەوە، بەگوێرەی ئەو دەسەڵاتەی مەسیحی باڵادەست پێی بەخشیوم بۆ بنیادنانتان، نەک بۆ وێرانکردنتان."},{"book":"دووەم کۆرنسۆس","chapter":"13","verse":"11","text":"لە کۆتاییدا، خوشکان، برایان دڵشاد بن. بۆ کامڵی و تەواوی هەوڵ بدەن، یەکتری هانبدەن، هاوبیر بن، بە ئاشتی بژین. ئەوسا خودای خۆشەویستی و ئاشتی لەگەڵتان دەبێت."},{"book":"دووەم کۆرنسۆس","chapter":"13","verse":"12","text":"بە ماچی پیرۆز سڵاو لە یەکتری بکەن."},{"book":"دووەم کۆرنسۆس","chapter":"13","verse":"13","text":"هەموو گەلی پیرۆزی خودا لێرە سڵاوتان لێدەکەن."},{"book":"دووەم کۆرنسۆس","chapter":"13","verse":"14","text":"با نیعمەتی عیسای مەسیحی خاوەن شکۆ و خۆشەویستی خودا و هاوبەشی ڕۆحی پیرۆز لەگەڵ هەمووتان بێت."}]}