{"data":[{"book":"ULukha","chapter":"7","verse":"1","text":"Kwathi uJesu eseqedile ukukhuluma konke lokhu abantu labo besizwa wayangena eKhaphenawume."},{"book":"ULukha","chapter":"7","verse":"2","text":"Khonapho inceku yenduna yekhulu eyayiligugu kakhulu enkosini yayo, yayigula isibangwa lezibi."},{"book":"ULukha","chapter":"7","verse":"3","text":"Induna yekhulu yezwa ngoJesu yathuma kuye abanye abadala bamaJuda icela ukuba eze azosilisa inceku yayo."},{"book":"ULukha","chapter":"7","verse":"4","text":"Bafika kuJesu bamncenga kakhulu bathi, “Indoda le ifanele ukuthi uyenzele lokhu,"},{"book":"ULukha","chapter":"7","verse":"5","text":"ngoba iyasithanda isizwe sakithi njalo yiyo eyakha isinagogu yethu.”"},{"book":"ULukha","chapter":"7","verse":"6","text":"Ngakho uJesu wahamba labo."},{"book":"ULukha","chapter":"7","verse":"7","text":"Yikho okwenze ngazibona ngingafanele ukuthi ngize kuwe. Kodwa tshono ilizwi nje inceku yami izasila."},{"book":"ULukha","chapter":"7","verse":"8","text":"Ngoba mina ngokwami ngingumuntu ongaphansi komthetho, ngilamabutho angaphansi kwami. Lo ngimtshela ngithi, ‘Hamba,’ ahambe; ngithi kuloyana, ‘Buya,’ lakanye abuye. Ngithi encekwini yami, ‘Yenza lokhu,’ ikwenze.”"},{"book":"ULukha","chapter":"7","verse":"9","text":"UJesu wathi ekuzwa lokhu wamangala ngaye, wasephendukela exukwini labantu ababemlandela wathi, “Ngiyalitshela, kangikaluboni ukholo olukhulu kangaka kanye lako-Israyeli.”"},{"book":"ULukha","chapter":"7","verse":"10","text":"Abantu ababethunyiwe babuyela endlini bafica inceku isiziphilela."},{"book":"ULukha","chapter":"7","verse":"11","text":"Kungakabi yisikhathi eside ngemva kwalokhu, uJesu waya edolobheni okwakuthiwa yiNayini, abafundi bakhe kanye lexuku labantu elikhulu babehamba laye."},{"book":"ULukha","chapter":"7","verse":"12","text":"Wathi esebanga entubeni yedolobho, khonapho umuntu ofileyo wayethwelwe ekhutshelwa ngaphandle. Indodana eyiyo yodwa kunina njalo unina engumfelokazi. Ixuku elikhulu labantu bedolobheni lalilaye."},{"book":"ULukha","chapter":"7","verse":"13","text":"Kwathi uJesu embona umfelokazi, wamhawukela wathi kuye, “Ungakhali.”"},{"book":"ULukha","chapter":"7","verse":"14","text":"Wasesondela wathinta ithala elalilesidumbu, kwathi labo ababelithwele bema mpo. Wathi, “Jaha, ngithi kuwe, vuka!”"},{"book":"ULukha","chapter":"7","verse":"15","text":"Indoda efileyo yavuka yahlala, yasikhuluma, uJesu wayinika unina."},{"book":"ULukha","chapter":"7","verse":"16","text":"Bonke bamangala kakhulu badumisa uNkulunkulu. Bathi, “Umphrofethi omkhulu usevelile phakathi kwethu. UNkulunkulu usefikile ukuzasiza abantu bakhe.”"},{"book":"ULukha","chapter":"7","verse":"17","text":"Udumo lukaJesu lwamemetheka kulolonke elaseJudiya lemangweni wakhona."},{"book":"ULukha","chapter":"7","verse":"18","text":"Abafundi bakaJohane bamtshela ngazozonke lezizinto. Wabiza ababili babo"},{"book":"ULukha","chapter":"7","verse":"19","text":"wabathuma eNkosini ukuyabuza ukuthi, “Unguye yini ozayo, kumbe silindele omunye?”"},{"book":"ULukha","chapter":"7","verse":"20","text":"Amadoda lawo athi efika kuJesu athi, “UJohane uMbhaphathizi usithumile kuwe ukuthi sizobuza sithi, ‘Unguye yini ozayo kumbe silindele omunye’?”"},{"book":"ULukha","chapter":"7","verse":"21","text":"Ngalesosikhathi uJesu wasilisa abanengi ababelezifo, lemikhuhlane lemimoya emibi, wazivula amehlo iziphofu ezinengi."},{"book":"ULukha","chapter":"7","verse":"22","text":"UJesu waphendula wathi, “Buyelani liyebikela uJohane lokhu elikubonayo lelikuzwayo ukuthi iziphofu zenziwa zibone, abaqhugezelayo bayahamba, abalobulephero bayahlanjululwa, izacuthe ziyezwa, abafileyo bayavuswa, levangeli liyatshunyayelwa kubayanga."},{"book":"ULukha","chapter":"7","verse":"23","text":"Ubusisiwe lowomuntu ongakhubekiyo ngenxa yami.”"},{"book":"ULukha","chapter":"7","verse":"24","text":"Sezihambile izithunywa zikaJohane uJesu waqala ukukhuluma labantu ngoJohane esithi: “Laphuma lisiyabonani enkangala na? Umhlanga owazunguzwa ngumoya na?"},{"book":"ULukha","chapter":"7","verse":"25","text":"Nxa kwakungenjalo, pho lalisiyabonani? Indoda eyayicecile na? Hatshi, labo abagqoka izigqoko ezidulayo bazitike ngezinto ezinhle basezigodlweni."},{"book":"ULukha","chapter":"7","verse":"26","text":"Kodwa kanti kuyini elaphuma lisiyakubona? Umphrofethi yini? Yebo, ngiyalitshela, omkhulu kulomphrofethi."},{"book":"ULukha","chapter":"7","verse":"27","text":"Lo nguye okulotshwe ngaye ukuthi:"},{"book":"ULukha","chapter":"7","verse":"28","text":"Ngiyalitshela ukuthi kubo abazalwa ngabesifazane kakho omkhulu kuloJohane; ikanti lowo omncinyane kakhulu embusweni kaNkulunkulu mkhulu kulaye.”"},{"book":"ULukha","chapter":"7","verse":"29","text":"(Bonke abantu, kanye labathelisi, bathi sebewazwile amazwi kaJesu bavuma ukuthi indlela kaNkulunkulu yayilungile, ngoba babebhaphathizwe nguJohane."},{"book":"ULukha","chapter":"7","verse":"30","text":"Kodwa abaFarisi lezazi zomthetho bayala injongo kaNkulunkulu ngabo, ngoba babengabhaphathizwanga nguJohane.)"},{"book":"ULukha","chapter":"7","verse":"31","text":"UJesu waqhubeka wathi, “Pho ngingabafanisa lani abantu besizukulwane lesi? Bafanana lani?"},{"book":"ULukha","chapter":"7","verse":"32","text":"Banjengabantwana behlezi emkambo bememeza abanye besithi:"},{"book":"ULukha","chapter":"7","verse":"33","text":"Ngoba uJohane uMbhaphathizi weza engadli isinkwa njalo enganathi iwayini, lina lithi, ‘Uledimoni.’"},{"book":"ULukha","chapter":"7","verse":"34","text":"INdodana yoMuntu yafika yadla, yanatha, laselisithi, ‘Nansi isidli lesidakwa, umngane wabathelisi lezoni.’"},{"book":"ULukha","chapter":"7","verse":"35","text":"Kodwa ukuhlakanipha kuziveza ukuthi kuqondile ebantwaneni bakho bonke.”"},{"book":"ULukha","chapter":"7","verse":"36","text":"Omunye wabaFarisi wanxusa uJesu ukuzakudla laye isidlo sakusihlwa, ngakho waya endlini yalowo mFarisi wahlala etafuleni."},{"book":"ULukha","chapter":"7","verse":"37","text":"Kwathi owesifazane othile owayephila impilo yesono kulelodolobho esezwile ukuthi uJesu wayesidla endlini yomFarisi weza ephethe imbodlela yamakha,"},{"book":"ULukha","chapter":"7","verse":"38","text":"kwathi esemi ngemva kukaJesu ngasezinyaweni ekhala, wamanzisa inyawo zakhe ngezinyembezi. Wasezesula inyawo zikaJesu ngenwele zakhe, wazanga wasethela amakha kuzo."},{"book":"ULukha","chapter":"7","verse":"39","text":"Kwathi lowomFarisi owayemnxusile ekubona lokho wazitshela wathi, “Aluba indoda le ibingumphrofethi, ibizakwazi ukuthi ngubani oyibambabambayo lokuthi umfazi lo uyisoni.”"},{"book":"ULukha","chapter":"7","verse":"40","text":"UJesu wamphendula wathi, “Simoni, kukhona engifuna ukukutshela khona.”"},{"book":"ULukha","chapter":"7","verse":"41","text":"“Amadoda amabili ayelesikwelede semali kumeboleki wemali. Oyedwa wayelesikwelede samadenari angamakhulu amahlanu, omunye esamatshumi amahlanu."},{"book":"ULukha","chapter":"7","verse":"42","text":"Bobabili babengelayo imali yokumbhadala, ngakho wasewesula umlandu wabo bobabili. Manje nguphi wabo ozamthanda okudlula omunye na?”"},{"book":"ULukha","chapter":"7","verse":"43","text":"USimoni waphendula wathi, “Ngibona kungathi ngulowo owesulelwa isikwelede esikhulu.”"},{"book":"ULukha","chapter":"7","verse":"44","text":"Wasephendukela kowesifazane wathi kuSimoni, “Uyambona na owesifazane lo? Ngifikile endlini yakho, kawungiphanga amanzi okugeza inyawo zami, kodwa yena uthambise inyawo zami ngezinyembezi zakhe, wazesula ngenwele zakhe."},{"book":"ULukha","chapter":"7","verse":"45","text":"Kawunganganga, kodwa owesifazane lo selokhu ngingenileyo lapha akemanga ukwanga inyawo zami."},{"book":"ULukha","chapter":"7","verse":"46","text":"Kawuthelanga amafutha ekhanda lami, kodwa yena uthele amakha ezinyaweni zami."},{"book":"ULukha","chapter":"7","verse":"47","text":"Yikho-ke ngiyakutshela ukuthi izono zakhe ezinengi sezithethelelwe, ngoba utshengise uthando olukhulu. Kodwa lowo othethelelwe okuncinyane uthanda kancinyane.”"},{"book":"ULukha","chapter":"7","verse":"48","text":"UJesu wasesithi kowesifazane, “Izono zakho sezithethelelwe.”"},{"book":"ULukha","chapter":"7","verse":"49","text":"Ezinye izethekeli zasezibuzana zisithi, “Ungubani kanti yena lo oze athethelele izono na?”"},{"book":"ULukha","chapter":"7","verse":"50","text":"UJesu wasesithi kowesifazane, “Ukukholwa kwakho kukusindisile; hamba ngokuthula.”"}]}