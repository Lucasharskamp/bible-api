{"data":[{"book":"Ibrawiyots","chapter":"3","verse":"1","text":"Darotse iti s'eegetsman kayitu wotts S'ayin amantsuwotso! no imneti kahni naashwots k'aab'onat Ik'o woshtso Iyesusats it aawo gerde'ere."},{"book":"Ibrawiyots","chapter":"3","verse":"2","text":"Muse Ik' maa jamatse amanek b́ teshtsok'o Iyesuswere bín naashits Ik'osh amaneke b́ teshi."},{"book":"Ibrawiyots","chapter":"3","verse":"3","text":"Maa agtso mooniyere bog mango b́detstsok'owa Iyesus Museyiyere bogts mango daatso bísh geyife."},{"book":"Ibrawiyots","chapter":"3","verse":"4","text":"Maa ik iko bín agts asho detsfe, jam keewo agtsonmó Ik'oniye."},{"book":"Ibrawiyots","chapter":"3","verse":"5","text":"Shinomaants keewu geyit keewosh gaw b́wotitwok'o Muse Ik'i maa jamatse amanek guutse b́teshi."},{"book":"Ibrawiyots","chapter":"3","verse":"6","text":"Krstosmó Ik'o maantse amanetso b́wot na'ok'o wotatniye, b́moonwere noone, b́ moo nowotitwere bí'ats no amanit keewonat arikon bín detsfone err bín noit'irwo nojangtso kup'ide desh nodek'oree."},{"book":"Ibrawiyots","chapter":"3","verse":"7","text":"Eshe S'ayin shayiro bí'etirwok'on"},{"book":"Ibrawiyots","chapter":"3","verse":"8","text":"Worwotse taan it fador ti'ats it tuutsok'o"},{"book":"Ibrawiyots","chapter":"3","verse":"9","text":"Hansh it nihots taan bo fadi taanton bo weed'eyi"},{"book":"Ibrawiyots","chapter":"3","verse":"10","text":"«Mansh man dúri s'ootwotsi t fayere,"},{"book":"Ibrawiyots","chapter":"3","verse":"11","text":"Aaninwere,"},{"book":"Ibrawiyots","chapter":"3","verse":"12","text":"Ti eshwotso! ititse beyat beyiru Ik'atse wokit gondonat amaneraw nibo b́ deshawok'o it atso korde'ere."},{"book":"Ibrawiyots","chapter":"3","verse":"13","text":"Eshe, ititse morron dasheyar b́ nibo k'aztsi b́ woshrawok'o «Hambetsa» et s'eegets aawo b́ befetsosh aaw aawon it atsatsewo izewere."},{"book":"Ibrawiyots","chapter":"3","verse":"14","text":"Shin shin no detstso no imnetiyo b́s'uwi aawo b́borfetsosh kup'de deshnodek'etka wotiyal Krstosnton bano kayitwotsi wotitwone."},{"book":"Ibrawiyots","chapter":"3","verse":"15","text":"Manwere «Hambets b́ k'ááro it shishor"},{"book":"Ibrawiyots","chapter":"3","verse":"16","text":"Wotowa bako b́ k'ááro boshishyakon gondat k'aztsmanots konotsne boteshi? Boon Muse jishdek't Gbs'itse dek' b́keshtswotsiwoshná?"},{"book":"Ibrawiyots","chapter":"3","verse":"17","text":"Ik'o nibo hab nati s'eeno k'úúnit teshtswots konotsne? Morro finat boere boduuno worwotse dihit oortswotsiwoshna?"},{"book":"Ibrawiyots","chapter":"3","verse":"18","text":"Eshe bísh aleratse eteets manotsi b́ wotiyalabako «T kashdek'i beyok kindratste» et boats b́ taartswots konotsne bo teshi?"},{"book":"Ibrawiyots","chapter":"3","verse":"19","text":"Eshe kindo bomaaw amano bok'aztsatse tuutson b́ woto bek'rone."}]}