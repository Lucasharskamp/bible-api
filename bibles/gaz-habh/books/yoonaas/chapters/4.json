{"data":[{"book":"Yoonaas","chapter":"4","verse":"1","text":"Wanni kun Yoonaasin baayʼee hin gammachiifne; inni ni aare."},{"book":"Yoonaas","chapter":"4","verse":"2","text":"Akkana jedhees Waaqayyoon kadhate; “Yaa Waaqayyo wanni ani yeroo biyya koo turetti jedhe sun kanuma mitii? Wanni ani Tarshiishitti baqachuuf ariifadheefis kana. Ani akka ati Waaqa arjaa fi garaa laafessa, kan dafee hin aarree fi kan jaalalli isaa guddaa taʼe, Waaqa balaa buusuu irraa of qusatu taate nan beeka."},{"book":"Yoonaas","chapter":"4","verse":"3","text":"Yaa Waaqayyo jiraachuu mannaa duʼuu naaf wayyaatii amma lubbuu koo fudhadhu.”"},{"book":"Yoonaas","chapter":"4","verse":"4","text":"Waaqayyo garuu, “Ati aaruun kee sirriidhaa?” jedheen."},{"book":"Yoonaas","chapter":"4","verse":"5","text":"Yoonaasis magaalattii keessaa baʼee karaa baʼa magaalattiitiin taaʼe. Innis achitti daasii tokko ijaarratee gaaddisa isaa jala taaʼee waan magaalattiin taʼuuf jirtu arguuf eege."},{"book":"Yoonaas","chapter":"4","verse":"6","text":"Waaqayyo Waaqni biqiltuu qopheessee akka inni Yoonaasiin olitti guddatee mataa isaa irra gaaddisa buusee akka gaddi itti qabbanaaʼu godhe; Yoonaasis sababii biqiltuu sanaatiif baayʼee gammade."},{"book":"Yoonaas","chapter":"4","verse":"7","text":"Borumtaa bariis Waaqni biqiltuun sun akka goguuf raammoo isa nyaatu itti erge."},{"book":"Yoonaas","chapter":"4","verse":"8","text":"Yeroo biiftuun baatettis Waaqni bubbee baʼa biiftuu hoʼaa tokko erge; aduunis akka inni gaggabuuf mataa Yoonaasitti baate. Innis duʼuu barbaadee, “Jiraachuu mannaa duʼuu naaf wayya” jedhe."},{"book":"Yoonaas","chapter":"4","verse":"9","text":"Waaqni garuu, “Ati waaʼee biqiltuu sanaatiif aaruun kee sirriidhaa?” jedheen."},{"book":"Yoonaas","chapter":"4","verse":"10","text":"Waaqayyo garuu akkana jedhe; “Ati yoo biqiltuu kana eeguu yookaan akka inni guddatu gochuu baatte illee waaʼee isaa yaaddofteerta. Biqiltuun kun halkanuma tokkoon guddatee halkanuma tokkoon duʼe."},{"book":"Yoonaas","chapter":"4","verse":"11","text":"Nanawween garuu namoota bitaa fi mirga isaanii iyyuu gargar baasanii hin beekne kuma dhibba tokkoo fi kuma digdamaa fi loon hedduu qabdi. Ani magaalaa guddoo akkasiitiif yaaduu hin qabuu ree?”"}]}