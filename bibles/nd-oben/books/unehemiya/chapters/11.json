{"data":[{"book":"UNehemiya","chapter":"11","verse":"1","text":"Abakhokheli babantu bafika bahlala eJerusalema. Abantu bonke basebesenzisa inkatho ukukhetha oyedwa etshumini ngalinye owayemele ayehlala eJerusalema, idolobho elingcwele, kuthi abaseleyo abayisificamunwemunye bahlale emadolobheni akibo."},{"book":"UNehemiya","chapter":"11","verse":"2","text":"Abantu bawabonga wonke amadoda azinikelayo ukuyahlala eJerusalema."},{"book":"UNehemiya","chapter":"11","verse":"3","text":"Laba yibo abakhokheli bezigodi abayahlala eJerusalema (amanye ama-Israyeli, labaphristi, labaLevi, lezinceku zethempelini kanye labezizukulwane zezisebenzi zikaSolomoni bahlala emadolobheni akoJuda, ngulowo esabelweni sakhe emadolobheni ehlukeneyo,"},{"book":"UNehemiya","chapter":"11","verse":"4","text":"kwathi abanye babantu bakoJuda lakoBhenjamini bahlala eJerusalema):"},{"book":"UNehemiya","chapter":"11","verse":"5","text":"loMaseya indodana kaBharukhi, indodana kaKholi-Hoze, indodana kaHazaya, indodana ka-Adaya, indodana kaJoyaribi, indodana kaZakhariya, isizukulwane sikaShilo."},{"book":"UNehemiya","chapter":"11","verse":"6","text":"Abesizukulwane sikaPherezi ababehlala eJerusalema babefika 468, amadoda aqinileyo."},{"book":"UNehemiya","chapter":"11","verse":"7","text":"Abesizukulwane sikaBhenjamini:"},{"book":"UNehemiya","chapter":"11","verse":"8","text":"labalandeli bakhe, uGabhayi loSalayi, amadoda afika amakhulu ayisificamunwemunye lamatshumi amabili lasificaminwembili (928)."},{"book":"UNehemiya","chapter":"11","verse":"9","text":"UJoweli indodana kaZikhiri wayenguye induna yabo, loJuda indodana kaHasenuwa wayephethe iSiqinti seSibili sedolobho."},{"book":"UNehemiya","chapter":"11","verse":"10","text":"Ababesuka kubaphristi:"},{"book":"UNehemiya","chapter":"11","verse":"11","text":"uSeraya indodana kaHilikhiya, indodana kaMeshulami, indodana kaZadokhi, indodana kaMerayothi, indodana ka-Ahithubi, umphathi endlini kaNkulunkulu,"},{"book":"UNehemiya","chapter":"11","verse":"12","text":"labasekeli babo, abaqhuba umsebenzi wethempeli, amadoda afika amakhulu ayisificaminwembili lamatshumi amabili lambili (822);"},{"book":"UNehemiya","chapter":"11","verse":"13","text":"labasekeli bakhe, ababe yizinhloko zezimuli, amadoda afika amakhulu amabili lamatshumi amane lambili (242);"},{"book":"UNehemiya","chapter":"11","verse":"14","text":"labasekeli bakhe, ababengamadoda aqinileyo alikhulu lamatshumi amabili lasitshiyagalombili (128)."},{"book":"UNehemiya","chapter":"11","verse":"15","text":"Ababesuka kubaLevi:"},{"book":"UNehemiya","chapter":"11","verse":"16","text":"uShabhethayi loJozabhadi, bobabili bezinduna zabaLevi ababekhangele umsebenzi waphandle kwendlu kaNkulunkulu;"},{"book":"UNehemiya","chapter":"11","verse":"17","text":"uMathaniya indodana kaMikha, indodana kaZabhidi, indodana ka-Asafi, umqondisi owayekhokhela inkonzo yokubonga lemkhulekweni;"},{"book":"UNehemiya","chapter":"11","verse":"18","text":"AbaLevi ababesemzini ongcwele babefika amakhulu amabili lamatshumi ayisificaminwembili lane (284)."},{"book":"UNehemiya","chapter":"11","verse":"19","text":"Abalindimasango:"},{"book":"UNehemiya","chapter":"11","verse":"20","text":"Bonke abanye abako-Israyeli, kanye labaphristi labaLevi, babekuwo wonke amadolobho akoJuda, ngulowo esesabelweni sakwabo esomdabuko."},{"book":"UNehemiya","chapter":"11","verse":"21","text":"Izinceku zethempelini zazihlala entabeni i-Ofeli, ziphethwe nguZiha loGishipha."},{"book":"UNehemiya","chapter":"11","verse":"22","text":"Umlawuli wabaLevi eJerusalema waye ngu-Uzi indodana kaBhani, indodana kaHashabhiya, indodana kaMathaniya, indodana kaMikha. U-Uzi wayengomunye wabazukulu baka-Asafi, ababengabahlabeleli abakhangele inkonzo endlini kaNkulunkulu."},{"book":"UNehemiya","chapter":"11","verse":"23","text":"Abahlabeleli babengaphansi kwezimiso zenkosi, ezaziqondisa ababemele bakwenze insuku zonke."},{"book":"UNehemiya","chapter":"11","verse":"24","text":"UPhethahiya indodana kaMeshezabeli, omunye wesizukulwane sikaZera indodana kaJuda, wayengumeluleki wenkosi mayelana lezindaba zonke zabantu."},{"book":"UNehemiya","chapter":"11","verse":"25","text":"Mayelana lemizi kanye lamasimu ayo, abanye babantu bakoJuda bahlala eKhiriyathi Aribha lakweminye imizi eseduze, eDibhoni lemizini eseduze kwayo, eJekhabhizeli lemizana yakhona,"},{"book":"UNehemiya","chapter":"11","verse":"26","text":"eJeshuwa, eMolada, eBhethi Phelethi,"},{"book":"UNehemiya","chapter":"11","verse":"27","text":"eHazari-Shuwali, eBherishebha lemizana yakhona,"},{"book":"UNehemiya","chapter":"11","verse":"28","text":"eZikhilagi, eMekhona lemizana yakhona,"},{"book":"UNehemiya","chapter":"11","verse":"29","text":"e-Eni Rimoni, eZora, eJamuthi,"},{"book":"UNehemiya","chapter":"11","verse":"30","text":"eZanowa, e-Adulami lemizana yakhona, eLakhishi lamasimu ayo, lase-Azekha lemizana yakhona. Yikho babehlala yonke indawo kusukela eBherishebha kusiya eSigodini sikaHinomu."},{"book":"UNehemiya","chapter":"11","verse":"31","text":"Abesizukulwane sikaBhenjamini ababesuka eGebha bahlala eMikhimashi, e-Aya, eBhetheli lemizana yakhona,"},{"book":"UNehemiya","chapter":"11","verse":"32","text":"e-Anathothi, eNobhi, le-Ananiya,"},{"book":"UNehemiya","chapter":"11","verse":"33","text":"eHazori, eRama leGithayimi,"},{"book":"UNehemiya","chapter":"11","verse":"34","text":"eHadidi, eZebhoyimi laseNebhalathi,"},{"book":"UNehemiya","chapter":"11","verse":"35","text":"eLodi lase-Ono, njalo laseSigodini seZingcitshi."},{"book":"UNehemiya","chapter":"11","verse":"36","text":"Abanye bezigaba zabaLevi bakoJuda bahlala koBhenjamini."}]}