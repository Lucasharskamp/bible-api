{"data":[{"book":"Łukasza","chapter":"14","verse":"1","text":"I stało się tak, że gdy Jezus wszedł w szabat do domu pewnego przywódcy faryzeuszy, aby jeść chleb, oni go obserwowali."},{"book":"Łukasza","chapter":"14","verse":"2","text":"A oto był przed nim pewien człowiek chory na puchlinę."},{"book":"Łukasza","chapter":"14","verse":"3","text":"Wtedy Jezus zapytał znawców prawa i faryzeuszy: Czy wolno uzdrawiać w szabat?"},{"book":"Łukasza","chapter":"14","verse":"4","text":"Lecz oni milczeli."},{"book":"Łukasza","chapter":"14","verse":"5","text":"I powiedział im: Któż z was, jeśli jego osioł albo wół wpadnie do studni, nie wyciągnie go natychmiast w dzień szabatu?"},{"book":"Łukasza","chapter":"14","verse":"6","text":"I nie mogli mu na to odpowiedzieć."},{"book":"Łukasza","chapter":"14","verse":"7","text":"Gdy zauważył, jak zaproszeni wybierali pierwsze miejsca, opowiedział im przypowieść:"},{"book":"Łukasza","chapter":"14","verse":"8","text":"Gdy ktoś cię zaprosi na wesele, nie siadaj na pierwszym miejscu, aby czasem ktoś ważniejszy od ciebie nie był zaproszony przez niego."},{"book":"Łukasza","chapter":"14","verse":"9","text":"Wówczas przyjdzie ten, który ciebie i jego zaprosił, i powie ci: Ustąp temu miejsca; i wtedy ze wstydem musiałbyś zająć ostatnie miejsce."},{"book":"Łukasza","chapter":"14","verse":"10","text":"Lecz gdy będziesz zaproszony, idź i usiądź na ostatnim miejscu, a gdy przyjdzie ten, który cię zaprosił, powie ci: Przyjacielu, przesiądź się wyżej. Wtedy doznasz czci wobec współbiesiadników."},{"book":"Łukasza","chapter":"14","verse":"11","text":"Bo każdy, kto się wywyższa, będzie poniżony, a kto się poniża, będzie wywyższony."},{"book":"Łukasza","chapter":"14","verse":"12","text":"Powiedział też do tego, który go zaprosił: Gdy wydajesz obiad albo kolację, nie zapraszaj swoich przyjaciół ani braci, ani krewnych, ani bogatych sąsiadów, żeby cię czasem i oni w zamian nie zaprosili, i miałbyś odpłatę."},{"book":"Łukasza","chapter":"14","verse":"13","text":"Lecz gdy wydajesz ucztę, zaproś ubogich, ułomnych, chromych i ślepych."},{"book":"Łukasza","chapter":"14","verse":"14","text":"A będziesz błogosławiony, bo nie mają ci czym odpłacić, ale otrzymasz odpłatę przy zmartwychwstaniu sprawiedliwych."},{"book":"Łukasza","chapter":"14","verse":"15","text":"Gdy usłyszał to jeden ze współbiesiadników, powiedział do niego: Błogosławiony ten, kto będzie jadł chleb w królestwie Bożym."},{"book":"Łukasza","chapter":"14","verse":"16","text":"Wtedy on mu powiedział: Pewien człowiek wydał wielką ucztę i zaprosił wielu."},{"book":"Łukasza","chapter":"14","verse":"17","text":"A gdy nadszedł czas uczty, posłał swego sługę, żeby powiedział zaproszonym: Chodźcie, bo już wszystko gotowe."},{"book":"Łukasza","chapter":"14","verse":"18","text":"A oni zaczęli się wszyscy jednomyślnie wymawiać. Pierwszy mu powiedział: Kupiłem pole i muszę iść je obejrzeć. Proszę cię, uważaj mnie za wytłumaczonego."},{"book":"Łukasza","chapter":"14","verse":"19","text":"Drugi zaś powiedział: Kupiłem pięć par wołów i idę je wypróbować. Proszę cię, uważaj mnie za wytłumaczonego."},{"book":"Łukasza","chapter":"14","verse":"20","text":"A jeszcze inny powiedział: Pojąłem żonę i dlatego nie mogę przyjść."},{"book":"Łukasza","chapter":"14","verse":"21","text":"A gdy sługa wrócił, oznajmił to swemu panu. Wtedy gospodarz rozgniewał się i powiedział do swego sługi: Wyjdź szybko na ulice i zaułki miasta i wprowadź tu ubogich, ułomnych, chromych i ślepych."},{"book":"Łukasza","chapter":"14","verse":"22","text":"I powiedział sługa: Panie, stało się, jak rozkazałeś, a jeszcze jest miejsce."},{"book":"Łukasza","chapter":"14","verse":"23","text":"Wtedy Pan powiedział do sługi: Wyjdź na drogi i"},{"book":"Łukasza","chapter":"14","verse":"24","text":"Mówię wam bowiem, że żaden z tych ludzi, którzy byli zaproszeni, nie skosztuje mojej uczty."},{"book":"Łukasza","chapter":"14","verse":"25","text":"I szły z nim wielkie tłumy. A on, odwróciwszy się, powiedział do nich:"},{"book":"Łukasza","chapter":"14","verse":"26","text":"Jeśli ktoś przychodzi do mnie, a nie ma w nienawiści swego ojca i matki, żony i dzieci, braci i sióstr, a nawet swego życia, nie może być moim uczniem."},{"book":"Łukasza","chapter":"14","verse":"27","text":"Kto nie niesie swego krzyża, a idzie za mną, nie może być moim uczniem."},{"book":"Łukasza","chapter":"14","verse":"28","text":"Bo któż z was, chcąc zbudować wieżę, najpierw nie usiądzie i nie obliczy wydatków, czy mu wystarczy na ukończenie?"},{"book":"Łukasza","chapter":"14","verse":"29","text":"Aby czasem, gdyby położył fundament, a nie mógłby ukończyć, wszyscy, którzy by to widzieli, nie zaczęli się z niego naśmiewać;"},{"book":"Łukasza","chapter":"14","verse":"30","text":"Mówiąc: Ten człowiek zaczął budować, a nie zdołał ukończyć."},{"book":"Łukasza","chapter":"14","verse":"31","text":"Albo który król, wyruszając na wojnę z drugim królem, najpierw nie usiądzie i nie naradzi się, czy w dziesięć tysięcy może zmierzyć się z tym, który z dwudziestoma tysiącami nadciąga przeciwko niemu?"},{"book":"Łukasza","chapter":"14","verse":"32","text":"A jeśli nie, to gdy tamten jeszcze jest daleko, wysyła poselstwo i prosi o warunki pokoju."},{"book":"Łukasza","chapter":"14","verse":"33","text":"Tak i każdy z was, kto nie wyrzeknie się wszystkiego, co posiada, nie może być moim uczniem."},{"book":"Łukasza","chapter":"14","verse":"34","text":"Dobra jest sól. Lecz jeśli sól zwietrzeje, czym się ją przyprawi?"},{"book":"Łukasza","chapter":"14","verse":"35","text":"Nie nadaje się ani do ziemi, ani do nawozu; precz się ją wyrzuca. Kto ma uszy do słuchania, niech słucha."}]}