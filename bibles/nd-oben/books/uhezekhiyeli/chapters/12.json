{"data":[{"book":"UHezekhiyeli","chapter":"12","verse":"1","text":"Ilizwi likaThixo lafika kimi lisithi:"},{"book":"UHezekhiyeli","chapter":"12","verse":"2","text":"“Ndodana yomuntu, uhlala phakathi kwabantu abahlamukayo. Balamehlo ukuba babone kodwa kababoni, njalo balendlebe ukuba bezwe kodwa kabezwa, ngoba bangabantu abahlamukayo."},{"book":"UHezekhiyeli","chapter":"12","verse":"3","text":"Ngakho-ke ndodana yomuntu, lungisa impahla zakho zasekuthunjweni njalo kuthi emini, bekhangele, uphume usuke lapho okhona uye kwenye indawo. Mhlawumbe bazazwisisa, lanxa beyindlu ehlamukayo."},{"book":"UHezekhiyeli","chapter":"12","verse":"4","text":"Ngezikhathi zemini, bekhangele, khuphela impahla zakho phandle zilungiselwe ukuya ekuthunjweni. Kuthi kusihlwa, bekhangele, uphume njengabaya ekuthunjweni."},{"book":"UHezekhiyeli","chapter":"12","verse":"5","text":"Bekhangele, bhoboza umduli ukhuphele impahla zakho ngaphandle kwawo."},{"book":"UHezekhiyeli","chapter":"12","verse":"6","text":"Zetshathe ehlombe bekhangele uhambe lazo kusihlwa. Mboza ubuso bakho ukuze ilizwe ungaliboni, ngoba sengikwenze waba luphawu endlini ka-Israyeli.”"},{"book":"UHezekhiyeli","chapter":"12","verse":"7","text":"Ngakho ngenza njengokulaywa kwami. Ngezikhathi zemini ngakhupha impahla zami zilungiselwe ukuya ekuthunjweni. Kusihlwa ngabhoboza umduli ngezandla zami. Impahla zami ngazikhuphela ngaphandle kuhwalala, ngizetshethe emahlombe ami bekhangele."},{"book":"UHezekhiyeli","chapter":"12","verse":"8","text":"Ekuseni ilizwi likaThixo lafika kimi lisithi:"},{"book":"UHezekhiyeli","chapter":"12","verse":"9","text":"“Ndodana yomuntu, indlu leyana ehlamukayo yako-Israyeli kayikubuzanga na yathi, ‘Wenzani na?’"},{"book":"UHezekhiyeli","chapter":"12","verse":"10","text":"Wothi kubo, ‘Nanku okutshiwo nguThixo Wobukhosi: Izilo leli limayelana lenkosana eJerusalema kanye lendlu yonke ka-Israyeli ekhonale.’"},{"book":"UHezekhiyeli","chapter":"12","verse":"11","text":"Wothi kubo, ‘Ngiluphawu lwesitshengiselo kini.’"},{"book":"UHezekhiyeli","chapter":"12","verse":"12","text":"Oyinkosana phakathi kwabo uzakwetshatha impahla zakhe kuhwalala asuke, njalo imbobo izakwenziwa emdulini ukuba aphume ngayo. Uzamboza ubuso bakhe ukuze ilizwe angaliboni."},{"book":"UHezekhiyeli","chapter":"12","verse":"13","text":"Ngizamendlalela imbule lami, njalo uzabanjwa yisifu sami; ngizamusa eBhabhiloniya ilizwe lamaKhaladiya, kodwa kasoze alibone, njalo uzafela khona."},{"book":"UHezekhiyeli","chapter":"12","verse":"14","text":"Ngizabahlakazela emimoyeni bonke labo abamhanqileyo, izisebenzi zakhe kanye lamabutho akhe wonke njalo ngizaxotshana labo ngiphethe inkemba."},{"book":"UHezekhiyeli","chapter":"12","verse":"15","text":"“Bazakwazi ukuthi nginguThixo lapho sengibachithachithela phakathi kwezizwe njalo ngibahlakazela emazweni."},{"book":"UHezekhiyeli","chapter":"12","verse":"16","text":"Kodwa ngizaphephisa abalutshwana babo ekuhlaselweni yinkemba, indlala kanye lesifo, ukuze kuthi ezizweni abaya kuzo bazivume zonke izenzo zabo ezinengayo. Lapho-ke bazakwazi ukuthi nginguThixo.”"},{"book":"UHezekhiyeli","chapter":"12","verse":"17","text":"Ilizwi likaThixo lafika kimi lisithi:"},{"book":"UHezekhiyeli","chapter":"12","verse":"18","text":"“Ndodana yomuntu, qhaqhazela nxa unatha amanzi akho."},{"book":"UHezekhiyeli","chapter":"12","verse":"19","text":"Yitsho ebantwini belizwe uthi: ‘Nanku okutshiwo nguThixo Wobukhosi mayelana lalabo abahlala eJerusalema kanye laselizweni lako-Israyeli: Bazakudla ukudla kwabo benqineka njalo banathe lamanzi abo bengelathemba, ngoba ilizwe lizaphundlwa konke okukulo ngenxa yodlakela lwabo bonke abahlala khona."},{"book":"UHezekhiyeli","chapter":"12","verse":"20","text":"Amadolobho okuhlalwa kuwo azaqothulwa ilizwe lichitheke. Lapho-ke bazakwazi ukuthi nginguThixo.’ ”"},{"book":"UHezekhiyeli","chapter":"12","verse":"21","text":"Ilizwi likaThixo lafika kimi lisithi:"},{"book":"UHezekhiyeli","chapter":"12","verse":"22","text":"“Ndodana yomuntu, yisaga bani lesi na elilaso elizweni lako-Israyeli esithi: ‘Insuku ziyedlula njalo imibono yonke iba yize’?"},{"book":"UHezekhiyeli","chapter":"12","verse":"23","text":"Wothi kubo, ‘Nanku okutshiwo nguThixo Wobukhosi: Ngizasiqeda isaga lesi, njalo kabayikusitsho futhi ko-Israyeli.’ Wothi kubo, ‘Insuku sezisondele lapho imibono yonke izagcwaliseka khona."},{"book":"UHezekhiyeli","chapter":"12","verse":"24","text":"Ngoba akusayikuba lemibono yamanga futhi kumbe ubungoma benkohliso ko-Israyeli."},{"book":"UHezekhiyeli","chapter":"12","verse":"25","text":"Kodwa mina Thixo ngizakhuluma engikufunayo, njalo kuzagcwaliseka ngokuphangisa. Ngoba ensukwini zakho, wena ndlu ehlamukayo ngizagcwalisa loba kuyini engikutshoyo, kutsho uThixo Wobukhosi.’ ”"},{"book":"UHezekhiyeli","chapter":"12","verse":"26","text":"Ilizwi likaThixo lafika kimi lisithi:"},{"book":"UHezekhiyeli","chapter":"12","verse":"27","text":"“Ndodana yomuntu, indlu ka-Israyeli ithi, ‘Umbono awubonayo ngoweminyaka eminengi kusukela khathesi, njalo uphrofetha ngesikhathi esizayo esikhatshana kakhulu.’"},{"book":"UHezekhiyeli","chapter":"12","verse":"28","text":"Ngakho wothi kubo, ‘Nanku okutshiwo nguThixo Wobukhosi: Akukho lalinye ilizwi lamazwi ami elizaphuza; loba kuyini engikutshoyo kuzagcwaliseka, kutsho uThixo Wobukhosi.’ ”"}]}