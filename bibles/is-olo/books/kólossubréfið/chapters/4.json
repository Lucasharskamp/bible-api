{"data":[{"book":"Kólossubréfið","chapter":"4","verse":"1","text":"Þrælaeigendur! Verið sanngjarnir og heiðarlegir við þræla ykkar. Munið að þið hafið sjálfir húsbónda á himnum sem fylgist vel með ykkur."},{"book":"Kólossubréfið","chapter":"4","verse":"2","text":"Þreytist ekki á að biðja en haldið því áfram uns þið fáið svar frá Guði og gleymið þá ekki að þakka honum."},{"book":"Kólossubréfið","chapter":"4","verse":"3","text":"Gleymið ekki heldur að biðja fyrir okkur, að Guð gefi mörg tækifæri til að boða fagnaðarerindið um Krist, en þess vegna er ég í fangelsi."},{"book":"Kólossubréfið","chapter":"4","verse":"4","text":"Biðjið þess að ég fái djörfung til að tala opinskátt, óhindrað og á einfaldan hátt, eins og mér ber að gera."},{"book":"Kólossubréfið","chapter":"4","verse":"5","text":"Umgangist viturlega þá sem ekki trúa og notið sérhvert tækifæri til að boða þeim fagnaðarerindið."},{"book":"Kólossubréfið","chapter":"4","verse":"6","text":"Verið nærgætin en markviss í samtölum ykkar við fólk, svo að þið getið gefið því rétt svör við spurningum þess."},{"book":"Kólossubréfið","chapter":"4","verse":"7","text":"Týkíkus, okkar heittelskaði bróðir, mun segja ykkur allt sem er að frétta af mér. Hann er duglegur samstarfsmaður í þjónustu Drottins."},{"book":"Kólossubréfið","chapter":"4","verse":"8","text":"Það var ég sem sendi hann í þessa ferð, vegna þess að mig langaði að fá að vita hvernig ykkur liði og einnig að hugga ykkur og uppörva."},{"book":"Kólossubréfið","chapter":"4","verse":"9","text":"Ég sendi einnig Onesímus, kæran og trúan bróður, en hann er einn af ykkur. Hann og Týkíkus munu segja ykkur allar nýjustu fréttir héðan."},{"book":"Kólossubréfið","chapter":"4","verse":"10","text":"Aristarkus er hér í fangelsinu ásamt mér. Hann sendir ykkur kæra kveðju og einnig Markús, en hann er ættingi Barnabasar. Eins og ég hef áður sagt, bið ég ykkur að taka sérlega vel á móti honum, ef hann kemur við hjá ykkur."},{"book":"Kólossubréfið","chapter":"4","verse":"11","text":"Júdas Jústus sendir einnig kæra kveðju. Þetta eru einu kristnu Gyðingarnir sem starfa hér með mér og þeir hafa sannarlega uppörvað mig."},{"book":"Kólossubréfið","chapter":"4","verse":"12","text":"Epafras, þjónn Jesú Krists – hann er frá Kólossu eins og þið – sendir ykkur kærar kveðjur. Hann biður Guð að styrkja ykkur og fullkomna og sýna ykkur vilja sinn í öllu."},{"book":"Kólossubréfið","chapter":"4","verse":"13","text":"Það segi ég satt, að hann hefur barist fyrir ykkur í bænum sínum og þeim í Laodíkeu og Híerapólis."},{"book":"Kólossubréfið","chapter":"4","verse":"14","text":"Lúkas, læknirinn kæri, sendir innilega kveðju og sömuleiðis Demas."},{"book":"Kólossubréfið","chapter":"4","verse":"15","text":"Viljið þið skila kveðju frá mér til kristnu vinanna í Laodíkeu og einnig til Nýmfu og þeirra sem koma saman á heimili hennar."},{"book":"Kólossubréfið","chapter":"4","verse":"16","text":"Þegar þið hafið lesið þetta bréf, þá sendið það til safnaðarins í Laodíkeu. Þið ættuð svo að lesa bréfið sem ég sendi þeim."},{"book":"Kólossubréfið","chapter":"4","verse":"17","text":"Segið við Arkippus: „Gættu þess að vinna vel það verk sem Drottinn hefur falið þér.“"},{"book":"Kólossubréfið","chapter":"4","verse":"18","text":"Ég rita kveðju mína með eigin hendi. Minnist þess að ég er fangi. Blessun Guðs umvefji ykkur!"}]}