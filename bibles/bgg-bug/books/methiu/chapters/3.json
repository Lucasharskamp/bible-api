{"data":[{"book":"Methiu","chapter":"3","verse":"1","text":"Jipha ishak shii Jon Khowa phi pha bran de Juda pha balimuang shii wuii thog ne jao ne yua,"},{"book":"Methiu","chapter":"3","verse":"2","text":"3:2: Mth 4:17; Mrg 1:15 “Nawaithek layogthek re-è khid mage bo, ai è yao, nyieliieshii, hamangkhung pha Sajathua ne inui sha ro!”"},{"book":"Methiu","chapter":"3","verse":"3","text":"3:3: Aij 40:3 (LXX)Jon Khowa pha bran ji ne Aijaya chaig è khi-èrek ne yao marui pha ji ro,"},{"book":"Methiu","chapter":"3","verse":"4","text":"Jon ne ùd pha iman è rab pha yung guii ne rai ro; ai ne sukhug pha rathang re-è awai rinyi shii riieng ne rai ro; chiih-è ai michie ne muroma nane chimudkho ro."},{"book":"Methiu","chapter":"3","verse":"5","text":"Jerusalem pha branthek de Juda soh pho thek de, chiih-è Jordan khoboh moe shii rai pho thek de aishii wuii thog."},{"book":"Methiu","chapter":"3","verse":"6","text":"Ithek è layog arek sha phro è yao phi ne ai è ithek shii Jordan kho shii Khowo phi."},{"book":"Methiu","chapter":"3","verse":"7","text":"Jon è bajo Pharisithek nane Sadusithek de khowo yi pha wuiiramuii pha ji riig mage shii, ai è ithek shii yao, Nathek phamthek—Nathek ne Hamangkhung-aphuii è lakhung re-è thoh pha lago ji re-è ruang yo bone nathek shii hanyie miyao lei?"},{"book":"Methiu","chapter":"3","verse":"8","text":"Nathek de nawaithek layog re-è idoh khed rone doh yi pha jithek rek mage bo."},{"book":"Methiu","chapter":"3","verse":"9","text":"3:9: Jon 8:33 Nathek de Abraham pha riing re-è giak rone yao ne ji pha lago re-è yo pha anow chid rabo. Gu nathek shii yao. Hamangkhung-aphuii è hìthek pha lubaothek re-è de Abraham pha blang nyarab mua phro."},{"book":"Methiu","chapter":"3","verse":"10","text":"3:10: Mth 7:19 Thabiu ne hingmuiithek pha iriingthek shii jog pha khriig rek ne ruiijong ro; iwoi wie awoi pha hingmuiithek ne zab chiieg ne bai shii fen muii phro."},{"book":"Methiu","chapter":"3","verse":"11","text":"“Gu è nathek shii kho re-è khowo phi srane nathek ne layog khid rone doh yi, jishii gu idoh shii wuiiramuii pha bran ji re-è nathek shii Ragung So nane bai è khowo phi ruii phro. Ai ne gu re-è de boh ro; gu ne ai lakhiathek than sbo de asi ro."},{"book":"Methiu","chapter":"3","verse":"12","text":"Ai ne igam shii isug re-è yoyo rek pha dasai ne awai rog shii um ro, ai è awairo phiug shii awai haphuii hà khrab, jishii ai è isug shii ne khuchung de a-iy pha bai shii ziao ruii phro.”"},{"book":"Methiu","chapter":"3","verse":"13","text":"Jipha ishak shii Isu de ai re-è khowo yie pha Galili è thog srane Jordan hà Jon shii wuii thog."},{"book":"Methiu","chapter":"3","verse":"14","text":"Jishii Jon è ai khani lai yi pha bidiang. “Gu ne na re-è Khowo yie pha um habuii shii,” Jon è yao, “Chiih-è thuh nane gushii wuii ne bey?”"},{"book":"Methiu","chapter":"3","verse":"15","text":"Jishii Isu è aishii yao, “Thuh shii hì è rey yi bo. Chiih-è hì duiine gethek ne Hamangkhung-aphuii è chiid pha ji zab rek mua.” Ji-è Jon è nuii."},{"book":"Methiu","chapter":"3","verse":"16","text":"Khthiie Isu Khowo yieched ne, ai yi kho è fuang khia. Chiihphado hamangkhung ne aishii hongphi. Chiih-è ai è riig shii Hamangkhung-aphuii ro Ragung ne khu-atham duiine thazam khey ne ai lakhung shii jo."},{"book":"Methiu","chapter":"3","verse":"17","text":"3:17: Igo 22:2; Chng 2:7; Aij 42:1; Mth 12:18; 17:5; Mrg 1:11; Lug 9:35Chiihphado gow yi hamangkhung re-è yao, “Hì ne guro bushun Dufuii ro, hanyie shii gu è nyu pha ji ro.”"}]}