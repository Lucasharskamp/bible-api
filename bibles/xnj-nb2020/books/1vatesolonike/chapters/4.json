{"data":[{"book":"1 Vatesolonike","chapter":"4","verse":"1","text":"Hinu, valongo vitu, mjiwulili kuhuma kwitu ndi chamwiganikiwa kutama cha kumganisa Chapanga. Ndi chakaka mtama chenicho. Hinu tivayupa neju kwa liina la BAMBU Yesu muyendelela kukita chenicho kwa ubwina neju."},{"book":"1 Vatesolonike","chapter":"4","verse":"2","text":"Muni mugamanyili malagizu gala gatavapelili kwa uhotola wa BAMBU Yesu."},{"book":"1 Vatesolonike","chapter":"4","verse":"3","text":"Chapanga igana nyenye muvya vamsopi na mkoto kukita ugoni."},{"book":"1 Vatesolonike","chapter":"4","verse":"4","text":"Kila mgosi iganikiwa amanya kutama bwina na mdala waki kwa usopi na utopesa,"},{"book":"1 Vatesolonike","chapter":"4","verse":"5","text":"na lepi kwa mnogo uhakau ngati vandu vangi vangammanya Chapanga."},{"book":"1 Vatesolonike","chapter":"4","verse":"6","text":"Hinu, mundu yoyoha akotoka kumkitila muyaki mweakumsadika Kilisitu uhakau ngati wenuwo. Tamali kuvajovela lijambu lenili na kuvalapisa kuvya BAMBU yati akuvatova vevikita mambu ago."},{"book":"1 Vatesolonike","chapter":"4","verse":"7","text":"Chapanga nakutikemela kutama cha kukita ugoni, nambu kutama muwumi usopi."},{"book":"1 Vatesolonike","chapter":"4","verse":"8","text":"Hinu ndi mwaivevesa mawuliwu ago nakumvevesa mundu, ndi akumvevesa Chapanga mwene mwakuvapela Mpungu waki Msopi."},{"book":"1 Vatesolonike","chapter":"4","verse":"9","text":"Kawaka kuvayandikila ndava ya kugana valongo vinu vevakumsadika Kilisitu. Mwavene muwuliwi na Chapanga ndi chamganikiwa kutama chakuganana."},{"book":"1 Vatesolonike","chapter":"4","verse":"10","text":"Na chakaka mwavi mkuvakitila valongo vinu voha pahala poha Makedonia. Hinu, valongo, tiyupa muyendelela kukita chenicho hati neju."},{"book":"1 Vatesolonike","chapter":"4","verse":"11","text":"Magono goha mnogela kutama changali chitututu, kila mundu akita mambu gaki mwene na ahenga lihengu laki mwene na mvya vandu va kuhenga ngati cheatumbwili kuvavalagizila."},{"book":"1 Vatesolonike","chapter":"4","verse":"12","text":"Ndava yeniyo yati mwipata utopesa kwa vandu vangaumsadika Kilisitu, na yati mwigana lepi kuvahuvalila vandu muvindu vyemwigana magono goha."},{"book":"1 Vatesolonike","chapter":"4","verse":"13","text":"Valongo, tigana mmanya uchakaka kuvala vala vevamali kufwa, muni mukoto kuvya na mvinisu neju ngati vandu vangi vangali huvalila."},{"book":"1 Vatesolonike","chapter":"4","verse":"14","text":"Tete tisadiki kuvya Yesu afwili na kuyuka, ndi tisadika kuvya Chapanga yati akuvaleta pamonga na Yesu vala voha vevafwili kuni vakumsadika."},{"book":"1 Vatesolonike","chapter":"4","verse":"15","text":"Lenili latikuvajovela ndi liwuliwu la BAMBU, tete tetivili wumi, ndi mwatisigalila mu ligono leibwela BAMBU, chakaka tikuvalongolela lepi vala vevafwili."},{"book":"1 Vatesolonike","chapter":"4","verse":"16","text":"Muni yati yiwusiwa lilagizu, lwami lwa mtumu mkulu wa Chapanga, lwami lwa lipenenga la Chapanga, na BAMBU mwene yati ihelela kuhuma kunani kwa Chapanga. Ndi penapo vala vevafwili kuni vakumsadika Kilisitu viyukiswa hoti."},{"book":"1 Vatesolonike","chapter":"4","verse":"17","text":"Kangi tete wetivili wumi lukumbi lwenulo yati titolewa kuhamba kunani kwa Chapanga pamonga navo kukonganeka na BAMBU kunani kulihundi. Ndi magono goha yati tivya na BAMBU."},{"book":"1 Vatesolonike","chapter":"4","verse":"18","text":"Hinu, mpolesanayi mitima kwa malovi aga."}]}