{"data":[{"book":"1 Moseboken","chapter":"45","verse":"1","text":"Josef kunde inte behärska sig själv framför alla dem som stod hos honom och han ropade: ”Se till att allt tjänstefolk går ut härifrån!” Ingen av hans tjänare var med honom när han gav sig till känna för sina bröder."},{"book":"1 Moseboken","chapter":"45","verse":"2","text":"Han grät högljutt så att egyptierna hörde och faraos hus hörde."},{"book":"1 Moseboken","chapter":"45","verse":"3","text":"Josef sade till sina bröder [på hebreiska]: ”Jag är Josef! Lever min far fortfarande?” Hans bröder kunde inte svara honom, de stod där förskräckta (chockade) framför honom."},{"book":"1 Moseboken","chapter":"45","verse":"4","text":"Josef sade till sina bröder: ”Kom närmare mig”, så de kom nära [så Josef kunde viska till dem utan att egyptierna skulle höra deras konversation]. Då sade han [i låg ton]:"},{"book":"1 Moseboken","chapter":"45","verse":"5","text":"Var inte ledsna och arga på er själva för att ni sålde mig hit. Gud har sänt mig före er för att bevara människors liv."},{"book":"1 Moseboken","chapter":"45","verse":"6","text":"I 2 år har det nu varit hungersnöd i landet, och i ytterligare 5 år ska man varken plöja eller skörda."},{"book":"1 Moseboken","chapter":"45","verse":"7","text":"Gud har sänt mig hit före er för att bevara er och rädda era liv genom en stor befrielse."},{"book":"1 Moseboken","chapter":"45","verse":"8","text":"Ja, det var Gud som skickade hit mig, inte ni [1 Mos 50:19-20; Ps 105:17]. Han har gjort mig till faraos närmaste rådgivare, herre över hans hus, och härskare över hela Egyptens land."},{"book":"1 Moseboken","chapter":"45","verse":"9","text":"Skynda er att gå upp till min far och säg till honom: ’Så säger din son Josef, Gud har gjort mig till herre över hela Egypten, kom ner till mig, dröj inte. [Josefs ord måste ha påmint dem om vad han sagt tidigare, se 1 Mos 37:8.]"},{"book":"1 Moseboken","chapter":"45","verse":"10","text":"Du ska bo i landet Goshen och du ska vara nära mig, du och dina söner och dina sonsöner och dina hjordar och dina herdar och allt det du äger."},{"book":"1 Moseboken","chapter":"45","verse":"11","text":"Jag ska försörja dig där, för det är fortfarande 5 år kvar av hungersnöden. Annars blir du fattig, du, ditt hushåll och allt som du har.’"},{"book":"1 Moseboken","chapter":"45","verse":"12","text":"Och se, era ögon ser och min bror Benjamins ögon (ser), att det är min mun som talar till er."},{"book":"1 Moseboken","chapter":"45","verse":"13","text":"Ni ska berätta för min far om all min härlighet i Egypten, och om allt som ni har sett och ni ska skynda er att föra min far hit.”"},{"book":"1 Moseboken","chapter":"45","verse":"14","text":"Han kastade sig om halsen på sin bror Benjamin och grät (kramade om honom, se 1 Mos 46:29) och Benjamin grät vid hans hals."},{"book":"1 Moseboken","chapter":"45","verse":"15","text":"Han kysste alla sina bröder och grät med dem. Sedan talade hans bröder med honom."},{"book":"1 Moseboken","chapter":"45","verse":"16","text":"Uppståndelsen hördes i faraos hus, det sades: ”Josefs bröder har kommit!” Det behagade farao väl, liksom hans tjänare."},{"book":"1 Moseboken","chapter":"45","verse":"17","text":"Farao sade till Josef: ”Säg till dina bröder: ’Detta ska ni göra; lasta era djur och gå till Kanaans land,"},{"book":"1 Moseboken","chapter":"45","verse":"18","text":"och ta er far och ert hushåll och kom till mig. Jag ska ge er det goda i Egyptens land och ni ska äta det feta i landet. [Hes 34:3]"},{"book":"1 Moseboken","chapter":"45","verse":"19","text":"Du är också befalld (får uppdraget), gör detta. Ta er vagnar från Egyptens land för era små och för era fruar och för hit er far och kom."},{"book":"1 Moseboken","chapter":"45","verse":"20","text":"Oroa er inte för era tillhörigheter, för det bästa i hela Egyptens land är ert.”"},{"book":"1 Moseboken","chapter":"45","verse":"21","text":"Israels söner gjorde så, och Josef gav dem vagnar i enlighet med faraos befallning, och gav dem proviant för resan."},{"book":"1 Moseboken","chapter":"45","verse":"22","text":"Till alla, varje man, gav han ett ombyte av kläder, men till Benjamin gav han 300 shekel silver och fem ombyten av kläder."},{"book":"1 Moseboken","chapter":"45","verse":"23","text":"Till sin far sände han på samma sätt tio åsnor lastade med det goda från Egypten och tio åsneston lastade med säd och bröd och proviant för resan."},{"book":"1 Moseboken","chapter":"45","verse":"24","text":"Så sände han iväg sina bröder och de reste och han sade till dem: ”Se till att ni inte blir oroliga, börjar att skaka (darra) på vägen.”"},{"book":"1 Moseboken","chapter":"45","verse":"25","text":"De gick upp, ut ur Egyptens land och kom in i Kanaans land till Jakob deras far."},{"book":"1 Moseboken","chapter":"45","verse":"26","text":"De berättade för honom och sade: ”Josef lever fortfarande och han är ledare över hela Egyptens land.” Då lamslogs hans hjärta [slutade hans hjärta nästan att slå], för han kunde inte tro dem."},{"book":"1 Moseboken","chapter":"45","verse":"27","text":"De berättade alla Josefs ord som han hade sagt till dem. När han såg vagnarna som Josef hade sänt för att bära honom, blev Jakobs, deras fars, ande förnyad (återupplivad) i honom."},{"book":"1 Moseboken","chapter":"45","verse":"28","text":"Israel sade: ”Det är nog. Josef min son lever fortfarande. Jag vill gå och se honom innan jag dör.”"}]}