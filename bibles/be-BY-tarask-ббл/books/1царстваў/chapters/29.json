{"data":[{"book":"1 ЦАРСТВАЎ","chapter":"29","verse":"1","text":"І сабралі Філістымляне ўсе рушэньні свае ў Афэку, а Ізраільцяне атабарыліся каля крыніцы, што ў Ізрэелі."},{"book":"1 ЦАРСТВАЎ","chapter":"29","verse":"2","text":"Князі Філістымскія ішлі з сотнямі і тысячамі, а Давід і людзі ягоныя ішлі ззаду з Анхусам."},{"book":"1 ЦАРСТВАЎ","chapter":"29","verse":"3","text":"І казалі князі Філістымскія: што гэта за Габрэі? Анхус адказваў князям Філістымскім: хіба ня ведаеце, што гэта Давід, раб Саўла, цара Ізраільскага? ён пры мне ўжо болей году, і я не знайшоў у ім нічога благога з часу яго прыходу да гэтага дня."},{"book":"1 ЦАРСТВАЎ","chapter":"29","verse":"4","text":"І абурыліся на яго князі Філістымскія, і сказалі яму князі Філістымскія: адпусьці ты гэтага чалавека, няхай ён сядзіць у сваім месцы, якое ты яму вызначыў, каб ён ня йшоў з намі на вайну і не зрабіўся праціўнікам нашым на вайне. Чым ён можа ўмілажаліць гаспадара свайго, як не галовамі гэтых мужчын?"},{"book":"1 ЦАРСТВАЎ","chapter":"29","verse":"5","text":"Ці ня той гэта Давід, якому сьпявалі ў карагодах, кажучы: Саўл пабіў тысячы, а Давід - дзясяткі тысяч?"},{"book":"1 ЦАРСТВАЎ","chapter":"29","verse":"6","text":"І паклікаў Анхус Давіда і сказаў яму: жывы Гасподзь! ты сумленны і вачам маім прыемна было б, каб ты выходзіў і ўваходзіў са мною ў рушэньні; бо я не заўважыў у табе благога з часу прыходу твайго да мяне да сёньня; але ў вачах князёў ты ня добры."},{"book":"1 ЦАРСТВАЎ","chapter":"29","verse":"7","text":"Дык вось, вярніся цяпер і йдзі зь мірам і не дражні князёў Філістымскіх."},{"book":"1 ЦАРСТВАЎ","chapter":"29","verse":"8","text":"Але Давід сказаў Анхусу: што я зрабіў, і што ты знайшоў у рабе тваім з таго часу, як я перад тварам тваім, і да сёньня, чаму бо мне ня ісьці і не ваяваць з ворагамі гаспадара майго, цара?"},{"book":"1 ЦАРСТВАЎ","chapter":"29","verse":"9","text":"І адказваў Анхус Давіду: будзь пэўны, што ў вачах маіх ты добры, як анёл Божы; але князі Філістымскія сказалі: хай ён ня йдзе з намі на вайну."},{"book":"1 ЦАРСТВАЎ","chapter":"29","verse":"10","text":"Дык вось, устань раніцай ты і рабы гаспадара твайго, якія прыйшлі з табою; і ўстаньце раніцай, і калі разьвіднее, ідзеце."},{"book":"1 ЦАРСТВАЎ","chapter":"29","verse":"11","text":"І ўстаў Давід, сам і людзі ягоныя, каб ісьці раніцай і вярнуцца ў зямлю Філістымскую. А Філістымляне пайшлі ў Ізраіль."}]}