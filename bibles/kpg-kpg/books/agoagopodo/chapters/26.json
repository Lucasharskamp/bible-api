{"data":[{"book":"Agoago Podo","chapter":"26","verse":"1","text":"Di hagalaamua tangada dadaulia la gu hagalee donu, e dee tau gadoo be nia ‘snow’ i lodo di madagoaa mahanahana, be di uwa e doo i di madagoaa hagi huwa laagau."},{"book":"Agoago Podo","chapter":"26","verse":"2","text":"Nia hagahuaidu e deemee di hagammae goe maa goe hagalee tau anga. Nia maa e hai gadoo be nia manu mamaangi ala e mmaangi laa laa gei hagalee tanga gi nua."},{"book":"Agoago Podo","chapter":"26","verse":"3","text":"Goe e hai gi hagamaawa di hoodo, goe e hai gi wanga di baalanga gi lodo di ngudu di ‘donkey’, gadoo be goe dela e hai gi hagamaawa tangada dadaulia."},{"book":"Agoago Podo","chapter":"26","verse":"4","text":"Maa goe ga helekai gi di balu heeu, goe guu hai be di balu dangada dela ne heeu dana heeu."},{"book":"Agoago Podo","chapter":"26","verse":"5","text":"Di helekai balu helekai gi di balu heeu, gei tangada dela ne hai dana balu heeu la ga iloo bolo ia le e hagalee kabemee be dana hagamaanadu."},{"book":"Agoago Podo","chapter":"26","verse":"6","text":"Maa nei bolo goe ga hagau tangada dadaulia gi kae ina dau lede, e humalia maa goe gaa tuu gi daha oo wae donu, goe e halahala hua nia haingadaa."},{"book":"Agoago Podo","chapter":"26","verse":"7","text":"Tangada dadaulia e deemee loo di hai hegau gi nia helekai podo, gadoo be tangada deemee di heehee e deemee loo di hai hegau gi ono wae!"},{"book":"Agoago Podo","chapter":"26","verse":"8","text":"Di hagaamu tangada dadaulia le e hai gadoo be di nnoo di hadu puu gi dono hagabaeha."},{"book":"Agoago Podo","chapter":"26","verse":"9","text":"Tangada dadaulia ma ga hai hegau gi nia helekai kabemee le e hai gadoo be tangada libaliba ma ga hudihudi nia mee duduia i dono lima."},{"book":"Agoago Podo","chapter":"26","verse":"10","text":"Tangada haga ngalua dangada ma ga haga ngalua hua dana dangada dadaulia dela e haele laa laa, le e hagammaemmae hua digau huogodoo ala i golo."},{"book":"Agoago Podo","chapter":"26","verse":"11","text":"Tangada dadaulia dela e taanga ana mee dadaulia, le e hai gadoo be di paana dela e hana gi muli gi ono lualua."},{"book":"Agoago Podo","chapter":"26","verse":"12","text":"Tangada kaedahi dadaulia la koia e humalia i tangada dela e hagamaanadu bolo ia tangada kabemee gei mee hagalee kabemee."},{"book":"Agoago Podo","chapter":"26","verse":"13","text":"Tangada hagatoo le e aha dela hagalee ulu gi daha mo dono hale? Ma di aha dela e madagu iei mee? Nia laion?"},{"book":"Agoago Podo","chapter":"26","verse":"14","text":"Tangada hagatoo le e hulihuli hua i hongo dono moenge, mee e deemee di hana gi mogowaa, gadoo be di bontai dela e hugehuge gi nia hinsis."},{"book":"Agoago Podo","chapter":"26","verse":"15","text":"Hunu daangada e hagatoo di wanga nadau meegai gi lodo nadau ngudu."},{"book":"Agoago Podo","chapter":"26","verse":"16","text":"Tangada dadaulia e hagamaanadu bolo ia la koia e kabemee i nia daane dogohidu ala e mee di hagamaanadu nnadinga o nadau hagabaubau."},{"book":"Agoago Podo","chapter":"26","verse":"17","text":"Di daadaamee gi di lagamaaloo dela hagalee dau adu gi di goe, le e hai gadoo be di hana i hongo di ala mo di kumi talinga o di paana."},{"book":"Agoago Podo","chapter":"26","verse":"18-19","text":"Tangada ma ga halahalau tangada, gaa lawa gaa hai bolo ia e hai hua ana daagala, le e hai gadoo be tangada dadaulia dela e hai ana dadaagala gi nia goloo dauwa hagalliga."},{"book":"Agoago Podo","chapter":"26","verse":"20","text":"Ma nia dohomu ai, di ahi la gaa made. Di tamu dangada la ga hagalee, di heheebagi la ga hagalee."},{"book":"Agoago Podo","chapter":"26","verse":"21","text":"Nia malala e daahi di ulaula di ahi gii gaa, nia dohomu e haga ula di ahi, e hai gadoo be digau haga hinihini dangada e daahi nia lagamaaloo gi i golo."},{"book":"Agoago Podo","chapter":"26","verse":"22","text":"Tamu dangada le e kala! Gidaadou e hiihai e holo di maa!"},{"book":"Agoago Podo","chapter":"26","verse":"23","text":"Nnelekai tilikai ala e hagammuni do hagamaanadu donu, le e hai gadoo be di humu madamada e hii di baalanga hui ngoohia ne hai gi nia gelegele dogolia."},{"book":"Agoago Podo","chapter":"26","verse":"24","text":"Tangada dela e mouli laa daha mo ana helekai le e hagammuni dono dee hiihai i tua o ana helekai haga hiihai."},{"book":"Agoago Podo","chapter":"26","verse":"25","text":"Ana helekai e hagalongo ginai le e haga humalia, gei goe hudee hagadonu ina a mee, idimaa dono manawa le e honutulu dono hagadugina."},{"book":"Agoago Podo","chapter":"26","verse":"26","text":"Mee e mee di hagammuni dono hagadugina, gei nia daangada huogodoo e gidee ana mee huaidu ala e hai."},{"book":"Agoago Podo","chapter":"26","verse":"27","text":"Nia daangada ala e hagatogomaalia nadau mee helehele dangada, digaula e bida kumi hua ginaadou. Nia daangada ala e haga doloo nia gelegele tenua, la gaa beehi modo ginaadou."},{"book":"Agoago Podo","chapter":"26","verse":"28","text":"Maa goe e de hiihai gi tangada gei goe ga hiihai e hagahuaidu a mee gi nia kai tilikai. Nnelekai balu hagaamu dangada la hagalee gaamai ana mee dela hua go di hagahuaidu."}]}