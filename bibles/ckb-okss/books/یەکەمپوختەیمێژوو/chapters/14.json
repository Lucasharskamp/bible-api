{"data":[{"book":"یەکەم پوختەی مێژوو","chapter":"14","verse":"1","text":"پاشان حیرامی پاشای سور چەند نێردراوێکی بۆ لای داود نارد لەگەڵ داری ئورز و نەقاڕ و دارتاش بۆ ئەوەی کۆشکێکی بۆ دروستبکەن."},{"book":"یەکەم پوختەی مێژوو","chapter":"14","verse":"2","text":"ئینجا داود زانی کە یەزدان وەک پاشای ئیسرائیل جێگیری کردووە، پاشایەتییەکەشی لە پێناوی ئیسرائیلی گەلەکەیدا زۆر پایەدار کردووە."},{"book":"یەکەم پوختەی مێژوو","chapter":"14","verse":"3","text":"هەروەها داود چەند ژنێکی دیکەی لە ئۆرشەلیم هێنا، ئینجا کوڕ و کچی دیکەی داود لەدایک بوون."},{"book":"یەکەم پوختەی مێژوو","chapter":"14","verse":"4","text":"ئەمەش ناوی ئەو منداڵانەیەتی کە لە ئۆرشەلیم لەدایک بوون: شەموع، شۆڤاڤ، ناتان، سلێمان،"},{"book":"یەکەم پوختەی مێژوو","chapter":"14","verse":"5","text":"ئیڤحار، ئەلیشوع، ئەلپەلەت،"},{"book":"یەکەم پوختەی مێژوو","chapter":"14","verse":"6","text":"نۆگە، نەفەگ، یافیع،"},{"book":"یەکەم پوختەی مێژوو","chapter":"14","verse":"7","text":"ئەلیشاماع، بەعەلیاداع و ئەلیفەلەت."},{"book":"یەکەم پوختەی مێژوو","chapter":"14","verse":"8","text":"کاتێک فەلەستییەکان بیستیانەوە کە داود بە پاشای هەموو ئیسرائیل دەستنیشان کراوە، هەموویان هاتن بۆ ئەوەی بەدوای داوددا بگەڕێن، بەڵام داود ئەمەی بیستەوە و دابەزی بۆ بەرەنگاربوونەوەیان."},{"book":"یەکەم پوختەی مێژوو","chapter":"14","verse":"9","text":"ئەو کاتە فەلەستییەکان هاتبوون و دەستیان کردبوو بە تاڵانکردنی دۆڵی ڕفایم."},{"book":"یەکەم پوختەی مێژوو","chapter":"14","verse":"10","text":"داودیش پرسیاری لە خودا کرد و گوتی: «ئایا بچم بۆ پەلاماردانی فەلەستییەکان؟ ئایا دەیاندەیتە دەستم؟»"},{"book":"یەکەم پوختەی مێژوو","chapter":"14","verse":"11","text":"ئینجا داود و پیاوەکانی چوونە بەعل‌پراچیم14‏:11 بەعل‌پراچیم: لە عیبری بە واتای ئەو خوداوەندەی دڕپێدەدات.‏ و لەوێ دوژمنەکانی بەزاند و گوتی: «خودا بە دەستی من دڕی بە دوژمنەکانم دا وەک دڕپێدادانی ئاو.» لەبەر ئەوە ئەو شوێنە بە بەعل‌پراچیم ناو برا."},{"book":"یەکەم پوختەی مێژوو","chapter":"14","verse":"12","text":"فەلەستییەکان لەوێدا بتەکانیان بەجێهێشت و داود فەرمانی دا کە لەنێو ئاگردا بیانسووتێنن."},{"book":"یەکەم پوختەی مێژوو","chapter":"14","verse":"13","text":"دووبارە فەلەستییەکان هاتنەوە و دەستیان کردەوە بە تاڵانکردن لە دۆڵەکە،"},{"book":"یەکەم پوختەی مێژوو","chapter":"14","verse":"14","text":"داودیش پرسیاری لە خودا کرد، خوداش پێی فەرموو: «بەدوایاندا مەڕۆ، بەڵکو بسووڕێوە بۆ پشتیان و بەرامبەر بە دار بەلسەمەکان پەلاماریان بدە."},{"book":"یەکەم پوختەی مێژوو","chapter":"14","verse":"15","text":"کاتێک لەسەر دار بەلسەمەکانەوە گوێت لە دەنگی پێ بوو، لەو کاتەدا وەرە دەرەوە بۆ جەنگ، چونکە خودا بۆ لێدانی ئۆردوگای فەلەستییەکان لەپێشتەوە ڕۆیشتووە.»"},{"book":"یەکەم پوختەی مێژوو","chapter":"14","verse":"16","text":"داودیش بەو جۆرەی کرد کە خودا فەرمانی پێ کرد و لە گبعۆنەوە هەتا گەزەر لە سوپای فەلەستییەکانیان دا."},{"book":"یەکەم پوختەی مێژوو","chapter":"14","verse":"17","text":"بەو شێوەیە ناوبانگی داود بەناو هەموو خاکەکاندا بڵاو بووەوە و یەزدانیش ترسی ئەوی خستە ناو دڵی هەموو نەتەوەکانەوە."}]}