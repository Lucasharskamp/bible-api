{"data":[{"book":"Revelation","chapter":"2","verse":"1","text":"Eefesonen woossa keeththa kiitanchas hizga xaafa “Hayssi laapun xoolinttista ba oshacha kushen oykidadefene xompe wothiza laapun worqqa ballata giddon simerettizadefe yootettides”"},{"book":"Revelation","chapter":"2","verse":"2","text":"Tani ne oothozane ne dafetetha, ne danda7aka erayss. Neni qass iittata yega adhdhanas danda7onttayssa hawarista dishe bena hawarista gizaytaka shaakada istta wordanchata gidoyssa ne gakka demmidayssa ta erayss."},{"book":"Revelation","chapter":"2","verse":"3","text":"Neni danda7an minna eqqidayssane ta suntha gishshi saletontta ne waaye beyindayssa ta erayss."},{"book":"Revelation","chapter":"2","verse":"4","text":"Gidikoka ta nena kadhiza issi miishi dess. Hessika beni kase ne siiqoza aggadasa."},{"book":"Revelation","chapter":"2","verse":"5","text":"Neni kase ay mala dhoqason dashe ha7i qass ne waana kundidakone ane yuusha qofane maarotethan simma gela. Ne kase oothiza beni ne oothoza zaara otha. Ne hessa wursa zaara oothontta ixxiko ta neeko yaana. Neni maarotethan gelontta ixxiko ne xompe iza bolla wothiza balla he izi dizasope ta dentha gidana."},{"book":"Revelation","chapter":"2","verse":"6","text":"Gido attin ta nena galatiza issi miishi dess. Hessika tani ixxiza niqola bagga asa ootho neka ixxadasa."},{"book":"Revelation","chapter":"2","verse":"7","text":"“Ayanay woossa keethatas gido” geetettizayssa haythey diza urey wurikka siyo. Xoonida uray Xoossa ganate giddon diza deyo miththa ayfe maana mala ta oothana."},{"book":"Revelation","chapter":"2","verse":"8","text":"Sarminese woossa keethas kiitanchas hizga xaafa, “Hayssi koyrone wuriseth gididape kase hayqidadefene ha7i qass paxa dizadefe yootetidazikko."},{"book":"Revelation","chapter":"2","verse":"9","text":"Tani ne waayezane ne manqotetha erayss. Gidikoka neni dureko. Ayhude gidontta dashe bena nuni Ayhudeko giza xala7e maabara gididayti heyti ne sunthu mooroyssa ta erayss."},{"book":"Revelation","chapter":"2","verse":"10","text":"Buro sinthafe ne bolla gakkana metos babbofa. Inte paacettana mala intefe issi issi ura dabulosay qasho keeththa gelithana. Tamu gallas gakkanaas inte waaye beyanashin ne hayqqana gakkanaas ammanetidade gida. Tani ness deyo akilile immana."},{"book":"Revelation","chapter":"2","verse":"11","text":"“Ayanay woossa keethatas gizayssa haythey diza uray siyo! xoonida uray nam7antho hayqon qohettena."},{"book":"Revelation","chapter":"2","verse":"12","text":"Pherigamone woossa keeththa kiitanchas hizga xaafa, “Hayss nam7u baggara qare mashsha oykidadefe yootettidazikko."},{"book":"Revelation","chapter":"2","verse":"13","text":"Neni xala7e aligay dizason dizayssa tani erayss. Gido attin neni ta suntha lo7etha oykadasa. Ne tana ammanizayssa agabeyka. Taas amanetida marika gidida Anttiphasey xala7ey diza inte kataman asa kushen hayqida wodeka ne tana ammano agabeyka."},{"book":"Revelation","chapter":"2","verse":"14","text":"Gidikoka ta nena kadhiza issi miishey ne bolla dess. Hessika Bala7ame timirtte oykida issi issi asati inte giddon dettes. Hessi bala7amey Isiraa7eele asay eeqas yarshettida kathi miidine laymma laymmatidi dhuphistana mala Baalaqe zoridadekko."},{"book":"Revelation","chapter":"2","verse":"15","text":"Hessaththoka niqola bagga asata tmirtte oykida asatika inte gidon dettes."},{"book":"Revelation","chapter":"2","verse":"16","text":"Hessa gishshi maarotethan gela, akkaye giiko tani ellesada neeko baada nena ta duunape keziza masha milatiza qaalara olana."},{"book":"Revelation","chapter":"2","verse":"17","text":"Ayanay woossa keethatas gizayssa haythey diza uray siyo! xoonida uras ta qotan diza man7afe immana. Iza bolla oratha sunthi xaafettida bootha shuchuka izas ta immana. Hessaka ekkidadefe attin hara uray oonka erenna."},{"book":"Revelation","chapter":"2","verse":"18","text":"“Tiyaxirone woossa keeth kiitanchas hizga xaafa “Hayssi tama lacho milatiza ayfeti dizadefene bonqqida taman geli qoxetti kezida xariqimala milatiza tooti dizaddefe Xoossa naape kiitettidazikko."},{"book":"Revelation","chapter":"2","verse":"19","text":"Tani ne oothone ne siiqo, ne ammanone ne hagazo, ne denda7an minnoyssaka erayss. Kase oothozape guyeyssi adhdhizayssaka ta erayss."},{"book":"Revelation","chapter":"2","verse":"20","text":"Gido attin ta nena kadhiza miishi dess. Hessika bena “Ta nabekko” giza maccashayo Elizabelo neni bessa aggida gishshi iza taas oothizayti laymma laymmatana malane eeqas yarishetida kathi maana mala iza tamarisada balethadus."},{"book":"Revelation","chapter":"2","verse":"21","text":"Iza maarotethan gelana mala ta izis wode immadis shin iza qass ba laymmatethaf simmanas koyabeyku."},{"book":"Revelation","chapter":"2","verse":"22","text":"Hessa gishshi ta izo waaye aliga bolla yeggana. Izira oothida asati ba iitta oothope maarotethan simontta ixiko izira issife laymmatida wurisota bolla gita meto ta ehana."},{"book":"Revelation","chapter":"2","verse":"23","text":"Tani izi nayta hayqon qaxxayana. woossa keethati wurikka asa qofane asa amo shaaka erizay tana gididayssa erana. Tani intes issas issas izade ootho mala immana."},{"book":"Revelation","chapter":"2","verse":"24","text":"“Tiyaxironen dizaytas intesine hayssa iitta timirtte tamaronttaytas wurisos hessathoka issi issi <xala7es hayssi ciimma xuurako> gtetetizayssa kaallonttayta intena tani hara tooho toossike."},{"book":"Revelation","chapter":"2","verse":"25","text":"Gidikoka ta hee baana gakkanaas intes dizazi wuris minthi oykkite."},{"book":"Revelation","chapter":"2","verse":"26","text":"xoonida urasine ta oothon wuriseth gakkanaas minnizades hanko dereta bolla ta godateth immana."},{"book":"Revelation","chapter":"2","verse":"27","text":"Izi istta birata guufera haarana. Uriqafe medhettida miisha mala izi bukkidi liiqisana. Hessi he godatethayka tani ta Aawape ekoo godatetha malakko."},{"book":"Revelation","chapter":"2","verse":"28","text":"Ta izas wontta bolla keziza xoolintta immana."},{"book":"Revelation","chapter":"2","verse":"29","text":"Ayanay woossa keethatas gizayssa haythey dizay wuri siyo."}]}