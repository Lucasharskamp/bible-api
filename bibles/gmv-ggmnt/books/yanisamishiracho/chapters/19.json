{"data":[{"book":"Yanisa Mishiracho","chapter":"19","verse":"1","text":"Hessafe guye Philaxoossay Yesussa eefidi gaarafisiidees."},{"book":"Yanisa Mishiracho","chapter":"19","verse":"2","text":"Wotadaratikka aguunththa zawuude xaxiidi Yesussa hu7en woththida, zo77o kabakka mayzzida."},{"book":"Yanisa Mishiracho","chapter":"19","verse":"3","text":"Izako shiqqi shiqqdi “Ayhuda kawoo saaro saaro!” gi gidi iza shagalan baqqida."},{"book":"Yanisa Mishiracho","chapter":"19","verse":"4","text":"Philaxxossay qasseka kare kesiidi “Heko ta iza bolla aykoo morooka demoonttaysa inte errana mala ta iza intes haa kare kessana” gides."},{"book":"Yanisa Mishiracho","chapter":"19","verse":"5","text":"Hessa gish Yesussay aguunththa zawuude hu7en woththi ekkidine zo77o kaba maydi kare keziides. Philaxxossayka isttas “Hekoo addezi haysichchi!” gides."},{"book":"Yanisa Mishiracho","chapter":"19","verse":"6","text":"eQessista halaqatine istta ashshikarat Yesussa beeydi “Ne iza kaqqa! kaqqa!” gishe wasiida, Philaxxossay qasse “Ta ta baggara iza bolla issi moroka demmabeyke, koykoo inte ehaaththaidii kaqqite” gides."},{"book":"Yanisa Mishiracho","chapter":"19","verse":"7","text":"Ayhuda asati qasse “Nuus wogay dees haysi addezi beena xoossa na giza gish nu woga mala izas hayqqoy besees” gida."},{"book":"Yanisa Mishiracho","chapter":"19","verse":"8","text":"Philaxxossay hessa istti gizaysa siydi daroo babides."},{"book":"Yanisa Mishiracho","chapter":"19","verse":"9","text":"Gede gibbe gelidi Yesussa “ne awape yadii?” gidi oychchidees. Yesussay qasse izas ayy malththeka immibeyna."},{"book":"Yanisa Mishiracho","chapter":"19","verse":"10","text":"Hessa gish Philaxxossay “ne tas yootiki? ta nena kaqqanas woykko birsha yedanas godatethi tas dizayssa errikii?” gides."},{"book":"Yanisa Mishiracho","chapter":"19","verse":"11","text":"Yesussayka izas zaaridi “sheeney ness Xoossafe immetoonttako nes ta bolla ay godatethika deenashin, gido attin tana nes aththi immidade bolla gita nagaray dees” gides."},{"book":"Yanisa Mishiracho","chapter":"19","verse":"12","text":"Philaxxossay hessa Yesussa hassa7e siydapee guye iza birshi yedana koyides shin Ayudatas babida gish istti “ne hayssa addeza birshiko Rome kawoo qeessare bagga gidaka, gasooyka bena berkka kawooththizadey wuri Qeessares moorkke” gishe wurikka wasiida."},{"book":"Yanisa Mishiracho","chapter":"19","verse":"13","text":"Philaxxossay hessa siyda mala Yesussa gede kare kesisidi “Loochcha shuchchu” geetettiza soon pirda wombbaran uttides. He pirda sooy ayhudata qaalara “Gabata” getetes."},{"book":"Yanisa Mishiracho","chapter":"19","verse":"14","text":"He wode gadeey asii paziga ba77eles gigettiza gaalasa. Wodeyka gaalasafe usuupun saate mala gidides. He wode Philaxxosay Ayhudata “Hekoo inte kawoy hayssichii!” gides."},{"book":"Yanisa Mishiracho","chapter":"19","verse":"15","text":"Gido attin istti qass “Gede digga, gede digga, kaqqa” gishe wasiida. Philaxxossayka “inte kawoo kaqqoo?” gides. Qeessista halaqati zaaridi “nus Qessarepe hara kawooy deena” gida."},{"book":"Yanisa Mishiracho","chapter":"19","verse":"16","text":"Hessafe simmidi Philaxxosay Yesussa kaqqistana mala isttas aththi immides. Isttka Yesussa oykki ekkii ehaaththaida."},{"book":"Yanisa Mishiracho","chapter":"19","verse":"17","text":"Hessafe guye Yesussay ba kaqqistana masqqaleza tookidii “Asa hu7ee guuge” geetettizaso kezides. He sooy Ayhudata qaalara “Golggoota” geetetes."},{"book":"Yanisa Mishiracho","chapter":"19","verse":"18","text":"Iza heen kaqqiida. Yesussa gidoo gelththidi hara namm7u asata izatho hadirssarane oshshachchara kaqqidda."},{"book":"Yanisa Mishiracho","chapter":"19","verse":"19","text":"Philaxxossay “Nazzirete Yesussay Ayhudata kawoo” giza qaala xaafidi iza masqqale bolla izas hu7esora qaphides."},{"book":"Yanisa Mishiracho","chapter":"19","verse":"20","text":"Yesussay kaqqetidasooy katamas mata gidida gish daroo Ayhuda asay Philaxxossay xaafidaysa nababidees. Xaafeetidaysika Ayhudata qaalara, Latiine geetettiza qaalarane Girikee qaalarako."},{"book":"Yanisa Mishiracho","chapter":"19","verse":"21","text":"Ayhudata qeessata Halaqati Philaxxossa “ne iza Ayhudata kawoo” gada xaafoopa, Gido attin “<haysi addezii bena ta Ayhudata kawoo gidees> gada xaafa” gida."},{"book":"Yanisa Mishiracho","chapter":"19","verse":"22","text":"Philaxxossay qass “Ta xaafidaysa xaafadis” gides."},{"book":"Yanisa Mishiracho","chapter":"19","verse":"23","text":"Wootadarati Yesussa kaqqidape guye iza mayooza ekkidi wotadarata issa issa gakana mala oydu kessi shakereththida. Garsara mayiza mayozaka hessaththo shakereththida. Ggido attin garsara mayza mayoz siketoontta pudepe duge gakkanaas coo yeda dees."},{"book":"Yanisa Mishiracho","chapter":"19","verse":"24","text":"Hessa gish wotadarati ba garssan “Gishan oonna gakkanakoone errana mala iza bolla exxa yeggana attin dakooko” gida. Hessika hanidday kase “Ta mayoo istti gishshetii ekkida, ta bollara mayza mayoza bolla exxa yegiida” getetida geesha maxaafa qaalay poleistana malasa. Wotararatikka heesa oothida."},{"book":"Yanisa Mishiracho","chapter":"19","verse":"25","text":"Yesussa masqqalle achchan iza aayiyane aayeeyi michchiya Qeliyyopha machcha Maramane Megidele geetettizasope yida Marama heen eqqida."},{"book":"Yanisa Mishiracho","chapter":"19","verse":"26","text":"Yesussay ba ayiyone izi siqqza iza kaallizaysi ba achchan eqqidayta beeydi, ba aayiyo “Aayee ne naza hessa beeya” gides."},{"book":"Yanisa Mishiracho","chapter":"19","verse":"27","text":"Hessafe kaalleththidi bena kaallizaysa “Ne ayo hinoo beeya” gides. Hinoo he saateype simmin he iza kaallizaysi Aayiyo besso ehaaththaidees."},{"book":"Yanisa Mishiracho","chapter":"19","verse":"28","text":"Hessafe guye Yesussay ha7i wurikka poleettidaysa erridi geesha maxaafan xaafetdaysi poleistana mala “tana samees” gides."},{"book":"Yanisa Mishiracho","chapter":"19","verse":"29","text":"Heen gadan caala phanqqida ushshii kumii uttida issi xaarro malay dees. Hessa gish heen gadan dizayti he caala ushsha zanzza milatza sppoonjje gizaysara hisophphe giza miththa xeeran qaphidi iza dunako shishshida."},{"book":"Yanisa Mishiracho","chapter":"19","verse":"30","text":"Yesussay he caalla ushsha xunxxi xeellidi “poleetides!” gides. Be hu7e duge ziqisidi shempo kezides."},{"book":"Yanisa Mishiracho","chapter":"19","verse":"31","text":"Hessafe guye Ayhudata danati kaqqetida asata meeqqethth wodirape menththidi istt iza masqqsale bollafe woththana mala Philaxxossa wossiida. Istti hessa ooththiday Ayhudati sambbatas gigetiza gaalas gidida gishshine he sambbatayka daroo giita ba77ale gidida gish sambbata gaalas ahay masqqale bolla gami77ontta malla koyida gishasa."},{"book":"Yanisa Mishiracho","chapter":"19","verse":"32","text":"Hessa gish wotadarati bidii Yesussara kaqqetiida asata meqqethth wodiirape wodiirape menththida."},{"book":"Yanisa Mishiracho","chapter":"19","verse":"33","text":"Istti Yesussako biin izi kasetidinee hayqqdaysa beeydi iza wodiira meqqethth menththibeyteena."},{"book":"Yanisa Mishiracho","chapter":"19","verse":"34","text":"Gido attin wotadarata garssafe issadey toorara iza miileen cadiin heeraka suththine haththi gukkidees."},{"book":"Yanisa Mishiracho","chapter":"19","verse":"35","text":"Hessa beeydadeyi inte izan ammanana mala markkattdes. Iza markkayka tuma. Izi yootzayka tumu gididaysa izi errees."},{"book":"Yanisa Mishiracho","chapter":"19","verse":"36","text":"Hessika haniday “Iza meqqeththafe isinaka meeqquku” geetetida geesha maxaafa qaalay polistanassa."},{"book":"Yanisa Mishiracho","chapter":"19","verse":"37","text":"Qasseka geesha maxafa harason “Istti ba caadide beeyana” gees."},{"book":"Yanisa Mishiracho","chapter":"19","verse":"38","text":"Ayhudata dannata babidi qotan Yesussa kaalliza Armmatyasa getetizasoppe yida Yossefoy Yesussa aha ekkanas Philaxoossa wossin Philaxoossayka izas eeroo gides. Hessa gish Yossefoy bidi Yesussa aha ekkidees."},{"book":"Yanisa Mishiracho","chapter":"19","verse":"39","text":"Kase Yesussakko qamara yida Niqoodimossayka kiilo bagga gidiza karbbeenne ireete geetettiza mishshara walakeetida shiito ekki yidees."},{"book":"Yanisa Mishiracho","chapter":"19","verse":"40","text":"He namm7u asati Yesussa aha ekkidi Ayhudatii aha xaxiza mala shiito cacafidii le77e mayora xaxida."},{"book":"Yanisa Mishiracho","chapter":"19","verse":"41","text":"Yesussay kaqqetidason issi akakilitesoy dees. He akakilitezason oonnika moggetonttay oraththa dufooy dess."},{"book":"Yanisa Mishiracho","chapter":"19","verse":"42","text":"Ayhudata sambbatas gigeteza gaalas gidida gishshinne dufooykka matan diza gish Yesussa aha heen mogiida."}]}