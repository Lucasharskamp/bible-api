{"data":[{"book":"Acts","chapter":"5","verse":"1","text":"Etiya ekjon manu Ananias, aru tai laga maiki Sapphira duijon mili kene chutu ekta mati bikiri korise,"},{"book":"Acts","chapter":"5","verse":"2","text":"Aru tai laga maiki logote kotha milai kene adha poisa rakhi loise, aru adha poisa jai kene apostle khan laga theng te rakhidise."},{"book":"Acts","chapter":"5","verse":"3","text":"Kintu Peter koise, “Ananias, kele Saitan pora tumi laga mon to Pobitro Atma ke misa kobole bhorta kori dise aru ki bhikai se etu laga adha daam tumi kele loi rakhise?"},{"book":"Acts","chapter":"5","verse":"4","text":"Jitia mati tumi logote bikiri nohoi kene thakise, titia mati to tumi laga he thakise nohoi, aru jitia bikiri hoi jaise, tumi jani kene bikiri kora nohoi? Tumi laga monte kineka etu bhabise? Tumi manu ke misa kowa nai, kintu Isor ke he misa koi ase.”"},{"book":"Acts","chapter":"5","verse":"5","text":"Jitia Ananias etu kotha hunise, tai giri kene ta te mori jaise, aru jun etu kotha hunise sob bhoi lagi jaise."},{"book":"Acts","chapter":"5","verse":"6","text":"Aru taike uthaikene jawan khan ahi kene kapra pora bandhi dise, aru loijai kene, matite hali dise."},{"book":"Acts","chapter":"5","verse":"7","text":"Aru tin ghanta pichete, tai laga maiki ahise, hoilebi tai to ki hoise etu najani kene thakise."},{"book":"Acts","chapter":"5","verse":"8","text":"Titia Peter taike jawab dise, “Amike kobi, tumi etu mati iman pora bikiri korise na nohoi.” Titia tai koise “Hoi, iman pora he bikiri korise.”"},{"book":"Acts","chapter":"5","verse":"9","text":"Titia Peter taike koise, “Tumi duijon mili kene Isor laga Atma ke porikha kori bole kene bhabise? Sabi, tumi laga mota ke matite hali diya manu khan dorja usorte khara kori ase, aru tumike bhi uthai loijabo.”"},{"book":"Acts","chapter":"5","verse":"10","text":"Titia tai etu homoi te Peter laga theng nichete giri kene mori jaise, aru jitia jawan khan bhitor te ahise, taike mora paise, aru bahar te loijai kene tai laga mota usorte dabai dise."},{"book":"Acts","chapter":"5","verse":"11","text":"Aru jiman manu girja te thakise aru etu kotha hunise, taikhan sob bisi bhoi lagi jaise."},{"book":"Acts","chapter":"5","verse":"12","text":"Aru apostle khan laga hath pora chihna kaam manu usorte bisi kori thakise, aru biswasi khan sob eke mon hoi kene Solomon laga Veranda te joma hoise."},{"book":"Acts","chapter":"5","verse":"13","text":"Kintu taikhan logote abiswasi khan to kaam kori bole mon dangor thaka nai; hoilebi manu khan5.13 Jersualem sheher laga manu khan. pora taikhan ke bisi sonman di thakise."},{"book":"Acts","chapter":"5","verse":"14","text":"Probhu laga naam te mota aru mahila khan bisi joma hoise, aru biswas khan logot mili kene ekta mon pora kaam korise,"},{"book":"Acts","chapter":"5","verse":"15","text":"etu karone manu khan bisna uthaikene bemar manu ke rasta te loijai kene rakhidise, jitia Peter ta te ahibo, tai laga chaya bemar manu khan uporte lagi kene changai pai jabo."},{"book":"Acts","chapter":"5","verse":"16","text":"Aru Jerusalem usorte thaka nagar khan pora manu khan bemar aru biya atma pora dukh di thaka khan loi ani joma kori dise, aru sob manu jiman ahise bhal hoi jaise."},{"book":"Acts","chapter":"5","verse":"17","text":"Kintu maha purohit khara hoi jaise, aru jun manu tai logote thakise taikhan bhi uthijaise - Sadducee khan laga ekta dol-; aru taikhan etu saikene jolon hoise"},{"book":"Acts","chapter":"5","verse":"18","text":"aru apostle khan ke dhori kene bondhi ghor te rakhidise."},{"book":"Acts","chapter":"5","verse":"19","text":"Kintu etu rati te Probhu laga sorgodoth ahi kene bondhi ghor laga dorja khuli dise, aru taikhan ke bahar ulai dise, aru koise,"},{"book":"Acts","chapter":"5","verse":"20","text":"“Jabi aru khara kori kene mondoli bhitor te jiman manu ase taikhan ke jibon laga kotha koi dibi.”"},{"book":"Acts","chapter":"5","verse":"21","text":"Aru jitia taikhan etu hunise, taikhan phojurte mondoli bhitor te jai kene sikhaise. Kintu maha purohit aru jiman manu tai logote thakise taikhan bhi ahise, aru Israel laga bacha khan laga dangor chokra khan ke sabha te eke logote matise, aru bondhi ghor pora apostle khan ke loi anibole nimite pathaise."},{"book":"Acts","chapter":"5","verse":"22","text":"Kintu jitia daruga khan bondhi ghor te jaise, taikhan ke pa-a nai, titia taikhan wapas jai kene khobor dise."},{"book":"Acts","chapter":"5","verse":"23","text":"Koise, “Amikhan jai kene saise, bondhi ghor bahar te sipahi khan bhi ta te khara kori thakise, kintu jitia amikhan Khuli Kena bhitor te jaise, ta te kunke bhi panai.”"},{"book":"Acts","chapter":"5","verse":"24","text":"Jitia mondoli laga cholawta aru moha purohit khan etu kotha hunise, taikhan asurit hoise, aru bhabise etu kineka hoi jaise."},{"book":"Acts","chapter":"5","verse":"25","text":"Titia kunba ahi kene taikhan ke koise, “Sabi, apnikhan kunke bondhi ghor te hali dise, taikhan to mondoli te khara kori kene manu khan ke sikhai ase.”"},{"book":"Acts","chapter":"5","verse":"26","text":"Titia cholawta aru daruga khan jaise, aru taikhan ke loi anise, kintu taikhan eku kora nai, kelemane manu khan pora taikhan ke pathor maribo jodi taikhan pora apostle khan ke dukh dise koile."},{"book":"Acts","chapter":"5","verse":"27","text":"Aru jitia taikhan ke anise, sabha usorte khara kori bole dise. Titia maha purohit pora taikhan ke hudise,"},{"book":"Acts","chapter":"5","verse":"28","text":"aru koise, “Amikhan koi dise apuni khan etu naam loi kene nasikhabi, kintu, tumikhan Jerusalem to pura tumikhan laga kotha pora bhorta kori dise, aru etu manu laga khun moi khan uporte hali bole bisari ase.”"},{"book":"Acts","chapter":"5","verse":"29","text":"Kintu Peter aru apostle khan koise, “Manu laga kotha huna pora to amikhan Isor laga kotha he poila manibo lage."},{"book":"Acts","chapter":"5","verse":"30","text":"Amikhan laga baba khan laga Isor he Jisu ke jinda kori dise, junke apnikhan khuri te latkai kene morai dise."},{"book":"Acts","chapter":"5","verse":"31","text":"Isor he Taike Probhu aru Tran-Korta bonai kene Tai laga dyna hathte rakhi loise, aru Israel manu khan ke notun jibon dibo aru paap pora mukti pabo."},{"book":"Acts","chapter":"5","verse":"32","text":"Aru amikhan etu kotha laga gawahi ase, aru Isor Tai laga kotha mani thaka khan ke dibole Pobitro Atma bhi etu kotha laga sakhi ase."},{"book":"Acts","chapter":"5","verse":"33","text":"Jitia sabhakhan etu kotha hunise, taikhan bisi khong uthise, aru apostle khan ke morai dibole mon hoise.”"},{"book":"Acts","chapter":"5","verse":"34","text":"Kintu sabha te ekjon Pharisee thakise, tai laga naam Gamaliel thakise, ekjon niyom jana manu, aru sob manu pora taike adar kore, tai khara kori kene apostle khan ke olop deri nimite bahar te loi jabole koise."},{"book":"Acts","chapter":"5","verse":"35","text":"Aru taikhan ke koise, “Israel laga manu, moi ki koi ase etu bhal pora huni bhi aru tumikhan etu manu khan logote ki kori bole lage."},{"book":"Acts","chapter":"5","verse":"36","text":"Kelemane bisi sal age te, Theudas uthi kene tai kunba ekjon ase koise, aru charsoh nisena manu tai laga pichete jaise, taike morai dise, aru jun manu tai laga pichete jai thakise taikhan bhi sob alag-alag hoi jaise."},{"book":"Acts","chapter":"5","verse":"37","text":"Etu pichete Galilee pora Judas koi kene ekjon uthise, tai bhi manu khan ke chela bonai loise le, kintu tai bhi harai jaise, aru jiman taike mani thakise taikhan sob alag-alag hoi jaise."},{"book":"Acts","chapter":"5","verse":"38","text":"Etiya moi apnikhan ke koi ase, eitu khan pora dur thakibi aru taikhan ke chari dibi, kelemane jodi etu dhorom aru kaam to manu pora ase koile, taikhan bhi khotom hoi jabo."},{"book":"Acts","chapter":"5","verse":"39","text":"Kintu jodi Isor pora ase koile, tumikhan taikhan ke kitia bhi hata bona paribo; aru tumikhan nijor Isor logote lorai kori thaka nisena hobo.”"},{"book":"Acts","chapter":"5","verse":"40","text":"Titia taikhan apostle khan ke matise aru mari kene taikhan ke Jisu laga naam aru nolobole koise, aru jabole dise."},{"book":"Acts","chapter":"5","verse":"41","text":"Taikhan sabha pora ulai jaise aru Jisu laga naam nimite, dukh paise koi kene khushi pora jaise."},{"book":"Acts","chapter":"5","verse":"42","text":"Aru etu pichete, mondoli te bhi aru ghor-ghor te jai kene Jisu Khrista laga susamachar manu khan ke prochar kori thakise."}]}