{"data":[{"book":"ULukha","chapter":"21","verse":"1","text":"UJesu wathi ekhangela wabona izinothi zifaka iminikelo yazo esitsheni somnikelo."},{"book":"ULukha","chapter":"21","verse":"2","text":"Wabona njalo umfelokazi ongumyanga efaka okuzinhlamvana kwethusi okubili."},{"book":"ULukha","chapter":"21","verse":"3","text":"Wathi, “Ngilitshela iqiniso ngithi umfelokazi lo ongumyanga unikele okudlula bonke abanye."},{"book":"ULukha","chapter":"21","verse":"4","text":"Bonke lababantu banikele izipho zabo ngokwenotho yabo, kodwa yena ebuyangeni bakhe ufake konke abelakho.”"},{"book":"ULukha","chapter":"21","verse":"5","text":"Abanye abafundi bakhe babekhulukhuluma ngokubalazwa kwethempeli ngamatshe amahle langezipho ezazinikelwe kuNkulunkulu. Kodwa uJesu wathi,"},{"book":"ULukha","chapter":"21","verse":"6","text":"“Mayelana lalokhu elikubona lapha, sizafika isikhathi lapho okungeyikutshiywa ilitshe phezu kwelinye; wonke azaphoselwa phansi.”"},{"book":"ULukha","chapter":"21","verse":"7","text":"Babuza bathi, “Mfundisi, izinto lezi zizakwenzakala nini? Njalo sizakuba yini isibonakaliso sokuthi sezizakwenzeka na?”"},{"book":"ULukha","chapter":"21","verse":"8","text":"Waphendula wathi, “Qaphelani lingakhohliswa. Ngoba abanengi bazakuza ngebizo lami besithi, ‘Nginguye,’ njalo bathi, ‘Isikhathi sesisondele.’ Lingabalandeli."},{"book":"ULukha","chapter":"21","verse":"9","text":"Nxa lisizwa ngezimpi lezikhukhulambuso, lingethuki. Lezizinto kuzamele zenzeke kuqala, kodwa isiphetho kasizukufika ngalesosikhathi.”"},{"book":"ULukha","chapter":"21","verse":"10","text":"Wasesithi kubo: “Isizwe sizavukela isizwe, lombuso uvukele umbuso."},{"book":"ULukha","chapter":"21","verse":"11","text":"Kuzakuba lokuzamazama komhlaba okukhulu, indlala lezifo ezindaweni ezinengi, izehlakalo ezesabekayo lezibonakaliso ezinengi zivela emkhathini."},{"book":"ULukha","chapter":"21","verse":"12","text":"Kodwa kungakenzakali konke lokhu bazalibamba, balihlukuluze. Bazalinikela emasinagogweni baliphosele lasezintolongweni njalo lizamiswa phambi kwamakhosi lababusi ngenxa yebizo lami."},{"book":"ULukha","chapter":"21","verse":"13","text":"Lokhu kuzalenza libe ngofakazi kimi."},{"book":"ULukha","chapter":"21","verse":"14","text":"Kodwa bekani amaphaphu phansi, lingazihluphi ngokuthi lizazivikela lisithini."},{"book":"ULukha","chapter":"21","verse":"15","text":"Ngoba ngizalinika amazwi lokuhlakanipha ukuze angabikhona ezitheni zenu ozalehlula loba aliphikise."},{"book":"ULukha","chapter":"21","verse":"16","text":"Lizanikelwa ngabazali, ngabafowenu layizihlobo labangane njalo abanye benu bazalibulala."},{"book":"ULukha","chapter":"21","verse":"17","text":"Bonke abantu bazalizonda ngenxa yami."},{"book":"ULukha","chapter":"21","verse":"18","text":"Kodwa kakuyikubhubha lanwele olulodwa emakhanda enu."},{"book":"ULukha","chapter":"21","verse":"19","text":"Bekezelani, lizasindiswa."},{"book":"ULukha","chapter":"21","verse":"20","text":"Lingabona iJerusalema isihonqolozelwe yizimpi lizakwazi ukuthi incithakalo isisondele."},{"book":"ULukha","chapter":"21","verse":"21","text":"Lapho-ke akuthi labo abaseJudiya babalekele ezintabeni, abasedolobheni kabaphume, kuthi labo abasemaphandleni bangangeni edolobheni."},{"book":"ULukha","chapter":"21","verse":"22","text":"Ngoba lesi yisikhathi sokujeziswa ukugcwalisa konke okwalotshwayo."},{"book":"ULukha","chapter":"21","verse":"23","text":"Yeka ubulukhuni obuzakuba khona ngalezonsuku kwabesifazane abakhulelweyo labangabadlezane! Kuzakuba khona ukuhlukuluzeka okukhulu elizweni lolaka phezu kwabantu."},{"book":"ULukha","chapter":"21","verse":"24","text":"Bazakuwa ngenkemba babuthwe babe yizibotshwa zezizwe zonke. IJerusalema izagidagidwa ngabeZizwe kuze kugcwaliseke izikhathi zabeZizwe."},{"book":"ULukha","chapter":"21","verse":"25","text":"Kuzabakhona izibonakaliso elangeni, enyangeni lasezinkanyezini. Emhlabeni izizwe zizakuba phakathi kosizi lokudideka ngenxa yokuhuba lokukhaphaza kolwandle."},{"book":"ULukha","chapter":"21","verse":"26","text":"Abantu bazaphela amandla ngokwesaba, behlutshwa yilokho okuzayo emhlabeni, ngoba izisekelo zasezulwini zizazanyazanyiswa."},{"book":"ULukha","chapter":"21","verse":"27","text":"Ngalesosikhathi bazayibona iNdodana yoMuntu isiza ngeyezi ilamandla lenkazimulo enkulu."},{"book":"ULukha","chapter":"21","verse":"28","text":"Nxa lezizinto seziqala ukwenzakala manini liqine, liphakamise amakhanda enu, ngoba ukuhlengwa kwenu sekusondela.”"},{"book":"ULukha","chapter":"21","verse":"29","text":"Wabatshela umfanekiso lo wathi, “Khangelani esihlahleni somkhiwa kanye lezinye zonke izihlahla."},{"book":"ULukha","chapter":"21","verse":"30","text":"Nxa zihluma lizazibonela lani njalo lazi ukuthi ihlobo selisondele."},{"book":"ULukha","chapter":"21","verse":"31","text":"Kanjalo-ke, nxa lingabona lezizinto sezisenzakala, lazi ukuthi umbuso kaNkulunkulu ususondele."},{"book":"ULukha","chapter":"21","verse":"32","text":"Ngilitshela iqiniso, lesisizukulwane kasiyikudlula zize zenzakale zonke lezizinto."},{"book":"ULukha","chapter":"21","verse":"33","text":"Izulu lomhlaba kuzedlula, kodwa amazwi ami kawayikwedlula lanini."},{"book":"ULukha","chapter":"21","verse":"34","text":"Nanzelelani funa inhliziyo zenu zithundubale ngokuzitika lokudakwa lokunqineka ngezinto zalimpilo, ngoba lolosuku luzalijuma njengomjibila."},{"book":"ULukha","chapter":"21","verse":"35","text":"Ngoba luzafikela bonke labo abahlala kuwo wonke umhlaba."},{"book":"ULukha","chapter":"21","verse":"36","text":"Hlalani lilindile, likhulekele ukuthi liphephe kukho konke osekuzakwenzeka masinyane, lokuthi libe lamandla okuma phambi kweNdodana yoMuntu.”"},{"book":"ULukha","chapter":"21","verse":"37","text":"Insuku zonke uJesu wayefundisa ethempelini kuthi kusihlwa aphume ayechitha ubusuku eqaqeni olwaluthiwa yiNtaba yama-Oliva,"},{"book":"ULukha","chapter":"21","verse":"38","text":"njalo abantu bonke babesiza ekuseni kakhulu ukuzamuzwa ethempelini."}]}