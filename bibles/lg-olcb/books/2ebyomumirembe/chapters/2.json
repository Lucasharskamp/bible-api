{"data":[{"book":"2 Ebyomumirembe","chapter":"2","verse":"1","text":"Sulemaani n’awa ebiragiro okuzimbira erinnya lya Mukama eyeekaalu, ate naye okwezimbira olubiri olwa kabaka."},{"book":"2 Ebyomumirembe","chapter":"2","verse":"2","text":"N’alonda abasajja emitwalo musanvu okuba abeetissi, n’abalala emitwalo munaana okutema amayinja mu nsozi, n’abalala enkumi ssatu mu lukaaga okubakuliranga."},{"book":"2 Ebyomumirembe","chapter":"2","verse":"3","text":"Awo Sulemaani n’aweereza Kulamu kabaka w’e Ttuulo obubaka nti,"},{"book":"2 Ebyomumirembe","chapter":"2","verse":"4","text":"Laba kaakano nnaatera okuzimbira erinnya lya Mukama Katonda wange eyeekaalu, era ngiwonge olw’okwoterezaayo obubaane obw’ebyakaloosa obulungi mu maaso ge, n’okuweerayo emigaati egya buli lunaku, n’olw’okuweerayo ebiweebwayo ebyokebwa enkya n’akawungeezi buli ssabbiiti ne ku myezi nga kye gijje giboneke ne ku mbaga ezaatekebwawo eza Mukama Katonda waffe, ng’ekiragiro eky’enkalakkalira eri Isirayiri."},{"book":"2 Ebyomumirembe","chapter":"2","verse":"5","text":"“Eyeekaalu gye ŋŋenda okuzimba ejja kuba yaakitiibwa, kubanga Katonda waffe waakitiibwa okusinga bakatonda abalala bonna."},{"book":"2 Ebyomumirembe","chapter":"2","verse":"6","text":"Naye ani ayinza okumuzimbira eyeekaalu, nga n’eggulu erya waggulu ddala taligyamu? Noolwekyo nze ani okumuzimbira eyeekaalu, okuggyako okumuzimbira ekifo eky’okwoterezangamu obubaane mu maaso ge?"},{"book":"2 Ebyomumirembe","chapter":"2","verse":"7","text":"“Noolwekyo mpeereza omusajja omumanyirivu nga mugezi asobola okuweesa zaabu, ne ffeeza, n’ebikomo, n’ebyuma, ate era asobola okuluka engoye eza kakobe, n’entwakaavu, n’eza bbululu, ate era nga mumanyirivu mu kukola enjola ez’engeri zonna, ngakolaganira wamu n’abasajja bange abamanyirivu mu by’omu Yuda ne mu Yerusaalemi, Dawudi kitange be yateekateeka."},{"book":"2 Ebyomumirembe","chapter":"2","verse":"8","text":"“Era mpeereza n’emivule, n’emiberosi, n’emitoogo okuva e Lebanooni, kubanga mmanyi nti abasajja bo bamanyirivu mu kutema emiti mu Lebanooni. Abaddu bange banaakolagananga n’ababo"},{"book":"2 Ebyomumirembe","chapter":"2","verse":"9","text":"okunteekerateekera embaawo mu bungi, kubanga eyeekaalu gye ŋŋenda okuzimba egenda kuba nnene era nga yaakitiibwa."},{"book":"2 Ebyomumirembe","chapter":"2","verse":"10","text":"Laba, ndiwa abaweereza bo, abasajja ababazzi, lita ez’eŋŋaano ense emitwalo amakumi ana mu ena, ne lita eza sayiri, emitwalo amakumi ana mu ena, n’ebita eby’omwenge emitwalo ebiri, n’ebita eby’amafuta ag’omuzeeyituuni emitwalo ebiri.”"},{"book":"2 Ebyomumirembe","chapter":"2","verse":"11","text":"Awo Kulamu n’addamu ebbaluwa Sulemaani gye yamuweereza ng’agamba nti,"},{"book":"2 Ebyomumirembe","chapter":"2","verse":"12","text":"N’ayongerako na kino nti,"},{"book":"2 Ebyomumirembe","chapter":"2","verse":"13","text":"“Nkuweereza Kulamu omusajja omumanyirivu, era alina okutegeera n’obumanyirivu bungi,"},{"book":"2 Ebyomumirembe","chapter":"2","verse":"14","text":"ne nnyina y’omu ku bazzukulu ba Ddaani, nga ne kitaawe musajja w’e Ttuulo. Yatendekebwa mu kuweesa zaabu n’effeeza, n’ebikomo n’ebyuma n’okutema amayinja era nga mubazzi, ate n’okuluka engoye eza kakobe, n’eza bbululu, n’entwakaavu, n’eza bafuta. Era alina obumanyirivu mu kwola enjola ez’engeri zonna, era ayinza okuyiiya engeri yonna ey’okukolamu ekintu kyonna ekimuweereddwa. Y’anaakolanga n’abaweesi bo n’aba mukama wange Dawudi."},{"book":"2 Ebyomumirembe","chapter":"2","verse":"15","text":"“Kaakano mukama wange aweereze abaddu be eŋŋaano ne sayiri, n’amafuta ag’omuzeeyituuni ne wayini gwe yasuubiza,"},{"book":"2 Ebyomumirembe","chapter":"2","verse":"16","text":"tulyoke tuteme emiti gyonna gye weetaaga okuva e Lebanooni. Tunaagiseeyeeyeteza ku nnyanja okutuuka e Yopa, naawe oligyambusa e Yerusaalemi.”"},{"book":"2 Ebyomumirembe","chapter":"2","verse":"17","text":"Awo Sulemaani n’abala bannaggwanga bonna abaali mu nsi eya Isirayiri, ng’okubala Dawudi kitaawe kwe yakola bwe kwali; baali abasajja emitwalo kkumi n’ettaano mu enkumi ssatu mu lukaaga."},{"book":"2 Ebyomumirembe","chapter":"2","verse":"18","text":"N’alonda mu bo emitwalo musanvu okuba abeetissi, n’abalala emitwalo munaana okutemanga amayinja mu nsozi, n’abalala enkumi ssatu mu lukaaga okulabiriranga abantu abaakolanga."}]}