{"data":[{"book":"2 karinthinaḥ","chapter":"4","verse":"1","text":"aparañca vayaṁ karuṇābhājo bhūtvā yad etat paricārakapadam alabhāmahi nātra klāmyāmaḥ,"},{"book":"2 karinthinaḥ","chapter":"4","verse":"2","text":"kintu trapāyuktāni pracchannakarmmāṇi vihāya kuṭilatācaraṇamakurvvanta īśvarīyavākyaṁ mithyāvākyairamiśrayantaḥ satyadharmmasya prakāśaneneśvarasya sākṣāt sarvvamānavānāṁ saṁvedagocare svān praśaṁsanīyān darśayāmaḥ|"},{"book":"2 karinthinaḥ","chapter":"4","verse":"3","text":"asmābhi rghoṣitaḥ susaṁvādo yadi pracchannaḥ; syāt tarhi ye vinaṁkṣyanti teṣāmeva dṛṣṭitaḥ sa pracchannaḥ;"},{"book":"2 karinthinaḥ","chapter":"4","verse":"4","text":"yata īśvarasya pratimūrtti ryaḥ khrīṣṭastasya tejasaḥ susaṁvādasya prabhā yat tān na dīpayet tadartham iha lokasya devo'viśvāsināṁ jñānanayanam andhīkṛtavān etasyodāharaṇaṁ te bhavanti|"},{"book":"2 karinthinaḥ","chapter":"4","verse":"5","text":"vayaṁ svān ghoṣayāma iti nahi kintu khrīṣṭaṁ yīśuṁ prabhumevāsmāṁśca yīśoḥ kṛte yuṣmākaṁ paricārakān ghoṣayāmaḥ|"},{"book":"2 karinthinaḥ","chapter":"4","verse":"6","text":"ya īśvaro madhyetimiraṁ prabhāṁ dīpanāyādiśat sa yīśukhrīṣṭasyāsya īśvarīyatejaso jñānaprabhāyā udayārtham asmākam antaḥkaraṇeṣu dīpitavān|"},{"book":"2 karinthinaḥ","chapter":"4","verse":"7","text":"aparaṁ tad dhanam asmābhi rmṛṇmayeṣu bhājaneṣu dhāryyate yataḥ sādbhutā śakti rnāsmākaṁ kintvīśvarasyaiveti jñātavyaṁ|"},{"book":"2 karinthinaḥ","chapter":"4","verse":"8","text":"vayaṁ pade pade pīḍyāmahe kintu nāvasīdāmaḥ, vayaṁ vyākulāḥ santo'pi nirupāyā na bhavāmaḥ;"},{"book":"2 karinthinaḥ","chapter":"4","verse":"9","text":"vayaṁ pradrāvyamānā api na klāmyāmaḥ, nipātitā api na vinaśyāmaḥ|"},{"book":"2 karinthinaḥ","chapter":"4","verse":"10","text":"asmākaṁ śarīre khrīṣṭasya jīvanaṁ yat prakāśeta tadarthaṁ tasmin śarīre yīśo rmaraṇamapi dhārayāmaḥ|"},{"book":"2 karinthinaḥ","chapter":"4","verse":"11","text":"yīśo rjīvanaṁ yad asmākaṁ marttyadehe prakāśeta tadarthaṁ jīvanto vayaṁ yīśoḥ kṛte nityaṁ mṛtyau samarpyāmahe|"},{"book":"2 karinthinaḥ","chapter":"4","verse":"12","text":"itthaṁ vayaṁ mṛtyākrāntā yūyañca jīvanākrāntāḥ|"},{"book":"2 karinthinaḥ","chapter":"4","verse":"13","text":"viśvāsakāraṇādeva samabhāṣi mayā vacaḥ| iti yathā śāstre likhitaṁ tathaivāsmābhirapi viśvāsajanakam ātmānaṁ prāpya viśvāsaḥ kriyate tasmācca vacāṁsi bhāṣyante|"},{"book":"2 karinthinaḥ","chapter":"4","verse":"14","text":"prabhu ryīśu ryenotthāpitaḥ sa yīśunāsmānapyutthāpayiṣyati yuṣmābhiḥ sārddhaṁ svasamīpa upasthāpayiṣyati ca, vayam etat jānīmaḥ|"},{"book":"2 karinthinaḥ","chapter":"4","verse":"15","text":"ataeva yuṣmākaṁ hitāya sarvvameva bhavati tasmād bahūnāṁ pracurānuुgrahaprāpte rbahulokānāṁ dhanyavādeneśvarasya mahimā samyak prakāśiṣyate|"},{"book":"2 karinthinaḥ","chapter":"4","verse":"16","text":"tato heto rvayaṁ na klāmyāmaḥ kintu bāhyapuruṣo yadyapi kṣīyate tathāpyāntarikaḥ puruṣo dine dine nūtanāyate|"},{"book":"2 karinthinaḥ","chapter":"4","verse":"17","text":"kṣaṇamātrasthāyi yadetat laghiṣṭhaṁ duḥkhaṁ tad atibāhulyenāsmākam anantakālasthāyi gariṣṭhasukhaṁ sādhayati,"},{"book":"2 karinthinaḥ","chapter":"4","verse":"18","text":"yato vayaṁ pratyakṣān viṣayān anuddiśyāpratyakṣān uddiśāmaḥ| yato hetoḥ pratyakṣaviṣayāḥ kṣaṇamātrasthāyinaḥ kintvapratyakṣā anantakālasthāyinaḥ|"}]}