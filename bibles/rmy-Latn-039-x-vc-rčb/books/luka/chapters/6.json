{"data":[{"book":"Luka","chapter":"6","verse":"1","text":"Jek savato kana o Isus naćhelas maškar e njive, lešće učenikurja trgonas o điv e vastenca thaj hanas.6,1 Ande godoja vrjama ande Mojsijesko zakono, ako dromesa trgosardanas vareso samo gaći te has godova či značilas kaj čhores (dik 5. Mojs 23,25)."},{"book":"Luka","chapter":"6","verse":"2","text":"A varesave katar e fariseja phendine lenđe: “Sostar ćeren okova so naj muklino te ćerelpe ande e Mojsijesko zakono savatone?”6,2 E Fariseja smatrinas vi e majcikni bući savi ćerelas pe savatone kaj si nezakonito gajda vi akava so ćerenas e učenikurja–morenas o điv palmenca thaj hanas."},{"book":"Luka","chapter":"6","verse":"3","text":"A o Isus phendas lenđe: “Zar či čitosardine ando Sveto lil okova so ćerda o David kana bokhajlo, vo thaj okola kaj sas lesa?"},{"book":"Luka","chapter":"6","verse":"4","text":"Kana dija ando ćher e Devlesko thaj lijas e mangre save sas posvetime, hala thaj dija vi okolenđe save džanas pale leste. A khonik prema e Mojsijesko zakono či tromalas te hal e mangredar osim e rašaja.”"},{"book":"Luka","chapter":"6","verse":"5","text":"Thaj phendas lenđe: “Isto gajda, o Čhavo e Manušesko majbaro si vi katar o savato.”"},{"book":"Luka","chapter":"6","verse":"6","text":"A jek aver savato, o Isus dija ande sinagoga thaj sikavelas, a okote sas o manuš savesko desno vas sas šuko."},{"book":"Luka","chapter":"6","verse":"7","text":"E fariseja thaj e sikavne e Mojsiješće zakonestar inćarenas e jakha pe leste te dićhen dali sastarela ando savato te došaren les."},{"book":"Luka","chapter":"6","verse":"8","text":"A vo džanglas e gndimata lenđe thaj phendas e manušešće e šuće vastesa: “Ušti thaj ač maškare.” A vo uštilo thaj ačhilo angle manuša."},{"book":"Luka","chapter":"6","verse":"9","text":"A o Isus phendas lenđe: Te phučav tumen: “So si muklino te ćerelpe savatone, lačhipe ili bilačhipe? Te spasilpes o trajo ili te hasarelpe?” A von samo ačhenas."},{"book":"Luka","chapter":"6","verse":"10","text":"O Isus dikhlas pe lende savorende thaj phendas e manušešće e šuće vastesa: “Inzar ćo vas.” A vo ćerda gajda thaj o vas lesko sastilo thaj sas sasto sago vi aver."},{"book":"Luka","chapter":"6","verse":"11","text":"A e fariseja thaj e sikavne e Mojsiješće zakonestar holjajle thaj ćerdine svato maškar pende so te ćeren e Isuseja."},{"book":"Luka","chapter":"6","verse":"12","text":"Ande godoja vrjama o Isus đelo pe gora te molilpe. Okote ačhilo sasti rjat thaj molilas pe e Devlešće."},{"book":"Luka","chapter":"6","verse":"13","text":"Thaj kana avilo o đes, akhardas pire e učenikonen thaj losarda maškarlende e dešudujen, thaj akharda len apostolurja a lenđe alava sas:"},{"book":"Luka","chapter":"6","verse":"14","text":"O Simon (saves o Isus dija alav Petar), thaj"},{"book":"Luka","chapter":"6","verse":"15","text":"o Matej thaj"},{"book":"Luka","chapter":"6","verse":"16","text":"o Juda (čhavo e Jakovesko), thaj"},{"book":"Luka","chapter":"6","verse":"17","text":"Pale godova o Isus fuljisto lenca tele katar e gora thaj ačhilo po ravno than. Okote sas baro brojo lešće učenikurja thaj o silno them andar o krajo e judejako, andar o Jerusalimo, andar e tirske thaj andar e sidonske gava pašo more."},{"book":"Luka","chapter":"6","verse":"18","text":"Von aviline te ašunen les thaj te sastarel len katar lenđe nasvalimata, a avenas vi okola saven mučinas e bilačhe duhurja, a o Isus oslobodilas len."},{"book":"Luka","chapter":"6","verse":"19","text":"Thaj sa o them rodelas te čhon pire vas pe leste, kaj andar leste inkljelas e sila thaj von sa sastonas."},{"book":"Luka","chapter":"6","verse":"20","text":"Vo dikhla pe pire učenikurja thaj phendas:"},{"book":"Luka","chapter":"6","verse":"21","text":"Blago tumenđe save sen akana bokhale,"},{"book":"Luka","chapter":"6","verse":"22","text":"Blago tumenđe kana e manuša mrzana tumen,"},{"book":"Luka","chapter":"6","verse":"23","text":"Radujin tumen ande godola đesa thaj ćhelen e bahtatar, kaj bari si tumari nagrada po nebo! Kaj sa godova bilačhipe isto gajda amaro them ćerelas amare prorokonenđe ande lenđi vrjama."},{"book":"Luka","chapter":"6","verse":"24","text":"Ali teško tumenđe save sen akana barvale,"},{"book":"Luka","chapter":"6","verse":"25","text":"Teško tumenđe kaj sen akana čaljarde,"},{"book":"Luka","chapter":"6","verse":"26","text":"Teško tumenđe kana savora lačhe mothona pale tumende,"},{"book":"Luka","chapter":"6","verse":"27","text":"“Ali tumenđe save ašunen phenav: Volin tumare dušmajen! Ćeran lačhipe okolenđe save mrzan tumen!"},{"book":"Luka","chapter":"6","verse":"28","text":"Blagoslovin okolen kaj den tumen romaja! Molin tumen e Devlešće pale okola save vređon tumen."},{"book":"Luka","chapter":"6","verse":"29","text":"Ako vareko pećel tut pe jek rig e muješći, bolde lešće vi aver rig. Ako vareko lijas ćiro ogrtači, deles vi ćiro gad."},{"book":"Luka","chapter":"6","verse":"30","text":"Ko manđel tutar, deles. A okolestar kaj otmil ćiro, na rode palpale."},{"book":"Luka","chapter":"6","verse":"31","text":"Thaj askal sar kaman te ćeren e manuša tumenđe, gajda ćeren vi tumen lenđe."},{"book":"Luka","chapter":"6","verse":"32","text":"Ako volin samo okolen kaj tumen volin, sošći avela tumari nagrada? Kaj vi e bezehale6,32 Varekana o alav bezehale  koristinas e verske vođe (e manuša sago e fariseja thaj e rašaja) pale manuša save či inćarenas o zakon gajda sago kaj e fariseja gndisardine kaj trubun. Također koristilaspe pale manuša save smatrinaspe maj bare bezehale katar aver manuša. Naprimer, bezehalen smatrinas e fariseja e poreznikonen thaj e bludnikonen. volin samo okolen save len volin."},{"book":"Luka","chapter":"6","verse":"33","text":"Thaj ako ćeren lačhipe samo okolenđe kaj tumenđe ćeren lačhipe, sošći avela tumari nagrada? Kaj vi e bezehale ćeren gajda."},{"book":"Luka","chapter":"6","verse":"34","text":"Thaj te den udžile samo okolen katar save ažućaren te bolden tumenđe, sošći avela tumari nagrada? Kaj vi e bezehale den e bezehalen udžile te šaj palem dobin palpale.6,34 E bezehale ćeren usluga samo o kole manušen pale save džanenas kaj šaj boldena lenđe kana lenđe trubula."},{"book":"Luka","chapter":"6","verse":"35","text":"Volin tumare dušmajen, ćeren lenđe lačhipe, den len udžile thaj na ažućaren khanči te bolden tumenđe. Ako ćeren gajda, avela bari tumari poćin, thaj avena čhave6,35 avena čhave e Majbarešće  značil te avel tumen e Devlešće osobine (sago kaj si: ljubav, blagost, lačhipe, vernost, krotkost, suzdržljivost; dik Gal 5,22–23) thaj o ponašanje slično sago e Devlesko. e Majbarešće,6,35 Majbarešće si o naziv palo Del thaj phenelpe pale e Devlešći veličina thaj lesko autoriteto. Značenje akale alavesko si slično sago o značenje “Svevišnjo” ili “Maj baro biće savo si po vrho” ili “O Del savo si majbaro katar sa”. čhave e Majbarešće značil “čhave e Devlešće savo si Majbaro”. Postoil samo jek Del. kaj si vo lačho čak vi okolenđe kaj si nezahvalne thaj vi e bilačhenđe."},{"book":"Luka","chapter":"6","verse":"36","text":"Aven dakle bare ileja sago kaj si vi tumaro nebesko Dad bare ileja.”"},{"book":"Luka","chapter":"6","verse":"37","text":"Na sudin thaj či sudilape tumenđe. Na osudin thaj či avena osudime. Jartosaren thaj jartolape tumenđe."},{"book":"Luka","chapter":"6","verse":"38","text":"Den thaj dela pe tumenđe. Čhordola pe tumenđe ande angalja6,38 Okova savo ćidel o zrno ćerdasas trjastica ili čholas ande piro keceljko thaj inđarelas les ande angalja ćhere. lačhi mera, nabime, ćhinosardi thaj preobilno kaj sošće merava merisaren kasavijava vi tumenđe merilape.6,38 Sago o trgovco e bare ileja savo trguil e đivesa nabijil o điv ando gono thaj ćhinol les thaj čhol andre gaći te prelivilpes, gajda o Del velikodušno dela tumen."},{"book":"Luka","chapter":"6","verse":"39","text":"Thaj phendas lenđe akaja paramiči ande slike: “Dali šaj o koro e kore te vodil? Či li perena liduj ande hv?"},{"book":"Luka","chapter":"6","verse":"40","text":"Naj o učeniko majbaro katar piro sikavno. Svako savo si sikado dži ko krajo, avela sago vi o sikavno lesko.6,40 O manuš moraš te avel oprezno kana odabirisarel pire sikavne, kaj postanila sago lesko sikavno. Ako o sikavno pogrešno sikavel (kaj si duhovno koro), avela zavedime vi o učeniko."},{"book":"Luka","chapter":"6","verse":"41","text":"Sostar dićhes e kaštešći prušuk ande jak ćire phralešći, kana či haćares o baro kaš ande ćiri jak?"},{"book":"Luka","chapter":"6","verse":"42","text":"Sar šaj phenes ćire phralešće: ‘Phrala, ažućar te inkalav e kaštešći prušuk savi si ande ćiri jak’, kana ni korkoro či haćares o baro kaš ande ćiri jak? Licemernona! Maj sigo inkal o baro kaš andar ćiri jak thaj majlačhe dićheja e kaštešći prušuk te inkales andar ćire phralešći jak.”"},{"book":"Luka","chapter":"6","verse":"43","text":"Lačho kaš či bijanel bilačhe plodurja, thaj bilačho kaš či bijanel lačhe plodurja."},{"book":"Luka","chapter":"6","verse":"44","text":"Kaj svako kaš pe piro plodo pindžarelpe. E smokva thaj e drak či kušenpe katar e kangre."},{"book":"Luka","chapter":"6","verse":"45","text":"Lačho manuš, andar piro lačho ilo inkalel lačhipe, a o bilačho manuš andar piro bilačho ilo inkalel o bilačhipe, kaj andar o muj inkljel sova si pherdo o ilo."},{"book":"Luka","chapter":"6","verse":"46","text":"“Sostar akharen man: ‘Gospode! Gospode!’ A naj sen paćivale okolešće so phenav tumenđe?"},{"book":"Luka","chapter":"6","verse":"47","text":"Sikavava tumenđe pe kaste anel svako savo avel mande, ašunel mungre alava thaj si paćavilo mungre alavenđe:"},{"book":"Luka","chapter":"6","verse":"48","text":"Slično si sago o manuš savo agajda ćerdas piro ćher: hanadas handuk thaj čhuta o temelji pe stena. Kana avili e poplava, o paj navalisarda po ćher, ali naštik haradale kaj sas lačhe sagradime."},{"book":"Luka","chapter":"6","verse":"49","text":"A kova savo ašundas mungre alava a naj paćavilo mungre alavenđe, vo si sago o manuš savo vazdas piro ćher pe phuv bi temeljesko, pe savo navalisarda o paj, odma harada o ćher thaj katar godova ćher sas bari ruševina.”"}]}