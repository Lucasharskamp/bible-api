{"data":[{"book":"Fe Fɔlɔ Fɔlɛ","chapter":"4","verse":"1","text":"Adama nun Mahawa to kafu, Mahawa naxa tɛɛgɛ. E naxa di sɔtɔ naxan xili Kabila. Mahawa naxɛ, «Alatala bara n mali di xɛmɛ sɔtɔfe ra.»"},{"book":"Fe Fɔlɔ Fɔlɛ","chapter":"4","verse":"2","text":"Na xanbi Mahawa naxa Kabila xanbiratoe xɛmɛma sɔtɔ naxan xili Habila. Xuruse dɛmadonyi nan nu Habila ra. Bɔxi rawali nan nu Kabila ra."},{"book":"Fe Fɔlɔ Fɔlɛ","chapter":"4","verse":"3","text":"Na tɛmui to dangi, Kabila naxa fa sansi bogi fangadama ra sɛrɛxɛ bade Alatala bɛ."},{"book":"Fe Fɔlɔ Fɔlɛ","chapter":"4","verse":"4","text":"Kɔnɔ Habila naxa fa xuruse di singee ra nun e ture. Habila nun a xa sɛrɛxɛ naxa rafan Alatala ma,"},{"book":"Fe Fɔlɔ Fɔlɛ","chapter":"4","verse":"5","text":"kɔnɔ Kabila nun a xa sɛrɛxɛ mu nu rafan Alatala ma. Alatala mu a ya ti Kabila xa sɛrɛxɛ ra. Na na a ra, Kabila naxa xɔnɔ, a yatagi naxa masara."},{"book":"Fe Fɔlɔ Fɔlɛ","chapter":"4","verse":"6","text":"Na xanbi Alatala naxa Kabila maxɔrin, «I xɔnɔxi munfe ra? I yatagi masaraxi munfe ra?"},{"book":"Fe Fɔlɔ Fɔlɛ","chapter":"4","verse":"7","text":"Xa i fe fanyi raba, n na tongoma nɛ, kɔnɔ xa i fe ɲaaxi raba, Sentanɛ i ratantanma nɛ. I kata, i xa i yɛtɛ ba a yi ra.»"},{"book":"Fe Fɔlɔ Fɔlɛ","chapter":"4","verse":"8","text":"Kabila naxa a fala a xunya bɛ, «Won xɛɛ xɛ ma.» E to so xɛ ma, Kabila naxa a xunya Habila suxu, a naxa a faxa."},{"book":"Fe Fɔlɔ Fɔlɛ","chapter":"4","verse":"9","text":"Na xanbi Alatala naxa Kabila maxɔrin, «I xunya Habila na minden?» A naxa a yaabi, «N mu a kolon. Fo n xa mɛɛni n xunya ma?»"},{"book":"Fe Fɔlɔ Fɔlɛ","chapter":"4","verse":"10","text":"Alatala naxa a fala, «I munse rabaxi? N na i xunya wuli gbelegbele xui mɛfe keli bɔxi ma."},{"book":"Fe Fɔlɔ Fɔlɛ","chapter":"4","verse":"11","text":"N bara i danka barima i bara i xunya faxa. N i kerima nɛ yi bɔxi ma i xunya wuli na dɛnnaxɛ."},{"book":"Fe Fɔlɔ Fɔlɛ","chapter":"4","verse":"12","text":"I na bɔxi rawali, i mu baloe sɔtɔma. I findima ɲɛrɛti nan na.»"},{"book":"Fe Fɔlɔ Fɔlɛ","chapter":"4","verse":"13","text":"Kabila naxa Alatala yaabi, «Na ɲaxankatɛ gbo n tan bɛ."},{"book":"Fe Fɔlɔ Fɔlɛ","chapter":"4","verse":"14","text":"Xa i bara n keri yi bɔxi ma to, won tagi ikuyama nɛ. N findima ɲɛrɛti nan na. Mixi naxan na sa n to, a n faxama nɛ.»"},{"book":"Fe Fɔlɔ Fɔlɛ","chapter":"4","verse":"15","text":"Alatala naxa a yaabi, «Ade, xa mixi yo i faxa, n i gbeɲɔxɔma nɛ dɔxɔ solofere.» Alatala naxa tɔnxuma sa Kabila ma alako xa naxan sa a to a naxa nɔ a gerede."},{"book":"Fe Fɔlɔ Fɔlɛ","chapter":"4","verse":"16","text":"Na tɛmui Kabila naxa a makuya Alatala ra. A naxa sabati Nodi bɔxi ma Eden fuge ra."},{"book":"Fe Fɔlɔ Fɔlɛ","chapter":"4","verse":"17","text":"Kabila nun a xa ginɛ naxa kafu. A xa ginɛ naxa tɛɛgɛ, a naxa di sɔtɔ naxan xili Enoki. Kabila nu na taa tife. A naxa a xa di xili sa na taa xun ma."},{"book":"Fe Fɔlɔ Fɔlɛ","chapter":"4","verse":"18","text":"Enoki naxa Iradi sɔtɔ. Iradi, Mexuyayeli baba na a ra. Mexuyayeli, Metusayeli baba na a ra. Metusayeli, Lameki baba na a ra."},{"book":"Fe Fɔlɔ Fɔlɛ","chapter":"4","verse":"19","text":"Lameki naxa ginɛ firin sɔtɔ, keren xili Ada, boore xili Silahi."},{"book":"Fe Fɔlɔ Fɔlɛ","chapter":"4","verse":"20","text":"Ada naxa Yabala sɔtɔ. Yabala, xuruse dɛmadonyie nun kiri banxi kanyie baba na a ra."},{"book":"Fe Fɔlɔ Fɔlɛ","chapter":"4","verse":"21","text":"Yabala xunya xili Yubali. Yubali, kɔra bɔnbɔɛe nun xule fee baba na a ra."},{"book":"Fe Fɔlɔ Fɔlɛ","chapter":"4","verse":"22","text":"Silahi fan naxa di sɔtɔ. A xili Tubali Kabila. Xabui nan nu a tan na. Walise wure gbeeli nun wure daaxi mɔɔli birin xabui nan nu a ra. Tubali Kayini xunya ginɛma xili Nama."},{"book":"Fe Fɔlɔ Fɔlɛ","chapter":"4","verse":"23","text":"Lameki naxa a fala a xa ginɛe bɛ, «Ada nun Silahi wo xa wo haakɛ to n bɛ. Lameki xa ginɛe, wo xa wo tuli mati n ma wɔyɛnyi ra."},{"book":"Fe Fɔlɔ Fɔlɛ","chapter":"4","verse":"24","text":"Xa mixi solofere nan faxama Kabila gbeɲɔxɔfe ra,"},{"book":"Fe Fɔlɔ Fɔlɛ","chapter":"4","verse":"25","text":"Adama nun a xa ginɛ naxa kafu. Mahawa naxa di sɔtɔ naxan xili Seti. A bara na xili sa a xa di xun ma barima Ala bara a xa di Habila ɲɔxɔɛ so a yi ra Kabila naxan faxa."},{"book":"Fe Fɔlɔ Fɔlɛ","chapter":"4","verse":"26","text":"Seti fan naxa di sɔtɔ naxan xili Enosi."}]}