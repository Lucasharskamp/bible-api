{"data":[{"book":"הבשורה על-פי לוקס","chapter":"19","verse":"1","text":"ישוע הגיע ליריחו ועבר ברחובות העיר."},{"book":"הבשורה על-פי לוקס","chapter":"19","verse":"2","text":"אדם אחד בשם זכי, אשר היה מנהל בכיר ברשויות המכס, בעל השפעה וכמובן עשיר גדול,"},{"book":"הבשורה על-פי לוקס","chapter":"19","verse":"3","text":"רצה לראות את פניו של ישוע. אבל זכי היה נמוך־קומה, והקהל הרב הסתיר ממנו את ישוע."},{"book":"הבשורה על-פי לוקס","chapter":"19","verse":"4","text":"זכי רץ לפני הקהל הרב וטיפס על עץ שיקמה בצד הדרך על מנת שיוכל להתבונן בישוע ללא הפרעה."},{"book":"הבשורה על-פי לוקס","chapter":"19","verse":"5","text":"כאשר עבר ישוע ליד העץ, הרים את עיניו והביט בזכי. ”זכי,“ קרא לו ישוע בשמו, ”רד מהר מהעץ, כי היום עלי להתארח בביתך.“"},{"book":"הבשורה על-פי לוקס","chapter":"19","verse":"6","text":"זכי מיהר לרדת מהעץ וקיבל את פניו של ישוע בשמחה ובששון."},{"book":"הבשורה על-פי לוקס","chapter":"19","verse":"7","text":"הדבר לא מצא־חן בעיני הקהל. ”ישוע עומד להתארח בביתו של חוטא ידוע!“ רטנו."},{"book":"הבשורה על-פי לוקס","chapter":"19","verse":"8","text":"אולם זכי עמד לפני האדון ואמר: ”אדוני, מהיום והלאה אתן את מחצית רכושי לעניים וכל מי שלקחתי ממנו כסף במרמה, אחזיר לו פי הארבע!“"},{"book":"הבשורה על-פי לוקס","chapter":"19","verse":"9","text":"”היום באה ישועה לבית הזה!“ קרא ישוע. ”כי זכי הוא בן־אברהם."},{"book":"הבשורה על-פי לוקס","chapter":"19","verse":"10","text":"ואכן בן־האדם בא לחפש ולהושיע את האובדים.“"},{"book":"הבשורה על-פי לוקס","chapter":"19","verse":"11","text":"כשהתקרבו לירושלים, ישוע סיפר לתלמידיו משל, כדי לתקן את הרושם המוטעה שהיה להם שמלכות האלוהים עומדת לבוא בכל רגע."},{"book":"הבשורה על-פי לוקס","chapter":"19","verse":"12","text":"”אציל אחד נקרא לארץ רחוקה כדי לקבל את כתר המלוכה על מחוז מגוריו."},{"book":"הבשורה על-פי לוקס","chapter":"19","verse":"13","text":"לפני צאתו לדרך קרא לעשרה ממשרתיו, נתן לכל אחד מהם מטבע זהב ואמר: ’השקיעו את הכסף וסחרו בו עד שאחזור‘."},{"book":"הבשורה על-פי לוקס","chapter":"19","verse":"14","text":"רבים מבני ארצו של המלך המיועד שנאו אותו, ואף שלחו בעקבותיו משלחת שהודיעה לו: ’איננו רוצים שתמלוך עלינו!‘ “"},{"book":"הבשורה על-פי לוקס","chapter":"19","verse":"15","text":"”מחאתם לא הועילה, והאציל הוכתר למלך. כשחזר המלך לביתו קרא אליו את עשרת המשרתים, ושאל אותם מה עשו בכסף שנתן להם וכמה הרוויחו."},{"book":"הבשורה על-פי לוקס","chapter":"19","verse":"16","text":"המשרת הראשון בא ואמר: ’אדוני, ממטבע הזהב שנתת לי הרווחתי עשרה מטבעות זהב‘."},{"book":"הבשורה על-פי לוקס","chapter":"19","verse":"17","text":"” ’יפה מאוד, משרתי הטוב!‘ שיבח אותו המלך. ’מאחר שהוכחת את נאמנותך במעט שהפקדתי בידך, אני ממנה אותך שליט על עשר ערים‘."},{"book":"הבשורה על-פי לוקס","chapter":"19","verse":"18","text":"”גם המשרת השני דיווח על רווח, פי חמישה ממה שקיבל."},{"book":"הבשורה על-פי לוקס","chapter":"19","verse":"19","text":"” ’אותך אני ממנה שליט על חמש ערים‘, אמר לו המלך."},{"book":"הבשורה על-פי לוקס","chapter":"19","verse":"20","text":"אחר כך בא המשרת השלישי ואמר: ’אדוני, הנה המטבע שנתת לי; שמרתי אותו במטפחת ולא נגעתי בו."},{"book":"הבשורה על-פי לוקס","chapter":"19","verse":"21","text":"כי פחדתי ממך, מפני שאתה איש קשה; אתה לוקח מה שלא שייך לך וקוצר את מה שלא זרעת‘."},{"book":"הבשורה על-פי לוקס","chapter":"19","verse":"22","text":"” ’רשע שכמוך!‘ קרא המלך בזעם. ’איש קשה אני? מיד אראה לך כמה קשה אני יכול להיות! אם ידעת שאני לוקח מה שלא שייך לי וקוצר את מה שלא זרעתי,"},{"book":"הבשורה על-פי לוקס","chapter":"19","verse":"23","text":"מדוע לא הפקדת את הכסף בבנק? כך לפחות הייתי מקבל ריבית!‘"},{"book":"הבשורה על-פי לוקס","chapter":"19","verse":"24","text":"”המלך פנה אל העומדים סביבו ופקד: ’קחו ממנו את המטבע ותנו לאיש שהרוויח את הסכום הגדול ביותר!‘"},{"book":"הבשורה על-פי לוקס","chapter":"19","verse":"25","text":"” ’אבל, אדון‘, אמרו במחאה, ’יש לו מספיק!‘"},{"book":"הבשורה על-פי לוקס","chapter":"19","verse":"26","text":"’נכון‘, השיב המלך. ’אני אומר לכם, מי שיש לו – יינתן לו עוד; מי שאין לו – גם המעט שבידו יילקח ממנו."},{"book":"הבשורה על-פי לוקס","chapter":"19","verse":"27","text":"ובנוגע לאויבי אשר לא רצו שאמלוך עליהם – הביאו אותם הנה והוציאו אותם להורג לפני‘.“"},{"book":"הבשורה על-פי לוקס","chapter":"19","verse":"28","text":"ישוע סיים את דבריו והמשיך בדרכו לעלות לירושלים עם תלמידיו."},{"book":"הבשורה על-פי לוקס","chapter":"19","verse":"29","text":"בהתקרבם אל בית־פגי ובית־עניה שעל הר הזיתים, קרא אליו ישוע שנים מתלמידיו ואמר:"},{"book":"הבשורה על-פי לוקס","chapter":"19","verse":"30","text":"”לכו אל הכפר ממול, ובכניסה תראו עיר קשור שאיש עדיין לא רכב עליו. התירו את העיר והביאו אותו אלי."},{"book":"הבשורה על-פי לוקס","chapter":"19","verse":"31","text":"אם מישהו ישאל אתכם מה אתם עושים, אמרו לו: ’האדון זקוק לעיר‘. “"},{"book":"הבשורה על-פי לוקס","chapter":"19","verse":"32","text":"שני התלמידים הלכו אל הכפר ומצאו את העיר ממש כפי שאמר להם ישוע."},{"book":"הבשורה על-פי לוקס","chapter":"19","verse":"33","text":"כשהתירו את העיר בא אליהם בעליו ושאל בתימהון: ”מדוע אתם מתירים את העיר שלי?“"},{"book":"הבשורה על-פי לוקס","chapter":"19","verse":"34","text":"”האדון זקוק לו“, השיבו התלמידים בפשטות."},{"book":"הבשורה על-פי לוקס","chapter":"19","verse":"35","text":"הם הביאו את העיר אל ישוע, ריפדו את גבו במעיליהם וישוע רכב עליו."},{"book":"הבשורה על-פי לוקס","chapter":"19","verse":"36","text":"אנשים רבים פרשו את מעיליהם וגלימותיהם על השביל לפניו."},{"book":"הבשורה על-פי לוקס","chapter":"19","verse":"37","text":"כשהתקרב ישוע לראש השביל היורד מהר הזיתים, החלה חבורת תלמידיו לשיר ולשבח את אלוהים בקולי קולות על כל הנסים והנפלאות שחולל ישוע."},{"book":"הבשורה על-פי לוקס","chapter":"19","verse":"38","text":"”ברוך הבא בשם ה׳!“ צהל ההמון. ”יחי המלך! שמחו השמים והארץ! שבח ותהילה לאלוהים במרומים!“"},{"book":"הבשורה על-פי לוקס","chapter":"19","verse":"39","text":"פרושים אחדים שהיו בקרב הקהל אמרו לישוע: ”רבי, נזוף בתלמידיך על הדברים שהם אומרים!“"},{"book":"הבשורה על-פי לוקס","chapter":"19","verse":"40","text":"אך הוא השיב להם: ”אם הם ישתקו האבנים האלה תזעקנה!“"},{"book":"הבשורה על-פי לוקס","chapter":"19","verse":"41","text":"כאשר התקרב ישוע לירושלים, הביט בה בעצב ובכה עליה."},{"book":"הבשורה על-פי לוקס","chapter":"19","verse":"42","text":"”הלוואי שידעת גם את כיצד לעשות שלום! אולם הדבר נסתר ממך“, אמר ישוע בצער ובדמעות."},{"book":"הבשורה על-פי לוקס","chapter":"19","verse":"43","text":"”יבוא היום שאויביך יקימו סוללות חול סביב חומותיך, יקיפו אותך ויצורו עליך מכל עבר."},{"book":"הבשורה על-פי לוקס","chapter":"19","verse":"44","text":"אויביך יהרסו כליל אותך ואת בניך; הם לא ישאירו אבן אחת במקומה, משום שדחית את הישועה שהציע לך ה׳.“"},{"book":"הבשורה על-פי לוקס","chapter":"19","verse":"45","text":"לאחר מכן הוא נכנס אל בית־המקדש והחל לגרש משם את הסוחרים ואת הקונים."},{"book":"הבשורה על-פי לוקס","chapter":"19","verse":"46","text":"”בכתבי־הקודש כתוב:19‏.46 יט 46 ישעיה נו 7 ’ביתי בית־תפלה‘, “ קרא ישוע, ”אבל אתם הפכתם אותו למאורת גנבים!“"},{"book":"הבשורה על-פי לוקס","chapter":"19","verse":"47","text":"ישוע לימד יום־יום בבית־המקדש. הסופרים, ראשי הכוהנים והזקנים חיפשו דרך להיפטר ממנו,"},{"book":"הבשורה על-פי לוקס","chapter":"19","verse":"48","text":"אך הם לא ידעו מה לעשות, מפני שכל העם אהב אותו והקשיב לדבריו בתשומת לב מרובה."}]}