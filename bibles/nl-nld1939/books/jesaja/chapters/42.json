{"data":[{"book":"Jesaja","chapter":"42","verse":"1","text":"Ziet nu mijn Dienaar, wien Ik verknocht ben, Mijn Uitverkorene, die Mij behaagt! Ik heb op Hem mijn geest gelegd, En de volken zal Hij de wet verkonden."},{"book":"Jesaja","chapter":"42","verse":"2","text":"Men hoort Hem schreeuwen noch roepen, Zelfs zijn stem niet verheffen op straat;"},{"book":"Jesaja","chapter":"42","verse":"3","text":"Hij zal het geknakte riet niet breken, De kwijnende vlaspit niet doven. Trouw draagt Hij de wet voor zich uit,"},{"book":"Jesaja","chapter":"42","verse":"4","text":"Onvermoeid en nooit gebroken, Totdat Hij op aarde de wet heeft gevestigd, En de landen zijn lering verbeiden!"},{"book":"Jesaja","chapter":"42","verse":"5","text":"Zo spreekt Jahweh, die de hemelen schiep en ze spande, Die de aarde vormde met wat er groeit, Die adem geeft aan het volk, dat er woont, En levensgeest aan die er wandelen."},{"book":"Jesaja","chapter":"42","verse":"6","text":"Ik Jahweh, heb U in mijn ontferming geroepen, U bij de hand gevat en beschut; U gesteld tot Verbond met het volk, En tot Licht voor de naties:"},{"book":"Jesaja","chapter":"42","verse":"7","text":"Om blinden de ogen te openen, Om gevangenen uit de kerker te verlossen, En uit donkere krochten Die in duisternis zitten."},{"book":"Jesaja","chapter":"42","verse":"8","text":"Ik ben Jahweh; Dit is mijn Naam! Mijn glorie sta Ik niemand af, Aan geen beelden mijn eer."},{"book":"Jesaja","chapter":"42","verse":"9","text":"Zie, vervuld is wat vroeger voorspeld was, Thans kondig Ik nieuwe dingen aan; Nog eer ze ontkiemen, Heb Ik ze ù laten weten!"},{"book":"Jesaja","chapter":"42","verse":"10","text":"Zingt een nieuw lied Ter ere van Jahweh; Heft een lofzang voor Hem aan Op de grenzen der aarde: Gij die de zee beploegt en bevolkt, Met de eilanden, en die er op wonen!"},{"book":"Jesaja","chapter":"42","verse":"11","text":"De steppe jubele met haar steden, De legerplaats waar Kedar woont; Laat de bewoners van Séla juichen, Jubileren van de toppen der bergen:"},{"book":"Jesaja","chapter":"42","verse":"12","text":"Laat hen glorie brengen aan Jahweh, Aan de eilanden zijn lof verkonden!"},{"book":"Jesaja","chapter":"42","verse":"13","text":"Jahweh rukt uit als een held, Als een krijger blakend van strijdlust; Bulderend heft Hij de strijdkreet aan, En daagt zijn vijanden uit:"},{"book":"Jesaja","chapter":"42","verse":"14","text":"Lang heb Ik gezwegen, Mij stil gehouden, en bedwongen! Maar nu zal Ik gillen als een barende vrouw, Nu zal Ik briesen en snuiven;"},{"book":"Jesaja","chapter":"42","verse":"15","text":"Ik zal bergen en heuvels verschroeien, En al hun groen doen verdorren; Ik maak de stromen tot steppen, Leg de waterplassen droog."},{"book":"Jesaja","chapter":"42","verse":"16","text":"Maar de blinden zal Ik leiden Op wegen, die ze niet kennen; En op onbekende paden Doe Ik ze gaan; De duisternis voor hen uit verkeer Ik in licht, De krochten in vlakten. Al deze dingen zal Ik volbrengen, Daarvan laat Ik niet af!"},{"book":"Jesaja","chapter":"42","verse":"17","text":"Dan zullen wijken, blozend van schaamte, Die op de goden vertrouwen, En die tot de afgoden zeggen: Gij zijt onze God!"},{"book":"Jesaja","chapter":"42","verse":"18","text":"Gij, doven, hoort; Gij blinden, opent de ogen en ziet!"},{"book":"Jesaja","chapter":"42","verse":"19","text":"Wie is er blind als mijn dienaar, Wie zo doof als die over hem heersen; Wie zo blind als mijn vertrouwde, Wie doof als de dienaar van Jahweh!"},{"book":"Jesaja","chapter":"42","verse":"20","text":"Grootse dingen hebt gij gezien, Maar er geen acht op geslagen; Uw oren waren geopend, Maar ge hebt niet gehoord:"},{"book":"Jesaja","chapter":"42","verse":"21","text":"Het had Jahweh in zijn goedheid behaagd, Een wet u te schenken, groots en verheven!"},{"book":"Jesaja","chapter":"42","verse":"22","text":"Toch werd het een volk, berooid en beroofd, Allen in holen gestoken, in kerkers verborgen; Ze werden tot buit, en er was niemand, die hielp, Leeggeplunderd, en er zei niemand: Geef terug."},{"book":"Jesaja","chapter":"42","verse":"23","text":"Wie heeft onder u toen geluisterd, Er acht op geslagen, het voor de toekomst verstaan?"},{"book":"Jesaja","chapter":"42","verse":"24","text":"Wie gaf Jakob aan de plundering prijs, En Israël aan de berovers? Was het Jahweh niet, Tegen wien ze hadden gezondigd; Wiens wegen ze niet wilden gaan, Wiens bevelen ze niet wilden horen?"},{"book":"Jesaja","chapter":"42","verse":"25","text":"Toen goot Hij zijn ziedende toorn over hem uit, En het geweld van de krijg; Hij zette hem aan alle kanten in vlammen, Maar hij kwam niet tot inzicht; Hij stak hem in brand, Maar hij wilde het niet ter harte nemen!"}]}