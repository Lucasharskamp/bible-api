{"data":[{"book":"Kumbukumbu","chapter":"17","verse":"1","text":"Msimtolee Bwana Mungu wenu dhabihu ya maksai au kondoo ambaye ana dosari yoyote au hitilafu ndani yake, kwa kuwa hilo litakuwa chukizo kwake."},{"book":"Kumbukumbu","chapter":"17","verse":"2","text":"Ikiwa mwanaume au mwanamke anayeishi kati ya mojawapo ya miji akupayo Bwana, anakutwa anafanya uovu mbele za Bwana Mungu wenu, kwa kuvunja Agano lake,"},{"book":"Kumbukumbu","chapter":"17","verse":"3","text":"naye amekwenda kinyume na agizo langu kuabudu miungu mingine na kuisujudia, kama vile jua, mwezi au nyota za angani,"},{"book":"Kumbukumbu","chapter":"17","verse":"4","text":"hili likiwa limeletwa mbele yenu, ni lazima kulichunguza kikamilifu. Ikiwa ni kweli na kuwa limehakikishwa kwamba hili ni chukizo lililofanyika katika Israeli,"},{"book":"Kumbukumbu","chapter":"17","verse":"5","text":"mchukueni huyo mwanaume au mwanamke ambaye amelifanya tendo hili ovu kwenye lango la mji wenu na kumpiga mawe mtu huyo mpaka afe."},{"book":"Kumbukumbu","chapter":"17","verse":"6","text":"Kwa ushuhuda wa mashahidi wawili au watatu mtu huyo atauawa, bali hakuna mtu atakayeuawa kwa ushuhuda wa shahidi mmoja tu."},{"book":"Kumbukumbu","chapter":"17","verse":"7","text":"Ni lazima kwanza mikono ya mashahidi itangulie kumuua huyo mtu, kisha mikono ya watu wote. Ni lazima mwondoe uovu miongoni mwenu."},{"book":"Kumbukumbu","chapter":"17","verse":"8","text":"Kama mashauri yanaletwa katika mahakama zenu ambayo ni magumu zaidi kwenu kuyaamua, ikiwa ni umwagaji wa damu, madai au mashambulio, yapelekeni mahali ambapo Bwana Mungu wenu atapachagua."},{"book":"Kumbukumbu","chapter":"17","verse":"9","text":"Nendeni kwa makuhani, ambao ni Walawi, na kwa mwamuzi ambaye atakuwa kazini wakati huo. Ulizeni kwao nao watawapa maamuzi."},{"book":"Kumbukumbu","chapter":"17","verse":"10","text":"Ni lazima mtende sawasawa na maamuzi watakayowapa mahali Bwana atakapopachagua. Kuweni waangalifu kufanya kila kitu watakachowaongoza kufanya."},{"book":"Kumbukumbu","chapter":"17","verse":"11","text":"Fanyeni sawasawa na sheria wanayowafundisha na maamuzi wanayowapa. Msigeuke mkono wa kuume au kushoto kuacha kufanya yale wanayowaambia."},{"book":"Kumbukumbu","chapter":"17","verse":"12","text":"Mwanaume atakayeonyesha dharau kwa mwamuzi au kwa kuhani ambaye amewekwa kumtumikia Bwana Mungu wenu lazima auawe. Lazima mwondoe uovu katika Israeli."},{"book":"Kumbukumbu","chapter":"17","verse":"13","text":"Watu wote watasikia na kuogopa, nao hawatakuwa wenye kudharau tena."},{"book":"Kumbukumbu","chapter":"17","verse":"14","text":"Wakati utakapoingia katika nchi anayowapa Bwana Mungu wenu kuimiliki na kukaa humo, nanyi mkasema, “Na tumweke mfalme juu yetu kama mataifa yanayotuzunguka,”"},{"book":"Kumbukumbu","chapter":"17","verse":"15","text":"kuweni na uhakika wa kumweka mfalme juu yenu ambaye Bwana Mungu wenu atamchagua. Ni lazima atoke miongoni mwa ndugu zenu wenyewe. Msimweke mgeni juu yenu ambaye si ndugu wa Kiisraeli."},{"book":"Kumbukumbu","chapter":"17","verse":"16","text":"Hata hivyo, kamwe mfalme asijipatie hesabu kubwa ya farasi kwa ajili yake mwenyewe, au kuwafanya watu warudi Misri ili kupata farasi zaidi, kwa maana Bwana amekuambia, “Hamtairudia njia ile tena.”"},{"book":"Kumbukumbu","chapter":"17","verse":"17","text":"Kamwe asioe wake wengi, la sivyo moyo wake utapotoka. Kamwe asijilimbikizie kiasi kikubwa cha fedha na dhahabu."},{"book":"Kumbukumbu","chapter":"17","verse":"18","text":"Atakapokuwa amekalia kiti cha ufalme wake, ajiandikie kwenye kitabu nakala ya sheria kwa ajili yake mwenyewe kutoka zile sheria za makuhani ambao ni Walawi."},{"book":"Kumbukumbu","chapter":"17","verse":"19","text":"Atakuwa na nakala hiyo, naye ataisoma siku zote za maisha yake ili kwamba ajifunze kumheshimu Bwana Mungu wake na kufuata kwa uangalifu maneno yote ya sheria hii na amri hizi,"},{"book":"Kumbukumbu","chapter":"17","verse":"20","text":"naye asijifikirie kuwa ni bora kuliko ndugu zake na kuipotosha sheria. Ndipo yeye na wazao wake watatawala katika ufalme wake kwa muda mrefu katika Israeli."}]}