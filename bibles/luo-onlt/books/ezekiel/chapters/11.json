{"data":[{"book":"Ezekiel","chapter":"11","verse":"1","text":"Eka Roho mar Nyasaye notingʼa malo mokela nyaka e dhoranga od Jehova Nyasaye mochomo yo wuok chiengʼ. E dhorangach kanyo, ne nitie ji piero ariyo gabich, to ji ariyo kuomgi ne gin Jazania wuod Azur kod Pelatia wuod Benaya, mane gin jotend ji."},{"book":"Ezekiel","chapter":"11","verse":"2","text":"Jehova Nyasaye nowachona niya, “Wuod dhano, magi e joma chano timbe maricho kendo mangʼado riekni maricho e dalani."},{"book":"Ezekiel","chapter":"11","verse":"3","text":"Giwacho ni, ‘Donge kinde mag gero udi osechopo machiegni? Dala maduongʼni en agulu mitede, to wan to wan ringʼo!’"},{"book":"Ezekiel","chapter":"11","verse":"4","text":"Kuom mano, yaye wuod dhano, kor wach kendo ikor wach kuomgi mak iweyo.”"},{"book":"Ezekiel","chapter":"11","verse":"5","text":"Eka Roho mar Jehova Nyasaye nobiro kuoma, kendo nonyisa kama: Ma e gima Jehova Nyasaye wacho, yaye dhood Israel, angʼeyo gik ma uwacho kendo gik ma uparo e chunyu."},{"book":"Ezekiel","chapter":"11","verse":"6","text":"Usenego ji mangʼeny e dala maduongʼni mi upongʼo yorene gi ringre joma otho."},{"book":"Ezekiel","chapter":"11","verse":"7","text":"Emomiyo Jehova Nyasaye Manyalo Gik Moko Duto wacho kama: Ringre joma otho ma usepuko kanyo e ringʼo, to dala maduongʼni e agulu, kaka uwachono, to abiro riembou mi agolu oko."},{"book":"Ezekiel","chapter":"11","verse":"8","text":"Uluoro ligangla, to liganglano ema abiro tiekougo, Jehova Nyasaye Manyalo Gik Moko Duto owacho."},{"book":"Ezekiel","chapter":"11","verse":"9","text":"Abiro riembou oko e dala maduongʼni mi aketu e lwet ogendini mamoko mabiro sandou."},{"book":"Ezekiel","chapter":"11","verse":"10","text":"Ubiro podho e lak ligangla, kendo abiro kelonu chandruok e tongʼ ka tongʼ mar Israel. Eka unungʼe ni An e Jehova Nyasaye."},{"book":"Ezekiel","chapter":"11","verse":"11","text":"Dala maduongʼni ok nobednu agulu, to un bende ok nubed ringʼo e iye. Abiro kelonu chandruok e tongʼ duto mag Israel."},{"book":"Ezekiel","chapter":"11","verse":"12","text":"Kendo unungʼe ni An e Jehova Nyasaye, nikech ok useluwo buchena kata rito chikena, to useluwo mana yore mag ogendini molworou."},{"book":"Ezekiel","chapter":"11","verse":"13","text":"Kane pod akoro wach kamano, Pelatia wuod Benaya notho. Eka napodho piny auma kendo aywak gi dwol maduongʼ kawacho niya, “Yaye, Jehova Nyasaye Manyalo Gik Moko Duto, bende ditiek pep jo-Israel mane otony kamano adier?”"},{"book":"Ezekiel","chapter":"11","verse":"14","text":"Wach Jehova Nyasaye nobirona kama:"},{"book":"Ezekiel","chapter":"11","verse":"15","text":"“Wuod dhano, oweteni, ma gin oweteni mahie kendo ma wedeni moa e rembu kod dhood Israel duto, ema jo-Jerusalem osewuoyo kuomgi kawacho ni, ‘Gisedhi mabor gi Jehova Nyasaye, kendo lopni osemiwa kaka girkeni marwa.’"},{"book":"Ezekiel","chapter":"11","verse":"16","text":"“Kuom mano wach ni, ‘Ma e gima Jehova Nyasaye Manyalo Gik Moko Duto wacho: Kata obedo ni ne ariembogi mabor ahinya e dier ogendini kendo ne akeyogi e dier pinje, to kuom kinde matin asebedonegi kama ler mar lemo e pinje ma gisedhiyego.’"},{"book":"Ezekiel","chapter":"11","verse":"17","text":"“Kuom mano wach ni, ‘Ma e gima Jehova Nyasaye Manyalo Gik Moko Duto wacho: Abiro chokou kagolou e pinje ma osekeyoue, kendo abiro dwogonu piny Israel.’"},{"book":"Ezekiel","chapter":"11","verse":"18","text":"“Gibiro dok e piny Israel mi gigol nyiseche manono kod kido mopa mage."},{"book":"Ezekiel","chapter":"11","verse":"19","text":"Anamigi chuny ma ok parre, kendo anaket chuny manyien eigi; abiro golo kuomgi chuny matek ka lwanda kendo anachwenegi chuny manyien."},{"book":"Ezekiel","chapter":"11","verse":"20","text":"Eka ginilu buchena kendo ginibed gi chuny mar rito chikena. Ginibed joga, kendo anabed Nyasachgi."},{"book":"Ezekiel","chapter":"11","verse":"21","text":"Abiro kumo joma chunygi otwere kuom kido mag-gi maricho kod nyisechegi manono. Jehova Nyasaye Manyalo Gik Moko Duto osewacho.”"},{"book":"Ezekiel","chapter":"11","verse":"22","text":"Eka kerubi, kaachiel gi tiende ka ni e bathgi, noyaro bwombegi, kendo duongʼ mar Nyasach Israel ne ni e wigi gimalo."},{"book":"Ezekiel","chapter":"11","verse":"23","text":"Duongʼ mar Jehova Nyasaye nodhi malo koa ei dala maduongʼ kendo nochungʼ ewi got man yo wuok chiengʼ mar dalano."},{"book":"Ezekiel","chapter":"11","verse":"24","text":"Roho mar Nyasaye notingʼa motera nyaka ir jogo mane ni e twech e piny Babulon, ka an e fweny mane Roho mar Nyasaye omiya."},{"book":"Ezekiel","chapter":"11","verse":"25","text":"kendo ne anyiso jogo mane ni e twechgo gik moko duto mane Jehova Nyasaye osenyisa."}]}