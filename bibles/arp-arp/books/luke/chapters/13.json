{"data":[{"book":"Luke","chapter":"13","verse":"1","text":"Hena hethaa heee jachau haeauthedaunaa Gananeans, hevaewu Pinade haewauhaunauwuaunenau nedauausāyāthee."},{"book":"Luke","chapter":"13","verse":"2","text":"Nau Hejavaneauthusaun haeauchuhananadethā, Nauchāe nananena henee nuu Gananeans heauhaugayaugaunee javaānee vahee Gananeans, hanau daujeneethajauduu hayauhuhau?"},{"book":"Luke","chapter":"13","verse":"3","text":"Nananenau nāedauwunathana, Hegau: hau, vavade nananena jaaugauthethajaunagu, nananena hadnavahethahena gaujauaudahede."},{"book":"Luke","chapter":"13","verse":"4","text":"Wauāthe hena nasaudauchunee, dasee hayauauwuu jedauwuu Siloam dethauwunauauau, nau haenanaā, gaugauanadauwuu henee gauhujavaānauhauganenauau vahee henanedanede henee theaugude jedawuu Dādaunedan?"},{"book":"Luke","chapter":"13","verse":"5","text":"Nananenau nāedauwunathana, Hegau, hau vavade nananena jeneethajauhadede, nananena hadnavahethahena gaujauaudahede."},{"book":"Luke","chapter":"13","verse":"6","text":"Haeheanade jea nuu dajenehede; Jasaa henane haenethena hauuyauchunauhaudene haejenana jedauwuu dadajevenevese nethauchayaunaa; nau haejenauusa nau haenaunaudede vevenaudenau hanāvenee, hau haejeveede."},{"book":"Luke","chapter":"13","verse":"7","text":"Hanaāenehethaude nesethāhew hedadajevenevese nethauchayaunaa, Naune, nuu hanasāa jajene nananenau hanejaunau daujenaudedenau vevenaudenau nuu hauuyauchunauhaudee, hau hajeveedenau: dauwauhune; hadevachunauthauyauau vedauauwuu?"},{"book":"Luke","chapter":"13","verse":"8","text":"Nau hanaāauchuhanadethāde, Vahadāhene, hauwaa nanehasene nuu heee jaje jea, nadeesenenesede, nau vehethe hadjenanauwau."},{"book":"Luke","chapter":"13","verse":"9","text":"Nau hith hāvāgaune vevenaudenau neee: nauhith jene, hadnaāedauwauhade."},{"book":"Luke","chapter":"13","verse":"10","text":"Nau haeechauhauthethā jasaa vevethahenauauwuu vadanesee."},{"book":"Luke","chapter":"13","verse":"11","text":"Nau, naune hena hesā haujaunehaeheaugauwu nasaudauchunee jajenee, nau haevajanā hauānee, nau haejeneechuwuwauthe nehayau."},{"book":"Luke","chapter":"13","verse":"12","text":"Nau hāene Hajavaneauthusau nauhauwaude, Haeadetha, nau hanaāāedauwunaude, Hesā, nananene haunaugunane hehethee hadaugauwudaunaa."},{"book":"Luke","chapter":"13","verse":"13","text":"Nau hanaāevasanaude: nau chauchaunu hanaāechuvāde, nau haevaveenethedauna Hejavaneauthu."},{"book":"Luke","chapter":"13","verse":"14","text":"Nau hauchuwunane vevethahenauauwuu haeauchuhananade nauguu hasenaunaude, hanau henee Hejavaneauthusaun denayauthānith vadanesee, nau haeautheda henanedaa, Hena nanedaudauchāe hese henane heenesethādaunau hanānaneejauna nau hanānaneenayauhana, hau hegau vadanesee."},{"book":"Luke","chapter":"13","verse":"15","text":"Vahadāde hanaāauchuhananadethaude, nau hathauhuk, Nananene nanadaunāhene, gauhājene dajee hanesahena vadanesee haugunauva hauwaugajevenau wauāthe naugauchaudaheauau hehethee hewauchuhauchauwauauwuu, nau gāyethaājethauva devanauhauna?"},{"book":"Luke","chapter":"13","verse":"16","text":"Nau gaujenaasaunee naa hesā, hedaunau Ābraham,13.16 “Ābraham” is spelt thus once in this verse and spelt “Abraham” thirteen times elsewhere in the text. It is not known whether the spelling differences have any grammatical significance. henee Haujau heduguthaune, naune, nuu nasaudauchunee jajene, hāaugunade hehethee nuu deduguhude vadanesee?"},{"book":"Luke","chapter":"13","verse":"17","text":"Nau hāenehedauau nuu hayauhuhau, vahee hejauthauwau haeaudaudāhenenau: nau vahee henanedanede haeneethaujaudene heee vahee havathee hayauhuhau henee hesethaunau."},{"book":"Luke","chapter":"13","verse":"18","text":"Hanaāenehede, dusaune henajanede Hejavaneauthau? nau hayew naudnenehethau?"},{"book":"Luke","chapter":"13","verse":"19","text":"Waude nejenanenee mausdaude, henane nedanauau, nau neneāgudede hejenayaunaa; nau neveseaudede, nau hāhe haeavadauhaudene; nau neahehauau hejavaa negauusee hedānaa."},{"book":"Luke","chapter":"13","verse":"20","text":"Nau jea hanaāenehede, Hayew naudneedajenehethau henajanede Hejavaneauthau?"},{"book":"Luke","chapter":"13","verse":"21","text":"Waude nesaunauchaa henee hesā nedanauau nau nejenanauau nasau dejenauhunee thauauhanau haunaude devahenesaunadāe."},{"book":"Luke","chapter":"13","verse":"22","text":"Nau haeehedesa hauwauhauauwudane nau hajasedan, dechauhauthethāde, nau haejāda hesee Dādaunedan."},{"book":"Luke","chapter":"13","verse":"23","text":"Hanaāanadethāde hanesāhenith, Vahadāhene, gaujewauthanauau henee henayauhathee? Nau hanaāāedauwunaude,"},{"book":"Luke","chapter":"13","verse":"24","text":"Neaunedauwauau hadejedāna hadaugaugunesāde dajanau: newauthana, Nananenau dāedauwunathana, hadnenaudedena hadnedaujedāna, hau hadnehauwuneedauva."},{"book":"Luke","chapter":"13","verse":"25","text":"Hāene hechauhauthethāhe hauauwuu thauwauthehuk, nau haugauhahagu dajanaune, nau nananena hanānaāetheauguna jathee, nau hanānaāewaudāhauna dajanau, hanānaāenehethauna, Vahadāhene, Vahadāhene, jegaunanauwunāa, nau hanānaāauchuhanehethāna nau hanānaasenehethāna, Hāhauwaenaunathe daun hadesane:"},{"book":"Luke","chapter":"13","verse":"26","text":"Hanānaāenehethauna, Nevethehenauau nau nevaveyānauau hathaāhene, hau nananene dauthedaunāanehadaugauchaudee."},{"book":"Luke","chapter":"13","verse":"27","text":"Hau hadnaasenehede, Hāedauwunathane, Hāhauwaenaunathe daun hadesane; nayāsesave vahee nananena nesethāhehauau wauwauchudaude."},{"book":"Luke","chapter":"13","verse":"28","text":"Hena hadnevewauhudaunee nau hadnegaugauchaugudasenana, hāenauhauwaunā Abraham, nau Isaac, nau Jacob, nau vahee haeyāhehauau, Jedauwuu henajanede Hejavaneauthau, hau nananena nehayau nenuguthadena."},{"book":"Luke","chapter":"13","verse":"29","text":"Nau hadjenauuchaudenee hehethee nejeethevesesanith, nau hehethee nesenaesanith, nau hehethe nanavee, nau hehethee janauhuu, nau hadjanauguduu henajanedaunene Hejavaneauthu."},{"book":"Luke","chapter":"13","verse":"30","text":"Nau, naune, hena hedauaude hadnedauvade, nau hena nanedauvade hadnedauchude."},{"book":"Luke","chapter":"13","verse":"31","text":"Hajesesenee hena haejenauusa jasaa Nesethajauhuhauau, hasenehethāhuk, Nauahe, nau jathāau, hanau Herod hadnaāne."},{"book":"Luke","chapter":"13","verse":"32","text":"Nau hanaāāedauwunāthee, Najesaa, nau hadāedauwunauva hena vachuhuu, Naune, nenuguthu haujaunauau, nau nenayauthānau nuu desenee nau naugaagu, nau nanaseauwauau hesee hadnaāesedaunau."},{"book":"Luke","chapter":"13","verse":"33","text":"Hau hadnenesanau nuu desenee, nau naugaagu, nau jea hathavenaugaagu: hanau hehauwunaasau henee haeyāhe denaade Dādaunedan."},{"book":"Luke","chapter":"13","verse":"34","text":"Hau Dādaunedan, Dādaunedan, nanathee nenauauthee haeyāhehau, nau nenauchauwahathee hauunaugāe henee hejejenanauwunaudenenau; dauhudauchu naudnauāchauhaunauau nananena hadāeyaunewauau hauānee waude neauthuneahee dauānaude henesaunau hethauvaa hethaenaa, hau hāhauwuvathehāva."},{"book":"Luke","chapter":"13","verse":"35","text":"Naune haudauauwunenau, naunaudauwunana hadnadauyewu: nau hethauwuu nāedauwunathana, Nananena hadnehauwunauhauwuva haunaude nauauchaugu hadneenehena, Hauwunaunaa henee jaunaude heee heneseedaunene Vahadāhenith."}]}