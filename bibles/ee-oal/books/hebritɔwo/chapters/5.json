{"data":[{"book":"Hebritɔwo","chapter":"5","verse":"1","text":"Wotiaa nunɔlagã ɖe sia ɖe tso amegbetɔwo dome, eye wodea dɔ asi nɛ be wòanɔ ŋgɔ na yewo le mawusubɔsubɔ ƒe nyawo me, eye wòatsɔ nunanawo kple nu vɔ̃ ŋuti vɔsawo aɖo Mawu ŋkume."},{"book":"Hebritɔwo","chapter":"5","verse":"2","text":"Nunɔlagã sia tea ŋu gbɔa dzi ɖi na numanyala siwo le mɔ tram la esi eya ŋutɔ hã nye gbɔdzɔgbɔdzɔtɔ le mɔ geɖewo nu."},{"book":"Hebritɔwo","chapter":"5","verse":"3","text":"Esia tae wòle be wòasa vɔ ɖe eya ŋutɔ ƒe nu vɔ̃ kple ame bubuwo ƒe nu vɔ̃wo ta."},{"book":"Hebritɔwo","chapter":"5","verse":"4","text":"Ame aɖeke metsɔa bubu sia dea eɖokui ŋuti o; ele be Mawu nayɔe abe ale si wòyɔ Aron ene."},{"book":"Hebritɔwo","chapter":"5","verse":"5","text":"Eya ta Kristo hã metsɔ nunɔlagã ƒe ŋutikɔkɔe da ɖe eɖokui dzi o ke boŋ Mawu gblɔ nɛ be,"},{"book":"Hebritɔwo","chapter":"5","verse":"6","text":"Egagblɔ le teƒe bubu be,"},{"book":"Hebritɔwo","chapter":"5","verse":"7","text":"Esi Yesu nɔ agbe le anyigba dzi la, ewɔ gbedodoɖawo kple kukuɖeɖewo kple ɣli kple aɖatsi na eya ame si si ŋusẽ le be wòaɖee tso ku me, eye wòɖo toe le eƒe bubu kple ɖokuibɔbɔ ta."},{"book":"Hebritɔwo","chapter":"5","verse":"8","text":"Togbɔ be eyae nye Mawu vi hã la, esrɔ̃ ɖokuibɔbɔ le fukpekpe siwo me wòto,"},{"book":"Hebritɔwo","chapter":"5","verse":"9","text":"eye esi wowɔe blibo la, eva zu ɖeɖe mavɔ kpɔtsoƒe na ame siwo katã ɖoa toe."},{"book":"Hebritɔwo","chapter":"5","verse":"10","text":"Eye Mawu ɖoe be wòanye nunɔlagã abe Melkizedek ene."},{"book":"Hebritɔwo","chapter":"5","verse":"11","text":"Nya geɖewo li si wòle be míagblɔ le nu sia ŋu, gake esi mietea ŋu sea nu gɔme kabakaba o ta la, esesẽna be míaɖe nya siawo me na mi."},{"book":"Hebritɔwo","chapter":"5","verse":"12","text":"Le nyateƒe me la, togbɔ be fifia ele be mianye nufialawo hã la, miegahiã ame aɖe kokoko be wòagagbugbɔ afia gɔmedzenuwo mi tso Mawu ƒe nya ƒe nyateƒewo ŋu. Miehiã notsi, ke menye nuɖuɖu sesẽ o!"},{"book":"Hebritɔwo","chapter":"5","verse":"13","text":"Ame sia ame si ganoa notsi esi wònye ɖevi ko ta la, mate ŋu ase nufiafia tso dzɔdzɔenyenye ŋuti gɔme o."},{"book":"Hebritɔwo","chapter":"5","verse":"14","text":"Ke nuɖuɖu sesẽ nye ame tsitsiwo tɔ, ame siwo to eŋudɔwɔwɔ atraɖii me he wo ɖokuiwo be woate ŋu ade vovototo nyui kple vɔ̃ dome."}]}