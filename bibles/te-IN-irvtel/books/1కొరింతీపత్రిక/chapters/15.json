{"data":[{"book":"1 కొరింతీ పత్రిక","chapter":"15","verse":"1","text":"సోదరులారా, నేను మీకు ప్రకటించిన సువార్తను మీకు మళ్ళీ జ్ఞాపకం చేస్తున్నాను. మీరు దాన్ని అంగీకరించి, దానిలోనే నిలిచి ఉన్నారు."},{"book":"1 కొరింతీ పత్రిక","chapter":"15","verse":"2","text":"మీ విశ్వాసం వట్టిదైతే తప్ప, నేను మీకు ప్రకటించిన సువార్త ఉపదేశాన్ని మీరు గట్టిగా పట్టుకుని ఉంటే ఆ సువార్త ద్వారానే మీరు రక్షణ పొందుతూ ఉంటారు."},{"book":"1 కొరింతీ పత్రిక","chapter":"15","verse":"3","text":"దేవుడు నాకనుగ్రహించిన ఉపదేశాన్ని మొదట మీకు ప్రకటించాను. అదేమంటే, లేఖనాల ప్రకారం క్రీస్తు మన పాపాల కోసం చనిపోయాడు,"},{"book":"1 కొరింతీ పత్రిక","chapter":"15","verse":"4","text":"లేఖనాల ప్రకారం ఆయనను సమాధి చేశారు, దేవుడు ఆయనను మూడవ రోజున తిరిగి లేపాడు కూడా."},{"book":"1 కొరింతీ పత్రిక","chapter":"15","verse":"5","text":"ఆయన కేఫాకూ, తరువాత పన్నెండు మందికీ కనబడ్డాడు."},{"book":"1 కొరింతీ పత్రిక","chapter":"15","verse":"6","text":"ఆ తరువాత ఐదు వందలకంటే ఎక్కువైన సోదర సోదరీలకు ఒక్క సమయంలోనే కనిపించాడు. వారిలో చాలామంది ఇంకా జీవించే ఉన్నారు. కొందరు కన్ను మూశారు."},{"book":"1 కొరింతీ పత్రిక","chapter":"15","verse":"7","text":"తరువాత ఆయన యాకోబుకు, అటు తరువాత అపొస్తలులకందరికీ కనిపించాడు."},{"book":"1 కొరింతీ పత్రిక","chapter":"15","verse":"8","text":"చివరిగా అకాలంలో పుట్టినట్టున్న నాకు కూడా కనిపించాడు."},{"book":"1 కొరింతీ పత్రిక","chapter":"15","verse":"9","text":"ఎందుకంటే నేను అపొస్తలులందరిలో తక్కువ వాణ్ణి. దేవుని సంఘాన్ని హింసించిన వాణ్ణి కాబట్టి నాకు అపొస్తలుడు అన్న పిలుపుకు అర్హత లేదు."},{"book":"1 కొరింతీ పత్రిక","chapter":"15","verse":"10","text":"అయినా నేనేమిటో అది దేవుని కృప వల్లనే. నాకు ఆయన అనుగ్రహించిన కృప వృధాగా పోలేదు. ఎందుకంటే వారందరికంటే నేను ఎక్కువగా కష్టపడ్డాను."},{"book":"1 కొరింతీ పత్రిక","chapter":"15","verse":"11","text":"నేనైనా వారైనా మేము ప్రకటించేది అదే, మీరు నమ్మినది అదే."},{"book":"1 కొరింతీ పత్రిక","chapter":"15","verse":"12","text":"క్రీస్తు మరణించి సజీవుడై లేచాడని మేము ప్రకటిస్తూ ఉంటే మీలో కొందరు అసలు మృతుల పునరుత్థానమే లేదని ఎలా చెబుతారు?"},{"book":"1 కొరింతీ పత్రిక","chapter":"15","verse":"13","text":"మృతుల పునరుత్థానం లేకపోతే, క్రీస్తు కూడ లేవలేదు."},{"book":"1 కొరింతీ పత్రిక","chapter":"15","verse":"14","text":"క్రీస్తు లేచి ఉండకపోతే మా సువార్త ప్రకటనా వ్యర్థం, మీ విశ్వాసమూ వ్యర్థం."},{"book":"1 కొరింతీ పత్రిక","chapter":"15","verse":"15","text":"దేవుడు క్రీస్తును లేపాడని ఆయన గూర్చి మేము సాక్ష్యం చెప్పాం కదా? మృతులు లేవడం అనేది లేకపోతే దేవుడు యేసును కూడా లేపలేదు కాబట్టి మేము దేవుని విషయంలో అబద్ధ సాక్షులమన్నట్టే."},{"book":"1 కొరింతీ పత్రిక","chapter":"15","verse":"16","text":"మృతులు లేవకపోతే క్రీస్తు కూడ లేవలేదు."},{"book":"1 కొరింతీ పత్రిక","chapter":"15","verse":"17","text":"క్రీస్తు లేవకపోతే మీ విశ్వాసం వ్యర్థమే, మీరింకా మీ పాపాల్లోనే ఉన్నారన్నమాట."},{"book":"1 కొరింతీ పత్రిక","chapter":"15","verse":"18","text":"అంతేకాదు, ఇప్పటికే క్రీస్తులో కన్నుమూసిన వారు కూడా నశించినట్టే."},{"book":"1 కొరింతీ పత్రిక","chapter":"15","verse":"19","text":"మనం ఈ జీవిత కాలం వరకే క్రీస్తులో ఆశ పెట్టుకొనే వారమైతే మనుషుల్లో మనకంటే నిర్భాగ్యులెవరూ ఉండరు."},{"book":"1 కొరింతీ పత్రిక","chapter":"15","verse":"20","text":"కానీ ఇప్పుడు క్రీస్తు తిరిగి లేవడం ద్వారా చనిపోయిన వారిలో నుండి లేచిన వారిలో ప్రథమఫలం అయ్యాడు."},{"book":"1 కొరింతీ పత్రిక","chapter":"15","verse":"21","text":"మనిషి ద్వారా మరణం వచ్చింది కాబట్టి మనిషి ద్వారానే చనిపోయిన వారు తిరిగి లేవడం జరిగింది."},{"book":"1 కొరింతీ పత్రిక","chapter":"15","verse":"22","text":"ఆదాములో అందరూ ఏ విధంగా చనిపోతున్నారో, అదే విధంగా క్రీస్తులో అందరూ బ్రతికించబడతారు."},{"book":"1 కొరింతీ పత్రిక","chapter":"15","verse":"23","text":"ప్రతి ఒక్కడూ తన తన వరుసలో బ్రతికించబడతారు. మొదట, అంటే ప్రథమ ఫలంగా క్రీస్తు, ఆ తరువాత క్రీస్తు వచ్చినపుడు ఆయనకు చెందినవారు బ్రతికించబడతారు."},{"book":"1 కొరింతీ పత్రిక","chapter":"15","verse":"24","text":"ఆ తరువాత ఆయన సమస్త ఆధిపత్యాన్నీ అధికారాన్నీ బలాన్నీ రద్దు చేసి తన తండ్రి అయిన దేవునికి రాజ్యాన్ని అప్పగిస్తాడు. అప్పుడు అంతం వస్తుంది."},{"book":"1 కొరింతీ పత్రిక","chapter":"15","verse":"25","text":"ఎందుకంటే ఆయన శత్రువులంతా ఆయన పాదాక్రాంతులయ్యే వరకూ ఆయన పరిపాలించాలి."},{"book":"1 కొరింతీ పత్రిక","chapter":"15","verse":"26","text":"చిట్ట చివరిగా నాశనమయ్యే శత్రువు మరణం."},{"book":"1 కొరింతీ పత్రిక","chapter":"15","verse":"27","text":"దేవుడు సమస్తాన్నీ క్రీస్తు పాదాల కింద ఉంచాడు. సమస్తం అనే మాటలో పాదాల కింద ఉంచిన దేవుడు తప్ప మిగిలినవన్నీ ఆయన పాదాల కింద ఉన్నాయి అని తేటతెల్లం అవుతుంది కదా."},{"book":"1 కొరింతీ పత్రిక","chapter":"15","verse":"28","text":"సమస్తమూ కుమారుడికి వశమైన తరువాత దేవుడు సర్వాధికారిగా ఉండే నిమిత్తం ఆయన కుమారుడు సమస్తాన్నీ తన కింద ఉంచిన దేవునికి తానే లోబడతాడు."},{"book":"1 కొరింతీ పత్రిక","chapter":"15","verse":"29","text":"ఇదేమీ కాకపోతే చనిపోయిన వారి కోసం బాప్తిసం పొందేవారి సంగతేమిటి? చనిపోయినవారు లేవకపోతే వారి కోసం బాప్తిసం పొందడం ఎందుకు?"},{"book":"1 కొరింతీ పత్రిక","chapter":"15","verse":"30","text":"మేము గంటగంటకు ప్రాణం అరచేతిలో ఉంచుకుని బతకడం ఎందుకు?"},{"book":"1 కొరింతీ పత్రిక","chapter":"15","verse":"31","text":"సోదరులారా, మన ప్రభు క్రీస్తు యేసులో మిమ్మల్ని గూర్చి నేను చూపే అతిశయాన్ని బట్టి నేను ప్రకటించేది ఏమిటంటే, “నేను ప్రతి దినం చనిపోతున్నాను.”"},{"book":"1 కొరింతీ పత్రిక","chapter":"15","verse":"32","text":"నేను ఎఫెసులో క్రూర మృగాలతో పోరాడింది కేవలం మానవరీత్యా అయితే నాకు లాభమేముంది? చనిపోయిన వారు లేవకపోతే, “రేపు చనిపోతాం కాబట్టి తిని, తాగుదాం.”"},{"book":"1 కొరింతీ పత్రిక","chapter":"15","verse":"33","text":"మోసపోకండి. “దుష్టులతో సహవాసం మంచి నడతను చెడగొడుతుంది.”"},{"book":"1 కొరింతీ పత్రిక","chapter":"15","verse":"34","text":"కాబట్టి మేల్కోండి! నీతి ప్రవర్తన కలిగి, పాపం చేయకండి. మీలో కొందరికి దేవుని గూర్చిన అవగాహన లేదు. మీరు సిగ్గుపడాలని ఇలా చెబుతున్నాను."},{"book":"1 కొరింతీ పత్రిక","chapter":"15","verse":"35","text":"అయితే “చనిపోయిన వారు ఎలా లేస్తారు? వారెలాటి శరీరంతో వస్తారు?” అని ఒకడు అడుగుతాడు."},{"book":"1 కొరింతీ పత్రిక","chapter":"15","verse":"36","text":"బుద్ధి హీనుడా, నీవు విత్తనం వేసినప్పుడు అది ముందు చనిపోతేనే కదా, తిరిగి బతికేది!"},{"book":"1 కొరింతీ పత్రిక","chapter":"15","verse":"37","text":"నీవు పాతినది గోదుమ గింజైనా, మరి ఏ గింజైనా, వట్టి గింజనే పాతిపెడుతున్నావు గాని పైకి మొలిచే శరీరాన్ని కాదు."},{"book":"1 కొరింతీ పత్రిక","chapter":"15","verse":"38","text":"దేవుడే తన ఇష్ట ప్రకారం నీవు పాతిన దానికి రూపాన్ని ఇస్తాడు. ప్రతి విత్తనానికీ దాని దాని శరీరాన్ని ఇస్తున్నాడు."},{"book":"1 కొరింతీ పత్రిక","chapter":"15","verse":"39","text":"అన్ని రకాల మాంసాలు ఒక్కటి కాదు. మనిషి మాంసం వేరు, పశువు మాంసం వేరు, పక్షి మాంసం వేరు, చేప మాంసం వేరు."},{"book":"1 కొరింతీ పత్రిక","chapter":"15","verse":"40","text":"ఆకాశంలో వస్తువులున్నాయి, భూమి మీద వస్తువులున్నాయి. ఆకాశ వస్తు రూపాల మహిమ వేరు, భూవస్తు రూపాల మహిమ వేరు."},{"book":"1 కొరింతీ పత్రిక","chapter":"15","verse":"41","text":"నూర్యుని మహిమ వేరు, చంద్రుని మహిమ వేరు, నక్షత్రాల వెలుగు వేరు. ఒక నక్షత్రానికీ మరొక నక్షత్రానికీ వెలుగులో తేడా ఉంటుంది కదా."},{"book":"1 కొరింతీ పత్రిక","chapter":"15","verse":"42","text":"చనిపోయిన వారు తిరిగి లేవడం కూడా అలాగే ఉంటుంది. నశించిపోయే శరీరాన్ని నాటి నశించని శరీరాన్ని పొందుతారు."},{"book":"1 కొరింతీ పత్రిక","chapter":"15","verse":"43","text":"ఘనహీనంగా విత్తినది మహిమ గలదిగా, బలహీనంగా విత్తినది బలమైనదిగా తిరిగి లేస్తుంది."},{"book":"1 కొరింతీ పత్రిక","chapter":"15","verse":"44","text":"ప్రకృతి సంబంధమైన శరీరంగా విత్తినది ఆత్మ సంబంధమైన శరీరంగా లేస్తుంది. ప్రకృతి సంబంధమైన శరీరం ఉంది కాబట్టి ఆత్మ సంబంధమైన శరీరం కూడా ఉంది."},{"book":"1 కొరింతీ పత్రిక","chapter":"15","verse":"45","text":"దీని గురించి, “ఆదామనే మొదటి మనిషి జీవించే ప్రాణి అయ్యాడు” అని రాసి ఉంది. చివరి ఆదాము జీవింపజేసే ఆత్మ అయ్యాడు."},{"book":"1 కొరింతీ పత్రిక","chapter":"15","verse":"46","text":"మొదట వచ్చింది ఆత్మ సంబంధమైనది కాదు. ముందు ప్రకృతి సంబంధమైనది, ఆ తరవాత ఆత్మ సంబంధమైనది వచ్చాయి."},{"book":"1 కొరింతీ పత్రిక","chapter":"15","verse":"47","text":"మొదటి మనిషి భూసంబంధి. అతడు మట్టిలో నుండి రూపొందిన వాడు. రెండవ మనిషి పరలోకం నుండి వచ్చినవాడు."},{"book":"1 కొరింతీ పత్రిక","chapter":"15","verse":"48","text":"మొదట మట్టి నుండి వచ్చినవాడు ఎలాటివాడో ఆ తరువాత మట్టి నుండి పుట్టిన వారంతా అలాంటివారే. పరలోక సంబంధి ఎలాటివాడో తరువాత వచ్చిన పరలోక సంబంధులు కూడా అలాటి వారే."},{"book":"1 కొరింతీ పత్రిక","chapter":"15","verse":"49","text":"మనం మట్టి మనిషి పోలికను ధరించిన ప్రకారం పరలోక సంబంధి పోలికను కూడా ధరిస్తాం."},{"book":"1 కొరింతీ పత్రిక","chapter":"15","verse":"50","text":"సోదరులారా, నేను చెప్పేది ఏమంటే, రక్త మాంసాలు దేవుని రాజ్య వారసత్వం పొందలేవు. నశించి పోయేవి నశించని దానికి వారసత్వం పొందలేవు."},{"book":"1 కొరింతీ పత్రిక","chapter":"15","verse":"51","text":"ఇదిగో వినండి, మీకు ఒక రహస్యం చెబుతున్నాను, మనమంతా నిద్రించం. నిమిషంలో రెప్ప పాటున, చివరి బాకా మోగగానే మనమంతా మారిపోతాం."},{"book":"1 కొరింతీ పత్రిక","chapter":"15","verse":"52","text":"బాకా మోగుతుంది, అప్పుడు చనిపోయిన వారు నాశనం లేనివారుగా లేస్తారు. మనం మారిపోతాం."},{"book":"1 కొరింతీ పత్రిక","chapter":"15","verse":"53","text":"నశించిపోయే ఈ శరీరం నాశనం లేని శరీరాన్ని ధరించుకోవాలి. మరణించే ఈ శరీరం మరణం లేని శరీరాన్ని ధరించుకోవాలి."},{"book":"1 కొరింతీ పత్రిక","chapter":"15","verse":"54","text":"ఈ విధంగా నశించేది నశించని దానినీ, మరణించేది మరణం లేని దానినీ ధరించుకొన్నప్పుడు,"},{"book":"1 కొరింతీ పత్రిక","chapter":"15","verse":"55","text":"“మరణమా, నీ విజయమేది? మరణమా, నీ ముల్లేది?”"},{"book":"1 కొరింతీ పత్రిక","chapter":"15","verse":"56","text":"మరణపు ముల్లు పాపం. పాపానికి ఉన్న బలం ధర్మశాస్త్రమే."},{"book":"1 కొరింతీ పత్రిక","chapter":"15","verse":"57","text":"అయితే మన ప్రభు యేసు క్రీస్తు ద్వారా మనకు విజయమిస్తున్న దేవునికి స్తుతి."},{"book":"1 కొరింతీ పత్రిక","chapter":"15","verse":"58","text":"కాబట్టి నా ప్రియ సోదరులారా, స్థిరంగా, నిబ్బరంగా ఉండండి. మీ కష్టం ప్రభువులో వ్యర్థం కాదని ఎరిగి, ప్రభువు సేవలో ఎప్పటికీ ఆసక్తి కలిగి ఉండండి."}]}