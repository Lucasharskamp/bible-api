{"data":[{"book":"1 Samuelova","chapter":"12","verse":"1","text":"Mluvil pak Samuel ke všemu Izraelovi: Aj, uposlechl jsem hlasu vašeho ve všem, což jste mluvili ke mně, a ustanovil jsem nad vámi krále."},{"book":"1 Samuelova","chapter":"12","verse":"2","text":"A nyní aj, král jde před vámi, já pak zstaral jsem se a ošedivěl, a synové moji, aj, mezi vámi jsou. Já také chodil jsem před vámi od své mladosti až do dnešního dne."},{"book":"1 Samuelova","chapter":"12","verse":"3","text":"A však aj, teď jsem. Vydejte svědectví proti mně před Hospodinem a před pomazaným jeho, vzal-li jsem čího vola, aneb vzal-li jsem čího osla, utiskl-li jsem koho, ublížil-li jsem komu, aneb vzal-li jsem od koho úplatek, abych na něm přehlédl něco, a navrátím vám."},{"book":"1 Samuelova","chapter":"12","verse":"4","text":"Odpověděli: Neutiskl jsi nás, aniž jsi ublížil nám, aniž jsi co vzal z ruky kterého člověka."},{"book":"1 Samuelova","chapter":"12","verse":"5","text":"Řekl ještě jim: Svědek jest Hospodin proti vám, svědek jest i pomazaný jeho v tento den, že jste nenalezli při mně ničehož. I řekl lid: Svědek jest."},{"book":"1 Samuelova","chapter":"12","verse":"6","text":"Tedy řekl Samuel lidu: Hospodin jest svědek, kterýž učinil Mojžíše a Arona, a kterýž vyvedl otce vaše z země Egyptské."},{"book":"1 Samuelova","chapter":"12","verse":"7","text":"Protož nyní postavte se, ať s vámi v soud vejdu před Hospodinem o všecky spravedlivé skutky Hospodinovy, kteréž učinil s vámi i s otci vašimi."},{"book":"1 Samuelova","chapter":"12","verse":"8","text":"Když byl všel Jákob do Egypta, volali otcové vaši k Hospodinu; i poslal Hospodin Mojžíše a Arona, kteříž vyvedli otce vaše z Egypta, a osadili je na tomto místě."},{"book":"1 Samuelova","chapter":"12","verse":"9","text":"A když se zapomenuli na Hospodina Boha svého, vydal je v ruku Zizary, knížete vojska Azor, a v ruku Filistinských, též v ruku krále Moábského, kteříž bojovali proti nim."},{"book":"1 Samuelova","chapter":"12","verse":"10","text":"Ale když volali k Hospodinu a řekli: Zhřešili jsme, nebo jsme opustili Hospodina, a sloužili jsme Bálim a Astarot, protož nyní vysvoboď nás z ruky nepřátel našich, a sloužiti budeme tobě:"},{"book":"1 Samuelova","chapter":"12","verse":"11","text":"I poslal Hospodin Jerobále a Bedana a Jefte a Samuele, a vytrhl vás z ruky nepřátel vašich okolních, a bydlili jste bezpečně."},{"book":"1 Samuelova","chapter":"12","verse":"12","text":"Potom vidouce, že Náhas král synů Ammon přitáhl proti vám, řekli jste mi: Nikoli, ale král bude kralovati nad námi; ješto Hospodin Bůh váš jest králem vaším."},{"book":"1 Samuelova","chapter":"12","verse":"13","text":"Nyní tedy, aj, král, kteréhož jste zvolili, za něhož jste žádali, a aj, Hospodin ustanovil ho nad vámi králem."},{"book":"1 Samuelova","chapter":"12","verse":"14","text":"Budete-li se báti Hospodina, a jemu sloužiti a poslouchati hlasu jeho, a nebudete-li se zpěčovati řeči Hospodinově, tak i vy i král, kterýž kraluje nad vámi, ostojíte, jdouce za Hospodinem Bohem vaším."},{"book":"1 Samuelova","chapter":"12","verse":"15","text":"Pakli nebudete poslouchati hlasu Hospodinova, ale odporni budete řeči jeho, bude ruka Hospodinova proti vám, jako i proti otcům vašim."},{"book":"1 Samuelova","chapter":"12","verse":"16","text":"Ještě se teď pozastavte, a vizte věc tuto velikou, kterouž učiní Hospodin před očima vašima."},{"book":"1 Samuelova","chapter":"12","verse":"17","text":"Zdaliž není dnes žeň pšeničná? Volati budu k Hospodinu, i vydá hřímání a déšť, tak že poznati a viděti musíte, jak jest to velmi zlá věc, kteréž jste se dopustili před očima Hospodinovýma, žádavše sobě krále."},{"book":"1 Samuelova","chapter":"12","verse":"18","text":"Protož volal Samuel k Hospodinu, a vydal Hospodin hřímání a déšť v ten den. I bál se všecken lid Hospodina velmi i Samuele."},{"book":"1 Samuelova","chapter":"12","verse":"19","text":"A řekl všecken lid Samuelovi: Modl se za služebníky své Hospodinu Bohu svému, abychom nezemřeli; nebo jsme přidali ke všem hříchům našim i toto zlé, že jsme sobě žádali krále."},{"book":"1 Samuelova","chapter":"12","verse":"20","text":"I řekl Samuel lidu: Nebojte se. Učiniliť jste sic všecko to zlé, však proto neodstupujte zpět od Hospodina, ale služte Hospodinu celým srdcem svým."},{"book":"1 Samuelova","chapter":"12","verse":"21","text":"Neodstupujte, pravím, následujíce marnosti, totiž cizích bohů, kteříž nic neprospívají, aniž vysvobozují, nebo jsou marnost."},{"book":"1 Samuelova","chapter":"12","verse":"22","text":"Neopustíť zajisté Hospodin lidu svého pro jméno své veliké; nebo zalíbilo se Hospodinu, aby vás sobě vzdělal v lid."},{"book":"1 Samuelova","chapter":"12","verse":"23","text":"Ode mne také odstup to, abych měl hřešiti proti Hospodinu, a přestávati modliti se za vás, nýbrž navoditi vás budu na cestu dobrou a přímou."},{"book":"1 Samuelova","chapter":"12","verse":"24","text":"A však bojte se Hospodina a služte jemu v pravdě celým srdcem svým; nebo vidíte, jak veliké věci učinil s vámi."},{"book":"1 Samuelova","chapter":"12","verse":"25","text":"Jestliže pak předce zle činiti budete, i vy i král váš zahynete."}]}