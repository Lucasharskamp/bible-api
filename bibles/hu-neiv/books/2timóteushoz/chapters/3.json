{"data":[{"book":"2 Timóteushoz","chapter":"3","verse":"1","text":"Azt pedig tudd meg, hogy az utolsó napokban nehéz idők következnek."},{"book":"2 Timóteushoz","chapter":"3","verse":"2","text":"Az emberek önzők, kapzsik, kérkedők, kevélyek, káromkodók, szüleik iránt engedetlenek, hálátlanok, istentelenek,"},{"book":"2 Timóteushoz","chapter":"3","verse":"3","text":"szeretetlenek, kérlelhetetlenek, rágalmazók, mértéktelenek, kegyetlenek, a jónak nem kedvelői,"},{"book":"2 Timóteushoz","chapter":"3","verse":"4","text":"árulók, vakmerők, felfuvalkodottak lesznek, akik inkább a gyönyört, mint Istent szeretik."},{"book":"2 Timóteushoz","chapter":"3","verse":"5","text":"Az ilyeneknél megvan az istenfélelem látszata, de megtagadják annak erejét. Ezeket kerüld."},{"book":"2 Timóteushoz","chapter":"3","verse":"6","text":"Mert ezek közül valók azok, akik betolakodnak a házakba, és foglyul ejtik a bűnökkel megterhelt és sokféle kívánságtól űzött asszonykákat,"},{"book":"2 Timóteushoz","chapter":"3","verse":"7","text":"akik mindig tanulnak, de az igazság megismerésére soha el nem jutnak."},{"book":"2 Timóteushoz","chapter":"3","verse":"8","text":"Ahogyan Jannész és Jambrész ellenálltak Mózesnek, úgy ezek is ellenállnak az igazságnak, romlott gondolkodású, a hit dolgában nem becsületes emberek."},{"book":"2 Timóteushoz","chapter":"3","verse":"9","text":"De nem jutnak előbbre, mert esztelenségük nyilvánvaló lesz mindenki előtt, amint amazoké is az lett."},{"book":"2 Timóteushoz","chapter":"3","verse":"10","text":"Te azonban követted az én tanításomat, életmódomat, szándékomat, hitemet, hosszútűrésemet, szeretetemet, türelmemet,"},{"book":"2 Timóteushoz","chapter":"3","verse":"11","text":"üldöztetéseimet, szenvedéseimet, amelyek Antiókhiában, Ikóniumban, Lisztrában értek. Micsoda üldöztetéseket szenvedtem el! De mindezekből megszabadított engem az Úr!"},{"book":"2 Timóteushoz","chapter":"3","verse":"12","text":"De hiszen mindenkit üldözni fognak, aki Krisztus Jézusban istenfélően akar élni."},{"book":"2 Timóteushoz","chapter":"3","verse":"13","text":"A gonosz emberek és az ámítók még tovább mennek a gonoszságban, tévelyegve és másokat is megtévesztve."},{"book":"2 Timóteushoz","chapter":"3","verse":"14","text":"De te maradj meg abban, amit tanultál, és amiről meggyőződtél, tudva, kitől tanultad."},{"book":"2 Timóteushoz","chapter":"3","verse":"15","text":"Mert gyermekségedtől fogva ismered a szent írásokat, amelyek bölccsé tehetnek téged az üdvösségre a Krisztus Jézusban való hit által."},{"book":"2 Timóteushoz","chapter":"3","verse":"16","text":"A teljes Írás Istentől ihletett, és hasznos a tanításra, a feddésre, a megjobbításra, az igazságban való nevelésre,"},{"book":"2 Timóteushoz","chapter":"3","verse":"17","text":"hogy az Isten embere alkalmas és a jó cselekvésére kész legyen."}]}