{"data":[{"book":"Kirje heprealaisille","chapter":"11","verse":"1","text":"Usko – luottamus Jumalaan ja hänen lupauksiinsa – antaa toivollemme varmuuden ja vakuuttaa meidät näkymättömien todellisuudesta."},{"book":"Kirje heprealaisille","chapter":"11","verse":"2","text":"Entisaikoina eläneet Jumalan ihmiset olivat kuuluisia uskostaan."},{"book":"Kirje heprealaisille","chapter":"11","verse":"3","text":"Koska uskomme Jumalan sanan, tiedämme, että koko maailmankaikkeus syntyi Jumalan käskystä eikä mistään näkyvästä."},{"book":"Kirje heprealaisille","chapter":"11","verse":"4","text":"Uskon varassa Aabel totteli Jumalaa ja toi hänelle uhrin, josta Jumala piti enemmän kuin Kainin uhrista. Jumala ilmaisi hyväksyvänsä Aabelin hyväksyessään tämän lahjan. Vaikka Aabel on kuollut kauan sitten, hänen uskostaan voidaan vieläkin oppia luottamusta Jumalaan."},{"book":"Kirje heprealaisille","chapter":"11","verse":"5","text":"Myös Eenok luotti Jumalaan. Siksi hänen ei tarvinnut kuolla, vaan Jumala otti hänet yllättäen suoraan taivaaseen. Ennen tätä Jumala oli sanonut11:5 Sisältyy ajatukseen., että Eenok oli hänen mielensä mukainen ihminen."},{"book":"Kirje heprealaisille","chapter":"11","verse":"6","text":"Ilman uskoa ei kukaan voi olla Jumalan mielen mukainen. Jokaisen Jumalan luo tulevan on uskottava, että Jumala on olemassa ja että hän palkitsee sen, joka etsii häntä vilpittömästi."},{"book":"Kirje heprealaisille","chapter":"11","verse":"7","text":"Samoin Nooa luotti Jumalaan. Hän kuuli Jumalan varoittavan siitä, mitä oli tulossa. Merkkiäkään vedenpaisumuksesta ei näkynyt, mutta Nooa uskoi Jumalaa ja rakensi viivyttelemättä arkin. Hänen perheensä pelastui. Nooan usko Jumalaan oli muun maailman synnin ja epäuskon täysi vastakohta, sillä muut ihmiset eivät totelleet Jumalaa. Nooa uskoi, ja siksi hän pääsi Jumalan hyväksymien joukkoon."},{"book":"Kirje heprealaisille","chapter":"11","verse":"8","text":"Aabraham luotti Jumalaan. Jumala käski Aabrahamin lähteä kotoaan ja muuttaa maahan, jonka hän tälle antaisi. Aabraham totteli ja lähti liikkeelle, vaikkei edes tiennyt, mihin oli menossa."},{"book":"Kirje heprealaisille","chapter":"11","verse":"9","text":"Ja kun hän sitten pääsi Jumalan lupaamaan maahan, hän asui teltoissa, kuin olisi ollut siellä vain käymässä. Samoin tekivät Iisak ja Jaakob, joita koski sama lupaus."},{"book":"Kirje heprealaisille","chapter":"11","verse":"10","text":"Aabraham oli näet varmasti vakuuttunut, että Jumala veisi hänet siihen taivaan kaupunkiin, jonka Jumala itse on suunnitellut ja rakentanut."},{"book":"Kirje heprealaisille","chapter":"11","verse":"11","text":"Saarakin uskoi Jumalan lupaukseen, ja siksi hän saattoi tulla äidiksi vielä yli-ikäisenä. Hän tiesi Jumalan pitävän sanansa."},{"book":"Kirje heprealaisille","chapter":"11","verse":"12","text":"Myös Aabraham oli liian vanha, mutta silti hänestä sai alkunsa kokonainen kansakunta: hänen jälkeläisiään on lukematon määrä – kuin taivaalla tähtiä ja merenrannassa hiekanjyviä."},{"book":"Kirje heprealaisille","chapter":"11","verse":"13","text":"Nämä uskon ihmiset, joista olen kertonut, kuolivat ennen kuin olivat saaneet kaiken, minkä Jumala oli heille luvannut. Mutta uskon silmin he näkivät sen olevan odottamassa heitä ja olivat siitä iloisia. He näet tiesivät, ettei heidän oikea kotinsa ollutkaan maan päällä: he olivat täällä vieraita."},{"book":"Kirje heprealaisille","chapter":"11","verse":"14","text":"He odottivat pääsyä oikeaan kotiinsa, taivaaseen."},{"book":"Kirje heprealaisille","chapter":"11","verse":"15","text":"He olisivat hyvin voineet palata siihen maahan, mistä olivat lähteneet,"},{"book":"Kirje heprealaisille","chapter":"11","verse":"16","text":"mutta he eivät halunneet, sillä he elivät taivasta varten. Jumala ei häpeä olla tällaisten ihmisten Jumala. Hän on tehnyt heitä varten taivaan kaupungin."},{"book":"Kirje heprealaisille","chapter":"11","verse":"17","text":"Aabrahamin usko Jumalan lupauksiin kesti, vaikka Jumala pani sen koetukselle. Aabraham oli valmis uhraamaan poikansa Iisakin alttarilla Jumalalle."},{"book":"Kirje heprealaisille","chapter":"11","verse":"18","text":"Kuitenkin juuri tästä Iisakista Jumala oli luvannut antaa Aabrahamille jälkeläisiksi kokonaisen kansan!"},{"book":"Kirje heprealaisille","chapter":"11","verse":"19","text":"Aabraham uskoi, että jos Iisak kuolisi, Jumala herättäisi hänet uudestaan eloon. Uskonsa tähden hän saikin Iisakin takaisin."},{"book":"Kirje heprealaisille","chapter":"11","verse":"20","text":"Uskon silmin Iisak näki, että Jumala vastaisuudessa siunaisi hänen kahta poikaansa, Jaakobia ja Eesauta."},{"book":"Kirje heprealaisille","chapter":"11","verse":"21","text":"Uskossa Jumalaan Jaakob, joka oli vanha ja jo kuolemaisillaan, siunasi sauvaansa nojaten Joosefin molemmat pojat."},{"book":"Kirje heprealaisille","chapter":"11","verse":"22","text":"Uskon varassa Joosef puhui elämänsä loppuaikoina luottavasti siitä, että Jumala johtaisi Israelin kansan Egyptistä. Hän oli asiasta niin varma, että määräsi kansan ottamaan hänen luunsa mukaansa."},{"book":"Kirje heprealaisille","chapter":"11","verse":"23","text":"Myös Mooseksen vanhemmilla oli uskoa. Faarao oli käskenyt tappaa israelilaisten lapset. Kun Mooseksen isä ja äiti näkivät, että Jumala oli antanut heille suloisen lapsen, he uskoivat, että Jumala pelastaisi pojan ja pitivät häntä pelkäämättä piilossa kolme kuukautta."},{"book":"Kirje heprealaisille","chapter":"11","verse":"24,25","text":"Uskon tähden Mooses aikuiseksi tultuaan kieltäytyi esiintymästä faaraon tyttärenpoikana. Mieluummin hän kärsi huonoa kohtelua yhdessä Jumalan kansan kanssa kuin nautti synnin tuottamasta hetkellisestä mielihyvästä."},{"book":"Kirje heprealaisille","chapter":"11","verse":"26","text":"Hänestä oli parempi kärsiä Jumalan lupaaman Kristuksen tähden kuin omistaa kaikki Egyptin aarteet, sillä hän odotti sitä suurta palkintoa, jonka saisi Jumalalta."},{"book":"Kirje heprealaisille","chapter":"11","verse":"27","text":"Hän luotti niin lujasti Jumalaan, että uskalsi lähteä Egyptistä pelkäämättä faaraon vihaa. Mooses kulki rohkeasti tietään. Tuntui kuin hän olisi suorastaan nähnyt Jumalan."},{"book":"Kirje heprealaisille","chapter":"11","verse":"28","text":"Kun Jumalan lähettämä pelottava kuoleman enkeli tuli surmaamaan egyptiläisten esikoiset, Mooses uskoi, että Jumala pelastaisi kansansa. Hän käski israelilaisia perheitä teurastamaan karitsan, niin kuin Jumala oli määrännyt, ja sivelemään verellä omien kotiensa ovenpielet."},{"book":"Kirje heprealaisille","chapter":"11","verse":"29","text":"Usko Jumalaan sai israelilaiset kulkemaan Punaisenmeren poikki kuin kuivaa maata pitkin. Mutta kun egyptiläiset yrittivät tulla perässä, he hukkuivat kaikki."},{"book":"Kirje heprealaisille","chapter":"11","verse":"30","text":"Usko sai Jerikon muurit sortumaan, kun israelilaiset olivat Jumalan käskystä kiertäneet niitä seitsemän päivää."},{"book":"Kirje heprealaisille","chapter":"11","verse":"31","text":"Uskonsa tähden pelastui prostituoitu Raahab, joka otti israelilaisten tiedustelijat vastaan, kun muut kaupunkilaiset kieltäytyivät tottelemasta Jumalaa ja tuhoutuivat."},{"book":"Kirje heprealaisille","chapter":"11","verse":"32","text":"Onko minun vielä jatkettava? Veisi liikaa aikaa, jos kertoisin Gideonista, Baarakista, Simsonista, Jeftasta, Daavidista, Samuelista ja kaikista profeetoista."},{"book":"Kirje heprealaisille","chapter":"11","verse":"33","text":"Uskon voimalla he voittivat taisteluja, kukistivat valtakuntia, hallitsivat oikeudenmukaisesti ja saivat sen, mitä Jumala on luvannut. Uskonsa tähden he säilyivät vahingoittumattomina leijonien luolassa"},{"book":"Kirje heprealaisille","chapter":"11","verse":"34","text":"ja tulipätsissä tai välttivät tappavan miekaniskun. Jotkut saivat voimansa takaisin oltuaan heikkoja tai sairaita. Toiset ajoivat pakoon kokonaisia sotajoukkoja."},{"book":"Kirje heprealaisille","chapter":"11","verse":"35","text":"Eräät naiset ovat uskonsa tähden saaneet kuolleen omaisensa takaisin luokseen."},{"book":"Kirje heprealaisille","chapter":"11","verse":"36","text":"Monia pilkattiin ja ruoskittiin ja pantiin vankilaan."},{"book":"Kirje heprealaisille","chapter":"11","verse":"37,38","text":"Toiset kivitettiin kuoliaaksi, muutamat sahattiin kappaleiksi. Joillekin luvattiin, että he pääsevät vapaaksi, jos luopuvat uskostaan. Kun he kieltäytyivät, heidät surmattiin miekalla. Jotkut harhailivat vuohen- ja lampaannahoissa pitkin autiomaita ja vuoria nälkäisinä ja sairaina. Heitä pahoinpideltiin, ja he joutuivat etsimään luolia ja maakuoppia suojakseen. He olivat liian hyviä tähän maailmaan."},{"book":"Kirje heprealaisille","chapter":"11","verse":"39","text":"Nämä uskon ihmiset elivät Jumalan omina, mutta kukaan heistä ei vielä saanut sitä, minkä Jumala oli luvannut."},{"book":"Kirje heprealaisille","chapter":"11","verse":"40","text":"Jumala halusi heidän odottavan sitä parempaa palkintoa, joka on varattu meillekin."}]}