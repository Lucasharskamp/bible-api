{"data":[{"book":"ኮኦኪንሢ ማፃኣፔ","chapter":"24","verse":"1","text":"ፑርቶ ዓሶ ቂኢሪፖ፤ ዔያቶና ዎላ ላጌ ማዓኒያ ኮይፖ፤"},{"book":"ኮኦኪንሢ ማፃኣፔ","chapter":"24","verse":"2","text":"ዔያታ ቢያ ዎዴ ፔ ማሊፆና ጌኔ ማሊ ቱካኔ፤ ዻንጎናኣ ጌጌሻኔ።"},{"book":"ኮኦኪንሢ ማፃኣፔ","chapter":"24","verse":"3","text":"ማኣሪ ዔራቶና ማዢንታኔ፤ ማሊ ጶቂሥሢና ዶዲ ናንጋኔ።"},{"book":"ኮኦኪንሢ ማፃኣፔ","chapter":"24","verse":"4","text":"ዔራቶ ዓኣያ ማዓዛ ማኣሪ ቦንቺንታያና ሚዛጲ ማዔ ሜሄና ኩማኔ።"},{"book":"ኮኦኪንሢ ማፃኣፔ","chapter":"24","verse":"5","text":"ዶዲ ማዒሢዳፓ ጪንጫ ማዒሢ ባሼኬ፤ ጎኔና ዔራቶ ዎልቄይዳፓ ዑሣኬ፤"},{"book":"ኮኦኪንሢ ማፃኣፔ","chapter":"24","verse":"6","text":"ዖልዚም ጊኢጊ ኬስኪፆኮ ቤርታ ማዾንዶ ጎይፆ ኮሺ ዛጊ ቱካንዳያ ኮይሳኔ፤ ሚርጌ ዞራ ዓሲ ዴንቄያ ኔ ማዔቴ ባሺሢ ኔ ዓታዓኬ።"},{"book":"ኮኦኪንሢ ማፃኣፔ","chapter":"24","verse":"7","text":"ማሊ ጶቂሥሢ ፓጬ ዓሲ ዔራቶ ዔራኒ ዳንዳዑዋሴ፤ ዓሳ ኮይሳ ባኣዚ ጌስታኣና ዒዚ ሺኢሻ ማሊሢ ባኣሴ።"},{"book":"ኮኦኪንሢ ማፃኣፔ","chapter":"24","verse":"8","text":"ቢያ ዎዴ ፑርቱሞ ቱኪ ሃንታ ዓሲ «ጌኔ ዓሲ» ጌይንቲ ዔርታኔ፤"},{"book":"ኮኦኪንሢ ማፃኣፔ","chapter":"24","verse":"9","text":"ዔኤያ ዓሲ ቢያ ዎዴ ማላሢ ጎሜ ማዻኒኬ፤ ዔኤቢ ቦሂ ሺራ ዓሢ ዓሲ ቢያ ዒዒፃኔ።"},{"book":"ኮኦኪንሢ ማፃኣፔ","chapter":"24","verse":"10","text":"ሜታ ኔና ሄላ ዎዶና ዶዳኒ ኔኤኒ ዳንዳዑዋያ ማዔቴ ፔቴታዖ ዶዱሞ ኔኤኮ ባኣሴ ጌይሢኬ።"},{"book":"ኮኦኪንሢ ማፃኣፔ","chapter":"24","verse":"11","text":"ኮይሱዋ ጎይሢና ሃይቢም ዔውታ ዓሶ ዓውሴ፤ ዎዻኒ ሂዒ ዔኪ ዓኣዻ ዓሶ ኩጫፓ ቶሊሴ።"},{"book":"ኮኦኪንሢ ማፃኣፔ","chapter":"24","verse":"12","text":"ጎዖንቴ «ታ ዔሩዋሴ» ኔ ጋዓኒ ዳንዳዓኔ፤ ጋዓንቴ ዒኖ ዛጋሢ ዬያ ማሊ ጶቂሣዓዳ? ዒዚ ኔኤኮ ሼምፓሢ ካፓሢ ዬያ ዔራዓዳ? ሃሣ ፔቴ ፔቴሢም ፔኤኮ ማዾጉዴያ ዒዚ ጪጋዓዳ?"},{"book":"ኮኦኪንሢ ማፃኣፔ","chapter":"24","verse":"13","text":"ታ ናዓሢዮ! ኮሺታሢሮ ዔኤሲ ሙዔ፤ ዔኤሲኮ ፆሎሊ ዻንጋም ዓኣሢኬ።"},{"book":"ኮኦኪንሢ ማፃኣፔ","chapter":"24","verse":"14","text":"ዔራቶ ኔኤኮ ሼምፓሢም ኮሺ ማዔሢ ዔሬ፤ ዔራቶ ኔኤኒ ዴንቄቴ ሴካ ቤርታኣ ናንጋ ኔኤኮ ጊኢጌያ ማዓንዳኔ፤ ሃጊ ማዓንዳ ዎዛኣ ኔኤኮ ባይቃዓኬ።"},{"book":"ኮኦኪንሢ ማፃኣፔ","chapter":"24","verse":"15","text":"ዋይዞ ዒፃ ዓሶጉዲ ፂላሢኮ ማኣሮ ቡራኒ ካቲፖ፤ ሃሣ ማንጊፖ።"},{"book":"ኮኦኪንሢ ማፃኣፔ","chapter":"24","verse":"16","text":"ፂሎ ዓሲ ላንካይ ማይንቲ ሎኦሜታቴያ ጊንሣ ዔዔቃኔ፤ ዋይዞ ዒፃ ዓሶ ጋዓንቴ ባይሲንታ ሄላኔ።"},{"book":"ኮኦኪንሢ ማፃኣፔ","chapter":"24","verse":"17","text":"ኔኤኮ ሞርካሢ ዹቂንታኣና ኔና ዎዛሶፓ፤ ዒ ሎኦማ ዎዶናኣ ዎዛዺፖ።"},{"book":"ኮኦኪንሢ ማፃኣፔ","chapter":"24","verse":"18","text":"ዬያ ባኮና ኔ ዎዛዼቴ ጋዓንቴ ናንጊና ናንጋ ጎዳ ኔ ዖዪሳኔ፤ ኔ ሞርካሢዳ ዒዚ ዻጋዼ ዻጎዋ ሃሻኔ።"},{"book":"ኮኦኪንሢ ማፃኣፔ","chapter":"24","verse":"19","text":"ፑርቶ ዓሶ ማዾሮ ኔኤኒ ማሊ ሜታዺፖ፤ ዔያቶ ቂኢሪፖ፤"},{"book":"ኮኦኪንሢ ማፃኣፔ","chapter":"24","verse":"20","text":"ዋይዚ ዒፃ ዓሲ «ሃጊ ታኣኒ ሃያ ዴንቃንዳኔ» ጌይ ሃጊ ማዓ ዎዛ ጌሣ ባኣዚ ባኣሴ።"},{"book":"ኮኦኪንሢ ማፃኣፔ","chapter":"24","verse":"21","text":"ታ ናዓሢዮ! ፆኦሲ ዒጊጬ፥ ካኣቲያ ቦንቼ፤ ዔያቶም ዋይዞ ዒፃ ዓሶና ዎላ ፔቴ ማዒፖ።"},{"book":"ኮኦኪንሢ ማፃኣፔ","chapter":"24","verse":"22","text":"ዬንሢ ዋይዞ ዒፃዞንሢዳ ዼኤፒ ባይሲንታ ዔርቲባኣንቴ ሄላኔ፤ ፆኦሲንታ ካኣቲንታ ዔያቶይዳ ዓጋንዳ ሜታ ዓይጎታቴያ ዔራ ዓሲ ባኣሴ።"},{"book":"ኮኦኪንሢ ማፃኣፔ","chapter":"24","verse":"23","text":"ዔሮ ዓሳ ቃሲ ጌዔ ባካ፦"},{"book":"ኮኦኪንሢ ማፃኣፔ","chapter":"24","verse":"24","text":"ዻቢንቴሢ ጌኤሺ ማሂ ዎጋ ሱኡጋሢ ዓሳ ጫሽካኔ፤ ሜሌ ዴራኣ ዒዛ ዒፃኔ።"},{"book":"ኮኦኪንሢ ማፃኣፔ","chapter":"24","verse":"25","text":"ዻቢንቴሢ ፒዜና ጌስቲ ዎጋ ሱኡጋሢም ጋዓንቴ ኮሺ ማዓንዳኔ፤ ሚርጌ ዓንጆዋ ዴንቃንዳኔ።"},{"book":"ኮኦኪንሢ ማፃኣፔ","chapter":"24","verse":"26","text":"ዔኤቢ ፒዜና ማሂ ኬኤዛ ዓሲ ዒናፓ ዎሊ ናሽካ ላጌ ማዒ ፓይዲንታኔ።"},{"book":"ኮኦኪንሢ ማፃኣፔ","chapter":"24","verse":"27","text":"ቤርታዺ ኔ ሳዖይዳ ኔ ናንጎም ኮይሳ ባኮ ቢያ ጊኢጊሼ፤ ዬካፓ ማኣሪ ማዤ።"},{"book":"ኮኦኪንሢ ማፃኣፔ","chapter":"24","verse":"28","text":"ዓይጎ ዓሲዳኣ ማዖም ዔርቴ ባኣዚ ባኣንቴ ማርካዺፖ፤ ዒዛይዳ ሉኡዚ ባኣዚያ ጌስቲፖ።"},{"book":"ኮኦኪንሢ ማፃኣፔ","chapter":"24","verse":"29","text":"«ዓሲ ታኣም ፑርታ ማዼማጉዴያ ታኣኒያ ፑርታ ባኣዚ ዒዛም ማዻንዳኔ! ታኣኒ ኮሞ ማሃንዳኔ!» ጌይፖ።"},{"book":"ኮኦኪንሢ ማፃኣፔ","chapter":"24","verse":"30","text":"ቤልፃና ማሊ ጶቂሥሢ ፓጬ ዓሲናኮ ጎዦና ዎይኖ ቱኮ ቤዞዋ ታኣኒ ዓኣዼኔ፤"},{"book":"ኮኦኪንሢ ማፃኣፔ","chapter":"24","verse":"31","text":"ዒማና ዬያ ጎዦይዳ ሆኦሪና ቶሻና ኩሚ ዓኣኔ፤ ዓጮ ዲርቆና ኬኤሎ ዲፃኣ ዶዔኔ።"},{"book":"ኮኦኪንሢ ማፃኣፔ","chapter":"24","verse":"32","text":"ዬያ ታኣኒ ዛጌ ዎዶና ዬያ ዛሎ ታ ማሌኔ፤ ታኣኒ ዛጌ ባኮይዳፓኣ ዔራቶ ዔኬኔ።"},{"book":"ኮኦኪንሢ ማፃኣፔ","chapter":"24","verse":"33","text":"«ዻካ ታ ሊጵ ሊጵ ጎዖም፤ ዻካ ታ ጊንዖም፤ ኩጮዋ ታኣኮ ታኣኒ ጳንጪ ዻካ ሃውሾም» ኔ ጌዔቴ፥"},{"book":"ኮኦኪንሢ ማፃኣፔ","chapter":"24","verse":"34","text":"ሃጊ ኔ ላሂ ዓኣንቴ ማንቃቶና ዔኤቢኮ ባይሲንታና ዖልዚ ዓንጋሞ ዓርቄ ሱላጉዲ ዔሩዋንቴ ኔ ጊዳ ሙካንዳሢ ዔሬ። 24፡34 ኮኦኪ. 6፡10-11።"}]}