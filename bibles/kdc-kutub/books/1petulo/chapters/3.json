{"data":[{"book":"1 Petulo","chapter":"3","verse":"1","text":"Vivija na mweye watwanzi wategelezeni wakasano zenu, ili kamba wakasano zenu hawatogola mbuli ya Imulungu, watogole kwa sang'hano zenu bila kulongeligwa,"},{"book":"1 Petulo","chapter":"3","verse":"2","text":"wahakona vimtenda zinogile na motegeleza."},{"book":"1 Petulo","chapter":"3","verse":"3","text":"Unovu sikuwoneke kwa kuihamba kwa kunze, kamba vija kuluka mvili hebu kuvala zahabu na viwalo vinogile."},{"book":"1 Petulo","chapter":"3","verse":"4","text":"Lakini unovu wenu olondigwa uwe muumoyo unogile, unovu uleka kuvulala na moyo wa uhole, unovu uno ofaya ng'hani mgameso ga Imulungu."},{"book":"1 Petulo","chapter":"3","verse":"5","text":"Kwavija uno awo unovu uwakalile nao watwanzi wamtamanile Imulungu baho umwaka, viwawategeleze wakasano zao."},{"book":"1 Petulo","chapter":"3","verse":"6","text":"Kamba vija Sala viyamtegeleze Abulahamu na kamkema mndewa wake. Mweye mwa wandele zake kamba mwahatenda ganogile bila kudumba kinhu chochose."},{"book":"1 Petulo","chapter":"3","verse":"7","text":"Vivija na mweye iwakasano molondigwa mukale goya na wehe zenu na mujuwe kamba watwanzi wabule nguvu kamba wambigalo avo muwatendele kwa kuwategeleza, kwavija vivija nao obokela hamoja na mweye nhunza ya ugima. Tendeni vivo ili kupula kwenu sikukukimilwe."},{"book":"1 Petulo","chapter":"3","verse":"8","text":"Kukimambukizo, mweye mose muwe na moyo umoja na mugese dimoja, molondigwa muinogele kamba ndugu, muyonele bazi na muitonge wenyego."},{"book":"1 Petulo","chapter":"3","verse":"9","text":"Sikumuwalihe wanhu gehile kwa gehile, hebu ligo kwa ligo, lakini waliheni ganogile kwavija mbuli ino ayo imukemeligwe ili mubokele ganogile."},{"book":"1 Petulo","chapter":"3","verse":"10","text":"Kamba Maandiko Gang'alile vigalonga,"},{"book":"1 Petulo","chapter":"3","verse":"11","text":"Yaleke gehile na yasang'hane ganogile"},{"book":"1 Petulo","chapter":"3","verse":"12","text":"Kwavija Mndewa kowalola wanhu wanogile mgameso gake"},{"book":"1 Petulo","chapter":"3","verse":"13","text":"Nani yonda yawalumize kamba mowamba kutenda ganogile?"},{"book":"1 Petulo","chapter":"3","verse":"14","text":"Lakini hata kamba mwahagaya kwa kutenda ganogile mmweda! Sikumudumbe kija kiwodumba hewo na sikumunyawenyawe."},{"book":"1 Petulo","chapter":"3","verse":"15","text":"Lakini mumgwee ukulu Kilisito kamba Mndewa mmizoyo yenu. Siku zose muitande kumwidika munhu yoyose yowauza kilamuso cha tamanilo jenu dimulinajo."},{"book":"1 Petulo","chapter":"3","verse":"16","text":"Lakini tendeni vivo kwa uhole na kutegeleza. Tendeni kwa mizoyo ileka kuwatagusa kamba mubananga, ili wose olonga gehile kwa tabiya yenu inogile kwa Kilisito, wagwe kinyala kwa kija kiwolonga."},{"book":"1 Petulo","chapter":"3","verse":"17","text":"Kwavija vinoga ng'hani kamba vivo viyolonda Imulungu, kugaya kwa kutenda ganogile kubanza kwa kutenda gehile."},{"book":"1 Petulo","chapter":"3","verse":"18","text":"Kwavija Kilisito kafa mwanza umoja kwa nzambi za wanhu wose, munhu yotenda ganogile kwa wanhu otenda gehile ili yawagale mweye kwa Imulungu. Kafa kilukuli lakini katendigwa mgima kwa udahi wa Loho Yang'alile,"},{"book":"1 Petulo","chapter":"3","verse":"19","text":"na vivija kachola kuzipetela loho zikalile zigodekigwe,"},{"book":"1 Petulo","chapter":"3","verse":"20","text":"za wao walemile kumtegeleza Imulungu baho umwaka viyawabetele kwa kufunga umoyo mna kipindi cha Nuhu viyakalile kozenga safina. Wanhu wadodo wahonyeka na mazi, wakala wanhu wanane waiyeka."},{"book":"1 Petulo","chapter":"3","verse":"21","text":"Na mazi gago sambi golagusa ubatizo, awo uwakombola. Siyo kwa kusunha dikwe da lukuli lakini lagano kwa Imulungu ditendigwa kwa moyo unogile kumwake. Ubatizo owakombola kwa kuzilibuka kwa Yesu Kilisito,"},{"book":"1 Petulo","chapter":"3","verse":"22","text":"yacholile kuulanga na kakala muukulu mwambu wa mkono wa kudila wa Imulungu, ako kowatawala wasenga wa kuulanga na wakulu na weli na udahi na nguvu."}]}