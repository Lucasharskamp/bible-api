{"data":[{"book":"1 Koningen","chapter":"16","verse":"1","text":"Daarom werd het woord van Jahweh gericht tot Jehoe, den zoon van Chanani, tegen Basja:"},{"book":"1 Koningen","chapter":"16","verse":"2","text":"Ofschoon Ik u uit het stof heb verheven, om u tot vorst aan te stellen over Israël, mijn volk, hebt gij het wangedrag van Jeroboam gevolgd, en mijn volk Israël verleid, om Mij door hun zonden te tergen."},{"book":"1 Koningen","chapter":"16","verse":"3","text":"Daarom zal Ik Basja en zijn huis wegvagen. Ik zal uw huis behandelen, zoals dat van Jeroboam, den zoon van Nebat."},{"book":"1 Koningen","chapter":"16","verse":"4","text":"Sterft iemand van Basja in de stad, dan zullen de honden hem verslinden; en sterft iemand van hen op het land, dan zullen de vogels uit de lucht het doen."},{"book":"1 Koningen","chapter":"16","verse":"5","text":"De verdere geschiedenis van Basja, met al zijn daden en krijgsverrichtingen, is beschreven in het boek der kronieken van de koningen van Israël."},{"book":"1 Koningen","chapter":"16","verse":"6","text":"Basja ging bij zijn vaderen te ruste, en werd te Tirsa begraven. Zijn zoon Ela volgde hem op."},{"book":"1 Koningen","chapter":"16","verse":"7","text":"Daarin staat ook het woord, dat Jahweh door den profeet Jehoe, den zoon van Chanani, tot Basja en zijn huis heeft gesproken, om al het kwaad, dat hij in de ogen van Jahweh heeft gedaan, door Hem, naar het voorbeeld van het huis van Jeroboam, met het maaksel van zijn handen te tergen, en door zijn moord op dat huis."},{"book":"1 Koningen","chapter":"16","verse":"8","text":"In het zes en twintigste jaar der regering van Asa over Juda werd Ela, de zoon van Basja, koning van Israël. Hij regeerde twee jaar te Tirsa."},{"book":"1 Koningen","chapter":"16","verse":"9","text":"Toen smeedde een zijner beambten, Zimri, de bevelhebber van de helft der strijdwagens, een samenzwering tegen hem. Terwijl hij eens te Tirsa, bij zijn hofmaarschalk Arsa, dronken aan tafel zat,"},{"book":"1 Koningen","chapter":"16","verse":"10","text":"kwam Zimri binnen, sloeg hem dood en werd koning in zijn plaats. Dit geschiedde in het zeven en twintigste regeringsjaar van koning Asa van Juda."},{"book":"1 Koningen","chapter":"16","verse":"11","text":"Zodra hij aan de regering gekomen was en de troon had bestegen, moordde hij heel het huis van Basja uit; geen enkele man liet hij er van over, zelfs geen naastbestaande of vriend."},{"book":"1 Koningen","chapter":"16","verse":"12","text":"Zimri verdelgde heel het huis van Basja volgens het woord, dat Jahweh door den profeet Jehoe tot Basja gesproken had,"},{"book":"1 Koningen","chapter":"16","verse":"13","text":"om al de zonden, die Basja en zijn zoon Ela bedreven hadden, en waartoe zij Israël hadden verleid, om Jahweh, den God van Israël, met hun waangoden te tergen."},{"book":"1 Koningen","chapter":"16","verse":"14","text":"De verdere geschiedenis van Ela, met al wat hij gedaan heeft, is beschreven in het boek der kronieken van de koningen van Israël."},{"book":"1 Koningen","chapter":"16","verse":"15","text":"In het zeven en twintigste jaar der regering van Asa over Juda werd Zimri koning. Hij regeerde zeven dagen te Tirsa, terwijl het volk de filistijnse stad Gibbeton belegerde."},{"book":"1 Koningen","chapter":"16","verse":"16","text":"Toen het volk in het legerkamp hoorde, dat Zimri een samenzwering gesmeed en den koning vermoord had, riep heel Israël Omri, den opperbevelhebber van het leger, in het kamp tot koning van Israël uit."},{"book":"1 Koningen","chapter":"16","verse":"17","text":"Hierop trok Omri met geheel Israël van Gibbeton weg, en sloeg het beleg voor Tirsa."},{"book":"1 Koningen","chapter":"16","verse":"18","text":"Toen Zimri zag, dat de stad was ingenomen, ging hij het hoofdgebouw van het koninklijk paleis binnen, en stak het paleis boven zijn hoofd in brand. Zo stierf hij"},{"book":"1 Koningen","chapter":"16","verse":"19","text":"om de zonden, die hij bedreven had, en om het kwaad, dat hij in de ogen van Jahweh had gedaan, door het wangedrag van Jeroboam na te volgen, en de zonden te bedrijven, waartoe deze Israël had verleid."},{"book":"1 Koningen","chapter":"16","verse":"20","text":"De verdere geschiedenis van Zimri, met de samenzwering die hij heeft gesmeed, is beschreven in het boek der kronieken van de koningen van Israël."},{"book":"1 Koningen","chapter":"16","verse":"21","text":"Toen kwam er verdeeldheid onder het volk van Israël. De ene helft van het volk wilde Tibni, den zoon van Ginat, koning maken, en de andere helft hield het met Omri."},{"book":"1 Koningen","chapter":"16","verse":"22","text":"Tenslotte kregen de aanhangers van Omri de overhand over die van Tibni, den zoon van Ginat. En toen Tibni gesneuveld was, werd Omri koning."},{"book":"1 Koningen","chapter":"16","verse":"23","text":"In het een en dertigste jaar der regering van Asa over Juda werd Omri koning van Israël. Hij regeerde twaalf jaar. Eerst regeerde hij zes jaar te Tirsa."},{"book":"1 Koningen","chapter":"16","verse":"24","text":"Toen kocht hij van Sjémer voor twee talenten zilver de berg Samaria, en bouwde daarop een stad, die hij naar Sjémer, den eigenaar van de berg, Samaria genoemd."},{"book":"1 Koningen","chapter":"16","verse":"25","text":"Omri deed wat kwaad was in de ogen van Jahweh; hij maakte het erger dan al zijn voorgangers."},{"book":"1 Koningen","chapter":"16","verse":"26","text":"Hij volgde het wangedrag van Jeroboam, den zoon van Nebat, en bedreef de zonde, waartoe deze Israël had verleid, om Jahweh, den God van Israël, met hun waangoden te tergen."},{"book":"1 Koningen","chapter":"16","verse":"27","text":"De verdere geschiedenis van Omri, met al zijn daden en krijgsverrichtingen, is beschreven in het boek der kronieken van de koningen van Israël."},{"book":"1 Koningen","chapter":"16","verse":"28","text":"Omri ging bij zijn vaderen te ruste, en werd te Samaria begraven. Zijn zoon Achab volgde hem op."},{"book":"1 Koningen","chapter":"16","verse":"29","text":"Achab, de zoon van Omri, werd koning over Israël in het acht en dertigste jaar der regering van Asa over Juda. Achab, de zoon van Omri, heeft twee en twintig jaar te Samaria over Israël geregeerd."},{"book":"1 Koningen","chapter":"16","verse":"30","text":"Achab, de zoon van Omri, deed meer kwaad in de ogen van Jahweh dan al zijn voorgangers."},{"book":"1 Koningen","chapter":"16","verse":"31","text":"Alsof het hem niet genoeg was, in de zonden te leven van Jeroboam, den zoon van Nebat, nam hij Izébel, een dochter van Etbáal, den koning der Sidoniërs, tot vrouw, en begon hij Báal te dienen en te aanbidden."},{"book":"1 Koningen","chapter":"16","verse":"32","text":"Hij richtte voor Báal een altaar op in de Báalstempel, die hij te Samaria gebouwd had."},{"book":"1 Koningen","chapter":"16","verse":"33","text":"Ook liet hij een Asjerabeeld en andere ergerlijke dingen vervaardigen, om Jahweh, den God van Israël, nog gruwelijker te tergen dan al de koningen van Israël, die hem vooraf waren gegaan."},{"book":"1 Koningen","chapter":"16","verse":"34","text":"In zijn tijd heeft Achiël, uit Betel, Jericho herbouwd; op Abiram, zijn eerstgeborene, legde hij de grondvesten, en op Segoeb, zijn jongsten zoon, plaatste hij de poorten, zoals Jahweh door de mond van Josuë, den zoon van Noen, had voorspeld."}]}