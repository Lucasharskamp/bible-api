{"data":[{"book":"Yak'ob","chapter":"4","verse":"1","text":"It dagotse fa'a kes'onat fayon awuke waake? It atsotse kaariru it meetsi tewunaatsnosha?"},{"book":"Yak'ob","chapter":"4","verse":"2","text":"Ik keewo daatsosh tewunirute, ernmó daatsatste, asho úd'irute okoorirute eree daatsatste, fayeyirute, koyeyirute. Ik'o it k'onraawotsnowere it geyiru keewo daatsatste."},{"book":"Yak'ob","chapter":"4","verse":"3","text":"Ik'o it k'oniyaloru Ik' it k'onts mansh aaniyo daatso itk'azir it k'oniru keewo meets geneeúwats jiitsosh gond asaabiyon Ik'o it k'onirwooshe."},{"book":"Yak'ob","chapter":"4","verse":"4","text":"It widetswotso! datsu shuntso Ik'i t'alato b́wottsok'owo danatsteya? Eshe konwor datsunton shune geyiruwo b́tooko Ik'i t'alato b́woshoniye."},{"book":"Yak'ob","chapter":"4","verse":"5","text":"Ando S'ayin mas'aafotse «Ik'i okooro, bí no gitsots b́ k'eezts shayiro b́ s'uzsh no wotitwok'oye» bí ettso datsmec'reya?"},{"book":"Yak'ob","chapter":"4","verse":"6","text":"B́ wotiyaloru s'ayin mas'fo «Ik'o bog taana etirwotsi k'efituwe, dash took detsirwotsshomó b́ s'aato imetwe» b́ ettsosh Ik' imet s'aato jamoniyere boge."},{"book":"Yak'ob","chapter":"4","verse":"7","text":"Mansh Ik'osh keewewere dablosnoweer k'efoore, bíwere itatsere okaan wos'etuwe."},{"book":"Yak'ob","chapter":"4","verse":"8","text":"Ik'ok t'inere, bíewere itok t'inetwe, it morretsuwotso! it kishuwotsi s'ayntsuwere, it hakebaka etiruwotso! it nibo s'ayintswere."},{"book":"Yak'ob","chapter":"4","verse":"9","text":"Kic'oore, shiyanowere, efere, it miis'o eepo maants, it gene'o shiyano maants wonewe."},{"book":"Yak'ob","chapter":"4","verse":"10","text":"Doonzo shinatse it tooko dashan deshere, bíwere dambaan itn tuuzitwe."},{"book":"Yak'ob","chapter":"4","verse":"11","text":"Eshuwotso, it atsatsewo oonek'ayere, ash oonitwo wee ashaats angshituwo neme b́ ooniri, nematse b́ angshiri, nemats n angshiyalomo dab angshtsi nwoti bako nemó s'eentsitk neenaliye."},{"book":"Yak'ob","chapter":"4","verse":"12","text":"Nem imetwonat angshituwo Ik' ikoniye, woriyosho t'afiyoshowere falituwoniye b́ s'uziye, eshe k'osh ashaats angshituwo kene neewo?"},{"book":"Yak'ob","chapter":"4","verse":"13","text":"It «Hambets wee yaats hank'o wotts kitots amr manoke worwot iko beetwone, jaahrnwere oorshitwone» etiruwots itatso korde'ere."},{"book":"Yak'ob","chapter":"4","verse":"14","text":"4:13-14 Ari. 27:1  Yaats wotituwo danatste, it beyo eebi? ikonoto be'eyar il t'afit daawnok'o itne."},{"book":"Yak'ob","chapter":"4","verse":"15","text":"Maniyeremó eto iti b́geyituwo «Doonzo bíere nobeetka wotiyal han wee ekeewi k'alituwone» etoniye itsh geyiti."},{"book":"Yak'ob","chapter":"4","verse":"16","text":"Itmó han it etfk'oon bognona etoone it it'iri, han naari it' jamoniye gonde."},{"book":"Yak'ob","chapter":"4","verse":"17","text":"Eshe sheeng keewo k'alo danfetsr k'alraaw asho k'al b́k'azo morre bíats b́wotiti."}]}