{"data":[{"book":"1 UJohane","chapter":"3","verse":"1","text":"Yeka ubukhulu bothando uBaba asinika lona, ukuba sibizwe ngokuthi singabantwana bakaNkulunkulu! Njalo lokho yikho esiyikho! Okwenza umhlaba thina ungasazi yikuthi laye kawumazanga."},{"book":"1 UJohane","chapter":"3","verse":"2","text":"Bangane abathandekayo, khathesi singabantwana bakaNkulunkulu, njalo lokho esizakuba yikho akukaziwa. Kodwa siyakwazi ukuthi lapho ebonakala sizakuba njengaye ngoba sizambona njengoba enjalo."},{"book":"1 UJohane","chapter":"3","verse":"3","text":"Wonke umuntu olethemba leli ngaphakathi kwakhe uyazihlambulula njengoba laye ehlambulukile."},{"book":"1 UJohane","chapter":"3","verse":"4","text":"Umuntu wonke owenza izono wephula umthetho; ngempela isono yikungabi lomthetho."},{"book":"1 UJohane","chapter":"3","verse":"5","text":"Kodwa liyakwazi ukuthi wabonakala ukuze asuse izono zethu. Njalo kuye akulasono."},{"book":"1 UJohane","chapter":"3","verse":"6","text":"Kakho ohlala kuye oqhubeka esona. Kakho oqhubeka esona owambonayo kumbe omaziyo."},{"book":"1 UJohane","chapter":"3","verse":"7","text":"Bantwana abathandekayo, lingavumeli muntu eledukisa. Lowo oyenza okulungileyo ulungile, njengoba laye elungile."},{"book":"1 UJohane","chapter":"3","verse":"8","text":"Lowo owonayo ngokaSathane ngoba uSathane wona kusukela ekuqaleni. INdodana kaNkulunkulu yabonakala ukuze ichithe imisebenzi kaSathane."},{"book":"1 UJohane","chapter":"3","verse":"9","text":"Kakho ozelwe ngokukaNkulunkulu ozaqhubeka esona, ngoba inhlanyelo kaNkulunkulu ihlala ikubo, abasoze baqhubeke besona ngoba bazelwe nguNkulunkulu."},{"book":"1 UJohane","chapter":"3","verse":"10","text":"Sibazi ngalokhu ukuthi abantwana bakaNkulunkulu ngobani kanye lokuthi abangabantwana bakaSathane ngobani. Lowo ongenzi okulungileyo kasuye mntakaNkulunkulu, loba lowo ongamthandiyo umfowabo lodadewabo."},{"book":"1 UJohane","chapter":"3","verse":"11","text":"Leli yilizwi elalizwa kusukela ekuqaleni: Kumele sithandane."},{"book":"1 UJohane","chapter":"3","verse":"12","text":"Lingabi njengoKhayini, owayengokaSathane wasebulala umfowabo. Wambulalelani na? Ngoba ezakhe izenzo zazizimbi ezomfowabo zilungile."},{"book":"1 UJohane","chapter":"3","verse":"13","text":"Lingamangali bazalwane bami nxa umhlaba ulizonda."},{"book":"1 UJohane","chapter":"3","verse":"14","text":"Siyakwazi ukuthi sesidlulile ekufeni saya ekuphileni, ngoba siyabathanda abazalwane bethu. Lowo ongathandiyo ulokhu esekufeni."},{"book":"1 UJohane","chapter":"3","verse":"15","text":"Lowo ozonda umzalwane wakhe ungumbulali, njalo liyakwazi ukuthi akulambulali olokuphila okungapheliyo kuye."},{"book":"1 UJohane","chapter":"3","verse":"16","text":"Nanku esazi ngakho ukuthi uthando luyini: UJesu Khristu wadela ukuphila kwakhe ngenxa yethu. Lathi kufanele sidele ukuphila kwethu ngenxa yabazalwane bethu."},{"book":"1 UJohane","chapter":"3","verse":"17","text":"Nxa umuntu enothile abone umzalwane wakhe oswelayo, kodwa angabi lesihawu kuye, uthando lukaNkulunkulu lungaba kuye kanjani na?"},{"book":"1 UJohane","chapter":"3","verse":"18","text":"Bantwana abathandekayo, kasingathandi ngamazwi loba ulimi kuphela kodwa ngezenzo langeqiniso."},{"book":"1 UJohane","chapter":"3","verse":"19","text":"Ngalokhu sazi kanje ukuthi singabeqiniso lokuthi sizibeka njani inhliziyo zethu ekuphumuleni phambi kwakhe"},{"book":"1 UJohane","chapter":"3","verse":"20","text":"lapho inhliziyo zethu zisilahla. Ngoba uNkulunkulu mkhulu kakhulu kulezinhliziyo zethu njalo wazi izinto zonke."},{"book":"1 UJohane","chapter":"3","verse":"21","text":"Bazalwane abathandekayo, nxa inhliziyo zethu zingasilahli, silesibindi phambi kukaNkulunkulu"},{"book":"1 UJohane","chapter":"3","verse":"22","text":"njalo samukela kuye konke esikucelayo ngoba siyayilalela imilayo yakhe senze okumthokozisayo."},{"book":"1 UJohane","chapter":"3","verse":"23","text":"Nanku umlayo wakhe: ukukholwa ebizweni leNdodana yakhe, uJesu Khristu, lokuthandana njengokusilaya kwakhe."},{"book":"1 UJohane","chapter":"3","verse":"24","text":"Labo abalalela imilayo yakhe bahlala kuye, laye kubo. Njalo sikwazi ngalokhu ukuthi uhlala kithi: Sikwazi ngoMoya asinika yena."}]}