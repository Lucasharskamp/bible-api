{"data":[{"book":"Kalatih","chapter":"6","verse":"1","text":"Ka püi he aw, khyang naw katnak a pawh msawk üng, Ngmüimkhya khyanga nami kyakia nangmi naw akdawa mtho be u; cunsepi mlung hnipnak am pawh ua. Acunüng namimät pi hlawhlepnak üng am nami kyuknak vaia mceiei ua."},{"book":"Kalatih","chapter":"6","verse":"2","text":"Mat la mata bawngkhanak nglawng püi u, acunkba Khritawa Thum nami läkia kya khai."},{"book":"Kalatih","chapter":"6","verse":"3","text":"Nami mät ia am kya kphei u lü kyäp säihkia nami ngaihkyu üng ta nami mät nami yailei nakia ni akya ve."},{"book":"Kalatih","chapter":"6","verse":"4","text":"Nami mäta bilawh bükteng ua. Nami bilawh a daw üng nami mäta bilawha khana awhcah ua; khyanga bilawh am ä mtäng ua."},{"book":"Kalatih","chapter":"6","verse":"5","text":"Nami mäta phüih phäh phäh nami phüi khaia kyaki ni."},{"book":"Kalatih","chapter":"6","verse":"6","text":"Khritjana mawngma ning mtheikia saja üng na tak akdaw na pet vai."},{"book":"Kalatih","chapter":"6","verse":"7","text":"Namät ä mhleia; u naw Pamhnam am yaw ang sak thei. Na sawa mäih kunga na at be khai."},{"book":"Kalatih","chapter":"6","verse":"8","text":"Na nghngicim ngneiksak hlükawa mci na saw üng acun üngka thihnak na at khai; Ngmüimkhya lama mci na saw üng Ngmüimkhya lam üngka anglät xünak na at khai."},{"book":"Kalatih","chapter":"6","verse":"9","text":"Acunakyase akdaw bilawh ä mi ngkho na vai; am mi pyai ta u lü akcüna pha law üng angtheipai mi at law khai."},{"book":"Kalatih","chapter":"6","verse":"10","text":"Acunakyase akcün kdaw mi tak ham üng khyang naküta veia akdaw mi bilo vai u; aktunga jumnak üng khuiim mata mi kyaki hea veia mi bilo ksetam vai u."},{"book":"Kalatih","chapter":"6","verse":"11","text":"Kamäta kut ye am canglung angbaü ngbaüa nami veia ca ka yuk law cen teng ua."},{"book":"Kalatih","chapter":"6","verse":"12","text":"Nami vun amthuia ning jah mawih hlüsaki he cun ami bilawh kce awhcah hlü na u lü, mdan hlükia kyaki he ni. Biloki he, acunsepi Khritawa kutlamktunga phäha mkhuimkhanak am ami khamei vai dänga phäha ni akya ve."},{"book":"Kalatih","chapter":"6","verse":"13","text":"Vun mawiki he ye naw pi Thum am läk u. Pumsa üng nami bilawh ami awhcahnak vaia phäha nami vun ning jah mawih hlüsaki he ni."},{"book":"Kalatih","chapter":"6","verse":"14","text":"Kei naw ta mi Bawipa Jesuh Khritawa kutlamktung ni ka awhcahnak ve; ania kutlamktung üng hina khawmdek ka phäha thiki, kei pi khawmdeka phäha ka thiki."},{"book":"Kalatih","chapter":"6","verse":"15","text":"Vun mawih la am mawih ia am ngtäh. Mhmünmceng kthaia kya ni angtäh."},{"book":"Kalatih","chapter":"6","verse":"16","text":"Acuna thumcam ami xünnake üng läkie la Pamhnama khyang avana khana dim’yenak la m'yeneinak ve se."},{"book":"Kalatih","chapter":"6","verse":"17","text":"Akbäihnaka: ka pumsa khana awmkia nghmalem he naw kei Jesuha m'ya ka kyaki ti mdankia kyase u naw pi ä na mkhuimkha kawm."},{"book":"Kalatih","chapter":"6","verse":"18","text":"Ka püi he aw, mi Bawipa Jesuh Khritawa bäkhäknak nami vana khana awm se. Amen."}]}