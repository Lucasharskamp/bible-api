{"data":[{"book":"Johannes","chapter":"18","verse":"1","text":"Na deze rede ging Jesus met zijn leerlingen naar buiten, de Kedronbeek over; daar was een hof, die Hij met zijn leerlingen binnenging."},{"book":"Johannes","chapter":"18","verse":"2","text":"Ook Judas, zijn verrader, kende de plaats, omdat Jesus daar dikwijls met zijn leerlingen was samengekomen."},{"book":"Johannes","chapter":"18","verse":"3","text":"Judas nam dus de krijgsbende en de trawanten der opperpriesters en farizeën met zich mee, en trok er heen met lantaarnen, fakkels en wapens."},{"book":"Johannes","chapter":"18","verse":"4","text":"Jesus, bewust van al wat Hem overkomen zou, trad naar voren, en sprak tot hen: Wien zoekt gij?"},{"book":"Johannes","chapter":"18","verse":"5","text":"Men antwoordde Hem: Jesus van Názaret. Jesus zeide hun: Ik ben het. Ook Judas, die Hem verried, stond bij hen."},{"book":"Johannes","chapter":"18","verse":"6","text":"Maar toen Hij hun zeide: “Ik ben het”‘, deinsden ze terug, en vielen ter aarde."},{"book":"Johannes","chapter":"18","verse":"7","text":"Hij vroeg hun opnieuw: Wien zoekt gij? Ze zeiden: Jesus van Názaret."},{"book":"Johannes","chapter":"18","verse":"8","text":"Jesus antwoordde: Ik heb u gezegd, dat Ik het ben. Zo gij Mij zoekt, laat hèn dan gaan."},{"book":"Johannes","chapter":"18","verse":"9","text":"Want het woord moest worden vervuld, dat Hij gesproken had: Van hen, die Gij Mij hebt gegeven, heb Ik niemand verloren doen gaan."},{"book":"Johannes","chapter":"18","verse":"10","text":"Toen trok Simon Petrus het zwaard, dat hij droeg, trof den knecht van den hogepriester, en sloeg hem het rechteroor af. De knecht heette Malchus."},{"book":"Johannes","chapter":"18","verse":"11","text":"Maar Jesus sprak tot Petrus: Steek het zwaard in de schede; of zou Ik de beker niet drinken, die de Vader Mij heeft gegeven?"},{"book":"Johannes","chapter":"18","verse":"12","text":"Nu namen de krijgsbenden met den hoofdman en de trawanten der Joden Jesus gevangen, en boeiden Hem."},{"book":"Johannes","chapter":"18","verse":"13","text":"Het eerst voerden ze Hem naar Annas; want hij was de schoonvader van Káifas, die dat jaar hogepriester was."},{"book":"Johannes","chapter":"18","verse":"14","text":"Het was die Káifas, die aan de Joden de raad had gegeven: Het is goed, dat één mens sterft voor het volk."},{"book":"Johannes","chapter":"18","verse":"15","text":"Simon Petrus en een andere leerling waren Jesus gevolgd. Deze leerling nu was met den hogepriester bekend; hij ging met Jesus de voorhof van den hogepriester binnen,"},{"book":"Johannes","chapter":"18","verse":"16","text":"terwijl Petrus buiten aan de deur bleef staan. Nu kwam echter de andere leerling, die met den hogepriester bekend was, naar buiten, sprak met de deurwachteres, en bracht Petrus naar binnen."},{"book":"Johannes","chapter":"18","verse":"17","text":"Maar het dienstmeisje, de deurwachteres, zei tot Petrus: Zijt gij ook niet een der leerlingen van dien man? Hij zei: Neen."},{"book":"Johannes","chapter":"18","verse":"18","text":"Daar het koud was, hadden de knechten en trawanten een kolenvuur aangelegd, en stonden zich te warmen. Ook Petrus stond zich bij hen te warmen."},{"book":"Johannes","chapter":"18","verse":"19","text":"De hogepriester ondervroeg Jesus nu over zijn leerlingen en over zijn leer."},{"book":"Johannes","chapter":"18","verse":"20","text":"Jesus antwoordde hem: Ik heb openlijk tot de wereld gesproken; Ik heb altijd in de synagoge en in de tempel geleerd, waar alle Joden samenkomen, en nooit heb Ik iets in het geheim gezegd."},{"book":"Johannes","chapter":"18","verse":"21","text":"Wat ondervraagt ge Mij? Ondervraag hen, die gehoord hebben, wat Ik tot hen heb gesproken. Zie, zij weten, wat Ik gezegd heb."},{"book":"Johannes","chapter":"18","verse":"22","text":"Bij deze woorden gaf een der trawanten, die bij Jesus had post gevat, Hem een kaakslag, en zeide: Antwoordt Gij den hogepriester zó?"},{"book":"Johannes","chapter":"18","verse":"23","text":"Jesus antwoordde hem: Als Ik verkeerd heb gesproken, bewijs dan, dat het verkeerd was; maar heb Ik goed gesproken, waarom slaat ge Mij dan?"},{"book":"Johannes","chapter":"18","verse":"24","text":"Toen zond Annas Hem geboeid naar den hogepriester Káifas."},{"book":"Johannes","chapter":"18","verse":"25","text":"Intussen stond Simon Petrus zich te warmen. En men zeide hem: Zijt ook gij niet een van zijn leerlingen? Hij ontkende het, en sprak: Neen."},{"book":"Johannes","chapter":"18","verse":"26","text":"Een der knechten van den hogepriester, een bloedverwant van hem, dien Petrus het oor had afgeslagen, sprak tot hem: Heb ik u in de hof niet bij Hem gezien?"},{"book":"Johannes","chapter":"18","verse":"27","text":"Opnieuw ontkende Petrus, en aanstonds kraaide een haan."},{"book":"Johannes","chapter":"18","verse":"28","text":"Nu leidden ze Jesus van Káifas naar het rechthuis; het was nog vroeg in de morgen. Maar zelf traden ze het rechthuis niet binnen, om zich niet te verontreinigen, en het Pascha te kunnen eten."},{"book":"Johannes","chapter":"18","verse":"29","text":"Daarom kwam Pilatus naar buiten, en sprak tot hen: Welke aanklacht brengt gij in tegen dezen man?"},{"book":"Johannes","chapter":"18","verse":"30","text":"Ze antwoordden hem: Zo Hij geen boosdoener was, zouden we Hem niet aan u hebben overgeleverd."},{"book":"Johannes","chapter":"18","verse":"31","text":"Pilatus sprak tot hen: Neemt gij Hem zelf, en vonnist Hem volgens uw Wet. De Joden zeiden hem: Wij hebben het recht niet, om iemand te doden."},{"book":"Johannes","chapter":"18","verse":"32","text":"Zo zou het woord worden vervuld, dat Jesus gesproken had, toen Hij te kennen gaf, wat voor dood Hij zou sterven."},{"book":"Johannes","chapter":"18","verse":"33","text":"Nu ging Pilatus weer het rechthuis binnen, riep Jesus, en sprak tot Hem: Zijt Gij de koning der Joden?"},{"book":"Johannes","chapter":"18","verse":"34","text":"Jesus antwoordde: Zegt ge dit uit uzelf, of hebben anderen u dit van Mij gezegd?"},{"book":"Johannes","chapter":"18","verse":"35","text":"Pilatus antwoordde: Ben ik soms een Jood? Uw volk en de opperpriesters hebben U aan mij overgeleverd. Wat hebt Gij gedaan?"},{"book":"Johannes","chapter":"18","verse":"36","text":"Jesus antwoordde: Mijn koninkrijk is niet van deze wereld. Indien mijn koninkrijk van deze wereld was, dan zouden mijn dienaars zich te weer hebben gesteld, opdat Ik niet aan de Joden werd overgeleverd; maar mijn koninkrijk is niet van hier."},{"book":"Johannes","chapter":"18","verse":"37","text":"Pilatus zei Hem: Gij zijt dan toch koning? Jesus antwoordde: Gij zegt het; Ik ben koning. Ik ben geboren en in de wereld gekomen, juist om te getuigen voor de waarheid. Alwie uit de waarheid is, luistert naar mijn stem."},{"book":"Johannes","chapter":"18","verse":"38","text":"Pilatus zei Hem: Wat is waarheid? Na deze woorden ging hij naar de Joden terug, en sprak tot hen: Ik vind volstrekt geen schuld in Hem."},{"book":"Johannes","chapter":"18","verse":"39","text":"Maar gij hebt een gewoonterecht, dat ik u iemand vrijlaat bij gelegenheid van het paasfeest. Wilt gij dus, dat ik u den koning der Joden vrijlaat?"},{"book":"Johannes","chapter":"18","verse":"40","text":"Toen begonnen ze opnieuw te schreeuwen, en riepen: Niet Hem, maar Barabbas. Barabbas nu was een rover."}]}