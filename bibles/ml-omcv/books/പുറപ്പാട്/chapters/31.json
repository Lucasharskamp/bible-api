{"data":[{"book":"പുറപ്പാട്","chapter":"31","verse":"1","text":"യഹോവ മോശയോടു പിന്നെയും അരുളിച്ചെയ്തു:"},{"book":"പുറപ്പാട്","chapter":"31","verse":"2","text":"“ഇതാ, യെഹൂദാഗോത്രത്തിൽ ഹൂരിന്റെ മകനായ ഊരിയുടെ മകൻ ബെസലേലിനെ ഞാൻ പേരുചൊല്ലി വിളിച്ചിരിക്കുന്നു."},{"book":"പുറപ്പാട്","chapter":"31","verse":"3","text":"ഞാൻ അവനെ ദൈവാത്മാവിനാൽ നിറച്ച്, എല്ലാവിധ കരകൗശലപ്പണികളിലും വൈദഗ്ദ്ധ്യവും പ്രാപ്തിയും ജ്ഞാനവും നൽകിയിരിക്കുന്നു."},{"book":"പുറപ്പാട്","chapter":"31","verse":"4","text":"സ്വർണം, വെള്ളി, വെങ്കലം എന്നിവയിൽ കലാചാതുരിയോടെ പണികൾ ചെയ്യാനും"},{"book":"പുറപ്പാട്","chapter":"31","verse":"5","text":"രത്നങ്ങൾ വെട്ടിപ്പതിക്കാനും മരത്തിൽ കൊത്തുപണികൾ ചെയ്യാനും അങ്ങനെ സകലവിധമായ കരകൗശലപ്പണികൾ ചെയ്യാനും ഞാൻ അവനെ വിളിച്ചിരിക്കുന്നു."},{"book":"പുറപ്പാട്","chapter":"31","verse":"6","text":"മാത്രമല്ല, ദാൻഗോത്രത്തിൽ അഹീസാമാക്കിന്റെ മകനായ ഒഹൊലീയാബിനെ ഞാൻ അവനു സഹായിയായി നിയമിച്ചിരിക്കുന്നു."},{"book":"പുറപ്പാട്","chapter":"31","verse":"7","text":"“സമാഗമകൂടാരവും"},{"book":"പുറപ്പാട്","chapter":"31","verse":"8","text":"മേശയും അതിന്റെ എല്ലാ ഉപകരണങ്ങളും"},{"book":"പുറപ്പാട്","chapter":"31","verse":"9","text":"ഹോമയാഗപീഠവും അതിന്റെ എല്ലാ ഉപകരണങ്ങളും"},{"book":"പുറപ്പാട്","chapter":"31","verse":"10","text":"നെയ്തെടുത്ത വിശേഷവസ്ത്രങ്ങളും"},{"book":"പുറപ്പാട്","chapter":"31","verse":"11","text":"അഭിഷേകതൈലവും വിശുദ്ധമന്ദിരത്തിനുള്ള സുഗന്ധധൂപവർഗവും."},{"book":"പുറപ്പാട്","chapter":"31","verse":"12","text":"യഹോവ മോശയോടു പിന്നെയും അരുളിച്ചെയ്തു:"},{"book":"പുറപ്പാട്","chapter":"31","verse":"13","text":"“നീ ഇസ്രായേൽമക്കളോട് ഇപ്രകാരം പറയണം. ‘നിങ്ങൾ എന്റെ ശബ്ബത്തുകൾ ആചരിക്കണം. ഞാൻ നിങ്ങളെ ശുദ്ധീകരിക്കുന്ന യഹോവ ആകുന്നു എന്നു നിങ്ങൾ അറിയേണ്ടതിന്, ഇതു തലമുറതലമുറയായി എനിക്കും നിങ്ങൾക്കും മധ്യേയുള്ള ഒരു ചിഹ്നം ആയിരിക്കണം."},{"book":"പുറപ്പാട്","chapter":"31","verse":"14","text":"“ ‘നിങ്ങൾ ശബ്ബത്ത് ആചരിക്കണം; അതു നിങ്ങൾക്കു വിശുദ്ധമാണ്. ശബ്ബത്തിനെ അശുദ്ധമാക്കുന്നവർ മരണശിക്ഷ അനുഭവിക്കണം. ആ ദിവസത്തിൽ ഏതെങ്കിലും വേലചെയ്യുന്നവരെ സ്വജനത്തിൽനിന്ന് ഛേദിച്ചുകളയണം."},{"book":"പുറപ്പാട്","chapter":"31","verse":"15","text":"ആറുദിവസം വേലചെയ്യണം; എന്നാൽ ഏഴാംദിവസം സ്വസ്ഥതയുടെ ശബ്ബത്ത്, അതു യഹോവയ്ക്കു വിശുദ്ധം. ശബ്ബത്തുനാളിൽ വേലചെയ്യുന്നവർ മരണശിക്ഷ അനുഭവിക്കണം."},{"book":"പുറപ്പാട്","chapter":"31","verse":"16","text":"അതുകൊണ്ട് ഇസ്രായേൽമക്കൾ നിത്യനിയമമായി ശബ്ബത്തിനെ തലമുറതലമുറയായി ആചരിക്കണം."},{"book":"പുറപ്പാട്","chapter":"31","verse":"17","text":"അത് എനിക്കും ഇസ്രായേൽമക്കൾക്കും മധ്യേ എന്നേക്കുമുള്ള ഒരു ചിഹ്നം ആകുന്നു; ആറുദിവസംകൊണ്ട് യഹോവ ആകാശത്തെയും ഭൂമിയെയും ഉണ്ടാക്കി; ഏഴാംദിവസം യഹോവ സ്വസ്ഥനായി വിശ്രമിച്ചു.’ ”"},{"book":"പുറപ്പാട്","chapter":"31","verse":"18","text":"അവിടന്ന് സീനായിപർവതത്തിൽവെച്ചു മോശയോട് അരുളിച്ചെയ്തശേഷം, ദൈവത്തിന്റെ വിരൽകൊണ്ട് എഴുതിയ കൽപ്പലകകളായ ഉടമ്പടിയുടെ പലക രണ്ടും അദ്ദേഹത്തിനു കൊടുത്തു."}]}