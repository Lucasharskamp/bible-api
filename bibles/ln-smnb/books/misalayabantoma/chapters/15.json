{"data":[{"book":"Misala ya Bantoma","chapter":"15","verse":"1","text":"Ndambo ya bato bawutaki na Yuda mpe bakomaki na Antioshe, mpe bakomaki koteya bandeko :"},{"book":"Misala ya Bantoma","chapter":"15","verse":"2","text":"Polo mpe Barnabasi batelemelaki bato wana ; bongo kobendana makasi ekotaki kati na bango na tina na likambo yango. Boye, bazwaki mokano ete Polo, Barnabasi mpe ndambo ya bandimi mosusu bakende na Yelusalemi elongo na bantoma mpe bakambi ya Lingomba mpo na kolobela likambo yango."},{"book":"Misala ya Bantoma","chapter":"15","verse":"3","text":"Lingomba esungaki bango mpo na mobembo. Wana bakatisaki Fenisi mpe Samari, bazalaki koloba ndenge nini bato ya bikolo ya bapaya bazalaki kobongola mitema. Sango oyo ezalaki kopesa bandeko nyonso esengo."},{"book":"Misala ya Bantoma","chapter":"15","verse":"4","text":"Tango bakomaki na Yelusalemi, Lingomba, bantoma mpe bakambi bayambaki bango ; mpe Polo elongo na Barnabasi bapesaki bango sango ya makambo nyonso oyo Nzambe asalaki na nzela na bango."},{"book":"Misala ya Bantoma","chapter":"15","verse":"5","text":"Ndambo ya bandimi oyo bazalaki kala Bafarizeo batelemaki mpo na koloba :"},{"book":"Misala ya Bantoma","chapter":"15","verse":"6","text":"Bantoma mpe bakambi basanganaki mpo na koyekola malamu likambo yango."},{"book":"Misala ya Bantoma","chapter":"15","verse":"7","text":"Lokola tembe elekaki makasi, Petelo atelemaki mpe alobaki :"},{"book":"Misala ya Bantoma","chapter":"15","verse":"8","text":"Bongo, Nzambe oyo ayebi mitema ya bato alakisaki ete andimaki bango na nzela ya kopesa bango Molimo Mosantu, ndenge kaka apesaki biso."},{"book":"Misala ya Bantoma","chapter":"15","verse":"9","text":"Asalaki bokeseni te kati na biso mpe bango, pamba te akomisaki mitema na bango peto na nzela ya kondima."},{"book":"Misala ya Bantoma","chapter":"15","verse":"10","text":"Bongo mpo na nini bolingi sik’oyo komeka Nzambe, na nzela ya koluka komemisa bayekoli oyo, mokumba oyo tolongaki te komema, ezala biso to batata na biso ?"},{"book":"Misala ya Bantoma","chapter":"15","verse":"11","text":"Te ! Biso tondimaka ete tobiki na ngolu ya Nkolo Yesu, ndenge moko kaka na bango."},{"book":"Misala ya Bantoma","chapter":"15","verse":"12","text":"Lisanga mobimba evandaki kimia wana bazalaki koyoka Barnabasi mpe Polo koyebisa bango bikamwa mpe bilembo oyo Nzambe asalaki na nzela na bango, kati na bato ya bikolo ya bapaya."},{"book":"Misala ya Bantoma","chapter":"15","verse":"13","text":"Tango basilisaki koloba, Jake azwaki maloba mpe alobaki :"},{"book":"Misala ya Bantoma","chapter":"15","verse":"14","text":"Simona awuti koyebisa biso ndenge nini, wuta na ebandeli, Nzambe aponaki bato kati na bikolo ya bapaya ete bazala bato na Ye."},{"book":"Misala ya Bantoma","chapter":"15","verse":"15","text":"Makambo oyo ekokani na maloba ya basakoli, kolanda ndenge ekomama :"},{"book":"Misala ya Bantoma","chapter":"15","verse":"16","text":"« Sima na yango, nakozonga,"},{"book":"Misala ya Bantoma","chapter":"15","verse":"17","text":"mpo ete bato oyo bakotikala baluka Nkolo,"},{"book":"Misala ya Bantoma","chapter":"15","verse":"18","text":"makambo oyo eyebana wuta kala. »"},{"book":"Misala ya Bantoma","chapter":"15","verse":"19","text":"Yango wana, tala likanisi na ngai : Tosengeli te kotungisa bato ya bikolo ya bapaya oyo bandimeli Nzambe."},{"book":"Misala ya Bantoma","chapter":"15","verse":"20","text":"Na esika ya kotungisa bango, tosengeli kaka kokomela bango ete balia te misuni ya banyama oyo ebonzami lokola mbeka epai ya banzambe mosusu, basala kindumba te, balia te nyama oyo babomi na kozanga kobimisa makila, mpe bamela makila te."},{"book":"Misala ya Bantoma","chapter":"15","verse":"21","text":"Pamba te wuta kala, kati na bingumba nyonso, ezali na bato oyo bateyaka Mobeko ya Moyize, mpe batangaka yango kati na bandako ya mayangani, mikolo nyonso ya Saba."},{"book":"Misala ya Bantoma","chapter":"15","verse":"22","text":"Bantoma, bakambi elongo na Lingomba mobimba bazwaki mokano ya kopona ndambo ya bato kati na bango mpe ya kotinda bango na Antioshe elongo na Polo mpe Barnabasi. Baponaki Yuda oyo babengaka Barsabasi, mpe Silasi ; bango mibale bazalaki bakambi kati na bandeko."},{"book":"Misala ya Bantoma","chapter":"15","verse":"23","text":"Bapesaki bango mokanda oyo ekomamaki boye :"},{"book":"Misala ya Bantoma","chapter":"15","verse":"24","text":"Toyokaki ete bandeko mosusu bawutaki epai na biso, ba-oyo topesaki ata nzela te, bayaki kotia mobulu kati na bino, batiaki penza mobulu kati na bino mpe batungisaki mitema na bino na nzela ya maloba na bango. Nzokande, totindaki bango te."},{"book":"Misala ya Bantoma","chapter":"15","verse":"25","text":"Boye, biso nyonso toyokanaki mpo na kopona bato mpe kotindela bino bango, elongo na bandeko balingami na biso, Barnabasi mpe Polo,"},{"book":"Misala ya Bantoma","chapter":"15","verse":"26","text":"ba-oyo bakaba bomoi na bango mpo na Kombo na Yesu-Klisto, Nkolo na biso."},{"book":"Misala ya Bantoma","chapter":"15","verse":"27","text":"Yango wana, totindeli bino Yuda mpe Silasi mpo ete bakoka koyebisa bino makambo oyo tokomi kati na mokanda oyo."},{"book":"Misala ya Bantoma","chapter":"15","verse":"28","text":"Molimo Mosantu mpe biso tomoni malamu ete tomemisa bino mikumba mosusu te, longola kaka bikateli oyo :"},{"book":"Misala ya Bantoma","chapter":"15","verse":"29","text":"Bolia te misuni ya banyama oyo ebonzami lokola mbeka epai ya banzambe mosusu, bomela makila te, bolia te nyama oyo babomi na kozanga kobimisa makila, mpe bosala kindumba te. Ekozala malamu soki bokimi makambo yango."},{"book":"Misala ya Bantoma","chapter":"15","verse":"30","text":"Boye, batikaki bango kokende na Antioshe epai wapi basangisaki Lingomba mobimba mpe bapesaki mokanda yango."},{"book":"Misala ya Bantoma","chapter":"15","verse":"31","text":"Bato batangaki mokanda yango mpe basepelaki mingi na malendisi oyo ezalaki kati na yango."},{"book":"Misala ya Bantoma","chapter":"15","verse":"32","text":"Lokola Yuda mpe Silasi bazalaki basakoli, bazwaki penza tango molayi mpo na koloba na bandeko mpe kolendisa bango ete bayika mpiko kati na kondima."},{"book":"Misala ya Bantoma","chapter":"15","verse":"33","text":"Bawumelaki wana mwa tango, mpe bandeko batombelaki bango kimia mpo na bozongi epai ya bato oyo batindaki bango. ["},{"book":"Misala ya Bantoma","chapter":"15","verse":"34","text":"Kasi Silasi asepelaki kotikala wana.]"},{"book":"Misala ya Bantoma","chapter":"15","verse":"35","text":"Polo mpe Barnabasi batikalaki na Antioshe epai wapi, elongo na bato mosusu ebele, bazalaki koteya mpe kosakola Liloba na Nkolo."},{"book":"Misala ya Bantoma","chapter":"15","verse":"36","text":"Sima na mwa mikolo, Polo alobaki na Barnabasi :"},{"book":"Misala ya Bantoma","chapter":"15","verse":"37","text":"Barnabasi azalaki na posa ya komema, elongo na bango, Yoane oyo babengaka mpe Malako ;"},{"book":"Misala ya Bantoma","chapter":"15","verse":"38","text":"kasi Polo asepelaki te ete bamema ye elongo na bango, pamba te akabwanaki na bango na Pafili mpe akobaki lisusu te elongo na bango kati na mosala."},{"book":"Misala ya Bantoma","chapter":"15","verse":"39","text":"Boye, babendanaki makasi penza mpe basukaki na kokabwana. Barnabasi azwaki Malako mpe akotaki elongo na ye kati na masuwa mpo na kokende na Shipre."},{"book":"Misala ya Bantoma","chapter":"15","verse":"40","text":"Kasi Polo azwaki Silasi mpe akendeki elongo na ye, sima na bandeko kotika bango na se ya ngolu ya Nkolo."},{"book":"Misala ya Bantoma","chapter":"15","verse":"41","text":"Atambolaki kati na Siri mpe na Silisi mpo na kolendisa Mangomba."}]}