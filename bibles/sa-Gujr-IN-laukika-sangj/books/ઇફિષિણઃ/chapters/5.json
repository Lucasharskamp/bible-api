{"data":[{"book":"ઇફિષિણઃ","chapter":"5","verse":"1","text":"અતો યૂયં પ્રિયબાલકા ઇવેશ્વરસ્યાનુકારિણો ભવત,"},{"book":"ઇફિષિણઃ","chapter":"5","verse":"2","text":"ખ્રીષ્ટ ઇવ પ્રેમાચારં કુરુત ચ, યતઃ સોઽસ્માસુ પ્રેમ કૃતવાન્ અસ્માકં વિનિમયેન ચાત્મનિવેદનં કૃત્વા ગ્રાહ્યસુગન્ધાર્થકમ્ ઉપહારં બલિઞ્ચેશ્વરાચ દત્તવાન્|"},{"book":"ઇફિષિણઃ","chapter":"5","verse":"3","text":"કિન્તુ વેશ્યાગમનં સર્વ્વવિધાશૌચક્રિયા લોભશ્ચૈતેષામ્ ઉચ્ચારણમપિ યુષ્માકં મધ્યે ન ભવતુ, એતદેવ પવિત્રલોકાનામ્ ઉચિતં|"},{"book":"ઇફિષિણઃ","chapter":"5","verse":"4","text":"અપરં કુત્સિતાલાપઃ પ્રલાપઃ શ્લેષોક્તિશ્ચ ન ભવતુ યત એતાન્યનુચિતાનિ કિન્ત્વીશ્વરસ્ય ધન્યવાદો ભવતુ|"},{"book":"ઇફિષિણઃ","chapter":"5","verse":"5","text":"વેશ્યાગામ્યશૌચાચારી દેવપૂજક ઇવ ગણ્યો લોભી ચૈતેષાં કોષિ ખ્રીષ્ટસ્ય રાજ્યેઽર્થત ઈશ્વરસ્ય રાજ્યે કમપ્યધિકારં ન પ્રાપ્સ્યતીતિ યુષ્માભિઃ સમ્યક્ જ્ઞાયતાં|"},{"book":"ઇફિષિણઃ","chapter":"5","verse":"6","text":"અનર્થકવાક્યેન કોઽપિ યુષ્માન્ ન વઞ્ચયતુ યતસ્તાદૃગાચારહેતોરનાજ્ઞાગ્રાહિષુ લોકેષ્વીશ્વરસ્ય કોપો વર્ત્તતે|"},{"book":"ઇફિષિણઃ","chapter":"5","verse":"7","text":"તસ્માદ્ યૂયં તૈઃ સહભાગિનો ન ભવત|"},{"book":"ઇફિષિણઃ","chapter":"5","verse":"8","text":"પૂર્વ્વં યૂયમ્ અન્ધકારસ્વરૂપા આધ્વં કિન્ત્વિદાનીં પ્રભુના દીપ્તિસ્વરૂપા ભવથ તસ્માદ્ દીપ્તેઃ સન્તાના ઇવ સમાચરત|"},{"book":"ઇફિષિણઃ","chapter":"5","verse":"9","text":"દીપ્તે ર્યત્ ફલં તત્ સર્વ્વવિધહિતૈષિતાયાં ધર્મ્મે સત્યાલાપે ચ પ્રકાશતે|"},{"book":"ઇફિષિણઃ","chapter":"5","verse":"10","text":"પ્રભવે યદ્ રોચતે તત્ પરીક્ષધ્વં|"},{"book":"ઇફિષિણઃ","chapter":"5","verse":"11","text":"યૂયં તિમિરસ્ય વિફલકર્મ્મણામ્ અંશિનો ન ભૂત્વા તેષાં દોષિત્વં પ્રકાશયત|"},{"book":"ઇફિષિણઃ","chapter":"5","verse":"12","text":"યતસ્તે લોકા રહમિ યદ્ યદ્ આચરન્તિ તદુચ્ચારણમ્ અપિ લજ્જાજનકં|"},{"book":"ઇફિષિણઃ","chapter":"5","verse":"13","text":"યતો દીપ્ત્યા યદ્ યત્ પ્રકાશ્યતે તત્ તયા ચકાસ્યતે યચ્ચ ચકાસ્તિ તદ્ દીપ્તિસ્વરૂપં ભવતિ|"},{"book":"ઇફિષિણઃ","chapter":"5","verse":"14","text":"એતત્કારણાદ્ ઉક્તમ્ આસ્તે, \"હે નિદ્રિત પ્રબુધ્યસ્વ મૃતેભ્યશ્ચોત્થિતિં કુરુ| તત્કૃતે સૂર્ય્યવત્ ખ્રીષ્ટઃ સ્વયં ત્વાં દ્યોતયિષ્યતિ| \""},{"book":"ઇફિષિણઃ","chapter":"5","verse":"15","text":"અતઃ સાવધાના ભવત, અજ્ઞાના ઇવ માચરત કિન્તુ જ્ઞાનિન ઇવ સતર્કમ્ આચરત|"},{"book":"ઇફિષિણઃ","chapter":"5","verse":"16","text":"સમયં બહુમૂલ્યં ગણયધ્વં યતઃ કાલા અભદ્રાઃ|"},{"book":"ઇફિષિણઃ","chapter":"5","verse":"17","text":"તસ્માદ્ યૂયમ્ અજ્ઞાના ન ભવત કિન્તુ પ્રભોરભિમતં કિં તદવગતા ભવત|"},{"book":"ઇફિષિણઃ","chapter":"5","verse":"18","text":"સર્વ્વનાશજનકેન સુરાપાનેન મત્તા મા ભવત કિન્ત્વાત્મના પૂર્ય્યધ્વં|"},{"book":"ઇફિષિણઃ","chapter":"5","verse":"19","text":"અપરં ગીતૈ ર્ગાનૈઃ પારમાર્થિકકીર્ત્તનૈશ્ચ પરસ્પરમ્ આલપન્તો મનસા સાર્દ્ધં પ્રભુમ્ ઉદ્દિશ્ય ગાયત વાદયત ચ|"},{"book":"ઇફિષિણઃ","chapter":"5","verse":"20","text":"સર્વ્વદા સર્વ્વવિષયેઽસ્મત્પ્રભો યીશોઃ ખ્રીષ્ટસ્ય નામ્ના તાતમ્ ઈશ્વરં ધન્યં વદત|"},{"book":"ઇફિષિણઃ","chapter":"5","verse":"21","text":"યૂયમ્ ઈશ્વરાદ્ ભીતાઃ સન્ત અન્યેઽપરેષાં વશીભૂતા ભવત|"},{"book":"ઇફિષિણઃ","chapter":"5","verse":"22","text":"હે યોષિતઃ, યૂયં યથા પ્રભોસ્તથા સ્વસ્વસ્વામિનો વશઙ્ગતા ભવત|"},{"book":"ઇફિષિણઃ","chapter":"5","verse":"23","text":"યતઃ ખ્રીષ્ટો યદ્વત્ સમિતે ર્મૂર્દ્ધા શરીરસ્ય ત્રાતા ચ ભવતિ તદ્વત્ સ્વામી યોષિતો મૂર્દ્ધા|"},{"book":"ઇફિષિણઃ","chapter":"5","verse":"24","text":"અતઃ સમિતિ ર્યદ્વત્ ખ્રીષ્ટસ્ય વશીભૂતા તદ્વદ્ યોષિદ્ભિરપિ સ્વસ્વસ્વામિનો વશતા સ્વીકર્ત્તવ્યા|"},{"book":"ઇફિષિણઃ","chapter":"5","verse":"25","text":"અપરઞ્ચ હે પુરુષાઃ, યૂયં ખ્રીષ્ટ ઇવ સ્વસ્વયોષિત્સુ પ્રીયધ્વં|"},{"book":"ઇફિષિણઃ","chapter":"5","verse":"26","text":"સ ખ્રીષ્ટોઽપિ સમિતૌ પ્રીતવાન્ તસ્યાઃ કૃતે ચ સ્વપ્રાણાન્ ત્યક્તવાન્ યતઃ સ વાક્યે જલમજ્જનેન તાં પરિષ્કૃત્ય પાવયિતુમ્"},{"book":"ઇફિષિણઃ","chapter":"5","verse":"27","text":"અપરં તિલકવલ્યાદિવિહીનાં પવિત્રાં નિષ્કલઙ્કાઞ્ચ તાં સમિતિં તેજસ્વિનીં કૃત્વા સ્વહસ્તે સમર્પયિતુઞ્ચાભિલષિતવાન્|"},{"book":"ઇફિષિણઃ","chapter":"5","verse":"28","text":"તસ્માત્ સ્વતનુવત્ સ્વયોષિતિ પ્રેમકરણં પુરુષસ્યોચિતં, યેન સ્વયોષિતિ પ્રેમ ક્રિયતે તેનાત્મપ્રેમ ક્રિયતે|"},{"book":"ઇફિષિણઃ","chapter":"5","verse":"29","text":"કોઽપિ કદાપિ ન સ્વકીયાં તનુમ્ ઋતીયિતવાન્ કિન્તુ સર્વ્વે તાં વિભ્રતિ પુષ્ણન્તિ ચ| ખ્રીષ્ટોઽપિ સમિતિં પ્રતિ તદેવ કરોતિ,"},{"book":"ઇફિષિણઃ","chapter":"5","verse":"30","text":"યતો વયં તસ્ય શરીરસ્યાઙ્ગાનિ માંસાસ્થીનિ ચ ભવામઃ|"},{"book":"ઇફિષિણઃ","chapter":"5","verse":"31","text":"એતદર્થં માનવઃ સ્વમાતાપિતરોै પરિત્યજ્ય સ્વભાર્ય્યાયામ્ આસંક્ષ્યતિ તૌ દ્વૌ જનાવેકાઙ્ગૌ ભવિષ્યતઃ|"},{"book":"ઇફિષિણઃ","chapter":"5","verse":"32","text":"એતન્નિગૂઢવાક્યં ગુરુતરં મયા ચ ખ્રીષ્ટસમિતી અધિ તદ્ ઉચ્યતે|"},{"book":"ઇફિષિણઃ","chapter":"5","verse":"33","text":"અતએવ યુષ્માકમ્ એકૈકો જન આત્મવત્ સ્વયોષિતિ પ્રીયતાં ભાર્ય્યાપિ સ્વામિનં સમાદર્ત્તું યતતાં|"}]}