{"data":[{"book":"Matej","chapter":"10","verse":"1","text":"O Isus vičinđa kora peste e dešuduje apostolen hem dinđa len autoritet upro bišukar duhija, te ispudinen len, hem te sasljaren đijekh nambormipe hem bizoralipe."},{"book":"Matej","chapter":"10","verse":"2","text":"A akavai o anava e dešuduje apostolengere:"},{"book":"Matej","chapter":"10","verse":"3","text":"Filip,"},{"book":"Matej","chapter":"10","verse":"4","text":"Simon Zilot"},{"book":"Matej","chapter":"10","verse":"5","text":"O Isus bičhalđa akale dešudujen vaćerindoj: “Ma džan koro manuša oto avera nacije hem ma đerdinen ki nisavi diz e samarijakiri,"},{"book":"Matej","chapter":"10","verse":"6","text":"nego najangle džan koro našalde bakre e izraelesere narodostar."},{"book":"Matej","chapter":"10","verse":"7","text":"Džan hem vaćeren lenđe dai o carstvo e nebosoro paše."},{"book":"Matej","chapter":"10","verse":"8","text":"Sasljaren e nambormen hem e gubavonen, vazden e mulen hem ispudinen e demonen. Bizo love priminđen, bizo love den."},{"book":"Matej","chapter":"10","verse":"9","text":"Ma len tumencar zlatna, ni srebrna, ni bakarna kovanice ano tumare pojasija lovenđe,"},{"book":"Matej","chapter":"10","verse":"10","text":"ni torba dromese, ni aver gad, ni buderi obuća, ni štapi, adalese so o bućarno zaslužini pli plata."},{"book":"Matej","chapter":"10","verse":"11","text":"Kad đerdinena ki nesavi diz ili gav, roden nekas ko ka primini tumen te ačhoven koro leste đikote na džana adathar."},{"book":"Matej","chapter":"10","verse":"12","text":"So đerdinena ko adava čher, vaćeren: ‘Mir akale čhereste’."},{"book":"Matej","chapter":"10","verse":"13","text":"Te o čherutne priminde tumen, tumaro mir nek ačhol olencar. A te na priminde tumen, tumaro mir nek irini pe tumenđe."},{"book":"Matej","chapter":"10","verse":"14","text":"Te neko na priminđa tumen ili te na manglja te šunel tumare lafija, ikljoven taro adava čher ili tari adaja diz hem tresinen i prašina tumare prendar sar znako zako zoralo odbiba."},{"book":"Matej","chapter":"10","verse":"15","text":"Čače, phenava tumenđe, ko dive oto baro sudo ka ovel po lokhe e manušenđe tari Sodoma hem Gomora negoli e manušenđe tari adaja diz.”"},{"book":"Matej","chapter":"10","verse":"16","text":"“Ače, bičhalava tumen sar bakren maškaro ruva. Adalese oven lukava sar o sapa, a birumime sar o golubija."},{"book":"Matej","chapter":"10","verse":"17","text":"Arakhen tumen, adalese so o manuša ka legaren tumen ko sudo hem ka šibinen tumen pumenđe ano sinagoge."},{"book":"Matej","chapter":"10","verse":"18","text":"Adalese so injen mle učenici, ka legaren tumen ko sudo anglo vladarija hem anglo carija. Adava ka ovel te šaj olenđe hem e manušenđe oto avera nacije te svedočinen mandar."},{"book":"Matej","chapter":"10","verse":"19","text":"Kad on ka preden tumen, ma oven zabrinuta sar hem so te vaćeren, adalese so tegani ka del pe tumenđe so te vaćeren."},{"book":"Matej","chapter":"10","verse":"20","text":"Adalese so naka vaćeren tumen, nego o Duho tumare nebeskone Dadesoro ka vaćeri prekal tumende."},{"book":"Matej","chapter":"10","verse":"21","text":"O phral e phrale ka del te mudaren le, a o dad e čhave. O čhave ka ušten upro pumare dada hem daja hem ka ćeren lenđe te oven mudarde."},{"book":"Matej","chapter":"10","verse":"22","text":"Sare ka mrzinen tumen zbog mande. Ali kova ačhola verno đi o kraj, ka ovel spasime."},{"book":"Matej","chapter":"10","verse":"23","text":"Kad ka len te progoninen tumen ani jekh diz, našen ki aver. Čače vaćerava tumenđe, naka resen te ćeren ano sa o dizja e Izraelesere okova sose injen bičhalde angleder so me, o Čhavo e Manušesoro, ka avav."},{"book":"Matej","chapter":"10","verse":"24","text":"Nane o učeniko upreder o učitelji, ni o sluga upreder o gospodari."},{"book":"Matej","chapter":"10","verse":"25","text":"Dovoljnoi e učenikose te ulo sar lesoro učitelji, a e slugase te ulo sar lesoro gospodari. Te man, e anglune čherutne, vičinde ‘Veelzevul’ – Sotoni – kobor više tumen, mle čherutnen, ka vičinen po bišukare anavencar!”"},{"book":"Matej","chapter":"10","verse":"26","text":"“Adalese, ma daran olendar, adalese so sa soi čorale, ka dičhol hem sa soi garavdo, ka šunđol."},{"book":"Matej","chapter":"10","verse":"27","text":"So vaćerava tumenđe ani tomina, vaćeren ko svetlost; hem so pohari vaćerava tumenđe ko kan, vaćeren taro krovija sare te šunen."},{"book":"Matej","chapter":"10","verse":"28","text":"Ma daran okolendar kola šaj te mudaren samo o telo, a našti te mudaren hem i duša. Nego daran e Devlestar kova hem i duša hem o telo šaj te uništini ano pakao."},{"book":"Matej","chapter":"10","verse":"29","text":"Na biknena pe li duj čiriklja zako samo jekh tikori kovanica? A palem, nijekh olendar na perela ki phuv, a adava te na mukel tumaro Dad kovai ano nebo."},{"book":"Matej","chapter":"10","verse":"30","text":"A tumenđei đijekh bal ko šero džendo."},{"book":"Matej","chapter":"10","verse":"31","text":"Adalese, ma daran! E Devlese injen po dragocena negoli but čiriklja!”"},{"book":"Matej","chapter":"10","verse":"32","text":"“Đijekh kova anglo manuša ka priznajini dai mlo, hem me anglo mlo Dad, kovai ano nebo, ka priznajinav dai ov mlo."},{"book":"Matej","chapter":"10","verse":"33","text":"A đijekh kova anglo manuša odreknini pe mandar, hem me anglo mlo Dad, kovai ano nebo, ka odrekninav man olestar.”"},{"book":"Matej","chapter":"10","verse":"34","text":"“Ma te mislinen da aljum te anav mir ki phuv. Na aljum te anav mir, nego mači."},{"book":"Matej","chapter":"10","verse":"35","text":"Aljum te ulavav:"},{"book":"Matej","chapter":"10","verse":"36","text":"E manušese ka oven dušmanja lesere čherutne.’"},{"book":"Matej","chapter":"10","verse":"37","text":"Ko mangela ple dade ili pla daja više nego man, nane dostojno te ovel mlo učeniko. Ko mangela ple čhave ili pla čhaja više nego man, nane dostojno te ovel mlo učeniko."},{"book":"Matej","chapter":"10","verse":"38","text":"Ko na lela plo krsto hem na džala pala mande, nane dostojno te ovel mlo učeniko."},{"book":"Matej","chapter":"10","verse":"39","text":"Ko arakhi plo dživdipe, ka našali le, a ko našali plo dživdipe zbog mande, ka arakhi le.”"},{"book":"Matej","chapter":"10","verse":"40","text":"“Ko primini tumen, man primini, a ko primini man, primini e Devle kova bičhalđa man."},{"book":"Matej","chapter":"10","verse":"41","text":"Ko primini e proroko adalese soi proroko, proročko nagrada ka primini, hem ko primini e pravedniko adalese soi pravedno, pravedničko nagrada ka primini."},{"book":"Matej","chapter":"10","verse":"42","text":"Ko dela hem samo jekh šudri čaša panjeja jekhese akale najtikore manušendar te pijel adalese soi mlo učeniko, čače vaćerava tumenđe da naka našali pli nagrada.”"}]}