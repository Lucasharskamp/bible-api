{"data":[{"book":"Dəkəcop","chapter":"1","verse":"1","text":"Dəkəcop, kɔ Kanu kəwurɛ kɔm k'antɔf."},{"book":"Dəkəcop","chapter":"1","verse":"2","text":"Tɛm tatɔkɔ antɔf ŋɛnayɔ fɛ teyi, kubump kənayi kəba kəroŋ. Mba Derkifin da Kanu dɛnayi sɔ domun kəroŋ docbum ŋi."},{"book":"Dəkəcop","chapter":"1","verse":"3","text":"Kɔ Kanu kəloku: «Pəwaŋkəra peyi!» Kɔ pəwaŋkəra peyi."},{"book":"Dəkəcop","chapter":"1","verse":"4","text":"Kɔ Kanu kənəŋk a pəwaŋkəra pentesɛ. Kɔ Kanu kəŋgbɛy pəwaŋkəra kɔ kubump."},{"book":"Dəkəcop","chapter":"1","verse":"5","text":"Kɔ Kanu kəwe pəwaŋkəra «dɔsɔk», kɔ kəwe kubump «pibi.» Kɔ dɔfɔy deyi, kɔ bətbət beyi, kɔ tɔyɔnɛ dɔsɔk dɔcɔkɔ-cɔkɔ."},{"book":"Dəkəcop","chapter":"1","verse":"6","text":"Kɔ Kanu kəloku sɔ: «Pəkuymɛ peyi, ntɛ tɔŋsɔŋɛ domun deyersɛnɛ mɔ!»"},{"book":"Dəkəcop","chapter":"1","verse":"7","text":"Kɔ Kanu kəyɔ kɔ pəkuymɛ peyi kɔ pɛŋgbɛy domun d'antɔf kɔ dəkəroŋ, kɔ teyi tatɔkɔ."},{"book":"Dəkəcop","chapter":"1","verse":"8","text":"Kɔ Kanu kəwe pəkuymɛ mpɛ «kɔm.» Kɔ dɔfɔy deyi kɔ bətbət beyi, kɔ tɔyɔnɛ dɔsɔk da mɛrəŋ."},{"book":"Dəkəcop","chapter":"1","verse":"9","text":"Kɔ Kanu kəloku: «Domun ndɛ deyi kɔm tantɔf mɔ, doloŋkanɛ tofo tin, pəwosu peyi, pəwur, pəyi takəroŋ!» Kɔ teyi tatɔkɔ."},{"book":"Dəkəcop","chapter":"1","verse":"10","text":"Kɔ Kanu kəwe tofo towosu «antɔf,» kɔ kəwe mofo mmɛ mɛla domun mɔ «cəba.» Kɔ Kanu kənəŋk a tentesɛ tatɔkɔ."},{"book":"Dəkəcop","chapter":"1","verse":"11","text":"Kɔ Kanu kəloku sɔ: «Antɔf ŋopoŋ pubuk, yika ŋa defet, kɔ tɔk yokom nyɛ yende yockom antɔf kəroŋ taciŋa mɔ! Yɔyɔ sɔ defet dəkəyi!» Kɔ teyi tatɔkɔ."},{"book":"Dəkəcop","chapter":"1","verse":"12","text":"K'antɔf ŋompoŋ pəbuk, kɔ yika yɔyɔ defet, kɔ tɔk yokom yɔyɔ defet dakayi. Kɔ Kanu kənəŋk sɔ a tentesɛ."},{"book":"Dəkəcop","chapter":"1","verse":"13","text":"Kɔ dɔfɔy deyi kɔ bətbət beyi, kɔ tɔyɔnɛ dɔsɔk da maas."},{"book":"Dəkəcop","chapter":"1","verse":"14","text":"Kɔ Kanu kəloku sɔ: «Yomotər-motər yeyi dəpəkuymɛ, ntɛ tɔŋsɔŋɛ dɔsɔk dɛgbɛyɛnɛ kɔ pibi mɔ! Kɔ tɔyɔnɛ mɛgbɛkərɛ ma tɛm, dɔsɔk kɔ meren."},{"book":"Dəkəcop","chapter":"1","verse":"15","text":"Yɔyɔnɛ yomotər-motər ya pəkuymɛ nyɛ yende yɔcsɔŋ antɔf pəwaŋkəra mɔ!» Kɔ teyi tatɔkɔ."},{"book":"Dəkəcop","chapter":"1","verse":"16","text":"Kɔ Kanu kəwurɛ yomotər-motər mɛrəŋ kɔ kəndɛt yi . Pomot pɔpɔŋ pɛtasərnɛ dɔsɔk, kɔ pomot pɛfɛt pɛtasərnɛ pibi. Kɔ Kanu kəwurɛ cɔs kɔ kəndɛt."},{"book":"Dəkəcop","chapter":"1","verse":"17","text":"Kɔ Kanu kəndɛt yomotər-motər nyɛ dəkɔm yɔcsɔŋ antɔf pəwaŋkəra."},{"book":"Dəkəcop","chapter":"1","verse":"18","text":"Pomot pɔpɔŋ pɛtasərnɛ dɔsɔk, pomot pɛfɛt kɔ cɔs yɛtasərnɛ pibi, tɔsɔŋɛ pəwaŋkəra pɛgbɛyɛnɛ kɔ kubump. Kɔ Kanu kənəŋk a tentesɛ."},{"book":"Dəkəcop","chapter":"1","verse":"19","text":"Kɔ dɔfɔy deyi, kɔ bətbət beyi, kɔ tɔyɔnɛ dɔsɔk da maŋkəlɛ."},{"book":"Dəkəcop","chapter":"1","verse":"20","text":"Kɔ Kanu kəloku sɔ: «Yeŋesəm ya dəkəba yɛcsɛp dəromun. Bɛmp yɛcfɛlər-fɛlər kɔm tantɔf!»"},{"book":"Dəkəcop","chapter":"1","verse":"21","text":"Kɔ Kanu kəwurɛ sɛm yɔpɔŋ ya dəromun dokom dokom, kɔ yɛŋɛrəŋ-ŋɛrəŋ ya dəromun, kɔ domun doncop kəsɛp. Kɔ Kanu kəwurɛ sɔ bɛmp dokom dokom. Kɔ Kanu kənəŋk a tentesɛ."},{"book":"Dəkəcop","chapter":"1","verse":"22","text":"Kɔ Kanu kəmpocɛ yi pətɔt1.22 «kəpocɛ pətɔt» = «kəsɔŋ yi baraka»., kɔ kəloku: «Nəyɔnɛ akombəra, nəla, nəlas domun da dəkəba, kɔ bɛmp, yɛla antɔf kəroŋ!»"},{"book":"Dəkəcop","chapter":"1","verse":"23","text":"Kɔ dɔfɔy deyi kɔ bətbət beyi, kɔ tɔyɔnɛ dɔsɔk da kəcamət."},{"book":"Dəkəcop","chapter":"1","verse":"24","text":"Kɔ Kanu kəloku sɔ: «Antɔf ŋɔyɔ yeŋesəm dokom dokom, sɛm yɔcɔl, yeliŋɛ-liŋɛ, kɔ sɛm ya dəkulum, fəp fa yi kɔ dokom da yi!» Kɔ teyi tatɔkɔ."},{"book":"Dəkəcop","chapter":"1","verse":"25","text":"Kɔ Kanu kəwurɛ sɛm ya dəkulum dokom dokom, yɔcɔl dokom dokom kɔ yeliŋɛ-liŋɛ fəp dokom dokom. Kɔ Kanu kənəŋk a tentesɛ."},{"book":"Dəkəcop","chapter":"1","verse":"26","text":"Kɔ Kanu kəloku: «Awa, palompəs fum teyi tosu, wəwurɛnɛ kosu, nwɛ endetasərnɛ lop ya dəkəba, bɛmp ya darenc, yɔcɔl kɔ yeliŋɛ-liŋɛ ya dəntɔf fəp mɔ!»"},{"book":"Dəkəcop","chapter":"1","verse":"27","text":"Kɔ Kanu kəsɛl fum"},{"book":"Dəkəcop","chapter":"1","verse":"28","text":"Kɔ Kanu kəmpocɛ ŋa pətɔt, kɔ kəloku: «Nəyɔnɛ akombəra, nəla, nəlas antɔf, nəboc antɔf tɛfaŋ tonu! Nətasərnɛ lop ya dəkəba, bɛmp nyɛ yɛŋfɛlər darenc mɔ, sɛm kɔ yeliŋɛ-liŋɛ ya dəntɔf fəp.»"},{"book":"Dəkəcop","chapter":"1","verse":"29","text":"Kɔ Kanu kəloku: «Isɔŋ nu yika nyɛ yɔyɔ defet dəkəyi mɔ, kɔ yokom ya tɔk. Yɔyɔnɛ nu yeri."},{"book":"Dəkəcop","chapter":"1","verse":"30","text":"Sɛm ya dəntɔf, bɛmp ya darenc, yɛfɛlər-fɛlər ya darenc, kɔ yeliŋɛ-liŋɛ ya dəntɔf, ca fəp nyɛ yeŋesəm mɔ, isɔŋ yi dəmnɛ yika yobuk yɔyɔnɛ yi yeri.» Kɔ teyi sɔ tatɔkɔ."},{"book":"Dəkəcop","chapter":"1","verse":"31","text":"Kɔ Kanu kənəŋk a mes mɔkɔ ɛnayɔ mɔ fəp, mɔtɔt dəm mɛnayi. Kɔ dɔfɔy deyi kɔ bətbət beyi, kɔ tɔyɔnɛ dɔsɔk da camət-tin."}]}