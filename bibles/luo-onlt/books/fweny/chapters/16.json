{"data":[{"book":"Fweny","chapter":"16","verse":"1","text":"Eka ne awinjo dwol maduongʼ kakok koa ei hekalu kawuoyo gi malaike abiriyogo kawachonegi niya, “Koro dhiuru, mondo upuk tewni abiriyo mopongʼ gi mirimb Nyasaye e piny.”"},{"book":"Fweny","chapter":"16","verse":"2","text":"Malaika mokwongo nodhi mopuko tape e piny, mi adhonde malich mangʼwe marach ne omako ji duto mane nigi kido mar ondiek malich kendo mane lamo gima ket kode."},{"book":"Fweny","chapter":"16","verse":"3","text":"Eka Malaika mar ariyo noolo tape e nam mi pi nam nolokore remo machalo gi remb ngʼat motho, kendo gik mangima duto modak e nembego ne otho."},{"book":"Fweny","chapter":"16","verse":"4","text":"Kamano bende Malaika mar adek noolo tape e aore gi sokni mag pi kendo pigegi ne olokore remo."},{"book":"Fweny","chapter":"16","verse":"5","text":"Bangʼe ne awinjo malaika mochungʼne pige kawacho niya,"},{"book":"Fweny","chapter":"16","verse":"6","text":"nimar jogi ne osechwero remb jogi maler,"},{"book":"Fweny","chapter":"16","verse":"7","text":"Eka ne awinjo dwol kawuok e kendo mar misango kawacho niya,"},{"book":"Fweny","chapter":"16","verse":"8","text":"Bangʼ mano Malaika mar angʼwen noolo tape e wangʼ chiengʼ, mi wangʼ chiengʼ nomi teko mar wangʼo ji ka mach mager."},{"book":"Fweny","chapter":"16","verse":"9","text":"Liet mager mar chiengʼ nowangʼogi to negidhi nyime mana giyanyo nying Nyasaye man-gi teko mar gengʼo masichego, kendo negitamore hulo richogi mondo gimiye duongʼ."},{"book":"Fweny","chapter":"16","verse":"10","text":"Eka malaika mar abich noolo tape ewi kom duongʼ mar ondiek malichno, to pinyruodhe nolokore mudho. Ji nokayo lewgi nikech rem malit mane gin-go"},{"book":"Fweny","chapter":"16","verse":"11","text":"kendo ne giyanyo Nyasach polo nikech rem mane gin-go gi adhondegi; to kata kamano negitamore lokore weyo richo mane gisetimo."},{"book":"Fweny","chapter":"16","verse":"12","text":"Bangʼe malaika mar auchiel noolo tape e aora maduongʼ mar Yufrate, mi pige noduono mondo yo olosre ni ruodhi mane biro koa yo wuok chiengʼ."},{"book":"Fweny","chapter":"16","verse":"13","text":"Eka naneno jochiende adek machalo ogwende, ka wuok e dho thuol mangʼongono kendo e dho ondiek malich kendo e dho janabi mar miriambo."},{"book":"Fweny","chapter":"16","verse":"14","text":"Gin chunje mag jochiende matimo timbe honni kendo gidhi ir ruodhi duto mag piny ngima mondo gichokgi ni lweny ma nobedie chiengʼ maduongʼ mar Nyasaye Maratego."},{"book":"Fweny","chapter":"16","verse":"15","text":"“Neuru! Abiro apoya mana kaka jakuo! Ngʼatno en ngʼat mogwedhi ma nonwangʼ kaneno kendo ma orwako lepe mondo wiye kik kuodi ka oyude duk.”"},{"book":"Fweny","chapter":"16","verse":"16","text":"Bangʼ mano chunjego nochoko ruodhigo kanyakla kama iluongo gi dho jo-Hibrania ni Armagedon."},{"book":"Fweny","chapter":"16","verse":"17","text":"Kendo malaika mar abiriyo bende noolo tape e yamo; eka dwol maduongʼ nowuok koa ei hekalu e nyim kom maduongʼ mar loch kawacho niya, “Osetimore!”"},{"book":"Fweny","chapter":"16","verse":"18","text":"Bangʼ mano, ne nitie mil polo makakni, koriadore kod mor polo gi yiengni malich mar piny. Piny noyiengni matek mapok oyiengni kamano nyaka aa chwech dhano. Adiera chutho ne en yiengni mar piny, marachie moloyo."},{"book":"Fweny","chapter":"16","verse":"19","text":"Dala maduongʼ nobarore mopogore nyadidek kendo mier madongo mag pinje ogendini nomukore mogore piny. Nyasaye noparo Babulon dala maduongʼ, mine omiye kikombe mopongʼ gi divai mar mirimbe mager."},{"book":"Fweny","chapter":"16","verse":"20","text":"Chula ka chula nolal nono kendo gode duto bende nolal kamano."},{"book":"Fweny","chapter":"16","verse":"21","text":"Pe madongo dongo ma pek moro ka moro dirom kilo piero abich, noa e polo mogoyo ji. To ne giyanyo Nyasaye nikech masirano mar pe, nimar ne en masira marach moloyo!"}]}