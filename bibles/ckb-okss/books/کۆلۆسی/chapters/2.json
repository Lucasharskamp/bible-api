{"data":[{"book":"کۆلۆسی","chapter":"2","verse":"1","text":"دەمەوێ بزانن چ خەباتێک دەکەم بۆ ئێوە و ئەوانەی لە شاری لاودیکییان و هەموو ئەوانەی ڕووبەڕوو منیان نەبینیوە،"},{"book":"کۆلۆسی","chapter":"2","verse":"2","text":"تاکو ورەیان بەرزبێتەوە و لە خۆشەویستیدا یەکبگرن بۆ ئەوپەڕی دەوڵەمەندی لە تێگەیشتنی تەواو، تاکو نهێنی خودا بناسین، واتا مەسیح،"},{"book":"کۆلۆسی","chapter":"2","verse":"3","text":"کە لە ئەودا هەموو گەنجینەی دانایی و زانیاری شاردراوەتەوە."},{"book":"کۆلۆسی","chapter":"2","verse":"4","text":"ئەمە دەڵێم تاکو کەس بە قسەی لووس چەواشەتان نەکات."},{"book":"کۆلۆسی","chapter":"2","verse":"5","text":"هەرچەندە بە جەستە لەلاتان نیم، بەڵام بە ڕۆح لەگەڵتانم، دڵشادم کاتێک ڕێکی و چەسپاوی باوەڕتان بە مەسیح دەبینم."},{"book":"کۆلۆسی","chapter":"2","verse":"6","text":"ئیتر هەروەک چۆن عیسای مەسیحتان بە پەروەردگاری خۆتان وەرگرتووە، بە یەکبوون لەگەڵ ئەو بەردەوام بن لە ژیان،"},{"book":"کۆلۆسی","chapter":"2","verse":"7","text":"لە ئەودا ڕەگ دابکوتن و خۆتان بنیاد بنێن. وەک فێربوون چەسپاو بن لە باوەڕدا، هەروەها با دڵتان پڕ لە سوپاسگوزاری بێت."},{"book":"کۆلۆسی","chapter":"2","verse":"8","text":"ئاگاداربن کەس بە فەلسەفەی پووچ و هەڵخەڵەتێنەر دیلتان نەکات، کە پشت بە نەریتی خەڵک و بنەما بنەڕەتییەکانی جیهان دەبەستێت، نەک بە مەسیح."},{"book":"کۆلۆسی","chapter":"2","verse":"9","text":"خودا بە هەموو پڕیی خۆی لە جەستەی مەسیحدا نیشتەجێیە،"},{"book":"کۆلۆسی","chapter":"2","verse":"10","text":"ئێوەش بە یەکبوون لەگەڵ مەسیحدا پڕ بوون لە خودا. مەسیح سەری هەموو سەرۆکایەتی و دەسەڵاتێکە."},{"book":"کۆلۆسی","chapter":"2","verse":"11","text":"هەروەها بە یەکبوونتان لەگەڵ مەسیحدا ئێوە خەتەنەیەک کراون کە بە دەستی مرۆڤ ناکرێت. پێشتر تەواوی سروشتە گوناهبارەکەتان لەلایەن جەستەوە بەڕێوەدەبردرا، بەڵام کاتێک ئێوە لەلایەن مەسیحەوە خەتەنە کران2‏:11 مەبەست خەتەنەکردنی دڵ بە ڕۆحی مەسیح. بڕوانە ڕۆما 2‏:29‏‏.‏، سروشتە گوناهبارەکە داماڵرا."},{"book":"کۆلۆسی","chapter":"2","verse":"12","text":"لە کاتی لەئاوهەڵکێشانتان لەگەڵ ئەودا نێژران، لەگەڵ ئەویش هەستێنرانەوە بەهۆی باوەڕتان بە توانای خودا، کە لەنێو مردووان هەڵیستاندەوە."},{"book":"کۆلۆسی","chapter":"2","verse":"13","text":"ئێوەش کە بەهۆی گوناه و خەتەنە نەکردنی جەستەتان مردبوون، خودا لەگەڵ مەسیحدا زیندووی کردنەوە. لە هەموو گوناهەکانمان خۆشبوو."},{"book":"کۆلۆسی","chapter":"2","verse":"14","text":"ئەو تۆمارە یاساییەی سڕییەوە2‏:14 تۆماری قەرزەکانی ئێمە کە گوناهەکانمانە.‏ کە ئێمەی پێ گوناهبار ببووین و لە دژمان بوو، هەڵیگرت و بە خاچەوە بزمارکوتی کرد."},{"book":"کۆلۆسی","chapter":"2","verse":"15","text":"سەرۆکەکان و دەسەڵاتدارانی چەککرد و بە ئاشکرا کردنییە پەند و لە خاچدا بەسەریاندا زاڵبوو."},{"book":"کۆلۆسی","chapter":"2","verse":"16","text":"بۆیە با کەس لە خواردن و خواردنەوە یان لەبارەی جەژن یان ئاهەنگی دەستپێکی مانگ یان شەممە حوکمتان نەدات."},{"book":"کۆلۆسی","chapter":"2","verse":"17","text":"ئەمانە سێبەری داهاتوون، بەڵام ڕاستییەکە لە مەسیحدایە."},{"book":"کۆلۆسی","chapter":"2","verse":"18","text":"مەهێڵن ئەوانەی کە حەز دەکەن خۆیان بە درۆ نزم بکەنەوە و فریشتەکان بپەرستن لە خەڵاتەکە بێبەشتان بکەن. ئەو جۆرە کەسانە زۆر بە وردی باسی ئەو شتانە دەکەن کە بینیویانە، لەخۆبایی بوون بەو بیرۆکە پووچە دنیاییانەی کە لە مێشکیاندایە."},{"book":"کۆلۆسی","chapter":"2","verse":"19","text":"ئەم جۆرە کەسانە دەست بە مەسیحەوە ناگرن، ئەوەی کە سەری تەواوی جەستەیە و بەهۆیەوە هەموو جەستەکە هێز وەردەگرێت، لە ڕێگەی جومگە و بەستەرەکانەوە بە یەکتر بەستراونەتەوە، بەو شێوەیەی کە خودا دەیەوێت گەشە دەکات."},{"book":"کۆلۆسی","chapter":"2","verse":"20","text":"لە کاتێکدا ئێوە سەبارەت بە بنەماکانی جیهان لەگەڵ مەسیحدا مردن، ئیتر بۆچی وەک ئەوەی لە جیهاندا بژین، ملکەچی ئەم ئەرکانە دەبن:"},{"book":"کۆلۆسی","chapter":"2","verse":"21","text":"«مەیگرە! تامی مەکە! دەستی لێ مەدە!»؟"},{"book":"کۆلۆسی","chapter":"2","verse":"22","text":"ئەمانە هەموویان ئەرکی تایبەتن بەو شتانەی کە لەناودەچن، تەنها چەند یاسا و فێرکردنێکن کە خەڵک دایناون."},{"book":"کۆلۆسی","chapter":"2","verse":"23","text":"بە ڕواڵەت شێوەی داناییان هەیە، لە پەرستنی هەڵبەستراو2‏:23 مەبەستی لەوەیە کە مرۆڤ خۆی ئایینی بۆ خۆی دروستکردووە و بەسەر خۆیدا دەیسەپێنێ.‏ و خۆدەرخستن بە بێفیزی و توندوتیژی جەستە، بەڵام ئەوانە لە دامرکاندنەوەی هەوەسەکانی جەستە کاریگەرییان نییە."}]}