{"data":[{"book":"1. kirje korinttolaisille","chapter":"7","verse":"1","text":"Vastaan nyt viime kirjeessänne tekemiinne kysymyksiin. Sanoisin, että olisi hyvä olla menemättä naimisiin."},{"book":"1. kirje korinttolaisille","chapter":"7","verse":"2","text":"Mutta käytännössä on kuitenkin paras ratkaisu, että jokaisella on oma aviopuoliso, sillä muuten ehkä lankeatte luvattomiin suhteisiin."},{"book":"1. kirje korinttolaisille","chapter":"7","verse":"3","text":"Mies ei saa kieltää vaimoltaan mitään, mihin tällä vaimona on oikeus, eikä myöskään vaimo mieheltään."},{"book":"1. kirje korinttolaisille","chapter":"7","verse":"4","text":"Kun tyttö menee naimisiin, hän ei enää yksin omista ruumistaan, vaan hänen miehelläänkin on oikeus siihen. Samoin miehen ruumis kuuluu myös hänen vaimolleen."},{"book":"1. kirje korinttolaisille","chapter":"7","verse":"5","text":"Älkää siis kieltäkö näitä oikeuksia toisiltanne. Poikkeuksena voi tietysti olla jokin ajanjakso, josta aviopuolisot sopivat toistensa kanssa, että voisivat keskittyä ehyemmin rukoilemaan. Sen jälkeen heidän on parasta taas palata yhteen, ettei saatana turhaan pääse kiusaamaan heitä itsehillinnän puuttuessa."},{"book":"1. kirje korinttolaisille","chapter":"7","verse":"6","text":"Sanon tämän kuitenkin vain suosituksena enkä käskynä."},{"book":"1. kirje korinttolaisille","chapter":"7","verse":"7","text":"Toivoisin, että kaikki pystyisivät elämään naimattomina niin kuin minä, mutta emme ole samanlaisia. Jumala antaa jollekin lahjan elää aviomiehenä tai vaimona, toiselle kyvyn pysyä onnellisesti naimattomana."},{"book":"1. kirje korinttolaisille","chapter":"7","verse":"8","text":"Naimattomien ja leskien on mielestäni parempi noudattaa minun esimerkkiäni kuin mennä naimisiin."},{"book":"1. kirje korinttolaisille","chapter":"7","verse":"9","text":"Mutta jos ette voi hillitä itseänne, menkää toki naimisiin. On parempi solmia avioliitto kuin antaa himon polttaa itseään."},{"book":"1. kirje korinttolaisille","chapter":"7","verse":"10","text":"Naimisissa oleville minulla on käsky – ei siis pelkkä suositus – eikä tämä ole minun vaan Herran antama: vaimo ei saa jättää miestään."},{"book":"1. kirje korinttolaisille","chapter":"7","verse":"11","text":"Jos hän eroaa, hänen on pysyttävä yksin tai palattava miehensä luo. Myöskään mies ei saa erota vaimostaan."},{"book":"1. kirje korinttolaisille","chapter":"7","verse":"12","text":"Tahtoisin lisätä vielä joitakin omia ajatuksiani, jotka näyttävät minusta oikeilta, vaikken tiedäkään Herran mielipidettä. Jos kristityllä miehellä on vaimo, joka ei usko Jeesukseen, mutta haluaa pysyä yhdessä miehensä kanssa, hänen ei pidä ottaa eroa."},{"book":"1. kirje korinttolaisille","chapter":"7","verse":"13","text":"Sama koskee kristittyä naista, jonka mies ei usko."},{"book":"1. kirje korinttolaisille","chapter":"7","verse":"14","text":"Kristitty vaimo voi auttaa miehensä uskoon, ja samoin uskovan aviomiehen vaikutuksesta voi vaimo tulla kristityksi. Perheen pysyessä koossa lapset voivat ehkä helpommin oppia tuntemaan Kristuksen."},{"book":"1. kirje korinttolaisille","chapter":"7","verse":"15","text":"Jos aviopuoliso, joka ei usko Kristukseen, kuitenkin haluaa ottaa eron, on paras antaa hänen mennä. Kristityn ei tarvitse sellaisessa tapauksessa vaatia toista jäämään, sillä Jumala haluaa lastensa elävän rauhassa."},{"book":"1. kirje korinttolaisille","chapter":"7","verse":"16","text":"Loppujen lopuksihan te, vaimot, ette voi olla varmoja, että miehenne pelastuu, vaikka jäisikin luoksenne, ja sama koskee miehiä."},{"book":"1. kirje korinttolaisille","chapter":"7","verse":"17","text":"Varmistukaa ennen kaikkea siitä, että elätte Jumalan suunnitelman mukaan, ja hyväksykää ne olosuhteet, joiden keskelle hän on teidät pannut. Tällaisen ohjeen annan kaikille seurakunnille."},{"book":"1. kirje korinttolaisille","chapter":"7","verse":"18","text":"Jos mies on ennen kristityksi tuloaan esimerkiksi ympärileikattu juutalaiseen tapaan, hänen ei tarvitse välittää siitä. Jos häntä taas ei ole ympärileikattu, ei sitä ole nytkään tarpeen tehdä."},{"book":"1. kirje korinttolaisille","chapter":"7","verse":"19","text":"Kristitylle ei merkitse mitään, onko hänet ympärileikattu vai ei. Sen sijaan on tärkeää, että hän tottelee Jumalan käskyjä. Sillä on merkitystä."},{"book":"1. kirje korinttolaisille","chapter":"7","verse":"20","text":"Kristityksi tulleen on yleensä hyvä pysyä siinä työssä, jossa hän toimi silloin, kun Jumala kutsui hänet."},{"book":"1. kirje korinttolaisille","chapter":"7","verse":"21","text":"Oletko orja? Älä murehdi sitä, mutta jos voit päästä vapaaksi, käytä toki tilaisuutta hyväksesi."},{"book":"1. kirje korinttolaisille","chapter":"7","verse":"22","text":"Jos olet orjana tullut Herran omaksi, muista, että hän on vapauttanut sinut synnin orjuudesta. Jos hän on kutsunut sinut, vapaan ihmisen, muista, että nyt olet Kristuksen orja."},{"book":"1. kirje korinttolaisille","chapter":"7","verse":"23","text":"Kristus on maksanut teistä kalliin hinnan, oman henkensä. Te kuulutte nyt hänelle. Älkää antako ihmiskunnian ja ihmispelon enää orjuuttaa itseänne.7:23 Sananmukaisesti: »älkää olko ihmisten orjia»."},{"book":"1. kirje korinttolaisille","chapter":"7","verse":"24","text":"Teidän on parasta pysyä siinä asemassa, jossa olitte Jumalan kutsuessa teidät omikseen."},{"book":"1. kirje korinttolaisille","chapter":"7","verse":"25","text":"Yritän nyt vastata toiseen kysymykseenne. Se koski naisia, jotka ovat luvanneet pysyä naimattomina. Pitäisikö heidän mennä sittenkin naimisiin? En ole saanut tästä asiasta Herralta erityistä käskyä, mutta hän on hyvyydessään antanut minulle viisautta, johon voidaan luottaa. Siksi sanon mielelläni, mitä ajattelen."},{"book":"1. kirje korinttolaisille","chapter":"7","verse":"26","text":"Kysymys on siitä, että joudumme pian suuriin kärsimyksiin uskomme tähden. Siksi jokaisen olisi hyvä pysyä entisellään."},{"book":"1. kirje korinttolaisille","chapter":"7","verse":"27","text":"Naimisissa olevien ei tietenkään tarvitse erota, mutta naimattomien ei mielestäni kannata hakeutua avioliittoon."},{"book":"1. kirje korinttolaisille","chapter":"7","verse":"28","text":"Et silti tee väärin, jos menetkin naimisiin – tämä koskee myös niitä naisia, jotka ovat luvanneet pysyä naimattomina. Mutta avioliitto tuo mukanaan vaikeuksia, joilta toivoisin teidän säästyvän."},{"book":"1. kirje korinttolaisille","chapter":"7","verse":"29","text":"Tärkeintä on muistaa, että meillä on jäljellä vain vähän aikaa. Siitä syystä aviomiestenkin pitäisi olla Herran työhön niin vapaita kuin mahdollista.7:29 Sananmukaisesti: »nekin, joilla on vaimo, olisivat niin kuin heillä ei olisi»."},{"book":"1. kirje korinttolaisille","chapter":"7","verse":"30","text":"Onni, murheet tai hyvinvointi eivät saisi olla kenenkään esteenä."},{"book":"1. kirje korinttolaisille","chapter":"7","verse":"31","text":"Toisilla on tilaisuus käyttää hyväkseen etuja, joita tämä elämä tarjoaa, mutta heidänkään ei pitäisi jäädä nautiskelemaan niistä, sillä maailma nykyisessä muodossaan häviää pian."},{"book":"1. kirje korinttolaisille","chapter":"7","verse":"32","text":"Toivoisin, ettei teidän tarvitsisi huolehtia kovin monista asioista. Naimaton mies voi käyttää aikansa Herran työhön ja miettiä, miten olisi hänelle mieliksi."},{"book":"1. kirje korinttolaisille","chapter":"7","verse":"33","text":"Aviomiehen on muistettava vastuunsa ja huolehdittava myös vaimostaan."},{"book":"1. kirje korinttolaisille","chapter":"7","verse":"34","text":"Hänen mielenkiintonsa jakautuu. Naimisiin menevä nainen joutuu saman ongelman eteen. Naimaton nainen voi keskittyä koko olemuksellaan ja toiminnallaan palvelemaan Herraa.7:34 Sananmukaisesti: »pyhä sekä ruumiiltaan että hengeltään». Aviovaimon on huolehdittava taloudenhoidosta ja oltava miehensä mieliksi."},{"book":"1. kirje korinttolaisille","chapter":"7","verse":"35","text":"Tarkoitukseni on auttaa teitä eikä yrittää estää teitä menemästä naimisiin. Toivoisin, että voisitte palvella Herraa parhaalla mahdollisella tavalla minkään häiritsemättä."},{"book":"1. kirje korinttolaisille","chapter":"7","verse":"36","text":"Jos joku kuitenkin tuntee, että hänen on mentävä naimisiin, koska hän ei pysty hillitsemään itseään, on parasta, että hän solmii avioliiton. Hän ei tee syntiä."},{"book":"1. kirje korinttolaisille","chapter":"7","verse":"37","text":"Mutta jos miehellä on tahdonvoimaa pysyä yksin ja hän päättää olla menemättä naimisiin, hän tekee hyvän päätöksen."},{"book":"1. kirje korinttolaisille","chapter":"7","verse":"38","text":"Se, joka menee naimisiin, tekee hyvin, mutta joka päättää jäädä naimattomaksi, tekee paremmin."},{"book":"1. kirje korinttolaisille","chapter":"7","verse":"39","text":"Vaimo kuuluu yhteen miehensä kanssa, kunnes mies kuolee. Silloin vaimo voi mennä uudelleen naimisiin, mutta ainoastaan kristityn kanssa."},{"book":"1. kirje korinttolaisille","chapter":"7","verse":"40","text":"Minun mielestäni hän kyllä olisi onnellisempi leskenä, ja uskon, että Jumalan Henki on antanut minulle tämän näkemyksen."}]}