{"data":[{"book":"Ezekiel","chapter":"35","verse":"1","text":"Wach Jehova Nyasaye nobirona kama:"},{"book":"Ezekiel","chapter":"35","verse":"2","text":"“Wuod dhano, chom wangʼi ikwed Got Seir, kendo kor wach makwedogi"},{"book":"Ezekiel","chapter":"35","verse":"3","text":"kiwacho ni: ‘Ma e gima Jehova Nyasaye Manyalo Gik Moko Duto wacho: Adagi in Got Seir, kendo abiro rieyo bada kuomi mi aloki gunda."},{"book":"Ezekiel","chapter":"35","verse":"4","text":"Abiro muko mieche matindo duto mi ilokri gunda. Eka iningʼe ni An e Jehova Nyasaye."},{"book":"Ezekiel","chapter":"35","verse":"5","text":"“ ‘Nikech nyaka aa chon isebedo ka imako sadha gi jo-Israel kendo nikech ne ichiwogi ne ligangla e kinde mane masira omakogi, kendo kane gin e chuny kum margi,"},{"book":"Ezekiel","chapter":"35","verse":"6","text":"kuom mano, mana kaka antie, an Jehova Nyasaye Manyalo Gik Moko Duto awacho kama: Abiro jwangʼi ni chwero remo, kendo chwero remo biro lawi ma ok noweyi."},{"book":"Ezekiel","chapter":"35","verse":"7","text":"Abiro miyo Got Seir doko gunda ma gimoro onge, kendo abiro riembo joma donjo e iye kendo wuokie."},{"book":"Ezekiel","chapter":"35","verse":"8","text":"Abiro pongʼo gode magi gi ringre joma otho, joma ligangla onego biro podho ewi godeni matindo, kaachiel gi holni kod kuonde rogo duto."},{"book":"Ezekiel","chapter":"35","verse":"9","text":"Abiro loki gunda nyaka chiengʼ, kendo miechi matindo ji ok nodagie. Eka iningʼe ni An e Jehova Nyasaye."},{"book":"Ezekiel","chapter":"35","verse":"10","text":"“ ‘Nikech isewacho ni, Ogendini ariyogi gi pinjegi biro bedo mawa kendo wabiro kawogi, kata obedo ni an Jehova Nyasaye ne antie,"},{"book":"Ezekiel","chapter":"35","verse":"11","text":"kuom mano, mana kaka antie, an Jehova Nyasaye Manyalo Gik Moko Duto awacho kama: In bende abiro chwadi kaluwore gi mirimbi kod nyiego mane itimo gi joga kane ichayogi gi achaya maduongʼ, kendo kum ma abiro kumigo biro miyo gingʼeya."},{"book":"Ezekiel","chapter":"35","verse":"12","text":"Eka iningʼe ni an Jehova Nyasaye asewinjo weche mag achaya duto misewacho kuom gode mag Israel. Ne iwacho niya, “Oseketh dalagi chuth kendo osechiwonwagi mondo watiekgi.”"},{"book":"Ezekiel","chapter":"35","verse":"13","text":"Ne isungorina kendo ne iwuoyo marach kuoma ka ok iritori, kendo ne awinjo gik moko duto mane iwacho."},{"book":"Ezekiel","chapter":"35","verse":"14","text":"Ma e gima Jehova Nyasaye Manyalo Gik Moko Duto wacho: Sa ma piny duto biro bedo mamor kodi ema abiro tiekie."},{"book":"Ezekiel","chapter":"35","verse":"15","text":"Nikech in bende ne ibedo mamor kane iketho girkeni mar dhood Israel, kamano e kaka abiro timoni in bende. Ibiro dongʼ gunda, yaye Got Seir, in kaachiel gi Edom duto. Eka giningʼe ni An e Jehova Nyasaye.’ ”"}]}