{"data":[{"book":"Izajasza","chapter":"35","verse":"1","text":"Będzie się weselić z tego pustkowie i spieczona ziemia, pustynia rozraduje się i zakwitnie jak róża."},{"book":"Izajasza","chapter":"35","verse":"2","text":"Bujnie zakwitnie i rozweseli się w radości i wśród okrzyków. Chwała Libanu będzie jej dana, ozdoba Karmelu i Szaronu. Ujrzą chwałę PANA i wspaniałość naszego Boga."},{"book":"Izajasza","chapter":"35","verse":"3","text":"Wzmacniajcie osłabłe ręce i posilcie omdlałe kolana."},{"book":"Izajasza","chapter":"35","verse":"4","text":"Mówcie do zatrwożonych w sercu: Bądźcie mocni, nie bójcie się. Oto wasz Bóg przyjdzie z pomstą, z odpłatą przyjdzie sam Bóg i zbawi was."},{"book":"Izajasza","chapter":"35","verse":"5","text":"Wtedy otworzą się oczy ślepych i otworzą się uszy głuchych."},{"book":"Izajasza","chapter":"35","verse":"6","text":"Wtedy chromy podskoczy jak jeleń i język niemych będzie śpiewać. Wytrysną bowiem wody na pustkowiu i potoki na pustyni."},{"book":"Izajasza","chapter":"35","verse":"7","text":"Sucha ziemia stanie się jeziorem i spieczona ziemia – źródłami wód. W kryjówkach smoków, gdzie odpoczywały, urośnie trawa, trzcina i sitowie."},{"book":"Izajasza","chapter":"35","verse":"8","text":"I będzie tam ścieżka i droga, którą nazwą Drogą Świętą. Nie będzie po niej chodził nieczysty, ale będzie ona dla nich. Ci, którzy tą drogą będą chodzić, nawet głupcy, nie zbłądzą."},{"book":"Izajasza","chapter":"35","verse":"9","text":"Nie będzie tam lwa i żaden drapieżny zwierz po niej nie będzie chodził ani się tam nie znajdzie, ale będą chodzić po niej wybawieni."},{"book":"Izajasza","chapter":"35","verse":"10","text":"Odkupieni PANA powrócą i przyjdą na Syjon ze śpiewem, a wieczna radość będzie na ich głowach. Dostąpią radości i wesela, a smutek i wzdychanie znikną."}]}