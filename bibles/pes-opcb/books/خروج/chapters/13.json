{"data":[{"book":"خروج","chapter":"13","verse":"1","text":"خداوند به موسی فرمود:"},{"book":"خروج","chapter":"13","verse":"2","text":"«تمام نخست‌زادگان قوم اسرائیل را به من وقف کن، زیرا همۀ نخست‌زادگان، خواه انسان و خواه حیوان، به من تعلق دارند.»"},{"book":"خروج","chapter":"13","verse":"3","text":"پس موسی به قوم گفت: «این روز را که روز رهایی شما از بردگی مصر است همیشه به یاد داشته باشید، زیرا خداوند با دست توانای خود، شما را از آن رها ساخت. به خاطر بسپارید که در این روزهای عید، باید نان بدون خمیرمایه بخورید."},{"book":"خروج","chapter":"13","verse":"4","text":"امروز در ماه ابیب شما از مصر خارج می‌شوید."},{"book":"خروج","chapter":"13","verse":"5","text":"خداوند به اجدادتان وعده داده است که، سرزمین کنعانی‌ها، حیتی‌ها، اموری‌ها، حوی‌ها و یبوسی‌ها را به شما واگذار کند، بنابراین، وقتی شما را به سرزمینی که به ”سرزمین شیر و عسل“ معروف است، داخل می‌کند، باید این روز را، هر ساله جشن بگیرید."},{"book":"خروج","chapter":"13","verse":"6","text":"به مدت هفت روز نان فطیر بخورید و در روز هفتم عیدی برای خداوند نگاه دارید."},{"book":"خروج","chapter":"13","verse":"7","text":"در این هفت روز، نان فطیر بخورید. در خانه‌های شما و حتی در سرزمین شما اثری از خمیرمایه پیدا نشود."},{"book":"خروج","chapter":"13","verse":"8","text":"«هر سال هنگام برگزاری این جشن، به فرزندان خود بگویید که این جشن به مناسبت آن کار بزرگی است که خداوند به خاطر شما انجام داد و شما را از مصر بیرون آورد."},{"book":"خروج","chapter":"13","verse":"9","text":"این جشن مانند علامتی بر دستتان یا نشانی بر پیشانی‌تان خواهد بود تا به شما یادآوری نماید که همیشه در شریعت خداوند تفکر کنید و از آن سخن بگویید، زیرا خداوند با قدرت عظیم خود، شما را از مصر بیرون آورد."},{"book":"خروج","chapter":"13","verse":"10","text":"«پس هر سال در موعد مقرر این عید را جشن بگیرید."},{"book":"خروج","chapter":"13","verse":"11","text":"«زمانی که خداوند، شما را به سرزمین کنعان که وعدهٔ آن را از پیش به اجداد شما داده بود بیاورد، به خاطر داشته باشید که"},{"book":"خروج","chapter":"13","verse":"12","text":"پسران نخست‌زادۀ شما و همچنین نخست‌زادهٔ نر حیوانات شما از آنِ خداوند می‌باشند و باید آنها را وقف خدا کنید."},{"book":"خروج","chapter":"13","verse":"13","text":"به جای نخست‌زادهٔ الاغ، بره‌ای فدیه دهید. ولی اگر نخواستید آن را با بره عوض کنید، باید گردن الاغ را بشکنید. اما برای پسران نخست‌زادۀ خود حتماً باید فدیه بدهید."},{"book":"خروج","chapter":"13","verse":"14","text":"«در آینده وقتی فرزندانتان از شما بپرسند: ”این کارها برای چیست؟“ بگویید: ”خداوند با دست توانای خود ما را از بردگی مصری‌ها نجات بخشید."},{"book":"خروج","chapter":"13","verse":"15","text":"چون فرعون ما را از اسارت رها نمی‌کرد، برای همین، خداوند تمام پسران نخست‌زادۀ مصری‌ها و همچنین نخست‌زاده‌های نر حیوانات آنان را هلاک کرد تا ما را نجات دهد. به همین دلیل نخست‌زادهٔ نر حیوانات خود را برای خداوند قربانی می‌کنیم تا برای پسران نخست‌زادۀ خود فدیه دهیم.“"},{"book":"خروج","chapter":"13","verse":"16","text":"این جشن مانند علامتی بر دستتان و یا نشانی بر پیشانی‌تان خواهد بود تا به یاد شما آورد که خداوند با دست قوی خود ما را از مصر بیرون آورد.»"},{"book":"خروج","chapter":"13","verse":"17","text":"وقتی سرانجام فرعون به قوم اسرائیل اجازه داد تا از مصر بروند، خدا آنان را از راه اصلی که از سرزمین فلسطینی‌ها می‌گذشت نبرد، هرچند آن راه نزدیکتر بود. خدا گفت: «اگر قوم با جنگ روبرو شوند، ممکن است پشیمان شده، به مصر برگردند.»"},{"book":"خروج","chapter":"13","verse":"18","text":"پس خدا آنها را از طریق صحرایی که در حاشیهٔ دریای سرخ بود هدایت نمود. بدین ترتیب قوم اسرائیل مانند لشکری مسلح از مصر بیرون رفتند."},{"book":"خروج","chapter":"13","verse":"19","text":"موسی در این سفر استخوانهای یوسف را نیز همراه خود برد، چون یوسف در زمان حیات خود بنی‌اسرائیل را قسم داده، گفته بود: «وقتی خدا شما را برهاند، استخوانهای مرا هم با خود از اینجا ببرید.»"},{"book":"خروج","chapter":"13","verse":"20","text":"پس قوم اسرائیل سوکوت را ترک کرده، در ایتام که در حاشیهٔ صحرا بود، خیمه زدند."},{"book":"خروج","chapter":"13","verse":"21","text":"در این سفر، خداوند ایشان را در روز به‌وسیلهٔ ستونی از ابر و در شب به‌وسیلۀ ستونی از آتش هدایت می‌کرد. از این جهت هم در روز می‌توانستند سفر کنند و هم در شب."},{"book":"خروج","chapter":"13","verse":"22","text":"ستونهای ابر و آتش لحظه‌ای از برابر آنها دور نمی‌شد."}]}