{"data":[{"book":"ПСАЛТЫР","chapter":"61","verse":"1","text":"Кіроўцу хору Ідутумавага. Псальма Давідава."},{"book":"ПСАЛТЫР","chapter":"61","verse":"2","text":"Толькі ў Богу душа мая суцяшаецца; ад Яго выратаваньне маё."},{"book":"ПСАЛТЫР","chapter":"61","verse":"3","text":"Толькі Ён - цьвярдыня мая, ратунак мой, сховы мае: не пахіснуся болей."},{"book":"ПСАЛТЫР","chapter":"61","verse":"4","text":"Дакуль будзеце налягаць на чалавека? Абвалены будзеце вы, усе вы, як сьцяна нахіленая, як плот расхістаны."},{"book":"ПСАЛТЫР","chapter":"61","verse":"5","text":"Яны скінуць яго з вышыні намысьлілі, ашукаю скарысталіся; вуснамі дабраслаўляюць, а ў сэрцы сваім клянуць."},{"book":"ПСАЛТЫР","chapter":"61","verse":"6","text":"Толькі ў Богу, душа мая, супакойвайся! бо на Яго ўся надзея мая."},{"book":"ПСАЛТЫР","chapter":"61","verse":"7","text":"Толькі Ён - цьвярдыня мая і ратунак мой, сховы мае: не пахіснуся."},{"book":"ПСАЛТЫР","chapter":"61","verse":"8","text":"У Богу выратаваньне маё і слава мая; скала сілы маёй і надзея мая ў Богу."},{"book":"ПСАЛТЫР","chapter":"61","verse":"9","text":"Народзе! на Яго спадзявайся ўвесь час; сэрца маё прад Ім вылівайце: Бог - нам прыстанішча."},{"book":"ПСАЛТЫР","chapter":"61","verse":"10","text":"Сыны чалавечыя - марнасьць адна; сыны мужоў - ашуканства; калі іх пакласьці на вагі, усе яны разам лягчэйшыя за пустату."},{"book":"ПСАЛТЫР","chapter":"61","verse":"11","text":"Не спадзявайцеся на рабункі, і не выхваляйцеся крадзяжом; калі багацьце множыцца, ня хілецеся да яго сэрцам."},{"book":"ПСАЛТЫР","chapter":"61","verse":"12","text":"Аднойчы сказаў Бог, і двойчы я гэта пачуў, што сіла - у Богу,"},{"book":"ПСАЛТЫР","chapter":"61","verse":"13","text":"і ў Цябе, Госпадзе, міласьць, бо Ты плаціш кожнаму паводле ўчынкаў ягоных."}]}