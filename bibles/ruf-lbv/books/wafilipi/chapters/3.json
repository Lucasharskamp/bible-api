{"data":[{"book":"Wafilipi","chapter":"3","verse":"1","text":"Kuya ndughu tsangu deng'elelani kukala mghati mwe Imtwatsa. Sikwipfa bae ukwandika ghaghala ghanongole ukumwandikilani, kwaapfila agha ghatsomtendani mwemwe mwalangitse."},{"book":"Wafilipi","chapter":"3","verse":"2","text":"Mwalangitse na awala iwali ka wambwa, awala wose iwotenda ghehile, iwanu iwokomangitsa ukwighana lukuli."},{"book":"Wafilipi","chapter":"3","verse":"3","text":"Twetwe twa iwanu iwengile ngoma ghendo, si wawo bae, kwaapfila twetwe twomtamanila Imulungu kubitila Ghumuhe wake, na tweghoda kwa kwilunga na Kiristu Yesu, wala ng'atuhuwila lukuli bae."},{"book":"Wafilipi","chapter":"3","verse":"4","text":"Nene imwenyegho ning'adahile kuluhuwila lukuli, ka kuna imunu kepfikitsa kodaha kuluhuwila lukuli, ayo ng'onibita nene bae."},{"book":"Wafilipi","chapter":"3","verse":"5","text":"Tsanyingila ngoma mne litsuwa lya nane, nene na imunu wa Isiraeli, wa kabila la Benjamini, Mwebulaniya ghendo, kwa imbuli ye ukukinda Ghamalaghitso, nene ng'ala Mfarisayo,"},{"book":"Wafilipi","chapter":"3","verse":"6","text":"tsanisulukila kutenda achila chambonile Imulungu kobama nitende, mbaka tsaniwadununza iwanu iwomtoghola Kiristu, kwa imbuli ya kutogholighwa ne Imulungu kwa kukinda Ghamalaghitso, nene tsanahela litotso."},{"book":"Wafilipi","chapter":"3","verse":"7","text":"Lekeni aghala ghose ghambonile ghana fwaida kuna nene, sambi noghona si chinu bae kwaajili ya Kiristu."},{"book":"Wafilipi","chapter":"3","verse":"8","text":"Si agho ghaliyeka bae, ghose noghona si chinu bae kwaajili ya unoghelo mkulu ng'ani wa kummanya Yesu Imtwatsa wangu. Kwaajili yake nyasa chila ichinu, noghona agho ghose ka mipfi, ili nimpate Kiristu,"},{"book":"Wafilipi","chapter":"3","verse":"9","text":"mboneke namghati mwake ghendo. Kuya sibama keli bae kutogholighwa ne Imulungu kwa kukinda Ghamalaghitso, ila nobama nogholighwe kwa kumtoghola Kiristu, ukutogholighwa ukulawa kwe Imulungu kubitila inoghola."},{"book":"Wafilipi","chapter":"3","verse":"10","text":"Nobama nimmanye Kiristu ne ingupfu ye ukutsilihuka kwake, nobama kudununzika hamwe naye, na ukwighala naye mne lifwa lyake,"},{"book":"Wafilipi","chapter":"3","verse":"11","text":"aku nani nololela nitsotsilihulighwa."},{"book":"Wafilipi","chapter":"3","verse":"12","text":"Silonga bae mvika, au nene nitimila, mbe! Ila noghendelela kwikatsa ili nipate ghweko lila, kubitila ghweko alyo Yesu Kiristu imwenyegho tsakanipata nene."},{"book":"Wafilipi","chapter":"3","verse":"13","text":"Ndughu tsangu silonga bae ka nipata, ila notenda chinu chimwe chiliyeka, noghasemwa gha ghumwande, noghalola ighali hambele,"},{"book":"Wafilipi","chapter":"3","verse":"14","text":"notsuma mvike hanibama kupfika ili nibokele ghweko lya ughima wa matsuwa ghose, ghweko lyang'emele Imulungu kubitila Yesu Kiristu."},{"book":"Wafilipi","chapter":"3","verse":"15","text":"Twetwe twose itukomale twipfikitse ghagho, hata ka mwopfikitsa pfingi, Imulungu katsowalangusani mwatsimwatsi."},{"book":"Wafilipi","chapter":"3","verse":"16","text":"Leka tughendelele kutenda aghala ghatutendile mwanduso."},{"book":"Wafilipi","chapter":"3","verse":"17","text":"Ndughu tsangu, muwe ka nene, muwalole awala iwowinza ghatuweng'ile mwemwe."},{"book":"Wafilipi","chapter":"3","verse":"18","text":"Kwaapfila matsuwa ghose tsaniwalongelani, na sambi nowalongelani kwa ghamasotsi, iwanu wengi wokala ka iwochihila achila chatendile Kiristu mna ghumsalaba."},{"book":"Wafilipi","chapter":"3","verse":"19","text":"Watsomalila kutsimu, mulungu wawo iyo soyoka tsawo tse lukuli, weghodela pfinu pfawo pfe chinyala, wepfikitsa ipfinu pfe isi pfiliyeka."},{"book":"Wafilipi","chapter":"3","verse":"20","text":"Lekeni twetwe twa wenyekaye wa kulanga, kulawa ako twomlolela Mkombotsi wetu kwa kusulukila, Imtwatsa Yesu Kiristu yatse."},{"book":"Wafilipi","chapter":"3","verse":"21","text":"Yeye katsotsighalusa ng'uli tsetu itsikola na kutsitenda tsiwe ka lukuli lwake lwa utunitso, kwa ingupfu ila iyodaha kupfika ipfinu pfose pfiwe hasi hake."}]}