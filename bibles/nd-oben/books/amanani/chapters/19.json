{"data":[{"book":"AmaNani","chapter":"19","verse":"1","text":"UThixo wathi kuMosi lo-Aroni:"},{"book":"AmaNani","chapter":"19","verse":"2","text":"“Lokhu yikho okukhangelelwe ngomthetho njengokulaya kukaThixo: Tshela abako-Israyeli bakuphe ithokazi elibomvu elipheleleyo njalo lingelasici kanti njalo kumele kube ngelingakaze lifakwe ejogeni."},{"book":"AmaNani","chapter":"19","verse":"3","text":"Liqhubeleni u-Eliyazari umphristi; kumele likhitshelwe ngaphandle kwesihonqo njalo lihlatshelwe khona."},{"book":"AmaNani","chapter":"19","verse":"4","text":"Ngakho u-Eliyazari umphristi uzathatha elinye igazi lalo ngomunwe alichele kasikhombisa eqondise phambi kwethente lokuhlangana."},{"book":"AmaNani","chapter":"19","verse":"5","text":"Ithokazi lizatshiswa ekhangele, isikhumba salo, inyama, igazi lomswane."},{"book":"AmaNani","chapter":"19","verse":"6","text":"Umphristi uzathatha ezinye inkuni zesihlahla somsedari, ihisophi kanye lewulu ebomvu akuphosele phezu kwethokazi elitshayo."},{"book":"AmaNani","chapter":"19","verse":"7","text":"Ngemva kwalokho umphristi kumele agezise izigqoko zakhe abesegeza yena ngamanzi. Ngemva kwalokhu usengangena-ke ezihonqweni, kodwa uzakuba ngongcolileyo kuze kube kusihlwa."},{"book":"AmaNani","chapter":"19","verse":"8","text":"Indoda ezatshisa ithokazi kumele layo igezise izigqoko zayo njalo layo igeze ngamanzi, izakuba ngengcolileyo kuze kube kusihlwa."},{"book":"AmaNani","chapter":"19","verse":"9","text":"Indoda ehlambulukileyo izabutha umlotha wethokazi iwufake endaweni ehlambulukileyo ngokomlayo ngaphandle kwesihonqo. Umlotha lo uzagcinwa ngabantu bako-Israyeli ukuze bawusebenzise emanzini okuhlambulula; ungowokuhlanza izono."},{"book":"AmaNani","chapter":"19","verse":"10","text":"Indoda ebutha umlotha wethokazi kumele layo igezise izigqoko zayo, kanti njalo layo izabe ingengcolileyo kuze kube kusihlwa. Lo ngumlayo omi njalo kwabako-Israyeli labezizwe abahlala phakathi kwabo."},{"book":"AmaNani","chapter":"19","verse":"11","text":"Lowo ozathintwa yisidumbu sofileyo uzabe engongcolileyo okwensuku eziyisikhombisa."},{"book":"AmaNani","chapter":"19","verse":"12","text":"Kumele azihlambulule ngamanzi ngosuku lwesithathu langosuku lwesikhombisa; kodwa nxa engazihlambululi ngosuku lwesithathu langolwesikhombisa uzabe engahlambulukanga."},{"book":"AmaNani","chapter":"19","verse":"13","text":"Lowo othinta isidumbu sofileyo abesesehluleka ukuzihlambulula ungcolisa ithabanikeli likaThixo. Lowomuntu kumele axotshwe kwabako-Israyeli. Ngenxa yokuthi kachelwanga ngamanzi okuhlambulula, ungongcolileyo; uzahlala engcolile."},{"book":"AmaNani","chapter":"19","verse":"14","text":"Lo ngumthetho osebenza nxa umuntu efele ethenteni: Loba ngubani ongena ethenteni njalo loba ngubani ophakathi kwalo uzakuba ngongcolileyo okwensuku eziyisikhombisa,"},{"book":"AmaNani","chapter":"19","verse":"15","text":"njalo siphi lasiphi isitsha esingasibekelwanga sizabe singcolile."},{"book":"AmaNani","chapter":"19","verse":"16","text":"Loba ngubani ofice isidumbu somuntu obulewe ngenkemba egangeni loba esomuntu ozifeleyo asithinte, kumbe loba ngubani othinta ithambo lomuntu ofileyo loba ingcwaba, uzakuba ngongcolileyo okwensuku eziyisikhombisa."},{"book":"AmaNani","chapter":"19","verse":"17","text":"Umuntu ongcolileyo, mfakele embizeni umlotha womnikelo otshisiweyo wokuhlambulula ube usuthela amanzi ahlambulukileyo phezu kwawo."},{"book":"AmaNani","chapter":"19","verse":"18","text":"Kuzakuthi-ke indoda ehlambulukileyo ngokomlayo ithathe ihisophi, iligxamuze emanzini ibe isichela ithente kanye lezitsha zonke labantu abakade belapho. Kumele ichele wonke umuntu oke wathinta ithambo lofileyo loba ingcwaba loba umuntu obuleweyo loba umuntu ozifeleyo."},{"book":"AmaNani","chapter":"19","verse":"19","text":"Indoda ehlambulukileyo izachela lowo ongcolileyo ngosuku lwesithathu langosuku lwesikhombisa, kuthi-ke ngosuku lwesikhombisa ibisimhlambulula. Umuntu ohlanjululwayo kumele agezise izigqoko zakhe abesegeza umzimba wakhe ngamanzi, Ngalokhokuhlwa uzabe esehlambululukile."},{"book":"AmaNani","chapter":"19","verse":"20","text":"Kodwa umuntu ongcolileyo nxa engazihlambululanga, kumele axotshwe ebantwini, ngoba uzabe eletha ihlazo endlini engcwele kaThixo. Njengoba engachelwanga ngamanzi angcwele, kutsho ukuthi ungcolile."},{"book":"AmaNani","chapter":"19","verse":"21","text":"Lesi yisimiso esimi njalo kubo."},{"book":"AmaNani","chapter":"19","verse":"22","text":"Konke okuthintwe ngumuntu ongcolileyo kuzakuba ngokungcolileyo, kuthi loba ngubani okuthintayo abe ngongcolileyo kuze kuhlwe.”"}]}