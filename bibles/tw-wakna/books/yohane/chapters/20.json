{"data":[{"book":"Yohane","chapter":"20","verse":"1","text":"Kwasida anɔpahema na Maria Magdalene sɔre kɔɔ ɔda no so kohuu sɛ obi apirew ɔbo no afi ɔboda no ano."},{"book":"Yohane","chapter":"20","verse":"2","text":"Ohuu saa no ɔde ahoɔhare kɔɔ Simon Petro ne osuani a Yesu dɔ no no nkyɛn kɔka kyerɛɛ wɔn se, “Nnipa bi akɔfa Awurade amu no afi ɔda no mu na minnim faako a wɔde no akɔto!”"},{"book":"Yohane","chapter":"20","verse":"3","text":"Petro ne saa osuani yi tee asɛm no, wotuu mmirika kɔɔ ɔda no so."},{"book":"Yohane","chapter":"20","verse":"4","text":"Nanso saa osuani yi maa ne mmirika mu yɛɛ den twaa Petro ho koduu hɔ kan."},{"book":"Yohane","chapter":"20","verse":"5","text":"Oduu ɔboda no ano no, wanwura mu. Ɔbɔɔ ne mu ase hwɛɛ mu huu sɛ nwera a wɔde kyekyeree Yesu amu no gu hɔ."},{"book":"Yohane","chapter":"20","verse":"6","text":"Simon Petro de, obeduu hɔ no, owuraa ɔboda no mu. Ohuu nwera a wɔde kyekyeree Yesu amu no sɛ egu hɔ,"},{"book":"Yohane","chapter":"20","verse":"7","text":"a dukuu a wɔde bɔɔ ne ti no nso gu baabi."},{"book":"Yohane","chapter":"20","verse":"8","text":"Afei osuani a oduu ɔboda no ho kan no nso wuraa mu huu saa nneɛma no ma ogye dii."},{"book":"Yohane","chapter":"20","verse":"9","text":"Saa bere no nyinaa na asuafo baanu yi nnya ntee nea Kyerɛwsɛm aka afa Yesu wusɔre ho no ase."},{"book":"Yohane","chapter":"20","verse":"10","text":"Afei asuafo no fii hɔ kɔɔ fie."},{"book":"Yohane","chapter":"20","verse":"11","text":"Nanso Maria de, na ɔda so gyina ɔboda no ho resu. Ogu so resu no, ɔbɔɔ ne mu ase hwɛɛ ɔboda no mu,"},{"book":"Yohane","chapter":"20","verse":"12","text":"na ohuu ɔsoro abɔfo baanu a wɔhyehyɛ ntade fitafitaa a ɔbaako te atifi na ɔbaako nso te anafo wɔ faako a na Yesu amu no da no."},{"book":"Yohane","chapter":"20","verse":"13","text":"Wobisaa no se, “Ɔbea, adɛn na woresu sɛɛ yi?”"},{"book":"Yohane","chapter":"20","verse":"14","text":"Afei otwaa nʼani hwɛɛ nʼakyi na ohuu sɛ obi gyina hɔ a ɛyɛ Yesu, nanso na onnim sɛ ɛyɛ ɔno."},{"book":"Yohane","chapter":"20","verse":"15","text":"Yesu bisaa no se, “Ɔbea, adɛn nti na woresu sɛɛ yi? Hena na worehwehwɛ no?”"},{"book":"Yohane","chapter":"20","verse":"16","text":"Yesu frɛɛ no se, “Maria!”"},{"book":"Yohane","chapter":"20","verse":"17","text":"Yesu ka kyerɛɛ no se, “Nso me mu, efisɛ minnya nkɔɔ mʼAgya nkyɛn ɛ; kɔka kyerɛ mʼasuafo no se, meresan akɔ mʼAgya a ɔyɛ wɔn agya ne me Nyankopɔn a ɔyɛ wɔn nso Nyankopɔn no nkyɛn.”"},{"book":"Yohane","chapter":"20","verse":"18","text":"Maria Magdalene fii hɔ kɔbɔɔ asuafo no amanneɛ se wahu Awurade na ɔkaa asɛm a Yesu ka kyerɛɛ no no kyerɛɛ wɔn."},{"book":"Yohane","chapter":"20","verse":"19","text":"Saa da no ara anwummere a na esiane Yudafo mpanyin no ho hu nti, asuafo no ato wɔn ho pon mu no, Yesu baa ɔdan no mu hɔ kyiaa wɔn se, “Asomdwoe nka mo.”"},{"book":"Yohane","chapter":"20","verse":"20","text":"Okyiaa wɔn wiei no, ɔde ne nsam ne ne mfem kyerɛɛ wɔn. Asuafo no huu Awurade no, wɔn ani gyei yiye."},{"book":"Yohane","chapter":"20","verse":"21","text":"Yesu san kyiaa wɔn bio se, “Asomdwoe nka mo!” Afei ɔka kyerɛɛ wɔn se, “Sɛnea Agya no somaa me no, saa ara na me nso meresoma mo.”"},{"book":"Yohane","chapter":"20","verse":"22","text":"Ɔhome guu wɔn so kae se, “Honhom Kronkron no mmra mo so."},{"book":"Yohane","chapter":"20","verse":"23","text":"Sɛ mode obi bɔne kyɛ no a, wɔde bɛkyɛ no; na sɛ moamfa obi bɔne ankyɛ no a, wɔremfa nkyɛ no.”"},{"book":"Yohane","chapter":"20","verse":"24","text":"Bere a Yesu yii ne ho adi kyerɛɛ asuafo no, na Toma a wɔfrɛ no Ata a ɔyɛ asuafo dumien no mu baako no nni hɔ bi."},{"book":"Yohane","chapter":"20","verse":"25","text":"Bere a asuafo no ka kyerɛɛ no se, “Wɔahu Awurade no!”"},{"book":"Yohane","chapter":"20","verse":"26","text":"Asuafo no san hyiae wɔ nnaawɔtwe akyi a na Toma ka wɔn ho. Ɛwɔ mu sɛ na wɔatoto apon no mu de, nanso Yesu san baa hɔ, kyiaa wɔn bio se, “Asomdwoe nka mo!”"},{"book":"Yohane","chapter":"20","verse":"27","text":"Afei Yesu frɛɛ Toma ka kyerɛɛ no se, “Fa wo nsa bɛka me nsam ne me mfem. Nnye akyinnye bio. Gye di!”"},{"book":"Yohane","chapter":"20","verse":"28","text":"Toma de ahonu kae se, “Wo ne mʼAwurade ne me Nyankopɔn!”"},{"book":"Yohane","chapter":"20","verse":"29","text":"Yesu ka kyerɛɛ no se, “Woahu me no nti, na woagye adi; nhyira nka wɔn a wonhuu me nanso wogye di.”"},{"book":"Yohane","chapter":"20","verse":"30","text":"Yesu yɛɛ anwonwade ahorow bebree kyerɛɛ nʼasuafo no a wɔankyerɛw wɔ saa nhoma yi mu."},{"book":"Yohane","chapter":"20","verse":"31","text":"Nanso biribiara a wɔakyerɛw wɔ saa nhoma yi mu no, wɔakyerɛw sɛnea ɛbɛyɛ a mubegye adi sɛ, Yesu ne Agyenkwa, ne Onyankopɔn Ba no; na sɛ mugye no di a, mubenya nkwa."}]}