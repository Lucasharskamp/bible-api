{"data":[{"book":"1 Masolo ya Kala","chapter":"5","verse":"1","text":"Ribeni azalaki mwana mobali ya liboso ya Isalaele. Kasi lokola asangisaki nzoto na mwasi moko kati na basi ya tata na ye, makoki ya bomwana na ye ya liboso epesamaki epai ya bana mibali ya Jozefi, mwana mobali ya Isalaele. Yango wana bazalaki kotanga ye lisusu te lokola mwana ya liboso. Nzokande, Jozefi akomamaki te na buku ya mabota lokola mwana ya liboso."},{"book":"1 Masolo ya Kala","chapter":"5","verse":"2","text":"Yuda alekaki bandeko na ye nyonso ya mibali na makasi, mpe moto oyo akomaki mokonzi abimaki na nzela na ye. Kasi atako bongo, makoki ya bomwana ya liboso epesamaki kaka epai ya Jozefi."},{"book":"1 Masolo ya Kala","chapter":"5","verse":"3","text":"Tala bana mibali ya Ribeni, mwana mobali ya liboso ya Isalaele :"},{"book":"1 Masolo ya Kala","chapter":"5","verse":"4","text":"Bakitani ya Joeli :"},{"book":"1 Masolo ya Kala","chapter":"5","verse":"5","text":"Mishe, mwana mobali ya Shimei ;"},{"book":"1 Masolo ya Kala","chapter":"5","verse":"6","text":"Beera, mwana mobali ya Bala mpe mokambi ya bato ya Ribeni, oyo Tigilati-Pilezeri, mokonzi ya Asiri, amemaki na bowumbu."},{"book":"1 Masolo ya Kala","chapter":"5","verse":"7","text":"Tala bandeko ya Beera kolanda etuka na bango ndenge bakomami na molongo ya botata na bango :"},{"book":"1 Masolo ya Kala","chapter":"5","verse":"8","text":"Bela, mwana mobali ya Azazi, koko ya Shema, mwana mobali ya Joeli."},{"book":"1 Masolo ya Kala","chapter":"5","verse":"9","text":"Bavandaki na ngambo ya este, longwa na mondelo ya esobe kino na ebale Efrate, pamba te bangombe na bango ekomaki ebele kati na mokili ya Galadi."},{"book":"1 Masolo ya Kala","chapter":"5","verse":"10","text":"Na tango Saulo azalaki mokonzi, babundisaki bato ya Agari mpe balongaki bango. Bavandaki na bandako na bango ya kapo oyo ezalaki na etuka mobimba ya ngambo ya Galadi."},{"book":"1 Masolo ya Kala","chapter":"5","verse":"11","text":"Bakitani ya Gadi bazalaki kovanda pembeni ya bakitani ya Ribeni, na mokili ya Bashani kino na Salika."},{"book":"1 Masolo ya Kala","chapter":"5","verse":"12","text":"Etuka ya Joeli nde elekaki monene, elandamaki na etuka ya Shafami, mpe bituka ya Yaenayi mpe Shafati esukisaki, kati na Bashani."},{"book":"1 Masolo ya Kala","chapter":"5","verse":"13","text":"Bandeko na bango ya mibali kolanda mabota na bango bazalaki :"},{"book":"1 Masolo ya Kala","chapter":"5","verse":"14","text":"Bazalaki bana ya Abiyaili, mwana mobali ya Uri, mwana mobali ya Yaroa, mwana mobali ya Galadi, mwana mobali Mikaeli, mwana mobali ya Yeshishai, mwana mobali ya Yado, mwana mobali ya Buzi."},{"book":"1 Masolo ya Kala","chapter":"5","verse":"15","text":"Ayi, mwana mobali ya Abidieli, mwana mobali ya Guni, azalaki mokambi ya bituka na bango."},{"book":"1 Masolo ya Kala","chapter":"5","verse":"16","text":"Bango nyonso bazalaki kovanda na Galadi, na Bashani, na bamboka na yango ya zingazinga mpe na bilanga nyonso ya Saroni kino na suka na yango."},{"book":"1 Masolo ya Kala","chapter":"5","verse":"17","text":"Batangaki bato nyonso oyo tango Yotami azalaki mokonzi ya Yuda mpe Jeroboami, mokonzi ya Isalaele."},{"book":"1 Masolo ya Kala","chapter":"5","verse":"18","text":"Bakitani ya mabota ya Ribeni, ya Gadi mpe ya ndambo ya libota ya Manase bazalaki bango nyonso nkoto tuku minei na minei na nkama sambo na tuku motoba. Babongamaki mpo na mosala ya soda. Bazalaki bilombe mibali oyo bayebi kosalela nguba, mopanga, tolotolo ; mpe bamilengela mpo na bitumba."},{"book":"1 Masolo ya Kala","chapter":"5","verse":"19","text":"Babundisaki bato ya Agari, ya Yeturi, ya Nafishi mpe ya Nodabi."},{"book":"1 Masolo ya Kala","chapter":"5","verse":"20","text":"Nzambe asungaki bango mpe apesaki bango elonga likolo ya bato ya Agari mpe baninga na bango nyonso oyo bayaki kosunga bango, pamba te babelelaki Yawe na tango ya bitumba. Yawe ayanolaki bango, pamba te batielaki Ye motema."},{"book":"1 Masolo ya Kala","chapter":"5","verse":"21","text":"Bazwaki bibwele ya bato ya Agari : bashamo nkoto tuku mitano, bameme nkoto nkama mibale na tuku mitano, mpe ba-ane nkoto mibale. Bazwaki mpe bakangami nkoto nkama moko :"},{"book":"1 Masolo ya Kala","chapter":"5","verse":"22","text":"mingi bakufaki, pamba te bitumba ezalaki na maboko ya Nzambe. Bavandaki na mokili yango kino na tango ya bowumbu."},{"book":"1 Masolo ya Kala","chapter":"5","verse":"23","text":"Bakitani ya ndambo ya libota ya Manase bavandaki na mokili oyo ezalaki longwa na Bashani kino na Bala-Erimoni, Seniri mpe ngomba Erimoni."},{"book":"1 Masolo ya Kala","chapter":"5","verse":"24","text":"Tala bakambi ya bituka na bango : Eferi, Yisheyi, Elieli, Azirieli, Jeremi, Odavia mpe Yadiele. Bazalaki bilombe ya bitumba, bato bayebana mpe bakambi ya mabota na bango."},{"book":"1 Masolo ya Kala","chapter":"5","verse":"25","text":"Kasi lokola batosaki te Nzambe ya bakoko na bango mpe bakomaki kosalela banzambe ya bato ya mokili oyo Nzambe abebisaki liboso na bango."},{"book":"1 Masolo ya Kala","chapter":"5","verse":"26","text":"Yango wana Nzambe ya Isalaele alamusaki molimo ya Puli, mokonzi ya Asiri, mpe molimo ya Tigilati-Pilezeri, mokonzi ya Asiri, mpo na komema na bowumbu : bato ya libota ya Ribeni, ya libota ya Gadi mpe ya ndambo ya libota ya Manase. Amemaki bango na Ala, na Abori, na Ara mpe na ngambo ya ebale Gozani, epai wapi bazali kovanda kino lelo."},{"book":"1 Masolo ya Kala","chapter":"5","verse":"27","text":"Bana mibali ya Levi :"},{"book":"1 Masolo ya Kala","chapter":"5","verse":"28","text":"Bana mibali ya Keati :"},{"book":"1 Masolo ya Kala","chapter":"5","verse":"29","text":"Bana ya Amirami :"},{"book":"1 Masolo ya Kala","chapter":"5","verse":"30","text":"Eleazari abotaki Pineasi ;"},{"book":"1 Masolo ya Kala","chapter":"5","verse":"31","text":"Abishuwa abotaki Buki ;"},{"book":"1 Masolo ya Kala","chapter":"5","verse":"32","text":"Uzi abotaki Zerakia ;"},{"book":"1 Masolo ya Kala","chapter":"5","verse":"33","text":"Merayoti abotaki Amaria ;"},{"book":"1 Masolo ya Kala","chapter":"5","verse":"34","text":"Ayitubi abotaki Tsadoki ;"},{"book":"1 Masolo ya Kala","chapter":"5","verse":"35","text":"Ayimaatsi abotaki Azaria ;"},{"book":"1 Masolo ya Kala","chapter":"5","verse":"36","text":"Yoanani abotaki Azaria oyo azalaki Nganga-Nzambe kati na Tempelo oyo Salomo atongaki na Yelusalemi."},{"book":"1 Masolo ya Kala","chapter":"5","verse":"37","text":"Azaria abotaki Amaria ;"},{"book":"1 Masolo ya Kala","chapter":"5","verse":"38","text":"Ayitubi abotaki Tsadoki,"},{"book":"1 Masolo ya Kala","chapter":"5","verse":"39","text":"Shalumi abotaki Ilikia ;"},{"book":"1 Masolo ya Kala","chapter":"5","verse":"40","text":"Azaria abotaki Seraya ;"},{"book":"1 Masolo ya Kala","chapter":"5","verse":"41","text":"Yeotsadaki akendeki na bowumbu tango Yawe akabaki Yelusalemi mpe Yuda na maboko ya Nabukodonozori."}]}