{"data":[{"book":"لاویان","chapter":"6","verse":"1","text":"خداوند به موسی فرمود:"},{"book":"لاویان","chapter":"6","verse":"2","text":"«هرگاه کسی نسبت به شخصی گناه کرده، به خداوند خیانت ورزد، و از پس دادن چیزی که پیش او گرو گذاشته شده خودداری نماید یا در امانت خیانت ورزد، یا دزدی کند یا مال همسایه‌اش را غصب نماید،"},{"book":"لاویان","chapter":"6","verse":"3","text":"و یا اینکه در خصوص چیز گمشده‌ای که پیدا کرده است دروغ بگوید و قسم بخورد که پیش او نیست، یا مرتکب هر گناهی از این قبیل شود،"},{"book":"لاویان","chapter":"6","verse":"4-5","text":"روزی که جرم او ثابت شود باید اصل مال را پس دهد و یک پنجم ارزش آن را نیز به آن افزوده، به صاحب مال بپردازد."},{"book":"لاویان","chapter":"6","verse":"6","text":"او باید به عنوان قربانی جبران، یک قوچ بی‌عیب و با ارزش نزد کاهن به خیمۀ ملاقات بیاورد و به خداوند تقدیم کند. این قوچ باید مطابق معیار رسمی، ارزیابی شود."},{"book":"لاویان","chapter":"6","verse":"7","text":"کاهن با این قربانی برای او در حضور خداوند کفاره خواهد کرد و گناه او بخشیده خواهد شد.»"},{"book":"لاویان","chapter":"6","verse":"8","text":"آنگاه خداوند به موسی فرمود:"},{"book":"لاویان","chapter":"6","verse":"9","text":"«این دستورها را در مورد قربانی سوختنی به هارون و پسرانش بده. قربانی سوختنی باید تمام شب بر روی مذبح باشد و آتش مذبح خاموش نشود."},{"book":"لاویان","chapter":"6","verse":"10","text":"صبح روز بعد، کاهن لباس زیر و لباس کتانی خود را بپوشد و خاکستر قربانی سوختنی را برداشته، کنار مذبح بگذارد."},{"book":"لاویان","chapter":"6","verse":"11","text":"سپس لباسش را عوض کند و خاکستر را بیرون از اردوگاه ببرد و در مکان طاهری که برای این کار مقرر شده است، بریزد."},{"book":"لاویان","chapter":"6","verse":"12","text":"کاهن هر روز صبح هیزم تازه بر آن بنهد و قربانی سوختنی روزانه را روی آن بگذارد و چربی قربانی سلامتی را بر آن بسوزاند."},{"book":"لاویان","chapter":"6","verse":"13","text":"آتش مذبح باید همیشه روشن بماند و هرگز خاموش نشود."},{"book":"لاویان","chapter":"6","verse":"14","text":"«قوانین مربوط به هدیهٔ آردی از این قرار است: کاهن برای تقدیم هدیهٔ آردی به خداوند جلوی مذبح بایستد،"},{"book":"لاویان","chapter":"6","verse":"15","text":"سپس مشتی از آرد مرغوب آغشته به روغن زیتون را با کندری که بر آن است بردارد و به عنوان نمونه برای خداوند روی مذبح بسوزاند. این هدیه مورد پسند خداوند خواهد بود."},{"book":"لاویان","chapter":"6","verse":"16","text":"بقیهٔ آرد، متعلق به هارون و پسرانش می‌باشد تا از آن برای خوراک خود استفاده کنند. این آرد باید بدون خمیرمایه پخته شود و در حیاط خیمۀ ملاقات خورده شود."},{"book":"لاویان","chapter":"6","verse":"17","text":"این قسمت از هدیهٔ آردی را که بر آتش به خداوند تقدیم می‌شود، خداوند به کاهنان داده است. مانند قربانی گناه و قربانی جبران، این قسمت از هدیهٔ آردی نیز بسیار مقدّس می‌باشد."},{"book":"لاویان","chapter":"6","verse":"18","text":"پسران هارون نسل اندر نسل می‌توانند این قسمت از هدیه را بخورند. این هدیه که بر آتش به خداوند تقدیم می‌شود، همیشه سهم کاهنان خواهد بود و کس دیگری حق ندارد به آن دست بزند.»"},{"book":"لاویان","chapter":"6","verse":"19","text":"سپس خداوند به موسی فرمود:"},{"book":"لاویان","chapter":"6","verse":"20","text":"«هارون و هر کدام از پسرانش در روزی که برای انتصاب به مقام کاهنی مسح می‌شوند باید یک کیلو آرد مرغوب، به اندازهٔ هدیهٔ آردی روزانه به حضور خداوند بیاورند و نصف آن را در صبح و نصف دیگر را در عصر به خداوند تقدیم کنند."},{"book":"لاویان","chapter":"6","verse":"21","text":"این هدیه باید روی ساج با روغن زیتون پخته شود سپس تکه‌تکه شده، به عنوان هدیهٔ آردی به خداوند تقدیم گردد. این هدیه مورد پسند خداوند خواهد بود."},{"book":"لاویان","chapter":"6","verse":"22","text":"هر کاهنی که به جای پدر خود، کاهن اعظم می‌شود باید در روز انتصاب خود همین هدیه را به خداوند تقدیم کند. این فریضه‌ای ابدی است."},{"book":"لاویان","chapter":"6","verse":"23","text":"هر هدیۀ آردی کاهن باید تماماً سوزانده شود و چیزی از آن خورده نشود.»"},{"book":"لاویان","chapter":"6","verse":"24","text":"خداوند به موسی فرمود:"},{"book":"لاویان","chapter":"6","verse":"25","text":"«این دستورها را در مورد قربانی گناه به هارون و پسرانش بده. این قربانی بسیار مقدّس است و باید در حضور خداوند در جایی ذبح شود که قربانیهای سوختنی را سر می‌برند."},{"book":"لاویان","chapter":"6","verse":"26","text":"کاهنی که قربانی را تقدیم می‌کند، گوشت آن را در حیاط خیمۀ ملاقات که جای مقدّسی است، بخورد."},{"book":"لاویان","chapter":"6","verse":"27","text":"فقط کسانی که تقدیس شده‌اند، یعنی کاهنان، اجازه دارند به این گوشت دست بزنند. اگر خون آن قربانی به لباس ایشان بپاشد باید لباس خود را در مکانی مقدّس بشویند."},{"book":"لاویان","chapter":"6","verse":"28","text":"ظرف سفالینی که گوشت در آن پخته می‌شود باید شکسته شود. اگر گوشت در یک ظرف مسی پخته شده باشد باید آن ظرف را کاملاً تمیز کنند و با آب بشویند."},{"book":"لاویان","chapter":"6","verse":"29","text":"هر مردی از خانوادۀ کاهنان می‌تواند از این گوشت بخورد. این قربانی بسیار مقدّس است."},{"book":"لاویان","chapter":"6","verse":"30","text":"اما در مواردی که خون قربانی گناه برای کفاره در قدس به داخل خیمۀ ملاقات برده می‌شود، گوشت قربانی را نباید خورد بلکه باید تماماً سوزاند."}]}