{"data":[{"book":"Обʼявлення","chapter":"21","verse":"1","text":"Потім я побачив «нове небо та нову землю»,21:1 Див. Іс. 65:17. бо перше небо та перша земля проминули, і моря вже не було."},{"book":"Обʼявлення","chapter":"21","verse":"2","text":"Я побачив святе місто, новий Єрусалим, що сходив із неба від Бога, підготовлений як наречена, прикрашена для свого чоловіка."},{"book":"Обʼявлення","chapter":"21","verse":"3","text":"І я почув від престолу гучний голос, який казав: «Ось Оселя Бога тепер з людьми, і Він житиме з ними. Вони будуть Його народом, і Сам Бог буде з ними їхнім Богом."},{"book":"Обʼявлення","chapter":"21","verse":"4","text":"Він витре кожну сльозу з їхніх очей. Більше не буде смерті, жалоби, плачу чи болю, бо колишнє минуло».21:4 Див. Іс. 25:8; 35:10; 65:19."},{"book":"Обʼявлення","chapter":"21","verse":"5","text":"Той, Хто сидів на престолі, сказав: «Ось Я творю все нове!» І додав: «Запиши це, бо ці слова надійні й правдиві»."},{"book":"Обʼявлення","chapter":"21","verse":"6","text":"Він сказав мені: «Звершилося. Я – Альфа і Омега, Початок і Кінець. Спраглому дам пити даром з джерела живої води."},{"book":"Обʼявлення","chapter":"21","verse":"7","text":"Хто переможе, успадкує це все, і Я буду його Богом, а він буде Мені сином."},{"book":"Обʼявлення","chapter":"21","verse":"8","text":"Що ж до боягузів, невірних, мерзотників, убивць, розпусників, чаклунів, ідолопоклонників та всіх брехунів, то їхня частка – вогняне й сірчане озеро. Це є друга смерть»."},{"book":"Обʼявлення","chapter":"21","verse":"9","text":"Один із семи ангелів, у котрих було сім чаш, наповнених сімома останніми карами, прийшов і сказав мені: «Прийди, я покажу тобі наречену, дружину Агнця»."},{"book":"Обʼявлення","chapter":"21","verse":"10","text":"І він переніс мене в Дусі на велику й високу гору та показав мені святе місто Єрусалим, що сходило з неба від Бога."},{"book":"Обʼявлення","chapter":"21","verse":"11","text":"Воно мало Божу славу, а його сяйво було схоже на дорогоцінний камінь, наче камінь яшми, прозорий, мов кришталь."},{"book":"Обʼявлення","chapter":"21","verse":"12","text":"Він мав велику й високу стіну з дванадцятьма воротами та з дванадцятьма ангелами біля воріт. На воротах були написані імена дванадцяти племен Ізраїля."},{"book":"Обʼявлення","chapter":"21","verse":"13","text":"Три брами були на сході, три – на півночі, три – на півдні й три – на заході."},{"book":"Обʼявлення","chapter":"21","verse":"14","text":"Стіна міста мала дванадцять основ, і на них були імена дванадцяти апостолів Агнця."},{"book":"Обʼявлення","chapter":"21","verse":"15","text":"Ангел, який розмовляв зі мною, мав золоту тростину, щоб виміряти місто, його брами та стіну."},{"book":"Обʼявлення","chapter":"21","verse":"16","text":"Місто було чотирикутне, його довжина була така ж, як ширина. Він виміряв місто тростиною і виявив, що воно має дванадцять тисяч стадіїв21:16 Тобто близько 2200 км.. Його довжина, широта й висота – однакові."},{"book":"Обʼявлення","chapter":"21","verse":"17","text":"Він виміряв і стіну, і вона мала сто сорок чотири лікті за людською мірою, якою користувався ангел."},{"book":"Обʼявлення","chapter":"21","verse":"18","text":"Стіна міста була збудована з яшми, а саме місто – з чистого, як прозоре скло, золота."},{"book":"Обʼявлення","chapter":"21","verse":"19","text":"Основи міських стін були прикрашені різними видами дорогоцінного каменю. Перший був із яшми, другий – із сапфіру, третій – з агата, четвертий – зі смарагду,"},{"book":"Обʼявлення","chapter":"21","verse":"20","text":"п’ятий – з оніксу, шостий – з рубіна, сьомий – з хризоліту, восьмий – з берилу, дев’ятий – з топазу, десятий – з бірюзи, одинадцятий – з гіацинту й дванадцятий – з аметисту."},{"book":"Обʼявлення","chapter":"21","verse":"21","text":"Дванадцять воріт були дванадцятьма перлинами, кожні ворота були з однієї перлини. Велика вулиця міста була з чистого золота, як прозоре скло."},{"book":"Обʼявлення","chapter":"21","verse":"22","text":"Я не бачив у місті храму, бо його Храм – це Господь Бог Вседержитель і Агнець."},{"book":"Обʼявлення","chapter":"21","verse":"23","text":"Місто не потребує сонця чи місяця, щоб світили в ньому, бо слава Божа освітлює його, а Агнець – його світильник.21:23 Див. Іс. 60:19-20."},{"book":"Обʼявлення","chapter":"21","verse":"24","text":"Народи будуть ходити в його світлі, і земні царі приноситимуть туди свою славу."},{"book":"Обʼявлення","chapter":"21","verse":"25","text":"Його ворота ніколи не будуть зачинені вдень, а ночі там не буде."},{"book":"Обʼявлення","chapter":"21","verse":"26","text":"І принесуть до нього славу й честь народів."},{"book":"Обʼявлення","chapter":"21","verse":"27","text":"У нього не ввійде ніщо нечисте і той, хто чинить ганебне та обманює, а лише той, хто записаний в книзі життя Агнця."}]}