{"data":[{"book":"Markús","chapter":"11","verse":"1","text":"Þegar þeir komu til Betfage og Betaníu, sem eru smáþorp við Olíufjallið, skammt frá Jerúsalem, sendi Jesús tvo lærisveina sinna á undan sér."},{"book":"Markús","chapter":"11","verse":"2","text":"„Farið í þorpið þarna á móti,“ sagði hann. „Þegar þið komið þangað, munuð þið finna ösnufola sem enginn hefur komið á bak. Leysið hann og færið mér."},{"book":"Markús","chapter":"11","verse":"3","text":"Ef einhver spyr hvers vegna þið gerið þetta, skuluð þið segja: „Meistari okkar þarf á honum að halda, en hann skilar honum fljótt aftur“.“"},{"book":"Markús","chapter":"11","verse":"4-5","text":"Mennirnir tveir fóru og fundu folann bundinn hjá húsi nokkru við eina götuna. Meðan þeir voru að leysa hann, spurðu menn sem þar voru: „Hvers vegna leysið þið folann?“"},{"book":"Markús","chapter":"11","verse":"6","text":"Þeir svöruðu eins og Jesús hafði sagt þeim að gera og þá leyfðu mennirnir þeim að taka hann."},{"book":"Markús","chapter":"11","verse":"7","text":"Síðan fóru þeir með folann til Jesú. Lærisveinarnir lögðu yfirhafnir sínar á hann og Jesús settist á bak."},{"book":"Markús","chapter":"11","verse":"8","text":"Margir í mannþyrpingunni lögðu yfirhafnir sínar á veginn þar sem Jesús fór, en aðrir lögðu laufgaðar greinar og strá sem þeir höfðu skorið af ökrunum."},{"book":"Markús","chapter":"11","verse":"9","text":"Athygli allra beindist að Jesú og fólkið gekk í hópum á undan og eftir og hrópaði: „Blessaður sé konungurinn, sem kemur í nafni Drottins!“"},{"book":"Markús","chapter":"11","verse":"10","text":"„Lofaður sé Guð, því hann endurreisir konungdóm Davíðs…“ „Lengi lifi Drottinn himnanna!“"},{"book":"Markús","chapter":"11","verse":"11","text":"Þegar Jesús var kominn til Jerúsalem, fór hann inn í musterið, gekk um og virti allt gaumgæfilega fyrir sér. Um kvöldið fór hann út til Betaníu ásamt lærisveinunum tólf og gisti þar."},{"book":"Markús","chapter":"11","verse":"12","text":"Þegar þeir fóru frá Betaníu daginn eftir, fann Jesús til hungurs."},{"book":"Markús","chapter":"11","verse":"13","text":"Þá kom hann auga á laufgað fíkjutré skammt frá. Hann gekk að trénu til að athuga hvort á því væru nokkrar fíkjur. Þar var aðeins lauf að finna, engar fíkjur, því þetta var snemma árs og fíkjurnar enn ekki sprottnar."},{"book":"Markús","chapter":"11","verse":"14","text":"Þá sagði Jesús við tréð, svo lærisveinarnir heyrðu: „Aldrei framar munt þú ávöxt bera!“"},{"book":"Markús","chapter":"11","verse":"15","text":"Þegar til Jerúsalem kom, fór hann upp í musterið og rak út kaupmennina og viðskiptavini þeirra. Hann hratt um koll stólum dúfnasalanna og borðum þeirra sem skiptu mynt,"},{"book":"Markús","chapter":"11","verse":"16","text":"og stöðvaði þá sem voru að bera inn alls konar söluvarning."},{"book":"Markús","chapter":"11","verse":"17","text":"Hann sagði við þá: „Guðs orð segir: „Musteri mitt á að vera bænastaður fyrir allar þjóðir, en þið hafið breytt því í ræningjabæli“.“"},{"book":"Markús","chapter":"11","verse":"18","text":"Þegar æðstu prestarnir og aðrir leiðtogar þjóðarinnar fréttu þetta, ræddu þeir hvernig þeir gætu ráðið Jesú af dögum, en þeir óttuðust uppþot meðal fólksins, sem líkaði vel það sem Jesús sagði."},{"book":"Markús","chapter":"11","verse":"19","text":"Þetta kvöld fóru Jesús og lærisveinarnir út úr borginni eins og þeir voru vanir."},{"book":"Markús","chapter":"11","verse":"20","text":"Morguninn eftir, þegar þeir gengu framhjá fíkjutrénu, sáu þeir að það hafði visnað frá rótum."},{"book":"Markús","chapter":"11","verse":"21","text":"Þá minntist Pétur þess sem Jesús hafði sagt við tréð daginn áður og hrópaði: „Sjáðu, meistari! Fíkjutréð, sem þú formæltir, er visnað!“"},{"book":"Markús","chapter":"11","verse":"22-23","text":"„Ég segi ykkur satt,“ sagði Jesús. „Ef þið trúið á Guð, þá getið þið sagt við Olíufjallið: „Upp með þig og steypstu í hafið“ og það mundi hlýða. Skilyrðið er trú sem ekki efast um mátt Guðs."},{"book":"Markús","chapter":"11","verse":"24","text":"Og takið nú eftir! Þið getið beðið um hvað sem er og ef þið trúið, þá fáið þið það!"},{"book":"Markús","chapter":"11","verse":"25","text":"En áður en þið biðjið, fyrirgefið þá þeim sem þið hafið gert eitthvað á móti, svo að faðirinn á himnum geti fyrirgefið ykkur syndir ykkar.“"},{"book":"Markús","chapter":"11","verse":"26-28","text":"Þeir komu nú aftur til Jerúsalem. Jesús var á gangi í musterinu þegar æðstu prestarnir og aðrir leiðtogar þjóðarinnar komu til hans og sögðu ákveðnir: „Hvað gengur eiginlega á hér? Hver gaf þér vald til að reka kaupmennina burt héðan?“"},{"book":"Markús","chapter":"11","verse":"29","text":"Jesús svaraði: „Það skal ég segja ykkur, ef þið svarið fyrst einni spurningu:"},{"book":"Markús","chapter":"11","verse":"30","text":"Var Jóhannes skírari sendiboði Guðs eða ekki? Svarið mér!“"},{"book":"Markús","chapter":"11","verse":"31","text":"Þeir báru saman ráð sín og sögðu: „Ef við svörum já, þá mun hann segja: „Jæja, hvers vegna trúðuð þið þá ekki orðum hans?“"},{"book":"Markús","chapter":"11","verse":"32","text":"en ef við segjum nei, þá mun fólkið tryllast.“ (Fólkið trúði því statt og stöðugt að Jóhannes hefði verið spámaður.)"},{"book":"Markús","chapter":"11","verse":"33","text":"Þeir svöruðu því: „Við vitum það ekki.“"}]}