{"data":[{"book":"1 Samuel","chapter":"8","verse":"1","text":"Samuel bɔɔ akwakoraa no, oyii ne mmabarima sɛ wɔnyɛ Israel atemmufo."},{"book":"1 Samuel","chapter":"8","verse":"2","text":"Nʼabakan no din de Yoel, na ne ba a ɔto so abien no din de Abiya. Na wɔyɛ atemmufo wɔ Beer-Seba."},{"book":"1 Samuel","chapter":"8","verse":"3","text":"Nanso na ne mmabarima no nte sɛ wɔn agya. Wɔyɛɛ sikanibere, gyigyee adanmude, san buu ntɛnkyew."},{"book":"1 Samuel","chapter":"8","verse":"4","text":"Enti Israel mpanyimfo nyinaa hyiaa Samuel wɔ Rama ne no bedii saa asɛm yi ho nkɔmmɔ."},{"book":"1 Samuel","chapter":"8","verse":"5","text":"Wɔka kyerɛɛ no se, “Woabɔ akwakoraa, na wo mmabarima nso nnantew wʼakwan so; enti si ɔhene na onni yɛn anim sɛnea aman bebree yɛ no no.”"},{"book":"1 Samuel","chapter":"8","verse":"6","text":"Wɔn abisade no anyɛ Samuel dɛ nti, ɔkɔɔ Awurade anim kobisaa akwankyerɛ."},{"book":"1 Samuel","chapter":"8","verse":"7","text":"Na Awurade ka kyerɛɛ Samuel se, “Tie nsɛm a ɔmanfo no reka kyerɛ wo no na yɛ. Ɛnyɛ wo na wɔapo, na mmom, me na wɔapo me, sɛ minnni wɔn so hene bio."},{"book":"1 Samuel","chapter":"8","verse":"8","text":"Efi bere a miyii wɔn fii Misraim no besi nnɛ yi no, wɔakɔ so apo me akodi anyame afoforo akyi; na nnɛ yi, saa ara na wɔde reyɛ wo."},{"book":"1 Samuel","chapter":"8","verse":"9","text":"Ɛno nti, tie wɔn, nanso bɔ wɔn kɔkɔ anibere so, na ma wonhu ɔkwan a ɔhene a ɔrebedi wɔn so no de wɔn bɛfa so.”"},{"book":"1 Samuel","chapter":"8","verse":"10","text":"Enti Samuel kaa Awurade kɔkɔbɔ no kyerɛɛ nnipa no."},{"book":"1 Samuel","chapter":"8","verse":"11","text":"“Sɛɛ na ɔhene ne mo bɛtena. Ɔhene bɛtwe mo mmabarima na wama wɔde ne nteaseɛnam ne apɔnkɔ asom, na wama wɔn atu mmirika adi ne nteaseɛnam anim."},{"book":"1 Samuel","chapter":"8","verse":"12","text":"Ebinom bɛyɛ nʼakofo mpem ne aduonum so asahene, na ebinom nso ayɛ nkoa ma wɔafuntum nʼasase, na wɔatwa ne nnɔbae, na afoforo ayɛ nʼakode ne ne teaseɛnam ho nneɛma."},{"book":"1 Samuel","chapter":"8","verse":"13","text":"Ɔhene no begye mo mmabea afi mo nsam, na wahyɛ wɔn ama wɔanoa nnuan, na wɔato nnuan, na wɔayɛ nnuhuam nso ama no."},{"book":"1 Samuel","chapter":"8","verse":"14","text":"Obegye mo mfuw ne mo bobe mfuw ne mo ngo mfuw a eye no afi mo nsam, na ɔde ama ɔno ankasa nʼasomfo."},{"book":"1 Samuel","chapter":"8","verse":"15","text":"Obegye mo nnɔbae mu nkyɛmu du mu baako, na wakyekyɛ ama nʼadwumayɛfo ne nʼasomfo."},{"book":"1 Samuel","chapter":"8","verse":"16","text":"Ɔbɛpɛ sɛ obenya mo mfenaa ne nkoa, na wagye mo anantwi papa ne mo mfurum de wɔn ayɛ nʼadwuma."},{"book":"1 Samuel","chapter":"8","verse":"17","text":"Obegye mo nguan mu nkyɛmu du mu baako na moayɛ nʼasomfo."},{"book":"1 Samuel","chapter":"8","verse":"18","text":"Sɛ da no du a, mobɛsrɛ ahomegye afi saa ɔhene a morepɛ no no nkyɛn, nanso Awurade remmoa mo.”"},{"book":"1 Samuel","chapter":"8","verse":"19","text":"Nanso ɔmanfo no antie Samuel kɔkɔbɔ no. Asɛm a wɔkae ara ne se, “Yɛpɛ ɔhene."},{"book":"1 Samuel","chapter":"8","verse":"20","text":"Yɛpɛ sɛ yɛyɛ sɛ aman a wɔatwa yɛn ho ahyia no. Yɛn hene bedi yɛn so, na wadi yɛn anim akɔ ɔko.”"},{"book":"1 Samuel","chapter":"8","verse":"21","text":"Enti Samuel kaa asɛm a nkurɔfo no ka kyerɛɛ no no kyerɛɛ Awurade,"},{"book":"1 Samuel","chapter":"8","verse":"22","text":"na Awurade buae se, “Yɛ nea wɔreka no ma wɔn, na ma wɔn ɔhene.” Afei, Samuel penee so, na ɔmaa obiara kɔɔ ne kurom."}]}