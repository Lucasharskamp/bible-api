{"data":[{"book":"متی","chapter":"12","verse":"1","text":"در یکی از آن روزها، عیسی در روز شبّات12‏:1 «شَبّات»، یا «سَبّت» (مصادف با شنبه)، در گاهشمار یهودیان، روز هفتم هفته به شمار می‌آمد که طبق دستور خدا، روز مقدّسی تلقی می‌شد و یهودیان نمی‌بایست هیچ کاری در آن انجام می‌دادند بلکه به استراحت و عبادت می‌پرداختند. با شاگردان خود از میان کشتزارهای گندم می‌گذشت. شاگردانش که گرسنه بودند، شروع به چیدن خوشه‌های گندم و خوردن دانه‌های آن کردند."},{"book":"متی","chapter":"12","verse":"2","text":"اما فریسی‌ها وقتی این را دیدند، اعتراض‌کنان گفتند: «ببین، شاگردان تو با خوشه‌چینی در روز شبّات، احکام مذهبی را زیر پا می‌گذارند.»"},{"book":"متی","chapter":"12","verse":"3","text":"عیسی در پاسخ فرمود: «مگر در کتب مقدّس نخوانده‌اید که وقتی داوود پادشاه و یارانش گرسنه بودند، چه کردند؟"},{"book":"متی","chapter":"12","verse":"4","text":"او وارد معبد شد و خودش و همراهانش با خوردن گِرده‌های نان حضور، احکام مذهبی را زیر پا گذاشتند، زیرا فقط کاهنان اجازه داشتند از آن نان بخورند."},{"book":"متی","chapter":"12","verse":"5","text":"یا مگر در توراتِ موسی نخوانده‌اید که کاهنانی که در معبد مشغول خدمت هستند، اجازه دارند حتی در روز شبّات نیز کار کنند؟"},{"book":"متی","chapter":"12","verse":"6","text":"به شما می‌گویم در اینجا کسی هست که از معبد نیز بزرگتر است."},{"book":"متی","chapter":"12","verse":"7","text":"اما اگر معنی این جمله از کتب مقدّس را درک می‌کردید که می‌فرماید: ”من از شما انتظار دارم رحم داشته باشید، نه اینکه قربانی تقدیم کنید“، در آن صورت، شاگردان مرا که خطایی نکرده‌اند محکوم نمی‌کردید."},{"book":"متی","chapter":"12","verse":"8","text":"زیرا پسر انسان12‏:8 «پسر انسان» لقبی است که عیسی برای خود به کار می‌برد.، صاحب اختیار شبّات نیز هست.»"},{"book":"متی","chapter":"12","verse":"9","text":"آنگاه عیسی به کنیسۀ آنها رفت،"},{"book":"متی","chapter":"12","verse":"10","text":"و در آنجا مردی را دید که دستش از کار افتاده بود. فریسی‌ها از عیسی پرسیدند: «آیا شریعت به شخص اجازه می‌دهد در روز شبّات کسی را شفا دهد؟» البته آنها قصد داشتند از پاسخ او بهانه‌ای بیابند تا بر او اتهام وارد سازند."},{"book":"متی","chapter":"12","verse":"11","text":"عیسی در پاسخ فرمود: «اگر یکی از شما گوسفندی داشته باشد که در روز شبّات در گودالی بیفتد، آیا برای بیرون آوردن آن، کاری انجام نخواهید داد؟"},{"book":"متی","chapter":"12","verse":"12","text":"اما ارزش انسان چقدر بیشتر از گوسفند است! پس طبق شریعت انجام کار نیک در روز شبّات روا است!»"},{"book":"متی","chapter":"12","verse":"13","text":"آنگاه به آن مرد گفت: «دستت را دراز کن!» و وقتی چنین کرد، آن دستش نیز مانند دست دیگرش سالم شد."},{"book":"متی","chapter":"12","verse":"14","text":"پس از آن فریسی‌ها بیرون رفتند و جلسه تشکیل دادند تا برای قتل او توطئه بچینند."},{"book":"متی","chapter":"12","verse":"15","text":"اما عیسی که از توطئۀ آنان آگاه بود، آن ناحیه را ترک گفت، و عدهٔ زیادی به دنبال او روانه شدند. او تمام بیماران ایشان را شفا بخشید،"},{"book":"متی","chapter":"12","verse":"16","text":"اما با تأکید از آنها خواست تا به دیگران نگویند که او کیست."},{"book":"متی","chapter":"12","verse":"17","text":"و به این ترتیب، پیشگویی اشعیای نبی دربارۀ او به انجام رسید، که می‌فرماید:"},{"book":"متی","chapter":"12","verse":"18","text":"«این است خدمتگزار من، که او را برگزیده‌ام. او محبوب من است و مایۀ خشنودی من. روح خود را بر او خواهم نهاد، و او عدل و انصاف را به قومها اعلان خواهد کرد."},{"book":"متی","chapter":"12","verse":"19","text":"او نخواهد جنگید و فریاد نخواهد زد و صدایش را در کوی و برزن بلند نخواهد کرد."},{"book":"متی","chapter":"12","verse":"20","text":"نِیِ خردشده را نخواهد شکست، و شعلۀ شمعی را که سوسو می‌زند، خاموش نخواهد کرد. او سرانجام عدل و انصاف را به پیروزی خواهد رساند."},{"book":"متی","chapter":"12","verse":"21","text":"و نامش مایهٔ امید همۀ قومها خواهد بود.»12‏:21 اشعیا ۴۲‏:۱‏‑۴ (نسخۀ یونانی)."},{"book":"متی","chapter":"12","verse":"22","text":"سپس، مرد دیوزده‌ای را نزدش آوردند که هم کور بود و هم لال. عیسی او را شفا بخشید، به‌طوری که توانست هم حرف بزند و هم ببیند."},{"book":"متی","chapter":"12","verse":"23","text":"مردم همه تعجب کردند و گفتند: «آیا ممکن است که عیسی، همان پسر داوود و مسیح موعود باشد؟»"},{"book":"متی","chapter":"12","verse":"24","text":"اما وقتی خبر این معجزه به گوش فریسیان رسید، گفتند: «او ارواح پلید را به قدرت شیطان12‏:24 یونانی: بعلزبول.، رئیس ارواح پلید، بیرون می‌راند.»"},{"book":"متی","chapter":"12","verse":"25","text":"عیسی از افکار ایشان آگاهی یافت و فرمود: «هر مملکتی که دچار جنگ داخلی شود، نابودی‌اش حتمی است. شهر یا خانه‌ای نیز که در آن در اثر دشمنی‌ها تفرقه ایجاد گردد، از هم فرو خواهد پاشید."},{"book":"متی","chapter":"12","verse":"26","text":"حال اگر شیطان بخواهد شیطان را بیرون کند، به این معنی است که تجزیه شده و با خودش می‌جنگد. پس چگونه حکومتش پایدار خواهد ماند؟"},{"book":"متی","chapter":"12","verse":"27","text":"و اگر قدرت من از شیطان است، تکلیف مریدان شما چه خواهد شد، زیرا ایشان نیز ارواح پلید اخراج می‌کنند؟ از این رو، ایشان شما را به خاطر حرفی که زدید، محکوم خواهند ساخت!"},{"book":"متی","chapter":"12","verse":"28","text":"اما اگر من به‌وسیلهٔ روح خدا، ارواح پلید را بیرون می‌کنم، پس بدانید که ملکوت خدا به میان شما آمده است."},{"book":"متی","chapter":"12","verse":"29","text":"و نیز چگونه امکان دارد شخص به خانۀ مردی قوی مانند شیطان داخل شود و اموال او را غارت کند؟ فقط شخصی نیرومندتر از او می‌تواند چنین کند، کسی که بتواند او را ببندد و بعد خانه‌اش را غارت کند."},{"book":"متی","chapter":"12","verse":"30","text":"«هر که با من نباشد، بر ضد من است، و هر که با من کار نکند، در واقع علیه من کار می‌کند."},{"book":"متی","chapter":"12","verse":"31","text":"«پس به شما می‌گویم، هر نوع گناه و هر کفری قابل بخشایش است – به‌جز کفر به روح‌القدس که هرگز آمرزیده نخواهد شد."},{"book":"متی","chapter":"12","verse":"32","text":"هر سخنی که برضد پسر انسان گفته شود، قابل بخشایش است، اما هر که برضد روح‌القدس سخن گوید، هرگز آمرزیده نخواهد شد، نه در این دنیا، و نه در دنیای بعد."},{"book":"متی","chapter":"12","verse":"33","text":"«درخت را از میوه‌اش می‌توان شناخت. اگر درخت خوب باشد، میوه‌اش نیز خوب خواهد بود. و اگر درخت بد باشد، میوه‌اش هم بد خواهد بود."},{"book":"متی","chapter":"12","verse":"34","text":"ای افعی‌زاده‌ها! شما که باطن‌تان اینقدر بد است، چگونه می‌توانید سخنان نیکو و درست بر زبان بیاورید؟ زیرا زبان از آنچه دل از آن پر است، سخن می‌گوید."},{"book":"متی","chapter":"12","verse":"35","text":"شخص نیکو از خزانۀ دل نیکویش، چیزهای نیکو بیرون می‌آوَرَد، و انسان شریر از خزانۀ دل بدش، چیزهای شریرانه."},{"book":"متی","chapter":"12","verse":"36","text":"این را نیز به شما می‌گویم که انسان برای هر سخن پوچ که بر زبان می‌راند، باید در روز داوری به خدا حساب پس بدهد."},{"book":"متی","chapter":"12","verse":"37","text":"پس گفته‌هایتان یا شما را تبرئه خواهند کرد، یا محکوم.»"},{"book":"متی","chapter":"12","verse":"38","text":"روزی برخی از علمای دین و عده‌ای از فریسی‌ها نزد عیسی آمدند و گفتند: «استاد، می‌خواهیم آیتی به ما نشان بدهی تا اقتدار خود را ثابت کنی.»"},{"book":"متی","chapter":"12","verse":"39","text":"اما عیسی پاسخ داد و فرمود: «نسل شریر و زناکار آیتی می‌طلب! اما تنها آیتی که به ایشان می‌دهم، آیت یونس نبی است."},{"book":"متی","chapter":"12","verse":"40","text":"زیرا همان‌طور که یونس سه روز و سه شب در شکم آن ماهی بزرگ ماند، پسر انسان نیز سه روز و سه شب در دل زمین خواهد ماند."},{"book":"متی","chapter":"12","verse":"41","text":"در روز داوری، مردم نینوا بر ضد این نسل به پا خاسته، آن را محکوم خواهند ساخت، زیرا ایشان با شنیدن موعظهٔ یونس توبه کردند. و اکنون کسی بزرگتر از یونس در اینجا هست، اما حاضر نیستید توبه کنید."},{"book":"متی","chapter":"12","verse":"42","text":"در روز داوری، ملکهٔ سبا برخواهد خاست و مردم این دوره و زمانه را محکوم خواهد ساخت، زیرا او با زحمت فراوان، راهی دراز را پیمود تا بتواند سخنان حکیمانۀ سلیمان را بشنود. اما شخصی برتر از سلیمان در اینجاست، اما چه کم هستند کسانی که به او گوش می‌دهند."},{"book":"متی","chapter":"12","verse":"43","text":"«وقتی یک روح پلید، کسی را ترک می‌کند، به صحراهای بی‌آب می‌رود تا جایی برای استراحت بیابد، اما نمی‌یابد."},{"book":"متی","chapter":"12","verse":"44","text":"پس می‌گوید: ”به شخصی که از او درآمدم، باز می‌گردم.“ پس باز می‌گردد و می‌بیند که خانۀ قبلی‌اش خالی، جاروشده و مرتب است."},{"book":"متی","chapter":"12","verse":"45","text":"سپس هفت روح دیگر پیدا می‌کند که از خودش هم پلید‌تر هستند، و وارد آن شخص شده، در آنجا زندگی می‌کنند. به این ترتیب، وضع آن شخص بدتر از قبل می‌شود. تجربۀ این نسل شریر نیز چنین خواهد بود.»"},{"book":"متی","chapter":"12","verse":"46","text":"در همان حال که عیسی با جماعت سخن می‌گفت، مادر و برادرانش بیرون ایستاده بودند و می‌خواستند با او صحبت کنند."},{"book":"متی","chapter":"12","verse":"47","text":"پس شخصی به او گفت: «مادر و برادرانت بیرون ایستاده‌اند و می‌خواهند با تو صحبت کنند.»"},{"book":"متی","chapter":"12","verse":"48","text":"عیسی در پاسخ فرمود: «مادر من کیست؟ برادرانم چه کسانی هستند؟»"},{"book":"متی","chapter":"12","verse":"49","text":"سپس به شاگردانش اشاره کرد و گفت: «اینها هستند مادر و برادران من."},{"book":"متی","chapter":"12","verse":"50","text":"هر که ارادۀ پدر آسمانی مرا به‌جا آوَرَد، او برادر و خواهر و مادر من است!»"}]}