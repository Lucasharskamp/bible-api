{"data":[{"book":"Wuok","chapter":"26","verse":"1","text":"“Los Hemb Romo gi pasia apar mar law mayom momin man-gi rangi marambulu gi maralik kod marakwaro ka ogorie kido mar malaika mar kerubi gi jagoro molony."},{"book":"Wuok","chapter":"26","verse":"2","text":"Pasiago duto nyaka bed maromre ka borne romo fut piero angʼwen gariyo to lachne romo fut auchiel."},{"book":"Wuok","chapter":"26","verse":"3","text":"Riw pasia abich kanyakla kendo abich modongʼ bende iriw"},{"book":"Wuok","chapter":"26","verse":"4","text":"Los tonde milierogo pasia e riak pasia man-gi range marambulu kendo itim kamano e riak pasia matungʼ komachielo."},{"book":"Wuok","chapter":"26","verse":"5","text":"Los tonde piero abich e riak pasia achiel kendo tonde piero abich mamoko e riak pasia komachielo ka tonde moliergo pasiago omanyore."},{"book":"Wuok","chapter":"26","verse":"6","text":"Eka ilosi ramaki piero abich mag dhahabu kendo ti kodgi kuom riwo pasia ariyogo kanyakla mondo omi Hemb Romo obed gimoro achiel."},{"book":"Wuok","chapter":"26","verse":"7","text":"“Los pasia apar gachiel mag yie diek ne hema mondo oumgo Hemb Romo."},{"book":"Wuok","chapter":"26","verse":"8","text":"Pasia apar gachielgo duto nyaka romre ka bor moro ka moro romo fut piero angʼwen gabich to lachgi romo fut auchiel."},{"book":"Wuok","chapter":"26","verse":"9","text":"Riw pasia abich kanyakla mondo obed gimoro achiel kendo auchiel modongʼ riw obed achiel. Ban pasia mar auchiel nyadiriyo e nyim hema."},{"book":"Wuok","chapter":"26","verse":"10","text":"Los tonde milierogo pasia piero abich e giko riak pasia konchiel kendo tonde milierogo pasia e giko riak pasia komachielo."},{"book":"Wuok","chapter":"26","verse":"11","text":"Eka ilos ramaki mag mula piero abich kendo iketgi e tonde mitweyogo hema mondo oriwgi kaka gimoro achiel."},{"book":"Wuok","chapter":"26","verse":"12","text":"Kuom bath pasia momedore, nus pasia momedoreno enolier e tok Hemb Romo."},{"book":"Wuok","chapter":"26","verse":"13","text":"Pasia mag hemano nobed fut achiel gi nus e bathe koni gi koni; to bathe modongʼ nolier e bath Hemb Romo mondo oume."},{"book":"Wuok","chapter":"26","verse":"14","text":"Losne hemano raum mar pien rombe molok gi range makwar kendo iniume gi piende monyongʼ mayom mag le mag nam."},{"book":"Wuok","chapter":"26","verse":"15","text":"“Los sirni mochungʼ mag yiend siala ne Hemb Romo."},{"book":"Wuok","chapter":"26","verse":"16","text":"Siro ka siro borne nobed fut apar gabich to lachne nobed fut ariyo gi nus,"},{"book":"Wuok","chapter":"26","verse":"17","text":"kipimo siro ka siro maromre gi nyawadgi. Los sirni duto mag Hemb Romo machalre."},{"book":"Wuok","chapter":"26","verse":"18","text":"Kiloso sirnigo, to nyaka ilos sirni piero ariyo migerogo bath Hemb Romo mochomo yo milambo"},{"book":"Wuok","chapter":"26","verse":"19","text":"kendo ilos rachungi mar taya piero angʼwen mag fedha miketo e bwogi, ka rachungi ariyo iketo e bwo sirni ariyo momanyore."},{"book":"Wuok","chapter":"26","verse":"20","text":"Kuom bath Hemb Romo komachielo man koma ochomo yo nyandwat, bende ilosne sirni piero ariyo"},{"book":"Wuok","chapter":"26","verse":"21","text":"kod rachungi piero angʼwen mag fedha, ka siro ka siro otingʼo rachungi ariyo ariyo."},{"book":"Wuok","chapter":"26","verse":"22","text":"Los sirni auchiel ne bathe mochwalore mochomo yo podho chiengʼ mar Hemb Romo,"},{"book":"Wuok","chapter":"26","verse":"23","text":"kendo ilos sirni ariyo mibiro ketoe konde ariyo man yo tok Hemb Romo."},{"book":"Wuok","chapter":"26","verse":"24","text":"E konde ariyogi nyaka riw sirni ariyo chakre e tiende nyaka e wiye malo, kendo oriwgi gi nyange modol, giduto ariyogo ginibed machal kamano."},{"book":"Wuok","chapter":"26","verse":"25","text":"Omiyo sirni duto nobed aboro, to rachungi duto mag fedha nobed apar gauchiel ka siro ka siro otingʼo rachungi ariyo ariyo."},{"book":"Wuok","chapter":"26","verse":"26","text":"“Bende losuru yiende miriwo mag yiend siala; ka abich oket ne sirni mantie bathe konchiel mar Hemb Romo,"},{"book":"Wuok","chapter":"26","verse":"27","text":"kendo abich mamoko oketi e bathe komachielo kendo sirni abich modongʼ omak sirni mane omakgo katoke mochomo yo podho chiengʼ mar Hemb Romo."},{"book":"Wuok","chapter":"26","verse":"28","text":"Raidhi madiere noa tungʼ nyaka tungʼ e dier sirnigo."},{"book":"Wuok","chapter":"26","verse":"29","text":"Baw sirnigo gi dhahabu kendo los ratege mag dhahabu mondo omak raidhi miriwogo. Bende baw raidhigo gi dhahabu."},{"book":"Wuok","chapter":"26","verse":"30","text":"“Gur Hemb Romono kaluwore gi kaka ne anyisi ewi got."},{"book":"Wuok","chapter":"26","verse":"31","text":"“Los pasia mar law mayom momin mar range marambulu, maralik kod marakwaro, moketie kido mar malaika mar kerubi mondo ogorie gi jagoro molony."},{"book":"Wuok","chapter":"26","verse":"32","text":"Liere gi rangʼaw molos gi dhahabu e sirni angʼwen mag siala mobaw gi dhahabu kendo mochungi ewi rachungi angʼwen mag fedha."},{"book":"Wuok","chapter":"26","verse":"33","text":"Lier pasiano gi ramaki kendo ket Sandug Rapar e tok pasiano. Pasiano biro pogo Kama Ler gi Kama Ler Moloyo."},{"book":"Wuok","chapter":"26","verse":"34","text":"Ket raum mar pwodhruok ewi Sandug Rapar ei Kama Ler Moloyo."},{"book":"Wuok","chapter":"26","verse":"35","text":"Ket mesa oko mar pasiano koma ochomo yo nyandwat mar Hemb Romo kendo ket rachungi taya kochomore kode e yo milambo mar Hemb Romo."},{"book":"Wuok","chapter":"26","verse":"36","text":"“Los pasia mar law mayom momin mar range marambulu, maralik kod marakwaro ma en tich mar jachwecho molony mondo ongʼaw e dhoranga Hemb Romo."},{"book":"Wuok","chapter":"26","verse":"37","text":"Los ramaki mag dhahabu kod sirni abich mag yiend siala mobaw gi dhahabu. Bende ilosi rachungi mag mula abich ni sirnigo."}]}