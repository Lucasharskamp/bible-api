{"data":[{"book":"Zacharjáš","chapter":"6","verse":"1","text":"Potom opět pozdvihna očí svých, viděl jsem, a aj, čtyři vozové vycházeli z prostředku dvou hor, hory pak ty byly hory ocelivé."},{"book":"Zacharjáš","chapter":"6","verse":"2","text":"V prvním voze byli koni ryzí, a v druhém voze byli koni vraní,"},{"book":"Zacharjáš","chapter":"6","verse":"3","text":"V voze pak třetím koni bílí, a v voze čtvrtém koni strakatí a hnědí."},{"book":"Zacharjáš","chapter":"6","verse":"4","text":"Tedy odpovídaje, řekl jsem andělu, kterýž mluvil se mnou: Co tyto věci, pane můj?"},{"book":"Zacharjáš","chapter":"6","verse":"5","text":"I odpověděl anděl ten a řekl mi: To jsou čtyři větrové nebeští, vycházející odtud, kdež stáli před Panovníkem vší země."},{"book":"Zacharjáš","chapter":"6","verse":"6","text":"Koni vraní zapřežení vycházejí do země půlnoční, a bílí vycházejí za nimi, strakatí pak vycházejí do země polední."},{"book":"Zacharjáš","chapter":"6","verse":"7","text":"Hnědí také vyšedše, chtěli jíti, aby schodili zemi. Protož řekl: Jděte, schoďte zemi. I schodili zemi."},{"book":"Zacharjáš","chapter":"6","verse":"8","text":"A povolav mne, mluvil ke mně, řka: Aj ti, kteříž vyšli do země půlnoční, spokojili ducha mého v zemi půlnoční."},{"book":"Zacharjáš","chapter":"6","verse":"9","text":"I stalo se slovo Hospodinovo ke mně, řkoucí:"},{"book":"Zacharjáš","chapter":"6","verse":"10","text":"Vezmi od zajatých, od Cheldaje a od Tobiáše a od Jedaiáše, (a přijdeš ty téhož dne, a vejdeš do domu Joziáše syna Sofoniášova), kteříž jdou z Babylona,"},{"book":"Zacharjáš","chapter":"6","verse":"11","text":"Vezmi, pravím, stříbro a zlato, a udělej koruny, a vstav na hlavu Jozue syna Jozadakova, kněze nejvyššího."},{"book":"Zacharjáš","chapter":"6","verse":"12","text":"A mluviti budeš k němu, řka: Takto praví Hospodin zástupů, řka: Aj muž, jehož jméno jest Výstřelek, kterýž z místa svého pučiti se bude, ten vystaví chrám Hospodinův."},{"book":"Zacharjáš","chapter":"6","verse":"13","text":"Nebo ten má vystavěti chrám Hospodinův, a tentýž zase přinese slávu, a seděti a panovati bude na trůnu svém, a bude knězem na trůnu svém, a rada pokoje bude mezi nimi oběma."},{"book":"Zacharjáš","chapter":"6","verse":"14","text":"Budou pak ty koruny Chelemovi, a Tobiášovi, a Jedaiášovi, a Chenovi synu Sofoniášovu na památku v chrámě Hospodinově."},{"book":"Zacharjáš","chapter":"6","verse":"15","text":"Nebo dalecí přijdou, a budou stavěti chrám Hospodinův, i zvíte, že Hospodin zástupů poslal mne k vám. A to se stane, jestliže skutečně poslouchati budete hlasu Hospodina Boha svého."}]}