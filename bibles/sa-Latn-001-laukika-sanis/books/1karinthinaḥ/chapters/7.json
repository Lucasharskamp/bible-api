{"data":[{"book":"1 karinthinaḥ","chapter":"7","verse":"1","text":"aparañca yuṣmābhi rmāṁ prati yat patramalēkhi tasyōttaramētat, yōṣitō'sparśanaṁ manujasya varaṁ;"},{"book":"1 karinthinaḥ","chapter":"7","verse":"2","text":"kintu vyabhicārabhayād ēkaikasya puṁsaḥ svakīyabhāryyā bhavatu tadvad ēkaikasyā yōṣitō 'pi svakīyabharttā bhavatu|"},{"book":"1 karinthinaḥ","chapter":"7","verse":"3","text":"bhāryyāyai bhartrā yadyad vitaraṇīyaṁ tad vitīryyatāṁ tadvad bhartrē'pi bhāryyayā vitaraṇīyaṁ vitīryyatāṁ|"},{"book":"1 karinthinaḥ","chapter":"7","verse":"4","text":"bhāryyāyāḥ svadēhē svatvaṁ nāsti bhartturēva, tadvad bhartturapi svadēhē svatvaṁ nāsti bhāryyāyā ēva|"},{"book":"1 karinthinaḥ","chapter":"7","verse":"5","text":"upōṣaṇaprārthanayōḥ sēvanārtham ēkamantraṇānāṁ yuṣmākaṁ kiyatkālaṁ yāvad yā pr̥thaksthiti rbhavati tadanyō vicchēdō yuṣmanmadhyē na bhavatu, tataḥ param indriyāṇām adhairyyāt śayatān yad yuṣmān parīkṣāṁ na nayēt tadarthaṁ punarēkatra milata|"},{"book":"1 karinthinaḥ","chapter":"7","verse":"6","text":"ētad ādēśatō nahi kintvanujñāta ēva mayā kathyatē,"},{"book":"1 karinthinaḥ","chapter":"7","verse":"7","text":"yatō mamāvasthēva sarvvamānavānāmavasthā bhavatviti mama vāñchā kintvīśvarād ēkēnaikō varō'nyēna cānyō vara itthamēkaikēna svakīyavarō labdhaḥ|"},{"book":"1 karinthinaḥ","chapter":"7","verse":"8","text":"aparam akr̥tavivāhān vidhavāśca prati mamaitannivēdanaṁ mamēva tēṣāmavasthiti rbhadrā;"},{"book":"1 karinthinaḥ","chapter":"7","verse":"9","text":"kiñca yadi tairindriyāṇi niyantuṁ na śakyantē tarhi vivāhaḥ kriyatāṁ yataḥ kāmadahanād vyūḍhatvaṁ bhadraṁ|"},{"book":"1 karinthinaḥ","chapter":"7","verse":"10","text":"yē ca kr̥tavivāhāstē mayā nahi prabhunaivaitad ājñāpyantē|"},{"book":"1 karinthinaḥ","chapter":"7","verse":"11","text":"bhāryyā bharttr̥taḥ pr̥thak na bhavatu| yadi vā pr̥thagbhūtā syāt tarhi nirvivāhā tiṣṭhatu svīyapatinā vā sandadhātu bharttāpi bhāryyāṁ na tyajatu|"},{"book":"1 karinthinaḥ","chapter":"7","verse":"12","text":"itarān janān prati prabhu rna bravīti kintvahaṁ bravīmi; kasyacid bhrāturyōṣid aviśvāsinī satyapi yadi tēna sahavāsē tuṣyati tarhi sā tēna na tyajyatāṁ|"},{"book":"1 karinthinaḥ","chapter":"7","verse":"13","text":"tadvat kasyāścid yōṣitaḥ patiraviśvāsī sannapi yadi tayā sahavāsē tuṣyati tarhi sa tayā na tyajyatāṁ|"},{"book":"1 karinthinaḥ","chapter":"7","verse":"14","text":"yatō'viśvāsī bharttā bhāryyayā pavitrībhūtaḥ, tadvadaviśvāsinī bhāryyā bhartrā pavitrībhūtā; nōcēd yuṣmākamapatyānyaśucīnyabhaviṣyan kintvadhunā tāni pavitrāṇi santi|"},{"book":"1 karinthinaḥ","chapter":"7","verse":"15","text":"aviśvāsī janō yadi vā pr̥thag bhavati tarhi pr̥thag bhavatu; ētēna bhrātā bhaginī vā na nibadhyatē tathāpi vayamīśvarēṇa śāntayē samāhūtāḥ|"},{"book":"1 karinthinaḥ","chapter":"7","verse":"16","text":"hē nāri tava bharttuḥ paritrāṇaṁ tvattō bhaviṣyati na vēti tvayā kiṁ jñāyatē? hē nara tava jāyāyāḥ paritrāṇaṁ tvattēा bhaviṣyati na vēti tvayā kiṁ jñāyatē?"},{"book":"1 karinthinaḥ","chapter":"7","verse":"17","text":"ēkaikō janaḥ paramēśvarāllabdhaṁ yad bhajatē yasyāñcāvasthāyām īśvarēṇāhvāyi tadanusārēṇaivācaratu tadahaṁ sarvvasamājasthān ādiśāmi|"},{"book":"1 karinthinaḥ","chapter":"7","verse":"18","text":"chinnatvag bhr̥tvā ya āhūtaḥ sa prakr̥ṣṭatvak na bhavatu, tadvad achinnatvag bhūtvā ya āhūtaḥ sa chinnatvak na bhavatu|"},{"book":"1 karinthinaḥ","chapter":"7","verse":"19","text":"tvakchēdaḥ sārō nahi tadvadatvakchēdō'pi sārō nahi kintvīśvarasyājñānāṁ pālanamēva|"},{"book":"1 karinthinaḥ","chapter":"7","verse":"20","text":"yō janō yasyāmavasthāyāmāhvāyi sa tasyāmēvāvatiṣṭhatāṁ|"},{"book":"1 karinthinaḥ","chapter":"7","verse":"21","text":"dāsaḥ san tvaṁ kimāhūtō'si? tanmā cintaya, tathāca yadi svatantrō bhavituṁ śaknuyāstarhi tadēva vr̥ṇu|"},{"book":"1 karinthinaḥ","chapter":"7","verse":"22","text":"yataḥ prabhunāhūtō yō dāsaḥ sa prabhō rmōcitajanaḥ| tadvad tēnāhūtaḥ svatantrō janō'pi khrīṣṭasya dāsa ēva|"},{"book":"1 karinthinaḥ","chapter":"7","verse":"23","text":"yūyaṁ mūlyēna krītā atō hētō rmānavānāṁ dāsā mā bhavata|"},{"book":"1 karinthinaḥ","chapter":"7","verse":"24","text":"hē bhrātarō yasyāmavasthāyāṁ yasyāhvānamabhavat tayā sa īśvarasya sākṣāt tiṣṭhatu|"},{"book":"1 karinthinaḥ","chapter":"7","verse":"25","text":"aparam akr̥tavivāhān janān prati prabhōḥ kō'pyādēśō mayā na labdhaḥ kintu prabhōranukampayā viśvāsyō bhūtō'haṁ yad bhadraṁ manyē tad vadāmi|"},{"book":"1 karinthinaḥ","chapter":"7","verse":"26","text":"varttamānāt klēśasamayāt manuṣyasyānūḍhatvaṁ bhadramiti mayā budhyatē|"},{"book":"1 karinthinaḥ","chapter":"7","verse":"27","text":"tvaṁ kiṁ yōṣiti nibaddhō'si tarhi mōcanaṁ prāptuṁ mā yatasva| kiṁ vā yōṣitō muktō'si? tarhi jāyāṁ mā gavēṣaya|"},{"book":"1 karinthinaḥ","chapter":"7","verse":"28","text":"vivāhaṁ kurvvatā tvayā kimapi nāpārādhyatē tadvad vyūhyamānayā yuvatyāpi kimapi nāparādhyatē tathāca tādr̥śau dvau janau śārīrikaṁ klēśaṁ lapsyētē kintu yuṣmān prati mama karuṇā vidyatē|"},{"book":"1 karinthinaḥ","chapter":"7","verse":"29","text":"hē bhrātarō'hamidaṁ bravīmi, itaḥ paraṁ samayō'tīva saṁkṣiptaḥ,"},{"book":"1 karinthinaḥ","chapter":"7","verse":"30","text":"ataḥ kr̥tadārairakr̥tadārairiva rudadbhiścārudadbhiriva sānandaiśca nirānandairiva krētr̥bhiścābhāgibhirivācaritavyaṁ"},{"book":"1 karinthinaḥ","chapter":"7","verse":"31","text":"yē ca saṁsārē caranti tai rnāticaritavyaṁ yata ihalēाkasya kautukō vicalati|"},{"book":"1 karinthinaḥ","chapter":"7","verse":"32","text":"kintu yūyaṁ yanniścintā bhavētēti mama vāñchā| akr̥tavivāhō janō yathā prabhuṁ paritōṣayēt tathā prabhuṁ cintayati,"},{"book":"1 karinthinaḥ","chapter":"7","verse":"33","text":"kintu kr̥tavivāhō janō yathā bhāryyāṁ paritōṣayēt tathā saṁsāraṁ cintayati|"},{"book":"1 karinthinaḥ","chapter":"7","verse":"34","text":"tadvad ūḍhayōṣitō 'nūḍhā viśiṣyatē| yānūḍhā sā yathā kāyamanasōḥ pavitrā bhavēt tathā prabhuṁ cintayati yā cōḍhā sā yathā bharttāraṁ paritōṣayēt tathā saṁsāraṁ cintayati|"},{"book":"1 karinthinaḥ","chapter":"7","verse":"35","text":"ahaṁ yad yuṣmān mr̥gabandhinyā parikṣipēyaṁ tadarthaṁ nahi kintu yūyaṁ yadaninditā bhūtvā prabhōḥ sēvanē'bādham āsaktā bhavēta tadarthamētāni sarvvāṇi yuṣmākaṁ hitāya mayā kathyantē|"},{"book":"1 karinthinaḥ","chapter":"7","verse":"36","text":"kasyacit kanyāyāṁ yauvanaprāptāyāṁ yadi sa tasyā anūḍhatvaṁ nindanīyaṁ vivāhaśca sādhayitavya iti manyatē tarhi yathābhilāṣaṁ karōtu, ētēna kimapi nāparātsyati vivāhaḥ kriyatāṁ|"},{"book":"1 karinthinaḥ","chapter":"7","verse":"37","text":"kintu duḥkhēnākliṣṭaḥ kaścit pitā yadi sthiramanōgataḥ svamanō'bhilāṣasādhanē samarthaśca syāt mama kanyā mayā rakṣitavyēti manasi niścinōti ca tarhi sa bhadraṁ karmma karōti|"},{"book":"1 karinthinaḥ","chapter":"7","verse":"38","text":"atō yō vivāhaṁ karōti sa bhadraṁ karmma karōti yaśca vivāhaṁ na karōti sa bhadrataraṁ karmma karōti|"},{"book":"1 karinthinaḥ","chapter":"7","verse":"39","text":"yāvatkālaṁ pati rjīvati tāvad bhāryyā vyavasthayā nibaddhā tiṣṭhati kintu patyau mahānidrāṁ gatē sā muktībhūya yamabhilaṣati tēna saha tasyā vivāhō bhavituṁ śaknōti, kintvētat kēvalaṁ prabhubhaktānāṁ madhyē|"},{"book":"1 karinthinaḥ","chapter":"7","verse":"40","text":"tathāca sā yadi niṣpatikā tiṣṭhati tarhi tasyāḥ kṣēmaṁ bhaviṣyatīti mama bhāvaḥ| aparam īśvarasyātmā mamāpyanta rvidyata iti mayā budhyatē|"}]}