{"data":[{"book":"ПСАЛТЫР","chapter":"64","verse":"1","text":"Кіроўцу хору. Псальма Давідава для сьпяваньня."},{"book":"ПСАЛТЫР","chapter":"64","verse":"2","text":"Табе, Божа, належыць хвала на Сіёне, і Табе будзе дадзена абяцаньне ў Ерусаліме."},{"book":"ПСАЛТЫР","chapter":"64","verse":"3","text":"Ты чуеш малітву; да Цябе ўсё жывое прыходзіць."},{"book":"ПСАЛТЫР","chapter":"64","verse":"4","text":"Учынкі грахоўных адольваюць мяне. Ты ачысьціш злачынствы нашыя."},{"book":"ПСАЛТЫР","chapter":"64","verse":"5","text":"Дабрашчасны, каго Ты абраў і наблізіў, каб ён жыў у сялібах Тваіх. Насыцімся дабром дома Твайго, сьвятога храма Твайго."},{"book":"ПСАЛТЫР","chapter":"64","verse":"6","text":"Страшны ў правасудзьдзі, пачуй нас, Божа, Ратаўнік наш, надзея ўсіх канцоў зямлі і ўсіх, хто далёка ў моры,"},{"book":"ПСАЛТЫР","chapter":"64","verse":"7","text":"Ты, Хто горы паставіў сілаю Сваёю, магутнасьцю аперазаны,"},{"book":"ПСАЛТЫР","chapter":"64","verse":"8","text":"Хто таймуе гул мораў, плёскат іхніх хваляў, і бунт народаў!"},{"book":"ПСАЛТЫР","chapter":"64","verse":"9","text":"І забаяцца азнакаў Тваіх жыхары ўсіх канцоў зямлі. І ранак і вечар абудзіш на славу Тваю."},{"book":"ПСАЛТЫР","chapter":"64","verse":"10","text":"Ты наведваеш сушу і спатольваеш смагу яе, шчодра яе ўзбагачаеш: паток Божы поўны вады; Ты яе збожжа гатуеш, бо так яе зладзіў;"},{"book":"ПСАЛТЫР","chapter":"64","verse":"11","text":"Ты поіш барозны яе, раўняеш камлыгі яе, пульхніш яе кроплямі дажджу, дабраслаўляеш расьліннасьць яе;"},{"book":"ПСАЛТЫР","chapter":"64","verse":"12","text":"вянчаеш лета даброці Тваёй, і сьцежкі Твае кроплямі тлушчу цякуць;"},{"book":"ПСАЛТЫР","chapter":"64","verse":"13","text":"цякуць на пустэльныя пашы, і пагоркі радасьцю апяразваюцца,"},{"book":"ПСАЛТЫР","chapter":"64","verse":"14","text":"лугі апранаюцца ў статкі, і даліны ўкрываюцца збажыною, гукаюць яны і сьпяваюць."}]}