{"data":[{"book":"Walumi","chapter":"13","verse":"1","text":"Kila munhu yawategeleze watawala wa isi, kwavija utawala wose olawa kwa Imulungu. Utawala wose uli mziisi wikigwa baho na Imulungu."},{"book":"Walumi","chapter":"13","verse":"2","text":"Avo, munhu youlema utawala wa mwiisi kolema kija kiyekile Imulungu, na munhu yoyose yotenda vivo koigalila mwenyego nhaguso yake."},{"book":"Walumi","chapter":"13","verse":"3","text":"Kwavija watawala wa mziisi hawadumbigwa na wanhu otenda ganogile, lakini odumbigwa na wanhu otenda gehile. Avo gweye wahalonda sikuuwadumbe watawala wa mziisi sang'hana ganogile, na wao okutogola."},{"book":"Walumi","chapter":"13","verse":"4","text":"Kwavija wao ni wasang'hanaji wa Imulungu, okusang'hanila ganogile. Lakini wahasang'hana gehile baho wadumbe, kwavija wao wana udahi wa kutagusa. Wao ni wasang'hanaji wa Imulungu na olagusa ng'hasiliki ya Imulungu kwa wanhu otenda gehile."},{"book":"Walumi","chapter":"13","verse":"5","text":"Kwa mbuli ayo wategelezeni watawala wa mwiisi, siyo mbuli ya ng'hasiliki ya Imulungu iiyeka, lakini kwavija vivo viulonda moyo usang'hane."},{"book":"Walumi","chapter":"13","verse":"6","text":"Lekaavo mweye moliha kodi, kwavija watawala wa mwiisi ni wasang'hanaji wa Imulungu, nao owasang'hanila mweye."},{"book":"Walumi","chapter":"13","verse":"7","text":"Mulihe kila munhu fungu jake, liha kodi kwa munhu yobokela kodi, liha ushulu kwa munhu yobokela ushulu, munhu wa kumdumba mdumbe, munhu wa kumtegeleza mtegeleze."},{"book":"Walumi","chapter":"13","verse":"8","text":"Sikumudaigwe kinhu chochose, lakini mudaigwe kuwanogela waenu. Munhu yotenda vivo kogagoga Malagizo gose ga Musa."},{"book":"Walumi","chapter":"13","verse":"9","text":"Malagizo gano, “Sikuutende ugoni, sikuukome, sikuwibe, sikuusulukile vinhu va miyago,” na Malagizo gose gayagwe gekigwa mna dilagizo dino dimoja, “Mnogele miyago kamba viuinogela mwenyego.”"},{"book":"Walumi","chapter":"13","verse":"10","text":"Wahamnogela miyago honda umtendele gehile, avo kuinogela ako kugagoga Malagizo gose."},{"book":"Walumi","chapter":"13","verse":"11","text":"Molondigwa mutende vino, kwavija mojuwa kipindi chenu cha kulamuka muutulo kivika, kwavija ukombola wetu wammabehi ng'hani sambi kubanza vitusongile kumtogola Yesu."},{"book":"Walumi","chapter":"13","verse":"12","text":"Sambi kilo chomala na imisi yammabehi. Tuleke kusang'hana mbuli zisang'hanigwa mdiziza, tusole silaha za kuitowela mmulenge."},{"book":"Walumi","chapter":"13","verse":"13","text":"Tukaleni goya kamba viwokala wanhu imisi, sikutukale kwa umelo mna zinyimwilinyimwili hebu kwa kukoligwa hebu kwa kufita hebu kwa ugoni hebu kwa kugomba na kuyonela migongo."},{"book":"Walumi","chapter":"13","verse":"14","text":"Lakini muilumbe na Mndewa Yesu Kilisito, sikumugese kukweleleza vizilonda ng'huli zenu."}]}