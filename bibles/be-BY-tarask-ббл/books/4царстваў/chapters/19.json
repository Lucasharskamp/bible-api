{"data":[{"book":"4 ЦАРСТВАЎ","chapter":"19","verse":"1","text":"Калі пачуў гэта цар Эзэкія, дык падраў вопратку на сабе і накрыўся вярэтай, і пайшоў у дом Гасподні."},{"book":"4 ЦАРСТВАЎ","chapter":"19","verse":"2","text":"І паслаў Эліякіма, начальніка палаца, і Сэўну пісца, і старэйшых сьвятароў, пакрытых вярэтай, да Ісаі прарока, сына Амосавага."},{"book":"4 ЦАРСТВАЎ","chapter":"19","verse":"3","text":"І яны сказалі яму: так кажа Эзэкія: дзень смутку і кары і паганьбеньня - дзень гэты; бо дайшлі немаўляты да адтуліны нутробы мацярынскай, а сілы няма нарадзіць."},{"book":"4 ЦАРСТВАЎ","chapter":"19","verse":"4","text":"Можа, пачуе Гасподзь, Бог твой, усе словы Рабсака, якога паслаў цар Асірыйскі, гаспадар ягоны, зьневажаць Бога жывога і ганіць яго словамі, якія чуў Гасподзь, Бог твой. Учыні ж малітву за пазасталых, якія яшчэ жывыя."},{"book":"4 ЦАРСТВАЎ","chapter":"19","verse":"5","text":"І прыйшлі слугі цара Эзэкіі да Ісаі,"},{"book":"4 ЦАРСТВАЎ","chapter":"19","verse":"6","text":"і сказаў ім Ісая: так скажэце гаспадару вашаму: так кажа Гасподзь: ня бойся слоў, якія ты чуў, якімі ганілі Мяне слугі цара Асірыйскага."},{"book":"4 ЦАРСТВАЎ","chapter":"19","verse":"7","text":"Вось Я пашлю ў яго дух, і ён пачуе вестку, і вернецца ў зямлю сваю, і Я паб'ю яго мечам у зямлі ягонай."},{"book":"4 ЦАРСТВАЎ","chapter":"19","verse":"8","text":"І вярнуўся Рабсак, і знайшоў цара Асірыйскага, які ваяваў супроць Ліўны, бо ён чуў, што той адышоў ад Лахіса."},{"book":"4 ЦАРСТВАЎ","chapter":"19","verse":"9","text":"І пачуў ён пра Тыргака, цара Эфіопскага; яму сказалі: вось, ён выйшаў біцца з табою. І паслаў ён паслоў да Эзэкіі сказаць:"},{"book":"4 ЦАРСТВАЎ","chapter":"19","verse":"10","text":"так скажэце Эзэкію, цару Юдэйскаму: няхай не ашуквае цябе Бог твой, на Якога ты спадзяешся, думаючы: ня будзе аддадзены Ерусалім у рукі цара Асірыйскага."},{"book":"4 ЦАРСТВАЎ","chapter":"19","verse":"11","text":"Ты ж чуў, што зрабілі цары Асірыйскія з усімі землямі, наклаўшы на іх закляцьце, - дык жа ці ты ацалееш?"},{"book":"4 ЦАРСТВАЎ","chapter":"19","verse":"12","text":"Багі народаў, якіх спустошылі бацькі мае, ці ж выратавалі іх? - Ці выратавалі Газан, і Харан, і Рэцэф, і сыноў Эдэна! што ў Таласары?"},{"book":"4 ЦАРСТВАЎ","chapter":"19","verse":"13","text":"Дзе цар Эмата, і цар Арпада, і цар горада Сэпарваіма, Эны і Івы?"},{"book":"4 ЦАРСТВАЎ","chapter":"19","verse":"14","text":"І ўзяў Эзэкія ліст з рукі паслоў і прачытаў яго, і пайшоў у дом Гасподні, і разгарнуў яго Эзэкія прад абліччам Гасподнім,"},{"book":"4 ЦАРСТВАЎ","chapter":"19","verse":"15","text":"і маліўся Эзэкія прад абліччам Гасподнім і казаў: Госпадзе Божа Ізраілеў, Які сядзіць на херувімах! Ты адзін Бог усіх царстваў зямлі, Ты стварыў неба і зямлю."},{"book":"4 ЦАРСТВАЎ","chapter":"19","verse":"16","text":"Прыхілі, Госпадзе, вуха Тваё і пачуй; разамкні, Госпадзе, вочы Твае і паглядзі, і пачуй словы Сэнахірыма, які паслаў ганіць Бога жывога!"},{"book":"4 ЦАРСТВАЎ","chapter":"19","verse":"17","text":"Праўда, о, Госпадзе, цары Асірыйскія спустошылі народы і землі іхнія,"},{"book":"4 ЦАРСТВАЎ","chapter":"19","verse":"18","text":"і паўкідалі багоў іхніх у агонь, але гэта не багі, а вырабы рук чалавечых, дрэва і камень, - таму і вынішчылі іх."},{"book":"4 ЦАРСТВАЎ","chapter":"19","verse":"19","text":"І сёньня, Госпадзе Божа наш, выратуй нас ад рукі ягонай, і даведаюцца ўсе царствы зямлі, што Ты, Госпадзе, Бог адзін."},{"book":"4 ЦАРСТВАЎ","chapter":"19","verse":"20","text":"І паслаў Ісая, сын Амосаў, да Эзэкіі сказаць: так кажа Гасподзь Бог Ізраілеў: тое, за што ты молішся Мне супроць Сэнахірыма, цара Асірыйскага, Я пачуў."},{"book":"4 ЦАРСТВАЎ","chapter":"19","verse":"21","text":"Вось слова, якое сказаў Гасподзь пра яго: пагардзіць цябе, пасьмяецца зь цябе дзеўная дачка Сіёна; усьлед табе пахітае галавою дачка Ерусаліма."},{"book":"4 ЦАРСТВАЎ","chapter":"19","verse":"22","text":"Каго ты асуджаў і ганіў? І на каго ты падняў голас, і падняў так высока вочы свае? На Сьвятога Ізраілевага?"},{"book":"4 ЦАРСТВАЎ","chapter":"19","verse":"23","text":"Праз паслоў тваіх ты асуджаў Госпада і сказаў: з мноствам калясьніц маіх я ўзыду на вышыню гор, на рэбры Лівана, і сьсяку рослыя кедры яго, выдатныя кіпарысы яго, і прыйду на самае крайняе прыстанішча яго, у гай саду яго:"},{"book":"4 ЦАРСТВАЎ","chapter":"19","verse":"24","text":"і адкапаю я і піцьму ваду чужую, і асушу ступакамі ног маіх усе рэкі Егіпецкія."},{"book":"4 ЦАРСТВАЎ","chapter":"19","verse":"25","text":"Хіба ты ня чуў, што Я здаўна зрабіў гэта, у даўнія дні наканаваў гэта, а сёньня выканаў тым, што ты спусташаеш умацаваныя гарады, ператвараючы ў груды развалін?"},{"book":"4 ЦАРСТВАЎ","chapter":"19","verse":"26","text":"І жыхары іх зрабіліся маламоцныя, трымцяць і застаюцца ў сораме. Яны сталі як трава на полі і сьвежая зеляніна, як пораст на дахах і апалены хлеб, да таго як выкаласіцца."},{"book":"4 ЦАРСТВАЎ","chapter":"19","verse":"27","text":"Ці сядзеш ты, ці выйдзеш, ці ўвойдзеш, Я ўсё ведаю; ведаю і дзёрзкасьць тваю супроць Мяне."},{"book":"4 ЦАРСТВАЎ","chapter":"19","verse":"28","text":"За тваю дзёрзкасць супроць Мяне і за тое, што пагарда твая дайшла да вушэй Маіх, Я ўвяду колца Маё ў ноздры твае і цуглі Мае ў рот твой, і вярну цябе назад тою самаю дарогаю, якою прыйшоў ты."},{"book":"4 ЦАРСТВАЎ","chapter":"19","verse":"29","text":"І вось табе, Эзэкія, азнака: ежце ў гэты год тое, што вырасла ад апалага зерня, і на другі год - самароднае, а на трэці год сейце і жнеце, і садзеце вінаградныя сады і ежце плады іх."},{"book":"4 ЦАРСТВАЎ","chapter":"19","verse":"30","text":"І ацалелае ў доме Юдавым, што засталося, пусьціць зноў корань унізе і ўродзіць плод наверсе,"},{"book":"4 ЦАРСТВАЎ","chapter":"19","verse":"31","text":"бо зь Ерусаліма павядзецца рэшта, і выратаваньне ад гары Сіёна. Руплівасць Госпада Саваофа зробіць гэта."},{"book":"4 ЦАРСТВАЎ","chapter":"19","verse":"32","text":"Таму так кажа Гасподзь пра цара Асірыйскага: ня ўвойдзе ён у горад гэты, і ня кіне туды стрэлы, і не падступіцца да яго з шчытом, і не насыпле супроць яго вала."},{"book":"4 ЦАРСТВАЎ","chapter":"19","verse":"33","text":"Тою самаю дарогай, якою прыйшоў, вернецца, і ў горад гэты ня ўвойдзе, кажа Гасподзь."},{"book":"4 ЦАРСТВАЎ","chapter":"19","verse":"34","text":"Я буду ахоўваць горад гэты, каб уратаваць яго дзеля Сябе і дзеля Давіда, раба Майго."},{"book":"4 ЦАРСТВАЎ","chapter":"19","verse":"35","text":"І сталася тае ночы: пайшоў анёл Гасподні і пабіў у табары сто восемдзесят пяць тысяч. І ўсталі раніцай, і вось усе целы мёртвыя."},{"book":"4 ЦАРСТВАЎ","chapter":"19","verse":"36","text":"І выправіўся, і пайшоў, і вярнуўся Сэнахірым, цар Асірыйскі, і жыў у Нінэвіі."},{"book":"4 ЦАРСТВАЎ","chapter":"19","verse":"37","text":"І калі ён пакланяўся ў доме Нісроха, бога свайго, дык Адрамэлэх і Шарэцэр, сын ягоны, забілі яго мечам, а самыя ўцяклі ў зямлю Арарацкую. І зацараваў Асардан, сын Гоны, замест яго."}]}