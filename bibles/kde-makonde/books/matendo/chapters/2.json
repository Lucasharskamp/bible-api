{"data":[{"book":"Matendo","chapter":"2","verse":"1","text":"Palihwikile liduva lya Sikukuu ya Lichela, ivachema Pentekoste, vakuhundwa vammalele vávelenge pamo."},{"book":"Matendo","chapter":"2","verse":"2","text":"Upala nkupilikanika lidi kuhaloka kulihunde, lidi livêle muchi lidi lya lipungo likulu, na alila lidi nkuumbala muing'ande yammalele muvanaikele."},{"book":"Matendo","chapter":"2","verse":"3","text":"Nkuhumila dindimi dinayavanyike, dinavele muchi dya moto, nkunatulila mmuti mwa kila munu."},{"book":"Matendo","chapter":"2","verse":"4","text":"Bahi vammalele nkuumbajwa Umumu Wanaswe, nkutandilika kutangola kwa luga dinji malinga Umumu Wanaswe chanavahululihije."},{"book":"Matendo","chapter":"2","verse":"5","text":"Mmaduva anelo, pa Yelusalemu páikala Vayahudi vachikamula amuli dya Chiyahudi vachihaloka mmilambo vyammalele."},{"book":"Matendo","chapter":"2","verse":"6","text":"Pavapilikene anelyo lidi, likuwa likulu namene lya vanu nkuhimana pamo. Vanu vammalele nkuhemwa, ing'anya kila munu ávapilikana vanu vankulupîla Yesu uvatangola kwa luga ya kila munu."},{"book":"Matendo","chapter":"2","verse":"7","text":"Pavanavele nkuhemwa na kukangana, nkuva uvatangola kuchidoni, “Dachi, ava vanu utuvapilikana uvatangola uvila, akee venedi va ku Galilaya?"},{"book":"Matendo","chapter":"2","verse":"8","text":"Mwadachi kila munu muhwetu àvapilikana uvatangola kwa luga yake yavelekwejije nayo?"},{"book":"Matendo","chapter":"2","verse":"9","text":"Muhwetu mùùve vanu vahalôka mmilambo vya ku Pati na ku Mede na ku Elamu na vanji venedi va ku Mesopotamiya na ku Yudeya na ku Kapadokiya na ku Ponto na ku Asiya,"},{"book":"Matendo","chapter":"2","verse":"10","text":"na ku Filigiya na ku Pamfiliya na ku Misili na vanji vàhaleke mipata ya ku Libiya pepi na ku Kilene, na vayeni vanji vàhaleke ku Loma."},{"book":"Matendo","chapter":"2","verse":"11","text":"Uchocho, pávele Vayahudi na vanu vanji vapapête dini ya Chiyahudi na vanji vàhaleke ya ku Kilete na ku Alabiya. Tuvenkuvapilikana vanu ava uvatangola kwa luga dyetu tuvene kuyamba matenda Nnungu makulu.”"},{"book":"Matendo","chapter":"2","verse":"12","text":"Vanu vammalele nkukangana na kuhwang'anyika ding'ano akuno uvaujana kuchidoni, “Vitukutuku avino mana lake chamani?”"},{"book":"Matendo","chapter":"2","verse":"13","text":"Henga vanu vanji nkuva uvavatendela mang'wanyu uvachidoni, “Ava vanu vakelewije wala!”"},{"book":"Matendo","chapter":"2","verse":"14","text":"Anepo Petulo nkuimila pamo na avala mitume kumi na moja nkutandilika kupwahika na vanu, Petulo nkunonoha lidi wachidoni, “Mmalangavangu Mmayahudi pamo na mmanu mmammalele muikalanga pa Yelusalemu, pilikanila sana alano lanimbennyaulila."},{"book":"Matendo","chapter":"2","verse":"15","text":"Ava vanu nanga pavakelewije muchi chimuhaula mwenu, kwa kuva, aino nni satatu chihi ya ulyamba."},{"book":"Matendo","chapter":"2","verse":"16","text":"Henga alino nni alila lyanatangwele nabii Yoweli wachidoni,"},{"book":"Matendo","chapter":"2","verse":"17","text":"‘Nnungu àhaula kuchidoni,"},{"book":"Matendo","chapter":"2","verse":"18","text":"Mmaduva anelo, nìmbeveng'a vatumishi vangu,"},{"book":"Matendo","chapter":"2","verse":"19","text":"Nìmbetenda masaibu kumahunde,"},{"book":"Matendo","chapter":"2","verse":"20","text":"Liduva lìmbekuva na lupi,"},{"book":"Matendo","chapter":"2","verse":"21","text":"Na kila munu ambennyûwa Nang'olo, achiapohwe.’2:21 Apano Yohana alembite kulichema lina lyanga Nang'olo wayamba kunnyuwa Nang'olo nsada. Na maeleso layâmba lina, lola Yohana 1:12."},{"book":"Matendo","chapter":"2","verse":"22","text":"Mwenu Mmaisilaeli avangu, pilikanila malove alano! Yesu wa ku Nasaleti ávele munu anamaihijwe na Nnungu kwenu mwenu kwa masaibu na lakukanganya na vimaiho vyanatendile Nnungu kwenu kupitila kwanga Yesu, malinga mwenu mmene chimumaite."},{"book":"Matendo","chapter":"2","verse":"23","text":"Kutandikila patandi Nnungu mwene ánimala na ánikudungila kuva Yesu àlembelewa ataywe mmakono la vanu vakápapata Sheliya ya Nnungu, na mwenu mùnimmwalala kwa kummamba munsalaba kupitila kwa vanang'o."},{"book":"Matendo","chapter":"2","verse":"24","text":"Henga Nnungu ánimfufula, wammusija ihwi, ing'anya nanga painahululike kuhwa kunnyunge."},{"book":"Matendo","chapter":"2","verse":"25","text":"Kwa kuva, Nfalume Daudi ánitangola kunnyamba Yesu pachihaula kuchidoni,"},{"book":"Matendo","chapter":"2","verse":"26","text":"Bahi ntima wangu unahangalala,"},{"book":"Matendo","chapter":"2","verse":"27","text":"Kwa kuva, Nnungu ukambenguleka pachinu pavanu vahwîle,"},{"book":"Matendo","chapter":"2","verse":"28","text":"Ùningulanguja indila ya umi uhiu,"},{"book":"Matendo","chapter":"2","verse":"29","text":"Mmalangavangu Mmaisilaeli, nangu nàhulula kutangola kwa uhiu habali dya anakulwetu Daudi. Nang'e ánihwa nkunsika, na nsati wake ùvele upano petu mpaka nelo."},{"book":"Matendo","chapter":"2","verse":"30","text":"Henga Daudi ávele nabii na ánimala kuva Nnungu ánimwapilila liapilo lya kuva, nnukolo lwake àmbentandola munu yumo uchinga atwale mapala la ufalume."},{"book":"Matendo","chapter":"2","verse":"31","text":"Na ánilona àlalá lambehumîla paida, njo mana átangwele malove kuyamba kufufuka kwanga Kilisto kuva, ‘Nnungu nanga panannekile pachinu pavanu vahwîle na mmili wake nanga paunakandike.’"},{"book":"Matendo","chapter":"2","verse":"32","text":"Bahi Nnungu ánimfufula Yesu, na hwetu tuvammalele nni tumashahidi tuva chinu anecho."},{"book":"Matendo","chapter":"2","verse":"33","text":"Nnungu ánintumbyanga Yesu pankwejije nkummika m'bali wake wa kunkono. Anepo Yesu nkumpwachelela Umumu Wanaswe kuhaloka kwa Nnungu Atatake muchi chanamwahidite. Na nang'e ánitwing'a aneyo Umumu malinga chimwona na kupilikana."},{"book":"Matendo","chapter":"2","verse":"34","text":"Kwa kuva, mwene Daudi nanga panakwedile mpaka kulihunde, henga nang'e mwene áhawile kuchidoni,"},{"book":"Matendo","chapter":"2","verse":"35","text":"mpaka panimbevatenda amongo vako kuva muchi viteng'u vya kuvika makumbatu lako.” ’"},{"book":"Matendo","chapter":"2","verse":"36","text":"Bahi vanu vammalele va Isilaeli vàlembelewa vamale kwa uhiu kuva Nnungu àntendile Yesu umunammambile kuva Nang'olo na Kilisto.”"},{"book":"Matendo","chapter":"2","verse":"37","text":"Bahi vanu pavapilikene anelo, mitima yavo nkuhukumika, nkummuja Petulo na mitume vanji kuchidoni, “Hambi, mmalangavetu tutende dachi?”"},{"book":"Matendo","chapter":"2","verse":"38","text":"Petulo nkuvahaulila kuchidoni, “Lekanga masambi na kila munu abatiswe kwa lina lyanga Yesu Kilisto, uchinga Nnungu ansamehe masambi lenu. Na mwenu mùmbepwechelela inujo ya Umumu Wanaswe."},{"book":"Matendo","chapter":"2","verse":"39","text":"Kwa kuva, ahadi aino nni yenu mwenu na vana venu pamo na vanu vammalele vàvele kulehu, yani vammalele vàmbechemwa na Nang'olo Nnungu wetu.”"},{"book":"Matendo","chapter":"2","verse":"40","text":"Petulo nkuhweneha kuvaduma kwa malove lanji lohe na kuvayuwa namene wachidoni, “Lipohange kuhaloka kwa vanu va chívelèkwà achino chitênda lahakalenge.”"},{"book":"Matendo","chapter":"2","verse":"41","text":"Avala vakulupidîle malove lake vánibatiswa, nniduva alila vanu malinga alufu tatu vániyenjejeka nnikuwa lya vakúkulupila."},{"book":"Matendo","chapter":"2","verse":"42","text":"Vammalele vánilihumya mwalehu, kulihunda kuhaloka kwa mitume na kukumilana kwa itamwi na kulya chakulya cha pamo kwa kukumbukila sadaka ya Nang'olo Yesu na kuyuwa pamo."},{"book":"Matendo","chapter":"2","verse":"43","text":"Vanu vammalele nkunnyopa Nnungu, na mitume nkutenda masaibu na vimaiho vyohe."},{"book":"Matendo","chapter":"2","verse":"44","text":"Vakúkulupila vammalele vávele chinu chimo na kila chinu chivanavenacho chiva chavaivohe."},{"book":"Matendo","chapter":"2","verse":"45","text":"Vánasumisa vitukutuku vyao na dimali dyao na kunnyavila kila munu malinga chachisikikila."},{"book":"Matendo","chapter":"2","verse":"46","text":"Maduva lammalele vánakojana nnuwani lwa Ing'ande ya Nnungu, na válya chakulya pamo mmakande lao kwa ihangaladi na kwa ntima helele."},{"book":"Matendo","chapter":"2","verse":"47","text":"Vánnombolela Nnungu, na vanu vanji vávona vakúkulupila kuva vambone. Kila liduva Nang'olo nkuva wavayenjeja vanu vachipohwa, nnikuwa lya vanu vankulupîla Yesu."}]}