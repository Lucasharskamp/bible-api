{"data":[{"book":"Handelingen","chapter":"8","verse":"1","text":"Nog op diezelfde dag brak er een hevige vervolging tegen de kerk van Jerusalem los; en allen verspreidden zich over het land van Judea en Samaria, behalve de apostelen."},{"book":"Handelingen","chapter":"8","verse":"2","text":"Vrome mannen droegen Stéfanus ten grave, en bedreven zware rouw over hem."},{"book":"Handelingen","chapter":"8","verse":"3","text":"Ook Saul woedde tegen de Kerk; hij drong de huizen binnen, en sleepte mannen en vrouwen weg, om ze gevangen te zetten."},{"book":"Handelingen","chapter":"8","verse":"4","text":"Zij, die zich hadden verspreid, trokken overal rond, om het woord te verkondigen."},{"book":"Handelingen","chapter":"8","verse":"5","text":"Zo kwam ook Filippus in de stad Samaria, en preekte hun den Christus."},{"book":"Handelingen","chapter":"8","verse":"6","text":"Eenparig luisterde het volk met grote aandacht naar wat Filippus sprak, daar ze de wonderen hoorden en zagen, die hij verrichtte."},{"book":"Handelingen","chapter":"8","verse":"7","text":"Want van vele bezetenen gingen de onreine geesten luid schreeuwende uit; vele lammen en kreupelen werden genezen."},{"book":"Handelingen","chapter":"8","verse":"8","text":"Zo heerste er in die stad grote vreugde."},{"book":"Handelingen","chapter":"8","verse":"9","text":"Maar in die stad bevond zich een man, Simon genaamd, die reeds vroeger toverkunsten had verricht en het volk van Samaria in verbazing had gebracht; hij beweerde, iets heel bijzonders te zijn."},{"book":"Handelingen","chapter":"8","verse":"10","text":"Allen, klein en groot, hingen hem aan, en zeiden: Hij is, wat men noemt, de grote kracht Gods."},{"book":"Handelingen","chapter":"8","verse":"11","text":"Ze hingen hem aan, omdat hij hen reeds lange tijd door zijn toverkunsten in verbazing had gebracht."},{"book":"Handelingen","chapter":"8","verse":"12","text":"Maar nu ze aan de prediking van Filippus geloofden over het koninkrijk Gods en over de naam van Jesus Christus, lieten mannen en vrouwen zich dopen."},{"book":"Handelingen","chapter":"8","verse":"13","text":"Ook Simon zelf geloofde, liet zich dopen, en sloot zich bij Filippus aan. Zo zag hij de tekenen en grote wonderen gebeuren; en hij stond stom van verbazing."},{"book":"Handelingen","chapter":"8","verse":"14","text":"Toen de apostelen te Jerusalem vernamen, dat Samaria het woord Gods had aangenomen, zonden ze Petrus en Johannes er heen."},{"book":"Handelingen","chapter":"8","verse":"15","text":"Zij kwamen af, en baden voor hen, dat ze den Heiligen Geest zouden ontvangen."},{"book":"Handelingen","chapter":"8","verse":"16","text":"Want deze was nog op niemand hunner neergedaald; ze waren alleen maar gedoopt in de naam van den Heer Jesus."},{"book":"Handelingen","chapter":"8","verse":"17","text":"Nu legden ze hun de handen op en ze ontvingen den Heiligen Geest."},{"book":"Handelingen","chapter":"8","verse":"18","text":"Toen Simon zag, dat door de handoplegging der apostelen de Geest werd meegedeeld, bood hij hun geld aan"},{"book":"Handelingen","chapter":"8","verse":"19","text":"en zeide: Geeft ook mij die macht, dat ieder, wien ik de handen opleg, den Heiligen Geest ontvangt."},{"book":"Handelingen","chapter":"8","verse":"20","text":"Maar Petrus sprak tot hem: Uw geld ga met u ten verderve, omdat ge gemeend hebt, de gave Gods voor geld te verkrijgen."},{"book":"Handelingen","chapter":"8","verse":"21","text":"Ge kunt geen deel hieraan hebben; want uw hart is niet oprecht tegenover God."},{"book":"Handelingen","chapter":"8","verse":"22","text":"Heb dus berouw over uw boosheid, en bid tot God, dat die toeleg van uw hart u vergeven mag worden;"},{"book":"Handelingen","chapter":"8","verse":"23","text":"want ik zie u bitter als gal, en in de ongerechtigheid verstrikt"},{"book":"Handelingen","chapter":"8","verse":"24","text":"Simon antwoordde Bidt gij voor mij tot den Heer, dat niets van wat gij gezegd hebt, mij treffe."},{"book":"Handelingen","chapter":"8","verse":"25","text":"Nadat ze hun getuigenis hadden afgelegd, en het woord des Heren hadden verkondigd, keerden ze naar Jerusalem terug, terwijl ze nog in meerdere dorpen der Samaritanen het evangelie preekten."},{"book":"Handelingen","chapter":"8","verse":"26","text":"En een engel des Heren sprak tot Filippus: Sta op, en ga tegen de middag de weg op, die van Jerusalem naar Gaza loopt, en wel de woestijnweg"},{"book":"Handelingen","chapter":"8","verse":"27","text":"Hij stond op, en ging. En zie, een man uit Ethiopië, een hooggeplaatst kamerdienaar en opperschatmeester van Kandake, de koningin der Ethiopiërs, was ter aanbidding naar Jerusalem gekomen."},{"book":"Handelingen","chapter":"8","verse":"28","text":"Nu was hij op de terugreis, en zat op zijn wagen den profeet Isaias te lezen."},{"book":"Handelingen","chapter":"8","verse":"29","text":"En de Geest sprak tot Filippus: Ga naast die wagen lopen."},{"book":"Handelingen","chapter":"8","verse":"30","text":"Filippus ging er naar toe, hoorde hem den profeet Isaias lezen, en zeide: Begrijpt ge wel, wat ge leest?"},{"book":"Handelingen","chapter":"8","verse":"31","text":"Hij antwoordde: Hoe zou ik het kunnen, zo niemand mij leiding geeft? Daarop nodigde hij Filippus uit, naast hem te komen zitten."},{"book":"Handelingen","chapter":"8","verse":"32","text":"De Schriftuurplaats, die hij las, was de volgende “Als een schaap wordt Hij ter slachtbank geleid; En als een lam, stom tegenover zijn scheerder, Doet ook Hij zijn mond niet open."},{"book":"Handelingen","chapter":"8","verse":"33","text":"In de vernedering wordt zijn vonnis voltrokken; Wie zal zijn geslacht vermelden? Zijn leven wordt weggenomen van de aarde.”"},{"book":"Handelingen","chapter":"8","verse":"34","text":"Nu nam de kamerdienaar het woord, en zei tot Filippus: Ik bid u; van wien zegt de profeet dit? Van zichzelf, of van iemand anders?"},{"book":"Handelingen","chapter":"8","verse":"35","text":"Toen begon Filippus te spreken, en te beginnen bij deze schriftuurplaats, verkondigde hij hem de blijde boodschap van Jesus."},{"book":"Handelingen","chapter":"8","verse":"36","text":"En terwijl ze hun weg vervolgden, kwamen ze aan een water. Nu zeide de kamerdienaar: Daar is water; wat belet me, gedoopt te worden?"},{"book":"Handelingen","chapter":"8","verse":"37","text":"Filippus sprak: Als ge van ganser harte gelooft, dan kan het geschieden. Hij antwoordde: Ik geloof, dat Jesus Christus Gods Zoon is."},{"book":"Handelingen","chapter":"8","verse":"38","text":"Hij gaf bevel, de wagen stil te houden, en beiden, Filippus en de kamerdienaar, daalden af in het water. En hij doopte hem."},{"book":"Handelingen","chapter":"8","verse":"39","text":"Maar toen ze uit het water waren gestapt, voerde de Geest des Heren Filippus weg. De kamerdienaar zag hem niet meer; want vol vreugde reisde hij verder."},{"book":"Handelingen","chapter":"8","verse":"40","text":"Filippus echter werd te Asjdód aangetroffen; hij reisde alle steden af, om er het evangelie te prediken, totdat hij Cesarea bereikte."}]}