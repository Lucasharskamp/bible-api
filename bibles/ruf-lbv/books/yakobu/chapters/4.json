{"data":[{"book":"Yakobu","chapter":"4","verse":"1","text":"Chihi ichiwatenda mwitowe na mwighobole mghati mwenu? Si tsitamaa tsenu tsihile bae itsitowagha mghati mwe ng'uli tsenu?"},{"book":"Yakobu","chapter":"4","verse":"2","text":"Mwobama pfinu lekeni ng'ampfipata bae. Mwokoma na kwona chepfu, lekeni ng'amdaha bae kupata pfambama. Apfo mwetowa ne kwighobola. Mwahela pfinu kwaapfila ng'amumlomba Imulungu bae."},{"book":"Yakobu","chapter":"4","verse":"3","text":"Hamlomba, ng'ambokela bae, kwaapfila mwolomba kwa tamaa tsihile, mwolomba pfinu apfo mpfitumile kwa tamaa tsenu."},{"book":"Yakobu","chapter":"4","verse":"4","text":"Mwemwe iwanu yang'amtogholighwa! Apfi ng'ammanya bae ka kuwa sale we iisi kumwihila Imulungu? Imunu wowose iyosaghula kuwa sale we pfinu pfe iisi, imunu ayo katsakuwa mwihile we Imulungu."},{"book":"Yakobu","chapter":"4","verse":"5","text":"Apfi mwopfikitsa Ghamaandiko Mahenzeluka ghalonga hela haghalongile, “Muhe iyamwikile Imulungu mghati mwetu kana chepfu ng'ani?”"},{"book":"Yakobu","chapter":"4","verse":"6","text":"Lekeni Imulungu katutendela uluso mkulu ghendo. Ka Ghamaandiko Mahenzeluka pfagholonga, “Imulungu kowalema iwanu iweghoda, ila kowatendela uluso iwanu yang'aweghoda.”"},{"book":"Yakobu","chapter":"4","verse":"7","text":"Apfo mumtegheletse Imulungu. Mumpinge Yehile, naye katsotsuma kulawa kuna mwemwe."},{"book":"Yakobu","chapter":"4","verse":"8","text":"Msegheleleni Imulungu naye katsowasoghelelani. Mwopfughe ghamoko ghenu mwemwe yamne nzambi, muideghetese imimoyo yenu, mwemwe yamkwalangula ipfinu pfibilii mmoyo!"},{"book":"Yakobu","chapter":"4","verse":"9","text":"Mlile, mwiyayane na kwona usungu. Chiseko chenu chiwe chililo, na ukudeng'elela kwenu kuwe usungu."},{"book":"Yakobu","chapter":"4","verse":"10","text":"Mwihulumse hambele he Imtwatsa, naye katsowenulani."},{"book":"Yakobu","chapter":"4","verse":"11","text":"Ndughu tsangu mleke kwilonga pfihile. Ka imunu komlonga pfihile ndughu yake na komuhigha, imunu ayo koghalonga pfihile ghamalaghitso ghe Imulungu na koghahigha. Hauhigha ghamalaghitso, ng'ughakinda bae ghamalaghitso, ila kwoghahigha."},{"book":"Yakobu","chapter":"4","verse":"12","text":"Imulungu yaliyeka iyolapfa ghamalaghitso na kuhigha, yeye yaliheka iyodaha kukombola na kukoma. Lelo ghweghwe uli nani mbaka umuhighe miyagho?"},{"book":"Yakobu","chapter":"4","verse":"13","text":"Lelo mtegheletse mwemwe yamlonga, “Leloli au ilupfi tutsoghenda mne ghumji ghumwe, tutsokala ghumwaka ghumwe aku twochuutsa pfinu na kupata sendi.”"},{"book":"Yakobu","chapter":"4","verse":"14","text":"Mwemwe ng'ammanyile bae ughima wenu ilupfi utsakuwatse! Mwemwe mweghala na kungughu ililawila kwa chipindi chidodo kuya lyakuka."},{"book":"Yakobu","chapter":"4","verse":"15","text":"Ila mwobamighwa kulonga, “Imtwatsa ang'abama tutsokala waghima, kuya tutsotenda chinu chino au chinu chila.”"},{"book":"Yakobu","chapter":"4","verse":"16","text":"Lekeni sambi mwemwe mweghoda na ukwitunya, ukwighoda kwose ka kuno kwiha."},{"book":"Yakobu","chapter":"4","verse":"17","text":"Apfo imunu iyomanya ghanoghile na ng'oghatenda bae, ayo kotenda nzambi."}]}