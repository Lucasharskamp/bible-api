{"data":[{"book":"preritāḥ","chapter":"4","verse":"1","text":"yasmin samaye pitarayohanau lokān upadiśatastasmin samaye yājakā mandirasya senāpatayaḥ sidūkīgaṇaśca"},{"book":"preritāḥ","chapter":"4","verse":"2","text":"tayor upadeśakaraṇe khrīṣṭasyotthānam upalakṣya sarvveṣāṁ mṛtānām utthānaprastāve ca vyagrāḥ santastāvupāgaman|"},{"book":"preritāḥ","chapter":"4","verse":"3","text":"tau dhṛtvā dināvasānakāraṇāt paradinaparyyanantaṁ ruddhvā sthāpitavantaḥ|"},{"book":"preritāḥ","chapter":"4","verse":"4","text":"tathāpi ye lokāstayorupadeśam aśṛṇvan teṣāṁ prāyeṇa pañcasahasrāṇi janā vyaśvasan|"},{"book":"preritāḥ","chapter":"4","verse":"5","text":"pare'hani adhipatayaḥ prācīnā adhyāpakāśca hānananāmā mahāyājakaḥ"},{"book":"preritāḥ","chapter":"4","verse":"6","text":"kiyaphā yohan sikandara ityādayo mahāyājakasya jñātayaḥ sarvve yirūśālamnagare militāḥ|"},{"book":"preritāḥ","chapter":"4","verse":"7","text":"anantaraṁ preritau madhye sthāpayitvāpṛcchan yuvāṁ kayā śaktayā vā kena nāmnā karmmāṇyetāni kuruthaḥ?"},{"book":"preritāḥ","chapter":"4","verse":"8","text":"tadā pitaraḥ pavitreṇātmanā paripūrṇaḥ san pratyavādīt, he lokānām adhipatigaṇa he isrāyelīyaprācīnāḥ,"},{"book":"preritāḥ","chapter":"4","verse":"9","text":"etasya durbbalamānuṣasya hitaṁ yat karmmākriyata, arthāt, sa yena prakāreṇa svasthobhavat tacced adyāvāṁ pṛcchatha,"},{"book":"preritāḥ","chapter":"4","verse":"10","text":"tarhi sarvva isrāyeेlīyalokā yūyaṁ jānīta nāsaratīyo yo yīśukhrīṣṭaḥ kruśe yuṣmābhiravidhyata yaśceśvareṇa śmaśānād utthāpitaḥ, tasya nāmnā janoyaṁ svasthaḥ san yuṣmākaṁ sammukhe prottiṣṭhati|"},{"book":"preritāḥ","chapter":"4","verse":"11","text":"nicetṛbhi ryuṣmābhirayaṁ yaḥ prastaro'vajñāto'bhavat sa pradhānakoṇasya prastaro'bhavat|"},{"book":"preritāḥ","chapter":"4","verse":"12","text":"tadbhinnādaparāt kasmādapi paritrāṇaṁ bhavituṁ na śaknoti, yena trāṇaṁ prāpyeta bhūmaṇḍalasyalokānāṁ madhye tādṛśaṁ kimapi nāma nāsti|"},{"book":"preritāḥ","chapter":"4","verse":"13","text":"tadā pitarayohanoretādṛśīm akṣebhatāṁ dṛṣṭvā tāvavidvāṁsau nīcalokāviti buddhvā āścaryyam amanyanta tau ca yīśoḥ saṅginau jātāviti jñātum aśaknuvan|"},{"book":"preritāḥ","chapter":"4","verse":"14","text":"kintu tābhyāṁ sārddhaṁ taṁ svasthamānuṣaṁ tiṣṭhantaṁ dṛṣṭvā te kāmapyaparām āpattiṁ karttaṁ nāśaknun|"},{"book":"preritāḥ","chapter":"4","verse":"15","text":"tadā te sabhātaḥ sthānāntaraṁ gantuṁ tān ājñāpya svayaṁ parasparam iti mantraṇāmakurvvan"},{"book":"preritāḥ","chapter":"4","verse":"16","text":"tau mānavau prati kiṁ karttavyaṁ? tāvekaṁ prasiddham āścaryyaṁ karmma kṛtavantau tad yirūśālamnivāsināṁ sarvveṣāṁ lokānāṁ samīpe prākāśata tacca vayamapahnotuṁ na śaknumaḥ|"},{"book":"preritāḥ","chapter":"4","verse":"17","text":"kintu lokānāṁ madhyam etad yathā na vyāpnoti tadarthaṁ tau bhayaṁ pradarśya tena nāmnā kamapi manuṣyaṁ nopadiśatam iti dṛḍhaṁ niṣedhāmaḥ|"},{"book":"preritāḥ","chapter":"4","verse":"18","text":"tataste preritāvāhūya etadājñāpayan itaḥ paraṁ yīśo rnāmnā kadāpi kāmapi kathāṁ mā kathayataṁ kimapi nopadiśañca|"},{"book":"preritāḥ","chapter":"4","verse":"19","text":"tataḥ pitarayohanau pratyavadatām īśvarasyājñāgrahaṇaṁ vā yuṣmākam ājñāgrahaṇam etayo rmadhye īśvarasya gocare kiṁ vihitaṁ? yūyaṁ tasya vivecanāṁ kuruta|"},{"book":"preritāḥ","chapter":"4","verse":"20","text":"vayaṁ yad apaśyāma yadaśṛṇuma ca tanna pracārayiṣyāma etat kadāpi bhavituṁ na śaknoti|"},{"book":"preritāḥ","chapter":"4","verse":"21","text":"yadaghaṭata tad dṛṣṭā sarvve lokā īśvarasya guṇān anvavadan tasmāt lokabhayāt tau daṇḍayituṁ kamapyupāyaṁ na prāpya te punarapi tarjayitvā tāvatyajan|"},{"book":"preritāḥ","chapter":"4","verse":"22","text":"yasya mānuṣasyaitat svāsthyakaraṇam āścaryyaṁ karmmākriyata tasya vayaścatvāriṁśadvatsarā vyatītāḥ|"},{"book":"preritāḥ","chapter":"4","verse":"23","text":"tataḥ paraṁ tau visṛṣṭau santau svasaṅgināṁ sannidhiṁ gatvā pradhānayājakaiḥ prācīnalokaiśca proktāḥ sarvvāḥ kathā jñāpitavantau|"},{"book":"preritāḥ","chapter":"4","verse":"24","text":"tacchrutvā sarvva ekacittībhūya īśvaramuddiśya proccairetat prārthayanta, he prabho gagaṇapṛthivīpayodhīnāṁ teṣu ca yadyad āste teṣāṁ sraṣṭeśvarastvaṁ|"},{"book":"preritāḥ","chapter":"4","verse":"25","text":"tvaṁ nijasevakena dāyūdā vākyamidam uvacitha, manuṣyā anyadeśīyāḥ kurvvanti kalahaṁ kutaḥ| lokāḥ sarvve kimarthaṁ vā cintāṁ kurvvanti niṣphalāṁ|"},{"book":"preritāḥ","chapter":"4","verse":"26","text":"parameśasya tenaivābhiṣiktasya janasya ca| viruddhamabhitiṣṭhanti pṛthivyāḥ patayaḥ kutaḥ||"},{"book":"preritāḥ","chapter":"4","verse":"27","text":"phalatastava hastena mantraṇayā ca pūrvva yadyat sthirīkṛtaṁ tad yathā siddhaṁ bhavati tadarthaṁ tvaṁ yam athiṣiktavān sa eva pavitro yīśustasya prātikūlyena herod pantīyapīlāto"},{"book":"preritāḥ","chapter":"4","verse":"28","text":"'nyadeśīyalokā isrāyellokāśca sarvva ete sabhāyām atiṣṭhan|"},{"book":"preritāḥ","chapter":"4","verse":"29","text":"he parameśvara adhunā teṣāṁ tarjanaṁ garjanañca śṛṇu;"},{"book":"preritāḥ","chapter":"4","verse":"30","text":"tathā svāsthyakaraṇakarmmaṇā tava bāhubalaprakāśapūrvvakaṁ tava sevakān nirbhayena tava vākyaṁ pracārayituṁ tava pavitraputrasya yīśo rnāmnā āścaryyāṇyasambhavāni ca karmmāṇi karttuñcājñāpaya|"},{"book":"preritāḥ","chapter":"4","verse":"31","text":"itthaṁ prārthanayā yatra sthāne te sabhāyām āsan tat sthānaṁ prākampata; tataḥ sarvve pavitreṇātmanā paripūrṇāḥ santa īśvarasya kathām akṣobheṇa prācārayan|"},{"book":"preritāḥ","chapter":"4","verse":"32","text":"aparañca pratyayakārilokasamūhā ekamanasa ekacittībhūya sthitāḥ| teṣāṁ kepi nijasampattiṁ svīyāṁ nājānan kintu teṣāṁ sarvvāḥ sampattyaḥ sādhāraṇyena sthitāḥ|"},{"book":"preritāḥ","chapter":"4","verse":"33","text":"anyacca preritā mahāśaktiprakāśapūrvvakaṁ prabho ryīśorutthāne sākṣyam adaduḥ, teṣu sarvveṣu mahānugraho'bhavacca|"},{"book":"preritāḥ","chapter":"4","verse":"34","text":"teṣāṁ madhye kasyāpi dravyanyūnatā nābhavad yatasteṣāṁ gṛhabhūmyādyā yāḥ sampattaya āsan tā vikrīya"},{"book":"preritāḥ","chapter":"4","verse":"35","text":"tanmūlyamānīya preritānāṁ caraṇeṣu taiḥ sthāpitaṁ; tataḥ pratyekaśaḥ prayojanānusāreṇa dattamabhavat|"},{"book":"preritāḥ","chapter":"4","verse":"36","text":"viśeṣataḥ kupropadvīpīyo yosināmako levivaṁśajāta eko jano bhūmyadhikārī, yaṁ preritā barṇabbā arthāt sāntvanādāyaka ityuktvā samāhūyan,"},{"book":"preritāḥ","chapter":"4","verse":"37","text":"sa jano nijabhūmiṁ vikrīya tanmūlyamānīya preritānāṁ caraṇeṣu sthāpitavān|"}]}