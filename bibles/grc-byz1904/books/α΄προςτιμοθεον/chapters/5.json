{"data":[{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"1","text":"Πρεσβυτέρῳ μὴ ἐπιπλήξῃς, ἀλλὰ παρακάλει ὡς πατέρα, νεωτέρους ὡς ἀδελφούς,"},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"2","text":"πρεσβυτέρας ὡς μητέρας, νεωτέρας ὡς ἀδελφὰς ἐν πάσῃ ἁγνείᾳ."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"3","text":"Χήρας τίμα τὰς ὄντως χήρας."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"4","text":"εἰ δέ τις χήρα τέκνα ἢ ἔκγονα ἔχει, μανθανέτωσαν πρῶτον τὸν ἴδιον οἶκον εὐσεβεῖν καὶ ἀμοιβὰς ἀποδιδόναι τοῖς προγόνοις· τοῦτο γάρ ἐστι καλὸν καὶ ἀπόδεκτον ἐνώπιον τοῦ Θεοῦ."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"5","text":"ἡ δὲ ὄντως χήρα καὶ μεμονωμένη ἤλπικεν ἐπὶ τὸν Θεὸν καὶ προσμένει ταῖς δεήσεσι καὶ ταῖς προσευχαῖς νυκτὸς καὶ ἡμέρας·"},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"6","text":"ἡ δὲ σπαταλῶσα ζῶσα τέθνηκε."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"7","text":"καὶ ταῦτα παράγγελλε, ἵνα ἀνεπίληπτοι ὦσιν."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"8","text":"εἰ δέ τις τῶν ἰδίων καὶ μάλιστα τῶν οἰκείων οὐ προνοεῖ, τὴν πίστιν ἤρνηται καὶ ἔστιν ἀπίστου χείρων."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"9","text":"Χήρα καταλεγέσθω μὴ ἔλαττον ἐτῶν ἑξήκοντα γεγονυῖα, ἑνὸς ἀνδρὸς γυνή,"},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"10","text":"ἐν ἔργοις καλοῖς μαρτυρουμένη, εἰ ἐτεκνοτρόφησεν, εἰ ἐξενοδόχησεν, εἰ ἁγίων πόδας ἔνιψεν, εἰ θλιβομένοις ἐπήρκεσεν, εἰ παντὶ ἔργῳ ἀγαθῷ ἐπηκολούθησε."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"11","text":"νεωτέρας δὲ χήρας παραιτοῦ· ὅταν γὰρ καταστρηνιάσωσι τοῦ Χριστοῦ, γαμεῖν θέλουσιν,"},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"12","text":"ἔχουσαι κρῖμα, ὅτι τὴν πρώτην πίστιν ἠθέτησαν·"},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"13","text":"ἅμα δὲ καὶ ἀργαὶ μανθάνουσι περιερχόμεναι τὰς οἰκίας, οὐ μόνον δὲ ἀργαί, ἀλλὰ καὶ φλύαροι καὶ περίεργοι, λαλοῦσαι τὰ μὴ δέοντα."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"14","text":"βούλομαι οὖν νεωτέρας γαμεῖν, τεκνογονεῖν, οἰκοδεσποτεῖν, μηδεμίαν ἀφορμὴν διδόναι τῷ ἀντικειμένῳ λοιδορίας χάριν."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"15","text":"ἤδη γάρ τινες ἐξετράπησαν ὀπίσω τοῦ σατανᾶ."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"16","text":"εἴ τις πιστὸς ἢ πιστὴ ἔχει χήρας, ἐπαρκείτω αὐταῖς, καὶ μὴ βαρείσθω ἡ ἐκκλησία, ἵνα ταῖς ὄντως χήραις ἐπαρκέσῃ."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"17","text":"Οἱ καλῶς προεστῶτες πρεσβύτεροι διπλῆς τιμῆς ἀξιούσθωσαν, μάλιστα οἱ κοπιῶντες ἐν λόγῳ καὶ διδασκαλίᾳ·"},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"18","text":"λέγει γὰρ ἡ γραφή· βοῦν ἀλοῶντα οὐ φιμώσεις· καί· ἄξιος ὁ ἐργάτης τοῦ μισθοῦ αὐτοῦ."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"19","text":"κατὰ πρεσβυτέρου κατηγορίαν μὴ παραδέχου, ἐκτὸς εἰ μὴ ἐπὶ δύο ἢ τριῶν μαρτύρων."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"20","text":"τοὺς ἁμαρτάνοντας ἐνώπιον πάντων ἔλεγχε, ἵνα καὶ οἱ λοιποὶ φόβον ἔχωσι."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"21","text":"διαμαρτύρομαι ἐνώπιον τοῦ Θεοῦ καὶ Κυρίου Ἰησοῦ Χριστοῦ καὶ τῶν ἐκλεκτῶν ἀγγέλων, ἵνα ταῦτα φυλάξῃς, χωρὶς προκρίματος μηδὲν ποιῶν κατὰ πρόσκλησιν."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"22","text":"χεῖρας ταχέως μηδενὶ ἐπιτίθει, μηδὲ κοινώνει ἁμαρτίαις ἀλλοτρίαις· σεαυτὸν ἁγνὸν τήρει."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"23","text":"Μηκέτι ὑδροπότει, ἀλλ᾽ οἴνῳ ὀλίγῳ χρῶ διὰ τὸν στόμαχόν σου καὶ τὰς πυκνάς σου ἀσθενείας."},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"24","text":"Τινῶν ἀνθρώπων αἱ ἁμαρτίαι πρόδηλοί εἰσι, προάγουσαι εἰς κρίσιν, τισὶ δὲ καὶ ἐπακολουθοῦσιν·"},{"book":"Α΄ ΠΡΟΣ ΤΙΜΟΘΕΟΝ","chapter":"5","verse":"25","text":"ὡσαύτως καὶ τὰ καλὰ ἔργα πρόδηλά ἐστι, καὶ τὰ ἄλλως ἔχοντα κρυβῆναι οὐ δύνανται."}]}