{"data":[{"book":"Luka","chapter":"5","verse":"1","text":"A jekhvar but džene čedinde pe uzalo Isus te šunen o lafi e Devlesoro, a ov terdino uzalo E galilejakoro jezero.5,1 Aver anav zako Genisaretakoro jezero"},{"book":"Luka","chapter":"5","verse":"2","text":"I dikhlja duj čamcija uzalo jezero savendar iklile o manuša kola dolena maćhen adalese so kosena ine pumare mreže."},{"book":"Luka","chapter":"5","verse":"3","text":"I đerdinđa ano jekh čamco, kova inele e Simonesoro, i zamolinđa le te cidel pe hari e phuvjatar, i bešindoj ano čamco, sikavđa e narodo."},{"book":"Luka","chapter":"5","verse":"4","text":"A kad završinđa o vaćeriba, phenđa e Simonese: “Čhiv tut ko hor hem frden tumare mreže te šaj dolen maćhen.”"},{"book":"Luka","chapter":"5","verse":"5","text":"A o Simon phenđa: “Gospodarona, sa i rat dinđam zori i ništa na dolinđam, ali palo to lafi ka frdav i mreža.”"},{"book":"Luka","chapter":"5","verse":"6","text":"I kad ćerde adava, dolinde bute maćhen i lengere mreže lelje te pharavđon."},{"book":"Luka","chapter":"5","verse":"7","text":"I vastencar mothovde pumare amalenđe, kola inele ko aver čamco, te aven te pomožinen lenđe. I on ale hem pherde soduj čamcija edobor da lelje te pherđon pani."},{"book":"Luka","chapter":"5","verse":"8","text":"A kad dikhlja adava o Simon o Petar, pelo ko kočija anglo Isus vaćerindoj: “Dža mandar, Gospode, me injum grešno manuš!”"},{"book":"Luka","chapter":"5","verse":"9","text":"Adalese so i dar prelelja ole hem sarijen kola inele oleja zbog o baro doliba e maćhengoro."},{"book":"Luka","chapter":"5","verse":"10","text":"Ađahar da i dar dolinđa e Jakove hem e Jovane, e Zevedejesere čhaven, kola inele e Simonesere amala."},{"book":"Luka","chapter":"5","verse":"11","text":"I kad ikalde o čamcija upri phuv, ačhavde sa hem džele palo leste."},{"book":"Luka","chapter":"5","verse":"12","text":"I jekhvar o Isus inele ki jekh diz, i nekotar anglo leste iklilo manuš pherdo gubaja. So dikhlja e Isuse, pelo anglo leste mujeja đi phuv hem molinđa le vaćerindoj: “Gospode, te mangeja, šaj te sasljare man!”"},{"book":"Luka","chapter":"5","verse":"13","text":"I o Isus pružinđa plo vas, dolinđa le hem phenđa: “Mangava, ov sasljardo!” I otojekhvar i guba cidinđa pe olestar."},{"book":"Luka","chapter":"5","verse":"14","text":"Tegani naredinđa lese: “Ma vaćer nikase akalestar, nego dža mothov tut e sveštenikose hem de žrtva adalese so injan sasljardo, sar so naredinđa o Mojsije, zako svedočanstvo olenđe.”"},{"book":"Luka","chapter":"5","verse":"15","text":"A o glaso e Isusestar džala ine po dur, i but džene čedena pe ine te šunen le hem te oven sasljarde oto pumare nambormipa."},{"book":"Luka","chapter":"5","verse":"16","text":"A ov cidela pe ine te molini pe ko thana kote na inele manuša."},{"book":"Luka","chapter":"5","verse":"17","text":"I jekh dive o Isus sikavđa ano jekh čher, a o fariseja hem o učitelja e Zakonestar, kola ale oto sa e galilejakere hem judejakere gava hem oto Jerusalim, beštine adathe. A o zoralipe e Gospodesoro inele upro Isus te sasljari."},{"book":"Luka","chapter":"5","verse":"18","text":"I nesave manuša ande upri nosiljka jekhe manuše kova našti ine te phirel ni te mrdini. Mangle te anen le andre hem te čhiven le anglo Isus."},{"book":"Luka","chapter":"5","verse":"19","text":"I taro narodo našti ine te arakhen kotar te anen le andre, i uklinde upro čher hem odupral mukle le sa e nosiljkaja ko maškar anglo Isus."},{"book":"Luka","chapter":"5","verse":"20","text":"I kad o Isus dikhlja lengiri vera, phenđa: “Manušeja, oprostimei će te grehija!”"},{"book":"Luka","chapter":"5","verse":"21","text":"I o fariseja hem o učitelja e Zakonestar lelje te vaćeren ana pumende: “Kovai akava so hulini? Ko šaj te oprostini o grehija sem o jekh Devel?”"},{"book":"Luka","chapter":"5","verse":"22","text":"A o Isus džanđa lengere mislija, i phenđa lenđe: “Sose ađahar mislinena?"},{"book":"Luka","chapter":"5","verse":"23","text":"Soi po lokhe te phenel pe: ‘Oprostimei će te grehija’ ili te phenel pe: ‘Ušti hem phir’?"},{"book":"Luka","chapter":"5","verse":"24","text":"Ka dokažinav tumenđe da man, e Čhave e Manušesere, isi pravo te oprostinav o grehija ki phuv.” Tegani irinđa pe nakoro manuš kova našti ine te phirel hem phenđa lese: “Tuće vaćerava! Ušti, le ti nosiljka hem dža čhere!”"},{"book":"Luka","chapter":"5","verse":"25","text":"I o manuš odmah uštino anglo lende, lelja i nosiljka hem dželo čhere slavindoj e Devle."},{"book":"Luka","chapter":"5","verse":"26","text":"I sare začudinde pe, hvalinde e Devle, pherdile dar hem vaćerde: “Avdive dikhljam čudesija!”"},{"book":"Luka","chapter":"5","verse":"27","text":"I palo adava, o Isus iklilo adathar hem dikhlja e cariniko5,27 O Jevreja mrzinde e carinikonen adalese so o carinici inele Jevreja kola ule izdajnici ađahar so inele bućarne e Rimljanengere kola osvojinđe o Izrael. Adala carinici na inele poštena hem čorena ine o love e Izraelconendar. palo anav Levije sar bešela ko than kotar čedela pe o porez, i phenđa lese: “Phir pala mande!”"},{"book":"Luka","chapter":"5","verse":"28","text":"I ov uštino, ačhavđa sa hem dželo palo leste."},{"book":"Luka","chapter":"5","verse":"29","text":"I ćerđa lese o Levije baro hajba pese ano čher, hem adari inele but carinici hem avera kola beštine olencar uzalo astali."},{"book":"Luka","chapter":"5","verse":"30","text":"Tegani o fariseja hem lengere učitelja e Zakonestar mrmljinde vaćerindoj e Isusesere učenikonenđe: “Sose tumen hana hem pijena e carinikonencar hem avere grešnikonencar?”"},{"book":"Luka","chapter":"5","verse":"31","text":"I o Isus phenđa lenđe: “E sastenđe na valjani doktori, nego e nambormenđe."},{"book":"Luka","chapter":"5","verse":"32","text":"Me na aljum te vičinav e pravednikonen5,32 e pravednikonen Okolen kola šunena e Devle., nego e grešnikonen te irinen pe taro greh ko Devel.”"},{"book":"Luka","chapter":"5","verse":"33","text":"A on phende lese: “E Jovanesere e Krstiteljesere učenici but postinena hem molinena, ađahar hem e farisejengere učenici, a te učenici stalno hana hem pijena.”"},{"book":"Luka","chapter":"5","verse":"34","text":"A o Isus phenđa lenđe: “Sar šaj te terinen e mladoženjasere amalen te postinen kadi olencar o mladoženja?"},{"book":"Luka","chapter":"5","verse":"35","text":"Ali ka aven o dive kad ka lel pe lendar e mladoženja, tegani, ko adala dive, ka postinen.”"},{"book":"Luka","chapter":"5","verse":"36","text":"I vaćerđa lenđe akaja uporedba: “Nijekh na čhivela o kotor e neve fostanestar ko purano fostani; adalese so hem o nevo ka pharavđol, a ko purano naka avel o kotor e nevestar."},{"book":"Luka","chapter":"5","verse":"37","text":"I niko na čhorela i nevi mol ano purane morćha. Te ćerđa ađahar, i nevi mol ka pharaj o morćha hem ka čhorđol, a o morćha ka oven uništime.5,37 Kad i nevi mol ine ušljola hem širini pe, tegani pharaj ine o purane morćha, adalese so on našti ine više te širinen pe."},{"book":"Luka","chapter":"5","verse":"38","text":"Nego, i nevi mol valjani te čhorel pe ano neve morćha."},{"book":"Luka","chapter":"5","verse":"39","text":"I nijekh, kova pilja i purani, na mangela i nevi, adalese so vaćeri: ‘dovoljnoi i purani’.”5,39 Akate vaćeri pe da o sikaviba e verakere vođengoro hem e Isusesoro nane ista. Poentai da o manuša kola navikninde ko purano sikaviba na mangena te šunen neve stvarija save o Isus sikaj."}]}