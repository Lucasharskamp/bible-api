{"data":[{"book":"2 Samaʼila","chapter":"2","verse":"1","text":"Bayan ’yan kwanaki, sai Dawuda ya nemi nufin Ubangiji ya ce, “In haura zuwa ɗaya daga cikin biranen Yahuda?”"},{"book":"2 Samaʼila","chapter":"2","verse":"2","text":"Saboda haka sai Dawuda ya tafi can tare da matansa biyu, Ahinowam daga Yezireyel da Abigiyel gwauruwar Nabal mutumin Karmel."},{"book":"2 Samaʼila","chapter":"2","verse":"3","text":"Dawuda kuma ya tafi tare da dukan mutanen da suke tare da shi, kowa da iyalinsa, suka zauna a Hebron da garuruwansa."},{"book":"2 Samaʼila","chapter":"2","verse":"4","text":"Sa’an nan mutanen Yahuda suka zo Hebron, a can kuwa suka naɗa Dawuda sarkin Yahuda."},{"book":"2 Samaʼila","chapter":"2","verse":"5","text":"sai ya aiki manzanni zuwa Yabesh Gileyad a ce musu, “Ubangiji yă albarkace ku saboda alherin da kuka nuna wa Shawulu ta wurin binne shi."},{"book":"2 Samaʼila","chapter":"2","verse":"6","text":"Bari Ubangiji yă nuna muku ƙaunarsa da amincinsa, ni kuma zan nuna muku irin wannan alherin saboda kun yi haka."},{"book":"2 Samaʼila","chapter":"2","verse":"7","text":"Yanzu fa, sai ku ƙarfafa, ku yi jaruntaka, gama Shawulu sarkinku ya mutu, gidan Yahuda kuwa sun naɗa ni sarki a kansu.”"},{"book":"2 Samaʼila","chapter":"2","verse":"8","text":"Ana cikin haka, Abner ɗan Ner, komandan sojojin Shawulu, ya ɗauki Ish-Boshet ɗan Shawulu ya kawo shi Mahanayim."},{"book":"2 Samaʼila","chapter":"2","verse":"9","text":"Ya naɗa shi sarkin Gileyad, da na Ashuri2.9 Ko kuwa Asher, da na Yezireyel, da a kan Efraim, da Benyamin, da kuma na dukan Isra’ila."},{"book":"2 Samaʼila","chapter":"2","verse":"10","text":"Ish-Boshet ɗan Shawulu yana da shekaru arba’in sa’ad da ya zama sarkin Isra’ila, ya kuma yi sarauta shekara biyu. Amma fa, gidan Yahuda, suka bi Dawuda."},{"book":"2 Samaʼila","chapter":"2","verse":"11","text":"Tsawon lokacin da Dawuda ya yi mulki a Hebron a kan gidan Yahuda, shekara bakwai ne da wata shida."},{"book":"2 Samaʼila","chapter":"2","verse":"12","text":"Abner ɗan Ner, tare da mutanen Ish-Boshet ɗan Shawulu, suka bar Mahanayim suka tafi Gibeyon."},{"book":"2 Samaʼila","chapter":"2","verse":"13","text":"Yowab wanda ake ce mamarsa Zeruhiya tare da waɗansu mutanen Dawuda suka fito suka haɗu da su tafkin Gibeyon, Suka zauna, waɗannan a wannan gefe, waɗancan a wancan gefe."},{"book":"2 Samaʼila","chapter":"2","verse":"14","text":"Sa’an nan Abner ya ce wa Yowab, “Bari mu bar waɗansu samari su tashi su yi faɗa hannu da hannu a gabanmu.”"},{"book":"2 Samaʼila","chapter":"2","verse":"15","text":"Saboda haka samarin suka tashi aka ƙidaya su, mutum sha biyu wajen Benyamin da Ish-Boshet ɗan Shawulu, sha biyu kuma wajen Dawuda."},{"book":"2 Samaʼila","chapter":"2","verse":"16","text":"Sa’an nan kowannensu ya kama abokin gābansa a kā ya soki da wuƙa a jiki, sai duka suka fāɗi a ƙasa. Saboda haka ne ake kiran wannan wuri Helkat Hazzurim2.16 Helkat Hazzurim yana nufin filin wuƙaƙe ko filin rikici. a Gibeyon."},{"book":"2 Samaʼila","chapter":"2","verse":"17","text":"Faɗan ya yi zafi a ranar ƙwarai, mutanen Dawuda suka ci mutanen Abner da na Isra’ila."},{"book":"2 Samaʼila","chapter":"2","verse":"18","text":"’Ya’yan Zeruhiya, maza uku sun kasance a can. Su ne, Yowab, Abishai da Asahel. To, Asahel mai gudu ne kamar barewa."},{"book":"2 Samaʼila","chapter":"2","verse":"19","text":"Ya fafari Abner, bai juya dama ko hagu ba, yayinda yake fafararsa."},{"book":"2 Samaʼila","chapter":"2","verse":"20","text":"Abner ya waiga, sai ya ce, “Kai ne, Asahel?”"},{"book":"2 Samaʼila","chapter":"2","verse":"21","text":"Sai Abner ya ce masa, “Yi dama ko hagu ka runtumi ɗaya daga cikin samarin, ka ƙwace makamansa.” Amma Asahel bai bar fafararsa ba."},{"book":"2 Samaʼila","chapter":"2","verse":"22","text":"Abner ya sāke gargaɗe shi ya ce, “Ka bar fafarata! Yaya zan kashe ka? Yaya zan yin ido biyu da ɗan’uwanka Yowab?”"},{"book":"2 Samaʼila","chapter":"2","verse":"23","text":"Amma Asahel ya ƙi yă bar fafararsa; saboda haka Abner ya soki Asahel da māshinsa a ciki; har māshin ya fita ta bayansa. Nan take ya fāɗi, ya mutu. Kowa da ya zo wurin da Asahel ya fāɗi, ya mutu, sai yă tsaya."},{"book":"2 Samaʼila","chapter":"2","verse":"24","text":"Amma Yowab da Abishai suka fafari Abner, kuma da rana tana fāɗuwa sai suka iso tudun Amma, kusa da Giya, a hanyar zuwa jejin Gibeyon."},{"book":"2 Samaʼila","chapter":"2","verse":"25","text":"Sa’an nan mutanen Benyamin suka haɗa kansu suka koyi bayan Abner. Suka zama ƙungiya guda, suka tsaya daram a kan tudu."},{"book":"2 Samaʼila","chapter":"2","verse":"26","text":"Sai Abner ya kira Yowab ya ce, har abada ne māshi zai yi ta hallakarwa? Ba ka sani cewa ƙarshen zai zama da ɗaci ba. Sai yaushe za ka umarci mutanenka su daina fafaran ’yan’uwansu?"},{"book":"2 Samaʼila","chapter":"2","verse":"27","text":"Yowab ya ce, “Muddin Allah yana a raye, da ba a ce ka yi magana ba, da mutanen za su ci gaba da fafaran ’yan’uwansu har gari yă waye.”"},{"book":"2 Samaʼila","chapter":"2","verse":"28","text":"Sai Yowab ya busa ƙaho, dukan mutane kuwa suka tsaya; suka daina fafaran Isra’ila. Nan take faɗan ya tsaya."},{"book":"2 Samaʼila","chapter":"2","verse":"29","text":"Abner da mutanensa suka ratsa kwarin Urdun dukan dare. Sa’an nan suka haye kogin, suka kuwa ci gaba dukan safe2.29 Ko kuwa safe; Ko kuwa rafi; ba a tabbatar da kalman nan ta Ibraniyawa ba. har suka zo Mahanayim."},{"book":"2 Samaʼila","chapter":"2","verse":"30","text":"Da Yowab ya dawo daga fafaran Abner, sai ya tattara dukan mutanensa. Ban da Asahel, sai ya gane an rasa mutum goma sha tara na Dawuda."},{"book":"2 Samaʼila","chapter":"2","verse":"31","text":"Amma mutanen Dawuda sun kashe mutum ɗari uku da sittin daga kabilar Benyamin da suke tare da Abner."},{"book":"2 Samaʼila","chapter":"2","verse":"32","text":"Suka ɗauki gawar Asahel suka binne a kabarin mahaifinsa a Betlehem. Sa’an nan Yowab da mutanensa suka bi dare har suka iso Hebron da safe."}]}