{"data":[{"book":"אגרת פולוס הראשונה אל-טימותיוס","chapter":"3","verse":"1","text":"אכן נכונה האמרה: השואף להיות מנהיג בקהילה, שואף לתפקיד טוב."},{"book":"אגרת פולוס הראשונה אל-טימותיוס","chapter":"3","verse":"2","text":"מנהיג בקהילה צריך להיות אדם טוב וחסר דופי, בעל לאישה אחת בלבד, מושל ברוחו, צנוע, נעים־הליכות, מכניס אורחים, מורה טוב של כתבי־הקודש, אינו מפריז בשתיית יין, אינו אלים ואינו רודף בצע."},{"book":"אגרת פולוס הראשונה אל-טימותיוס","chapter":"3","verse":"3","text":"עליו להיות טוב־לב ואדיב, להתחשב באחרים, לרדוף שלום ולא לאהוב כסף."},{"book":"אגרת פולוס הראשונה אל-טימותיוס","chapter":"3","verse":"4","text":"עליו להנהיג היטב את משפחתו, ולחנך את ילדיו למשמעת."},{"book":"אגרת פולוס הראשונה אל-טימותיוס","chapter":"3","verse":"5","text":"כי אם אדם אינו מסוגל להנהיג כהלכה את משפחתו, כיצד יוכל להנהיג את קהילת אלוהים?"},{"book":"אגרת פולוס הראשונה אל-טימותיוס","chapter":"3","verse":"6","text":"עליו להיות מאמין משיחי בעל ניסיון, שכן אם הוא מאמין צעיר ובלתי־מנוסה, הוא עלול להתגאות על שנבחר לתפקיד חשוב תוך זמן קצר בלבד, וכך ייפול בידי השטן."},{"book":"אגרת פולוס הראשונה אל-טימותיוס","chapter":"3","verse":"7","text":"צריך להיות לו שם טוב בין הלא־מאמינים, כדי שהשטן לא יוכל להעליל עליו עלילות ולהכשילו."},{"book":"אגרת פולוס הראשונה אל-טימותיוס","chapter":"3","verse":"8","text":"גם על שמשי הקהילה להיות ישרים וטובים כמנהיגי הקהילה. אסור להם להרבות בשתייה ולרדוף בצע."},{"book":"אגרת פולוס הראשונה אל-טימותיוס","chapter":"3","verse":"9","text":"עליהם להיות רציניים, לאהוב את אלוהים, ולשמור במצפון נקי את סוד האמונה אשר מוסתר מהלא־מאמינים."},{"book":"אגרת פולוס הראשונה אל-טימותיוס","chapter":"3","verse":"10","text":"עליהם להוכיח את עצמם לפני שהם נבחרים לתפקיד שמשי הקהילה. יש לבחון את אישיותם ואת יכולתם, ואם יעמדו במבחן ייבחרו לתפקיד."},{"book":"אגרת פולוס הראשונה אל-טימותיוס","chapter":"3","verse":"11","text":"נשותיהם צריכות להיות ישרות, לא מלשינות ולא רכלניות, כי אם סובלניות ונאמנות בכל מעשיהן."},{"book":"אגרת פולוס הראשונה אל-טימותיוס","chapter":"3","verse":"12","text":"לכל שמש בקהילה תהיה אישה אחת בלבד, ועליה לנהל היטב את משפחתה ומשק ביתה."},{"book":"אגרת פולוס הראשונה אל-טימותיוס","chapter":"3","verse":"13","text":"כי המשרתים כהלכה ירכשו את אהדתם של אחרים, ואף ירכשו ביטחון רב באמונתם בישוע המשיח."},{"book":"אגרת פולוס הראשונה אל-טימותיוס","chapter":"3","verse":"14-15","text":"אני אמנם מקווה לבוא אליך במהרה, אך אני כותב לך דברים אלה עתה, כדי שאם אאחר לבוא תדע אילו אנשים לבחור לתפקיד שמשי בית האלוהים. זכור: קהילת האלוהים היא ביתו של אלוהים חיים, שהוא עמוד האמת ויסודה."},{"book":"אגרת פולוס הראשונה אל-טימותיוס","chapter":"3","verse":"16","text":"אין ספק שסוד אמונתנו גדול ביותר, אך פתרונו טמון במשיח שבא לעולם כאדם, הוכח כחסר־דופי וטהור ברוחו, נגלה אל המלאכים, התפרסם בין העמים, נתקבל באמונה על־ידי רבים ונלקח חזרה לשמים בכבוד."}]}