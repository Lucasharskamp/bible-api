{"data":[{"book":"Sálmarnir","chapter":"91","verse":"1","text":"Sæll er sá sem nýtur verndar hins hæsta og hvílir í skjóli hins almáttuga,"},{"book":"Sálmarnir","chapter":"91","verse":"2","text":"sá sem getur sagt við Drottin: „Þú ert skjól mitt og vörn! Þú ert minn Guð, ég treysti þér!“"},{"book":"Sálmarnir","chapter":"91","verse":"3","text":"Hann frelsar þig úr snörunni og bjargar þér undan plágunni."},{"book":"Sálmarnir","chapter":"91","verse":"4","text":"Hann mun skýla þér undir vængjum sínum. Þar muntu finna öruggt skjól! Hann hefur lofað að vernda þig og frelsa."},{"book":"Sálmarnir","chapter":"91","verse":"5","text":"Nú þarftu ekki lengur að óttast ógnir myrkursins, né örina sem þýtur að morgni."},{"book":"Sálmarnir","chapter":"91","verse":"6","text":"Heldur ekki drepsótt næturinnar né skelfingu um hábjartan dag."},{"book":"Sálmarnir","chapter":"91","verse":"7","text":"Þótt þúsund falli mér við hlið og tíu þúsund mér til hægri handar, þá mun hið illa ekki ná til mín."},{"book":"Sálmarnir","chapter":"91","verse":"8","text":"Ég mun horfa á þegar óguðlegum er refsað en sjálfur vera óhultur,"},{"book":"Sálmarnir","chapter":"91","verse":"9","text":"því að Drottinn er skjól mitt! Ég hef valið hinn hæsta Guð mér til varnar."},{"book":"Sálmarnir","chapter":"91","verse":"10","text":"Hvernig ætti þá ógæfa að yfirbuga mig eða plága að nálgast hús mitt?"},{"book":"Sálmarnir","chapter":"91","verse":"11","text":"Eins skipar hann englum sínum að vernda þig, hvar sem þú ert."},{"book":"Sálmarnir","chapter":"91","verse":"12","text":"Þeir munu styðja þig á göngunni og forða þér frá hrösun."},{"book":"Sálmarnir","chapter":"91","verse":"13","text":"Þótt þú mætir ljóni eða snák, þá er ekkert að óttast – þú munt jafnvel troða þau fótum!"},{"book":"Sálmarnir","chapter":"91","verse":"14","text":"Hefur Drottinn ekki sagt: „Vegna þess að þú elskar mig, mun ég frelsa þig. Ég bjarga þér af því að þú þekkir mig og veist að mér er óhætt að treysta."},{"book":"Sálmarnir","chapter":"91","verse":"15","text":"Þegar þú kallar á mig, svara ég þér. Ég er með þér á hættustund, frelsa þig og held uppi heiðri þínum."},{"book":"Sálmarnir","chapter":"91","verse":"16","text":"Ég mun gefa þér langa og góða ævi og láta þig sjá hjálpræði mitt.“"}]}