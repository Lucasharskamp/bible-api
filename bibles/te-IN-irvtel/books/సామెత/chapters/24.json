{"data":[{"book":"సామెత","chapter":"24","verse":"1","text":"దుర్మార్గులను చూసి మత్సర పడవద్దు. వారి సహవాసం కోరుకోకు."},{"book":"సామెత","chapter":"24","verse":"2","text":"వారి హృదయం బలాత్కారం చేయడానికి యోచిస్తుంది. వారి నోరు కీడును గూర్చి మాటలాడుతుంది."},{"book":"సామెత","chapter":"24","verse":"3","text":"జ్ఞానం వలన ఇల్లు నిర్మాణం అవుతుంది. వివేచన వలన అది స్థిరం అవుతుంది."},{"book":"సామెత","chapter":"24","verse":"4","text":"తెలివి చేత దాని గదుల్లో విలువైన రమ్యమైన సర్వ సంపదలు నిండిపోతాయి."},{"book":"సామెత","chapter":"24","verse":"5","text":"జ్ఞానం గలవాడు బలవంతుడు. తెలివిగలవాడు శక్తిశాలి."},{"book":"సామెత","chapter":"24","verse":"6","text":"వివేకం గల నాయకుడివై యుద్ధం చెయ్యి. ఆలోచన చెప్పేవారు ఎక్కువ మంది ఉండడం భద్రత."},{"book":"సామెత","chapter":"24","verse":"7","text":"మూర్ఖులకు జ్ఞానం అందని మాని పండే. గుమ్మం దగ్గర అలాంటి వారు మౌనంగా ఉంటారు."},{"book":"సామెత","chapter":"24","verse":"8","text":"కీడు చేయాలని పన్నాగాలు పన్నే వాడికి జిత్తులమారి అని పేరు పెడతారు."},{"book":"సామెత","chapter":"24","verse":"9","text":"మూర్ఖుని ఆలోచన పాప భూయిష్టం. అపహాసకులను మనుషులు చీదరించుకుంటారు."},{"book":"సామెత","chapter":"24","verse":"10","text":"కష్ట కాలంలో నీవు కుంగిపోతే చేతగాని వాడివౌతావు."},{"book":"సామెత","chapter":"24","verse":"11","text":"మృత్యు ముఖంలో ఉన్న వారిని తప్పించు. నాశనం వైపుకు తూలుతున్న వారిని చేతనైతే రక్షించు."},{"book":"సామెత","chapter":"24","verse":"12","text":"“చూసావా ఈ సంగతి మనకి తెలియ లేదు” అని నీవంటే సరిపోతుందా? హృదయాలను పరిశోధించేవాడు నీవు చెబుతున్నది గ్రహించడా? నీ జీవాన్ని కాపాడే వాడు నీ మాటను గ్రహించడా? మనుషులకు వారి చర్యలను బట్టి దేవుడు ప్రతిఫలం ఇవ్వడా?"},{"book":"సామెత","chapter":"24","verse":"13","text":"కుమారా, తేనె తాగు. అది రుచికరం. తేనెపట్టునుండి కారే తేనె తినుము అది నీ నాలుకకి మధురం గదా."},{"book":"సామెత","chapter":"24","verse":"14","text":"నీ ఆత్మకు జ్ఞానం అలాటిదని తెలుసుకో. అది నీకు దొరికితే నీకు మంచి భవిషత్తు ఉంటుంది. నీకు ఆశాభంగం కలగదు."},{"book":"సామెత","chapter":"24","verse":"15","text":"మంచివారి ఇళ్ళ దగ్గర పొంచి ఉండి దాడి చేసే దురాత్ముల్లాగా ఉండకు. వారి గృహాలను పాడు చేయకు."},{"book":"సామెత","chapter":"24","verse":"16","text":"ఉత్తముడు ఏడు సార్లు పడిపోయినా తిరిగి లేస్తాడు. విపత్తు కలిగినప్పుడు భక్తిహీనులు కూలి పోతారు."},{"book":"సామెత","chapter":"24","verse":"17","text":"నీ శత్రువు పడిపొతే సంతోషించవద్దు. వాడు తూలిపడినప్పుడు నీవు మనస్సులో అనందించవద్దు."},{"book":"సామెత","chapter":"24","verse":"18","text":"యెహోవా అది చూసి అసహ్యించుకుని వాడి మీదనుండి తన కోపం చాలించుకుంటాడేమో."},{"book":"సామెత","chapter":"24","verse":"19","text":"దుర్మార్గులను చూసి అందోళన చెందకు. భక్తిహీనుల విషయం మత్సరపడకు."},{"book":"సామెత","chapter":"24","verse":"20","text":"దుర్జనుడికి పుట్టగతులుండవు. భక్తిహీనుల దీపం కొడిగడుతుంది."},{"book":"సామెత","chapter":"24","verse":"21","text":"కుమారా, యెహోవాను ఘనపరచు. రాజును ఘనపరచు. అలా చేయనివారి జోలికి పోకు."},{"book":"సామెత","chapter":"24","verse":"22","text":"అలాటి వారికి హఠాత్తుగా ఆపద వాటిల్లుతుంది. వారి కాలం ఎప్పుడు ముగిసి పోతుందో ఎవరికి తెలుసు?"},{"book":"సామెత","chapter":"24","verse":"23","text":"ఇవి కూడా జ్ఞానులు చెప్పిన సామెతలే. న్యాయ తీర్పులో పక్షపాతం ధర్మం కాదు."},{"book":"సామెత","chapter":"24","verse":"24","text":"నీలో దోషం లేదని దుష్టుడితో చెప్పే వాణ్ణి మనుషులు శపిస్తారు. జనం అలాటి వాణ్ణి అసహ్యించుకుంటారు."},{"book":"సామెత","chapter":"24","verse":"25","text":"న్యాయంగా తీర్పు తీర్చే వారికి మేలు కలుగుతుంది. క్షేమకరమైన దీవెన అలాంటి వారి మీదికి వస్తుంది."},{"book":"సామెత","chapter":"24","verse":"26","text":"సరియైన మాటలతో జవాబివ్వడం పెదవులతో ముద్దు పెట్టుకున్నట్టు ఉంటుంది."},{"book":"సామెత","chapter":"24","verse":"27","text":"బయట పని చక్కబెట్టుకో. ముందుగా పొలంలో సిద్ధపరచుకో. ఆ తరవాత ఇల్లు కట్టుకోవచ్చు."},{"book":"సామెత","chapter":"24","verse":"28","text":"అకారణంగా నీ పొరుగువాడిపై సాక్ష్యం పలక వద్దు. నీ పెదాలతో మోసపు మాటలు పలకొచ్చా?"},{"book":"సామెత","chapter":"24","verse":"29","text":"“వాడు నాకు చేసినట్లు వాడికి చేస్తాను. వాడి క్రియ చొప్పున వాడికి ప్రతిఫలం ఇస్తాను” అనుకోవద్దు."},{"book":"సామెత","chapter":"24","verse":"30","text":"సోమరిపోతు చేను నేను దాటి వస్తుంటే తెలివిలేనివాడి ద్రాక్షతోట నేను దాటి వస్తుంటే,"},{"book":"సామెత","chapter":"24","verse":"31","text":"ఇదిగో దాన్నిండా ముండ్ల తుప్పలు పెరిగి ఉన్నాయి. ముళ్ళపొదలు వ్యాపించి ఉన్నాయి. దాని రాతి గోడ శిథిలం అయి పోయింది."},{"book":"సామెత","chapter":"24","verse":"32","text":"నేను దాన్ని చూసి ఆలోచించాను. దాన్ని గమనించి బుద్ధి తెచ్చుకున్నాను."},{"book":"సామెత","chapter":"24","verse":"33","text":"మరికాస్త నిద్ర, మరికాస్త కునుకు, నిద్ర పోవడానికి మరికాస్త చేతులు ముడుచు కోవడం,"},{"book":"సామెత","chapter":"24","verse":"34","text":"వీటివల్ల నీకు దారిద్రర్యం పరిగెత్తుకుంటూ వస్తుంది ఆయుధం ధరించిన సైనికుడు వచ్చినట్టు లేమి నీమీదికి వస్తుంది."}]}