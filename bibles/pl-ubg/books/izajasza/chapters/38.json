{"data":[{"book":"Izajasza","chapter":"38","verse":"1","text":"W tych dniach Ezechiasz śmiertelnie zachorował. Przyszedł do niego prorok Izajasz, syn Amosa, i powiedział do niego: Tak mówi PAN: Uporządkuj swój dom, bo umrzesz i nie będziesz żył."},{"book":"Izajasza","chapter":"38","verse":"2","text":"Wtedy Ezechiasz odwrócił swoją twarz do ściany i modlił się do PANA;"},{"book":"Izajasza","chapter":"38","verse":"3","text":"I powiedział: O PANIE, proszę cię, wspomnij teraz, że postępowałem wobec ciebie w prawdzie i z doskonałym sercem, czyniąc to, co dobre w twoich oczach. I Ezechiasz płakał bardzo rzewnie."},{"book":"Izajasza","chapter":"38","verse":"4","text":"Wtedy doszło do Izajasza słowo PANA:"},{"book":"Izajasza","chapter":"38","verse":"5","text":"Idź i powiedz Ezechiaszowi: Tak mówi PAN, Bóg Dawida, twego ojca: Wysłuchałem twojej modlitwy, widziałem twoje łzy. Oto dodam do twoich dni piętnaście lat;"},{"book":"Izajasza","chapter":"38","verse":"6","text":"Wybawię cię i to miasto z ręki króla Asyrii i będę bronić tego miasta."},{"book":"Izajasza","chapter":"38","verse":"7","text":"A taki będzie znak dla ciebie od PANA, że PAN uczyni to, o czym mówił:"},{"book":"Izajasza","chapter":"38","verse":"8","text":"Oto cofnę cień o dziesięć stopni w stopniach, po których przesunął się na zegarze słonecznym Achaza. I cofnęło się słońce o dziesięć stopni w tych stopniach, po których przesunęło się."},{"book":"Izajasza","chapter":"38","verse":"9","text":"(Oto pismo Ezechiasza, króla Judy, gdy zachorował i wyzdrowiał:"},{"book":"Izajasza","chapter":"38","verse":"10","text":"Mówiłem, gdy skrócono moje dni: Zejdę do bram grobu, zostanę pozbawiony reszty swoich lat."},{"book":"Izajasza","chapter":"38","verse":"11","text":"Powiedziałem: Nie ujrzę PANA, PANA w ziemi żyjących. Już nie zobaczę człowieka pośród mieszkańców świata."},{"book":"Izajasza","chapter":"38","verse":"12","text":"Moje życie przeminęło i przenoszone jest ode mnie jak namiot pasterski. Odciąłem swoje życie jak tkacz, on mnie odetnie od krosien. Dziś, zanim noc nadejdzie, zakończysz mnie."},{"book":"Izajasza","chapter":"38","verse":"13","text":"Rozmyślałem sobie o poranku, że jak lew on zmiażdży wszystkie moje kości. Dziś, zanim noc nadejdzie, wykończysz mnie."},{"book":"Izajasza","chapter":"38","verse":"14","text":"Jak żuraw i jaskółka kwiliłem, gruchałem jak gołąb. Moje oczy słabną, patrzą w górę. PANIE, cierpię w udręce, przedłuż mi życie."},{"book":"Izajasza","chapter":"38","verse":"15","text":"Cóż powiem? On przemówił do mnie i sam to uczynił. Będę kroczyć przez wszystkie swoje lata z goryczą w swojej duszy."},{"book":"Izajasza","chapter":"38","verse":"16","text":"Panie, przez te rzeczy"},{"book":"Izajasza","chapter":"38","verse":"17","text":"Oto w czasie pokoju zaznałem ciężkiej goryczy, ale z miłości do mojej duszy wyrwałeś ją z dołu zniszczenia, gdyż rzuciłeś za siebie wszystkie moje grzechy."},{"book":"Izajasza","chapter":"38","verse":"18","text":"Grób bowiem nie wysławia cię ani śmierć cię nie chwali. Ci, którzy w dół zstępują, nie oczekują twojej prawdy."},{"book":"Izajasza","chapter":"38","verse":"19","text":"Żywy, żywy będzie cię wysławiać jak ja dzisiaj. Ojciec oznajmi dzieciom twoją prawdę."},{"book":"Izajasza","chapter":"38","verse":"20","text":"PAN"},{"book":"Izajasza","chapter":"38","verse":"21","text":"Izajasz bowiem powiedział: Niech wezmą bryłę suchych fig i przyłożą na wrzód, a będzie uzdrowiony."},{"book":"Izajasza","chapter":"38","verse":"22","text":"Ezechiasz zaś powiedział: Jaki jest znak, że wejdę do domu PANA?"}]}