{"data":[{"book":"2 Makoronike","chapter":"27","verse":"1","text":"Jotamu aiva namakore makumi maviri namashanu paakava mambo, uye akatonga muJerusarema kwamakore gumi namatanhatu. Amai vake vainzi Jerusha mwanasikana waZadhoki."},{"book":"2 Makoronike","chapter":"27","verse":"2","text":"Akaita zvakanaka pamberi paJehovha sezvakanga zvaitwa nababa vake Uzia, asi iye haana kuzopinda zvake mutemberi yaJehovha. Kunyange zvakadaro, vanhu vakaramba vachiita zvakaipa zvavo."},{"book":"2 Makoronike","chapter":"27","verse":"3","text":"Jotamu akavakazve Suo Rokumusoro retemberi yaJehovha akaita basa guru kwazvo parusvingo rwapagomo raOferi."},{"book":"2 Makoronike","chapter":"27","verse":"4","text":"Akavaka maguta muzvikomo zveJudhea, nenhare neshongwe mumatondo."},{"book":"2 Makoronike","chapter":"27","verse":"5","text":"Jotamu akarwa namambo wavaAmoni akavakunda. Mugore iroro vaAmoni vakamuripa matarenda zana27:5 matani angaita 3.4 esirivha, nezviyero zvegorosi zviuru gumi27:5 makirorita angaita 2,200 , nezviyero zvebhari zviuru gumi. VaAmoni vakauyisa zvimwe chetezvo mugore rechipiri nerechitatu."},{"book":"2 Makoronike","chapter":"27","verse":"6","text":"Jotamu akava nesimba kwazvo nokuti aifamba akatendeka pamberi paJehovha Mwari wake."},{"book":"2 Makoronike","chapter":"27","verse":"7","text":"Zvimwe zvakaitwa mukutonga kwaJotamu pamwe chete nehondo dzake dzose dzaakarwa nezvimwe zvinhu zvaakaita, zvakanyorwa mubhuku ramadzimambo eIsraeri neeJudha."},{"book":"2 Makoronike","chapter":"27","verse":"8","text":"Aiva namakore makumi maviri namashanu paakava mambo, uye akatonga muJerusarema kwamakore gumi namatanhatu."},{"book":"2 Makoronike","chapter":"27","verse":"9","text":"Jotamu akazorora namadzibaba ake akavigwa muGuta raDhavhidhi. Uye Ahazi mwanakomana wake akamutevera paumambo."}]}