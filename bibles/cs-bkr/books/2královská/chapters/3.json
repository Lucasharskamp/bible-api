{"data":[{"book":"2 Královská","chapter":"3","verse":"1","text":"Joram pak syn Achabův počal kralovati nad Izraelem v Samaří léta osmnáctého Jozafata krále Judského, a kraloval dvanácte let."},{"book":"2 Královská","chapter":"3","verse":"2","text":"A činil to, což jest zlého před očima Hospodinovýma, ač ne tak jako otec jeho a jako matka jeho; nebo odjal modly Bál, kterýchž byl nadělal otec jeho."},{"book":"2 Královská","chapter":"3","verse":"3","text":"A však v hříších Jeroboáma syna Nebatova, kterýž k hřešení přivodil Izraele, vždy vězel, a neodstoupil od nich."},{"book":"2 Královská","chapter":"3","verse":"4","text":"Mésa pak král Moábský měl hojnost dobytka, a dával králi Izraelskému sto tisíc beranů, a sto tisíc skopců i s vlnou."},{"book":"2 Královská","chapter":"3","verse":"5","text":"I stalo se, když umřel Achab, že se zprotivil král Moábský králi Izraelskému."},{"book":"2 Královská","chapter":"3","verse":"6","text":"Tedy vytáhl v ten čas král Joram z Samaří, a sečtl všecken Izrael."},{"book":"2 Královská","chapter":"3","verse":"7","text":"A když táhl, poslal k Jozafatovi králi Judskému, aby mu řekli: Král Moábský zprotivil mi se. Potáhneš-li se mnou proti Moábovi na vojnu? Odpověděl: Potáhnu. Jako jsem já, tak jsi ty, jako lid můj, tak lid tvůj, jakž koni moji, tak koni tvoji."},{"book":"2 Královská","chapter":"3","verse":"8","text":"Zatím řekl: Kterouž pak cestou potáhneme? Odpověděl: Cestou pouště Idumejské."},{"book":"2 Královská","chapter":"3","verse":"9","text":"A tak vytáhl král Izraelský a král Judský i král Idumejský. A když objížděli cestou za sedm dní, nedostávalo se vody vojsku a hovadům jejich, kteráž měli s sebou."},{"book":"2 Královská","chapter":"3","verse":"10","text":"I řekl král Izraelský: Ach, běda! Nebo povolal Hospodin tří králů těchto, aby je vydal v ruku Moábovu."},{"book":"2 Královská","chapter":"3","verse":"11","text":"Ale Jozafat řekl: Není-liž zde proroka Hospodinova, abychom se otázali Hospodina skrze něho? Odpovídaje pak jeden z služebníků krále Izraelského, řekl: Jestiť zde Elizeus syn Safatův, kterýž líval vodu na ruce Eliášovy."},{"book":"2 Královská","chapter":"3","verse":"12","text":"Tedy řekl Jozafat: U tohoť jest slovo Hospodinovo. I šli k němu, král Izraelský a Jozafat, i král Idumejský."},{"book":"2 Královská","chapter":"3","verse":"13","text":"I řekl Elizeus králi Izraelskému: Co mně do tebe? Jdi k prorokům otce svého a k prorokům matky své. Řekl jemu král Izraelský: Nikoli, nebo povolal Hospodin tří králů těchto, aby je vydal v ruku Moábovu."},{"book":"2 Královská","chapter":"3","verse":"14","text":"K tomu řekl Elizeus: Živť jest Hospodin zástupů, před jehož oblíčejem stojím, bychť sobě nevážil Jozafata krále Judského, nepohleděl bych na tě, ani popatřil."},{"book":"2 Královská","chapter":"3","verse":"15","text":"Ale nyní přiveďte mi toho, kterýž by uměl hráti na harfu. A když on hral, byla nad ním ruka Hospodinova."},{"book":"2 Královská","chapter":"3","verse":"16","text":"I řekl: Takto praví Hospodin: Nadělej v tomto potoku množství dolů."},{"book":"2 Královská","chapter":"3","verse":"17","text":"Nebo toto dí Hospodin: Neuzříte větru, aniž uzříte přívalu, však potok tento naplněn bude vodou, tak že píti budete i vy i množství vaše, i hovada vaše."},{"book":"2 Královská","chapter":"3","verse":"18","text":"A i to málo jest před oblíčejem Hospodinovým, nebo i Moábské dá v ruku vaši."},{"book":"2 Královská","chapter":"3","verse":"19","text":"A zkazíte všeliké město hrazené, i všeliké město výborné, též všecko stromoví dobré zporážíte, a všecky studnice vod zasypete, a všeliké pole dobré kamením přiházíte."},{"book":"2 Královská","chapter":"3","verse":"20","text":"I stalo se ráno, když obětována bývá obět suchá, a aj, vody přicházely cestou od strany Idumejské, a naplněna jest země vodami."},{"book":"2 Královská","chapter":"3","verse":"21","text":"Všecken pak Moáb uslyšev, že by vytáhli králové, aby bojovali proti nim, svolali se všickni, od toho, kterýž se pasem opásati může, a výše, a postavili se na pomezí."},{"book":"2 Královská","chapter":"3","verse":"22","text":"Potom ráno vstavše, když slunce vzešlo nad těmi vodami, uzřeli Moábští naproti ty vody rdějící se jako krev."},{"book":"2 Královská","chapter":"3","verse":"23","text":"A řekli: Krev jest. Jistě žeť jsou se pohubili ti králové, a zabil jeden každý bližního svého; protož nyní k loupežem, ó Moábští! A přišli až k ležení Izraelskému."},{"book":"2 Královská","chapter":"3","verse":"24","text":"Tedy povstavše Izraelští, porazili Moábské, kteříž utíkali před nimi, a oni porazili je porážkou velikou, také i v jejich krajině."},{"book":"2 Královská","chapter":"3","verse":"25","text":"Nebo města jejich zbořili, a na všeliké pole výborné házejíce jeden každý kamením svým, naplnili je, i všecky studnice vod zasypali, a všecko stromoví dobré zporáželi, tak že toliko nechali u Kirchareset zdi jeho. Protož shlukše se prakovníci, dobývali ho."},{"book":"2 Královská","chapter":"3","verse":"26","text":"A vida král Moábský, že jsou mu silní bojovníci ti, vzal s sebou sedm set mužů bojovných, chtě se probiti skrze vojska krále Idumejského. Ale nemohli."},{"book":"2 Královská","chapter":"3","verse":"27","text":"Pročež jav syna jeho prvorozeného, kterýž měl kralovati místo něho, obětoval jej v obět zápalnou na zdi. I stalo se rozhněvání veliké proti Izraelovi; protož odtrhše od něho, navrátili se do země své."}]}