{"data":[{"book":"СУДЗЬДЗЯЎ","chapter":"8","verse":"1","text":"І сказалі яму Яфрэмляне: навошта ты гэта зрабіў, што не паклікаў нас, калі ішоў ваяваць з Мадыяніцянамі? І моцна пасварыліся зь ім."},{"book":"СУДЗЬДЗЯЎ","chapter":"8","verse":"2","text":"Гедэон адказваў ім: ці зрабіў я што такое, як вы сёньня? ці шчасьлівей Яфрэм дабіраў вінаград, чым Авіезэр абіраў?"},{"book":"СУДЗЬДЗЯЎ","chapter":"8","verse":"3","text":"У вашыя рукі аддаў Бог князёў Мадыямскіх Арыва і Зіва, і што мог я зрабіць такое, як вы? Тады супакоіўся дух іхні супроць яго, калі сказаў ён ім такія словы."},{"book":"СУДЗЬДЗЯЎ","chapter":"8","verse":"4","text":"І прыйшоў Гедэон да Ярдана, і перайшоў сам і трыста чалавек, якія былі зь ім. Яны былі стомленыя, перасьледуючы ворагаў."},{"book":"СУДЗЬДЗЯЎ","chapter":"8","verse":"5","text":"І сказаў ён жыхарам Сакхота: дайце хлеба народу, які ідзе за мною; яны стаміліся, а я перасьледую Зэвэя і Салмана, цароў Мадыямскіх."},{"book":"СУДЗЬДЗЯЎ","chapter":"8","verse":"6","text":"Князі Сакхота сказалі: хіба рука Зэвэя і Салмана ўжо ў тваёй руцэ, каб войску твайму даваць хлеб?"},{"book":"СУДЗЬДЗЯЎ","chapter":"8","verse":"7","text":"І сказаў Гедэон: за гэта, калі аддасьць Гасподзь Зэвэя і Салмана ў рукі мае, я разарву цела ваша цярноўнікам пустынным і малацільнымі зубчатымі дошкамі."},{"book":"СУДЗЬДЗЯЎ","chapter":"8","verse":"8","text":"Адтуль пайшоў ён у Пэнуэл і тое самае сказаў жыхарам яго, і жыхары Пэнуэла адказвалі яму тое самае, што адказвалі жыхары Сакхота."},{"book":"СУДЗЬДЗЯЎ","chapter":"8","verse":"9","text":"Ён сказаў і жыхарам Пэнуэла: калі я вярнуся ў міры, разбуру вежу гэтую."},{"book":"СУДЗЬДЗЯЎ","chapter":"8","verse":"10","text":"А Зэвэй і Салман былі ў Каркоры і зь імі іхняе рушэньне да пятнаццаці тысяч, усё, што засталося з усяго рушэньня жыхароў усходу; а загінула сто тысяч чалавек, што агалялі меч."},{"book":"СУДЗЬДЗЯЎ","chapter":"8","verse":"11","text":"Гедэон пайшоў да тых, што жылі ў намётах на ўсход ад Новы і Ёгбэгі і пабіў табар, калі табар стаяў бясьпечна."},{"book":"СУДЗЬДЗЯЎ","chapter":"8","verse":"12","text":"Зэвэй і Салман пабеглі; ён пагнаўся за імі і схапіў абодвух цароў Мадыямскіх, Зэвэя і Салмана, і ўвесь табар увёў у замяшаньне."},{"book":"СУДЗЬДЗЯЎ","chapter":"8","verse":"13","text":"І вярнуўся Гедэон, сын Ёаса, з вайны ад узвышша Херэса."},{"book":"СУДЗЬДЗЯЎ","chapter":"8","verse":"14","text":"І захапіў хлопца з жыхароў Сакхота і выпытаў у яго; і ён напісаў яму князёў і старэйшын Сакхоцкіх семдзесят сем чалавек."},{"book":"СУДЗЬДЗЯЎ","chapter":"8","verse":"15","text":"І прыйшоў ён да жыхароў Сакхоцкіх і сказаў: вось Зэвэй і Салман, за якіх вы пасьмяяліся зь мяне, кажучы: хіба рука Зэвэя і Салмана ўжо ў тваёй руцэ, каб мы давалі хлеб стомленым людзям тваім?"},{"book":"СУДЗЬДЗЯЎ","chapter":"8","verse":"16","text":"І ўзяў старэйшын горада і церне пустэльнае і зубчатыя малацільныя дошкі і пакараў імі жыхароў Сакхота;"},{"book":"СУДЗЬДЗЯЎ","chapter":"8","verse":"17","text":"і вежу Пэнуэльскую разбурыў і перабіў жыхароў горада."},{"book":"СУДЗЬДЗЯЎ","chapter":"8","verse":"18","text":"І сказаў Зэвэю і Салману: якія былі тыя, якіх вы забілі на Фаворы? Яны сказалі: яны былі такія, як ты, кожны з выгляду сын царскі."},{"book":"СУДЗЬДЗЯЎ","chapter":"8","verse":"19","text":"Гедэон сказаў: гэта былі браты мае, сыны маці маёй! жывы Гасподзь: калі б вы пакінулі іх жывымі, я не забіў бы вас."},{"book":"СУДЗЬДЗЯЎ","chapter":"8","verse":"20","text":"І сказаў Эфэру, першынцу свайму: устань, забі іх. Але хлопец не дастаў меча свайго, бо баяўся, бо быў яшчэ малады."},{"book":"СУДЗЬДЗЯЎ","chapter":"8","verse":"21","text":"І сказалі Зэвэй і Салман: устань сам і забі нас, бо па чалавеку і сіла ягоная. І ўстаў Гедэон, і забіў Зэвэя і Салмана, і ўзяў спражкі, якія былі на шыях у вярблюдаў іхніх."},{"book":"СУДЗЬДЗЯЎ","chapter":"8","verse":"22","text":"І сказалі Ізраільцяне Гедэону: валодай намі ты і сын твой і сын сына твайго, бо ты выратаваў нас з рук Мадыяніцянаў."},{"book":"СУДЗЬДЗЯЎ","chapter":"8","verse":"23","text":"Гедэон сказаў ім: ні я ня буду валодаць вамі, ні мой сын ня будзе валодаць вамі; Гасподзь хай валодае вамі."},{"book":"СУДЗЬДЗЯЎ","chapter":"8","verse":"24","text":"І сказаў ім Гедэон: прашу ў вас аднаго, дайце мне кожны па завушніцы са здабычы сваёй."},{"book":"СУДЗЬДЗЯЎ","chapter":"8","verse":"25","text":"Яны сказалі: дамо. І паслалі вопратку і кідалі туды кожны па завушніцы са здабычы сваёй."},{"book":"СУДЗЬДЗЯЎ","chapter":"8","verse":"26","text":"Вагі ў залатых завушніцах, якія ён выпрасіў, было тысяча сямсот залатых сікляў, апрача спражак, гузікаў і пурпуровых вопратак, якія былі на царах Мадыямскіх, і апрача ланцужкоў, якія былі на шыі ў вярблюдаў іхніх."},{"book":"СУДЗЬДЗЯЎ","chapter":"8","verse":"27","text":"З гэтага зрабіў Гедэон эфод і паклаў яго ў сваім горадзе, у Офры, і пачалі ўсе Ізраільцяне блудна хадзіць туды за ім, і быў ён сеткаю Гедэону і ўсяму дому ягонаму."},{"book":"СУДЗЬДЗЯЎ","chapter":"8","verse":"28","text":"Так упакорыліся Мадыяніцяне сынам Ізраіля і не падымалі ўжо галавы сваёй, і сьцішылася зямля на сорак гадоў у дні Гедэона."},{"book":"СУДЗЬДЗЯЎ","chapter":"8","verse":"29","text":"І пайшоў Ераваал, сын Ёасаў, і жыў у доме сваім."},{"book":"СУДЗЬДЗЯЎ","chapter":"8","verse":"30","text":"У Гедэона было семдзесят сыноў, што пайшлі ад сьцёгнаў ягоных, бо ў яго было многа жонак."},{"book":"СУДЗЬДЗЯЎ","chapter":"8","verse":"31","text":"Таксама і наложніца, якая жыла ў Сіхеме, нарадзіла яму сына, і ён даў яму імя Авімэлэх."},{"book":"СУДЗЬДЗЯЎ","chapter":"8","verse":"32","text":"І памёр Гедэон, сын Ёасаў, у глыбокай старасьці, і пахаваны ў магіле бацькі свайго Ёаса, у Офры Авіезэравай."},{"book":"СУДЗЬДЗЯЎ","chapter":"8","verse":"33","text":"Калі памёр Гедэон, сыны Ізраілевыя зноў пачалі блудна хадзіць сьледам за Вааламі і паставілі сабе за бога Ваалвэрыта;"},{"book":"СУДЗЬДЗЯЎ","chapter":"8","verse":"34","text":"і ня ўзгадвалі сыны Ізраілевыя Госпада Бога свайго, Які выбаўляў іх з рук усіх ворагаў навокал іх;"},{"book":"СУДЗЬДЗЯЎ","chapter":"8","verse":"35","text":"і дому Ераваалаваму, альбо Гедэонаваму, не зрабілі міласьці дабрачынствы, якія ён зрабіў Ізраілю."}]}