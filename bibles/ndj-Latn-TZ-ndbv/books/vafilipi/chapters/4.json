{"data":[{"book":"Vafilipi","chapter":"4","verse":"1","text":"Topi, valongu vangu yindivatama munu ngudayila kuvawona, yumwi cheleli yangu na likokoma lyangu lya uweshi, yumwi vaghanja vangu nahawu ndi wumudayiliwa mudindali mukwilumba na Bambu."},{"book":"Vafilipi","chapter":"4","verse":"2","text":"Eudia na Sindiki, nguvadedeka ava vandu vavili vajovi kucha valongu kwa deha ya Bambu."},{"book":"Vafilipi","chapter":"4","verse":"3","text":"Na yuwi mgola chichuku muyangu wa nakaka ngudayila uvatangi vadala ava, kwanongwa vagola fichuku fikomi fya kulandula Chilongu cha Nyanyi pamu na nenga na Kilemindina na vala vayangu vamonga yivagola fichuku pamu na nenga, vala matawa vawu yivayandikiwili muchitabu cha unofu."},{"book":"Vafilipi","chapter":"4","verse":"4","text":"Topi, musekileli chipindi chosi kwa kwilumba na Bambu! Ngudeta kandi, musekileli!"},{"book":"Vafilipi","chapter":"4","verse":"5","text":"Ushisha moyu wenu wumanyiki na vandu vonda. Bambu kava pabehi kwisa."},{"book":"Vafilipi","chapter":"4","verse":"6","text":"Mukotoo kuva na chipwembwi, kwa kila chindu kwa kudadava na kuluva fimudayila pamu na kulumba mumuwombeli Chapanga."},{"book":"Vafilipi","chapter":"4","verse":"7","text":"Na sika ya Chapanga, yivelili pitu hala shosi sha vandu dayidimi unofu wa ndima na hala shenu mukwilumba na Yesu Kilistu."},{"book":"Vafilipi","chapter":"4","verse":"8","text":"Chingomeku, valongu vangu, mukoli milandu ya usangi na yila yidayiliwa kujumiwa na milandu ya nakaka na ya nyanyi na milandu ya ugoleki na kunowesha na ya kutundamila."},{"book":"Vafilipi","chapter":"4","verse":"9","text":"Mugoli yimwiwulili na kuyanga kufuma kwa nenga, milandu yimupikanishili padeta na kulola yigolili. Na Chapanga yavasangila vandu kusika daghavi pamu na yumwi."},{"book":"Vafilipi","chapter":"4","verse":"10","text":"Kwa kwilumba na Bambu ndina seku ngomi, kwanongwa pambeli mwapatili kandi seku ya kulangusha kucha mukungumbuka. Nakaka mwavelili mukungumbuka majuva vosi ila mwapatili ha fwasi ya kulangusha chilongu achi."},{"book":"Vafilipi","chapter":"4","verse":"11","text":"Ponopa ngudeta ha afi kwanongwa ngudayila chindu, nongwa ndiyiwula kusekilela na findu fimelili nafyu."},{"book":"Vafilipi","chapter":"4","verse":"12","text":"Manya kwikala na findu fitangalili na manya kwikala ngajila findu. Ndiyiwula mbwepu ya kushovilela kusekilela mundambu shosi na mahali posi, pandiva na filivi awu pandiva na njala na pandiva na fitangalili awu panyangishiwa."},{"book":"Vafilipi","chapter":"4","verse":"13","text":"Nguwesha kugola kila chindu kwanongwa Kilistu akunyimba liwovi."},{"book":"Vafilipi","chapter":"4","verse":"14","text":"Lakini yumwi mwagolili nyanyi, kundanga nenga mugobuleku shangu."},{"book":"Vafilipi","chapter":"4","verse":"15","text":"Yumwi Vafilipi mwaveni mumanya kucha pakwandi pananduleyi Chilongu cha Nyanyi, pang'ukeyi Makedoniya, yumwi weka chipinga cha vandu yivamjumilili Kilistu ndi yimundangili na yumwi weka ndi yimuveli na nenga mukuyanga na kuvapa vandu vengi fivadayila."},{"book":"Vafilipi","chapter":"4","verse":"16","text":"Hata pamelili aku Tesaloniki mwandangili findu fidayilili myanja yitangalili."},{"book":"Vafilipi","chapter":"4","verse":"17","text":"Ngudayila kupokela fupu ha, ila chidayila kuva na sanja kumbindi kwa Chapanga."},{"book":"Vafilipi","chapter":"4","verse":"18","text":"Topi, mbokela kala findu fyosi fimunyimbili na fimonga fipita wudayilili. Ndiva na kila chindu kwanongwa ponopa Epafleditu kanyeghela kala fupu shenu. Fupu asi kucha litambiku lya nungililu nofu, litambiku liyijumiliwa na kumunowesha Chapanga."},{"book":"Vafilipi","chapter":"4","verse":"19","text":"Topi, Chapanga wangu, kwa ulundamali waki mkomi kwadeha ya Yesu Kilistu, davapi fyosi fimudayila."},{"book":"Vafilipi","chapter":"4","verse":"20","text":"Ukomi wuvi kwa Chapanga yavelili Tati wetu, jola na jola! Yina."},{"book":"Vafilipi","chapter":"4","verse":"21","text":"Nguvalayilila vandu va Chapanga vosi yivavelili va Yesu Kilistu. Nguvajambusha valongu yivavelili pamu na nenga."},{"book":"Vafilipi","chapter":"4","verse":"22","text":"Vandu va Chapanga vosi yivavelili apa na vala vosi yivavelili munyumba ya mutwa wa Loma, nguvajambusha."},{"book":"Vafilipi","chapter":"4","verse":"23","text":"Mwavosi nguvaluvila sangi sha Bambu wetu Yesu Kilistu."}]}