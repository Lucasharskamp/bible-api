{"data":[{"book":"Xɔrɔyana","chapter":"7","verse":"1","text":"Alatala yi a fala Musa xa, a naxa, “A mato, n ni i findima nɛn Ala ra Firawona xa, i tada Haruna luma nɛn alo i ya nabina."},{"book":"Xɔrɔyana","chapter":"7","verse":"2","text":"N na i yamari naxan na, i na fala, i tada Haruna yi falan ti Firawona xa, alogo a xa tin Isirayila kaane yi mini a yamanani."},{"book":"Xɔrɔyana","chapter":"7","verse":"3","text":"Koni, n tan Firawona bɔɲɛni xɔdɔxɔma nɛn, n yi n ma taxamasenne nun kabanakone rawuya ayi Misiran yamanani."},{"book":"Xɔrɔyana","chapter":"7","verse":"4","text":"Firawona mi ɛ xuiin namɛma mumɛ! N na n sɛnbɛn yitama nɛn Misiran na ɲaxankata magaxuxine yi, n yi n ma ganla ramini Misiran yamanani, Isirayila, n ma yamana."},{"book":"Xɔrɔyana","chapter":"7","verse":"5","text":"Misiran kaane a kolonma nɛn a n tan nan Alatala ra, n na n yiini bandun Misiran kaane xili ma, n yi Isirayila kaane ramini na yi.”"},{"book":"Xɔrɔyana","chapter":"7","verse":"6","text":"Alatala naxan yamari, Musa nun Haruna yi na birin liga."},{"book":"Xɔrɔyana","chapter":"7","verse":"7","text":"Musa siimayaan yi ɲɛɛ tonge solomasɛxɛ, Haruna siimayaan yi ɲɛɛ tonge solomasɛxɛ e nun saxan, e falan ti Firawona xa waxatin naxan yi."},{"book":"Xɔrɔyana","chapter":"7","verse":"8","text":"Alatala yi a fala Musa nun Haruna xa, a naxa,"},{"book":"Xɔrɔyana","chapter":"7","verse":"9","text":"“Xa Firawona a fala ɛ xa, a naxa, ‘Ɛ kabanako fena nde liga!’ Nayi, i yi a fala Haruna xa, i naxa, ‘I ya dunganna tongo, i yi a bira Firawona yɛtagi.’ A findima nɛn saɲin na.”"},{"book":"Xɔrɔyana","chapter":"7","verse":"10","text":"Musa nun Haruna yi siga Firawona fɛma, Alatala yamarin naxan soxi e yii, e na liga. Haruna yi a dunganna bira Firawona nun a kuntigine yɛtagi, a findi saɲin na."},{"book":"Xɔrɔyana","chapter":"7","verse":"11","text":"Koni Firawona fan yi fekolonne nun seri kanne nun Misiran woyimɛne xili, ne fan yi na fe sifan liga e dalili feene xɔn."},{"book":"Xɔrɔyana","chapter":"7","verse":"12","text":"E birin yi e dunganne bira, e findi saɲine ra. Koni Harunaa dunganna yi e dunganne gerun."},{"book":"Xɔrɔyana","chapter":"7","verse":"13","text":"Firawona bɔɲɛn yi xɔdɔxɔ, a mi Musa nun Harunaa falan namɛ alo Alatala a falaxi kii naxan yi."},{"book":"Xɔrɔyana","chapter":"7","verse":"14","text":"Alatala yi a fala Musa xa, a naxa, “Firawona bɔɲɛni xɔdɔxɔxi, a tondixi yamaan beɲindeni e siga."},{"book":"Xɔrɔyana","chapter":"7","verse":"15","text":"Siga Firawona fɛma xɔtɔnni. A na siga Nila baan dɛ, i siga a ralandeni. Dunganna naxan maxɛtɛ saɲin na i na suxu i yii."},{"book":"Xɔrɔyana","chapter":"7","verse":"16","text":"I xa a fala Firawona xa, i naxa, ‘Alatala, Heburune Ala, na bata n nafa i fɛma a n xa a fala, a i xa a yamaan yiiba, e xa siga, alogo e xa sa a batu tonbonni koni han to i munma i tuli mati."},{"book":"Xɔrɔyana","chapter":"7","verse":"17","text":"Alatala ito nan falaxi, a naxa, “I fama a kolondeni n ma wanla nan xɔn a Alatala nan n tan na.” Dunganna naxan n yii, n Nila baa igen garinma nɛn na ra, a maxɛtɛ wunla ra."},{"book":"Xɔrɔyana","chapter":"7","verse":"18","text":"Yɛxɛn naxanye Nila baani, ne faxama nɛn. Igeni lɔxɔma nɛn. Misiran kaane mi fa nɔɛ a igen minɲɛ.’ ”"},{"book":"Xɔrɔyana","chapter":"7","verse":"19","text":"Alatala yi a fala Musa xa, a naxa, “A fala Haruna xa: i ya dunganna tongo, i yi i yiini bandun Misiran igene xun ma: Baane, xudene, darane, e nun tigine birin. E findima nɛn wunla ra. Wunla luma nɛn Misiran yamanan yiren birin yi, hali ige sase wudi daxine nun fɛɲɛne kui.”"},{"book":"Xɔrɔyana","chapter":"7","verse":"20","text":"Alatala yamarin naxan fi Musa nun Haruna ma, e yi na liga. Haruna yi a dunganni te Nila baan xun ma, a yi igen garin Firawona nun a kuntigine yɛtagi. Igen birin yi maxɛtɛ wunla ra."},{"book":"Xɔrɔyana","chapter":"7","verse":"21","text":"Yɛxɛn naxanye yi Nila baani, ne yi faxa. Igen yi lɔxɔ han Misiran kaane mi yi fa nɔɛ baa igen minɲɛ. Wunla yi lu Misiran yamanan yiren birin yi."},{"book":"Xɔrɔyana","chapter":"7","verse":"22","text":"Koni Misiran woyimɛne fan yi na fe sifane liga e dalili feene xɔn. Firawona bɔɲɛn yi xɔdɔxɔ, a mi Musa nun Haruna xuiin namɛ alo Alatala a fala kii naxan yi."},{"book":"Xɔrɔyana","chapter":"7","verse":"23","text":"Firawona yi xɛtɛ, a siga a banxini, a mi a yengi lu na feene xɔn."},{"book":"Xɔrɔyana","chapter":"7","verse":"24","text":"Misiran kaane birin yi yinle ge Nila baan dɛxɔnni alogo e xa e min, amasɔtɔ e mi yi nɔɛ baa igen minɲɛ."},{"book":"Xɔrɔyana","chapter":"7","verse":"25","text":"Alatala yelin Nila baan findɛ wunla ra waxatin naxan yi, xii solofere yi dangu na xanbi ra."},{"book":"Xɔrɔyana","chapter":"7","verse":"26","text":"Alatala yi a fala Musa xa, a naxa, “Siga Firawona fɛma, i yi a fala a xa, i naxa, ‘Alatala falani ito nan tixi, a naxa: N ma yamaan yiiba, a xa siga alogo e xa sa n batu."},{"book":"Xɔrɔyana","chapter":"7","verse":"27","text":"Xa i tondi e beɲinɲɛ, n na i ya yamanan birin ɲaxankatama nɛn, n xunɲɛne radin a ma."},{"book":"Xɔrɔyana","chapter":"7","verse":"28","text":"Nila baan nafema nɛn xunɲɛne ra. E tema nɛn, e so i ya manga banxin kui, i xideni, i ya sadeni, i ya kuntigine banxine kui, i ya yamana banxine kui, i ya buru gandene yi, e nun i ya buru bɔnbɔdene kui."},{"book":"Xɔrɔyana","chapter":"7","verse":"29","text":"Xunɲɛne tema nɛn i tan nun i ya yamaan nun i ya kuntigine ma.’ ”"}]}