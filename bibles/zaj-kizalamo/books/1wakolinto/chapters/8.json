{"data":[{"book":"1WAKOLINTO","chapter":"8","verse":"1","text":"Avo tuilole mbuza ija imnyandikile ya nyama ilavigwe nhosa ha miwegu."},{"book":"1WAKOLINTO","chapter":"8","verse":"2","text":"Munhu yokwagiza koitanga goya mbuli, hanaitanga kamba vija voyolondigwa kuitanga."},{"book":"1WAKOLINTO","chapter":"8","verse":"3","text":"Ila munhu yomnogela Mulungu, kotangigwa na Mulungu."},{"book":"1WAKOLINTO","chapter":"8","verse":"4","text":"Avo tuilole mbuli ya kuja nyama ilavigwe nhosa ha miwegu. Tuvitanga kamba wegu si kinhu kabisa muulumwengu uno, na haduhu Mulungu iyagwe ila imwe yeiyeka."},{"book":"1WAKOLINTO","chapter":"8","verse":"5","text":"Hata kamba hana ija ikemigwa mizimu, kamba kuulanga ama muisi, kweli hana mizimu bwando na wandewa bwando,"},{"book":"1WAKOLINTO","chapter":"8","verse":"6","text":"ila tweye tuna Mulungu imwe yeiyeka, Tata, yalumbile vinhu vose, na sama yake heyo tweye tuna ugima. Na hana Mndewa imwe yeiyeka, Yesu Kilisto, mkubitila heyo vinhu vose vilumbigwa, na mkubitila heyo tweye tuna ugima."},{"book":"1WAKOLINTO","chapter":"8","verse":"7","text":"Ila si wanhu wose woitanga kweli ino. Wanhu wayagwe wakala woisang'hanikila miwegu avo mbaka lelo8:7 Mbaka lelo nhegulo yake mbaka kipigiti Paulo viyandike lupwilili luno. wahaja nyama wogelegeza kamba woja nyama ija iwakalile woilava nhosa ha miwegu, na kwavija udaho wao wa kusambula gehile na ganogile mdodo, wonyolodoka."},{"book":"1WAKOLINTO","chapter":"8","verse":"8","text":"Ila mandia hagatukwenhusa behi na Mulungu, tuhaleka kuja hatwasa kinhu chochose, na tuhaja hatupata kinhu chochose."},{"book":"1WAKOLINTO","chapter":"8","verse":"9","text":"Teganyeni, sang'hano za ulegeho umulinao, sambizigaluke king'hwaso ha awo wanyekile muinhamanila."},{"book":"1WAKOLINTO","chapter":"8","verse":"10","text":"Kamba munhu yali na udaho mdodo wa kusambula gehile na ganogile kokona gweye uli na ilimu ino uja mng'anda ya miwegu, kokwagiza mbuli ino haimgela mhiko yagendelele kuja vakuja vija vilavigwe nhosa ha miwegu?"},{"book":"1WAKOLINTO","chapter":"8","verse":"11","text":"Avo ndugu yako ino yali na udaho mdodo wa kusambula gehile na ganogile, ayo Kilisto yadanganhike sama yake, kopotela sama ya ilimu yako."},{"book":"1WAKOLINTO","chapter":"8","verse":"12","text":"Kamba uhawatendela vilozo na kuwagela milonda wanhu waenu wamtogole Kilisto, wali na udaho mdodo wa kusambula gehile na ganogile, kumtendela vilozo Kilisto."},{"book":"1WAKOLINTO","chapter":"8","verse":"13","text":"Avo kamba kija kinija chomtenda ndugu yangu yengile m'vilozo, basi noleka kuja nyama giladi sambinimtende heyo yatende vilozo."}]}