{"data":[{"book":"1 AmaKhosi","chapter":"8","verse":"1","text":"Ngakho iNkosi uSolomoni wamema abadala bako-Israyeli ukuthi beze kuye eJerusalema, bonke abazinhloko zezizwana lezinduna zezimuli zako-Israyeli, ukuthi balethe ibhokisi lesivumelwano sikaThixo lisuka eZiyoni, uMuzi kaDavida."},{"book":"1 AmaKhosi","chapter":"8","verse":"2","text":"Amadoda wonke ako-Israyeli eza ndawonye enkosini uSolomoni ngesikhathi somkhosi ngenyanga ebizwa ngokuthi ngu-Ethanimi, inyanga yesikhombisa."},{"book":"1 AmaKhosi","chapter":"8","verse":"3","text":"Kwathi bonke abadala bako-Israyeli sebefikile, abaphristi bathwala ibhokisi lesivumelwano,"},{"book":"1 AmaKhosi","chapter":"8","verse":"4","text":"njalo basebeletha ibhokisi lesivumelwano sikaThixo kanye leThente lokuHlanganela layo yonke imiceciso engcwele iphakathi kwalo. Abaphristi labaLevi bakuthwala lokhu,"},{"book":"1 AmaKhosi","chapter":"8","verse":"5","text":"njalo inkosi uSolomoni kanye lebandla lonke lako-Israyeli babebuthene ndawonye phambi kwebhokisi lesivumelwano, benikela ngezimvu langenkomo ababengeke bakwazi ukuloba inani lazo loba ukuzibala."},{"book":"1 AmaKhosi","chapter":"8","verse":"6","text":"Abaphristi basebeletha ibhokisi lesivumelwano sikaThixo endaweni yalo engcwele engaphakathi kwethempeli, iNdawo eNgcwelengcwele, basebelifaka ngaphansi kwamaphiko amakherubhi."},{"book":"1 AmaKhosi","chapter":"8","verse":"7","text":"Amakherubhi elula impiko zawo phezu kwendawo yebhokisi lesivumelwano njalo agubuzela ibhokisi lesivumelwano kanye lezibambo zokulithwala."},{"book":"1 AmaKhosi","chapter":"8","verse":"8","text":"Izigodo lezi zazizinde zibonakala nxa useNdaweni eNgcwele phambi kwesiphephelo esingaphakathi, kodwa hatshi nxa ungaphandle kweNdawo eNgcwele; lezo zilokhu zimi njalo lalamuhla."},{"book":"1 AmaKhosi","chapter":"8","verse":"9","text":"Kwakungelalutho ebhokisini lesivumelwano ngaphandle kwezibhebhedu ezimbili zamatshe uMosi ayezifake phakathi kwalo eseHorebhi lapho uThixo enza khona isivumelwano labako-Israyeli ngemva kokuphuma kwabo eGibhithe."},{"book":"1 AmaKhosi","chapter":"8","verse":"10","text":"Kwathi abaphristi sebesukile eNdaweni eNgcwele, iyezi lagcwala lagubuzela ethempelini likaThixo."},{"book":"1 AmaKhosi","chapter":"8","verse":"11","text":"Abaphristi abenzanga inkonzo yabo ngenxa yeyezi, ngoba inkazimulo kaThixo yayigcwele ethempelini lakhe."},{"book":"1 AmaKhosi","chapter":"8","verse":"12","text":"Ngakho uSolomoni wathi, “UThixo utshilo ukuba uzahlala eyezini elimnyama;"},{"book":"1 AmaKhosi","chapter":"8","verse":"13","text":"ngempela sengikwakhele ithempeli elibukekayo, indawo ozahlala kiyo kuze kube nini lanini.”"},{"book":"1 AmaKhosi","chapter":"8","verse":"14","text":"Kwathi ibandla lonke lako-Israyeli lisemi khonapho, inkosi yaphenduka yalibusisa."},{"book":"1 AmaKhosi","chapter":"8","verse":"15","text":"Ngakho yasisithi:"},{"book":"1 AmaKhosi","chapter":"8","verse":"16","text":"‘Kusukela mhla ngikhupha abantu bami abako-Israyeli eGibhithe, bengingakaze ngikhethe idolobho loba kukusiphi isizwana sako-Israyeli ukuthi ngakhelwe ithempeli leBizo lami khona, kodwa ngimkhethile uDavida ukuthi abuse abantu bami bako-Israyeli.’"},{"book":"1 AmaKhosi","chapter":"8","verse":"17","text":"Ubaba uDavida wayelakho enhliziyweni yakhe ukuthi akhe ithempeli leBizo likaThixo, uNkulunkulu ka-Israyeli."},{"book":"1 AmaKhosi","chapter":"8","verse":"18","text":"Kodwa uThixo wathi kubaba uDavida, ‘Wenza kuhle ngokuba lesifiso sokungakhela ithempeli leBizo lami enhliziyweni yakho."},{"book":"1 AmaKhosi","chapter":"8","verse":"19","text":"Lanxa kunjalo, kakusuwe ozalakha lelothempeli, kodwa lizakwakhiwa yindodana yakho, eyinyama legazi lakho, yiyo ezakwakha ithempeli leBizo lami.’"},{"book":"1 AmaKhosi","chapter":"8","verse":"20","text":"UThixo usigcinile isithembiso asenzayo: Sengiyinkosi esikhundleni sikababa uDavida njalo khathesi sengihlezi esihlalweni sobukhosi sika-Israyeli njengokuthembisa kukaThixo, njalo sengakhele iBizo likaThixo, uNkulunkulu ka-Israyeli ithempeli."},{"book":"1 AmaKhosi","chapter":"8","verse":"21","text":"Ngilungisile indawo khonaphana eyebhokisi lesivumelwano, kulapho okulesivumelwano sikaThixo asenza labokhokho ekubakhupheni kwakhe kwelamaGibhithe.”"},{"book":"1 AmaKhosi","chapter":"8","verse":"22","text":"Ngalokho uSolomoni wema e-alithareni likaThixo phambi kwebandla lonke lako-Israyeli, welula izandla zakhe waziphakamisela ezulwini"},{"book":"1 AmaKhosi","chapter":"8","verse":"23","text":"wasesithi:"},{"book":"1 AmaKhosi","chapter":"8","verse":"24","text":"Usigcinile isithembiso sakho encekwini yakho uDavida ongubaba; ngomlomo wakho uthembisile njalo ngesandla sakho ukugcwalisile lokho njengoba kunjalo lamuhla."},{"book":"1 AmaKhosi","chapter":"8","verse":"25","text":"Khathesi Thixo, Nkulunkulu ka-Israyeli, gcinela inceku yakho uDavida ubaba lezozithembiso owazenzayo lapho wathi, ‘Awuyikwehluleka loba sekutheni ukuzuza indoda ezahlala esihlalweni sami sobukhosi ko-Israyeli, nxa amadodana akho ezananzelela ukuhamba phambi kwami njengalokhu okwenzileyo wena.’"},{"book":"1 AmaKhosi","chapter":"8","verse":"26","text":"Ngakho khathesi, Nkulunkulu ka-Israyeli, kaligcwaliseke ilizwi lesithembiso owalikhuluma kubaba uDavida inceku yakho."},{"book":"1 AmaKhosi","chapter":"8","verse":"27","text":"Kambe uNkulunkulu uzahlala emhlabeni na? Amazulu, kanye lezulu eliphakemeyo, alikulingani. Pho ithempeli leli engilakhileyo lingabe liyini kuwe na!"},{"book":"1 AmaKhosi","chapter":"8","verse":"28","text":"Kodwa-ke akuzwe umkhuleko wenceku yakho lokucela kwayo umusa, Oh Thixo Nkulunkulu wami. Zwana ukukhala lokukhuleka kwenceku yakho phambi kwakho ngalolusuku."},{"book":"1 AmaKhosi","chapter":"8","verse":"29","text":"Sengathi amehlo akho angahlala phezu kwalelithempeli ebusuku lemini, yonale indawo owathi wena, ‘IBizo lami lizakuba khonapha,’ ukuze uzwe umkhuleko wenceku yakho ngale indawo."},{"book":"1 AmaKhosi","chapter":"8","verse":"30","text":"Zwana isikhalazo senceku yakho lesabantu bakho bako-Israyeli nxa bekhuleka bekhangele kule indawo. Zwana usezulwini okuyindawo yakho yokuhlala, njalo nxa usizwa, uthethelele."},{"book":"1 AmaKhosi","chapter":"8","verse":"31","text":"Nxa umuntu angonela umakhelwane wakhe, afungiswe, abesefunga isifungo phambi kwe-alithari lakho kulelithempeli,"},{"book":"1 AmaKhosi","chapter":"8","verse":"32","text":"zwana usezulwini wenze. Yahlulela phakathi kwezinceku zakho, umlahle olecala, wehlisele ekhanda lakhe lokho akwenzileyo. Tshono ukuthi ongonanga kalacala ukuze uveze ukuba msulwa kwakhe."},{"book":"1 AmaKhosi","chapter":"8","verse":"33","text":"Nxa abantu bakho abako-Israyeli behlulwe yisitha ngenxa yokona kwabo phambi kwakho, kuthi nxa sebephendukela ngakuwe bebiza ibizo lakho, bekhuleka njalo becela intethelelo kuwe kulelithempeli,"},{"book":"1 AmaKhosi","chapter":"8","verse":"34","text":"lapho-ke zwana usezulwini uthethelele izono zabantu bakho bako-Israyeli njalo ubabuyisele elizweni owalinika okhokho babo."},{"book":"1 AmaKhosi","chapter":"8","verse":"35","text":"Nxa amazulu evaleka njalo kungaselazulu ngenxa yokuthi abantu bakho bonile phambi kwakho, njalo nxa bekhuleka bekhangele kule indawo bavume ibizo lakho batshiye izono zabo ngoba ubatshayile,"},{"book":"1 AmaKhosi","chapter":"8","verse":"36","text":"lapho-ke zwana usezulwini uthethelele izinceku zakho izono zazo, abantu bakho bako-Israyeli. Bafundise indlela yokuphila eqondileyo, uthumele izulu elizweni owalinika abantu bakho ukuba libe yilifa labo."},{"book":"1 AmaKhosi","chapter":"8","verse":"37","text":"Nxa kufika indlala kumbe isifo elizweni, ukukhunta lengumane, isikhongwane lemihogoyi, loba behanqwa yizitha kwelinye lamadolobho abo, loba yincithakalo enganani loba ngumkhuhlane onjani ongeza,"},{"book":"1 AmaKhosi","chapter":"8","verse":"38","text":"kuthi lanxa kusenziwa umkhuleko kumbe isicelo ngomunye wabantu bakho bako-Israyeli, ngulowo lalowo ezazela inhlupheko ezinhliziyweni yakhe njalo ephakamisele izandla zakhe kulelithempeli,"},{"book":"1 AmaKhosi","chapter":"8","verse":"39","text":"lalela usezulwini, okuyindawo yakho yokuhlala. Thethelela njalo wenzele umuntu munye ngamunye okuhambelana lezenzo zakhe ngoba wena uyazazi inhliziyo zabo (futhi nguwe wedwa owazi inhliziyo zabantu),"},{"book":"1 AmaKhosi","chapter":"8","verse":"40","text":"yikho bezakwesaba imihla yabo yonke yokuphila beselizweni owalinika okhokho bethu."},{"book":"1 AmaKhosi","chapter":"8","verse":"41","text":"Owezizweni ongasuye omunye wabantu bakho bako-Israyeli kodwa evela kude ngenxa yodumo lwebizo lakho"},{"book":"1 AmaKhosi","chapter":"8","verse":"42","text":"ngoba abantu bazakuzwa ngelakho ibizo eliqakathekileyo lesandla sakho esilamandla lengalo yakho eyeluliweyo, nxa esiza akhuleke ekhangele kulelithempeli,"},{"book":"1 AmaKhosi","chapter":"8","verse":"43","text":"lapho-ke zwana usezulwini, indawo elilikhaya lakho, wenze loba yini owezizweni ayicela kuwe, ukuze bonke abantu bomhlaba balazi ibizo lakho njalo bakwesabe, njengoba abantu bakho abako-Israyeli bekwenza, baze bazi ukuthi indlu le engiyakhileyo ithwele iBizo lakho."},{"book":"1 AmaKhosi","chapter":"8","verse":"44","text":"Nxa abantu bakho bephuma besiya empini ukuyakulwa lezitha zabo, loba kungaphi obathuma khona, njalo kuthi nxa bekhuleka kuThixo bekhangele edolobheni olikhethileyo wena kanye lethempelini engalakhela iBizo lakho,"},{"book":"1 AmaKhosi","chapter":"8","verse":"45","text":"lapho-ke zwana usezulwini umkhuleko wabo lokuncenga kwabo, ubaphathise kulokho."},{"book":"1 AmaKhosi","chapter":"8","verse":"46","text":"Nxa bonile phambi kwakho, ngoba kakho ongoniyo njalo uze ubathukuthelele ubanikele ezitheni zabo ezibathumba zibase ezizweni zazo, ezikhatshana leziseduze;"},{"book":"1 AmaKhosi","chapter":"8","verse":"47","text":"kuthi nxa bengaguquka ezinhliziyweni zabo besemazweni abayabe bethunjelwe kuwo, baphenduke bakuncenge besemazweni abathunjelwa khona bathi, ‘Sonile, senza okungalunganga lokubi,’"},{"book":"1 AmaKhosi","chapter":"8","verse":"48","text":"njalo nxa bephendukela kuwe ngezinhliziyo zabo zonke langemiphefumulo yabo elizweni lezitha zabo ezabathumbayo, bakhuleke kuwe bekhangele elizweni owalinika oyise, lasedolobheni owalikhethayo lethempeli engilakhele iBizo lakho,"},{"book":"1 AmaKhosi","chapter":"8","verse":"49","text":"ngakho usezulwini, ikhaya lakho zwana imikhuleko yabo lokuncenga kwabo, ubenzele khona lokho."},{"book":"1 AmaKhosi","chapter":"8","verse":"50","text":"Ubathethelele abantu bakho, abakonileyo wena, bathethelele kukho konke ukona kwabo kuwe, wenze izitha zabo zibe lomusa kubo;"},{"book":"1 AmaKhosi","chapter":"8","verse":"51","text":"ngoba bangabantu bakho njalo bayilifa lakho, bona owabakhipha eGibhithe, esihogweni esivuthayo esincibilikisa insimbi."},{"book":"1 AmaKhosi","chapter":"8","verse":"52","text":"Sengathi amehlo akho angaba phezu kwenceku yakho ukukhala kwayo lokuncengela kwabantu bakho bako-Israyeli, sengathi ungalalela ukukhala kwabo bekhalaza kuwe."},{"book":"1 AmaKhosi","chapter":"8","verse":"53","text":"Ngoba wabakhetha phakathi kwezizwe zonke zomhlaba ukuthi babe yilifa lakho, njengoba wakhuluma ngenceku yakho uMosi, lapho wena, Oh Thixo Wobukhosi, wakhipha okhokho bethu eGibhithe.”"},{"book":"1 AmaKhosi","chapter":"8","verse":"54","text":"Kwathi uSolomoni eseqedile imikhuleko le lezikhalazo kuThixo, waphakama wema phambi kwe-alithari likaThixo, lapho ayekade eguqe khona ephakamisele izandla zakhe ezulwini."},{"book":"1 AmaKhosi","chapter":"8","verse":"55","text":"Waphakama wabusisa ibandla labako-Israyeli ngelizwi eliphezulu wathi:"},{"book":"1 AmaKhosi","chapter":"8","verse":"56","text":"“Udumo kalube kuThixo, yena olethele abantu bako-Israyeli ukuphumula njengokwethembisa kwakhe. Akukho lokukodwa okungenzekanga kuzozonke izithembiso ezinhle azenza ngenceku yakhe uMosi."},{"book":"1 AmaKhosi","chapter":"8","verse":"57","text":"Sengathi uThixo uNkulunkulu wethu angaba lathi njengoba wayelabokhokho bethu; sengathi angaze asitshiya loba asidele."},{"book":"1 AmaKhosi","chapter":"8","verse":"58","text":"Sengathi angaguqulela inhliziyo zethu kuye, sihambe ezindleleni zakhe sigcine lemilayo yakhe, imithetho lezimiso azipha okhokho."},{"book":"1 AmaKhosi","chapter":"8","verse":"59","text":"Sengathi amazwi ami la, engikhuleka ngawo kuThixo, angaba seduze kukaThixo uNkulunkulu wethu emini lebusuku, ukuze aqinise izikhalazo zenceku yakhe lezikhalazo zabantu bakhe bako-Israyeli kusiya ngeziswelo zabo zemihla ngemihla,"},{"book":"1 AmaKhosi","chapter":"8","verse":"60","text":"ukuze abantu bonke bomhlaba bakwazi ukuthi uThixo unguNkulunkulu lokuthi kakho omunye."},{"book":"1 AmaKhosi","chapter":"8","verse":"61","text":"Kodwa inhliziyo zenu azigcwale ukuzinikela kuThixo uNkulunkulu wethu, ukuphila ngezimiso zakhe lokulalela imilayo yakhe, njengakhathesi.”"},{"book":"1 AmaKhosi","chapter":"8","verse":"62","text":"Ngalokho inkosi labo bonke abako-Israyeli banikela imihlatshelo yabo phambi kukaThixo."},{"book":"1 AmaKhosi","chapter":"8","verse":"63","text":"USolomoni wanikela ngomhlatshelo weminikelo yobudlelwano kuThixo; inkomo ezizinkulungwane ezingamatshumi amabili lambili, izimvu lembuzi ezizinkulungwane ezilikhulu lamatshumi amabili. Ngokunjalo inkosi labo bonke abako-Israyeli banikela ithempeli likaThixo."},{"book":"1 AmaKhosi","chapter":"8","verse":"64","text":"Ngalelolanga inkosi yangcwelisa iphakathi leguma phambi kwethempeli likaThixo, njalo kulapho eyanikela khona ngomnikelo wokutshiswa, umnikelo wamabele kanye lamafutha eminikelo yobudlelwano ngoba i-alithari lethusi elaliphambi kukaThixo lalilincinyane kakhulu ukuthi kutshiselwe kilo iminikelo yokutshiswa, leminikelo yamabele leminikelo yamafutha obudlelwano."},{"book":"1 AmaKhosi","chapter":"8","verse":"65","text":"Ngakho uSolomoni wagcina umkhosi ngalesosikhathi ekanye lo-Israyeli wonke, ibandla elikhulu, abantu abavela eLebho Hamathi kusiya eSihotsheni saseGibhithe. Bawuthakazelela phambi kukaThixo uNkulunkulu wethu okwensuku eziyisikhombisa lezinye eziyisikhombisa njalo zaba litshumi lane sezizonke."},{"book":"1 AmaKhosi","chapter":"8","verse":"66","text":"Ngosuku olulandelayo inkosi yabachitha. Bayibusisa inkosi basuka baya emakhaya abo, belentokozo bejabula ezinhliziyweni zabo ngakho konke okuhle uThixo ayekwenzele inceku yakhe uDavida kanye labantu bakhe bako-Israyeli."}]}