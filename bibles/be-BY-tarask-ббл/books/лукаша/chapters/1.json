{"data":[{"book":"ЛУКАША","chapter":"1","verse":"1","text":"Як ужо многія пачалі складаць аповесьці пра добра вядомыя сярод нас падзеі,"},{"book":"ЛУКАША","chapter":"1","verse":"2","text":"як пераказалі нам тое ўсе, хто з самага пачатку быў сьведкамі і слугамі Слова, -"},{"book":"ЛУКАША","chapter":"1","verse":"3","text":"дык надумаўся і я, рупліва дасьледаваўшы ўсё з пачатку, па парадку апісаць табе, глыбокашаноўны Феафіле,"},{"book":"ЛУКАША","chapter":"1","verse":"4","text":"каб ты ўведаў цьвёрдую аснову таго вучэньня, у якім быў настаўлены."},{"book":"ЛУКАША","chapter":"1","verse":"5","text":"У дні Ірада, цара Юдэйскага, быў сьвятар з Авіевай чаргі, імем Захар, і жонка ягоная з роду Ааронавага, імя ейнае ілізабэта."},{"book":"ЛУКАША","chapter":"1","verse":"6","text":"Абое яны былі праведныя перад Богам, жывучы паводле ўсіх запаведзяў і ўстанаўленьняў Гасподніх беспахібна."},{"book":"ЛУКАША","chapter":"1","verse":"7","text":"У іх ня было дзяцей, бо ілізабэта была няплодная, і абое былі ўжо ў сталым веку."},{"book":"ЛУКАША","chapter":"1","verse":"8","text":"Аднаго разу, калі ён у парадку сваёй чаргі служыў перад Богам,"},{"book":"ЛУКАША","chapter":"1","verse":"9","text":"па жэрабі, як заведзена было ў сьвятароў, прыпала яму ўвайсьці ў храм Гасподні кадзіць,"},{"book":"ЛУКАША","chapter":"1","verse":"10","text":"а ўсё мноства людзей малілася звонку ў часе каджэньня, -"},{"book":"ЛУКАША","chapter":"1","verse":"11","text":"тады зьявіўся яму анёл Гасподні, стоячы па правы бок да ахвярніка кадзільнага,"},{"book":"ЛУКАША","chapter":"1","verse":"12","text":"і Захар, убачыўшы яго, сумеўся, і страх агарнуў яго."},{"book":"ЛУКАША","chapter":"1","verse":"13","text":"Анёл жа сказаў яму: ня бойся, Захар, бо пачута малітва твая, і жонка твая ілізабета народзіць табе сына, і дасі яму імя Ян;"},{"book":"ЛУКАША","chapter":"1","verse":"14","text":"і будзе табе радасьць і весялосьць, і многія нараджэньню ягонаму ўзрадуюцца;"},{"book":"ЛУКАША","chapter":"1","verse":"15","text":"бо ён вялікі будзе перад Госпадам; ня будзе піць віна і сікеру, і Духам Сьвятым прасякнецца яшчэ ад улоньня маці сваёй;"},{"book":"ЛУКАША","chapter":"1","verse":"16","text":"і многіх з-паміж сыноў Ізраілевых наверне да Госпада Бога іхняга;"},{"book":"ЛУКАША","chapter":"1","verse":"17","text":"і пройдзе перад імі ў духу і ў сіле Ільлі, каб вярнуць сэрцы бацькоў дзецям, і непакорлівым лад думак праведнікаў, каб зьявіць Госпаду народ падрыхтаваны."},{"book":"ЛУКАША","chapter":"1","verse":"18","text":"І сказаў Захар анёлу: па чым я пазнаю гэта? бо я стары, і жонка мая ў сталым веку."},{"book":"ЛУКАША","chapter":"1","verse":"19","text":"Анёл сказаў яму ў адказ: я Гаўрыіл, стаю перад Богам, і пасланы гаварыць з табою і паведаміць табе гэта;"},{"book":"ЛУКАША","chapter":"1","verse":"20","text":"і вось ты будзеш маўчаць і ня зможаш гаварыць да таго дня, калі гэта збудзецца, за тое, што ты не паверыў словам маім, якія спраўдзяцца ў свой час."},{"book":"ЛУКАША","chapter":"1","verse":"21","text":"Тым часам люд чакаў Захара і зьдзіўляўся, што ён марудзіў у храме."},{"book":"ЛУКАША","chapter":"1","verse":"22","text":"А ён, выйшаўшы, ня мог гаварыць да іх; і яны зразумелі, што ён бачыў уяву ў храме; і ён рабіў ім знакі і заставаўся нямы."},{"book":"ЛУКАША","chapter":"1","verse":"23","text":"А як скончыліся дні службы ягонай, вярнуўся ў дом свой."},{"book":"ЛУКАША","chapter":"1","verse":"24","text":"Пасьля гэтых дзён зачала ілізабэта, жонка ягоная, і таілася пяць месяцаў, і казала:"},{"book":"ЛУКАША","chapter":"1","verse":"25","text":"так учыніў мне Гасподзь у дні тыя, калі паглядзеў на мяне, каб зьняць зь мяне ганьбу сярод людзей."},{"book":"ЛУКАША","chapter":"1","verse":"26","text":"А на шостым месяцы пасланы быў анёл Гаўрыіл ад Бога ў горад Галілейскі, які называўся Назарэт,"},{"book":"ЛУКАША","chapter":"1","verse":"27","text":"да Дзевы, заручанай з мужам, імем Язэп, з дому Давідавага; а імя ў Дзевы: Марыя."},{"book":"ЛУКАША","chapter":"1","verse":"28","text":"Анёл, увайшоўшы да Яе, сказаў: радуйся, Дабрадатная! Гасподзь з Табою; дабраславёная Ты сярод жанчын."},{"book":"ЛУКАША","chapter":"1","verse":"29","text":"А Яна, угледзеўшы яго, сумелася ад словаў ягоных і разважала, што б гэта было за вітаньне."},{"book":"ЛУКАША","chapter":"1","verse":"30","text":"І сказаў Ёй анёл: ня бойся, Марыя, бо Ты здабыла мілату ў Бога;"},{"book":"ЛУКАША","chapter":"1","verse":"31","text":"і вось, зачнеш ва ўлоньні, і народзіш Сына, і дасі Яму імя: Ісус;"},{"book":"ЛУКАША","chapter":"1","verse":"32","text":"Ён будзе вялікі і будзе названы Сынам Усявышняга; і дасьць Яму Гасподзь Бог пасад Давіда, бацькі Ягонага;"},{"book":"ЛУКАША","chapter":"1","verse":"33","text":"і будзе валадарыць над домам Якава вечна, і Царству Ягонаму ня будзе канца."},{"book":"ЛУКАША","chapter":"1","verse":"34","text":"А Марыя сказала анёлу: як будзе гэта, калі Я мужа ня знаю?"},{"book":"ЛУКАША","chapter":"1","verse":"35","text":"Анёл сказаў Ёй у адказ: Дух Сьвяты сыйдзе на Цябе, і сіла Усявышняга ахіне Цябе; таму і народжанае Сьвятое назавецца Сынам Божым;"},{"book":"ЛУКАША","chapter":"1","verse":"36","text":"вось, і ілізабэта, сваячка Твая, называная няплоднаю, і яна зачала сына ў старасьці сваёй, і ёй ужо шосты месяц;"},{"book":"ЛУКАША","chapter":"1","verse":"37","text":"бо ў Бога не застанецца бясьсілым ніякае слова."},{"book":"ЛУКАША","chapter":"1","verse":"38","text":"Тады Марыя сказала: вось, раба Гасподняя; хай будзе Мне паводле слова твайго. І адыйшоў ад Яе анёл."},{"book":"ЛУКАША","chapter":"1","verse":"39","text":"І ўстаўшы, Марыя ў дні тыя, пасьпяшалася ў нагорную краіну, у горад Юдаў,"},{"book":"ЛУКАША","chapter":"1","verse":"40","text":"і ўвайшла ў дом Захара, і прывітала ілізабэту."},{"book":"ЛУКАША","chapter":"1","verse":"41","text":"Калі ілізабэта пачула вітаньне Марыіна, варухнулася дзіцятка ў чэраве ў яе; і Елісавета напоўнілася Духам Сьвятым,"},{"book":"ЛУКАША","chapter":"1","verse":"42","text":"і ўсклікнула моцным голасам, і сказала: Дабраславёная Ты сярод жанчын, і дабраславёны плод улоньня Твайго!"},{"book":"ЛУКАША","chapter":"1","verse":"43","text":"І адкуль гэта мне, што прыйшла Маці Госпада майго да мяне?"},{"book":"ЛУКАША","chapter":"1","verse":"44","text":"Бо калі голас вітаньня Твайго дайшоў да слыху майго, варухнулася дзіцятка радасна ў чэраве маім."},{"book":"ЛУКАША","chapter":"1","verse":"45","text":"І дабрашчасная Тая, Якая паверыла, бо збудзецца сказанае Ёй ад Госпада."},{"book":"ЛУКАША","chapter":"1","verse":"46","text":"І сказала Марыя: праслаўляе душа Мая Госпада,"},{"book":"ЛУКАША","chapter":"1","verse":"47","text":"і ўзрадаваўся дух мой у Богу, Збаўцу Маім,"},{"book":"ЛУКАША","chapter":"1","verse":"48","text":"што дагледзеў Ён пакорлівасьць рабы Сваёй; бо ад сёньня будуць шчасьціць Мяне ўсе роды,"},{"book":"ЛУКАША","chapter":"1","verse":"49","text":"бо ўчыніў Мне веліч Магутны і сьвятое імя Ягонае,"},{"book":"ЛУКАША","chapter":"1","verse":"50","text":"і ласка Ягоная ў роды родаў да тых, што баяцца Яго;"},{"book":"ЛУКАША","chapter":"1","verse":"51","text":"зьявіў сілу рукі Сваёй; расьсеяў тых, што заносяцца думкамі сэрца свайго;"},{"book":"ЛУКАША","chapter":"1","verse":"52","text":"скінуў моцных з тронаў, і ўзвысіў пакорлівых;"},{"book":"ЛУКАША","chapter":"1","verse":"53","text":"галодных напоўніў дабром, а багатых пусьціў ані з чым;"},{"book":"ЛУКАША","chapter":"1","verse":"54","text":"прыгарнуў Ізраіля, слугу Свайго, памятаючы пра міласэрнасьць;"},{"book":"ЛУКАША","chapter":"1","verse":"55","text":"як казаў бацькам нашым, Абрагаму і семені ягонаму давеку."},{"book":"ЛУКАША","chapter":"1","verse":"56","text":"А Марыя прабыла зь ёю каля трох месяцаў і вярнулася ў дом Свой."},{"book":"ЛУКАША","chapter":"1","verse":"57","text":"А ілізабэце прысьпеў час радзіць, і яна нарадзіла сына."},{"book":"ЛУКАША","chapter":"1","verse":"58","text":"І пачулі суседзі і родзічы ейныя, што прасьцёр Гасподзь ласку Сваю над ёю, і радаваліся зь ёю."},{"book":"ЛУКАША","chapter":"1","verse":"59","text":"На восьмы дзень прыйшлі абрэзаць дзіця, і хацелі назваць яго імем бацькі ягонага, Захарам."},{"book":"ЛУКАША","chapter":"1","verse":"60","text":"На гэта маці ягоная сказала: не; а назваць яго Янам."},{"book":"ЛУКАША","chapter":"1","verse":"61","text":"І сказалі ёй: нікога няма ў радзіне тваёй, хто б называўся гэтым імем."},{"book":"ЛУКАША","chapter":"1","verse":"62","text":"І пыталіся знакамі ў бацькі ягонага, як бы ён хацеў назваць яго."},{"book":"ЛУКАША","chapter":"1","verse":"63","text":"Ён папрасіў дошчачку і напісаў: Ян імя яму. І ўсе зьдзівіліся."},{"book":"ЛУКАША","chapter":"1","verse":"64","text":"І адразу разамкнуліся вусны ягоныя і язык ягоны, і ён загаварыў, славячы Бога."},{"book":"ЛУКАША","chapter":"1","verse":"65","text":"І быў страх на ўсіх, што жылі вакол іх; і расказвалі пра ўсё гэта па ўсёй нагорнай краіне Юдэйскай."},{"book":"ЛУКАША","chapter":"1","verse":"66","text":"Усе, хто чуў, паклалі гэта ў сэрца сваё і казалі: што будзе зь дзіцятка гэтага? І рука Гасподняя была зь ім."},{"book":"ЛУКАША","chapter":"1","verse":"67","text":"І Захар, бацька Ягоны, напоўніўся Духам Сьвятым і прарочыў, кажучы:"},{"book":"ЛУКАША","chapter":"1","verse":"68","text":"Дабраславёны Гасподзь Бог Ізраілеў, што наведаў народ Свой і даў ратунак яму,"},{"book":"ЛУКАША","chapter":"1","verse":"69","text":"і паслаў моцнага выратавальніка нам, нашчадка Давіда, слугі Свайго,"},{"book":"ЛУКАША","chapter":"1","verse":"70","text":"як узьвясьціў вуснамі былых ад веку сьвятых прарокаў Сваіх,"},{"book":"ЛУКАША","chapter":"1","verse":"71","text":"што ўратуе нас ад ворагаў нашых; і ад рукі ўсіх ненавісьнікаў нашых;"},{"book":"ЛУКАША","chapter":"1","verse":"72","text":"учыніць міласэрнасьць бацькам нашым і ўспомніць сьвятую дамову Сваю,"},{"book":"ЛУКАША","chapter":"1","verse":"73","text":"прысягу, якою прысягаў Ён Абрагаму, бацьку нашаму, даць нам,"},{"book":"ЛУКАША","chapter":"1","verse":"74","text":"каб бяз страху, пасьля збавеньня ад рук ворагаў нашых,"},{"book":"ЛУКАША","chapter":"1","verse":"75","text":"мы служылі Яму ў сьвятасьці і праўдзе перад Ім ва ўсе дні жыцьця нашага."},{"book":"ЛУКАША","chapter":"1","verse":"76","text":"А ты, дзіця, назавешся прарокам Усявышняга, бо ідзеш перад абліччам Госпада - падрыхтаваць шляхі Яму,"},{"book":"ЛУКАША","chapter":"1","verse":"77","text":"каб разумеў народ Ягоны ратунак у дараваньні грахоў іхніх,"},{"book":"ЛУКАША","chapter":"1","verse":"78","text":"праз шчырую міласэрнасьць Бога нашага, якой наведаў нас Усход з вышыні,"},{"book":"ЛУКАША","chapter":"1","verse":"79","text":"прасьвятліць тых, што сядзяць у цемры і цяні сьмяротным, скіраваць ногі нашыя на шлях міру."},{"book":"ЛУКАША","chapter":"1","verse":"80","text":"А дзіця расло і мацавалася духам, і заставалася ў пустынях да дня зьяўленьня свайго Ізраілю."}]}