{"data":[{"book":"Qolasiyasen","chapter":"3","verse":"1","text":"Histinko inte iristoosara issife dendidayta gidiko kiristoosay Xoossa achchan uttidason puden diza hanotetha koyite."},{"book":"Qolasiyasen","chapter":"3","verse":"2","text":"Inte qofay pude bollan diza miisha bolla gido attin ha biitta yoo bolla gidopo."},{"book":"Qolasiyasen","chapter":"3","verse":"3","text":"Gaasoyka inte hayqidistane inte deyoyka kiristoosara Xoossa achchan qotetides."},{"book":"Qolasiyasen","chapter":"3","verse":"4","text":"Intes deyo gidida kiristoosay qoncciza gallas inteka he wode izara issife bonchora qonccana."},{"book":"Qolasiyasen","chapter":"3","verse":"5","text":"Hessa gishshi intes biitta bolla diza amoteth digite. Heytika layma, tunateth, asho amo, iitta amotethine eeqas goyno mala gidida gaphigaphokk."},{"book":"Qolasiyasen","chapter":"3","verse":"6","text":"Heytantta gaason Xoossa hanqoy Xoossas azazetonttayta bolla yaana."},{"book":"Qolasiyasen","chapter":"3","verse":"7","text":"Inteka kase diza duussan he miishata oothidista."},{"book":"Qolasiyasen","chapter":"3","verse":"8","text":"Ha7i gidiko hanqo, yiillo, caashe, zigirisine yeellasiza hasa7a heytantta milatizayta wurs digite."},{"book":"Qolasiyasen","chapter":"3","verse":"9","text":"Kase ceega asatetha iza oothora gathi intefe qaari yeggida gishshi inte inte garisan issay issara wordo hasa7opite."},{"book":"Qolasiyasen","chapter":"3","verse":"10","text":"Bena medhidayssa milatana mala eran ooraxida ooratha asateth mayidista."},{"book":"Qolasiyasen","chapter":"3","verse":"11","text":"Heni Girike asi gidin woykko Yuda asi woykko qaxxaretiday woykko qaxxaretontta woykko tamaridaytane tamaronttayta woykko"},{"book":"Qolasiyasen","chapter":"3","verse":"12","text":"Hessa gishshi duuma gididi dosetidayto, inte Xoossas dooretidayta gidida mala michetethine kiyateth, ashiketeth, bonchone danda7a mayite."},{"book":"Qolasiyasen","chapter":"3","verse":"13","text":"Inte issay issa danda7ite, intefe issadey issade bolla michchetiko yooyika iza bolla diiko issay issas atto atto geetetite. Godayka intes atto gida mala inteka hara uras atto giite."},{"book":"Qolasiyasen","chapter":"3","verse":"14","text":"Hessa wurso bolla wursi kumetha issifetethan shiishi qachchiza siiqo mayite."},{"book":"Qolasiyasen","chapter":"3","verse":"15","text":"Inte wurikka issi asho gididi sarotethas xeeygetida kiristoosa saroteth inte wozinan kawoto. Inte galatizayta gidite."},{"book":"Qolasiyasen","chapter":"3","verse":"16","text":"Kiristoosa qaalay intenan kumeth gido. Inte inte garisan cinccatethara tamarttene zoretote. Mazumurenine saban ayana yethan galatara gathi inte wozinara Xoossas yexxite."},{"book":"Qolasiyasen","chapter":"3","verse":"17","text":"Iza baggara Xoossa Aawas galata shiishishe qaalan gidin woykko oothon inte oothizayssa wurs Goda Yesusa sunththan oothite."},{"book":"Qolasiyasen","chapter":"3","verse":"18","text":"Macheto Goda achchan intes bessiza miishi gidida gishshi inte azinatas azazetite."},{"book":"Qolasiyasen","chapter":"3","verse":"19","text":"Azinato inte inte machcheta siiqitene isttas menxxe (meqeth) iittopite."},{"book":"Qolasiyasen","chapter":"3","verse":"20","text":"Nayto, inte Goda ufayssana mala inte intena yelidaytas wurso miishan azazetite."},{"book":"Qolasiyasen","chapter":"3","verse":"21","text":"Aawato, nayti ufayss qaxxontta mala inte nayta hanqethopite."},{"book":"Qolasiyasen","chapter":"3","verse":"22","text":"Aylleto, ase ufayssanasine coo ayfeson beistanas gidontta suure wozinape inte Godas babbite. Hayssa biittan haariza godataskka hano wurson azazetite."},{"book":"Qolasiyasen","chapter":"3","verse":"23","text":"Inte oothiza miishi wurs asas gidontta Godas oothiza mala taybidi kumetha wozinape oothite."},{"book":"Qolasiyasen","chapter":"3","verse":"24","text":"Inte Goda achchafe inte ootho mala ekkanas laatay dizaysa inte ereta. Inte oothizay Goda Yesus kiristoosaskko."},{"book":"Qolasiyasen","chapter":"3","verse":"25","text":"Qoho oothidadey ba oothidari kushe ekkana. Iza achchan dumma maadoy deena."}]}