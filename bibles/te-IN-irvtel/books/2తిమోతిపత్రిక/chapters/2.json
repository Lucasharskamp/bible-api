{"data":[{"book":"2 తిమోతి పత్రిక","chapter":"2","verse":"1","text":"నా కుమారా, క్రీస్తు యేసులో ఉన్న కృపచేత బలవంతుడవుగా ఉండు."},{"book":"2 తిమోతి పత్రిక","chapter":"2","verse":"2","text":"అనేకుల ముందు నేను నీకు నేర్పిన సంగతులను ఇతరులకు బోధించగలిగిన, నమ్మకమైన వ్యక్తులకు అప్పగించు."},{"book":"2 తిమోతి పత్రిక","chapter":"2","verse":"3","text":"క్రీస్తు యేసు కోసం మంచి సైనికుడిలా కష్టాలు భరించు."},{"book":"2 తిమోతి పత్రిక","chapter":"2","verse":"4","text":"సైనికుడు యుద్ధానికి వెళ్ళేటప్పుడు తన జీవితంలో ఇతర వ్యాపకాల్లో చిక్కుకోకుండా తనను సైన్యంలో చేర్చుకున్నవాణ్ణి సంతోషపెట్టాలని ప్రయత్నిస్తాడు."},{"book":"2 తిమోతి పత్రిక","chapter":"2","verse":"5","text":"ఒక క్రీడాకారుడు నియమాల ప్రకారం పూర్తిచేయకపోతే అతనికి బహుమానం దొరకదు."},{"book":"2 తిమోతి పత్రిక","chapter":"2","verse":"6","text":"కష్టపడిన వ్యవసాయదారుడే రాబడిలో మొదటి భాగం పొందడానికి అర్హుడు."},{"book":"2 తిమోతి పత్రిక","chapter":"2","verse":"7","text":"నేను చెప్పే మాటలు ఆలోచించు. అన్ని విషయాల్లో ప్రభువు నీకు జ్ఞానం అనుగ్రహిస్తాడు."},{"book":"2 తిమోతి పత్రిక","chapter":"2","verse":"8","text":"నా సువార్త ప్రకారం, దావీదు సంతానంలో పుట్టి చనిపోయినవారిలో నుండి లేచిన యేసు క్రీస్తును జ్ఞాపకం చేసుకో."},{"book":"2 తిమోతి పత్రిక","chapter":"2","verse":"9","text":"ఆ సువార్త విషయంలో నేను ఒక నేరస్థుడిలా సంకెళ్ళపాలై కష్టాలు అనుభవిస్తున్నాను. అయితే దేవుని వాక్యానికి మాత్రం సంకెళ్ళు లేవు."},{"book":"2 తిమోతి పత్రిక","chapter":"2","verse":"10","text":"అందుచేత ఎన్నికైనవారు నిత్యమైన మహిమతో క్రీస్తు యేసులోని రక్షణ పొందాలని నేను వారి కోసం అన్నీ ఓర్చుకుంటున్నాను."},{"book":"2 తిమోతి పత్రిక","chapter":"2","verse":"11","text":"“మనం ఆయనతో చనిపోతే ఆయనతో బతుకుతాం."},{"book":"2 తిమోతి పత్రిక","chapter":"2","verse":"12","text":"కష్టాలు సహిస్తే ఆయనతోబాటు రాజ్య పరిపాలన చేస్తాం."},{"book":"2 తిమోతి పత్రిక","chapter":"2","verse":"13","text":"ఆయన తన నైజానికి విరుద్ధంగా ఏమీ చేయలేడు కాబట్టి,"},{"book":"2 తిమోతి పత్రిక","chapter":"2","verse":"14","text":"వినేవారిని చెడగొట్టడానికే తప్ప మరి ఏ ప్రయోజనమూ లేని మాటలను గూర్చి వాదం పెట్టుకోవద్దని ప్రభువు ఎదుట విశ్వాసులకు హెచ్చరిస్తూ ఈ సంగతులు వారికి గుర్తు చెయ్యి."},{"book":"2 తిమోతి పత్రిక","chapter":"2","verse":"15","text":"దేవుని దృష్టిలో ఆమోదయోగ్యుడుగా, సిగ్గుపడనక్కరలేని పనివాడుగా, సత్యవాక్యాన్ని సరిగా ఉపదేశించేవాడుగా నిన్ను నీవే దేవునికి కనుపరచుకో."},{"book":"2 తిమోతి పత్రిక","chapter":"2","verse":"16","text":"భక్తిహీనతకు కారణమయ్యే వట్టి మాటలు వదిలివెయ్యి. ఆ మాటలు మరింత భక్తిహీనతకు దారితీస్తాయి."},{"book":"2 తిమోతి పత్రిక","chapter":"2","verse":"17","text":"పుండు కుళ్ళి ఎలా వ్యాపిస్తుందో వారి మాటలు కూడా అలా వ్యాపిస్తాయి. హుమెనై, ఫిలేతు అలాటివారే."},{"book":"2 తిమోతి పత్రిక","chapter":"2","verse":"18","text":"వారు “పునరుత్థానం గతించిపోయింది” అని చెబుతూ సత్యం విషయంలో తప్పటడుగు వేసి, మరి కొందరి విశ్వాసాన్ని చెడగొడుతున్నారు."},{"book":"2 తిమోతి పత్రిక","chapter":"2","verse":"19","text":"అయితే “ప్రభువుకు తన వారెవరో తెలుసు,” “ప్రభువు నామాన్ని ఒప్పుకొనే ప్రతివాడూ దుర్నీతి నుండి తొలగిపోవాలి” అని రాసి ఉన్న దేవుని స్థిరమైన పునాది నిలిచి ఉంటుంది."},{"book":"2 తిమోతి పత్రిక","chapter":"2","verse":"20","text":"ధనవంతుల ఇంట్లో వెండివీ, బంగారువీ గాక కొయ్య, మట్టి గిన్నెలు కూడా ఉంటాయి. వాటిలో కొన్ని గౌరవప్రదమైన వాడకానికీ కొన్ని ఘనహీనమైన వాడకానికీ ఉంటాయి."},{"book":"2 తిమోతి పత్రిక","chapter":"2","verse":"21","text":"ఎవరైనా ఘనహీనమైన వాటిలో చేరకుండా తనను శుద్ధి చేసుకుంటే వాడు పవిత్రమై, యజమాని వాడుకోవడానికి అర్హుడై అన్ని మంచి కార్యాలకూ సిద్ధపడి, ఘనత కోసమైన గిన్నెగా ఉంటాడు."},{"book":"2 తిమోతి పత్రిక","chapter":"2","verse":"22","text":"నువ్వు యువకులకు కలిగే చెడుకోరికలను విడిచి పారిపో. పవిత్ర హృదయాలతో ప్రభువుకు ప్రార్థన చేసేవారితో కలిసి నీతినీ విశ్వాసాన్నీ ప్రేమనూ శాంతి సమాధానాలనూ సంపాదించుకోవడానికి కృషి చెయ్యి."},{"book":"2 తిమోతి పత్రిక","chapter":"2","verse":"23","text":"బుద్ధిహీనమైన, మూఢత్వంతో కూడిన తర్కాలు జగడాలకు కారణమౌతాయని గ్రహించి వాటిని వదిలెయ్యి."},{"book":"2 తిమోతి పత్రిక","chapter":"2","verse":"24","text":"ప్రభువు సేవకుడు పోట్లాటలకు దిగకూడదు. అందరి మీదా దయ చూపాలి. బోధనా సామర్ధ్యం కలిగి, సహించేవాడై ఉండాలి."},{"book":"2 తిమోతి పత్రిక","chapter":"2","verse":"25-26","text":"దేవునికి ఎదురు చెప్పేవారిని సాత్వికంతో సరిదిద్దాలి. ఎందుకంటే సాతాను తన ఇష్టం నెరవేర్చుకోడానికి వారిని చెరపట్టాడు. వాడి ఉరి నుండి తప్పించుకుని మేలుకోడానికి దేవుడు వారికి సత్య సంబంధమైన జ్ఞానాన్నిచ్చి మారుమనస్సు దయచేస్తాడేమో."}]}