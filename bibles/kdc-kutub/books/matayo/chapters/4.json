{"data":[{"book":"Matayo","chapter":"4","verse":"1","text":"Abaho Loho Yang'alile kamulongoza Yesu yachole kuluwala yakagezigwe na Mwenembago."},{"book":"Matayo","chapter":"4","verse":"2","text":"Kakala kuko siku malongo mane imisi na ikilo bila kuja. Viyamambukize siku azo, Yesu kona nzala."},{"book":"Matayo","chapter":"4","verse":"3","text":"Abaho Mwenembago kamcholela kamulongela, “Kamba gweye kwa Mwana wa Imulungu kweli galagize mabwe gano gagaluke magate.”"},{"book":"Matayo","chapter":"4","verse":"4","text":"Lakini Yesu kamwidika, “Maandiko Gang'alile golonga, ‘Munhu hawa mgima kwa kuja kwiiyeka, lakini kwa kila mbuli ilawa mmulomo wa Imulungu.’ ”"},{"book":"Matayo","chapter":"4","verse":"5","text":"Abaho Mwenembago kamsola Yesu mbaka Yelusalemu buga ding'alile, kamwika mna ikiswili cha Ing'anda ya Imulungu."},{"book":"Matayo","chapter":"4","verse":"6","text":"Abaho kamulongela Yesu, “Kamba kweli gweye kwa Mwana wa Imulungu, ilagaze mwenyego hasi, kwavija Maandiko Gang'alile golonga,"},{"book":"Matayo","chapter":"4","verse":"7","text":"Yesu kamwidika, “Vivija Maandiko Gang'alile golonga, ‘Sikuumgeze Mndewa Imulungu wako.’ ”"},{"book":"Matayo","chapter":"4","verse":"8","text":"Abaho Mwenembago kamsola Yesu mbaka uchanha ng'hani kulugongo lutali na kamulagusila undewa wa mwiisi yose na unovu wake."},{"book":"Matayo","chapter":"4","verse":"9","text":"Mwenembago kamulongela, “Vino vose nokugwaa, kamba wahanifugamila na kunitambikila.”"},{"book":"Matayo","chapter":"4","verse":"10","text":"Yesu kamulongela, “Segela kumwangu Mwenembago! Kwavija Maandiko Gang'alile golonga, ‘Mtambikile Mndewa Imulungu wako, na umsang'hanile heyo yaiyeka!’ ”"},{"book":"Matayo","chapter":"4","verse":"11","text":"Baho Mwenembago kamuleka Yesu, na wasenga wa kuulanga weza wamsang'hanila."},{"book":"Matayo","chapter":"4","verse":"12","text":"Yesu viyahulike Yohana Mbatizaji kagodekigwa kukifungo, kachola isi ya Galilaya."},{"book":"Matayo","chapter":"4","verse":"13","text":"Hakalile Nazaleti lakini kachola kukala Kapelinaumu kudibuga dili behi na lamba da Galilaya, kuzimbaka za isi ya Zabuloni na Nafutali."},{"book":"Matayo","chapter":"4","verse":"14","text":"Mbuli ino ilawilila kamba vija viyalongile mtula ndagu wa Imulungu Isaya,"},{"book":"Matayo","chapter":"4","verse":"15","text":"“Isi ya Zabuloni na isi ya Nafutali"},{"book":"Matayo","chapter":"4","verse":"16","text":"Wanhu wakalile mdiziza"},{"book":"Matayo","chapter":"4","verse":"17","text":"Kulawa kipindi acho Yesu kasonga kuwapetela usenga wake, “Lekeni nzambi zenu, kwavija Undewa wa kuulanga wammabehi.”"},{"book":"Matayo","chapter":"4","verse":"18","text":"Yesu viyakalile kobita kumgwazo wa lamba da Galilaya, kawavika munhu na mkulu wake ovula somba. Wakala Simoni yakemigwe Petulo na mdodo wake Andeleya, wakala ovula somba mna dilamba na mizavu yao."},{"book":"Matayo","chapter":"4","verse":"19","text":"Yesu kawalongela, “Nikwelelezeni na niye nowatenda muwe wavulaji wa wanhu.”"},{"book":"Matayo","chapter":"4","verse":"20","text":"Bahaja waileka mizavu yao, wamkweleleza."},{"book":"Matayo","chapter":"4","verse":"21","text":"Kagenda kumwande kawavika ndugu wabili wayagwe. Yakobo na Yohana wanage Zebedayo. Wakala mwiingalawa hamoja na tatao Zebedayo oitanda mizavu yao. Yesu kawakema,"},{"book":"Matayo","chapter":"4","verse":"22","text":"bahaja waileka ingalawa na tatao, na wamkweleleza Yesu."},{"book":"Matayo","chapter":"4","verse":"23","text":"Yesu kachola mwiisi yose ya Galilaya, kafundiza mzing'anda za kumpula Imulungu na kawapetela wanhu Mbuli Inogile ya Undewa wa Imulungu na baho kawahonya wanhu wakalile na mitamu na magayo gose."},{"book":"Matayo","chapter":"4","verse":"24","text":"Mbuli zake zenela mwiisi yose ya Siliya, avo wanhu wamgalila wanhu wose wakalile watamu, waja odununzika na kila utamu, weli na vinyamkela, na visango na waja waholole na Yesu kawahonya wose."},{"book":"Matayo","chapter":"4","verse":"25","text":"Wanhu wengi wamkweleleza Yesu kulawa Galilaya na Dekapoli,4:25 Dekapoli Fambulo jake mabuga longo kulawa Yelusalemu na Yudea na isi ya mwambu uyagwe wa lwanda lwa Yolidani."}]}