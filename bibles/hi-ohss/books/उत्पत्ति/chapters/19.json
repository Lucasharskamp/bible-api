{"data":[{"book":"उत्पत्ति","chapter":"19","verse":"1","text":"संध्या होते-होते वे दो स्वर्गदूत सोदोम पहुंचे. इस समय लोत सोदोम के प्रवेश द्वार पर ही बैठे हुए थे. स्वर्गदूतों पर दृष्टि पड़ते ही लोत उनसे भेंटकरने के लिए खड़े हुए और उनको झुककर दंडवत किया."},{"book":"उत्पत्ति","chapter":"19","verse":"2","text":"और कहा, “हे मेरे प्रभुओ, आप अपने सेवक के घर पर आएं. आप अपने पैर धोकर रात्रि यहां ठहरें और तड़के सुबह अपनी यात्रा पर आगे जाएं.”"},{"book":"उत्पत्ति","chapter":"19","verse":"3","text":"किंतु लोत उनसे विनतीपूर्वक आग्रह करते रहे. तब वे लोत के आग्रह को स्वीकार कर उसके साथ उसके घर में चले गए. लोत ने उनके लिए भोजन, खमीर रहित रोटी, तैयार की और उन्होंने भोजन किया."},{"book":"उत्पत्ति","chapter":"19","verse":"4","text":"इसके पूर्व वे बिछौने पर जाते, नगर के पुरुष, सोदोम के लोगों ने आकर लोत के आवास को घेर लिया, ये सभी युवा एवं वृद्ध नगर के हर एक भाग से आए थे."},{"book":"उत्पत्ति","chapter":"19","verse":"5","text":"वे ऊंची आवाज में पुकारकर लोत से कहने लगे, “कहां हैं वे पुरुष, जो आज रात्रि के लिए तुम्हारे यहां ठहरे हुए हैं? उन्हें बाहर ले आओ कि हम उनसे संभोग करें.”"},{"book":"उत्पत्ति","chapter":"19","verse":"6","text":"लोत बाहर निकले और उन्होंने द्वार को बंद कर"},{"book":"उत्पत्ति","chapter":"19","verse":"7","text":"उनसे निवेदन किया, “हे मेरे भाइयो, मेरा आग्रह है, ऐसा अनैतिक कार्य न करें."},{"book":"उत्पत्ति","chapter":"19","verse":"8","text":"देखिए, मेरी दो बेटियां हैं, जिनका संसर्ग किसी पुरुष से नहीं हुआ है. मैं उन्हें यहां बाहर ले आता हूं. आप उनसे अपनी अभिलाषा पूरी कर लीजिए; बस, इन व्यक्तियों के साथ कुछ न कीजिए, क्योंकि वे मेरे अतिथि हैं.”"},{"book":"उत्पत्ति","chapter":"19","verse":"9","text":"किंतु वे चिल्लाने लगे, “पीछे हट! यह परदेशी हमारे मध्य आ बसा है और देखो, अब हमारा शासक बनना चाहता है! हम तुम्हारी स्थिति उन लोगों से भी अधिक दयनीय बना देंगे.” वे लोत पर दबाव डालने लगे और दरवाजे को तोड़ने के लिये आगे बढ़ने लगे."},{"book":"उत्पत्ति","chapter":"19","verse":"10","text":"पर उन अतिथियों ने हाथ बढ़ाकर लोत को आवास के भीतर खींच लिया और द्वार बंद कर दिया."},{"book":"उत्पत्ति","chapter":"19","verse":"11","text":"उन अतिथियों ने उन सभी को, जो द्वार पर थे, छोटे से लेकर बड़े तक, अंधा कर दिया, जिसका परिणाम यह हुआ कि द्वार को खोजते-खोजते वे थक गए."},{"book":"उत्पत्ति","chapter":"19","verse":"12","text":"तब उन दो अतिथियों ने लोत से कहा, “यहां तुम्हारे और कौन-कौन संबंधी हैं? दामाद, पुत्र तथा तुम्हारी पुत्रियां अथवा इस नगर में तुम्हारे कोई भी रिश्तेदार हो, उन्हें इस स्थान से बाहर ले जाओ,"},{"book":"उत्पत्ति","chapter":"19","verse":"13","text":"क्योंकि हम इस स्थान को नष्ट करने पर हैं. याहवेह के समक्ष उसके लोगों के विरुद्ध चिल्लाहट इतनी ज्यादा हो गई है कि याहवेह ने हमें इसका सर्वनाश करने के लिए भेजा है.”"},{"book":"उत्पत्ति","chapter":"19","verse":"14","text":"लोत ने जाकर अपने होनेवाले उन दामादों से बात की, जिनसे उनकी बेटियों की सगाई हो गई थी. उन्होंने कहा, “उठो, यहां से निकल चलो, याहवेह इस नगर का सर्वनाश करने पर हैं!” किंतु लोत के दामादों ने समझा कि वे मजाक कर रहे हैं."},{"book":"उत्पत्ति","chapter":"19","verse":"15","text":"जब पौ फटने लगी, तब उन स्वर्गदूतों ने लोत से आग्रह किया, “उठो! अपनी पत्नी एवं अपनी दोनों पुत्रियों को, जो इस समय यहां हैं, अपने साथ ले लो, कहीं तुम भी नगर के साथ उसके दंड की चपेट में न आ जाओ.”"},{"book":"उत्पत्ति","chapter":"19","verse":"16","text":"किंतु लोत विलंब करते रहे. तब उन अतिथियों ने उनका, उनकी पत्नी तथा उनकी दोनों पुत्रियों का हाथ पकड़कर उन्हें सुरक्षित बाहर ले गये, क्योंकि याहवेह की दया उन पर थी."},{"book":"उत्पत्ति","chapter":"19","verse":"17","text":"जब वे उन्हें बाहर ले आए, तो उनमें से एक ने उन्हें आदेश दिया, “अपने प्राण बचाकर भागो! पलट कर मत देखना तथा मैदान में कहीं मत रुकना! पहाड़ों पर चले जाओ, अन्यथा तुम सभी इसकी चपेट में आ जाओगे.”"},{"book":"उत्पत्ति","chapter":"19","verse":"18","text":"किंतु लोत ने उनसे आग्रह किया, “हे मेरे प्रभुओ, ऐसा न करें!"},{"book":"उत्पत्ति","chapter":"19","verse":"19","text":"जब आपके सेवक ने आपकी कृपादृष्टि प्राप्‍त कर ही ली है और आपने मेरे जीवन को सुरक्षा प्रदान करने के द्वारा अपनी प्रेममय कृपा को बढ़ाया है; तो पर्वतों में जा छिपना मेरे लिए संभव न होगा, क्योंकि इसमें इस महाविनाश से हमारा घिर जाना निश्चित ही है तथा मेरी मृत्यु हो जाएगी."},{"book":"उत्पत्ति","chapter":"19","verse":"20","text":"तब देखिए, यहां पास में एक नगर है, जहां दौड़कर जाया जा सकता है और यह छोटा है. कृपया मुझे वहीं जाने की अनुमति दे दीजिए. यह बहुत छोटा नगर भी है. तब मेरा जीवन सुरक्षित रहेगा.”"},{"book":"उत्पत्ति","chapter":"19","verse":"21","text":"उन्होंने लोत से कहा, “चलो, मैं तुम्हारा यह अनुरोध भी मान लेता हूं; मैं इस नगर को, जिसका तुम उल्लेख कर रहे हो, नष्ट नहीं करूंगा."},{"book":"उत्पत्ति","chapter":"19","verse":"22","text":"किंतु बिना देर किए, भागकर वहां चले जाओ, क्योंकि जब तक तुम वहां पहुंच न जाओ, तब तक मैं कुछ नहीं कर सकूंगा.” (इसी कारण उस नगर का नाम ज़ोअर19:22 ज़ोअर अर्थ: छोटा पड़ा.)"},{"book":"उत्पत्ति","chapter":"19","verse":"23","text":"लोत के ज़ोअर पहुंचते-पहुंचते सूर्योदय हो चुका था."},{"book":"उत्पत्ति","chapter":"19","verse":"24","text":"तब याहवेह ने सोदोम तथा अमोराह पर आकाश से गंधक एवं आग की बारिश की."},{"book":"उत्पत्ति","chapter":"19","verse":"25","text":"याहवेह ने उन नगरों को, उस संपूर्ण मैदान, भूमि के सभी उत्पादों तथा उन नगरों के सभी निवासियों को पूरी तरह नाश कर दिया."},{"book":"उत्पत्ति","chapter":"19","verse":"26","text":"परंतु लोत के पत्नी ने मुड़कर पीछे देखा और परिणामस्वरूप वह नमक का खंभा बन गई."},{"book":"उत्पत्ति","chapter":"19","verse":"27","text":"अगले दिन अब्राहाम बड़े सुबह उठे और उस जगह को गये, जहां वे याहवेह के सामने खड़े हुए थे."},{"book":"उत्पत्ति","chapter":"19","verse":"28","text":"उन्होंने सोदोम, अमोराह तथा संपूर्ण मैदान की ओर दृष्टि की, तो उन्हें संपूर्ण प्रदेश से धुआं उठता दिखाई दिया, जो ऐसा उठ रहा था, जैसा भट्टी का धुआं."},{"book":"उत्पत्ति","chapter":"19","verse":"29","text":"जब परमेश्वर ने मैदान के नगरों का सर्वनाश किया, तो उन्होंने अब्राहाम को याद किया और उन्होंने लोत को उस विपदा में से सुरक्षित बाहर निकाल लिया, उन नगरों को नाश कर दिया, जहां लोत निवास करते थे."},{"book":"उत्पत्ति","chapter":"19","verse":"30","text":"लोत अपनी दोनों बेटियों के साथ ज़ोअर को छोड़कर पहाड़ों में रहने चले गये, क्योंकि वह ज़ोअर में रहने से डरते थे. वे और उनकी दोनों बेटियां गुफाओं में रहते थे."},{"book":"उत्पत्ति","chapter":"19","verse":"31","text":"एक दिन बड़ी बेटी ने छोटी से कहा, “हमारे पिता तो बूढ़े हो गये हैं और यहां आस-पास ऐसा कोई पुरुष नहीं है, जो हमें बच्चा दे सके—जैसे कि पूरी धरती पर यह रीति है."},{"book":"उत्पत्ति","chapter":"19","verse":"32","text":"इसलिये आ, हम अपने पिता को दाखमधु पिलाएं और उनके साथ संभोग करें और अपने पिता के द्वारा अपने परिवार के वंशक्रम आगे बढ़ाएं.”"},{"book":"उत्पत्ति","chapter":"19","verse":"33","text":"उस रात उन्होंने अपने पिता को दाखमधु पिलाया, और बड़ी बेटी अपने पिता के पास गयी और उसके साथ सोई. लोत को यह पता न चला कि कब वह उसके साथ सोई और कब वह उठकर चली गई."},{"book":"उत्पत्ति","chapter":"19","verse":"34","text":"उसके दूसरे दिन बड़ी बेटी ने छोटी से कहा, “कल रात मैं अपने पिता के साथ सोई थी. आ, आज रात उन्हें फिर दाखमधु पिलाएं, तब तुम जाकर उनके साथ सोना, ताकि हम अपने पिता के ज़रिये अपने परिवार के वंशक्रम को आगे बढ़ा सकें.”"},{"book":"उत्पत्ति","chapter":"19","verse":"35","text":"इसलिये उन्होंने उस रात भी अपने पिता को दाखमधु पिलाया और छोटी बेटी अपने पिता के पास गयी और उसके साथ सोई. लोत को फिर पता न चला कि कब वह उनके साथ सोई और कब वह उठकर चली गई."},{"book":"उत्पत्ति","chapter":"19","verse":"36","text":"इस प्रकार लोत की दोनों बेटियां अपने पिता से गर्भवती हुईं."},{"book":"उत्पत्ति","chapter":"19","verse":"37","text":"बड़ी बेटी ने एक बेटे को जन्म दिया, और उसने उसका नाम मोआब19:37 मोआब अर्थात् पिता से पैदा हुआ रखा; वह आज के मोआबी जाति का गोत्रपिता है."},{"book":"उत्पत्ति","chapter":"19","verse":"38","text":"छोटी बेटी का भी एक बेटा हुआ, और उसने उसका नाम बेन-अम्मी19:38 बेन-अम्मी अर्थात् मेरे लोगों का बेटा रखा; वह आज के अम्मोन जाति का गोत्रपिता है."}]}