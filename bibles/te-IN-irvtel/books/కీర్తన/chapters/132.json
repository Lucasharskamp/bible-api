{"data":[{"book":"కీర్తన","chapter":"132","verse":"1","text":"యెహోవా, దావీదుకు దాపురించిన బాధలన్నిటినీ అతడి తరపున జ్ఞాపకం చేసుకో."},{"book":"కీర్తన","chapter":"132","verse":"2","text":"అతడు ఏ విధంగా యెహోవాకు ప్రమాణం చేశాడో, పరాక్రమశాలి అయిన యాకోబు దేవుడికి ఏమి వాగ్దానం చేశాడో మనసుకు తెచ్చుకో."},{"book":"కీర్తన","chapter":"132","verse":"3-5","text":"నేను యెహోవా కోసం ఒక స్థలం చూసే దాకా, యాకోబు పరాక్రమశాలికి ఒక నివాస స్థలం సమకూర్చేదాకా నా ఇంట్లో అడుగు పెట్టను. నా కళ్ళకు నిద్ర, నా కనురెప్పలకు విశ్రాంతి రానివ్వను."},{"book":"కీర్తన","chapter":"132","verse":"6","text":"ఆ స్థలం ఎఫ్రాతాలో ఉన్నట్టు విన్నాం. యాయరు పొలంలో అది దొరికింది."},{"book":"కీర్తన","chapter":"132","verse":"7","text":"యెహోవా మందిరానికి వెళ్దాం పదండి. రండి, ఆయన పాదపీఠం ఎదుట సాష్టాంగపడదాం."},{"book":"కీర్తన","chapter":"132","verse":"8","text":"యెహోవా, లే. నీ విశ్రాంతి స్థలానికి రా."},{"book":"కీర్తన","chapter":"132","verse":"9","text":"నీ యాజకులు న్యాయాన్ని ధరించుకుంటారు గాక. నీ భక్తులు జయజయ ధ్వానాలు చేస్తారు గాక."},{"book":"కీర్తన","chapter":"132","verse":"10","text":"నీ సేవకుడైన దావీదు మొహం చూసి నీ అభిషిక్తునికి విముఖత చూపించకు."},{"book":"కీర్తన","chapter":"132","verse":"11","text":"నీ సంతానాన్ని నీ సింహాసనానికి శాశ్వత వారసులుగా చేస్తాను అనీ, దావీదు పట్ల నమ్మకంగా ఉంటాననీ ఆయన శపథం చేశాడు."},{"book":"కీర్తన","chapter":"132","verse":"12","text":"నీ కొడుకులు నా నిబంధన పాటిస్తే నేను నేర్పిన నా శాసనాలు అనుసరిస్తే ఇలా జరుగుతుంది, అన్నాడు."},{"book":"కీర్తన","chapter":"132","verse":"13","text":"తప్పనిసరిగా యెహోవా సీయోనును ఎన్నుకున్నాడు. దాన్ని తన నివాసస్థలంగా కోరుకున్నాడు."},{"book":"కీర్తన","chapter":"132","verse":"14","text":"ఇది నేను కోరుకున్న స్థలం. ఇది శాశ్వతంగా నా విశ్రాంతి స్థలంగా ఉంటుంది. ఇక్కడే నేను నివసిస్తాను."},{"book":"కీర్తన","chapter":"132","verse":"15","text":"దానిలో ఆహారం సమృద్ధిగా ఉండేలా దీవిస్తాను. దానిలోని పేదలను చాలినంత ఆహారంతో తృప్తి పరుస్తాను."},{"book":"కీర్తన","chapter":"132","verse":"16","text":"దాని యాజకులకు రక్షణ ధరింపజేస్తాను. దానిలో భక్తులు ఎలుగెత్తి హర్ష ధ్వానాలు చేస్తారు."},{"book":"కీర్తన","chapter":"132","verse":"17","text":"అక్కడే దావీదు వంశానికి చిగురు మొలకెత్తేలా చేస్తాను. అక్కడే నా అభిషిక్తుని కోసం నేను ఒక దీపం సిద్ధం చేసి ఉంచాను."},{"book":"కీర్తన","chapter":"132","verse":"18","text":"అతని శత్రువులు అవమానం ధరించుకునేలా చేస్తాను. అతని కిరీటం మాత్రం ప్రకాశిస్తుంది."}]}