{"data":[{"book":"ئەفەسۆس","chapter":"5","verse":"1","text":"کەواتە وەک ڕۆڵەی خۆشەویست، لاسایی خودا بکەنەوە،"},{"book":"ئەفەسۆس","chapter":"5","verse":"2","text":"لە خۆشەویستیدا بژین، وەک مەسیح خۆشیویستین و لە پێناوی ئێمەدا خۆی بەختکرد، قوربانییەک و سەربڕاوێک، بۆنخۆش بۆ خودا."},{"book":"ئەفەسۆس","chapter":"5","verse":"3","text":"بەڵام داوێنپیسی و هەموو گڵاوییەک یان چاوچنۆکییەک با لەنێوتاندا ناوی نەبێت، چونکە ئەمانە لە گەلی پیرۆزی خودا ناوەشێتەوە،"},{"book":"ئەفەسۆس","chapter":"5","verse":"4","text":"نەک بێ شەرمی و قسەی ناشیرین و سووک کە ناشێت، بەڵکو لە جیاتی ئەمە سوپاسکردن."},{"book":"ئەفەسۆس","chapter":"5","verse":"5","text":"بێگومان بن لەوەی هەموو داوێنپیسێک یان گڵاو یان چاوچنۆکێک لە شانشینی مەسیح و خودا میراتی نییە، چونکە چاوچنۆک بتپەرستە."},{"book":"ئەفەسۆس","chapter":"5","verse":"6","text":"کەس بە قسەی پووچ هەڵتاننەخەڵەتێنێ، چونکە بەهۆی ئەمانە تووڕەیی خودا دێتە سەر کوڕەکانی یاخیبوون."},{"book":"ئەفەسۆس","chapter":"5","verse":"7","text":"بۆیە هاوبەشییان مەکەن."},{"book":"ئەفەسۆس","chapter":"5","verse":"8","text":"پێشتر ئێوە تاریکی بوون، بەڵام ئێستا ڕووناکین بەهۆی یەکبوونتان لەگەڵ مەسیحی باڵادەست. وەک ڕۆڵەی ڕووناکی بژین،"},{"book":"ئەفەسۆس","chapter":"5","verse":"9","text":"چونکە بەروبوومی ڕووناکی لە هەموو چاکە و ڕاستودروستی و ڕاستییەکدایە،"},{"book":"ئەفەسۆس","chapter":"5","verse":"10","text":"هەروەها بزانن کە چی جێگەی ڕەزامەندی مەسیحی خاوەن شکۆیە."},{"book":"ئەفەسۆس","chapter":"5","verse":"11","text":"بەشداری کرداری تاریکی بێ بەرهەم مەکەن، بەڵکو ئاشکرای بکەن،"},{"book":"ئەفەسۆس","chapter":"5","verse":"12","text":"چونکە ئەو کارانەی بە دزی دەیکەن، تەنانەت ناوهێنانیشی شەرمەزارییە."},{"book":"ئەفەسۆس","chapter":"5","verse":"13","text":"بەڵام هەموو شتێک لە ڕووناکیدا ئاشکرا بکرێت دەبینرێت،"},{"book":"ئەفەسۆس","chapter":"5","verse":"14","text":"چونکە هەر شتێک ببینرێت ڕووناکییە. بۆیە دەڵێت:"},{"book":"ئەفەسۆس","chapter":"5","verse":"15","text":"ئاگاداربن چۆن دەژین، نەک وەک نەفام، بەڵکو وەک دانا،"},{"book":"ئەفەسۆس","chapter":"5","verse":"16","text":"کات بقۆزنەوە، چونکە زەمانە بەدکارە."},{"book":"ئەفەسۆس","chapter":"5","verse":"17","text":"گێل مەبن، بەڵکو تێبگەن خواستی مەسیحی باڵادەست چییە."},{"book":"ئەفەسۆس","chapter":"5","verse":"18","text":"بە شەراب سەرخۆش مەبن کە بەڕەڵایی تێدایە، بەڵکو پڕبن لە ڕۆحی پیرۆز:"},{"book":"ئەفەسۆس","chapter":"5","verse":"19","text":"لەگەڵ یەکتری بە زەبوور و سروود و گۆرانی ڕۆحی بدوێن، لە دڵتانەوە گۆرانی و ستران بۆ یەزدان بڵێن،"},{"book":"ئەفەسۆس","chapter":"5","verse":"20","text":"هەموو کاتێک و بۆ هەموو شتێک بە ناوی عیسای مەسیحی خاوەن شکۆمان سوپاسی خودای باوک بکەن،"},{"book":"ئەفەسۆس","chapter":"5","verse":"21","text":"بە ترسی مەسیح ملکەچی یەکتری بن."},{"book":"ئەفەسۆس","chapter":"5","verse":"22","text":"ئەی ژنان، ملکەچی مێردەکانتان بن هەروەک چۆن ملکەچی مەسیحن."},{"book":"ئەفەسۆس","chapter":"5","verse":"23","text":"وەک چۆن مەسیح سەری کڵێسایە کە جەستەی خۆیەتی و خۆی ڕزگارکەریەتی، ئاوا پیاو سەری ژنە."},{"book":"ئەفەسۆس","chapter":"5","verse":"24","text":"وەک چۆن کڵێسا ملکەچی مەسیحە، ژنانیش دەبێت لە هەموو شتێک ملکەچی مێردەکانیان بن."},{"book":"ئەفەسۆس","chapter":"5","verse":"25","text":"ئەی مێردەکان، ژنەکانتان خۆشبوێ، هەروەک مەسیحیش کڵێسای خۆشویست و لە پێناوی خۆی بەختکرد،"},{"book":"ئەفەسۆس","chapter":"5","verse":"26","text":"تاکو پیرۆزی بکات و بە شوشتنی بە ئاو لە ڕێگەی وشەوە پاکی بکاتەوە،"},{"book":"ئەفەسۆس","chapter":"5","verse":"27","text":"بۆ ئەوەی کڵێسایەکی شکۆدار بۆ خۆی ئامادە بکات، لەکە و لۆچ و هیچ شتێکی ئاوای نەبێت، بەڵکو پیرۆز و بێ کەموکوڕی بێت."},{"book":"ئەفەسۆس","chapter":"5","verse":"28","text":"بە هەمان شێوە پێویستە پیاوان ژنەکانیان وەک جەستەی خۆیان خۆشبوێت، ئەوەی ژنی خۆی خۆشبوێت خۆی خۆشدەوێ."},{"book":"ئەفەسۆس","chapter":"5","verse":"29","text":"کەس ڕقی لە جەستەی خۆی نابێتەوە، بەڵکو نانی دەدات و بەخێوی دەکات، هەروەک چۆن مەسیح بایەخ بە کڵێسا دەدات،"},{"book":"ئەفەسۆس","chapter":"5","verse":"30","text":"چونکە ئێمە ئەندامی جەستەی ئەوین."},{"book":"ئەفەسۆس","chapter":"5","verse":"31","text":"﴿لەبەر ئەوە پیاو دایک و باوکی خۆی بەجێدەهێڵێت و بە ژنەکەیەوە دەنووسێت، ئیتر هەردووکیان دەبنە یەک جەستە.﴾5‏:31 پەیدابوون 2‏:24.‏‏"},{"book":"ئەفەسۆس","chapter":"5","verse":"32","text":"ئەمە نهێنییەکی گەورەیە، بەڵام من باسی مەسیح و کڵێسا دەکەم."},{"book":"ئەفەسۆس","chapter":"5","verse":"33","text":"ئێوەش با هەر یەکێکتان ژنەکەی وەک خۆی خۆشبوێ، ژنیش ڕێز لە مێردەکەی بگرێت."}]}