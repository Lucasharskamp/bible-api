{"data":[{"book":"Handelingen","chapter":"3","verse":"1","text":"Eens gingen Petrus en Johannes naar de tempel tegen het negende uur, het uur van het gebed."},{"book":"Handelingen","chapter":"3","verse":"2","text":"Daar was een man, die verlamd was van de schoot zijner moeder af, en gedragen moest worden; iedere dag zette men hem bij de tempelpoort neer, die de Schone werd genoemd, om aan de tempelbezoekers een aalmoes te vragen."},{"book":"Handelingen","chapter":"3","verse":"3","text":"Toen hij Petrus en Johannes zag, die juist de tempel wilden ingaan, vroeg hij hun een aalmoes."},{"book":"Handelingen","chapter":"3","verse":"4","text":"Tegelijk met Johannes zag Petrus hem aan, en sprak: Kijk ons eens aan."},{"book":"Handelingen","chapter":"3","verse":"5","text":"Hij keek hen aan, in de hoop, dat hij van hen iets zou krijgen."},{"book":"Handelingen","chapter":"3","verse":"6","text":"Maar Petrus sprak: Zilver of goud heb ik niet; wat ik wèl heb, geef ik u: In de naam van Jesus Christus van Názaret, sta op en ga."},{"book":"Handelingen","chapter":"3","verse":"7","text":"Hij nam hem bij de rechterhand, en richtte hem op. Terstond kwam er kracht in zijn voeten en enkels;"},{"book":"Handelingen","chapter":"3","verse":"8","text":"hij sprong op en stond overeind; hij liep, en ging met hen de tempel binnen; stappend en springend verheerlijkte hij God."},{"book":"Handelingen","chapter":"3","verse":"9","text":"Al het volk zag hem lopen en God verheerlijken."},{"book":"Handelingen","chapter":"3","verse":"10","text":"Zij herkenden in hem den man, die gewoonlijk bij tempelpoort, de Schone, zat te bedelen; en ze waren heel verbaasd en ontzet, om wat er met hem was gebeurd."},{"book":"Handelingen","chapter":"3","verse":"11","text":"En daar hij Petrus en Johannes bleef volgen, liep al het volk verbaasd naar hen toe in de zuilengang van Sálomon."},{"book":"Handelingen","chapter":"3","verse":"12","text":"Toen Petrus dit zag, richtte hij het woord tot het volk: Mannen van Israël, wat staat gij hierover verbaasd, of wat staart gij ons aan, als hadden wij hem door eigen kracht of vroomheid doen gaan?"},{"book":"Handelingen","chapter":"3","verse":"13","text":"De God van Abraham, van Isaäk, en Jakob, de God onzer vaderen, heeft Jesus zijn Dienaar verheerlijkt, dien gij hebt overgeleverd en voor Pilatus verloochend, toen deze besloot, Hem in vrijheid te stellen."},{"book":"Handelingen","chapter":"3","verse":"14","text":"Gij hebt den Heilige en Rechtvaardige verloochend. Gij hebt het als een gunst verzocht, dat een moordenaar genade ontving;"},{"book":"Handelingen","chapter":"3","verse":"15","text":"maar den Leidsman ten leven hebt gij gedood. Maar God heeft Hem opgewekt uit de doden; daarvan zijn wij de getuigen."},{"book":"Handelingen","chapter":"3","verse":"16","text":"En om het geloof in zijn Naam heeft Hij dezen man, dien gij ziet en herkent, weer krachtig gemaakt. Zijn Naam en het geloof dat Hij heeft verleend, heeft hem voor uw aller oog de volkomen genezing geschonken."},{"book":"Handelingen","chapter":"3","verse":"17","text":"Broeders, ik weet het wel, dat gij uit onwetendheid hebt gehandeld, en uw leiders eveneens."},{"book":"Handelingen","chapter":"3","verse":"18","text":"God heeft vervuld, wat Hij door de mond van alle profeten voorzegd had: dat zijn Christus zou lijden."},{"book":"Handelingen","chapter":"3","verse":"19","text":"Doet boete nu en bekeert u, opdat uw zonden worden uitgewist;"},{"book":"Handelingen","chapter":"3","verse":"20","text":"opdat de tijden mogen aanbreken van ‘s Heren verkwikking, en opdat Hij Jesus doet komen, die u als de Christus is voorbestemd,"},{"book":"Handelingen","chapter":"3","verse":"21","text":"en die nu in de hemel moet blijven wonen tot aan de tijden van het herstel aller dingen, waarvan God van ouds heeft gesproken door de mond zijner heilige profeten."},{"book":"Handelingen","chapter":"3","verse":"22","text":"Moses toch heeft gezegd: “God, de Heer, zal voor u uit uw broeders een profeet doen opstaan, aan mij gelijk; naar Hem moet gij luisteren in alles wat Hij u zegt."},{"book":"Handelingen","chapter":"3","verse":"23","text":"En iedereen, die niet luistert naar dezen profeet, zal worden uitgeroeid uit het volk.”"},{"book":"Handelingen","chapter":"3","verse":"24","text":"En al de profeten, allen, die van Sámuël af en na hem hebben gesproken, hebben ook deze dagen voorspeld."},{"book":"Handelingen","chapter":"3","verse":"25","text":"Welnu, gij zijt de zonen van de profeten en van het Verbond, dat God met uw vaderen sloot, toen Hij tot Abraham sprak: “En in uw zaad zullen al de geslachten der aarde worden gezegend.”"},{"book":"Handelingen","chapter":"3","verse":"26","text":"Tot u het eerst heeft God dus zijn Dienaar gezonden, dien Hij verwekt heeft, om u allen te zegenen, zo gij u van uw boosheid bekeert."}]}