{"data":[{"book":"یوشع","chapter":"1","verse":"1","text":"خداوند پس از مرگ خدمتگزار خود، موسی، به دستیار او یوشع (پسر نون) فرمود:"},{"book":"یوشع","chapter":"1","verse":"2","text":"«خدمتگزار من موسی، در گذشته است، پس تو برخیز و بنی‌اسرائیل را از رود اردن عبور بده و به سرزمینی که به ایشان می‌دهم، برسان."},{"book":"یوشع","chapter":"1","verse":"3","text":"همان‌طور که به موسی گفتم، هر جا که قدم بگذارید، آنجا را به تصرف شما در خواهم آورد."},{"book":"یوشع","chapter":"1","verse":"4","text":"قلمرو سرزمین شما از صحرای نِگِب در جنوب تا کوههای لبنان در شمال، و از دریای مدیترانه در غرب تا رود فرات و سرزمین حیتی‌ها در شرق، خواهد بود."},{"book":"یوشع","chapter":"1","verse":"5","text":"همان‌طور که با موسی بودم با تو نیز خواهم بود تا در تمام عمرت کسی نتواند در برابر تو مقاومت کند. تو را هرگز ترک نمی‌کنم و تنها نمی‌گذارم."},{"book":"یوشع","chapter":"1","verse":"6","text":"پس قوی و شجاع باش، زیرا تو این قوم را رهبری خواهی کرد تا سرزمینی را که به پدران ایشان وعده داده‌ام تصاحب نمایند."},{"book":"یوشع","chapter":"1","verse":"7","text":"فقط قوی و شجاع باش و از قوانینی که خدمتگزارم موسی به تو داده است اطاعت نما، زیرا اگر از آنها به دقت پیروی کنی، هر جا روی موفق خواهی شد."},{"book":"یوشع","chapter":"1","verse":"8","text":"این کتاب تورات از تو دور نشود؛ شب و روز آن را بخوان و در گفته‌های آن تفکر کن تا متوجۀ تمام دستورهای آن شده، بتوانی به آنها عمل کنی؛ آنگاه پیروز و کامیاب خواهی شد."},{"book":"یوشع","chapter":"1","verse":"9","text":"آری، قوی و شجاع باش و ترس و واهمه را از خود دور کن و به یاد داشته باش که هر جا بروی من که خداوند، خدای تو هستم، با تو خواهم بود.»"},{"book":"یوشع","chapter":"1","verse":"10","text":"آنگاه یوشع به بزرگان اسرائیل دستور داد:"},{"book":"یوشع","chapter":"1","verse":"11","text":"«به میان قوم بروید و به آنها بگویید: ”توشهٔ خود را آماده کنید، زیرا پس از سه روز از رود اردن خواهید گذشت تا سرزمینی را که خداوند به میراث به شما داده است تصرف کنید!“»"},{"book":"یوشع","chapter":"1","verse":"12","text":"سپس یوشع به قبایل رئوبین، جاد و نصف قبیلهٔ مَنَسی گفت:"},{"book":"یوشع","chapter":"1","verse":"13","text":"«به یاد آورید دستوری را که موسی، خدمتگزار خداوند به شما داد: ”خداوند، خدای شما این سرزمین را که در شرق رود اردن است به شما می‌دهد تا در آن آسایش داشته باشید.“"},{"book":"یوشع","chapter":"1","verse":"14","text":"پس زنان و فرزندان و حیوانات شما در اینجا در سرزمینی که موسی در شرق اردن به شما داد، می‌مانند. اما مردان جنگی شما باید همگی مسلح شده، پیشاپیش بقیهٔ قبایل به آن طرف رود اردن بروند و ایشان را یاری دهند"},{"book":"یوشع","chapter":"1","verse":"15","text":"تا سرزمینی را که خداوند، خدای شما به ایشان داده است تصاحب کنند و در آن ساکن شوند. آنگاه می‌توانید به این ناحیه‌ای که موسی، خدمتگزار خداوند، در سمت شرقی رود اردن برای شما تعیین کرده است بازگردید و در آن ساکن شوید.»"},{"book":"یوشع","chapter":"1","verse":"16","text":"آنها در جواب یوشع گفتند: «آنچه به ما گفتی انجام خواهیم داد و هر جا که ما را بفرستی، خواهیم رفت؛"},{"book":"یوشع","chapter":"1","verse":"17","text":"چنانکه فرمانبردار موسی بودیم، تو را نیز اطاعت خواهیم نمود. یهوه، خدای تو با تو باشد، چنانکه با موسی بود."},{"book":"یوشع","chapter":"1","verse":"18","text":"اگر کسی از فرمان تو سرپیچی کند و از تو اطاعت ننماید، کشته خواهد شد. پس قوی و شجاع باش!»"}]}