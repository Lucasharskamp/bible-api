{"data":[{"book":"Mateo","chapter":"28","verse":"1","text":"Homeda no akyi Memeneda ahemadakye, Maria Magdalene ne Maria baako no kɔɔ ɔda no so."},{"book":"Mateo","chapter":"28","verse":"2","text":"Asase wosow denneennen, na Awurade bɔfo sian fii ɔsoro ba bepirew ɔbo no fii ɔda no ano, na ɔtenaa so."},{"book":"Mateo","chapter":"28","verse":"3","text":"Nʼanim hyerɛn te sɛ kanea na nʼatade yɛ fitaa te sɛ nwera."},{"book":"Mateo","chapter":"28","verse":"4","text":"Awɛmfo no huu no no, ehu maa wɔn ho popoe, na wɔhwehwee ase, dan sɛ awufo."},{"book":"Mateo","chapter":"28","verse":"5","text":"Ɔbɔfo no ka kyerɛɛ mmea no se, “Munnsuro! Minim sɛ morehwehwɛ Yesu a wɔbɔɔ no asennua mu no,"},{"book":"Mateo","chapter":"28","verse":"6","text":"nanso onni ha. Wasɔre kɔ sɛnea ɔkae no. Mommra mmɛhwɛ nea na ɔda hɔ no."},{"book":"Mateo","chapter":"28","verse":"7","text":"Afei monkɔ ntɛm nkɔka nkyerɛ nʼasuafo no se, ‘Wasɔre afi awufo mu, na ɔredi mo anim kan akɔ Galilea akohyia mo wɔ hɔ.’ Eyi ne nkra a mewɔ de ma mo.”"},{"book":"Mateo","chapter":"28","verse":"8","text":"Mmea no de ehu ne anigye a adi afra tutuu mmirika fii ɔda no so sɛ, wɔrekɔhwehwɛ asuafo no aka ɔbɔfo no nkra no akyerɛ wɔn."},{"book":"Mateo","chapter":"28","verse":"9","text":"Wɔrekɔ no, prɛko pɛ, Yesu begyinaa wɔn anim. Okyiaa wɔn se, “Asomdwoe nka mo.” Wobuu no nkotodwe, som no."},{"book":"Mateo","chapter":"28","verse":"10","text":"Afei Yesu ka kyerɛɛ wɔn se, “Munnsuro! Monkɔ nkɔka nkyerɛ me nuanom no se wɔnkɔ Galilea nkohyia me wɔ hɔ.”"},{"book":"Mateo","chapter":"28","verse":"11","text":"Bere a mmea no rekɔ kurow no mu no, awɛmfo a wɔwɛn ɔda no mu bi kɔɔ asɔfo mpanyin no nkyɛn kɔkaa nea asi no nyinaa kyerɛɛ wɔn."},{"book":"Mateo","chapter":"28","verse":"12","text":"Yudafo mpanyin no nyinaa hyiae, na wosii no gyinae se, wɔbɛma awɛmfo no sika aka akyerɛ wɔn"},{"book":"Mateo","chapter":"28","verse":"13","text":"se, “Monka se, ‘Anadwo a yɛdae no na nʼasuafo no ba bewiaa amu no kɔe.’ ”"},{"book":"Mateo","chapter":"28","verse":"14","text":"Wɔhyɛɛ awɛmfo no bɔ se, “Sɛ ɛba sɛ amrado te ɛho asɛm a, yebedi mo adanse sɛnea ɛbɛyɛ a, ɔrenyɛ mo hwee.”"},{"book":"Mateo","chapter":"28","verse":"15","text":"Eyi nti awɛmfo no gyee sika no kɔyɛɛ sɛnea wɔka kyerɛɛ wɔn sɛ wɔnyɛ no. Asɛm a wɔkae no trɛw faa Yudafo no mu nyinaa na wogye dii de besi nnɛ."},{"book":"Mateo","chapter":"28","verse":"16","text":"Afei asuafo dubaako no sii mu kɔɔ Galilea bepɔw a Yesu kae se wɔnkɔ so no so."},{"book":"Mateo","chapter":"28","verse":"17","text":"Ɛhɔ na wohuu no, kotow, sɔree no. Nanso na wɔn mu bi nnye nni ara."},{"book":"Mateo","chapter":"28","verse":"18","text":"Yesu ka kyerɛɛ nʼasuafo no se, “Wɔde ɔsoro ne asase so tumi nyinaa ama me."},{"book":"Mateo","chapter":"28","verse":"19","text":"Enti monkɔ nkɔyɛ amanaman nyinaa mʼasuafo. Mommɔ wɔn asu nhyɛ Agya, Ɔba ne Honhom Kronkron din mu,"},{"book":"Mateo","chapter":"28","verse":"20","text":"na monkyerɛkyerɛ wɔn sɛ, wonni nea mahyɛ mo no nyinaa so. Na me ne mo wɔ hɔ nna nyinaa de bɛkɔ akosi wiase awiei.”"}]}