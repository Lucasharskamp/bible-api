{"data":[{"book":"2 Samuel","chapter":"20","verse":"1","text":"Nu bevond zich daar een Belialswicht, een zekere Sjéba, de zoon van Bikri, een Benjamiet. Hij stak de bazuin, en riep uit: Wij hebben niets te maken met David, Niets uit te staan met den zoon van Jesse: Iedereen naar zijn tenten, Israël!"},{"book":"2 Samuel","chapter":"20","verse":"2","text":"Nu trokken alle Israëlieten van David weg en volgden Sjéba, den zoon van Bikri; maar de Judeërs bleven hun koning volgen van de Jordaan af tot Jerusalem."},{"book":"2 Samuel","chapter":"20","verse":"3","text":"Toen David in zijn paleis te Jerusalem was teruggekeerd, liet de koning de tien bijvrouwen, die hij achtergelaten had, om het paleis te bewaken, in een huis van bewaring zetten; hij onderhield ze wel, maar had geen gemeenschap met haar, zodat ze tot haar dood als onbestorven weduwen bleven opgesloten."},{"book":"2 Samuel","chapter":"20","verse":"4","text":"Daarop sprak de koning tot Amasa: Roep de Judeërs bijeen; binnen drie dagen moet ge weer hier zijn!"},{"book":"2 Samuel","chapter":"20","verse":"5","text":"Amasa vertrok dus, om Juda bijeen te roepen. Maar toen hij langer dan de vastgestelde tijd uitbleef,"},{"book":"2 Samuel","chapter":"20","verse":"6","text":"sprak David tot Abisjai: Nu zal Sjéba, de zoon van Bikri, ons nog gevaarlijker worden dan Absalom! Neem dus de eigen soldaten van uw heer en zet Sjéba achterna; anders verovert hij nog versterkte steden en ontsnapt hij ons."},{"book":"2 Samuel","chapter":"20","verse":"7","text":"Zo trokken onder het bevel van Amasa zowel Joab als de Kretenzen en Peletiërs en de hele keurbende uit, en verlieten Jerusalem, om Sjéba, den zoon van Bikri, te achtervolgen."},{"book":"2 Samuel","chapter":"20","verse":"8","text":"Toen ze bij de grote steen in Gibon waren gekomen, kwam Amasa hun tegemoet. Nu had Joab onder zijn gewaad een dolk gegord. Maar boven zijn gordel had Joab over zijn heup een zwaard gebonden, dat in de schede stak; en terwijl Joab dit eruit liet glijden, zodat het op de grond viel,"},{"book":"2 Samuel","chapter":"20","verse":"9","text":"sprak hij tot Amasa: Gaat het u goed, mijn broeder? En met de rechterhand greep hij Amasa bij de baard, om hem te omhelzen."},{"book":"2 Samuel","chapter":"20","verse":"10","text":"Daar Amasa niet bedacht was op de dolk, die Joab in de linkerhand hield, stak deze hem er zo mee in de buik, dat zijn ingewanden uitpuilden tot over de grond, en hij zonder een tweede stoot dood was. Daarop zetten Joab en zijn broer Abisjai de achtervolging voort van Sjéba, den zoon van Bikri."},{"book":"2 Samuel","chapter":"20","verse":"11","text":"Een van Joabs soldaten ging bij Amasa staan, en riep: Al wie het houdt met Joab en David, volge Joab!"},{"book":"2 Samuel","chapter":"20","verse":"12","text":"Maar daar Amasa badend in zijn bloed midden op de weg lag, bleef iedereen, die voorbij kwam, staan kijken. Toen de soldaat dus bemerkte, dat al het volk bleef stilstaan, sleepte hij Amasa van de weg af, de berm op, en wierp een kleed over hem heen."},{"book":"2 Samuel","chapter":"20","verse":"13","text":"Zodra hij nu van de weg was verwijderd, trokken alle manschappen verder achter Joab aan, om Sjéba, den zoon van Bikri, te achtervolgen."},{"book":"2 Samuel","chapter":"20","verse":"14","text":"Deze had alle stammen van Israël doorkruist, maar men wilde niets van hem weten; zo kwam hij te Abel-Bet-Maäka, gevolgd door al de Bikrieten."},{"book":"2 Samuel","chapter":"20","verse":"15","text":"Maar de mannen van Joab kwamen hem in Abel-Bet-Maäka belegeren, wierpen een wal om de stad, en ondermijnden de muur, om hem te laten instorten."},{"book":"2 Samuel","chapter":"20","verse":"16","text":"Toen ging een wijze vrouw uit de stad op de verschansing staan, en riep: Luistert, luistert! Zegt tegen Joab, dat hij hierheen komt; ik moet met hem spreken!"},{"book":"2 Samuel","chapter":"20","verse":"17","text":"Toen deze naderbij was gekomen, vroeg de vrouw: Zijt gij Joab? Hij antwoordde: Ja! Ze zeide tot hem: Luister dan naar uw dienstmaagd. Hij antwoordde: Ik luister."},{"book":"2 Samuel","chapter":"20","verse":"18","text":"Toen begon ze: Vroeger was men gewend te zeggen: Laat men in Abel en Dan gaan vragen, of er ooit afgeschaft wordt,"},{"book":"2 Samuel","chapter":"20","verse":"19","text":"wat de echte Israëlieten hebben vastgesteld. Wilt gij dus een stad vernietigen, die als een moederstad geldt in Israël? Waarom wilt ge het erfdeel van Jahweh vernielen?"},{"book":"2 Samuel","chapter":"20","verse":"20","text":"Joab antwoordde: Ik denk er niet aan, iets te vernietigen of te vernielen;"},{"book":"2 Samuel","chapter":"20","verse":"21","text":"dit is mijn bedoeling niet. Maar iemand uit het gebergte van Efraïm, Sjéba genaamd en zoon van Bikri, heeft zijn hand opgeheven tegen koning David. Hem alleen hebt ge uit te leveren; dan trek ik weg van de stad. Toen zeide de vrouw tot Joab: Wacht maar; zijn hoofd zal u over de muur worden toegeworpen."},{"book":"2 Samuel","chapter":"20","verse":"22","text":"De vrouw keerde terug naar de stad, en wist met al haar slimheid de bevolking te overreden; ze sloegen Sjéba het hoofd af, en wierpen het Joab toe. Toen liet deze de trompet steken; en allen trokken weg van de stad naar hun woonplaats, en Joab keerde naar den koning in Jerusalem terug."},{"book":"2 Samuel","chapter":"20","verse":"23","text":"Joab stond over heel de legermacht van Israël; Benaja, de zoon van Jehojada, over de Kretenzen en de Peletiërs;"},{"book":"2 Samuel","chapter":"20","verse":"24","text":"Adoram over de herendiensten. Jehosjafat, de zoon van Achiloed was kanselier;"},{"book":"2 Samuel","chapter":"20","verse":"25","text":"Sjewa was schrijver, en Sadok en Ebjatar waren priesters."},{"book":"2 Samuel","chapter":"20","verse":"26","text":"Ook Ira, de Jaïriet, was priester voor David."}]}