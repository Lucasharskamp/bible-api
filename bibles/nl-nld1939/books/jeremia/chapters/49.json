{"data":[{"book":"Jeremia","chapter":"49","verse":"1","text":"Over de Ammonieten. Zo spreekt Jahweh: Heeft Israël zelf geen kinderen, Heeft het geen erfgenaam meer? Waarom heeft Milkom dan Gad verdrongen, Zijn volk zich in diens steden gezet?"},{"book":"Jeremia","chapter":"49","verse":"2","text":"Daarom gaan de dagen komen, Is de godsspraak van Jahweh: Dat Ik tegen Rabbat-Ammon Het krijgsrumoer laat weergalmen. Het zal een woeste puinhoop worden, Zijn dochtersteden zullen worden verbrand; Dan zal Israël verdringen, die hém verdrongen, Spreekt Jahweh!"},{"book":"Jeremia","chapter":"49","verse":"3","text":"Jammer, Chesjbon; want de stad is verwoest; Kermt, dochtersteden van Rabba, Doet een zak om uw lenden en klaagt, Loopt radeloos in de schaapskooien rond: Want Milkom zal in ballingschap gaan, Tegelijk met zijn priesters en vorsten!"},{"book":"Jeremia","chapter":"49","verse":"4","text":"Wat pocht ge op uw valleien, Op de overvloed van uw dalen, opstandige dochter; Wat durft ge op uw schatten vertrouwen, En zeggen: Wie kan mij bereiken?"},{"book":"Jeremia","chapter":"49","verse":"5","text":"Ik ga verschrikking over u brengen, Is de godsspraak des Heren, Van Jahweh der heirscharen: Van alle kant om u heen. Een voor een wordt gij allen verstrooid, En niemand brengt die zwervers bijeen;"},{"book":"Jeremia","chapter":"49","verse":"6","text":"Eerst later zal Ik het lot van de zonen van Ammon Ten beste keren, is de godsspraak van Jahweh!"},{"book":"Jeremia","chapter":"49","verse":"7","text":"Over Edom. Zo spreekt Jahweh der heirscharen! Is er geen wijsheid meer in Teman, Is het met het beleid der verstandigen uit, Is hun doorzicht spoorloos verdwenen?"},{"book":"Jeremia","chapter":"49","verse":"8","text":"Vlucht, loopt weg, verschuilt u diep, Bewoners van Dedan; Want Ik ga onheil over Esau brengen, In de tijd van zijn straf."},{"book":"Jeremia","chapter":"49","verse":"9","text":"Ja, wijnlezers komen op u af, Geen tros laten ze hangen; Dieven komen in de nacht, En roven, zoveel ze kunnen."},{"book":"Jeremia","chapter":"49","verse":"10","text":"Want zelf heb Ik Esau ontbloot, Zijn schuilhoeken opengelegd; Hij kan zich niet langer verbergen, Uitgeroeid wordt zijn kroost. Onder zijn broeders en buren Is niemand, die helpt, of die zegt:"},{"book":"Jeremia","chapter":"49","verse":"11","text":"Uw wezen zal Ik verzorgen, Uw weduwen mogen op Mij vertrouwen."},{"book":"Jeremia","chapter":"49","verse":"12","text":"Want zo spreekt Jahweh: Die de beker niet hoefden te drinken, hebben gedronken; En gij zoudt blijven gespaard: Neen, ook gij zult hem drinken!"},{"book":"Jeremia","chapter":"49","verse":"13","text":"Want Ik heb bij Mijzelf gezworen, Is de godsspraak van Jahweh: Bosra zal ten afschrik worden, een hoon en een vloek, Al zijn steden een puinhoop voor eeuwig!"},{"book":"Jeremia","chapter":"49","verse":"14","text":"Een tijding heb Ik van Jahweh vernomen, Een bode is onder de volken gezonden: Verzamelt u, en rukt op hem af, Op, tot de strijd!"},{"book":"Jeremia","chapter":"49","verse":"15","text":"Waarachtig, klein maak Ik u onder de volken, Verachtelijk onder de mensen;"},{"book":"Jeremia","chapter":"49","verse":"16","text":"Uw hoogmoed heeft u bedrogen, Met de overmoed van uw hart. Gij, die in rotskloven woont, En de steilste toppen bezet: Al bouwt ge uw nest zo hoog als de arend, Ik haal u omlaag, is de godsspraak van Jahweh!"},{"book":"Jeremia","chapter":"49","verse":"17","text":"Edom zal ten afschrik worden; En ieder, die er doorheen trekt, Zal zich verbazen en blazen Over al zijn rampen."},{"book":"Jeremia","chapter":"49","verse":"18","text":"Zoals Sodoma en Gomorra werden verwoest, Met hun zustersteden, zegt Jahweh: Zo zal er niemand wonen, Geen mensenkind er vertoeven."},{"book":"Jeremia","chapter":"49","verse":"19","text":"Zie, zoals een leeuw uit het kreupelhout van de Jordaan Naar de altijd groene weide schiet: Zo jaag Ik het plotseling daaruit weg, En stel er over aan, wien Ik wil. Want wie is Mij gelijk, Wie durft Mij rekenschap vragen; En wie is de herder, Die Mij kan weerstaan?"},{"book":"Jeremia","chapter":"49","verse":"20","text":"Hoort dus het besluit van Jahweh, Dat Hij over Edom nam, De plannen, die Hij beraamde Over de bewoners van Teman. Waarachtig, als kleine schaapjes sleurt men ze weg, Ja, hun weide zal van hen schrikken;"},{"book":"Jeremia","chapter":"49","verse":"21","text":"De aarde beeft van het gedreun van hun val, Hun jammeren klinkt tot de Rode Zee."},{"book":"Jeremia","chapter":"49","verse":"22","text":"Zie, als een adelaar stijgt hij op, en schiet toe, Slaat zijn vleugels uit naar hun land: Op die dag wordt het hart van Edoms helden Als het hart van een vrouw in haar weeën!"},{"book":"Jeremia","chapter":"49","verse":"23","text":"Over Damascus. Chamat en Arpad staan beschaamd, Want ze hebben een droeve tijding vernomen, Onrustig zijn ze als een woelige zee, En kunnen maar niet bedaren."},{"book":"Jeremia","chapter":"49","verse":"24","text":"Damascus, radeloos Slaat op de vlucht; Het is bevangen van schrik, Angst en weeën grijpen het aan als een barende vrouw."},{"book":"Jeremia","chapter":"49","verse":"25","text":"Hoe ligt zij verlaten, de roemrijke stad, De vrolijke vesting!"},{"book":"Jeremia","chapter":"49","verse":"26","text":"Zo vallen zijn jongemannen neer, Met al zijn strijders op straat; Ze komen om op die dag: Is de godsspraak van Jahweh!"},{"book":"Jeremia","chapter":"49","verse":"27","text":"Ik heb vuur aan de muren van Damascus gelegd, Dat Ben-Hadads paleizen verslindt."},{"book":"Jeremia","chapter":"49","verse":"28","text":"Over Kedar en de koninkrijken van Chasor, die Nabukodonosor, de koning van Babel, verslagen heeft. Zo spreekt Jahweh: Op, rukt tegen Kedar uit, Plundert de zonen van het oosten leeg!"},{"book":"Jeremia","chapter":"49","verse":"29","text":"Men neme hun tenten en kudde mee, Hun zeilen met al hun gerief; Men berove ze van hun kamelen, En roepe ze toe: Verschrikking alom!"},{"book":"Jeremia","chapter":"49","verse":"30","text":"Vlucht, loopt weg, verschuilt u diep, Bewoners van Chasor, Is de godsspraak van Jahweh. Want Nabukodonosor, de koning van Babel, Heeft tegen u een plan beraamd, Een aanslag gesmeed."},{"book":"Jeremia","chapter":"49","verse":"31","text":"Op, rukt uit tegen een zorgeloos volk, Dat zich veilig waant, is de godsspraak van Jahweh; Dat deuren noch grendels bezit, En in de eenzaamheid woont."},{"book":"Jeremia","chapter":"49","verse":"32","text":"Hun kamelen worden uw buit, Hun talrijke kudde uw prooi. Naar alle winden ga Ik die geschoren slapen verstrooien, Van alle kant het verderf op hen brengen, spreekt Jahweh!"},{"book":"Jeremia","chapter":"49","verse":"33","text":"Chasor zal een hol van jakhalzen worden, Een steppe voor eeuwig; Niemand zal er wonen, Geen mensenkind er vertoeven."},{"book":"Jeremia","chapter":"49","verse":"34","text":"Het woord van Jahweh, dat tot den profeet Jeremias over Elam gericht werd in het begin der regering van Sedekias, den koning van Juda."},{"book":"Jeremia","chapter":"49","verse":"35","text":"Zo spreekt Jahweh der heirscharen: Zie, Ik breek de boog van Elam aan stukken, De keur van zijn kracht."},{"book":"Jeremia","chapter":"49","verse":"36","text":"De vier winden laat Ik op Elam los Uit de vier hoeken van de hemel; Ik ga ze verspreiden naar al die winden, Geen volk zal er zijn, waar Elams verstrooiden niet komen."},{"book":"Jeremia","chapter":"49","verse":"37","text":"Ik laat Elam voor zijn vijanden beven, En voor hen, die zijn leven belagen; Ik ga rampen over hen brengen: Mijn grimmige toorn, is de godsspraak van Jahweh; Ik zend hun het zwaard achterna, Tot Ik ze geheel heb vernield!"},{"book":"Jeremia","chapter":"49","verse":"38","text":"Dan richt Ik mijn troon in Elam op, En roei daar koning en vorsten uit, Is de godsspraak van Jahweh."},{"book":"Jeremia","chapter":"49","verse":"39","text":"Eerst op het einde der dagen Keer Ik het lot van Elam ten beste, Is de godsspraak van Jahweh!"}]}