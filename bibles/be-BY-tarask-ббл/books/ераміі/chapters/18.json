{"data":[{"book":"ЕРАМІІ","chapter":"18","verse":"1","text":"Слова, якое было Ерамію ад Госпада:"},{"book":"ЕРАМІІ","chapter":"18","verse":"2","text":"Устань і сыдзі ў дом ганчара, і там Я абвяшчу табе Маё слова."},{"book":"ЕРАМІІ","chapter":"18","verse":"3","text":"І сышоў я ў дом ганчара, і вось ён рабіў сваю працу на крузе."},{"book":"ЕРАМІІ","chapter":"18","verse":"4","text":"І посуд, які ганчар рабіў з гліны, разваліўся ў руцэ ягонай; і ён зноў зрабіў яго, другі посуд, які ганчар надумаўся зрабіць."},{"book":"ЕРАМІІ","chapter":"18","verse":"5","text":"І было слова Гасподняе мне:"},{"book":"ЕРАМІІ","chapter":"18","verse":"6","text":"Ці не магу Я ўчыніць з вамі, доме Ізраілеў, як гэты ганчар? кажа Гасподзь. Вось, што гліна - у руках у ганчара, тое самае - вы ў Маёй руцэ, доме Ізраілеў."},{"book":"ЕРАМІІ","chapter":"18","verse":"7","text":"Часам Я скажу пра які-небудзь народ і царства, што выкарчую, зламаю і загублю яго;"},{"book":"ЕРАМІІ","chapter":"18","verse":"8","text":"але калі народ гэты, пра які Я гэта мовіў, адвернецца ад сваіх благіх дзеяў, Я адмяню ліха, якое надумаў зрабіць яму."},{"book":"ЕРАМІІ","chapter":"18","verse":"9","text":"А часам скажу пра які-небудзь народ і царства, што ўладжу і ўмацую яго;"},{"book":"ЕРАМІІ","chapter":"18","verse":"10","text":"але калі ён будзе рабіць благое перад вачыма Маімі і ня слухацца голасу Майго, Я адмяню тое добрае, якім хацеў удабрачыніць яму."},{"book":"ЕРАМІІ","chapter":"18","verse":"11","text":"Дык вось скажы мужам Юды і жыхарам Ерусаліма: так кажа Гасподзь: вось, Я рыхтую вам ліха і намышляю супроць вас; дык вось, адвярнецеся кожны ад благога шляху свайго і папраўце шляхі вашыя і ўчынкі вашыя."},{"book":"ЕРАМІІ","chapter":"18","verse":"12","text":"Але яны кажуць: «не спадзявайся, мы будзем жыць згодна са сваім намыслам і будзем рабіць кожны паводле ўпартасьці злога сэрца свайго»."},{"book":"ЕРАМІІ","chapter":"18","verse":"13","text":"Таму так кажа Гасподзь: спытайцеся сярод народаў, ці чуў хто падобнае на гэта? вельмі гнюсотныя дзеі ўчыніла дзева Ізраілева."},{"book":"ЕРАМІІ","chapter":"18","verse":"14","text":"Ці пакідае сьнег Ліванскі скалу гары? ці канчаюцца халодныя воды, якія цякуць зь іншых мясьцінаў?"},{"book":"ЕРАМІІ","chapter":"18","verse":"15","text":"А народ Мой пакінуў Мяне; яны кадзяць марным, спатыкнуліся на дарогах сваіх, пакінулі шляхі старадаўнія, каб хадзіць па сьцежках шляху непракладзенага,"},{"book":"ЕРАМІІ","chapter":"18","verse":"16","text":"каб зрабіць зямлю сваю жахам, заўсёдным пасьмешышчам, так што кожны, хто праходзіцьме па ёй, зьдзівіцца і паківае галавою сваёю."},{"book":"ЕРАМІІ","chapter":"18","verse":"17","text":"Як усходнім ветрам разьвею іх перад абліччам ворага; сьпінаю, а ня тварам павярнуся да іх у дзень бедства іхняга."},{"book":"ЕРАМІІ","chapter":"18","verse":"18","text":"А яны сказалі: «прыйдзеце, складзем змову супроць Ераміі; бо ня зьнік жа закон у сьвятара, і рада ў мудрага, і слова ў прарока; прыйдзеце, паб'ем яго языком і ня будзем уважаць словам ягоным»."},{"book":"ЕРАМІІ","chapter":"18","verse":"19","text":"Уважы мне, Госпадзе, і пачуй голас маіх супраціўцаў."},{"book":"ЕРАМІІ","chapter":"18","verse":"20","text":"Ці трэба плаціць злом за дабро? а яны капаюць яму для душы маёй. Уважы, што я стаю перад абліччам Тваім, каб гаварыць за іх добрае, каб адвярнуць ад іх гнеў Твой."},{"book":"ЕРАМІІ","chapter":"18","verse":"21","text":"Дык вось аддай сыноў іхніх голаду і ўвядзі іх пад меч; хай будуць іх жонкі бязьдзетныя і ўдовы, і мужоў іхніх няхай сьмерць прыбярэ, а юнакі іхнія - хай будуць усьмерчаны мечам на вайне."},{"book":"ЕРАМІІ","chapter":"18","verse":"22","text":"Хай будзе чуцен енк іхні з дамоў іхніх, калі прывядзеш на іх войска зьнянацку; бо яны капаюць яму, каб злавіць мяне, і таемна паставілі сеткі на ногі мае."},{"book":"ЕРАМІІ","chapter":"18","verse":"23","text":"Але Ты, Госпадзе, ведаеш усе намыслы іх супроць мяне, каб усьмерціць мяне; не даруй іхняй няпраўды і грэху іхняга не загладзь перад абліччам Тваім; хай будуць яны звалены перад Табою; учыні зь імі ў час гневу Твайго."}]}