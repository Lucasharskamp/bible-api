{"data":[{"book":"2 КАРЫНФЯНАЎ","chapter":"10","verse":"1","text":"А сам я, Павал, асабіста сьціплы сярод вас, а здалёку супроць вас адважны, пераконваю вас лагодаю і мілажальнасьцю Хрыстовай."},{"book":"2 КАРЫНФЯНАЎ","chapter":"10","verse":"2","text":"Прашу вас, каб, калі прыйду да вас, не давялося мне адважна ўжываць тую цьвёрдую адвагу, якую думаю ўжыць супроць некаторых, якія думаюць пра нас, быццам мы ўчыняем па плоці."},{"book":"2 КАРЫНФЯНАЎ","chapter":"10","verse":"3","text":"Бо мы, ходзячы ў плоці, не па плоці змагаемся."},{"book":"2 КАРЫНФЯНАЎ","chapter":"10","verse":"4","text":"Зброя нашага змаганьня ня плоцкая, а моцная Богам на руйнаваньне цьвярдыняў: імі мы абвяргаем намыслы"},{"book":"2 КАРЫНФЯНАЎ","chapter":"10","verse":"5","text":"і ўсякую ганарлівасьць, што паўстае супроць пазнаньня Божага, і палонім усякія задумы на паслушнасьць Хрысту;"},{"book":"2 КАРЫНФЯНАЎ","chapter":"10","verse":"6","text":"і гатовыя пакараць любую непаслушнасьць, калі вашая паслушнасьць зьдзейсьніцца."},{"book":"2 КАРЫНФЯНАЎ","chapter":"10","verse":"7","text":"Ці на асобу зважаеце? Хто ўпэўнены ў сабе, што ён Хрыстовы, той сам па сабе хай мяркуе, што, калі ён Хрыстовы, дык і мы Хрыстовыя."},{"book":"2 КАРЫНФЯНАЎ","chapter":"10","verse":"8","text":"Бо, калі б я пачаў занадта хваліцца нашай уладай, якую Гасподзь даў нам на станаўленьне, а не на разладзьдзе нашае, дык я ня быў бы пасаромлены."},{"book":"2 КАРЫНФЯНАЎ","chapter":"10","verse":"9","text":"Зрэшты, хай ня здасца, што я палохаю вас толькі пасланьнямі."},{"book":"2 КАРЫНФЯНАЎ","chapter":"10","verse":"10","text":"Бо як нехта кажа: «у пасланьнях ён строгі і моцны, а ў асабістай прысутнасьці слабы, і мова ягоная нязначная»,"},{"book":"2 КАРЫНФЯНАЎ","chapter":"10","verse":"11","text":"дык няхай ведаюць, што, якія мы на словах у пасланьнях завочна, такія і ў дзеі асабіста."},{"book":"2 КАРЫНФЯНАЎ","chapter":"10","verse":"12","text":"Бо мы не адважваемся мерацца альбо параўноўваць сябе з тымі, якія самі сябе выстаўляюць: яны мераюць сябе самімі сабою і параўноўваюць сябе з сабою неразумна."},{"book":"2 КАРЫНФЯНАЎ","chapter":"10","verse":"13","text":"А мы не хваліцца будзем бязь меры, а мераю долі, якую нам вызначыў Бог і такою мераю, каб дасягнуць і да вас."},{"book":"2 КАРЫНФЯНАЎ","chapter":"10","verse":"14","text":"Бо мы ня высільваемся, як тыя, што не дасяглі да вас, бо дасягнулі і да вас зьвеставаньнем Хрыстовым;"},{"book":"2 КАРЫНФЯНАЎ","chapter":"10","verse":"15","text":"мы не бязь меры хвалімся, ня чужою працаю, а спадзяёмся, што калі будзе расьці вера вашая, над меру пабольшыць у вас удзел наш,"},{"book":"2 КАРЫНФЯНАЎ","chapter":"10","verse":"16","text":"(так, каб і) далей прапаведаваць вам Дабравесьце, ня хвалячыся гатовым у чужой долі."},{"book":"2 КАРЫНФЯНАЎ","chapter":"10","verse":"17","text":"«Хто хваліцца, няхай хваліцца ў Госпадзе»."},{"book":"2 КАРЫНФЯНАЎ","chapter":"10","verse":"18","text":"Бо ня той годны, хто сам сябе хваліць, а каго хваліць Гасподзь."}]}