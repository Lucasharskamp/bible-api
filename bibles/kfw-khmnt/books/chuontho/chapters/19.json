{"data":[{"book":"Chuontho","chapter":"19","verse":"1","text":"Apollos in Corinthia ah omlai, Paul in khawa ram chungtiang aheirakaanna, Ephesus aheitungpha, siamruoi lekkhat intongpuijei,"},{"book":"Chuontho","chapter":"19","verse":"2","text":"halli ama'n inmani diang ati, “Nangni'n akangamna kha ninghong-epha Ratha Inthiang kha ningmujeibo?”"},{"book":"Chuontho","chapter":"19","verse":"3","text":"“Ama'n inmani diang ati, kha e-inchu, nangni angkachang baptize ningthome?”"},{"book":"Chuontho","chapter":"19","verse":"4","text":"Paul in aleiti, “John baptize thona khachu malung thuulnasik eii, halli ama nuk-ah akajuosikpa Jisu diang ngamnaru tia, Israel mi ngai diang aleirilpi.” Matt 3:11; Mk 1:4,7,8; Luk 3:4,16; Jn 1:26,27"},{"book":"Chuontho","chapter":"19","verse":"5","text":"Inmani'n hiwahi injetpha, Pumi Jisu ramingnga baptize inthojei."},{"book":"Chuontho","chapter":"19","verse":"6","text":"Paul in inmani chungnga akut aduongpi, halli Ratha Inthiang kha inchungnga ajuo ah; inmani'n intei chongkatamtak inrilla Pathian chong inleirilsuokjei."},{"book":"Chuontho","chapter":"19","verse":"7","text":"Inmani rakip kha mi soomleini daam inlei eii."},{"book":"Chuontho","chapter":"19","verse":"8","text":"Paul in synagogue ah aluutli, Pathian Rengram jarra chong insiampui khat-um amatheemma thathum katung kachi omleiya aleiminchu."},{"book":"Chuontho","chapter":"19","verse":"9","text":"Takkha inmani lekkhat in mipui ma-ah Pumi iminchu Lam jarra akathamak inrilla, kuor kangar li inti kajuimak inhong epha, ama'n inmani diangnga inphut aheisuokli, siamruoi ngaikha aruoiya, nisuo rakip Tyrannus chongrilna innkhan chong lei-insiampui."},{"book":"Chuontho","chapter":"19","verse":"10","text":"Asia ramma kaom Jihudi ngaile Zaatlop rakip in, Pumi chong kha injetsuonasik ama'n khanthoa kumni katung aleiom."},{"book":"Chuontho","chapter":"19","verse":"11","text":"Pathian in Paul inliingna ah angaiya chuon inlak ka-emak ngaikha aleimintho."},{"book":"Chuontho","chapter":"19","verse":"12","text":"Ama koongsoi khat-um puonlek e-innum, akana ngaidiang inhongchoi pha, inmani rirai khan inleimathaan, halli akathamak ratha ngai kha-um inleisuok, hiwa katunghi aleimintho."},{"book":"Chuontho","chapter":"19","verse":"13","text":"Pangsi-panglon katho Jihudi ngai, ratha kathamak kapuutsuok lekkhat in, Paul in irilsuok Jisu kha inrilli nangni kha chong kinapeii intia, kathamak ratha kaluut mi ngai chungnga Pumi Jisu raming kasuo inphutjei."},{"book":"Chuontho","chapter":"19","verse":"14","text":"Jihudi ngai Thiampu kalian araming Sceva inti ama sapa sari ngai'n hiwahi inleitho."},{"book":"Chuontho","chapter":"19","verse":"15","text":"Takkha akathamak ratha khan inmani diang ati, kei'n Jisu kajet khat-um Paul jarra um kajet; takkha nangni tu-ngai ning eme najetmong?"},{"book":"Chuontho","chapter":"19","verse":"16","text":"Halli akathamak ratha kaluut mi khan inmani diang kut-heimalet ah, inmani kha amatorjei, khawa jarra inmani'n khawa inn makheiya puondiar inchelleiya khat-um intook-inkaple inruoiya intaanjei."},{"book":"Chuontho","chapter":"19","verse":"17","text":"Ephesus ah kaom Jihudi khat-um Greek rakip in hiwahi inhongjetjei; halli inmani rakip in inleichi, khat-um Pumi Jisu raming kha inleiminlok."},{"book":"Chuontho","chapter":"19","verse":"18","text":"Inmani karra akangamna katamtak in inheiwa ah inchuon leitho kha inrilsuok ah inleimalar."},{"book":"Chuontho","chapter":"19","verse":"19","text":"Mitmalet dooi katho katam khat in inmani larik inhongkhoom tuup-ah mipui maikuungnga mei inleihaal; halli inmani'n khawa man inteelpha, dangkapum lising soomra-nga aleitung."},{"book":"Chuontho","chapter":"19","verse":"20","text":"Hiwa ranak hin Pumi chongkha hongphuon tirjei halli kheella ahong-insoonjei."},{"book":"Chuontho","chapter":"19","verse":"21","text":"Hiwa chuon ngaihi asuok suonuk, Paul in Macedonia khat-um Achaia arakaanli, Jerusalem katung sinasik angaidonna, “Kei'n khawa katungsuoli, Rome um kajuophasik eii ati.”"},{"book":"Chuontho","chapter":"19","verse":"22","text":"Halli ama kasan, Timothy li Erastus, inmani inni Macedonia ah atirli, amachu phabongkhat sik-ah Asia ah omjei."},{"book":"Chuontho","chapter":"19","verse":"23","text":"Khawa phakhan Pumi minchuna Lam jarra Ephesus ah inhaang aphut jei."},{"book":"Chuontho","chapter":"19","verse":"24","text":"Ajarchu Demetrius inti tu ka-ang dangka-kasut inkhat in Artimis ramil kha dangka ah aboolla akut kathei ngaikha chuon katamma aleipeii."},{"book":"Chuontho","chapter":"19","verse":"25","text":"Ama'n inmani khat-um inmanile chuon in-ang ngai akoichunna ati, “E mi ngai, hiwa chuon jarra eini'n sial-sum nimu iti nangni'n ningjet."},{"book":"Chuontho","chapter":"19","verse":"26","text":"Halli kut-ah inbool kha Pathian emak tia Paul in Ephesus bit eleiya Asia rampumpui mi ngaikha amatorra inmalung aminthuuljei iti nangni'n ningmu khat-um ningjetjei."},{"book":"Chuontho","chapter":"19","verse":"27","text":"Eini hiwa chuon makheiya niraming juo-inmang elekleiya, Asia khat-um manmasituol mi rakip in inngamna akalok pathian Daina biak-inn hi-um anemna min-omnunujei, khat-um hiwa alur-alianna ngaihi juomangte tia chisik omjei.”"},{"book":"Chuontho","chapter":"19","verse":"28","text":"Inmani'n hiwahi injetpha, inraangtheiya inhongkheek, “Ephesus Artimis hi akalok khet eii.”"},{"book":"Chuontho","chapter":"19","verse":"29","text":"Khuopui kha alei-inhaang jei, Paul le ka-inruoi Macedonia mi, Gaius khat-um Aristarchus kha inmani'n insurra, malungkhat bit-ah kahoi muntiang inmani kha inleiluut puijei."},{"book":"Chuontho","chapter":"19","verse":"30","text":"Paul in mipui ngai karra aleiluutzoot, takkha siamruoi ngaikhan leizootmujei."},{"book":"Chuontho","chapter":"19","verse":"31","text":"Asia ah kaom asap lekkhat in amadiang chong inheitirra kahoi munna apumtak inlarmak nasik injuotijei."},{"book":"Chuontho","chapter":"19","verse":"32","text":"Mi lekkhat in chong khat, halli mi lekkhat in chong leiilak khat inrilla, angsik ah ininchunme mipui'n leijetmu, ajarchu mipui inchun kha inlei-inhaang."},{"book":"Chuontho","chapter":"19","verse":"33","text":"Jihudi ngai'n ama hi matiang inminsi jarra, mi lekkhat in Alexander in hiwa rakip hi aroonsik eii inti, khawapha Alexander in akut akalek ah apum inngaaknasik mi ngaidiang karil aleiphutjei."},{"book":"Chuontho","chapter":"19","verse":"34","text":"Takkha ama Jihudi eii ti inmani'n injetpha, inmani rakip in phadan inni katung, “Ephesus Artimis in akalok eii,” tia malung inkhatbit ah inleikheek."},{"book":"Chuontho","chapter":"19","verse":"35","text":"Ajuohekna ah khuopui ka-ensuipa khan mipui ngaikha amatheemma. Ama'n ati, “E Ephesus mi ngai!” marwaanna inphut ajuokata lung inthiang ramil le Daina akalok ramil biak-inn ka-ngaakchu Ephesus khuopui eii tia kajetmak mi tu in-ommame?"},{"book":"Chuontho","chapter":"19","verse":"36","text":"Hiwahi tuteii in dikmak timatornunu, khawa jarra tuunchu nangni kadaiya om-inlang chuon kha innot ah thodimaru."},{"book":"Chuontho","chapter":"19","verse":"37","text":"Ajarchu nangni'n biak-inn khan inruup kathomak khat-um eini pathian kha-um kase-ah karilmak mi ngai kha nangni'n ninghongruoi."},{"book":"Chuontho","chapter":"19","verse":"38","text":"Khawa jarra Demetrius khat-um amale inruoiya akut kathei ngai'n tu ka-ang mi ngaile inzootmakna kha om-inchu, chongtanna kha inlong, ramkaroon ngai-um inlaom; inmani khat li khat inseiirasu."},{"book":"Chuontho","chapter":"19","verse":"39","text":"Nangni'n aleiilak-ah kheella ninglaratok inchu, mipui-inzootna dan khan inmachatsik eii."},{"book":"Chuontho","chapter":"19","verse":"40","text":"Ajarchu awiniya inhaangna kasuok hi chi om, halli hiwa jarra eini'n ajar katha ah pematornumin."},{"book":"Chuontho","chapter":"19","verse":"41","text":"Ama'n hiwa atisuopha, mipui inchun kha aleiminthenjei."}]}