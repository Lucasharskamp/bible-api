{"data":[{"book":"مزامیر","chapter":"58","verse":"1","text":"ای حاکمان، شما که دم از انصاف می‌زنید، چرا خود عادلانه قضاوت نمی‌کنید؟"},{"book":"مزامیر","chapter":"58","verse":"2","text":"شما در فکر خود نقشه‌های پلید می‌کشید و در سرزمین خود مرتکب ظلم و جنایت می‌شوید."},{"book":"مزامیر","chapter":"58","verse":"3","text":"شریران در تمام زندگی خود منحرف هستند؛ از روز تولد لب به دروغ می‌گشایند."},{"book":"مزامیر","chapter":"58","verse":"4","text":"آنها زهری کشنده چون زهر مار دارند و مانند افعی کر، گوش خود را می‌بندند"},{"book":"مزامیر","chapter":"58","verse":"5","text":"تا آواز افسونگران را نشنوند، هر چند افسونگران با مهارت افسون کنند."},{"book":"مزامیر","chapter":"58","verse":"6","text":"خدایا، دندانهای آنها را بشکن! خداوندا، فک این مردم درنده‌خو را خرد کن!"},{"book":"مزامیر","chapter":"58","verse":"7","text":"بگذار آنها همچون آبی که به زمین تشنه ریخته می‌شود، نیست و نابود گردند و وقتی تیر می‌اندازند، تیرشان به هدر رود."},{"book":"مزامیر","chapter":"58","verse":"8","text":"بگذار همچون حلزون به گل فرو روند و محو شوند و مانند بچه‌ای که مرده به دنیا آمده، نور آفتاب را نبینند."},{"book":"مزامیر","chapter":"58","verse":"9","text":"باشد که آتش خشم تو، ای خداوند بر آنها افروخته شود و پیش از اینکه به خود بیایند، پیر و جوان مانند خار و خاشاک بسوزند."},{"book":"مزامیر","chapter":"58","verse":"10","text":"عادلان وقتی مجازات شریران را ببینند، شادخاطر خواهند شد؛ آنها از میان جویبار خون اجساد شریران عبور خواهند کرد."},{"book":"مزامیر","chapter":"58","verse":"11","text":"آنگاه مردم خواهند گفت: «براستی عادلان پاداش می‌گیرند؛ به‌یقین خدایی هست که در جهان داوری می‌کند.»"}]}