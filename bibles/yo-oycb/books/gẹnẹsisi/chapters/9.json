{"data":[{"book":"Gẹnẹsisi","chapter":"9","verse":"1","text":"Ọlọ́run sì súre fún Noa àti àwọn ọmọ rẹ̀ wí pé, “Ẹ máa bí sí i, kí ẹ sì pọ̀ ní iye, kí ẹ sì kún ayé."},{"book":"Gẹnẹsisi","chapter":"9","verse":"2","text":"Ẹ̀rù yín yóò mú ojo wà lára gbogbo ẹranko àti gbogbo ẹyẹ ojú ọ̀run, àti gbogbo àwọn ẹ̀dá tí ń rìn nílẹ̀; àti gbogbo ẹja òkun; a fi wọ́n lé e yín lọ́wọ́."},{"book":"Gẹnẹsisi","chapter":"9","verse":"3","text":"Gbogbo ohun tó wà láààyè tí ó sì ń rìn, ni yóò jẹ́ oúnjẹ fún un yín, bí mo ṣe fi ewéko fún un yín náà ni mo fi ohun gbogbo fún un yín."},{"book":"Gẹnẹsisi","chapter":"9","verse":"4","text":"“Ṣùgbọ́n ẹ̀yin kò gbọdọ̀ jẹ ẹran tòun-tẹ̀jẹ̀ rẹ̀."},{"book":"Gẹnẹsisi","chapter":"9","verse":"5","text":"Nítòótọ́ ẹ̀jẹ̀ yín, àní ẹ̀mí yín, ni èmi yóò sì béèrè; lọ́wọ́ gbogbo ẹranko ni èmí yóò béèrè rẹ̀, àti lọ́wọ́ ènìyàn, lọ́wọ́ arákùnrin olúkúlùkù ènìyàn ni èmi yóò béèrè ẹ̀mí ènìyàn."},{"book":"Gẹnẹsisi","chapter":"9","verse":"6","text":"“Ẹnikẹ́ni tí ó bá ta ẹ̀jẹ̀ ènìyàn sílẹ̀,"},{"book":"Gẹnẹsisi","chapter":"9","verse":"7","text":"Ṣùgbọ́n ní tiyín, ẹ máa bí sí i, kí ẹ sì máa pọ̀ sí i, ẹ máa gbá yìn lórí ilẹ̀, kí ẹ sì pọ̀ sí i lórí rẹ̀.”"},{"book":"Gẹnẹsisi","chapter":"9","verse":"8","text":"Ọlọ́run sì wí fún Noa àti àwọn ọmọ rẹ̀ pé,"},{"book":"Gẹnẹsisi","chapter":"9","verse":"9","text":"“Mo dá májẹ̀mú mi pẹ̀lú yín àti pẹ̀lú àwọn ìran yín tí ń bọ̀ lẹ́yìn."},{"book":"Gẹnẹsisi","chapter":"9","verse":"10","text":"Àti pẹ̀lú gbogbo ẹ̀dá alààyè tí ó wà pẹ̀lú yín, ìbá à ṣe ẹyẹ, ẹja, ẹran ọ̀sìn, ẹranko igbó, gbogbo ohun tí ó jáde kúrò nínú ọkọ̀ pẹ̀lú yín, àní gbogbo ẹ̀dá alààyè ní ayé."},{"book":"Gẹnẹsisi","chapter":"9","verse":"11","text":"Mo dá májẹ̀mú mi pẹ̀lú yín láéláé, Èmi kì yóò fi ìkún omi pa ayé run kúrò mọ láéláé, a kì yóò fi omi pa ayé run.”"},{"book":"Gẹnẹsisi","chapter":"9","verse":"12","text":"Ọlọ́run sì wí pé, “Èyí ni àmì májẹ̀mú tí mo ń dá yìí láàrín èmi àti ẹ̀yin àti ẹ̀dá alààyè tí ó wà pẹ̀lú yín, májẹ̀mú àtìrandíran tó ń bọ̀:"},{"book":"Gẹnẹsisi","chapter":"9","verse":"13","text":"Mo ti fi òṣùmàrè sí àwọsánmọ̀, yóò sì jẹ́ àmì májẹ̀mú láàrín èmi àti ayé."},{"book":"Gẹnẹsisi","chapter":"9","verse":"14","text":"Nígbàkígbà tí mo bá mú kí òjò ṣú, tí òṣùmàrè bá farahàn ní àwọsánmọ̀."},{"book":"Gẹnẹsisi","chapter":"9","verse":"15","text":"Èmi yóò rántí májẹ̀mú mi, tí ó wà láàrín èmi àti ẹ̀yin àti gbogbo ẹ̀dá alààyè, kì yóò sì tún sí ìkún omi mọ́ láti pa gbogbo ẹ̀dá run."},{"book":"Gẹnẹsisi","chapter":"9","verse":"16","text":"Nígbàkígbà tí òṣùmàrè bá yọ ní àwọsánmọ̀, èmi yóò rí i, èmi yóò sì rántí májẹ̀mú ayérayé tí ń bẹ láàrín Ọlọ́run àti gbogbo ẹ̀dá alààyè tí ń bẹ ní ayé.”"},{"book":"Gẹnẹsisi","chapter":"9","verse":"17","text":"Ọlọ́run sì wí fún Noa pé, “Èyí ni àmì májẹ̀mú tí mo ti fi ìdí rẹ̀ múlẹ̀ láàrín èmi àti gbogbo alààyè ní ayé.”"},{"book":"Gẹnẹsisi","chapter":"9","verse":"18","text":"Àwọn ọmọ Noa tí ó jáde nínú ọkọ̀ ni Ṣemu, Hamu àti Jafeti. (Hamu ni baba Kenaani.)"},{"book":"Gẹnẹsisi","chapter":"9","verse":"19","text":"Láti ọ̀dọ̀ àwọn ọmọ Noa mẹ́tẹ̀ẹ̀ta yìí ni gbogbo ènìyàn ti tàn ká gbogbo ilẹ̀ ayé."},{"book":"Gẹnẹsisi","chapter":"9","verse":"20","text":"Noa bẹ̀rẹ̀ iṣẹ́ àgbẹ̀, ó sì gbin ọgbà àjàrà."},{"book":"Gẹnẹsisi","chapter":"9","verse":"21","text":"Ó mu àmupara nínú ọtí wáìnì àjàrà rẹ̀, ó sì tú ara rẹ̀ sí ìhòhò, ó sì sùn nínú àgọ́ rẹ̀."},{"book":"Gẹnẹsisi","chapter":"9","verse":"22","text":"Hamu tí í ṣe baba Kenaani sì rí baba rẹ̀ ní ìhòhò bẹ́ẹ̀ ni ó sì lọ sọ fún àwọn arákùnrin rẹ̀ méjèèjì ní ìta."},{"book":"Gẹnẹsisi","chapter":"9","verse":"23","text":"Ṣùgbọ́n Ṣemu àti Jafeti mú aṣọ lé èjìká wọn, wọ́n sì fi ẹ̀yìn rìn, wọ́n sì bo ìhòhò baba wọn. Wọ́n kọjú sẹ́yìn kí wọn kí ó má ba à rí ìhòhò baba wọn."},{"book":"Gẹnẹsisi","chapter":"9","verse":"24","text":"Nígbà tí Noa kúrò ní ojú ọtí, tí ó sì mọ ohun tí ọmọ rẹ̀ kékeré ṣe sí i."},{"book":"Gẹnẹsisi","chapter":"9","verse":"25","text":"Ó wí pé,"},{"book":"Gẹnẹsisi","chapter":"9","verse":"26","text":"Ó sì tún wí pé,"},{"book":"Gẹnẹsisi","chapter":"9","verse":"27","text":"Ọlọ́run yóò mú Jafeti gbilẹ̀,"},{"book":"Gẹnẹsisi","chapter":"9","verse":"28","text":"Noa wà láààyè fún irinwó ọdún dín àádọ́ta (350) lẹ́yìn ìkún omi."},{"book":"Gẹnẹsisi","chapter":"9","verse":"29","text":"Àpapọ̀ ọjọ́ ayé Noa jẹ́ ẹgbẹ̀rún ọdún dín làádọ́ta (950), ó sì kú."}]}