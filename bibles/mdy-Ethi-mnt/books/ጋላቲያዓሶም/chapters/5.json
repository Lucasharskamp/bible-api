{"data":[{"book":"ጋላቲያ ዓሶም","chapter":"5","verse":"1","text":"ዓይሉሞፓ ኑ ኬስኪ፥ ሜታ ባኣያ ናንጋንዳጉዲ ኪሪስቶሴ ኑና ሙሴ ዔርዜ ዎጎ ዓይሉሞፓ ኬሴ''ኔ። ዬያሮ ዶዲ ዔቁዋቴ፤ ላሚ ዬያ ዓይሉሞይዳ ጌሊፖቴ።"},{"book":"ጋላቲያ ዓሶም","chapter":"5","verse":"2","text":"ሓሢ ታኣኒ፥ ጳውሎሴ ዒንሢም ሂዚ ጋዓኔ፦ «ዓቲንቴ ቤርቲ ቲቂንታንዳያ ኑና ኮይሳኔ» ጌዒ ዒንሢ ዓቲንቶ ቤርቶ ቲቂንቴቴ ኪሪስቶሴ ዒንሢ ማኣዱዋያ ማዓንዳኔ፤"},{"book":"ጋላቲያ ዓሶም","chapter":"5","verse":"3","text":"«ዓቲንቴ ቤርቲ ቲቂሢ ታኣም ኮይሳኔ» ጌይ ቲቂንታይ ቢያ «ሙሴ ዔርዜ ዎጎ ቢያ ካፒ ኩንሣንዳያ ኮይሳኔ» ጌይ ላሚ ታ ላቲ'' ኬኤዛኣኬ።"},{"book":"ጋላቲያ ዓሶም","chapter":"5","verse":"4","text":"ዒንሢ ዎጎ ካፒ ፂላ''ኒ ኮዓዞንሢ ቢያ ኪሪስቶሴይዳፓ ዱማዺ፥ ፆኦሲኮ ኮሹሞ ዒንጊፆ ዻቂንታፓኣ ዒንሢ ሃኬኔ።"},{"book":"ጋላቲያ ዓሶም","chapter":"5","verse":"5","text":"ኑኡኒ ጋዓንቴ ፂሉ''ሞ ዴንቃኒ ዎዛ ጌሣሢ ፆኦሲ ዓያኖ ዛሎ''ና ጉሙርቂሢናኬ።"},{"book":"ጋላቲያ ዓሶም","chapter":"5","verse":"6","text":"ዓይጎሮ ጌዔቴ ኑና ማኣዳ''ንዳሢ ኑኡኒ ዬሱስ ኪሪስቶሴና ዎላ'' ፔቴ'' ማዔም ናሹሞ ዛላና ማዾይዳ ፔኤቃ ጉሙርቂሢ ማዓንዳኣፓዓቴም ዓቲንቴ ቤርቲ ቲቂንቴቴያ ሓሼ''ቴያ ኑና ማኣዳ''ዓኬ።"},{"book":"ጋላቲያ ዓሶም","chapter":"5","verse":"7","text":"ሓይማ ሄላ''ንዳኣና ዒንሢ ቃራታዖ ሃሢ ዒንሢ ጎኑሞም ዓይሢንቱዋጉዲ ዖ ላኣጌይ?"},{"book":"ጋላቲያ ዓሶም","chapter":"5","verse":"8","text":"ዬያጉዴ ጌሺፃ ዒንሢ ኮራ ሙኬሢ ዒንሢ ዔኤሌ''፥ ፆኦዛሢዳፓቱዋሴ።"},{"book":"ጋላቲያ ዓሶም","chapter":"5","verse":"9","text":"ዬይያ፦ «ዻካ'' ሙኑቃ ፃኣዛ ሙኑቆ ቢያ ካፂሳኔ» ጌይንቴሢጉዲኬ።"},{"book":"ጋላቲያ ዓሶም","chapter":"5","verse":"10","text":"ፔቴ''ታዖ ሜሌ'' ፑርታ ማሊሢ ዒንሢኮ ባኣሢ ታኣኒ ጎዳና ማዒ ጉሙርቃኔ። ጋዓንቴ ዒንሢ ዻቢሻኒ ማላይ ዓኣቶ ዬይ ዓሢ ዒዛም ኮይሳ ሜቶ'' ዔካንዳኔ።"},{"book":"ጋላቲያ ዓሶም","chapter":"5","verse":"11","text":"ታ ዒሾንሦ! ታ ሚሾንሦ! ታኣኒ ሃኖ'' ሄላ''ንዳኣና ኬኤዛሢ፦ «ዻቂንታሮ ዓቲንቴ ቤርቲ ቲቂንቲሢ ኮይሳኔ» ጌይ ጌይታቶ ሃሢ ሄላ''ንዳኣና ዓይጎሮ ዒፂንቲ ታ ዳኪንታይ? ያዺ ማዔያታቴ ታ ኬኤዛ፥ ኪሪስቶሴ ሓይባ'' ዹቆ ዓሶም ማዒንዱዋያታንቴኬ።"},{"book":"ጋላቲያ ዓሶም","chapter":"5","verse":"12","text":"ዓካሪ ዬንሢ፥ ዒንሢ ዻቢሻኒ ኮዓ ዓሶንሢ ዓቲንቶ ቤርቶ ቲቂፃ ዓታዛ ጉቤ ቲቄቶ ቃራኬ።"},{"book":"ጋላቲያ ዓሶም","chapter":"5","verse":"13","text":"ታ ዒሾንሦ! ታ ሚሾንሦ! ዒንሢ ዎጌ ዓይላቶይዳፓ ኬስካንዳጉዲ ዔኤሊ''ንቴኔ፤ ጋዓንቴ ፔቴ''ሢ ባጋሢም ናሹሞና ዓይሢንቲ ማዻንዳኣፓዓቴም ዬይ ዒንሢኮ ዓይሉማፓ ኬስኪፃ ዒንሢ ሱኡኬ ኩንሥሢም ማዖፓ።"},{"book":"ጋላቲያ ዓሶም","chapter":"5","verse":"14","text":"ዓይጎሮ ጌዔቴ፦ «ዓሲ ዓዳ'' ኔና ማሂ ናሽኬ» ጋዓዛ ሙሴ ዔርዜ ዎጎ ቢያ ዓርቂ ዓኣያኬ።"},{"book":"ጋላቲያ ዓሶም","chapter":"5","verse":"15","text":"ጋዓንቴ ዎሊ ዒንሢ ጌኤሲና ዻዓያና ሙዓያ ማዔቴ ዒንሢ ዎላ'' ባይቁዋጉዲ ዒንሢና ባዴዔ።"},{"book":"ጋላቲያ ዓሶም","chapter":"5","verse":"16","text":"ዓካሪ ዓያናና ናንጉዋቴ፤ ዒንሢ ዬያይዴቴ ዒንሢ ማዻኒ ሱኡካዻ ባኮ ማዺንዱዋሴ ታ ጋዓኔ።"},{"book":"ጋላቲያ ዓሶም","chapter":"5","verse":"17","text":"ዓይጎሮ ጌዔቴ ዒንሢ ማዻኒ ሱኡካዻ ማሊፃ ዓያና ማሊሢና ዎሊ ዒፃያኬ፤ ዓያናና ዒንሢ ማሊፆና ዎላ'' ካኣሙዋሴ፤ ዬያሮ ዒንሢ ማዻኒ ናሽካ ባኮ ማዻኒ ዒንሢ ዳንዳዑዋሴ።"},{"book":"ጋላቲያ ዓሶም","chapter":"5","verse":"18","text":"ዓያና ዒንሢ ዔኪ ዓኣዻያ ማዔቴ ዎጌም ዒንሢ ዎርቃያ ማዒንዱዋሴ።"},{"book":"ጋላቲያ ዓሶም","chapter":"5","verse":"19","text":"ዓሲ ማዻኒ ሱኡካዻ ማዾ ዔርቴያኬ፤ ዬያታ፦ ማቾ ሃሣ ዓኒ ማዒባኣያና ላሂሢ፥ ዒኢሳ ማዾ ማዺሢ፥ ማቾ ሃሣ ዓኒ ማዒባኣያና ላሃኒ ኮዒ ማሊሢ፥"},{"book":"ጋላቲያ ዓሶም","chapter":"5","verse":"20","text":"ሜሌ'' ካኣሺ ካኣሽኪሢ፥ ማርሻ ማርሺሢ፥ ዓሲ ዒፂሢ፥ ዑራ፥ ቂኢሩሞ፥ ዻጋ፥ ፔና ሌሊ ናሽኪሢ፥ ዱማዺሢ፥ ጌኔ ማዾሮ ዞርቲሢ፥"},{"book":"ጋላቲያ ዓሶም","chapter":"5","verse":"21","text":"ጌኔ ማዾ፥ ማሢንቲሢ፥ ኮይሱዋ ኮሢ ኮርጊሢና ዬያጉዴ ማዾኬ፤ ሓያኮ ቤርታ ታ ዒንሢም ላቴሢጉዲ ሓሣ ታ ዒንሢም ላቲ'' ኬኤዛኣኬ፤ ዬያጉዴ ማዾ'' ማዻዞንሢ ፆኦሲ ካኣቱሞይዳ ጌላዓኬ።"},{"book":"ጋላቲያ ዓሶም","chapter":"5","verse":"22","text":"ዓያና ጌኤሺኮ ዓኣፒ ጋዓንቴ፦ ናሹሞ፥ ዎዛ፥ ኮሹሞ፥ ጊቢ'' ዳንዳዒሢ፥ ዓሲም ኮሽኪሢ፥ ጉሙርቂንቲሢ፥"},{"book":"ጋላቲያ ዓሶም","chapter":"5","verse":"23","text":"ሼሌዑሞ፥ ፔና ዔሪ ዎይሥሢኬ። ዬንሢጉዴ ባኮ ዒፃ ዎጌ ባኣሴ፤"},{"book":"ጋላቲያ ዓሶም","chapter":"5","verse":"24","text":"ዬሱስ ኪሪስቶሴሮ ማዔ ዓሳ ፔኤኮ ፑርቶ ማሊፆ ሱኡኮ ዬሱሴና ዎላ'' ፑርቲሴ ዓሶ ሱፆ ሚፆይዳ ሱፂ ዎዼኔ።"},{"book":"ጋላቲያ ዓሶም","chapter":"5","verse":"25","text":"ዓያናና ኑ ናንጋያ ማዔቴ ዓያና ኑና ዻዋ ጎይፆ ኑ ሓንቶም።"},{"book":"ጋላቲያ ዓሶም","chapter":"5","verse":"26","text":"ዎሊዳ ፑርቱሞና ኑ ዔቂ ዔቂ፥ ሓሣ ቂኢሪ ቂኢሪ ጉሪ ኑ ሄርሺንቲባኣያታቴ ቃራኬ።"}]}