{"data":[{"book":"Yohana","chapter":"4","verse":"1","text":"Mafalisayo ngabajoa Yesu akapata akinapunji ajingi na kabaticha kuliko Yohana."},{"book":"Yohana","chapter":"4","verse":"2","text":"Nambu ukweli, Yesu akibaje kabaticha bandu ila akinapunji bakwe."},{"book":"Yohana","chapter":"4","verse":"3","text":"Bai Yesu apajoa genia, ngaboka Kuyudea nukubuja Ku Galilaya."},{"book":"Yohana","chapter":"4","verse":"4","text":"Mumwanja gweno apaligwe kupetela Kusamalia."},{"book":"Yohana","chapter":"4","verse":"5","text":"Bai ngaika kukilambo chuku Sikali, kilambo chimwe cha ku Samalia, papipi na nng'onda gwa Yakobo gweno oguampile Mwana jwakwe Yusufu."},{"book":"Yohana","chapter":"4","verse":"6","text":"Paali penia pakiba na liliba lya Yakobo, jwombe Yesu gambu ja kutotokela kwa mwanja, ngatama umbwega ja liliba. Ikiba nalumu."},{"book":"Yohana","chapter":"4","verse":"7","text":"Bai munkege jumwe jwa Samalia ngaika kuteka mache, Yesu ngannengela, “Umbe mache nywe.”"},{"book":"Yohana","chapter":"4","verse":"8","text":"Mangobu gena akinapunji bakwe bakiba bajabulinge kunnyini kuemela ilyo."},{"book":"Yohana","chapter":"4","verse":"9","text":"Nambu munkege jweno ngannyanga Yesu, “Mwenga Mayahudi, nenga nakege ba Kusamalia! Nhwotobo kunyopa maache?” Akayahudi bakiba kujaikanaje ikombe na yani na Akasamalia."},{"book":"Yohana","chapter":"4","verse":"10","text":"Yesu nganyanga, “Anda makamanyi kilebe echapanga Nnoongo, nga mene ojwannyopa mache, kabi mannyopite, najweno kabi ampile mache agaleta bwomi.”"},{"book":"Yohana","chapter":"4","verse":"11","text":"Amama benia ngabalenga, “Angwana nkwetije lindobo lya kutekela mache na liliba linyolike. Mampatako mache gina bwomi?"},{"book":"Yohana","chapter":"4","verse":"12","text":"Au mwenga mikitenda mananhota muno kapeta awabito Yakobo? Benia ngubutupe liliba lende, na benia bene, ingota yakwe na ilangwa yakwe ngabanywe mache ga liliba lende.”"},{"book":"Yohana","chapter":"4","verse":"13","text":"Yesu ngajanga, “Kila ojwanywe mache ganga maba na nyota kabele."},{"book":"Yohana","chapter":"4","verse":"14","text":"Nambu abapakunywe mache agambakape neenga, abe kabeje na nyota mache agambakape magaba nkati jakwe chembwe cha mache ga bwomi nu kumpe bwomi gwa machoba goa pangapela.”"},{"book":"Yohana","chapter":"4","verse":"15","text":"Amama benia ngabannengela, “Angwana, umbe nenga mache genia ili nakabeje na nyota kabele, na nakaikaje kabele pamba kuteka mache.”"},{"book":"Yohana","chapter":"4","verse":"16","text":"Yesu ngannengela, “Nnyabule makakeme angwanabinu, nhwike pamwe nabo.”"},{"book":"Yohana","chapter":"4","verse":"17","text":"Munkege jwenio ngannengela, “Ne ngwetije analome.”"},{"book":"Yohana","chapter":"4","verse":"18","text":"Maana mmi na akinalome anhwano, na bena bantamanabo ngoe angwanabinuje. Penia nnengite kweli.”"},{"book":"Yohana","chapter":"4","verse":"19","text":"Munkege jwenio ngabalenge, “Angwana, nammona mwe iotwi kube malondoli."},{"book":"Yohana","chapter":"4","verse":"20","text":"Akaoko bito bagongalela pikitombi uchenje, nambu Makayahudi paali pinu pukung'ongale Nnoongo nnenga Kuyelusalemu.”"},{"book":"Yohana","chapter":"4","verse":"21","text":"Yesu ngannengela, “jwenio, nhwamini ne, kingobu kitendakuika penia abagongole Awawa bagongalela pikitombi panoje, nu Kuyelusalemuje."},{"book":"Yohana","chapter":"4","verse":"22","text":"Makasamalia mang'ongolela nnoongo jwangammanya, nambu Takayaudi tummanyi ojotung'ongolela, gambu ukomboi uboka kaka Yahudi."},{"book":"Yohana","chapter":"4","verse":"23","text":"Nambu kingobu kitenda kuika, iba abagongole kwa kweli bagongalela Awawa kuhuke jwa kweli. Gambu Awawa bapala bandu abagongale yenie. Nnoongo ngu uhuke na abagongalela bapaligwa kugongalela kuhuke na kweli."},{"book":"Yohana","chapter":"4","verse":"24","text":"Nnoongo ngu Uhuke, na bandu abagongalela bapaligwa kugongale kuhuke na kweli.”"},{"book":"Yohana","chapter":"4","verse":"25","text":"Munkege jwenio ngannenge, “Manyi Masia, jwakonda Kilisto atendakuika, na papakuika jwenio matulengela ilebe yoa.”"},{"book":"Yohana","chapter":"4","verse":"26","text":"Yesu ngannengela, “Nenga nanonge na mwenga ngajweno.”"},{"book":"Yohana","chapter":"4","verse":"27","text":"Penia akinapunji bakwe ngababuja, ngabaomongwa kummona akalongela numunkege. Nambu akibaje mundu ojwankonyite munkege, kutenda, “Mpala nike pamba?” Wala Yesu bankonyiteje kulenga, “Mbone nnonge numunkege?”"},{"book":"Yohana","chapter":"4","verse":"28","text":"Munkege jwenio ngakileka kiulo chakwe ngajenda kunyini kalenge bandu,"},{"book":"Yohana","chapter":"4","verse":"29","text":"Ngajemba chamila kulenga “Nhwikange mmoa makammone mundu ojwanengi ile yango yoa eindendite! Bo, jwenio aotwi kube Kilisto?”"},{"book":"Yohana","chapter":"4","verse":"30","text":"Bandu ngababoka kunyini, ngabannyendele Yesu."},{"book":"Yohana","chapter":"4","verse":"31","text":"Kingobucho akinapunji bakwe ngabannenge Yesu kulenga, “Aboli, nnieoti chakulya!”"},{"book":"Yohana","chapter":"4","verse":"32","text":"Nambu Yesu ngabalenge, “Ne ngweti chakulya changikimanya mangweto.”"},{"book":"Yohana","chapter":"4","verse":"33","text":"Akinapunji bakwe ngabakonyana, “Bo, abimundu ojubaleti chakulya?”"},{"book":"Yohana","chapter":"4","verse":"34","text":"Yesu ngabalenge, “Chakulya chango, kugakamwa gabapala abatuite nyomole maengo gabe."},{"book":"Yohana","chapter":"4","verse":"35","text":"Mangweto nnengalenga, ‘jiigi myei nchechetu mauno magaika!’ Nambu ne nannenge, nnolanga migonda jibi tayali kuunigwa!"},{"book":"Yohana","chapter":"4","verse":"36","text":"Nhwuni mapata lipungu lyakwe, na akongo mauno ga bwomi gwa machoba goa pangapela, iba mpandi na nhwuni baalala mojo pamwe."},{"book":"Yohana","chapter":"4","verse":"37","text":"Kilonge chenje chakweli jonge kupanda na jonge kuuna."},{"book":"Yohana","chapter":"4","verse":"38","text":"Nenga nantumangite makaunange ilyo yangapiyanga liyuke. Bandu bange bakamwi liengo, nambu mangweto mukikonjanga kuboke muliuke lyaabe.”"},{"book":"Yohana","chapter":"4","verse":"39","text":"Akasamalia ajingi bi kijiji chenie ngubunhwamini Yesu magambu ga malobe gachalakicha munkege jwenio, kukulenga, “Annengi itendwa yoa eindendite.”"},{"book":"Yohana","chapter":"4","verse":"40","text":"Akasamalia ngabannyendele Yesu ngabanyopa atame nabo, na jwenio ngatama penia machoba mabele."},{"book":"Yohana","chapter":"4","verse":"41","text":"Bandu ajingi muno ngabaamini magambu ga nhwalo gwakwe."},{"book":"Yohana","chapter":"4","verse":"42","text":"Ngabalenge amama benia, “Twenga tuamini magambo ga lilobe linutuje, twetubene tujoine, na tumanyi jwenio nga kweli Nkomboi jwa dunia.”"},{"book":"Yohana","chapter":"4","verse":"43","text":"Kuboka pa machoba mabele Yesu ngaboka penia, ngajenda kukilambo cha Ku Galilaya."},{"book":"Yohana","chapter":"4","verse":"44","text":"Yesu mwene ngachalakicha kulenga, “Nnondoli kupataje ichima kukilambo chakwe mwene, nambu kuyenge ilaambo kupata ichima.”"},{"book":"Yohana","chapter":"4","verse":"45","text":"Bai paika kukilambo cha Ku Galilaya, Akagalilaya ajingi ngabampokela. Magambu angweto uyo bakibanga kumpapala gwa Pasaka, ngibibona ikobo yowa yatenda Kuyelusalemu kingobu cha kusikukuu jenie."},{"book":"Yohana","chapter":"4","verse":"46","text":"Yesu ngaika kabele kukilambo cha Kana, kunkoa gwa Ku Galilaya, paali pa galambuya maache kube divai. Penia kilongoi jumwe jwa chilikali akiba na mwana ntamwe okwo ku Kafalanaumu."},{"book":"Yohana","chapter":"4","verse":"47","text":"Bai jweno ofisa apajoa Yesu akiba abokite Kuyudea nukujenda Ku Galilaya, ngannyendela nukunyopa ajende kunnamia mwana jwakwe ojwabi ntamwe lola."},{"book":"Yohana","chapter":"4","verse":"48","text":"Yesu ngannengela, “Pangibona iingi yi ikobo nu gukuomongwa miaminije!”"},{"book":"Yohana","chapter":"4","verse":"49","text":"Kilongoi jweno ngabalengela, “Angwana, chonde tujende tango manango nukujomokaje.”"},{"book":"Yohana","chapter":"4","verse":"50","text":"Yesu ngannengela, “Nyabulage, mwanajwinu malama!”"},{"book":"Yohana","chapter":"4","verse":"51","text":"Apakiba undela, ngakongana na akabanda bakwe, ngabannengela, “Mwana jwinu alamite!”"},{"book":"Yohana","chapter":"4","verse":"52","text":"Jwombe ngabakonya mangobugani mwana apalama, ngabajanga, “Licho saa saba mui, kitamwe ngikinneka.”"},{"book":"Yohana","chapter":"4","verse":"53","text":"Awawa bena ngabakombokela ikiba kingobu ucho Yesu apalenga, “Mwana jwinu malama.” Penia bena ngabaamini pamwe na akalongamundu boa."},{"book":"Yohana","chapter":"4","verse":"54","text":"Yenie yakiba iingi yi ikobo ya pabele yatenda Yesu apakiba akaboka Kuyudea kujenda Kugalilaya."}]}