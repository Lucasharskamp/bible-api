{"data":[{"book":"یەکەم پوختەی مێژوو","chapter":"22","verse":"1","text":"ئینجا داود گوتی: «ئێرە ماڵی یەزدانی پەروەردگارە، هەر ئێرەش قوربانگای قوربانی سووتاندنی ئیسرائیلە.»"},{"book":"یەکەم پوختەی مێژوو","chapter":"22","verse":"2","text":"ئیتر داود فەرمانی دا بە کۆکردنەوەی ئەو نامۆیانەی لە خاکی ئیسرائیل بوون، هەندێکی لێ کردنە نەقاڕ بۆ تاشینی بەردی چوارگۆشەیی بۆ بنیادنانی ماڵی خودا."},{"book":"یەکەم پوختەی مێژوو","chapter":"22","verse":"3","text":"داود ئاسنێکی زۆری بۆ بزمار و ئەڵقەڕیزی دەرگاکان ئامادە کرد، بڕۆنزێکی زۆری لەکێش نەهاتووشی ئامادە کرد."},{"book":"یەکەم پوختەی مێژوو","chapter":"22","verse":"4","text":"هەروەها داری ئورزیشی ئامادە کرد کە لە ژمارە نەدەهات، چونکە سەیدائییەکان و سورییەکان دار ئورزێکی زۆریان بۆ داود هێنا."},{"book":"یەکەم پوختەی مێژوو","chapter":"22","verse":"5","text":"داود گوتی: «سلێمانی کوڕم منداڵە و پێنەگەیشتووە، ئەم ماڵەش کە بۆ یەزدان بنیاد دەنرێت دەبێت لەبەرچاوی هەموو گەلان زۆر گەورە و بەناوبانگ و شکۆدار بێت، لەبەر ئەوە من ئێستا ئامادەکاری بۆ دەکەم.» جا داود بەر لە مردنی ئامادەکارییەکی زۆری بۆ کرد."},{"book":"یەکەم پوختەی مێژوو","chapter":"22","verse":"6","text":"پاشان سلێمانی کوڕی بانگکرد و ڕایسپارد کە ماڵێک بۆ یەزدانی پەروەردگاری ئیسرائیل بنیاد بنێت."},{"book":"یەکەم پوختەی مێژوو","chapter":"22","verse":"7","text":"داود بە سلێمانی گوت: «کوڕی خۆم، من لە دڵمدا بوو ماڵێک بۆ ناوی یەزدانی پەروەردگارم بنیاد بنێم."},{"book":"یەکەم پوختەی مێژوو","chapter":"22","verse":"8","text":"بەڵام فەرمایشتی یەزدانم بۆ هات، پێی فەرمووم: ”تۆ خوێنێکی زۆرت ڕشتووە و جەنگی گەورەشت کردووە، لەبەر ئەوە ماڵ بۆ ناوەکەم دروستناکەیت، چونکە لەبەردەمم خوێنێکی زۆرت ڕشتووەتە سەر زەوی."},{"book":"یەکەم پوختەی مێژوو","chapter":"22","verse":"9","text":"بەڵام کوڕێکت دەبێت، دەبێتە پیاوی ئاشتی و حەسانەوە، لە هەموو دوژمنەکانی دەوروبەری دەیحەسێنمەوە. ناوی سلێمان22‏:9 ناوەکە لە زمانی عیبریدا شەلۆمۆ‏یە کە لە ڕووی دەنگەوە لە وشەی (ئاشتی)ی عیبری نزیکە.‏ دەبێت، لە ماوەی پاشایەتی ئەودا ئاشتی و ئارامی بە ئیسرائیل دەبەخشم."},{"book":"یەکەم پوختەی مێژوو","chapter":"22","verse":"10","text":"ئەو ماڵێک بۆ ناوەکەم بنیاد دەنێت، من دەبمە باوکی ئەو و ئەویش دەبێتە کوڕی من، تەختی پاشایەتییەکەشی هەتاهەتایە لەسەر ئیسرائیل جێگیر دەکەم.“"},{"book":"یەکەم پوختەی مێژوو","chapter":"22","verse":"11","text":"«کوڕی خۆم، ئێستاش یەزدانت لەگەڵدا بێت و سەرکەوتوو بیت و ماڵەکەی یەزدانی پەروەردگارت بنیاد بنێیت بەو شێوەیەی سەبارەت بە تۆ فەرمووی."},{"book":"یەکەم پوختەی مێژوو","chapter":"22","verse":"12","text":"کاتێک فەرمانڕەوایەتی ئیسرائیل دەکەیت یەزدان دانایی و تێگەیشتنت بداتێ بۆ ئەوەی فێرکردنەکانی یەزدانی پەروەردگارت پەیڕەو بکەیت."},{"book":"یەکەم پوختەی مێژوو","chapter":"22","verse":"13","text":"ئەگەر ئاگاداربیت لەوەی ئەو فەرز و حوکمانە بەجێبهێنیت کە یەزدان لە ڕێگەی موساوە فەرمانی بە گەلی ئیسرائیل کرد، ئەو کاتە سەرکەوتوو دەبیت. ئیتر بەهێزبە و ئازابە، مەترسە و ورە بەرمەدە."},{"book":"یەکەم پوختەی مێژوو","chapter":"22","verse":"14","text":"«من ناخۆشی زۆرم چێژتووە بۆ دابینکردنی ئەمانە بۆ پەرستگای یەزدان، سەد هەزار تالنت22‏:14 سەد هەزار تالنت: نزیکەی 3450 تەن.‏ زێڕ و ملیۆنێک تالنت22‏:14 ملیۆن تالنت: نزیکەی 34500 تەن.‏ زیو، بڕۆنز و ئاسنێکی زۆری لە کێش نەهاتووش، دار و بەردیشم ئامادە کردووە. تۆش دەتوانیت زیاتریان بکەیت."},{"book":"یەکەم پوختەی مێژوو","chapter":"22","verse":"15","text":"کرێکارێکی زۆرت لەلایە، لە نەقاڕ و بەنا و دارتاش و کەسانی شارەزا لە هەموو کار و پیشەیەک"},{"book":"یەکەم پوختەی مێژوو","chapter":"22","verse":"16","text":"لەسەر زێڕ و زیو و بڕۆنز و ئاسن، وەستاکان لە ژمارە نایەن. ئیتر هەستە و دەستبەکار بە و یەزدانت لەگەڵ بێت.»"},{"book":"یەکەم پوختەی مێژوو","chapter":"22","verse":"17","text":"پاشان داود فەرمانی بە هەموو سەرکردەکانی ئیسرائیل کرد هاریکاری سلێمانی کوڕی بکەن:"},{"book":"یەکەم پوختەی مێژوو","chapter":"22","verse":"18","text":"«ئایا یەزدانی پەروەردگارتان لەگەڵتان نییە؟ ئایا لە هەموو لایەکەوە نەیحەساندوونەتەوە؟ دانیشتووی خاکەکەی داوەتە دەستم و خاکەکەی ژێردەستەی یەزدان و گەلەکەی کردووە."},{"book":"یەکەم پوختەی مێژوو","chapter":"22","verse":"19","text":"ئێستاش بە هەموو دڵ و گیانتانەوە ڕووتان لە یەزدانی پەروەردگارتان بکەن. هەستن و پیرۆزگای یەزدانی پەروەردگار بنیاد بنێن، بۆ ئەوەی سندوقی پەیمانی یەزدان و قاپوقاچاغی پیرۆزگای خودا بهێنرێتە ناو ئەو پەرستگایەی کە بۆ ناوی یەزدان بنیاد دەنرێت.»"}]}