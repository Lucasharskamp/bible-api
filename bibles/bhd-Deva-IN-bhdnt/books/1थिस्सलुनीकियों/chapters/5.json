{"data":[{"book":"1 थिस्सलुनीकियों","chapter":"5","verse":"1","text":"हे ढ्लाव ते बेइनव, इसेरी ज़रूरत नईं, कि वक्तन ते कालां केरे बारे ज़ेइस प्रभु यीशु वापस एज्जेलो तुसन किछ लिखू गाए।"},{"book":"1 थिस्सलुनीकियों","chapter":"5","verse":"2","text":"किजोकि तुस एप्पू रोड़े च़ारे ज़ानतथ, ते ज़ेन्च़रे च़ोर राती एइते, तेन्च़रे प्रभुएरू दुबारां एजनू भोलू।"},{"book":"1 थिस्सलुनीकियों","chapter":"5","verse":"3","text":"ज़ैखन लोक ज़ोले, “कि शान्तिए, ते कोई डर नईं,” त तैन पुड़ अकदम विनाश एजनोए, ज़ेन्च़रे दोज़ींती पुड़ तकलीफ; ते तैना तैस मुसीबती करां न बच़ेले।"},{"book":"1 थिस्सलुनीकियों","chapter":"5","verse":"4","text":"पन हे ढ्लाव ते बेइनव, तुस त (आत्मिक) आंधरे मां नईं, कि तै दिहाड़ी पुसन पुड़ च़ोरेरी ज़ेरि एज्जे।"},{"book":"1 थिस्सलुनीकियों","chapter":"5","verse":"5","text":"किजोकि तुस सब लोअरे बच्चे आथ, ते दीसारे बच्चे आथ, अस न रातेरम, न आंधारेरेम।"},{"book":"1 थिस्सलुनीकियों","chapter":"5","verse":"6","text":"एल्हेरेलेइ अस होरि केरे ज़ेरे झ़ुलोरे न रहम, पन बींझ़े रहम ते हुशार रहम।"},{"book":"1 थिस्सलुनीकियों","chapter":"5","verse":"7","text":"किजोकि ज़ैना झ़ुलोरे रातन, तैना राती झ़ूलतन, ते ज़ैना नशे मां रातन, तैना राती नशे मां भोतन।"},{"book":"1 थिस्सलुनीकियों","chapter":"5","verse":"8","text":"पन अस त दीसेरेम, विश्वास ते प्यार लेइतां कि इश्शी हिफाज़त भोए ज़ेन्च़रे झिलम सिपाहेरी हिफाज़त केरतीए, ते मुक्तरे उमीद लेइतां ज़ेन्च़रे सिपाही टोप लाते, खबरदार रहम।"},{"book":"1 थिस्सलुनीकियों","chapter":"5","verse":"9","text":"किजोकि परमेशरे अस सज़ारे ते क्रोधेरे लेइ नईं, पन एल्हेरेलेइ च़ुनोरेम कि अस अपने प्रभु यीशु मसीहेरे ज़िरिये सेइं मुक्ति हासिल केरम।"},{"book":"1 थिस्सलुनीकियों","chapter":"5","verse":"10","text":"यीशु मसीह इश्शे लेइ एल्हेरेलेइ मरो, कि अस चाए बींझ़े भोम, या झ़ुलोरे भोम, सब मिलतां तैस सेइं साथी ज़ींम।"},{"book":"1 थिस्सलुनीकियों","chapter":"5","verse":"11","text":"एल्हेरेलेइ एक्की होरि हिम्मत देथ, ते एक्की होरेरी तरक्की भोनेरी ज़िरियो बना, लगातार, तुस एरू केरतथ भी।"},{"book":"1 थिस्सलुनीकियों","chapter":"5","verse":"12","text":"ते ढ्लाव, अस तुसन सेइं बिनती केरतम, कि ज़ैना तुश्शे लेइ बड़ी मेहनत केरतन, ते प्रभु मां तुश्शी अगवाई केरनेबाले आम, ते ज़ैना तुसन सलाह देतन, तैन केरि आदर केरा।"},{"book":"1 थिस्सलुनीकियों","chapter":"5","verse":"13","text":"ते ज़ैना कम्मां तैनेईं तुश्शे लेइ कियां तैन केरे वजाई सेइं तैन केरि आदर ते तैन सेइं बड़ो प्यार केरा, ते एप्पू मांमेइं मेल मालपे सेइं राथ।"},{"book":"1 थिस्सलुनीकियों","chapter":"5","verse":"14","text":"हे ढ्लाव ते बेइनव, अस तुसन कां मिनत केरतम, कि ज़ैना आलसी आन, तैन खबरदार केरा, ज़ैन केरि हिम्मत घटे तैन हिम्मत देथ, तैन केरि मद्दत केरा ज़ैना (आत्मिकता) मां कमज़ोरन, सेब्भी केरे लेइ बरदाशत केरनू हिराथ।"},{"book":"1 थिस्सलुनीकियों","chapter":"5","verse":"15","text":"इस गल्लारू ध्यान रख्खा, कि कोई कोन्ची सेइं बुरीयीयैरे बदले बुराई न केरे, पन सदा भलाई केरनेरे लेइ तियार राथ, एप्पू मांमेइं ते सेब्भन सेइं भी भलाई केरनेरी कोशिश केरा।"},{"book":"1 थिस्सलुनीकियों","chapter":"5","verse":"16","text":"सदा खुश राथ।"},{"book":"1 थिस्सलुनीकियों","chapter":"5","verse":"17","text":"लगातार प्रार्थना केरते राथ।"},{"book":"1 थिस्सलुनीकियों","chapter":"5","verse":"18","text":"हर हाले मां शुक्र केरा, किजोकि तुश्शे लेइ मसीह यीशु मां परमेशरेरी ईए मर्ज़ीए।"},{"book":"1 थिस्सलुनीकियों","chapter":"5","verse":"19","text":"पवित्र आत्मारे कम्मन ज़ैना लोकां केरे ज़िन्दगी मां भोतन तैन न रोका।"},{"book":"1 थिस्सलुनीकियों","chapter":"5","verse":"20","text":"भविष्यिवैनी केरो इन्कार न केरा।"},{"book":"1 थिस्सलुनीकियों","chapter":"5","verse":"21","text":"सब गल्लां परखा, ज़ैना रोड़ी भोन तैन अपनाथ।"},{"book":"1 थिस्सलुनीकियों","chapter":"5","verse":"22","text":"सेब्भी किसमेरी बुरैई करां बच़ोरे राथ।"},{"book":"1 थिस्सलुनीकियों","chapter":"5","verse":"23","text":"शान्ति देनेबालो परमेशरे एप्पू तुसन पूरे तरीके सेइं पवित्र केरे; ते तुश्शी आत्मा ते प्राण ते जिसम इश्शे प्रभु यीशु मसीहेरे दुबारां एजने तगर पूरे, ते बेइलज़ाम ते सुरक्षित रान।"},{"book":"1 थिस्सलुनीकियों","chapter":"5","verse":"24","text":"तुश्शो कुजाने बालो वफादारे, तै एरू केरेलो।"},{"book":"1 थिस्सलुनीकियों","chapter":"5","verse":"25","text":"हे ढ्लाव, इश्शे लेइ प्रार्थना केरा।"},{"book":"1 थिस्सलुनीकियों","chapter":"5","verse":"26","text":"सेब्भी विश्वासी ढ्लान मसीहेरे प्यारे सेइं नमस्कार केरा।"},{"book":"1 थिस्सलुनीकियों","chapter":"5","verse":"27","text":"अवं तुसन प्रभुएरी कसम देताईं, कि ई चिट्ठी सेब्भी विश्वासी ढ्लान पेढ़तां शुनाई गाए।"},{"book":"1 थिस्सलुनीकियों","chapter":"5","verse":"28","text":"इश्शे प्रभु यीशु मसीहेरो अनुग्रह तुसन पुड़ भोतो राए।"}]}