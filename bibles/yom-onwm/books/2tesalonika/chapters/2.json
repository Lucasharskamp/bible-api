{"data":[{"book":"2 Tesalonika","chapter":"2","verse":"1","text":"Zikhomba, mu diambu di ndizulu yi Pfumuꞌeto Yesu Klisto ayi mu diambu di kutakana koko tuela kutakana vadi niandi, tukululomba"},{"book":"2 Tesalonika","chapter":"2","verse":"2","text":"mu diambu lubika vika yamusu mu mayindu meno voti lubika mona tsisi mu diambu di mbikudulu, voti tsangu voti nkanda banga ti kuidi beto wubedi ; wulembo tubi ti lumbu ki Pfumu kifueni."},{"book":"2 Tesalonika","chapter":"2","verse":"3","text":"Mutu kabika nkutu kuluvuna mu diambu dimosi ko bila lumbu beni kilendi kuiza ko tuamina batu baloza malongi ma Pfumu bela monika ayi mutu wu masumu kamonika, mutu wowo wukubukulu ku mbungulu."},{"book":"2 Tesalonika","chapter":"2","verse":"4","text":"Niandi weti kakidila ayi weti kukiniemisanga va yilu mambu moso mantedolongo Nzambi voti va yilu mambu moso momo meta sambila batu. Wela vuanda muna Nzo Nzambi ayi niandi veka wela kibieka Nzambi."},{"book":"2 Tesalonika","chapter":"2","verse":"5","text":"Lukadi buela tebuka moyo ti mambu mama mawu ndilukamba bu ndiba kuidi beno ?"},{"book":"2 Tesalonika","chapter":"2","verse":"6","text":"Vayi buabu luzebi diambu mbi dilembo kakidila mu diambu di mutu beni kamonika mu thangu andi."},{"book":"2 Tesalonika","chapter":"2","verse":"7","text":"Bila matsueki ma masumu malembo sadi. Vayi mutu wowo wulembo kakidila buabu wela tuama vengumunu."},{"book":"2 Tesalonika","chapter":"2","verse":"8","text":"Buna bosi mutu wu masumu kela monika ; vayi Pfumu Yesu wela kumbunga mu phemo yi munuꞌandi ayi wela kunzimbikisa mu kiezila ki ndizulu andi."},{"book":"2 Tesalonika","chapter":"2","verse":"9","text":"Mutu wowo wela kuizila boso buididi kisalu ki satana mu phangulu yi bikumu bi phila mu phila ; yi bidimbu ayi mambu manneni matsiminanga ma phila mu phila ma luvunu."},{"book":"2 Tesalonika","chapter":"2","verse":"10","text":"Wela vanga mambu mambimbi ma phila mu phila diambu di vuna bobobeta zimbala bila bawu bamanga tambula luzolo lu kiedika mu diambu bavuka."},{"book":"2 Tesalonika","chapter":"2","verse":"11","text":"Diawu Nzambi kaba fidisila lulendo lu ngolo lukuba zimbisa muingi bakikinina mambu ma luvunu."},{"book":"2 Tesalonika","chapter":"2","verse":"12","text":"Wuvanga buawu mu diambu di sambisa batu bamanga wilukila mambu ma kiedika vayi bamona khini mu wilukila mambu makambulu masonga."},{"book":"2 Tesalonika","chapter":"2","verse":"13","text":"Beno bakhomba ziozi Pfumu keta zola, beto tulendi vonga ko vutudilanga Nzambi matondo mu zithangu zioso mu diambu dieno bila tona vana thonono Nzambi wulusobula muingi lutambula luvulusu mu bunlongo bu pheve ayi mu minu ki kiedika."},{"book":"2 Tesalonika","chapter":"2","verse":"14","text":"Mu diambu diodi Nzambi kalutedila mu Nsamu eto wumboti, muingi lutambula nkembo wu Pfumuꞌeto Yesu Klisto."},{"book":"2 Tesalonika","chapter":"2","verse":"15","text":"Diawu bakhomba, bika lukala bakinda ayi bika lusimbidila malongimomo lulonguka, buba mu mambu meto voti mu minkanda."},{"book":"2 Tesalonika","chapter":"2","verse":"16","text":"Muaki niandi veka Pfumuꞌeto Yesu Klisto ayi Nzambi Dise dietowutuzola ngolo ayi wutubomba mu mbombolo yika yisuki ayi wutuvana diana di mbote mu nlemvo andi ;"},{"book":"2 Tesalonika","chapter":"2","verse":"17","text":"babomba mintima mieno ayi balukindisa mu mavanga moso mamboteayi mu thubulu yoso yi mbote."}]}