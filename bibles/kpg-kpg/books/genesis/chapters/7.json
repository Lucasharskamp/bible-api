{"data":[{"book":"Genesis","chapter":"7","verse":"1","text":"Dimaadua ga helekai gi Noah, “Ulu gi lodo di boodi mo digau doo hale huogodoo. Au gu gidee Au bolo ma kooe hua i hongo henuailala hagatau dela e hai au mee e donu."},{"book":"Genesis","chapter":"7","verse":"2","text":"Kae ina au haga hai lodo hagadilinga manu e hidu madammaa, mo nia haga hai lodo manu dagidahi i nia hagadilinga manu ala hagalee madammaa."},{"book":"Genesis","chapter":"7","verse":"3","text":"Kae ina labelaa nia haga hai lodo e hidu i nia hagadilinga manu mamaangi. Heia di mee deenei e daahi ai nia manu huogodoo dolodolo mo mamaangi gi mouli, e hagadili labelaa i hongo henuailala."},{"book":"Genesis","chapter":"7","verse":"4","text":"Nia laangi e hidu i golo, gei Au ga hagau mai dagu uwa dela gaa doo nia aa mo nia boo e mada haa, e daaligi nia mee huogodoo ala e mouli ala ne hai ko Au.”"},{"book":"Genesis","chapter":"7","verse":"5","text":"Noah guu hai nia mee huogodoo Dimaadua ne helekai gi mee bolo gi heia."},{"book":"Genesis","chapter":"7","verse":"6","text":"Noah la gu ono lau ono ngadau i di madagoaa toloo ne hanimoi gi henuailala."},{"book":"Genesis","chapter":"7","verse":"7","text":"Mee mo dono lodo mo ana dama daane mo nadau lodo gu ulu gi lodo di boodi belee hula gi daha mo toloo.7.7 Matthew 24.38-39; Luke 17.27"},{"book":"Genesis","chapter":"7","verse":"8","text":"Nia manu daane mo nia manu ahina i nia manu huogodoo dolodolo mo mamaangi, tei mee hua be nia manu madammaa be hagalee madammaa,"},{"book":"Genesis","chapter":"7","verse":"9","text":"gu ulu gi lodo di boodi gi baahi o Noah be nia helekai a God ne hai."},{"book":"Genesis","chapter":"7","verse":"10","text":"Nia laangi e hidu nomuli, gei toloo gaa dau."},{"book":"Genesis","chapter":"7","verse":"11","text":"Di madagoaa Noah ne ono lau ono ngadau, i di madangaholu maa hidu laangi o di lua malama, gei nia gowaa ala e hali mai nia wai o lala henuailala gu mahuge mai nia wai, gei di langi i nua gu mahuge,7.11 2 Peter 3.6"},{"book":"Genesis","chapter":"7","verse":"12","text":"gei nia uwa guu too gi henuailala nia aa mo nia boo e mada haa."},{"book":"Genesis","chapter":"7","verse":"13","text":"Di laangi deelaa, gei Noah mo dono lodo gaa hula gi lodo di boodi mo nau dama daane dogodolu go Shem, Ham mo Japheth, mo nadau lodo."},{"book":"Genesis","chapter":"7","verse":"14","text":"Gei nia manu huogodoo gaa hula dalia digaula, nia manu ala gaidala mo lodo geinga, ala llauehe mo lligi, mono hagadilinga manu huogodoo ala e mamaangi."},{"book":"Genesis","chapter":"7","verse":"15","text":"Nia manu daane mono manu ahina dagi lua mai i nia manu mouli huogodoo guu hula gi lodo di boodi i muli o Noah,"},{"book":"Genesis","chapter":"7","verse":"16","text":"guu hai be nia helekai a God ala ne hai. Gei Dimaadua guu tai di bontai i tua o Noah."},{"book":"Genesis","chapter":"7","verse":"17","text":"Toloo gu hai hua beelaa i nia laangi mada haa, gei nia wai la gu honu hua di hagamaanu di boodi."},{"book":"Genesis","chapter":"7","verse":"18","text":"Nia wai la ga honu aga, gei di boodi la gu maanu i hongo tai."},{"book":"Genesis","chapter":"7","verse":"19","text":"Ma gu hontula huoloo dela guu gahu nia gonduu ala i nua loo."},{"book":"Genesis","chapter":"7","verse":"20","text":"Ma e honu hua gi nua gaa tugi loo i nia piidi e madalua maa lima e haa gi hongo nia ulu nia gonduu."},{"book":"Genesis","chapter":"7","verse":"21","text":"Nia mee huogodoo ala e mouli i hongo henuailala la guu mmade. Nia manu mamaangi mono manu dolodolo mono daangada la guu mmade."},{"book":"Genesis","chapter":"7","verse":"22","text":"Nia mee huogodoo ala e dogidogi i hongo henuailala la guu mmade."},{"book":"Genesis","chapter":"7","verse":"23","text":"Dimaadua gu hagahuaidu nia mee ala e mouli, nia daangada, nia manu dolodolo mono manu mamaangi. Digau ala ne dubu, la go Noah mo digau ala i baahi o mee i lodo di boodi."},{"book":"Genesis","chapter":"7","verse":"24","text":"Nia wai digi haneia gi lala i nia laangi e lau madalima."}]}