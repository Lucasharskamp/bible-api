{"data":[{"book":"1 Samuel","chapter":"23","verse":"1","text":"Kane owach ne Daudi niya, “Ne jo-Filistia kedo gi jo-Keila kendo giyako gik man e laru mar dino cham,”"},{"book":"1 Samuel","chapter":"23","verse":"2","text":"nopenjo Jehova Nyasaye niya, “Bende owinjore adhi kendo amonj jo-Filistia-gi?”"},{"book":"1 Samuel","chapter":"23","verse":"3","text":"To jo-Daudi nowachone niya, “Ka Juda ka ema waluorie. Dobednwa machalo nade ka wadhi Keila mondo waked gi jolweny mag Filistia!”"},{"book":"1 Samuel","chapter":"23","verse":"4","text":"Daudi nopenjo Jehova Nyasaye kendo mi Jehova Nyasaye nodwoke ne, “Lor idhi Keila nimar adhi chiwo jo-Filistia e lweti.”"},{"book":"1 Samuel","chapter":"23","verse":"5","text":"Omiyo Daudi gi joge nodhi Keila, mokedo gi jo-Filistia kendo opeyo jambgi. Nonego jo-Filistia mangʼeny mine oreso jo-Keila."},{"book":"1 Samuel","chapter":"23","verse":"6","text":"Koro Abiathar wuod Ahimelek nosebiro gi law mayom mar dolo miluongo ni efod e kinde mane oringo kodhi ir Daudi Keila."},{"book":"1 Samuel","chapter":"23","verse":"7","text":"Nowach ne Saulo ni Daudi nosedhi Keila, omiyo nowacho niya, “Nyasaye osechiwe e lweta, nimar Daudi osetwere owuon ka odonjo e dala man-gi rangeye kod lodi.”"},{"book":"1 Samuel","chapter":"23","verse":"8","text":"Omiyo Saulo noluongo joge duto makedo ne lweny, mondo gilor gidhi Keila kendo gigengʼ ne Daudi gi joge."},{"book":"1 Samuel","chapter":"23","verse":"9","text":"Kane Daudi owinjo ni Saulo chano yor yude nowachone Abiathar jadolo niya, “Kel law akor mar law mayom mar dolo miluongo ni efod.”"},{"book":"1 Samuel","chapter":"23","verse":"10","text":"Daudi nowacho niya, “Yaye Jehova Nyasaye ma Nyasach Israel, jatichni osewinjo gadiera ni Saulo chano biro Keila mondo oketh dala nikech an."},{"book":"1 Samuel","chapter":"23","verse":"11","text":"Bende jo-Keila nochiwane? To bende Saulo biro biro ka kaka jatichni osewinjo? Yaye Jehova Nyasaye ma Nyasach Israel, nyis jatichni.”"},{"book":"1 Samuel","chapter":"23","verse":"12","text":"Daudi nopenjo kendo niya, “Jo-Keila biro chiwa kaachiel gi joga ne Saulo.”"},{"book":"1 Samuel","chapter":"23","verse":"13","text":"Omiyo Daudi gi joge maromo mia auchiel, nowuok Keila mine giwuotho koni gi kocha ka gisiko gidar. Kane Saulo owinjo ni Daudi nosetony mowuok Keila ne ok odhi kuno."},{"book":"1 Samuel","chapter":"23","verse":"14","text":"Daudi nodak e kuonde mag pondo manie thim kendo e gode mag Thim Zif; odiechiengʼ ka odiechiengʼ Saulo ne osiko ka dware, to Nyasaye ne ok oketo Daudi e lwete."},{"book":"1 Samuel","chapter":"23","verse":"15","text":"Kane Daudi ni Horesh man e thim Zif noyudo wach ni Saulo nosewuok mondo otiek ngimane."},{"book":"1 Samuel","chapter":"23","verse":"16","text":"To Jonathan wuod Saulo nodhi Horesh ir Daudi mokonye koduogo chunye mondo oyud teko moa kuom Nyasaye."},{"book":"1 Samuel","chapter":"23","verse":"17","text":"Nowacho niya, “Kik iluor. Saulo wuora ok bi timi gimoro. Ibiro bedo ruodh Israel, to an abiro bedo jalupni. Kata Saulo wuora ongʼeyo mano.”"},{"book":"1 Samuel","chapter":"23","verse":"18","text":"Kargi ji ariyogi negisingore e nyim Jehova Nyasaye. Eka Jonathan nodhi dala to Daudi to nodongʼ Horesh."},{"book":"1 Samuel","chapter":"23","verse":"19","text":"Jo-Zif nodhi Gibea ir Saulo mi giwachone ne, “Donge Daudi opondo kuomwa e kuonde pondo Horesh ewi got Hakila, mantie yo milambo mar Jeshimon?"},{"book":"1 Samuel","chapter":"23","verse":"20","text":"Koroni, yaye Ruoth, inyalo biro sa moro amora midwaro biroe, to obiro bedo wachwa mondo wachiwe ne ruoth.”"},{"book":"1 Samuel","chapter":"23","verse":"21","text":"Saulo nodwoko niya, “Jehova Nyasaye mondo ogwedhu kuom timona maber."},{"book":"1 Samuel","chapter":"23","verse":"22","text":"Dhiuru kendo umed ikoru. Nonuru mondo ungʼe kuma Daudi jadhiyoe kod ngʼat mosenene kuno. Gisenyisa ni en ngʼama yoreyore ahinya."},{"book":"1 Samuel","chapter":"23","verse":"23","text":"Nonuru konde duto mopondoe gi kuonde duto motiyogo, eka uduogna wach mobidhore. Bangʼe anadhi kodu; ka dipo ni en kanyo, to abiro dware e dhoudi duto mag Juda.”"},{"book":"1 Samuel","chapter":"23","verse":"24","text":"Kuom mano ne giwuok mi gidhi Zif motelone Saulo. Daudi gi joge to ne ni e Thim Maon man Araba yo milambo mar Jeshimon."},{"book":"1 Samuel","chapter":"23","verse":"25","text":"Saulo gi joge nochako dwero, ka nowach ne Daudi wachno, nolor mwalo e lwanda mi nobet e Thim man Maon. Kane Saulo owinjo ma, nodhi e Thim man Maon kolawo Daudi."},{"book":"1 Samuel","chapter":"23","verse":"26","text":"Saulo ne dhi e bath got konchiel to Daudi gi joge ne ni e bathe kumachielo, ka giringo mondo gi yomb Saulo. Ka Saulo gi jolwenje ne chiegni juko Daudi gi joge mondo gimakgi,"},{"book":"1 Samuel","chapter":"23","verse":"27","text":"jaote nobiro ir Saulo, mowacho niya, “Bi piyo! Jo-Filistia osebiro monjo piny.”"},{"book":"1 Samuel","chapter":"23","verse":"28","text":"Eka Saulo noweyo lawo Daudi mi odhi rado gi jo-Filistia. Mano emomiyo iluongo kanyo ni Sela Hamalekoth.23:28 Sela Hamalekoth tiende ni Kama lwanda opogoree."},{"book":"1 Samuel","chapter":"23","verse":"29","text":"To Daudi nodhi malo koa kanyo modak e kuonde pondo mag En Gedi."}]}