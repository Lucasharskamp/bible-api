{"data":[{"book":"اشعیا","chapter":"1","verse":"1","text":"این کتاب شامل رؤیاهایی است که اشعیا پسر آموص دربارهٔ یهودا و پایتخت آن اورشلیم دید. او این رؤیاها را در دوران سلطنت عُزیا، یوتام، آحاز و حِزِقیا، پادشاهان سرزمین یهودا دید."},{"book":"اشعیا","chapter":"1","verse":"2","text":"ای آسمان و زمین، به آنچه خداوند می‌فرماید گوش کنید: «فرزندان پروردم و بزرگ کردم، اما آنها بر ضد من برخاستند."},{"book":"اشعیا","chapter":"1","verse":"3","text":"گاو مالک خود را و الاغ صاحب خویش را می‌شناسد، اما قوم من فهم ندارد و اسرائیل خدای خود را نمی‌شناسد.»"},{"book":"اشعیا","chapter":"1","verse":"4","text":"وای بر شما قوم گناهکار که پشتتان زیر بار گناهانتان خم شده است. وای بر شما مردم شرور و فاسد که از خداوند، قدوس اسرائیل روگردانده و او را ترک گفته‌اید."},{"book":"اشعیا","chapter":"1","verse":"5","text":"چرا باز کاری می‌کنید که صدمه ببینید؟ آیا به اندازهٔ کافی مجازات نشده‌اید؟ ای اسرائیل، فکر و دلت تماماً بیمار است."},{"book":"اشعیا","chapter":"1","verse":"6","text":"از سر تا پا مجروح و مضروب هستی؛ جای سالم در بدنت نمانده است. زخمهایت باز مانده و عفونی شده، کسی آنها را بخیه نزده و مرهم نمالیده است."},{"book":"اشعیا","chapter":"1","verse":"7","text":"ای قوم اسرائیل، سرزمینتان ویران گشته و شهرهایتان به آتش کشیده شده است. بیگانگان در برابر چشمانتان سرزمینتان را غارت می‌کنند و آنچه می‌بینند به نابودی می‌کشند."},{"book":"اشعیا","chapter":"1","verse":"8","text":"اورشلیم همچون کلبه‌ای در تاکستان و مانند آلونکی در بوستان خیار، بی‌دفاع و تنها مانده است."},{"book":"اشعیا","chapter":"1","verse":"9","text":"اگر خداوند لشکرهای آسمان باقیماندگانی برایمان نمی‌گذاشت مانند اهالی سدوم و عموره به کلی از بین رفته بودیم."},{"book":"اشعیا","chapter":"1","verse":"10","text":"ای حاکمان و ای مردم اورشلیم که چون اهالی سدوم و عموره فاسد هستید، به کلام خداوند گوش دهید."},{"book":"اشعیا","chapter":"1","verse":"11","text":"او می‌فرماید: «از قربانیهای شما بیزارم. دیگر قربانیهای سوختنی به حضور من نیاورید. قوچهای فربهٔ شما را نمی‌خواهم. دیگر مایل نیستم خون گاوها و بره‌ها و بزغاله‌ها را ببینم."},{"book":"اشعیا","chapter":"1","verse":"12","text":"چه کسی از شما خواسته که وقتی به حضور من می‌آیید این قربانیها را با خود بیاورید؟ چه کسی به شما اجازه داده که اینچنین آستان خانهٔ مرا پایمال کنید؟"},{"book":"اشعیا","chapter":"1","verse":"13","text":"دیگر این هدایای باطل را نیاورید. من از بخوری که می‌سوزانید نفرت دارم و از اجتماعات مذهبی و مراسمی که در اول ماه و در روز شَبّات بجا می‌آورید بیزارم. نمی‌توانم این اجتماعات گناه‌آلود را تحمل کنم."},{"book":"اشعیا","chapter":"1","verse":"14","text":"از جشنهای ماه نو و اعیاد مذهبی شما متنفرم و تحمل دیدن هیچ‌کدام را ندارم."},{"book":"اشعیا","chapter":"1","verse":"15","text":"هرگاه دستهایتان را به سوی آسمان دراز کنید، روی خود را از شما برخواهم گرداند و چون دعای بسیار کنید، اجابت نخواهم نمود؛ زیرا دستهای شما به خون آلوده است."},{"book":"اشعیا","chapter":"1","verse":"16","text":"«خود را بشویید و طاهر شوید! گناهانی را که در حضور من مرتکب شده‌اید از خود دور کنید."},{"book":"اشعیا","chapter":"1","verse":"17","text":"نیکوکاری را بیاموزید و با انصاف باشید. به ستمدیدگان کمک کنید، به داد یتیمان برسید و از حق بیوه‌زنان دفاع کنید.»"},{"book":"اشعیا","chapter":"1","verse":"18","text":"خداوند می‌فرماید: «بیایید این موضوع را بین خود حل کنیم: اگرچه لکه‌های گناهانتان به سرخی خون باشد، اما من آنها را مانند پشم پاک می‌کنم و شما را همچون برف سفید می‌سازم!"},{"book":"اشعیا","chapter":"1","verse":"19","text":"کافی است مرا اطاعت کنید تا شما را از محصول زمین سیر کنم."},{"book":"اشعیا","chapter":"1","verse":"20","text":"اما اگر به سرپیچی از من ادامه دهید، به دم شمشیر دشمن کشته خواهید شد.» این کلام خداوند است."},{"book":"اشعیا","chapter":"1","verse":"21","text":"ای اورشلیم، زمانی تو نسبت به خداوند وفادار بودی، اما اینک همچون یک فاحشه به دنبال خدایان دیگر می‌روی. زمانی شهر عدل و انصاف بودی، اما اکنون شهر جنایتکاران شده‌ای."},{"book":"اشعیا","chapter":"1","verse":"22","text":"زمانی چون نقره خالص بودی، ولی اینک فلزی بی‌مصرف شده‌ای. زمانی همچون شراب ناب بودی، ولی اکنون با شرابی آمیخته با آب شده‌ای."},{"book":"اشعیا","chapter":"1","verse":"23","text":"رهبرانت شورشگر و شریک دزدانند؛ همه رشوه‌خوارند و هدیه می‌گیرند؛ از یتیمان حمایت نمی‌کنند و به دادخواهی بیوه‌زنان گوش نمی‌دهند."},{"book":"اشعیا","chapter":"1","verse":"24","text":"بنابراین خداوند، خداوند لشکرهای آسمان، خداوند متعال اسرائیل، به آنها می‌گوید: «شما دشمن من هستید؛ تا از شما انتقام نگیرم آرام نمی‌شوم."},{"book":"اشعیا","chapter":"1","verse":"25","text":"دست خود را به ضد شما بلند می‌کنم و شما را مثل فلز در کوره می‌گدازم تا از ناخالصی خود پاک شوید."},{"book":"اشعیا","chapter":"1","verse":"26","text":"«مانند گذشته، رهبران و مشاورانی لایق به شما خواهم بخشید تا اورشلیم را به شهر عدالت و امانت مشهور سازند.»"},{"book":"اشعیا","chapter":"1","verse":"27","text":"صَهیون به انصاف نجات خواهد یافت و اهالی توبه‌کار آن به عدالت احیا خواهند شد."},{"book":"اشعیا","chapter":"1","verse":"28","text":"اما گناهکاران و عصیانگران را به هلاکت خواهد رساند و کسانی را که او را ترک کنند نابود خواهد کرد."},{"book":"اشعیا","chapter":"1","verse":"29","text":"شما از بت‌پرستی خود در زیر درختان بلوط باغهایتان خجل و شرمسار خواهید شد،"},{"book":"اشعیا","chapter":"1","verse":"30","text":"و مانند بلوطی خشک و باغی بی‌آب، از بین خواهید رفت."},{"book":"اشعیا","chapter":"1","verse":"31","text":"مردان زورمند شما با اعمالشان مانند کاه در آتش خواهند سوخت و کسی قادر نخواهد بود آنها را نجات دهد."}]}