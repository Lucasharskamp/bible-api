{"data":[{"book":"لاویان","chapter":"15","verse":"1-2","text":"خداوند به موسی و هارون فرمود: «این دستورها را به بنی‌اسرائیل بدهید: هرگاه بدن مردی ترشح غیرطبیعی داشته باشد، او نجس خواهد بود."},{"book":"لاویان","chapter":"15","verse":"3","text":"این مایع، چه از بدنش به بیرون ترشح کند و چه نکند، او را نجس می‌سازد."},{"book":"لاویان","chapter":"15","verse":"4","text":"هر رختخوابی که او در آن بخوابد و هر چیزی که روی آن بنشیند نجس خواهد شد."},{"book":"لاویان","chapter":"15","verse":"5","text":"هر کس به رختخواب او دست بزند، تا غروب نجس خواهد بود و باید لباس خود را بشوید و غسل کند."},{"book":"لاویان","chapter":"15","verse":"6","text":"هر کس روی چیزی بنشیند که آن مرد هنگام آلودگی خود روی آن نشسته بود، تا غروب نجس خواهد بود و باید لباس خود را بشوید و غسل کند."},{"book":"لاویان","chapter":"15","verse":"7","text":"هر کس به آن مرد دست بزند، باید همین دستورها را اجرا کند."},{"book":"لاویان","chapter":"15","verse":"8","text":"به هر کس آب دهان بیفکند، آن شخص تا غروب نجس خواهد بود و باید لباس خود را بشوید و غسل کند."},{"book":"لاویان","chapter":"15","verse":"9","text":"روی هر زینی که بنشیند، آن زین نجس خواهد بود."},{"book":"لاویان","chapter":"15","verse":"10","text":"اگر کسی چیزی را که زیر این مرد بوده است بردارد یا به آن دست بزند، تا غروب نجس خواهد بود و باید لباس خود را بشوید و غسل کند."},{"book":"لاویان","chapter":"15","verse":"11","text":"اگر این مرد نجس بی‌آنکه اول دستهای خود را بشوید، به کسی دست بزند، آن شخص باید لباس خود را بشوید و غسل کند و تا غروب نجس خواهد بود."},{"book":"لاویان","chapter":"15","verse":"12","text":"اگر مرد نجس به یک ظرف سفالین دست بزند، آن ظرف باید شکسته شود؛ ولی اگر به ظرفی چوبی دست بزند آن ظرف را باید شست."},{"book":"لاویان","chapter":"15","verse":"13","text":"«وقتی ترشح او قطع شود، باید هفت روز صبر کند و بعد لباسهایش را بشوید و در آب روان غسل نماید تا طاهر شود."},{"book":"لاویان","chapter":"15","verse":"14","text":"روز هشتم باید دو قمری یا دو جوجه کبوتر دم در خیمۀ ملاقات به حضور خداوند بیاورد و آنها را به کاهن بدهد."},{"book":"لاویان","chapter":"15","verse":"15","text":"کاهن باید یکی را برای قربانی گناه و دیگری را برای قربانی سوختنی ذبح کند. به این ترتیب کاهن در حضور خداوند برای آن مرد به سبب ترشحی که داشته است کفاره می‌نماید."},{"book":"لاویان","chapter":"15","verse":"16","text":"«هر وقت از مردی منی خارج شود باید خود را کاملاً بشوید؛ او تا غروب نجس خواهد بود."},{"book":"لاویان","chapter":"15","verse":"17","text":"هر پارچه یا چرمی که منی روی آن ریخته باشد باید شسته شود و آن پارچه یا چرم تا غروب نجس خواهد بود."},{"book":"لاویان","chapter":"15","verse":"18","text":"زن و مرد بعد از نزدیکی باید غسل کنند و تا غروب نجس خواهند بود."},{"book":"لاویان","chapter":"15","verse":"19","text":"«زن تا هفت روز بعد از عادت ماهانه‌اش نجس خواهد بود. در آن مدت هر کس به او دست بزند، تا غروب نجس خواهد شد،"},{"book":"لاویان","chapter":"15","verse":"20","text":"و او روی هر چیزی بخوابد یا بنشیند، آن چیز نجس خواهد شد."},{"book":"لاویان","chapter":"15","verse":"21","text":"اگر کسی به رختخواب آن زن دست بزند باید لباس خود را بشوید و در آب غسل کند، و او تا غروب نجس خواهد بود."},{"book":"لاویان","chapter":"15","verse":"22","text":"اگر کسی به چیزی که آن زن روی آن نشسته است، دست بزند، باید لباس خود را بشوید و در آب غسل کند، و او تا غروب نجس خواهد بود."},{"book":"لاویان","chapter":"15","verse":"23","text":"پس خواه رختخواب باشد و خواه هرآنچه او بر آن می‌نشیند، چون کسی به آن دست بزند، تا غروب نجس خواهد بود."},{"book":"لاویان","chapter":"15","verse":"24","text":"مردی که در این مدت با او نزدیکی کند، تا هفت روز نجس خواهد بود و هر رختخوابی که او روی آن بخوابد نجس خواهد بود."},{"book":"لاویان","chapter":"15","verse":"25","text":"«اگر خونریزی عادت ماهانه بیش از حد معمول جریان داشته باشد یا در طول ماه، بی‌موقع عادت ماهانهٔ او شروع شود، همان دستورهای بالا باید اجرا گردد."},{"book":"لاویان","chapter":"15","verse":"26","text":"بنابراین در آن مدت او روی هر چیزی که بخوابد یا بنشیند، درست مثل دورهٔ عادت ماهانهٔ عادی نجس خواهد بود."},{"book":"لاویان","chapter":"15","verse":"27","text":"هر کس به رختخواب او یا به چیزی که او روی آن نشسته باشد دست بزند نجس خواهد شد و باید لباس خود را بشوید و غسل کند. او تا غروب نجس خواهد بود."},{"book":"لاویان","chapter":"15","verse":"28","text":"هفت روز بعد از تمام شدن عادت ماهانه، او دیگر نجس نیست."},{"book":"لاویان","chapter":"15","verse":"29","text":"روز هشتم باید دو قمری یا دو جوجه کبوتر دم در خیمۀ ملاقات پیش کاهن بیاورد"},{"book":"لاویان","chapter":"15","verse":"30","text":"و کاهن یکی را برای قربانی گناه و دیگری را برای قربانی سوختنی ذبح کند و در حضور خداوند برای نجاست عادت ماهانۀ آن زن کفاره نماید."},{"book":"لاویان","chapter":"15","verse":"31","text":"به این ترتیب قوم اسرائیل را از ناپاکی‌هایشان طاهر کنید مبادا به خاطر آلوده کردن خیمۀ ملاقات من که در میان ایشان است بمیرند."},{"book":"لاویان","chapter":"15","verse":"32","text":"«این است قوانین برای مردی که به سبب ترشح غیرطبیعی یا خارج شدن مَنی نجس شود،"},{"book":"لاویان","chapter":"15","verse":"33","text":"و همچنین برای دورهٔ عادت ماهانهٔ زن و در مورد هر شخصی است که با آن زن قبل از طهارت وی نزدیکی کند.»"}]}