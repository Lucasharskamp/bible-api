{"data":[{"book":"2 Kolinto","chapter":"8","verse":"1","text":"Zikhomba, tutidi buabu kulukamba nlemvo wowo Nzambi kavangila banlongo mu mabundu ma basi Maseduani."},{"book":"2 Kolinto","chapter":"8","verse":"2","text":"Mabundu beni mayamusu buwombo mu ziphasi zingolo ; ka diambu ko baba minsukami vayi mu khini yingolo baba ; diawu bavanina makaba mawombo."},{"book":"2 Kolinto","chapter":"8","verse":"3","text":"Ndikuditelimina kimbangi ti bawu bavana boso bubela diluaku diawu ; bavana viokila mbakulu awu ayi basia kuiku ko."},{"book":"2 Kolinto","chapter":"8","verse":"4","text":"Batuleba ngolo mu diambu bawu mamvawu babaka nlemvo wu fubakanamu lusadusu lolo lunkuenda kuidi banlongo ku Yelusalemi."},{"book":"2 Kolinto","chapter":"8","verse":"5","text":"Bika sia ti bavanga boso bubela diana dieto vayi bakivana thetibawu veka kuidi Pfumu, bosi bakivana kuidi beto mu luzolo lu Nzambi."},{"book":"2 Kolinto","chapter":"8","verse":"6","text":"Diawu tulombila Tite kiza manisa kisalu banga bu katonina kiawu."},{"book":"2 Kolinto","chapter":"8","verse":"7","text":"Beno luidi zimvuama mu mambu moso : mu minu, mu thubulu, mu nzayilu, mu bufula mu mambu moso, mu luzolo luidi yeno kuidi beto. Diawu bufueni luba zimvuama mu kisalu kioki ki kaba."},{"book":"2 Kolinto","chapter":"8","verse":"8","text":"Ndikadi kuluvana lutumunu vayi mu diambu di mu bufula bu bankaka thidi tala keni luzolo lueno luidi lu kiedika."},{"book":"2 Kolinto","chapter":"8","verse":"9","text":"Bila beno luzebi nlemvo wu Pfumu eto Yesu Klisto : niandi wuba mvuama vayi wukituka nsukami mu diambu dieno muingi mu sukamakuandi beno lukituka zimvuama."},{"book":"2 Kolinto","chapter":"8","verse":"10","text":"Mu diambu diodi, ndieka kuluvana dibanza diama bila difueni kuidibeno. Mu mvu wubedi, lusia ba batheti kaka ko mu vanga vayi ayi mu luzolo."},{"book":"2 Kolinto","chapter":"8","verse":"11","text":"Diawu buabu lumanisa kisalu beni ; sumbu luba bufula mu vanga, bika luba bufula mu manisa boso buididi diluaku dieno."},{"book":"2 Kolinto","chapter":"8","verse":"12","text":"Enati luzolo luvana luidi mu mutu, buna Nzambi wunkikininanga makaba beni mu tala biobi bidi yandi vayi bika sia ti mu biobi bikambulu yandi."},{"book":"2 Kolinto","chapter":"8","verse":"13","text":"Lukanu lueto luisi ko ti bankaka baba mu ndembama beno bu lulembo moni ziphasi vayi tutidi beno boso ludedakana."},{"book":"2 Kolinto","chapter":"8","verse":"14","text":"Mu thangu yayi, woka ku bima bieno kubaka bu yukutisila zitsatu zi bawu bakambulu. Bobuawu mu woka ku bima biawu kubaka bu yukutisilazitsatu zieno. Buawu bobo lulenda dedikinina"},{"book":"2 Kolinto","chapter":"8","verse":"15","text":"banga boso busonimina :"},{"book":"2 Kolinto","chapter":"8","verse":"16","text":"Matondo ndimvutula kuidi Nzambi wutudidi mu ntima wu Tite bufula bumosi banga bobo tuidi mu diambu dieno."},{"book":"2 Kolinto","chapter":"8","verse":"17","text":"Wukikinina thumunu eto vayi bu kaba bufula bu ngolo buna wuyiza kuidi beno mu luzolo luandi veka."},{"book":"2 Kolinto","chapter":"8","verse":"18","text":"Tufidisidi va kimosi ayi niandi khomba yinkaka, yoyo mabundu moso metiniemisa mu diambu di Nsamu Wumboti."},{"book":"2 Kolinto","chapter":"8","verse":"19","text":"Buela diaka mabundu mansobula muingi kenda yendanga yeto mu kisalu kiaki ki nlemvo, kioki tueti sala mu diambu di nkembo wu niandi veka Pfumu ayi mu luzolo. Diambu di monisa bufula bueto mu kulusadisa."},{"book":"2 Kolinto","chapter":"8","verse":"20","text":"Tulembo vangi mambu moso muingi ka diambu ko mutu wumosi kabikakututubidila mu diambu di tsadulu yi makaba mama."},{"book":"2 Kolinto","chapter":"8","verse":"21","text":"Bila tueti kukikeba mu vanga mambu mamboti, bika sia ti va mesoma Pfumu kaka vayi ayi va meso ma batu."},{"book":"2 Kolinto","chapter":"8","verse":"22","text":"Va kimosi ayi bawu, tufidisidi khombꞌeto, yoyo tumueni ti widi nkua bufula bu tunkikinina mu zikhumbu ziwombo mu mambu mawombo. Ayi buabu bufula buwombo buidi yandi mu diambu di diana diodi didi yandimu diambu dieno."},{"book":"2 Kolinto","chapter":"8","verse":"23","text":"Mu diambu di Tite, niandi wunkalanga yama va kimosi ayi widi nkundi ama mu kisalu mu diambu dieno. Mu diambu di bakhomba zieto bawu badi bamvuala ba mabundu, bawu badi batu bammonikisa nkembo wu Klisto."},{"book":"2 Kolinto","chapter":"8","verse":"24","text":"Diawu lumonisa, ti lueta ku bazola ngolo muingi mabundu makikinina ayi mazaba ti niemisa tueti kukiniemisa mu diambu dieno kuidi ku kiedika."}]}