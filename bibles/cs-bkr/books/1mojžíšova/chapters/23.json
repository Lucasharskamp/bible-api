{"data":[{"book":"1 Mojžíšova","chapter":"23","verse":"1","text":"Živa pak byla Sára sto a sedmmecítma let; ta jsou léta života Sáry."},{"book":"1 Mojžíšova","chapter":"23","verse":"2","text":"A umřela v městě Arbe, kteréž slove Hebron, v zemi Kananejské. I přišel Abraham, aby kvílil nad Sárou, a plakal jí."},{"book":"1 Mojžíšova","chapter":"23","verse":"3","text":"Potom vstav Abraham od mrtvého svého, mluvil k synům Het, řka:"},{"book":"1 Mojžíšova","chapter":"23","verse":"4","text":"Hostem a příchozím jsem u vás; dejte mi místo ku pohřbu u vás, abych pochoval mrtvého svého od tváři své."},{"book":"1 Mojžíšova","chapter":"23","verse":"5","text":"A odpovídajíce synové Het Abrahamovi, řekli jemu:"},{"book":"1 Mojžíšova","chapter":"23","verse":"6","text":"Slyš nás, pane milý! Kníže Boží jsi u prostřed nás, v nejpřednějších hrobích našich pochovej mrtvého svého; žádný z nás hrobu svého nebude zbraňovati tobě, abys neměl pochovati v něm mrtvého svého."},{"book":"1 Mojžíšova","chapter":"23","verse":"7","text":"Abraham pak vstav, poklonil se lidu země té, totiž synům Het."},{"book":"1 Mojžíšova","chapter":"23","verse":"8","text":"A mluvil s nimi, řka: Jestliže se vám líbí, abych pochoval mrtvého svého od tváři své, slyšte mne, a přimluvte se za mne k Efronovi synu Sohar,"},{"book":"1 Mojžíšova","chapter":"23","verse":"9","text":"Ať mi dá jeskyni Machpelah, kterouž má na konci pole svého; za slušné peníze ať mi ji dá u prostřed vás, k dědičnému pohřbu."},{"book":"1 Mojžíšova","chapter":"23","verse":"10","text":"(Ten pak Efron seděl u prostřed synů Het.) Tedy odpověděl Efron Hetejský Abrahamovi při přítomnosti synů Het, přede všemi, kteříž vcházejí do brány města jeho, řka:"},{"book":"1 Mojžíšova","chapter":"23","verse":"11","text":"Nikoli, pane můj, ale slyš mne: Pole to dávám tobě, dávámť také i jeskyni, kteráž na něm jest; před očima synů lidu svého dávám ji tobě; pochovejž mrtvého svého."},{"book":"1 Mojžíšova","chapter":"23","verse":"12","text":"Tedy poklonil se Abraham před lidem země té,"},{"book":"1 Mojžíšova","chapter":"23","verse":"13","text":"A mluvil k Efronovi v přítomnosti lidu země, řka: A však jestliže ty jsi ten, prosím, vyslyš mne! Dámť stříbro za pole, vezmi je ode mne, a pochovám mrtvého svého tam."},{"book":"1 Mojžíšova","chapter":"23","verse":"14","text":"A odpovídaje Efron Abrahamovi, řekl jemu:"},{"book":"1 Mojžíšova","chapter":"23","verse":"15","text":"Můj pane, poslechni mne: Země ta za čtyři sta lotů stříbrných jest; ale mezi mnou a tebou co jest o to? Mrtvého svého pochovej."},{"book":"1 Mojžíšova","chapter":"23","verse":"16","text":"I uposlechl Abraham Efrona, a odvážil mu stříbra, jakž oznámil při přítomnosti synů Het, čtyři sta lotů stříbrných, běžných mezi kupci."},{"book":"1 Mojžíšova","chapter":"23","verse":"17","text":"A odvedeno jest pole Efronovo, kteréž bylo v Machpelah, proti Mamre, pole a jeskyně na něm, a všecko stromoví, což ho na tom poli i na všech mezech jeho vůkol,"},{"book":"1 Mojžíšova","chapter":"23","verse":"18","text":"Abrahamovi v držení, před očima synů Het, a všech, kteříž vcházejí do brány města toho."},{"book":"1 Mojžíšova","chapter":"23","verse":"19","text":"A potom pochoval Abraham Sáru, manželku svou, v jeskyni pole Machpelah, proti Mamre, (to slove Hebron), v zemi Kananejské."},{"book":"1 Mojžíšova","chapter":"23","verse":"20","text":"Protož odevzdáno jest pole to i jeskyně, kteráž byla na něm, Abrahamovi k dědičnému pohřbu od synů Het."}]}