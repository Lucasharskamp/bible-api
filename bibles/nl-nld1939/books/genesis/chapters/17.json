{"data":[{"book":"Genesis","chapter":"17","verse":"1","text":"Toen Abram negen en negentig jaar oud was, verscheen Jahweh hem, en sprak tot hem: Ik ben God, de Almachtige: Wandel voor mijn aanschijn, en wees volmaakt!"},{"book":"Genesis","chapter":"17","verse":"2","text":"Dan zal Ik mijn Verbond sluiten tussen Mij en u, En u talrijk maken uitermate."},{"book":"Genesis","chapter":"17","verse":"3","text":"Toen viel Abram op zijn aangezicht neer, en God sprak tot hem:"},{"book":"Genesis","chapter":"17","verse":"4","text":"Zie, dat is van mijn kant het Verbond met u: Gij zult de vader worden van een menigte volken!"},{"book":"Genesis","chapter":"17","verse":"5","text":"Niet langer zal men u Abram noemen, Maar uw naam zal Abraham zijn: Want Ik maak u tot vader van een menigte volken."},{"book":"Genesis","chapter":"17","verse":"6","text":"Zeer vruchtbaar zal Ik u maken: Ik zal u tot volken doen groeien, En koningen zullen uit u voortspruiten."},{"book":"Genesis","chapter":"17","verse":"7","text":"Ik zal mijn Verbond gestand doen tussen Mij en u, En uw zaad na u, Van geslacht tot geslacht, als een eeuwig Verbond: Uw God zal Ik zijn, en van uw kroost na u!"},{"book":"Genesis","chapter":"17","verse":"8","text":"Ik schenk u, en uw zaad na u Het land, waar ge thans als vreemdeling toeft, Het hele land Kanaän, tot een eeuwig bezit: Hun God zal Ik zijn."},{"book":"Genesis","chapter":"17","verse":"9","text":"Nog sprak God tot Abraham: Maar gij van úw kant moet mijn Verbond onderhouden, Gij en uw nazaat van geslacht tot geslacht."},{"book":"Genesis","chapter":"17","verse":"10","text":"Dit is mijn Verbond, dat gij moet onderhouden, Tussen Mij en tussen u, en uw kinderen na u: Al wat man onder u is, moet worden besneden,"},{"book":"Genesis","chapter":"17","verse":"11","text":"Het vlees van uw voorhuid moet ge laten besnijden: Dat zal het teken zijn van het Verbond Tussen Mij en tussen u."},{"book":"Genesis","chapter":"17","verse":"12","text":"Ieder mannelijk kind onder u, dat acht dagen oud is, Moet worden besneden, van geslacht tot geslacht; Ook de slaaf, die in uw huis is geboren, Of van vreemden voor geld is gekocht, En niet tot uw nazaten hoort:"},{"book":"Genesis","chapter":"17","verse":"13","text":"Ook zij moeten worden besneden, Die in uw huis zijn geboren, Of voor geld zijn gekocht. Zo zal mijn verbond in uw vlees Tot een eeuwig Verbond zijn!"},{"book":"Genesis","chapter":"17","verse":"14","text":"Maar de man, die onbesneden zal zijn, Wien het vlees van de voorhuid niet is besneden, Die man zal uitgeroeid worden uit zijn volk, Omdat hij mijn Verbond heeft verbroken."},{"book":"Genesis","chapter":"17","verse":"15","text":"Nog sprak God tot Abraham: Sarai, uw vrouw, zal geen Sarai meer heten, Maar Sara zal zij worden genoemd."},{"book":"Genesis","chapter":"17","verse":"16","text":"Ik zal haar zegenen, En ook uit háár een zoon u schenken; Haar zegenen, zodat zij tot volken zal worden, En koningen van volken uit haar zullen voortspruiten!"},{"book":"Genesis","chapter":"17","verse":"17","text":"Toen viel Abraham op zijn aangezicht neer, en lachte; want hij dacht bij zich zelf: kan dan een honderdjarige nog een zoon worden geboren, en kan Sara nog baren, ofschoon zij negentig jaar oud is?"},{"book":"Genesis","chapter":"17","verse":"18","text":"Daarom zei Abraham tot God: Moge Jisjmaël voor uw aanschijn leven."},{"book":"Genesis","chapter":"17","verse":"19","text":"Toen sprak God: Neen: Sara uw vrouw zal u een zoon baren, En Isaäk zult ge hem noemen. Met hem zal Ik mijn Verbond gestand doen voor eeuwig: Zijn God zal Ik zijn, en van zijn kinderen na hem."},{"book":"Genesis","chapter":"17","verse":"20","text":"Ook aangaande Jisjmaël heb Ik u verhoord: Ik zal hem zegenen, vruchtbaar maken, zeer talrijk doen zijn: Twaalf vorsten zal hij verwekken, En een groot volk zal Ik hem maken."},{"book":"Genesis","chapter":"17","verse":"21","text":"Maar mijn Verbond doe Ik aan Isaäk gestand, Dien Sara u zal baren op deze tijd van het volgende jaar."},{"book":"Genesis","chapter":"17","verse":"22","text":"Toen brak God zijn gesprek met hem af, en steeg op van Abraham weg."},{"book":"Genesis","chapter":"17","verse":"23","text":"Nu nam Abraham zijn zoon Jisjmaël, en alle mannelijke huisgenoten, die bij hem in huis waren geboren of die hij voor geld had gekocht, en besneed nog op diezelfde dag het vlees van hun voorhuid, zoals God hem gezegd had."},{"book":"Genesis","chapter":"17","verse":"24","text":"Abraham was negen en negentig jaar oud, toen zijn voorhuid besneden werd;"},{"book":"Genesis","chapter":"17","verse":"25","text":"zijn zoon Jisjmaël was dertien jaar oud, toen zijn voorhuid besneden werd."},{"book":"Genesis","chapter":"17","verse":"26","text":"Op dezelfde dag werden Abraham en zijn zoon Jisjmaël besneden;"},{"book":"Genesis","chapter":"17","verse":"27","text":"en al de mannelijke huisgenoten, die in zijn huis waren geboren of die hij van vreemden voor geld had gekocht, werden met hem besneden."}]}