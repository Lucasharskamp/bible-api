{"data":[{"book":"Exodus","chapter":"20","verse":"1","text":"Toen sprak God alles wat volgt:"},{"book":"Exodus","chapter":"20","verse":"2","text":"Ik ben Jahweh, uw God, die u uit Egypte, uit het slavenhuis heb geleid;"},{"book":"Exodus","chapter":"20","verse":"3","text":"gij zult geen andere goden naast Mij hebben."},{"book":"Exodus","chapter":"20","verse":"4","text":"Gij zult u geen godenbeeld maken noch enig beeld van wat in de hemel daarboven, op de aarde beneden, of in het water onder de aarde is."},{"book":"Exodus","chapter":"20","verse":"5","text":"Gij moogt ze niet aanbidden of dienen. Want Ik, Jahweh, uw God, ben een naijverige God, die de zonden der vaders wreekt op de zonen, op het derde en vierde geslacht van hen, die Mij haten,"},{"book":"Exodus","chapter":"20","verse":"6","text":"maar die genadig is aan het duizendste geslacht van hen, die Mij liefhebben en mijn geboden onderhouden."},{"book":"Exodus","chapter":"20","verse":"7","text":"Gij zult de naam van Jahweh, uw God, niet ijdel gebruiken; want wanneer iemand de naam van Jahweh ijdel gebruikt, laat Hij dit niet ongestraft."},{"book":"Exodus","chapter":"20","verse":"8","text":"Gedenk de sabbat, dat gij die heiligt."},{"book":"Exodus","chapter":"20","verse":"9","text":"Zes dagen kunt ge werken en al uw arbeid verrichten,"},{"book":"Exodus","chapter":"20","verse":"10","text":"maar de zevende dag is een sabbat voor Jahweh, uw God; dan moogt ge geen arbeid verrichten; gijzelf, noch uw zoon of uw dochter, noch uw slaaf, uw slavin of uw vee, noch de vreemdeling, die binnen uw poorten woont."},{"book":"Exodus","chapter":"20","verse":"11","text":"Want in zes dagen heeft Jahweh hemel, aarde en zee gemaakt met al wat er in is; maar op de zevende dag rustte Hij. Daarom heeft Jahweh de sabbat gezegend, en hem voor heilig verklaard."},{"book":"Exodus","chapter":"20","verse":"12","text":"Eert uw vader en moeder, opdat ge lang moogt blijven in het land, dat Jahweh, uw God, u zal schenken."},{"book":"Exodus","chapter":"20","verse":"13","text":"Gij zult niet doden."},{"book":"Exodus","chapter":"20","verse":"14","text":"Gij zult geen overspel doen."},{"book":"Exodus","chapter":"20","verse":"15","text":"Gij zult niet stelen."},{"book":"Exodus","chapter":"20","verse":"16","text":"Gij zult tegen uw naaste geen valse getuigenis afleggen."},{"book":"Exodus","chapter":"20","verse":"17","text":"Gij zult het huis van uw naaste niet begeren. Gij zult de vrouw van uw naaste niet begeren, noch zijn slaaf of slavin, zijn rund of zijn ezel, noch iets van wat uw naaste behoort."},{"book":"Exodus","chapter":"20","verse":"18","text":"Toen heel het volk de donderslagen en bliksemflitsen, het bazuingeschetter en de rokende berg gewaar werd, rilde het van angst, en bleef sidderend op een afstand staan."},{"book":"Exodus","chapter":"20","verse":"19","text":"En zij zeiden tot Moses: Spreek gij met ons, dan zullen wij luisteren; maar laat God niet met ons spreken, anders zullen wij sterven."},{"book":"Exodus","chapter":"20","verse":"20","text":"Maar Moses sprak tot het volk: Weest maar niet bang; want God is gekomen, om u voor de keuze te stellen, en u voor altijd zulk ontzag voor Hem in te prenten, dat ge niet zondigt."},{"book":"Exodus","chapter":"20","verse":"21","text":"Terwijl dus het volk op een afstand bleef staan, trad Moses nader tot de donkere wolk, waar God in was."},{"book":"Exodus","chapter":"20","verse":"22","text":"En Jahweh sprak tot Moses: Ge moet het volgende tot de kinderen Israëls zeggen: Gij hebt zelf gezien, hoe Ik uit de hemel tot u gesproken heb:"},{"book":"Exodus","chapter":"20","verse":"23","text":"“Gij zult geen goden maken naast Mij, u geen afgoden maken van zilver of goud.”"},{"book":"Exodus","chapter":"20","verse":"24","text":"Ge moet een altaar van aarde voor Mij oprichten, en daarop uw brand(-) en vredeoffers opdragen, uw schapen en runderen, overal, waar Ik mijn Naam doe gedenken, waar Ik u zal verschijnen en u zal zegenen."},{"book":"Exodus","chapter":"20","verse":"25","text":"Bouwt ge Mij echter een stenen altaar, dan moogt ge het niet optrekken van gehouwen stenen; want hebt ge ze met uw beitel bewerkt, dan hebt ge ze ontwijd."},{"book":"Exodus","chapter":"20","verse":"26","text":"Ook moogt ge mijn altaar niet langs trappen beklimmen, om uw schaamte daarop niet te ontbloten."}]}