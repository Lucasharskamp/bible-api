{"data":[{"book":"ЛУКАША","chapter":"22","verse":"1","text":"Набліжалася сьвята праснакоў, якое называлася Пасхаю;"},{"book":"ЛУКАША","chapter":"22","verse":"2","text":"і намышлялі першасьвятары і кніжнікі, як бы загубіць Яго, бо баяліся народу."},{"book":"ЛУКАША","chapter":"22","verse":"3","text":"І ўвайшоў сатана ў Юду, празванага Іскарыётам, аднаго зь ліку дванаццацёх,"},{"book":"ЛУКАША","chapter":"22","verse":"4","text":"і ён пайшоў і гутарыў зь першасьятарамі і начальнікамі, як Яго выдаць ім."},{"book":"ЛУКАША","chapter":"22","verse":"5","text":"Яны ўзрадаваліся і згадзіліся даць яму грошай;"},{"book":"ЛУКАША","chapter":"22","verse":"6","text":"і ён абяцаўся, і шукаў зручнага часу, каб выдаць Яго ім ня прылюдна."},{"book":"ЛУКАША","chapter":"22","verse":"7","text":"І настаў дзень праснакоў, у які трэба было закалоць пасхальнае ягня;"},{"book":"ЛУКАША","chapter":"22","verse":"8","text":"і паслаў Ісус Пятра і Яна, сказаўшы: ідзеце, прыгатуйце нам есьці пасху."},{"book":"ЛУКАША","chapter":"22","verse":"9","text":"А яны сказалі Яму: дзе скажаш нам прыгатаваць?"},{"book":"ЛУКАША","chapter":"22","verse":"10","text":"Ён сказаў ім: вось, пры ўваходзе вашым у горад сустрэнецца з вамі чалавек, які нясьціме збанок вады; ідзеце сьледам за ім у дом, у які ўвойдзе ён,"},{"book":"ЛУКАША","chapter":"22","verse":"11","text":"і скажэце гаспадару дома: Настаўнік кажа табе: дзе пакой, у якім бы Мне есьці пасху з вучнямі Маімі?"},{"book":"ЛУКАША","chapter":"22","verse":"12","text":"І ён пакажа вам сьвятліцу вялікую засланую; там прыгатуйце."},{"book":"ЛУКАША","chapter":"22","verse":"13","text":"Яны пайшлі і знайшлі, як сказаў ім, і прыгатавалі пасху."},{"book":"ЛУКАША","chapter":"22","verse":"14","text":"І калі настала гадзіна, Ён узьлёг, і дванаццаць апосталаў зь Ім,"},{"book":"ЛУКАША","chapter":"22","verse":"15","text":"і сказаў ім: вельмі хацеў Я есьці з вамі гэтую пасху раней Маіх пакутаў,"},{"book":"ЛУКАША","chapter":"22","verse":"16","text":"бо кажу вам, што ўжо ня буду есьці яе, пакуль яна ня ўчыніцца ў Царстве Божым."},{"book":"ЛУКАША","chapter":"22","verse":"17","text":"І ўзяўшы чару і падзякаваўшы, сказаў: прымеце яе і падзялеце паміж сабою;"},{"book":"ЛУКАША","chapter":"22","verse":"18","text":"бо кажу вам, што ня буду піць ад плоду вінаграднага, пакуль ня прыйдзе Царства Божае."},{"book":"ЛУКАША","chapter":"22","verse":"19","text":"І ўзяўшы хлеб і падзякаваўшы, пераламаў і падаў ім, кажучы: гэта ёсьць Цела Маё, якое за вас аддаецца; гэта выконвайце на ўспамін пра Мяне."},{"book":"ЛУКАША","chapter":"22","verse":"20","text":"Таксама і чару пасьля вячэры, кажучы: гэтая чара ёсьць новы запавет у Маёй Крыві, якая за вас праліваецца;"},{"book":"ЛУКАША","chapter":"22","verse":"21","text":"і вось, рука прадажніка Майго са Мною за сталом;"},{"book":"ЛУКАША","chapter":"22","verse":"22","text":"у астатнім, Сын Чалавечы ідзе, як прадвызначана; але гора таму чалавеку, якім Ён выдаецца."},{"book":"ЛУКАША","chapter":"22","verse":"23","text":"І яны пачалі пытацца адзін у аднаго, хто б зь іх быў той, які гэта зробіць."},{"book":"ЛУКАША","chapter":"22","verse":"24","text":"А была і спрэчка паміж імі, хто зь іх павінен уважацца за большага."},{"book":"ЛУКАША","chapter":"22","verse":"25","text":"Ён жа сказаў ім: цары валадараць над народамі і ўлады іхнія дабрадзеямі называюцца;"},{"book":"ЛУКАША","chapter":"22","verse":"26","text":"а вы ня так: але хто з вас большы, будзь як меншы, і начальнік будзь, як слуга."},{"book":"ЛУКАША","chapter":"22","verse":"27","text":"Бо хто большы: той, хто ўзьлягае, ці хто слуга? Ці ня той, хто ўзьлягае? А Я сярод вас, як слуга."},{"book":"ЛУКАША","chapter":"22","verse":"28","text":"Але вы трывалі са Мною ў гаротах Маіх,"},{"book":"ЛУКАША","chapter":"22","verse":"29","text":"і Я запавядаю вам, як запавядаў Мне Айцец Мой, Царства,"},{"book":"ЛУКАША","chapter":"22","verse":"30","text":"каб елі і пілі на бяседзе Маёй у Царстве Маім, і каб селі на пасадах судзіць дванаццаць каленаў Ізраілевых."},{"book":"ЛУКАША","chapter":"22","verse":"31","text":"І сказаў Гасподзь: Сымоне! Сымоне! вось, сатана прасіў, каб сеяць вас як пшаніцу;"},{"book":"ЛУКАША","chapter":"22","verse":"32","text":"але Я маліўся за цябе, каб не зьмізарнела вера твая; і ты некалісь, навярнуўшыся, умацуй братоў тваіх."},{"book":"ЛУКАША","chapter":"22","verse":"33","text":"Ён адказваў: Госпадзе! з Табою я гатовы і ў цямніцу і на сьмерць ісьці."},{"book":"ЛУКАША","chapter":"22","verse":"34","text":"Але Ён сказаў: кажу табе, Пётр, не засьпявае певень сёньня, як ты тройчы зрачэшся, што ня ведаеш Мяне."},{"book":"ЛУКАША","chapter":"22","verse":"35","text":"І сказаў ім: калі я пасылаў вас безь мяшка і бяз торбы і без абутку, ці мелі вы ў чым нястачу? Яны адказвалі: ні ў чым."},{"book":"ЛУКАША","chapter":"22","verse":"36","text":"Тады Ён сказаў ім: але цяпер, хто мае мяшок, той вазьмі яго, таксама і торбу; а ў каго няма, прадай вопратку сваю і купі меч;"},{"book":"ЛУКАША","chapter":"22","verse":"37","text":"бо маўляю вам, што мусіць збыцца на Мне і гэтае напісанае: «і да зладзеяў залічаны». Бо тое, што пра Мяне, канчаецца."},{"book":"ЛУКАША","chapter":"22","verse":"38","text":"Яны сказалі: Госпадзе! вось, тут два мечы. Ён сказаў ім: досыць."},{"book":"ЛУКАША","chapter":"22","verse":"39","text":"І выйшаўшы пайшоў як звычайна на гару Аліўную; за Ім сьледам пайшлі і вучні Ягоныя."},{"book":"ЛУКАША","chapter":"22","verse":"40","text":"А прыйшоўшы на месца, сказаў ім: малецеся, каб ня ўпасьці ў спакусу."},{"book":"ЛУКАША","chapter":"22","verse":"41","text":"І Сам адышоў ад іх - як кінуць каменем, і, схіліўшы калені, маліўся,"},{"book":"ЛУКАША","chapter":"22","verse":"42","text":"кажучы: Войча! о, калі б Ты дабраволіў пранесьці чару гэтую міма Мяне! зрэшты, не Мая воля, а Твая хай будзе."},{"book":"ЛУКАША","chapter":"22","verse":"43","text":"І зьявіўся Яму анёл зь нябёсаў і мацаваў Яго."},{"book":"ЛУКАША","chapter":"22","verse":"44","text":"І ў змаганьні ўнутраным руплівей маліўся; і быў пот Ягоны, як кроплі крыві, што падалі на зямлю."},{"book":"ЛУКАША","chapter":"22","verse":"45","text":"Устаўшы з малітвы, Ён прыйшоў да вучняў, і застаў іх у сьне ад смутку,"},{"book":"ЛУКАША","chapter":"22","verse":"46","text":"і сказаў ім: што вы сьпіце? устаньце і малецеся, каб ня ўпасьці ў спакусу."},{"book":"ЛУКАША","chapter":"22","verse":"47","text":"Калі Ён яшчэ казаў гэта, паявіліся людзі, а наперадзе іх ішоў адзін з дванаццацёх, называны Юда, і ён падышоў да Ісуса, каб пацалаваць Яго. Бо ён такі даў ім знак: каго я пацалую, Той і ёсьць."},{"book":"ЛУКАША","chapter":"22","verse":"48","text":"А Ісус сказаў яму: Юда ці цалаваньнем выдаеш Сына Чалавечага?"},{"book":"ЛУКАША","chapter":"22","verse":"49","text":"Тыя, што былі зь Ім, бачачы, да чаго ўсё ідзе, сказалі Яму: Госпадзе! ці ня ўдарыць нам мечам?"},{"book":"ЛУКАША","chapter":"22","verse":"50","text":"І адзін зь іх ударыў раба першасьвятаровага і адсек яму правае вуха."},{"book":"ЛУКАША","chapter":"22","verse":"51","text":"Тады Ісус сказаў: пакіньце, даволі. І дакрануўшыся да вуха ягонага, загоіў яго."},{"book":"ЛУКАША","chapter":"22","verse":"52","text":"А першасьвятарам і начальнікам храма і старэйшынам, якія сабраліся супроць Яго, сказаў Ісус: быццам на разбойніка выйшлі вы зь мечамі і каламі, каб узяць Мяне!"},{"book":"ЛУКАША","chapter":"22","verse":"53","text":"Кожны дзень бываў Я з вамі ў храме, і вы не падымалі на Мяне рук, а цяпер - ваш час і ўлада цемры."},{"book":"ЛУКАША","chapter":"22","verse":"54","text":"Узяўшы Яго, павялі і прывялі ў дом першасьвятара. А Пётр ішоў сьледам зводдаль."},{"book":"ЛУКАША","chapter":"22","verse":"55","text":"Калі яны расклалі агонь сярод двара і селі разам, сеў і Пётр паміж імі."},{"book":"ЛУКАША","chapter":"22","verse":"56","text":"Адна служанка, убачыўшы яго каля агню і ўгледзеўшыся ў яго, сказала: гэты быў зь Ім."},{"book":"ЛУКАША","chapter":"22","verse":"57","text":"Але ён адрокся ад Яго, сказаўшы жанчыне: я ня ведаю Яго."},{"book":"ЛУКАША","chapter":"22","verse":"58","text":"Неўзабаве потым другі, убачыўшы яго, сказаў: і ты зь іх. Але Пётр сказаў гэтаму чалавеку: не."},{"book":"ЛУКАША","chapter":"22","verse":"59","text":"Прайшло з гадзіну часу, яшчэ нехта настойліва казаў: сапраўды, і гэты быў зь Ім, бо ён Галілеянін."},{"book":"ЛУКАША","chapter":"22","verse":"60","text":"Але Пётр сказаў таму чалавеку: ня ведаю, што ты кажаш. І адразу, калі яшчэ гаварыў ён, засьпяваў певень."},{"book":"ЛУКАША","chapter":"22","verse":"61","text":"Тады Гасподзь, абярнуўшыся, паглядзеў на Пятра; і Пётр згадаў слова Госпада, як Ён сказаў яму: перш чым засьпявае певень, адрачэшся ад Мяне тройчы."},{"book":"ЛУКАША","chapter":"22","verse":"62","text":"І выйшаўшы вонкі, горка заплакаў."},{"book":"ЛУКАША","chapter":"22","verse":"63","text":"Людзі, якія трымалі Ісуса, зьдзекі чынілі зь Яго і білі Яго;"},{"book":"ЛУКАША","chapter":"22","verse":"64","text":"і накрыўшы Яго, білі Яго па твары і пыталіся ў Яго: скажы, хто выцяў Цябе?"},{"book":"ЛУКАША","chapter":"22","verse":"65","text":"І шмат іншай кляцьбы вымаўлялі супраць Яго."},{"book":"ЛУКАША","chapter":"22","verse":"66","text":"І як настаў дзень, сабраліся старэйшыны народу, першасьвятары і кніжнікі, і ўвялі Яго ў свой сынедрыён,"},{"book":"ЛУКАША","chapter":"22","verse":"67","text":"і сказалі: ці Ты Хрыстос? скажы нам. Ён сказаў ім: калі скажу вам, вы не паверыце;"},{"book":"ЛУКАША","chapter":"22","verse":"68","text":"калі ж і спытаюся ў вас, ня будзеце адказваць Мне і не адпусьціце Мяне;"},{"book":"ЛУКАША","chapter":"22","verse":"69","text":"ад сёньня Сын Чалавечы сядзе праваруч сілы Божай."},{"book":"ЛУКАША","chapter":"22","verse":"70","text":"І сказалі ўсе: дык Ты Сын Божы? Ён адказваў ім: вы кажаце, што Я."},{"book":"ЛУКАША","chapter":"22","verse":"71","text":"А яны сказалі: якое яшчэ трэба нам сьведчаньне? бо мы самі чулі з вуснаў Ягоных!"}]}