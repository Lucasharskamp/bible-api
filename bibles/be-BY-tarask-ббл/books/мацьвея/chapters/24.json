{"data":[{"book":"МАЦЬВЕЯ","chapter":"24","verse":"1","text":"І выйшаўшы, Ісус ішоў ад храма. І прыступілі вучні Ягоныя, каб паказаць Яму будынкі храма."},{"book":"МАЦЬВЕЯ","chapter":"24","verse":"2","text":"Ён жа сказаў ім: ці бачыце ўсё гэта? Праўду кажу вам: не застанецца тут каменя на камені; усё будзе разбурана."},{"book":"МАЦЬВЕЯ","chapter":"24","verse":"3","text":"Калі ж сядзеў Ён на гары Аліўнай, дык прыступілі да Яго вучні асобна, кажучы: скажы нам, калі гэта будзе? і якая азнака Твайго прыходу і сканчэньня веку?"},{"book":"МАЦЬВЕЯ","chapter":"24","verse":"4","text":"І ў адказ Ісус сказаў ім: глядзеце, каб хто вас ня ўвёў у зман;"},{"book":"МАЦЬВЕЯ","chapter":"24","verse":"5","text":"бо многія прыйдуць пад імем Маім і будуць казаць: «я Хрыстос», - і многіх увядуць у зман."},{"book":"МАЦЬВЕЯ","chapter":"24","verse":"6","text":"Таксама пачуеце пра войны і ваенныя чуткі. Глядзеце, не жахайцеся; бо павінна ўсё тое быць. Але гэта яшчэ не канец:"},{"book":"МАЦЬВЕЯ","chapter":"24","verse":"7","text":"бо паўстане народ на народ і царства на царства; і будзе голад і пошасьці, і землятрусы месцамі."},{"book":"МАЦЬВЕЯ","chapter":"24","verse":"8","text":"А ўсё гэта - болесны пачатак."},{"book":"МАЦЬВЕЯ","chapter":"24","verse":"9","text":"Тады будуць выдаваць вас на пакуты і забіваць вас; і вы будзеце зьненавіджаныя ўсімі народамі за імя Маё."},{"book":"МАЦЬВЕЯ","chapter":"24","verse":"10","text":"І тады спакусяцца многія; і адзін аднаго будуць выдаваць, і зьненавідзяць адзін аднаго;"},{"book":"МАЦЬВЕЯ","chapter":"24","verse":"11","text":"і многія ілжэпрарокі паўстануць і ўвядуць у зман многіх;"},{"book":"МАЦЬВЕЯ","chapter":"24","verse":"12","text":"і ад памнажэньня беззаконьня ахалоне любоў у многіх;"},{"book":"МАЦЬВЕЯ","chapter":"24","verse":"13","text":"а хто выцерпіць да канца, уратуецца."},{"book":"МАЦЬВЕЯ","chapter":"24","verse":"14","text":"І абвешчана будзе гэтае Дабравесьце Царства па ўсім сьвеце, на сьведчаньне ўсім народам; і тады прыйдзе канец."},{"book":"МАЦЬВЕЯ","chapter":"24","verse":"15","text":"Дык вось, калі ўгледзіце брыдоту спусташэньня, пра якую сказана праз прарока Данііла, якая паўстане на сьвятым месцы, - хто чытае, хай разумее, -"},{"book":"МАЦЬВЕЯ","chapter":"24","verse":"16","text":"тады хто будзе ў Юдэі, хай уцякаюць у горы;"},{"book":"МАЦЬВЕЯ","chapter":"24","verse":"17","text":"і хто на даху, той хай ня сыходзіць узяць што-небудзь з дома свайго;"},{"book":"МАЦЬВЕЯ","chapter":"24","verse":"18","text":"і хто ў полі, той хай не вяртаецца назад, каб узяць вопратку сваю."},{"book":"МАЦЬВЕЯ","chapter":"24","verse":"19","text":"Гора ж цяжарным і тым, што кормяць грудзьмі ў тыя дні!"},{"book":"МАЦЬВЕЯ","chapter":"24","verse":"20","text":"Малецеся, каб ня сталіся ўцёкі вашы зімою, альбо ў суботу;"},{"book":"МАЦЬВЕЯ","chapter":"24","verse":"21","text":"бо тады будзе вялікі смутак, якога ня было ад пачатку сьвету да сёньня, і ня будзе."},{"book":"МАЦЬВЕЯ","chapter":"24","verse":"22","text":"І калі б не скараціліся тыя дні, дык не ўратавалася б ніякая плоць; але дзеля выбраных скароцяцца тыя дні."},{"book":"МАЦЬВЕЯ","chapter":"24","verse":"23","text":"Тады калі хто скажа вам: «вось, тут Хрыстос», альбо «там», - ня верце;"},{"book":"МАЦЬВЕЯ","chapter":"24","verse":"24","text":"бо паўстануць ілжэхрысты ды ілжэпрарокі і дадуць азнакі і вялікія цуды, каб увесьці ў зман, калі ўдасца, і выбраных."},{"book":"МАЦЬВЕЯ","chapter":"24","verse":"25","text":"Вось, Я наперад сказаў вам."},{"book":"МАЦЬВЕЯ","chapter":"24","verse":"26","text":"Значыцца, калі скажуць вам: «вось Ён у пустыні», - ня выходзьце; «вось, Ён у патайных пакоях», - ня верце;"},{"book":"МАЦЬВЕЯ","chapter":"24","verse":"27","text":"бо, як маланка бліскае з усходу і відна бывае аж да захаду, такі будзе прыход Сына Чалавечага;"},{"book":"МАЦЬВЕЯ","chapter":"24","verse":"28","text":"бо дзе будзе труп, там зьбяруцца арлы."},{"book":"МАЦЬВЕЯ","chapter":"24","verse":"29","text":"І раптам, пасьля смутку дзён тых, сонца памеркне, і месяц ня дасьць сьвятла свайго, і зоркі спадуць зь неба, і сілы нябесныя пахіснуцца;"},{"book":"МАЦЬВЕЯ","chapter":"24","verse":"30","text":"і тады зьявіцца азнака Сына Чалавечага на небе; і тады заплачуць усе плямёны зямныя і ўбачаць Сына Чалавечага, Які будзе ісьці на аблоках нябесных зь сілаю і славаю вялікай;"},{"book":"МАЦЬВЕЯ","chapter":"24","verse":"31","text":"і пашле анёлаў Сваіх з трубою громагучнаю, і зьбяруць выбраных Ягоных ад чатырох вятроў, ад краю нябёсаў да краю іх."},{"book":"МАЦЬВЕЯ","chapter":"24","verse":"32","text":"Ад смакоўніцы вазьмеце падабенства: калі гольле яе ўжо мякчэе і пускае лісьце, ведаеце, што блізка лета;"},{"book":"МАЦЬВЕЯ","chapter":"24","verse":"33","text":"так і вы, калі ўбачыце ўсё гэта, ведайце, што блізка, пры дзьвярах."},{"book":"МАЦЬВЕЯ","chapter":"24","verse":"34","text":"Праўду кажу вам: ня міне род гэты, як усё тое будзе;"},{"book":"МАЦЬВЕЯ","chapter":"24","verse":"35","text":"неба і зямля мінуцца, а словы Мае ня мінуць;"},{"book":"МАЦЬВЕЯ","chapter":"24","verse":"36","text":"а пра дзень той і гадзіну ніхто ня ведае, ні анёлы нябесныя, а толькі Айцец Мой адзін;"},{"book":"МАЦЬВЕЯ","chapter":"24","verse":"37","text":"але як было ў дні Ноя, так будзе і ў прыход Сына Чалавечага,"},{"book":"МАЦЬВЕЯ","chapter":"24","verse":"38","text":"бо як у дні перад патопам елі, пілі, жаніліся і выходзілі замуж да таго дня, як увайшоў Ной у каўчэг,"},{"book":"МАЦЬВЕЯ","chapter":"24","verse":"39","text":"і не разумелі, пакуль ня прыйшоў патоп і не забраў усіх, - так будзе і прыход Сына Чалавечага;"},{"book":"МАЦЬВЕЯ","chapter":"24","verse":"40","text":"тады будуць двое на полі: адзін возьмецца, а другі пакінецца;"},{"book":"МАЦЬВЕЯ","chapter":"24","verse":"41","text":"дзьве будуць малоць у жорнах: адна возьмецца, а другая пакінецца."},{"book":"МАЦЬВЕЯ","chapter":"24","verse":"42","text":"Дык чувайце ж, бо ня ведаеце, у якую гадзіну Гасподзь ваш прыйдзе."},{"book":"МАЦЬВЕЯ","chapter":"24","verse":"43","text":"Але гэта вы знаеце, што калі б ведаў гаспадар дома, у якую варту прыйдзе злодзей, дык чуваў бы і ня даў бы падкапаць дома свайго."},{"book":"МАЦЬВЕЯ","chapter":"24","verse":"44","text":"Таму і вы будзьце гатовыя, бо ў якую гадзіну ня думаеце, Сын Чалавечы прыйдзе."},{"book":"МАЦЬВЕЯ","chapter":"24","verse":"45","text":"Хто ж верны і разумны раб, якога гаспадар ягоны паставіў над слугамі сваімі, каб даваў ім ежу ў свой час?"},{"book":"МАЦЬВЕЯ","chapter":"24","verse":"46","text":"Дабрашчасны той раб, якога гаспадар ягоны, прыйшоўшы застане, што робіць так;"},{"book":"МАЦЬВЕЯ","chapter":"24","verse":"47","text":"праўду кажу вам, што над усім маёнткам сваім паставіць яго."},{"book":"МАЦЬВЕЯ","chapter":"24","verse":"48","text":"А калі скажа ліхі раб той ў сэрцы сваім: «ня хутка прыйдзе гаспадар мой»,"},{"book":"МАЦЬВЕЯ","chapter":"24","verse":"49","text":"і пачне біць субратоў сваіх, і есьці і піць з п'яніцамі, -"},{"book":"МАЦЬВЕЯ","chapter":"24","verse":"50","text":"дык прыйдзе гаспадар раба таго ў дзень, у які ён не чакае, і ў гадзіну, у якую ня ведае,"},{"book":"МАЦЬВЕЯ","chapter":"24","verse":"51","text":"і разатне яго напалам, і вызначыць яму аднолькавую долю з крывадушнікамі: там будзе плач і скрыгат зубоў."}]}