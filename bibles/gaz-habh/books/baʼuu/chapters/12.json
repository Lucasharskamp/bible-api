{"data":[{"book":"Baʼuu","chapter":"12","verse":"1","text":"Waaqayyos biyya Gibxi keessatti Musee fi Arooniin akkana jedhe;"},{"book":"Baʼuu","chapter":"12","verse":"2","text":"“Jiʼi kun jiʼa jalqabaa isinii haa taʼu; innis waggaa keessaa jiʼa jalqabaa isinii haa taʼu."},{"book":"Baʼuu","chapter":"12","verse":"3","text":"Jiʼa kana keessa bultii kurnaffaatti tokkoon tokkoon namaa xobbaallaa hoolaa tokko akkuma manneen abbootii isaaniitti tokkoo tokkoo manaatii fi xobbaallaa hoolaa tokko akka fudhatu guutummaa hawaasa Israaʼelitti himaa."},{"book":"Baʼuu","chapter":"12","verse":"4","text":"Yoo warri mana tokko jiraatan muraasa taʼanii hoolaa tokko guutummaatti fixuu baatan, isaan akkuma baayʼina namoota achi jiraataniitti ollaa isaanitti aanu wajjin haa qoodatan. Isinis akkuma waan tokkoon tokkoon namaa nyaachuu dandaʼuutti xobbaallaa hoolaa hammam akka barbaachisu murteessuu qabdu."},{"book":"Baʼuu","chapter":"12","verse":"5","text":"Xobbaallaan keessan ilmoo hoolaa waggaa tokkoo kan mudaa hin qabne taʼuu qaba; xobbaallaa sanas hoolota keessaa yookaan reʼoota keessaa fudhachuu dandeessu."},{"book":"Baʼuu","chapter":"12","verse":"6","text":"Xobbaallaa sanas hamma bultii kudha afuraffaa jiʼa kanaatti eegaa; yaaʼiin waldaa Israaʼel guutuunis galgala sana xobbaallaa sana haa qalatu."},{"book":"Baʼuu","chapter":"12","verse":"7","text":"Ergasii immoo dhiiga sana irraa xinnoo fuudhanii michichila balbalaa lamaanii fi buusaa balbalaa isa ol aanu kan mana itti xobbaallaa sana nyaatanii haa diban."},{"book":"Baʼuu","chapter":"12","verse":"8","text":"Isaanis halkanuma sana foon sana ibiddaan waaddatanii biqiltuu hadhooftuu fi maxinoon haa nyaatan."},{"book":"Baʼuu","chapter":"12","verse":"9","text":"Ibiddaan waaddadhaatii nyaadhaa malee foon dheedhii yookaan kan bishaaniin affeelame hin nyaatinaa; mataa isaa, lukaa fi miʼa garaa wajjin waaddadhaatii nyaadhaa."},{"book":"Baʼuu","chapter":"12","verse":"10","text":"Hamma lafti bariitutti homaa hin hambisinaa; waan hamma ganamaatti irraa hafu garuu gubaa."},{"book":"Baʼuu","chapter":"12","verse":"11","text":"Haalli isin itti nyaattanis kunoo ti; mudhii keessan hidhadhaa; kophee keessan miillatti kaaʼadhaa; ulee keessan illee harkatti qabadhaatii jarjarsuun nyaadhaa; inni Faasiikaa Waaqayyoo ti."},{"book":"Baʼuu","chapter":"12","verse":"12","text":"“Anis halkanuma sana Gibxi keessa nan darba; hangafa Gibxis namaa fi horii nan dhaʼa; waaqota Gibxi hundattis nan mura; ani Waaqayyo."},{"book":"Baʼuu","chapter":"12","verse":"13","text":"Dhiigni sunis manneen isin keessa jiraattan irratti mallattoo isinii taʼa; ani yommuun dhiiga sana argutti isin irra nan darba. Yeroo ani biyya Gibxi dhaʼuttis dhaʼichi badiisaa tokko iyyuu isin hin tuqu."},{"book":"Baʼuu","chapter":"12","verse":"14","text":"“Guyyaan kun guyyaa yaadannoo isiniif haa taʼu; akka ayyaanaatti Waaqayyoof ni ayyaaneffattu; dhaloota keessan hunda keessattis sirna bara baraa godhattanii ni eegdu."},{"book":"Baʼuu","chapter":"12","verse":"15","text":"Isin bultii torba maxinoo nyaachuu qabdu; guyyaa jalqabaatti mana keessanii raacitii baasaa gataa; namni kam iyyuu guyyaa jalqabaatii kaasee hamma guyyaa torbaffaatti yoo buddeena bukaaʼe nyaate saba Israaʼel keessaa haa balleeffamu."},{"book":"Baʼuu","chapter":"12","verse":"16","text":"Guyyaa jalqabaatti wal gaʼii qulqulluu qabaadhaa; wal gaʼii qulqulluu biraa immoo guyyaa torbaffaatti qabaadhaa. Waan namni hundi nyaatu qopheessuu malee guyyoota kanneen hojii tokko iyyuu hin hojjetinaa; wanni isin hojjechuu dandeessan kanuma."},{"book":"Baʼuu","chapter":"12","verse":"17","text":"“Sababii guyyaan ani itti raayyaa keessan Gibxi keessaa baase guyyuma kana taʼeef Ayyaana Maxinoo kana ayyaaneffadhaa; guyyaa kanas sirna bara baraa godhadhaatii dhaloota keessan hunda keessatti ayyaaneffadhaa."},{"book":"Baʼuu","chapter":"12","verse":"18","text":"Isin jiʼa jalqabaa keessa galgala bultii kudha afuraffaadhaa hamma galgala guyyaa digdamii tokkoffaatti maxinoo nyaattu."},{"book":"Baʼuu","chapter":"12","verse":"19","text":"Bultii torbaaf raacitiin tokko illee mana keessanitti hin argamin; alagaas taʼu dhalataan biyyaa, namni waan raacitii qabu nyaatu kam iyyuu waldaa Israaʼel keessaa haa balleeffamu."},{"book":"Baʼuu","chapter":"12","verse":"20","text":"Waan raacitii qabu tokko illee hin nyaatinaa; lafa jiraattan hundatti Maxinoo nyaadhaa.”"},{"book":"Baʼuu","chapter":"12","verse":"21","text":"Museen maanguddoota Israaʼel hunda ofitti waamee akkana jedheen; “Dhaqaatii maatii keessaniif xobbaallaa filadhaatii Faasiikaa qalaa."},{"book":"Baʼuu","chapter":"12","verse":"22","text":"Hiisophii qabaa tokkoo fuudhaa; dhiiga waciitii keessa jiru sana keessa cuuphaatii michichila balbalaa lamaanii fi buusaa balbalaa isa ol aanu dibaa. Isin keessaa namni tokko iyyuu hamma lafti bariitutti balbala mana ofii isaatii gad hin baʼin."},{"book":"Baʼuu","chapter":"12","verse":"23","text":"Waaqayyo yeroo warra Gibxi dhaʼuuf biyyattii keessa darbutti michichila balbalaa lamaan irrattii fi buusaa balbalaa isa ol aanu irratti dhiiga sana argee balbala sana bira darba; akka inni waa balleessu sun mana keessan seenee isin ajjeesus hin eeyyamuuf."},{"book":"Baʼuu","chapter":"12","verse":"24","text":"“Isinis qajeelfama kana akka seera bara baraa kan isinii fi sanyii keessaniif kennameetti kabajaa."},{"book":"Baʼuu","chapter":"12","verse":"25","text":"Isinis yeroo biyya Waaqayyo akkuma waadaa gale sanatti isinii kennu seentanitti sirna kana eegaa."},{"book":"Baʼuu","chapter":"12","verse":"26","text":"Yommuu ijoolleen keessan, ‘Sirni kun isiniif hiikkaa maalii qaba?’ jedhanii isin gaafatanitti,"},{"book":"Baʼuu","chapter":"12","verse":"27","text":"akkana jedhaa isaanitti himaa; ‘Kun qalma Faasiikaa Waaqayyoo ti; inni yeroo warra Gibxi dhaʼetti manneen Israaʼeloota Gibxi keessa turan sanaa irra darbee manneen keenya nuuf oolcheeraatii.’ ” Kana irratti namoonni gad jedhanii waaqeffatan."},{"book":"Baʼuu","chapter":"12","verse":"28","text":"Israaʼeloonnis akkuma Waaqayyo Musee fi Aroonin ajaje sana godhan."},{"book":"Baʼuu","chapter":"12","verse":"29","text":"Halkan walakkaatti Waaqayyo ilma Faraʼoon namicha teessoo irra taaʼu hangafaa jalqabee hamma ilma namicha boolla mana hidhaa keessa jiru hangafaatti hangafoota Gibxi hunda dhaʼe; hangafoota horiis akkasuma dhaʼe."},{"book":"Baʼuu","chapter":"12","verse":"30","text":"Faraʼoonii fi qondaaltonni isaa hundi, warri Gibxi hundis halkaniin kaʼan; sababii manni namni keessaa hin duʼin tokko iyyuu hin turiniif booʼicha guddaatu Gibxi keessa ture."},{"book":"Baʼuu","chapter":"12","verse":"31","text":"Faraʼoonis halkan sanaan Musee fi Aroonin ofitti waamee akkana jedhe; “Kaʼaa! Isinii fi Israaʼeloonni saba koo keessaa baʼaa! Akkuma gaafattan sana dhaqaatii Waaqayyoon waaqeffadhaa."},{"book":"Baʼuu","chapter":"12","verse":"32","text":"Akkuma jettan sana bushaayee fi loon keessan fudhadhaatii deemaa; anas eebbisaa.”"},{"book":"Baʼuu","chapter":"12","verse":"33","text":"Warri Gibxis akka sabni sun dafee biyya sanaa baʼu jarjarsan; isaanis, “Yoo kanaa achii nu hundi ni dhumnaa” jedhan."},{"book":"Baʼuu","chapter":"12","verse":"34","text":"Kanaafuu sabni sun bukoo isaanii utuu hin bukaaʼin fudhatanii, qodaa bukoo isaaniis wayyaa isaaniitiin maranii gatiittiitti baadhatan."},{"book":"Baʼuu","chapter":"12","verse":"35","text":"Israaʼeloonnis akkuma Museen isaanitti hime sana godhan; isaanis miʼa meetiitii fi warqee, wayyaas warra Gibxi gaafatan."},{"book":"Baʼuu","chapter":"12","verse":"36","text":"Sababii Waaqayyo fuula warra Gibxi duratti Israaʼelootaaf surraa kenneef, warri Gibxi waan isaan gaafatan hunda kennaniif; isaanis akkasiin qabeenya warra Gibxi boojiʼanii baʼan."},{"book":"Baʼuu","chapter":"12","verse":"37","text":"Israaʼeloonnis Raamseedhaa kaʼanii Sukootitti qajeelan. Isaanis nadheenii fi ijoollee malee namoota lafoo gara kuma dhibba jaʼa turan."},{"book":"Baʼuu","chapter":"12","verse":"38","text":"Uummanni walitti makame hedduun, akkasumas horiin jechuunis bushaayee fi loon baayʼeen isaan wajjin baʼan."},{"book":"Baʼuu","chapter":"12","verse":"39","text":"Isaanis bukoo Gibxi fudhatanii dhufan sana irraa Maxinoo tolfatan. Sababii isaan jarjarsuudhaan Gibxi keessaa baafamanii yeroo itti nyaata qopheeffatan illee dhabaniif bukoon sun raacitii hin qabu ture."},{"book":"Baʼuu","chapter":"12","verse":"40","text":"Barri Israaʼeloonni Gibxi keessa jiraatan waggaa 430 ture."},{"book":"Baʼuu","chapter":"12","verse":"41","text":"Dhuma waggaa 430 sanaatti guyyuma sana raayyaan Waaqayyoo hundi biyya Gibxiitii baʼe."},{"book":"Baʼuu","chapter":"12","verse":"42","text":"Waaqayyo Gibxi keessaa isaan baasuudhaaf dammaqee halkan sana waan isaan eegeef, halkan kun Israaʼeloota hundumaaf halkan itti Waaqayyoof ulfina kennuudhaaf dammaqanii eeganii dha."},{"book":"Baʼuu","chapter":"12","verse":"43","text":"Waaqayyos Musee fi Arooniin akkana jedhe; “Seerri Faasiikaa kanaa dha:"},{"book":"Baʼuu","chapter":"12","verse":"44","text":"Garbichi bitame kam iyyuu erga dhagna qabdanii booddee haa nyaatu;"},{"book":"Baʼuu","chapter":"12","verse":"45","text":"keessummaan yookaan namni hojjetaan qacarame garuu hin nyaatin."},{"book":"Baʼuu","chapter":"12","verse":"46","text":"“Hoolaan sun manuma tokko keessatti haa nyaatamu; foon isaa tokko iyyuu manaa gad hin baasinaa. Lafee isaa keessaas tokko iyyuu hin cabsinaa."},{"book":"Baʼuu","chapter":"12","verse":"47","text":"Waldaan Israaʼel hundis ayyaana kana haa ayyaaneffatu."},{"book":"Baʼuu","chapter":"12","verse":"48","text":"“Ormi isin wajjin jiraatu yoo Faasiikaa Waaqayyoo ayyaanessuu barbaade inni dhiirota mana isaa jiraatan hunda dhagna haa qabu; ergasiis akkuma dhalataa biyyaatti ayyaanicha haa ayyaanessu. Dhiirri dhagna hin qabatin tokko iyyuu garuu hoolaa sana hin nyaatin."},{"book":"Baʼuu","chapter":"12","verse":"49","text":"Dhalataa biyyaatiifis taʼu orma isin gidduu jiraatuuf seerri tokkuma.”"},{"book":"Baʼuu","chapter":"12","verse":"50","text":"Israaʼeloonni hundis akkuma Waaqayyo Musee fi Aroonin ajaje sana godhan."},{"book":"Baʼuu","chapter":"12","verse":"51","text":"Waaqayyos gaafuma sana kutaa kutaa isaaniitiin Israaʼeloota biyya Gibxi keessaa baase."}]}