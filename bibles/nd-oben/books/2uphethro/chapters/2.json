{"data":[{"book":"2 UPhethro","chapter":"2","verse":"1","text":"Kodwa phakathi kwabantu kwakulabaphrofethi bamanga futhi, njengoba kuzakuba labafundisi bamanga phakathi kwenu. Ngasese bazangenisa inkolo yamanga echithayo, baze bamphike loThixo iNkosi yobukhosi eyabathengayo, bazilethele ukubhujiswa ngokuphangisa."},{"book":"2 UPhethro","chapter":"2","verse":"2","text":"Abanengi bazalandela izindlela zabo ezilihlazo benze lendlela yeqiniso idumazeke."},{"book":"2 UPhethro","chapter":"2","verse":"3","text":"Ngobugovu babo abafundisi laba bazakwenza inzuzo ngani ngezinganekwane zokuzibumbela. Ukulahlwa kwabo kubengamile, lokubhujiswa kwabo akuzange kukhohlakale."},{"book":"2 UPhethro","chapter":"2","verse":"4","text":"Ngoba nxa uNkulunkulu engaziyekelanga izingilosi ekwenzeni kwazo isono, kodwa wazisa egehena, wazifaka emigodini emnyama ukuba zigcinelwe ukwahlulelwa."},{"book":"2 UPhethro","chapter":"2","verse":"5","text":"Nxa engayekelanga umhlaba wasendulo lapho aletha khona uzamcolo ebantwini bawo ababengamesabi uNkulunkulu, kodwa wamvikela uNowa, umtshumayeli wokulunga, labanye abayisikhombisa."},{"book":"2 UPhethro","chapter":"2","verse":"6","text":"Nxa watshabalalisa amadolobho aseSodoma leGomora ngokuwatshisa aba ngumlotha, wawenza aba yisibonelo salokho okuzakwenzakala kwabangamesabiyo uNkulunkulu."},{"book":"2 UPhethro","chapter":"2","verse":"7","text":"Njalo nxa wahlenga uLothi, umuntu olungileyo, owayekhathazekile ngokuphila okungcolileyo kwabantu ababengelamthetho"},{"book":"2 UPhethro","chapter":"2","verse":"8","text":"(ngoba lowomuntu olungileyo, wayehlala phakathi kwabo insuku zonke, ehlutshwa emoyeni yizenzo zabo ezimbi ayezibona layezizwa)."},{"book":"2 UPhethro","chapter":"2","verse":"9","text":"Nxa lokhu kunjalo, uThixo uyakwazi ukuhlenga abantu abamesabayo ekulingweni kanye lokugcinela abangalunganga usuku lokwahlulela, eqhubeka ngokujeziswa kwabo."},{"book":"2 UPhethro","chapter":"2","verse":"10","text":"Lokhu kuliqiniso ikakhulu kulabo abalandela izinkanuko ezonakeleyo zenyama njalo beseyisa umthetho."},{"book":"2 UPhethro","chapter":"2","verse":"11","text":"ikanti lezingilosi, lanxa ziqinile njalo zilamandla amakhulu, kazizethesi macala ngokuhlambaza izidalwa ezinjalo phambi kukaThixo."},{"book":"2 UPhethro","chapter":"2","verse":"12","text":"Kodwa abantu laba bahlambaza ngezindaba abangaziqedisisiyo. Banjengezinyamazana ezinganakaniyo, izidalwa ezibuswa yimvelo, ezazalelwa ukubanjwa lokubulawa kuphela, labo njalo njengezilo bazabhubha."},{"book":"2 UPhethro","chapter":"2","verse":"13","text":"Bazaphindiselwa ngokubi ngenxa yokubi abakwenzileyo. Umcabango wabo ngenjabulo yikuminza emini libalele. Bayizixhwali lezoni, bezitika enjabulweni yabo besidla lani edilini."},{"book":"2 UPhethro","chapter":"2","verse":"14","text":"Ngamehlo agcwele ubufebe kabayekeli ukwenza isono; baxhwalisa abangaqinanga; bazingcitshi zobugovu, inzalo eqalekisiweyo!"},{"book":"2 UPhethro","chapter":"2","verse":"15","text":"Bayitshiyile indlela eqondileyo, baduka belandela indlela kaBhalamu indodana kaBheyori owayethanda inzuzo yobubi."},{"book":"2 UPhethro","chapter":"2","verse":"16","text":"Kodwa wakhuzwa ngezenzo zakhe ezimbi ngubabhemi, inyamazana eyisimungulu, eyakhuluma ngelizwi lomuntu yanqanda ukuphambana komphrofethi."},{"book":"2 UPhethro","chapter":"2","verse":"17","text":"Abantu laba bayimithombo engelamanzi lenkungu eqhutshwa yisiphepho. Ubumnyama obukhulu bugcinelwe bona."},{"book":"2 UPhethro","chapter":"2","verse":"18","text":"Ngoba bakhuluma amazwi okuzikhukhumeza ayize, njalo ngokulangatha izinkanuko zemizimba yabantu elesono, bahuga abantu abasanda kuphunyuka kulabo abahlala ekoneni."},{"book":"2 UPhethro","chapter":"2","verse":"19","text":"Babathembisa inkululeko, bona beyizigqili zobuxhwali, ngoba umuntu uyisigqili salokho okumbusayo."},{"book":"2 UPhethro","chapter":"2","verse":"20","text":"Nxa bebalekele ukonakala komhlaba ngokwazi iNkosi yethu loMsindisi uJesu Khristu baphinde bahitsheleke kukho behlulwe, isiphetho sabo sibi njalo siyesabeka kulasekuqaliseni kwabo."},{"book":"2 UPhethro","chapter":"2","verse":"21","text":"Kwakuzakuba ngcono kubo ukungayazi indlela yokulunga, kulokuthi sebeyazi bafulathele imilayo engcwele ababeyiphiwe."},{"book":"2 UPhethro","chapter":"2","verse":"22","text":"Izaga ziqinisile ngabo ukuthi: “Inja iyawabuyelela amahlanzo ayo,”2.22 Izaga 26.11 njalo ukuthi, “Ingulube egezisiweyo iyabuyela iyezibhixa edakeni.”"}]}