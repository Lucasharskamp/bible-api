{"data":[{"book":"ІСАІ","chapter":"1","verse":"1","text":"Уява Ісаі, сына Амосавага, якую ён бачыў пра Юдэю і Ерусалім, у дні Азіі Ёатама, Ахаза, Эзэкіі - цароў Юдэйскіх."},{"book":"ІСАІ","chapter":"1","verse":"2","text":"Слухайце, нябёсы, і ўважай, зямля; бо гаворыць Гасподзь: Я выхаваў і ўзвысіў сыноў, а яны ўзбунтаваліся супраць Мяне."},{"book":"ІСАІ","chapter":"1","verse":"3","text":"Вол ведае гаспадара свайго, і асёл ясьлі гаспадара свайго; а Ізраіль ня знае Мяне, народ Мой не разумее."},{"book":"ІСАІ","chapter":"1","verse":"4","text":"О, народзе грэшны, народзе пад цяжкімі беззаконьнямі, ліхадзейскае племя, сыны пагібельныя! Пакінулі Госпада, заняхаілі Сьвятога Ізраілевага, - павярнуліся назад."},{"book":"ІСАІ","chapter":"1","verse":"5","text":"Па чым вас біць яшчэ, калі далей жывяце ва ўпартасьці? Уся галава ў струпах, і ўсё сэрца струхлела."},{"book":"ІСАІ","chapter":"1","verse":"6","text":"Ад ступкоў да цемені няма на ім месца здаровага; струпы, плямы, гнойныя раны, неабмытыя і неперавязаныя, і алеем неразьмякчаныя."},{"book":"ІСАІ","chapter":"1","verse":"7","text":"Зямля ваша спустошана; гарады вашыя агнём спалены; палі вашыя на вашых вачах паядаюць чужынцы; усё запусьцела, быццам пасьля руйнаваньня чужынскага."},{"book":"ІСАІ","chapter":"1","verse":"8","text":"І засталася дачка Сіёна, як намёт у вінаградніку, як будан у гародзе, як абложаны горад."},{"book":"ІСАІ","chapter":"1","verse":"9","text":"Калі б Гасподзь Саваоф не пакінуў нам невялікае рэшты, дык мы былі б тое самае, што Садома, прыпадобніліся б да Гаморы."},{"book":"ІСАІ","chapter":"1","verse":"10","text":"Слухайце слова Гасподняе, князі Садомскія: уважай закону Бога нашага, народзе Гаморскі!"},{"book":"ІСАІ","chapter":"1","verse":"11","text":"Навошта Мне мноства ахвяраў вашых? кажа Гасподзь. Я перанасыціўся цэласпаленьнямі бараноў і тлушчам укормленага быдла; і крыві цялят, і ягнят, і казлоў не хачу."},{"book":"ІСАІ","chapter":"1","verse":"12","text":"Калі вы прыходзіце, каб зьявіцца перад аблічча Маё, хто патрабуе ад вас, каб вы тапталі падворкі Мае?"},{"book":"ІСАІ","chapter":"1","verse":"13","text":"Не насеце болей дарункаў марнотных; дым кадзільны агідны Мне; навамесяцаў і суботаў, сходаў сьвяточных трываць не магу: беззаконьне - і сьвяткаваньне!"},{"book":"ІСАІ","chapter":"1","verse":"14","text":"Навамесяцы вашыя і сьвяты вашыя ненавідзіць душа Мая; яны цяжкія Мне; Мне цяжка іх несьці."},{"book":"ІСАІ","chapter":"1","verse":"15","text":"І калі вы працягваеце рукі вашыя, Я заплюшчваю ад вас Мае вочы; і калі памнажаеце вы малітвы свае, Я ня чую: вашыя рукі ў крыві."},{"book":"ІСАІ","chapter":"1","verse":"16","text":"Абмыйцеся, ачысьціцеся; адвядзеце ліхія ўчынкі вашыя ад вачэй Маіх; перастаньце рабіць зло;"},{"book":"ІСАІ","chapter":"1","verse":"17","text":"навучэцеся рабіць дабро; шукайце праўды; ратуйце прыгнечанага; абараняйце сірату; заступайцеся за ўдаву."},{"book":"ІСАІ","chapter":"1","verse":"18","text":"Тады прыйдзеце, і рассудзім, кажа Гасподзь. Калі будуць грахі вашыя, як барвовае, - як сьнег адбялю; калі будуць чырвоныя, як пурпура, - як воўну адбялю."},{"book":"ІСАІ","chapter":"1","verse":"19","text":"Калі захочаце і паслухаецеся, дык есьцімеце даброты зямлі."},{"book":"ІСАІ","chapter":"1","verse":"20","text":"Калі ж адмовіцеся і будзеце ўпарціцца, дык меч зжарэ вас: бо вусны Гасподнія маўляюць."},{"book":"ІСАІ","chapter":"1","verse":"21","text":"Як зрабілася блудадзейкаю верная сталіца, поўная правасудзьдзя! Праўда жыла ў ёй, а цяпер забойцы."},{"book":"ІСАІ","chapter":"1","verse":"22","text":"Срэбра тваё зрабілася шлакам, віно тваё сапсавана вадою."},{"book":"ІСАІ","chapter":"1","verse":"23","text":"Князі твае - законаадступнікі і пасобнікі злодзеяў; усе яны любяць дарункі і ўгоньваюцца за грашыма; не бароняць сіраты, і гора ўдавы ня абыходзіць ім."},{"book":"ІСАІ","chapter":"1","verse":"24","text":"Таму кажа Гасподзь, Гасподзь Саваоф, Моцны Ізраілеў: о, Я ўсьцешу Сябе над супраціўцамі Маімі і адпомшчу ворагам Маім!"},{"book":"ІСАІ","chapter":"1","verse":"25","text":"І павярну на цябе руку Маю, і, як лугам, адчышчу зь цябе дамесак, і аддзялю ад цябе ўсё сьвінцовае"},{"book":"ІСАІ","chapter":"1","verse":"26","text":"і пастаўляцьму судзьдзяў табе, як раней, і радцаў, як напачатку; тады будуць казаць пра цябе: «горад праўды, сталіца веры»."},{"book":"ІСАІ","chapter":"1","verse":"27","text":"Сіён уратуецца правасудзьдзем, і навернутыя сыны яго - справядлівасьцю."},{"book":"ІСАІ","chapter":"1","verse":"28","text":"А ўсім адступнікам і грэшнікам - пагібель, і тыя, што пакінулі Госпада, вынішчацца."},{"book":"ІСАІ","chapter":"1","verse":"29","text":"Яны будуць пасаромленыя за дубровы, якіх вы так прагнулі, і брыдка ім будзе за сады, якія вам так панадныя."},{"book":"ІСАІ","chapter":"1","verse":"30","text":"Бо вы будзеце, як дуб, зь якога лісьце апала, і як сад, у якім няма вады."},{"book":"ІСАІ","chapter":"1","verse":"31","text":"І моцны будзе ашмоцьцем, і дзея ягоная - іскраю; і будуць паліцца разам, - і ніхто не патушыць."}]}