{"data":[{"book":"2 AmaKhosi","chapter":"16","verse":"1","text":"Ngomnyaka wetshumi lesikhombisa kaPhekha indodana kaRemaliya, u-Ahazi indodana kaJothamu inkosi yakoJuda waqalisa ukubusa."},{"book":"2 AmaKhosi","chapter":"16","verse":"2","text":"U-Ahazi wayeleminyaka engamatshumi amabili esiba yinkosi, yena wabusa eJerusalema okweminyaka elitshumi lesithupha. Wayengafanani loyise uDavida, ngoba kazange enze ukulunga phambi kukaThixo."},{"book":"2 AmaKhosi","chapter":"16","verse":"3","text":"Wahamba ngezindlela zamakhosi ako-Israyeli waze wenza umnikelo wokutshiswa ngendodana yakhe, elandela izindlela zezizwe ezingamanyala uThixo ayezixotshe abako-Israyeli bengakangeni kulelolizwe."},{"book":"2 AmaKhosi","chapter":"16","verse":"4","text":"Wanikela imihlatshelo njalo watshisa impepha ezindaweni zokukhonzela phezu kwamaqaqa langaphansi kwazo zonke izihlahla eziyizithingithingi."},{"book":"2 AmaKhosi","chapter":"16","verse":"5","text":"Ngakho uRezini inkosi yama-Aramu kanye loPhekha indodana kaRemaliya inkosi yako-Israyeli basuka bayahlasela iJerusalema bavimbezela u-Ahazi, kodwa abazange bamehlule."},{"book":"2 AmaKhosi","chapter":"16","verse":"6","text":"Ngalesosikhathi, uRezini inkosi yase-Aramu, wahluthuna i-Elathi wayibuyisela kuma-Aramu ngokududula abantu bakoJuda. Ama-Edomi ahle angena e-Elathi ahlala khona kuze kube lamuhla."},{"book":"2 AmaKhosi","chapter":"16","verse":"7","text":"U-Ahazi wathuma izithunywa ukuthi ziyekuthi kuThigilathi-Philesa inkosi yase-Asiriya, “Ngiyinceku yakho lesichaka. Woza uzongikhulula esandleni senkosi yase-Aramu lasesandleni senkosi yako-Israyeli, amakhosi angihlaselayo.”"},{"book":"2 AmaKhosi","chapter":"16","verse":"8","text":"Ngakho u-Ahazi wathatha isiliva legolide elafunyanwa ethempelini likaThixo lasezindlini zenotho zesigodlweni senkosi wakuthumela kwaba yisipho senkosi yase-Asiriya."},{"book":"2 AmaKhosi","chapter":"16","verse":"9","text":"Inkosi yase-Asiriya yahle yamhlomulela ngokuhlasela iDamaseko yayithumba. Yakhupha ababehlala khona yabaxotshela eKhiri njalo uRezini yahle yambulala."},{"book":"2 AmaKhosi","chapter":"16","verse":"10","text":"Ngakho inkosi u-Ahazi yasisiya eDamaseko ukuze ibonane loThigilathi-Philesa inkosi yase-Asiriya. Yabona i-alithari eDamaseko yasithumela umdwebo walelo alithare ku-Uriya umphristi lengcazelo egcweleyo yokwakhiwa."},{"book":"2 AmaKhosi","chapter":"16","verse":"11","text":"Ngakho u-Uriya umphristi wasesakha i-alithari ngomdwebo owawuvela enkosini u-Ahazi eDamaseko waliqeda inkosi u-Ahazi ingakaphenduki."},{"book":"2 AmaKhosi","chapter":"16","verse":"12","text":"Inkosi ithe isivela eDamaseko yabona i-alithari yahle yayanikela kulo."},{"book":"2 AmaKhosi","chapter":"16","verse":"13","text":"Inkosi yanikela umnikelo wokutshiswa lomnikelo wamabele, yathela okunathwayo komnikelo, yachela igazi lomnikelo wobudlelwano e-alithareni."},{"book":"2 AmaKhosi","chapter":"16","verse":"14","text":"I-alithari lethusi elalimi phambi kukaThixo yaliletha livela ngaphambili ethempelini, phakathi kwe-alithari elitsha lethempeli likaThixo, yalifaka ngenyakatho ye-alithare elitsha."},{"book":"2 AmaKhosi","chapter":"16","verse":"15","text":"Inkosi u-Ahazi yasilaya u-Uriya umphristi yathi, “Phezu kwe-alithari elikhulu elitsha, nikela umnikelo wokutshiswa wekuseni kuthi ntambama kube ngumnikelo wamabele, lomnikelo wabantu bonke elizweni, lomnikelo wabo wonke wamabele kanye lowokunathwayo. Chela i-alithari ngalo lonke igazi leminikelo yokutshiswa kanye lemihlatshelo. Kodwa ngizasebenzisa i-alithari lethusi ukucela iziqondiso.”"},{"book":"2 AmaKhosi","chapter":"16","verse":"16","text":"Ngakho u-Uriya umphristi wenza njengokulaywa kwakhe yinkosi u-Ahazi."},{"book":"2 AmaKhosi","chapter":"16","verse":"17","text":"Inkosi u-Ahazi yasusa izinsimbi zenqodlana lemiganu phezulu, yethula uLwandle phezu kwenkabi zethusi ezazingaphansi kwalo, yalubeka phezu kwesisekelo selitshe."},{"book":"2 AmaKhosi","chapter":"16","verse":"18","text":"Yasusa isembeso seSabatha esasakhiwe ethempelini, yavala intuba yokungena inkosi eyayiphandle kwethempeli likaThixo, ivumela okwakufunwa yinkosi yase-Asiriya."},{"book":"2 AmaKhosi","chapter":"16","verse":"19","text":"Ezinye izehlakalo ngombuso ka-Ahazi, kanye lokunye akwenzayo, akulotshwanga egwalweni lwembali yamakhosi akoJuda na?"},{"book":"2 AmaKhosi","chapter":"16","verse":"20","text":"U-Ahazi waya ekuphumuleni kubokhokho bakhe eMzini kaDavida. UHezekhiya indodana yakhe yathatha ubukhosi."}]}