{"data":[{"book":"Luka","chapter":"1","verse":"1","text":"Andũ aingĩ nĩmarĩkĩtie kwandĩka ũhoro wa maũndũ marĩa mahingĩtio gatagatĩ-inĩ gaitũ,"},{"book":"Luka","chapter":"1","verse":"2","text":"o ta ũrĩa twaheirwo ũhoro wamo nĩ arĩa meyoneire maũndũ macio kuuma o kĩambĩrĩria marĩ aira na ndungata cia ũhoro ũcio."},{"book":"Luka","chapter":"1","verse":"3","text":"Nĩ ũndũ ũcio, tondũ niĩ mwene nĩnduĩrĩtie maũndũ macio mothe wega kuuma kĩambĩrĩria-rĩ, ngakĩona arĩ wega o na niĩ ngwandĩkĩre mũtaratara mwega wa maũndũ macio, wee mũnene mũgaathe Theofilo,"},{"book":"Luka","chapter":"1","verse":"4","text":"nĩgeetha ũmenye na ma maũndũ marĩa warutirwo."},{"book":"Luka","chapter":"1","verse":"5","text":"Na rĩrĩ, hĩndĩ ĩrĩa Herode aarĩ mũthamaki wa Judea, nĩ kwarĩ mũthĩnjĩri-Ngai wetagwo Zakaria, warĩ wa gĩkundi kĩa athĩnjĩri-Ngai kĩa Abija; mũtumia wake eetagwo Elizabethi na aarĩ wa rũciaro rwa Harũni."},{"book":"Luka","chapter":"1","verse":"6","text":"O eerĩ maarĩ arũngĩrĩru maitho-inĩ ma Ngai, na nĩmathĩkagĩra maathani ma Mwathani na mawatho mothe matarĩ na ũcuuke."},{"book":"Luka","chapter":"1","verse":"7","text":"Nao matiarĩ na twana tondũ Elizabethi aarĩ thaata; na eerĩ maarĩ akũrũ mũno."},{"book":"Luka","chapter":"1","verse":"8","text":"Na rĩrĩ, mũthenya ũmwe Zakaria nĩarutaga wĩra wa mũthĩnjĩri-Ngai arĩ mbere ya Ngai, tondũ rĩarĩ ihinda rĩa gĩkundi gĩake gũtungata-rĩ,"},{"book":"Luka","chapter":"1","verse":"9","text":"nĩathuurirwo na njĩra ya gũcuukĩrwo mĩtĩ, kũringana na mũtugo wa ũthĩnjĩri-Ngai, athiĩ thĩinĩ wa hekarũ ya Mwathani agacine ũbumba."},{"book":"Luka","chapter":"1","verse":"10","text":"Na rĩrĩa ihinda rĩa gũcina ũbumba rĩakinyire, kĩrĩndĩ gĩothe kĩrĩa kĩonganĩte nĩ ũndũ wa kũhooya, nĩ kĩahooyagĩra na kũu nja."},{"book":"Luka","chapter":"1","verse":"11","text":"Hĩndĩ ĩyo mũraika wa Mwathani akiumĩrĩra Zakaria, na akĩrũgama mwena wa ũrĩo wa kĩgongona kĩrĩa gĩa gũcinĩra ũbumba."},{"book":"Luka","chapter":"1","verse":"12","text":"Rĩrĩa Zakaria aamuonire, akĩhahũka na akĩiyũrwo nĩ guoya."},{"book":"Luka","chapter":"1","verse":"13","text":"No mũraika ũcio akĩmwĩra atĩrĩ: “Zakaria, tiga gwĩtigĩra; mahooya maku nĩmaiguĩtwo. Mũtumia waku Elizabethi nĩagagũciarĩra mwana wa kahĩĩ, nawe nĩũkamũtua Johana."},{"book":"Luka","chapter":"1","verse":"14","text":"Nĩũgakena na ũcanjamũke, nĩ ũndũ wake na andũ aingĩ nĩmagakenio nĩgũciarwo gwake,"},{"book":"Luka","chapter":"1","verse":"15","text":"nĩgũkorwo nĩagatuĩka mũndũ mũnene maitho-inĩ ma Mwathani. Ndarĩ hĩndĩ akaanyua ndibei o na kana kĩndũ o kĩngĩ kĩgagatu kĩngĩtũma mũndũ arĩĩo, na nĩakaiyũrwo nĩ Roho Mũtheru kuuma o gũciarwo gwake."},{"book":"Luka","chapter":"1","verse":"16","text":"Nake nĩakagarũra andũ aingĩ a Isiraeli macookerere Mwathani Ngai wao."},{"book":"Luka","chapter":"1","verse":"17","text":"Na nĩagathiĩ mbere ya Mwathani arĩ na roho na hinya wa Elija, nĩguo agarũre ngoro cia maithe mendane na ciana ciao, nao arĩa aremi amagarũre magĩe na ũũgĩ wa andũ arĩa athingu, nĩgeetha ahaarĩrie andũ mahote gweterera Mwathani.”"},{"book":"Luka","chapter":"1","verse":"18","text":"Zakaria akĩũria mũraika ũcio atĩrĩ, “Ingĩmenya ma ya ũhoro ũcio atĩa? Niĩ ndĩ mũthuuri mũkũrũ o na mũtumia wakwa arĩ na mĩaka mĩingĩ.”"},{"book":"Luka","chapter":"1","verse":"19","text":"Mũraika ũcio akĩmũcookeria atĩrĩ, “Niĩ nĩ niĩ Gaburieli, ũrĩa ũrũgamaga mbere ya Ngai, na nĩ gũtũmwo ndũmĩtwo ngwarĩrie na ngwĩre ũhoro ũyũ mwega."},{"book":"Luka","chapter":"1","verse":"20","text":"Na rĩu nĩũgũkira ũremwo nĩ kwaria nginya mũthenya ũrĩa ũndũ ũcio ũkaahinga, tondũ ndũnetĩkia ciugo ciakwa, o icio ikaahinga ihinda rĩrĩa rĩagĩrĩire rĩakinya.”"},{"book":"Luka","chapter":"1","verse":"21","text":"Hĩndĩ ĩyo yothe, andũ nĩmetereire Zakaria na makarigagwo nĩ kĩrĩa gĩatũmĩte aikare mũno ũguo thĩinĩ wa hekarũ.1:21 Andũ meetereire Zakaria oime Handũ-harĩa-Hatheru oke amarathime na kĩrathimo kĩa Harũni kĩrĩa kĩrĩ Ndar 6:24-26."},{"book":"Luka","chapter":"1","verse":"22","text":"Rĩrĩa oimire, ndaigana kũhota kũmaarĩria; magĩkĩmenya atĩ nĩonete kĩoneki arĩ thĩinĩ wa hekarũ, nĩgũkorwo no kũmaheneria aamahenagĩria na guoko, agĩikara o ũguo atekũhota kwaria."},{"book":"Luka","chapter":"1","verse":"23","text":"Rĩrĩa ihinda rĩake rĩa gũtungata1:23 Mũthĩnjĩri-Ngai aatungataga hekarũ-inĩ kiumia kĩmwe harĩ mĩeri ĩtandatũ, nĩ kuuga maita meerĩ harĩ mwaka ũmwe. rĩathirire-rĩ, akĩinũka gwake mũciĩ."},{"book":"Luka","chapter":"1","verse":"24","text":"Thuutha ũcio Elizabethi mũtumia wake akĩgĩa nda, na handũ ha mĩeri ĩtano agĩikara ehithĩte."},{"book":"Luka","chapter":"1","verse":"25","text":"Akiuga atĩrĩ, “Nĩ Mwathani ũnjĩkĩire ũũ. Matukũ-inĩ maya nĩanjĩkĩte wega na akanjehereria thoni cia kũmenwo nĩ andũ.”"},{"book":"Luka","chapter":"1","verse":"26","text":"Naguo mweri wa ĩtandatũ wa Elizabethi gũkorwo arĩ na nda-rĩ, Ngai nĩatũmire mũraika Gaburieli athiĩ Nazarethi itũũra rĩarĩ kũu Galili,"},{"book":"Luka","chapter":"1","verse":"27","text":"akĩmũtũma kũrĩ mũirĩtu gathirange worĩtio nĩ mũndũ wetagwo Jusufu, wa rũciaro rwa Daudi. Mũirĩtu ũcio gathirange eetagwo Mariamu."},{"book":"Luka","chapter":"1","verse":"28","text":"Mũraika ũcio akĩmuumĩrĩra, akĩmwĩra atĩrĩ, “Nĩndakũgeithia, wee ũrathimĩtwo mũno! Mwathani arĩ hamwe nawe.”"},{"book":"Luka","chapter":"1","verse":"29","text":"Nake Mariamu agĩthĩĩnĩka mũno nĩ ũndũ ũcio, na akĩgega akĩrigwo nĩ ũhoro wa ngeithi icio."},{"book":"Luka","chapter":"1","verse":"30","text":"Nowe mũraika ũcio akĩmwĩra atĩrĩ, “Mariamu tiga gwĩtigĩra, nĩgũkorwo nĩũkinyĩirwo nĩ wega wa Ngai."},{"book":"Luka","chapter":"1","verse":"31","text":"Nawe nĩũkũgĩa nda na nĩũgaaciara mwana wa kahĩĩ, nawe nĩũkamũtua Jesũ."},{"book":"Luka","chapter":"1","verse":"32","text":"Nake nĩagatuĩka mũnene na ageetagwo Mũrũ-wa-Ũrĩa-ũrĩ-Igũrũ-Mũno. Mwathani Ngai nĩakamũhe gĩtĩ kĩa ũnene kĩrĩa gĩa ithe Daudi,"},{"book":"Luka","chapter":"1","verse":"33","text":"nake nĩagathamakĩra nyũmba ya Jakubu nginya tene; ũthamaki wake ndũgaathira o na rĩ.”"},{"book":"Luka","chapter":"1","verse":"34","text":"Mariamu akĩũria mũraika ũcio atĩrĩ, “Ũndũ ũyũ ũngĩhoteka atĩa, kuona atĩ ndĩ o mũirĩtu gathirange?”"},{"book":"Luka","chapter":"1","verse":"35","text":"Nake mũraika ũcio akĩmũcookeria, akĩmwĩra atĩrĩ, “Roho Mũtheru nĩagooka igũrũ rĩaku naguo hinya wa Ũrĩa-ũrĩ-Igũrũ-Mũno nĩũgakũhumbĩra, nĩ ũndũ ũcio mwana ũrĩa ũgaaciarwo nĩ mũtheru na ageetagwo Mũrũ wa Ngai."},{"book":"Luka","chapter":"1","verse":"36","text":"O na Elizabethi, ũrĩa wa mbarĩ cianyu, o nake nĩekũgĩa kaana arĩ mũkũrũ, o ũcio weragwo atĩ nĩ thaata, nĩgũkorwo rĩu arĩ na nda ya mĩeri ĩtandatũ."},{"book":"Luka","chapter":"1","verse":"37","text":"Nĩgũkorwo gũtirĩ ũndũ ũngĩrema Ngai.”"},{"book":"Luka","chapter":"1","verse":"38","text":"Nake Mariamu akĩmũcookeria atĩrĩ, “Niĩ ndĩ ndungata ya Mwathani. Ndĩrogĩĩkwo o ta ũguo woiga.” Hĩndĩ ĩyo mũraika akĩmũtiga agĩthiĩ."},{"book":"Luka","chapter":"1","verse":"39","text":"Matukũ-inĩ o ro macio, Mariamu akĩĩhaarĩria, agĩthiĩ ahiũhĩte nginya itũũra rĩarĩ bũrũri ũrĩa ũrĩ irĩma wa Judea,"},{"book":"Luka","chapter":"1","verse":"40","text":"agĩtoonya mũciĩ gwa Zakaria, na akĩgeithia Elizabethi."},{"book":"Luka","chapter":"1","verse":"41","text":"Rĩrĩa Elizabethi aiguire ngeithi cia Mariamu-rĩ, kaana gake gakĩambarara karĩ nda yake, nake Elizabethi akĩiyũrwo nĩ Roho Mũtheru."},{"book":"Luka","chapter":"1","verse":"42","text":"Akĩanĩrĩra na mũgambo mũnene, akiuga atĩrĩ, “Wee wĩ mũrathime gatagatĩ ka atumia othe, nako kaana karĩa ũgaaciara nĩkarathime!"},{"book":"Luka","chapter":"1","verse":"43","text":"No nĩ kĩĩ gĩtũmĩte njĩkwo wega ũũ, atĩ nyina wa Mwathani wakwa no ooke kũnjeerera?"},{"book":"Luka","chapter":"1","verse":"44","text":"Ndaigua mũgambo wa ngeithi ciaku wakinya matũ-inĩ makwa, nako kaana karĩa karĩ nda yakwa kambarara nĩ ũndũ wa gũkena."},{"book":"Luka","chapter":"1","verse":"45","text":"Kũrathimwo-rĩ, nĩ mũndũ ũcio wĩtĩkĩtie atĩ maũndũ marĩa Mwathani amwĩrĩte nĩmakahingio!”"},{"book":"Luka","chapter":"1","verse":"46","text":"Nake Mariamu akiuga atĩrĩ:"},{"book":"Luka","chapter":"1","verse":"47","text":"naguo roho wakwa nĩũrakenera Ngai Mũhonokia wakwa,"},{"book":"Luka","chapter":"1","verse":"48","text":"nĩgũkorwo nĩaririkanĩte"},{"book":"Luka","chapter":"1","verse":"49","text":"nĩgũkorwo Ũcio ũrĩ Hinya nĩanjĩkĩire maũndũ manene,"},{"book":"Luka","chapter":"1","verse":"50","text":"Tha ciake nĩikinyagĩra arĩa mamwĩtigagĩra,"},{"book":"Luka","chapter":"1","verse":"51","text":"Nĩekĩte maũndũ ma hinya na guoko gwake;"},{"book":"Luka","chapter":"1","verse":"52","text":"Nĩaharũrũkĩtie aathani kuuma itĩ-inĩ ciao cia ũnene,"},{"book":"Luka","chapter":"1","verse":"53","text":"Nĩahũũnĩtie arĩa ahũtu na maũndũ mega,"},{"book":"Luka","chapter":"1","verse":"54","text":"Nĩateithĩtie Isiraeli ndungata yake,"},{"book":"Luka","chapter":"1","verse":"55","text":"o ta ũrĩa eerire maithe maitũ,"},{"book":"Luka","chapter":"1","verse":"56","text":"Nake Mariamu agĩikara na Elizabethi ta mĩeri ĩtatũ, agĩcooka akĩinũka kwao."},{"book":"Luka","chapter":"1","verse":"57","text":"Na rĩrĩ, ihinda rĩa Elizabethi rĩakinya rĩa gũciara, agĩciara kahĩĩ."},{"book":"Luka","chapter":"1","verse":"58","text":"Andũ a itũũra rĩake na a mbarĩ ciao makĩigua atĩ Mwathani nĩakĩrĩrĩirie kũmũiguĩra tha, nao magĩkena hamwe nake."},{"book":"Luka","chapter":"1","verse":"59","text":"Mũthenya wa ĩnana wakinya, magĩũka nĩguo maruithie kaana kau, nao meendaga gũgatua Zakaria o ta ũrĩa ithe eetagwo,"},{"book":"Luka","chapter":"1","verse":"60","text":"no nyina akĩaria, akiuga atĩrĩ, “Aca! Gegwĩtwo Johana.”"},{"book":"Luka","chapter":"1","verse":"61","text":"Nao andũ makĩmwĩra atĩrĩ, “Gũtirĩ mũndũ wa mbarĩ cianyu wĩtagwo rĩĩtwa rĩu!”"},{"book":"Luka","chapter":"1","verse":"62","text":"Nao makĩũria ithe ũrĩa angĩenda gatuuo na ũndũ wa kũmũheneria na moko."},{"book":"Luka","chapter":"1","verse":"63","text":"Akĩmeetia kahengere ga kwandĩkwo, nake akĩandĩka atĩrĩ, “Rĩĩtwa rĩako nĩ Johana.” Naguo ũndũ ũcio ũkĩgegia andũ othe."},{"book":"Luka","chapter":"1","verse":"64","text":"O hĩndĩ ĩyo akĩhingũka kanua, naruo rũrĩmĩ rwake rũkĩregera, akĩambĩrĩria kwaria, akĩgooca Ngai."},{"book":"Luka","chapter":"1","verse":"65","text":"Nao andũ othe a itũũra makĩiyũrwo nĩ guoya, makaaragia ũhoro wa maũndũ macio mothe, namo makĩhunja bũrũri-inĩ ũcio wothe wa irĩma wa Judea."},{"book":"Luka","chapter":"1","verse":"66","text":"Nao arĩa othe maiguire ũhoro ũcio makĩgegio nĩguo makĩũria atĩrĩ, “Kaĩ kaana gaka gagaatuĩka ũ? Nĩgũkorwo guoko kwa Mwathani kwarĩ hamwe nako.”"},{"book":"Luka","chapter":"1","verse":"67","text":"Nake ithe Zakaria akĩiyũrwo nĩ Roho Mũtheru, akĩratha ũhoro, akiuga atĩrĩ,"},{"book":"Luka","chapter":"1","verse":"68","text":"“Mwathani Ngai wa Isiraeli arogoocwo,"},{"book":"Luka","chapter":"1","verse":"69","text":"Nĩatwambararĩirie rũhĩa rwa ũhonokio"},{"book":"Luka","chapter":"1","verse":"70","text":"(o ta ũrĩa aarĩtie matukũ ma tene na tũnua twa anabii ake atheru),"},{"book":"Luka","chapter":"1","verse":"71","text":"rwa gũtũhonokia kuuma kũrĩ thũ ciitũ,"},{"book":"Luka","chapter":"1","verse":"72","text":"nĩguo aiguĩre maithe maitũ tha,"},{"book":"Luka","chapter":"1","verse":"73","text":"o mwĩhĩtwa ũrĩa eehĩtĩire ithe witũ Iburahĩmu:"},{"book":"Luka","chapter":"1","verse":"74","text":"atĩ nĩagatũhonokia kuuma guoko-inĩ gwa thũ ciitũ,"},{"book":"Luka","chapter":"1","verse":"75","text":"tũrĩ atheru na athingu mbere yake matukũ-inĩ maitũ mothe."},{"book":"Luka","chapter":"1","verse":"76","text":"“O nawe, kaana gakwa, nĩũgetagwo mũnabii wa Ũrĩa-ũrĩ-Igũrũ-Mũno;"},{"book":"Luka","chapter":"1","verse":"77","text":"na ũmenyithie andũ ake ũhoro wa ũhonokio"},{"book":"Luka","chapter":"1","verse":"78","text":"na tondũ wa tha nyingĩ cia Ngai witũ,"},{"book":"Luka","chapter":"1","verse":"79","text":"nĩgeetha rĩarĩre arĩa matũũraga nduma-inĩ,"},{"book":"Luka","chapter":"1","verse":"80","text":"Nako kaana kau gagĩkũra, na gakĩgĩa hinya roho-inĩ wako; nake agĩtũũra werũ-inĩ nginya hĩndĩ ĩrĩa eyumĩririe kũrĩ andũ a Isiraeli."}]}