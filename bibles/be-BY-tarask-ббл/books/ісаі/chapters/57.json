{"data":[{"book":"ІСАІ","chapter":"57","verse":"1","text":"Праведнік памірае, і ніхто не бярэ гэтага да сэрца; і мужоў пабожных забіраюць зь зямлі, і ніхто не падумае, што праведніка забіраюць ад ліха."},{"book":"ІСАІ","chapter":"57","verse":"2","text":"Ён адыходзіць да спакою; тыя, што ходзяць простаю дарогаю, будуць пакоіцца на ложках сваіх."},{"book":"ІСАІ","chapter":"57","verse":"3","text":"Але падыдзеце сюды, вы, сыны чарадзейкі, семя пералюбніка і распусьніцы."},{"book":"ІСАІ","chapter":"57","verse":"4","text":"З каго вы глум чыніце? супроць каго разьзяўляеце рот, высалопваеце язык? ці ня дзеці вы злачынства, семя падману?"},{"book":"ІСАІ","chapter":"57","verse":"5","text":"распаляныя пажадаю да ідалаў пад кожным галінастым дрэвам, гартавальнікі дзяцей каля ручаёў, у расколінах скал?"},{"book":"ІСАІ","chapter":"57","verse":"6","text":"У гладкіх камянях ручаёў доля твая; яны, яны - доля твая; ім ты робіш паліваньні і прыносіш ахвяры: ці ж магу Я быць задаволены гэтым?"},{"book":"ІСАІ","chapter":"57","verse":"7","text":"На высокай і выноснай гары ты ставіш ложак твой і туды ўзыходзіш прыносіць ахвяру."},{"book":"ІСАІ","chapter":"57","verse":"8","text":"За дзьвярыма і за вушакамі ставіш помнікі твае, бо: адвярнуўшыся ад Мяне, ты агаляешся і ўзыходзіш; расхінаеш ложак твой і дамаўляешся з тымі зь іх, зь якімі любіш ляжаць, - вышукваеш месца."},{"book":"ІСАІ","chapter":"57","verse":"9","text":"Ты хадзіла таксама да цара з пахучаю масьцю і памнажала масьці твае, і далёка пасылала паслоў тваіх і прыніжалася да апраметнай."},{"book":"ІСАІ","chapter":"57","verse":"10","text":"Ад доўгай дарогі тваёй стамлялася, але не казала «надзея страчана!», усё яшчэ знаходзіла жывасьць у руцэ тваёй і таму не адчувала паслабкі."},{"book":"ІСАІ","chapter":"57","verse":"11","text":"Каго ж ты спалохалася і збаялася, што зрабілася нявернаю і Мяне перастала памятаць і захоўваць у тваім сэрцы? ці не таму, што Я маўчаў, і пры тым доўга, ты перастала баяцца Мяне?"},{"book":"ІСАІ","chapter":"57","verse":"12","text":"Я пакажу праўду тваю і ўчынкі твае, - і яны будуць не на карысьць табе."},{"book":"ІСАІ","chapter":"57","verse":"13","text":"Калі ты будзеш галасіць, ці ўратуе цябе зборня твая? - усіх іх зьнясе вецер, разьнясе подых; і хто спадзяецца на Мяне, той успадкуе зямлю, і будзе валодаць сьвятою гарою Маёю."},{"book":"ІСАІ","chapter":"57","verse":"14","text":"І сказаў: падымайце, падымайце, раўняйце дарогу, прымайце перашкоды са шляху народа Майго."},{"book":"ІСАІ","chapter":"57","verse":"15","text":"Бо так кажа Высокі і Ўзьнесены, вечна Жывы, - Сьвяты імя Яго: Я жыву на вышыні нябёсаў і ў сьвяцілішчы, і гэтак сама з уціснутымі і ўпакоранымі духам, каб ажыўляць дух упакораных і ажыўляць сэрцы ўціснутых."},{"book":"ІСАІ","chapter":"57","verse":"16","text":"Бо ня вечна буду Я весьці цяжбіну і не да канца гневацца; інакш зьняможацца перада Мною дух і ўсякае дыханьне, Мною створанае."},{"book":"ІСАІ","chapter":"57","verse":"17","text":"За грэх карысталюбнасьці яго Я гневаўся і пабіваў яго, хаваў твар і абураўся; але ён адвярнуўшыся пайшоў па дарозе свайго сэрца."},{"book":"ІСАІ","chapter":"57","verse":"18","text":"Я бачыў шляхі яго і ацалю яго, і буду вадзіць яго і суцяшаць яго і гаротнікаў ягоных."},{"book":"ІСАІ","chapter":"57","verse":"19","text":"Я стрымаю слова: спакой, спакой далёкаму і блізкаму, кажа Гасподзь, і ацалю яго."},{"book":"ІСАІ","chapter":"57","verse":"20","text":"А бязбожныя - як мора ўсхваляванае, якое ня можа супакоіцца, і воды якога выкідаюць глей і бруд."},{"book":"ІСАІ","chapter":"57","verse":"21","text":"Няма спакою бязбожным, кажа Бог мой."}]}