{"data":[{"book":"1 Koningen","chapter":"4","verse":"1","text":"Koning Salomon heerste over heel Israël."},{"book":"1 Koningen","chapter":"4","verse":"2","text":"Dit waren zijn rijksgroten: Azarjáhoe, de zoon van Sadok, was priester;"},{"book":"1 Koningen","chapter":"4","verse":"3","text":"Elichóref en Achi-ja, de zonen van Sjisja, waren geheimschrijvers; Jehosjafat, de zoon van Achiloed, was kanselier;"},{"book":"1 Koningen","chapter":"4","verse":"4","text":"Benajáhoe, de zoon van Jehojada, was legeroverste;"},{"book":"1 Koningen","chapter":"4","verse":"5","text":"Azarjáhoe, de zoon van Natan, was opperlandvoogd; Zaboed, de zoon van Natan, was koninklijk raadsman;"},{"book":"1 Koningen","chapter":"4","verse":"6","text":"Achisjar was hofmeester, en Adoniram, de zoon van Abda, was leider van de herendiensten."},{"book":"1 Koningen","chapter":"4","verse":"7","text":"Bovendien had Salomon twaalf landvoogden over geheel Israël, die den koning en zijn hof van alles moesten voorzien; één maand in het jaar moest ieder van hen daarvoor zorgen."},{"book":"1 Koningen","chapter":"4","verse":"8","text":"Hun namen waren: De zoon van Choer in het gebergte van Efraïm."},{"book":"1 Koningen","chapter":"4","verse":"9","text":"De zoon van Déker te Makas, Sjaälbim, Bet-Sjémesj, Elon en Bet-Chanan."},{"book":"1 Koningen","chapter":"4","verse":"10","text":"De zoon van Chésed te Aroebbot; tot zijn gebied behoorde Soko en het hele land van Chéfer."},{"book":"1 Koningen","chapter":"4","verse":"11","text":"De zoon van Abinadab over het hele heuvelland van Dor; hij had Tafat, een dochter van Salomon, tot vrouw."},{"book":"1 Koningen","chapter":"4","verse":"12","text":"Baäna, de zoon van Achiloed, over Taänak, Megiddo en geheel Bet-Sjean, dat bij Sartana ligt; dus het gebied beneden Jizreël van Bet-Sjean af tot Abel-Mechola, tot nog voorbij Jokmeam."},{"book":"1 Koningen","chapter":"4","verse":"13","text":"De zoon van Géber over Ramot in Gilad; tot zijn gebied behoorde de kampementen van Jaïr. De zoon van Manasse over Gilad en de landstreek Argob in Basjan; over zestig grote steden met muren en koperen sluitbomen."},{"book":"1 Koningen","chapter":"4","verse":"14","text":"Achinadab, de zoon van Iddo, over Machanáim."},{"book":"1 Koningen","chapter":"4","verse":"15","text":"Achimáas in Neftali; ook hij had een dochter van Salomon, Basemat, tot vrouw genomen."},{"book":"1 Koningen","chapter":"4","verse":"16","text":"Baäna, de zoon van Choesjai, over Aser en Bealot."},{"book":"1 Koningen","chapter":"4","verse":"17","text":"Jehosjafat, de zoon van Paróeach, over Issakar."},{"book":"1 Koningen","chapter":"4","verse":"18","text":"Sjimi de zoon van Ela, over Benjamin."},{"book":"1 Koningen","chapter":"4","verse":"19","text":"Géber, de zoon van Oeri, over het land van Gilad, het land van Sichon, den koning der Amorieten, en dat van Og, den koning van Basjan. En er was één landvoogd in het land van Juda."},{"book":"1 Koningen","chapter":"4","verse":"20","text":"Juda en Israël waren talrijk als het zand aan de zee; zij aten en dronken en waren vrolijk."},{"book":"1 Koningen","chapter":"4","verse":"21","text":"Want Salomon heerste over al de koninkrijken van de Rivier af tot aan het land der Filistijnen en tot aan de grens van Egypte; zij brachten Salomon schatting en waren hem onderdanig, zolang hij leefde."},{"book":"1 Koningen","chapter":"4","verse":"22","text":"De mondbehoefte van Salomon, voor één dag, bedroeg dertig kor bloem en zestig kor meel,"},{"book":"1 Koningen","chapter":"4","verse":"23","text":"tien vetgemeste en twintig gewone runderen en honderd schapen, behalve de reeën, gazellen, herten en het gemeste pluimvee."},{"book":"1 Koningen","chapter":"4","verse":"24","text":"En daar hij het hele gebied aan deze zijde van de Rivier, van Tifsach tot Gaza toe, met al de koningen van dat gebied in bedwang hield, had hij vrede aan alle kanten,"},{"book":"1 Koningen","chapter":"4","verse":"25","text":"en zaten zowel de Judeërs als de Israëlieten, van Dan tot Beër-Sjéba, onbezorgd onder hun wijnstok en hun vijgeboom, zolang Salomon leefde."},{"book":"1 Koningen","chapter":"4","verse":"26","text":"Bovendien had Salomon vier duizend span paarden voor zijn strijdwagens en twaalfduizend rijpaarden."},{"book":"1 Koningen","chapter":"4","verse":"27","text":"Genoemde landvoogden nu voorzagen, ieder gedurende een maand, koning Salomon en allen, die aan de koninklijke tafel aanzaten van het benodigde, en zorgden er voor, dat niets ontbrak."},{"book":"1 Koningen","chapter":"4","verse":"28","text":"Het gerst en het stro voor de rij- en wagenpaarden brachten zij, ieder op zijn beurt, naar de plaats, waar het wezen moest."},{"book":"1 Koningen","chapter":"4","verse":"29","text":"Bovendien gaf God aan Salomon een zeer grote wijsheid, scherpzinnigheid en inzicht, zo groot als het zandige strand aan de zee."},{"book":"1 Koningen","chapter":"4","verse":"30","text":"De wijsheid van Salomon was groter dan die van alle Oosterlingen en alle Egyptenaren."},{"book":"1 Koningen","chapter":"4","verse":"31","text":"Hij was wijzer dan alle mensen, wijzer zelfs dan Etan, de Ezrachiet, en dan Heman, Kalkol en Darda, de zonen van Machol, zodat hij beroemd was bij alle volkeren in het rond."},{"book":"1 Koningen","chapter":"4","verse":"32","text":"Salomon dichtte drieduizend spreuken en schreef vijfduizend liederen."},{"book":"1 Koningen","chapter":"4","verse":"33","text":"Hij sprak over alle boomsoorten, van de ceder op de Libanon tot de hysop, die uit de muren schiet; ook over viervoeters, vogels, kruipende dieren en vissen."},{"book":"1 Koningen","chapter":"4","verse":"34","text":"Van alle volkeren stroomde men dan ook toe, om naar Salomons wijsheid te luisteren en hij ontving geschenken van alle koningen der aarde, die van zijn wijsheid hadden gehoord."}]}