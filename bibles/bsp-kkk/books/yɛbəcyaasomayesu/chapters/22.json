{"data":[{"book":"Yɛbəc ya Asom a Yesu","chapter":"22","verse":"1","text":"«Awɛnc im aŋa, Abek'em aŋa!» Pol oncloku, «Nəcəŋkəl oŋ moloku mmɛ iyɔ mɛyacnɛnɛ mɔ.»"},{"book":"Yɛbəc ya Asom a Yesu","chapter":"22","verse":"2","text":"Ntɛ ŋane pəccɔpər ŋa kusu kəŋan cəArame mɔ, kɔ pənaŋkanɛ kəyɔ yeŋ."},{"book":"Yɛbəc ya Asom a Yesu","chapter":"22","verse":"3","text":"«WəSuyif iyɔnɛ, pakom im dare da Tarəs, atɔf ŋa Silisi. Mba nnɔ dare dandɛ d'andusum im nnɔna Kamaliyel nwɛ afum fəp ŋancərɛ mɔ. Nwɛ ɛntəks'em belbel sariyɛ sa atem asu mɔ, k'inasumpər sɔ teta Kanu belbel kɔ abəkəc fəp, pəmɔ tantɛ pəyi nəna sɔ mɔkɔ mɔ."},{"book":"Yɛbəc ya Asom a Yesu","chapter":"22","verse":"4","text":"K'inatɔrəs afum alɔma aŋɛ ŋanacəmɛ dɔpɔ da Yesu dandɛ darəŋ mɔ haŋ kɔ ŋafi. K'iŋkot aran kɔ arkun, k'imbɛr ŋa dəbili."},{"book":"Yɛbəc ya Asom a Yesu","chapter":"22","verse":"5","text":"Wəloŋnɛ wəpɔŋ kɔ abeki a dɔtɔf fəp ŋayɔnɛ atəŋnɛ aka ti. Inasɔtər ŋa reka kəkenɛ afum em aka Damas, nde inckɔ kəkɔsumpər alaŋ akɔ ŋanayi di mɔ, ikɛrɛ ŋa fɔr ya abɛ kiriŋ nde Yerusalɛm pakɔsut."},{"book":"Yɛbəc ya Asom a Yesu","chapter":"22","verse":"6","text":"Dɔpɔ inayi iclɔtərnɛ Damas, daŋ peŋ, gbəncana babɔkɔ, kɔ pəmot pɔpɔŋ pɛyɛfɛ darenc kɔ pɛŋkɛl im pəwaŋkəra."},{"book":"Yɛbəc ya Asom a Yesu","chapter":"22","verse":"7","text":"K'intɛmpɛnɛ dəntɔf, k'ine dim ndɛ donclok'im: ‹Sol, Sol, ta ake tɔ məntɔrs'em-ɛ?›"},{"book":"Yɛbəc ya Asom a Yesu","chapter":"22","verse":"8","text":"K'iyif: ‹Wəbɛ, məna an'ɔfɔ-ɛ?›"},{"book":"Yɛbəc ya Asom a Yesu","chapter":"22","verse":"9","text":"Afum aŋɛ sənasol mɔ ŋananəŋk pəwaŋkəra papɔkɔ belbel, mba ŋanane fɛ dim da nwɛ onclok-lokər im mɔ."},{"book":"Yɛbəc ya Asom a Yesu","chapter":"22","verse":"10","text":"K'iyif kɔ: ‹Cəke cɔ pəmar iyɔ-ɛ, Wəbɛ?›"},{"book":"Yɛbəc ya Asom a Yesu","chapter":"22","verse":"11","text":"Mba ntɛ pəwaŋkəra pa pəmot papɔkɔ pɛnasɔŋ'em kətɔ-nəŋk mɔ, afum akɔ sənasol mɔ ŋasumpər im kəca kɔ ŋaŋkekər'em haŋ kɔ imbɛrɛ Damas."},{"book":"Yɛbəc ya Asom a Yesu","chapter":"22","verse":"12","text":"Mba fum wəlɔma ɛnayi di pacwe kɔ Ananiyas, pəcəmɛ tɛfaŋ ta Kanu darəŋ pəmɔ tɔkɔ sariyɛ səloku ti mɔ. Nwɛ aSuyif aŋɛ ŋanandɛ di ŋanacərɛ kɔ dɔtɔt amera mɔ."},{"book":"Yɛbəc ya Asom a Yesu","chapter":"22","verse":"13","text":"Kɔ Ananiyas ender nnɔ iyi mɔ, k'ɛncəm'em kəsək, k'olok'im: ‹Sol, wɛnc im, məluksərnɛ sɔ kənəŋk.› Gbəncana babɔkɔ k'inəŋk nkɔn Ananiyas."},{"book":"Yɛbəc ya Asom a Yesu","chapter":"22","verse":"14","text":"Kɔ Ananiyas olok'im: ‹Kanu ka atem asu kəsɔŋ əm kəcərɛ ka tɛfaŋ tɔn, mənəŋk Wəlompu, məne sɔ dim dɔn,"},{"book":"Yɛbəc ya Asom a Yesu","chapter":"22","verse":"15","text":"bawo məndekɔyɔnɛ kɔ sede fɔr ya afum fəp kiriŋ ta ntɛ kɔ ntɛ məne sɔ mɔ."},{"book":"Yɛbəc ya Asom a Yesu","chapter":"22","verse":"16","text":"Ndɛkəl oŋ ta ake tɔ məyi kəwonɛ-ɛ? Məyɛfɛ məyɔ pagbət əm dəromum teta Kanu, payak'əm kiciya kam kəwe ka Wəbɛ disrɛ.›"},{"book":"Yɛbəc ya Asom a Yesu","chapter":"22","verse":"17","text":"Ntɛ ilukus Yerusalɛm mɔ, ictola nde kəlɔ kəpɔŋ ka Kanu, kɔ kənəŋk kənder im kəyɛfɛ darenc."},{"book":"Yɛbəc ya Asom a Yesu","chapter":"22","verse":"18","text":"Ti disrɛ, k'inəŋk Mariki Yesu, nwɛ ɛnalok'im: ‹Məkufɛ məwur Yerusalɛm, bawo ŋafɔdewosɛ kəne sede səkɔ məsumpər tetem mɔ.›"},{"book":"Yɛbəc ya Asom a Yesu","chapter":"22","verse":"19","text":"K'iloku kɔ: ‹Wəbɛ, ŋancərɛ a inckɔ dəkətola Kanu da aSuyif, icsut, icbɛr afum dəbili aŋɛ ŋanalaŋ tetam mɔ."},{"book":"Yɛbəc ya Asom a Yesu","chapter":"22","verse":"20","text":"Ntɛ analoŋ mecir ma sede sam Etiyɛn mɔ, ina wəkawɛ yati inayi di, kɔ mes maŋan mɔmbɔt im. In'ɛnamɛŋkɛ akakɔ ŋanadif kɔ mɔ yati yamos.›"},{"book":"Yɛbəc ya Asom a Yesu","chapter":"22","verse":"21","text":"Mba kɔ Wəbɛ olok'im: ‹Məkɔ! Pəbɔlɛ pɔ ina indesom əm, nde atɔyɔnɛ aSuyif ŋayi mɔ.›»"},{"book":"Yɛbəc ya Asom a Yesu","chapter":"22","verse":"22","text":"Afum ŋanacəŋkəl kɔ haŋ tɛm ntɛ ɛnaloku toloku tatɔkɔ mɔ, mba ndɛkəl oŋ kɔ ŋampɛnɛ sim ŋacloku: «Pamələk kɔ! Ta pasak fum pəmɔ wəkawɛ pəyi doru.»"},{"book":"Yɛbəc ya Asom a Yesu","chapter":"22","verse":"23","text":"Kɔ ŋaŋkulɛ-kulɛ, kɔ ŋaŋgbal suma səŋan kɔ ŋaləm kəbof darenc."},{"book":"Yɛbəc ya Asom a Yesu","chapter":"22","verse":"24","text":"Kɔ wəbɛ wəsɔdar wəRom osom asɔdar ɔn a pabɛrsɛnɛ kɔ dəkədirɛ daŋan. K'oloku a pasut Pol ntɛ tɔŋsɔŋɛ pəloku-loku, pacərɛ te tɔkɔ ɔyɔ ntɛ tɔsɔŋɛ afum kəkulɛ-kulɛ tetɔn mɔ."},{"book":"Yɛbəc ya Asom a Yesu","chapter":"22","verse":"25","text":"Ntɛ anakot Pol kəkɔ sut kɔ mɔ, kɔ Pol eyif wəbɛ wəsɔdar wəkɔ ɛnayi di mɔ: «Awos'am kəsut wəkom wəRom nwɛ antɔkiti mɔ ba?»"},{"book":"Yɛbəc ya Asom a Yesu","chapter":"22","verse":"26","text":"Ntɛ wəbɛ wəsɔdar nwɛ ene toloku tatɔkɔ mɔ, k'ɔŋkɔ pəyif wəbɛ wəsɔdar wəpɔŋ, pəcloku: «Cəke məndeyɔ-ɛ? Wəkom wəRom ɔfɔ.»"},{"book":"Yɛbəc ya Asom a Yesu","chapter":"22","verse":"27","text":"Kɔ wəbɛ wəpɔŋ wəsɔdar wəRom ender k'eyif kɔ: «Məlok'im kance, wəkom wəRom məyɔnɛ ba?»"},{"book":"Yɛbəc ya Asom a Yesu","chapter":"22","verse":"28","text":"Kɔ wəbɛ wəpɔŋ wəsɔdar wəRom nwɛ oloku sɔ: «Ina, pəsam pɛlarəm p'isɔtɔnɛ kəyɔnɛ ka wəRom!»"},{"book":"Yɛbəc ya Asom a Yesu","chapter":"22","verse":"29","text":"Gbəncana babɔkɔ, akɔ pənamar ŋasɔŋɛ Pol kəlok-loku mɔ ŋambɔlɛ, kɔ wəbɛ wəsɔdar enesɛ, kəcərɛ a wəkom wəRom yati ɔsɔŋɛ k'aŋkot."},{"book":"Yɛbəc ya Asom a Yesu","chapter":"22","verse":"30","text":"Dɔckɔsɔk wəbɛ wəka asɔdar nwɛ pəfaŋ kəcərɛ tes tɔkɔ aSuyif akakɔ ŋamboncɛ Pol mɔ, k'oloku a pasikəli kɔ, k'oloku sɔ aloŋnɛ apɔŋ kɔ aboc kiti aSuyif fəp kəloŋkanɛ. Kɔ wəbɛ ɛŋkɛrɛ Pol k'ɛncəmbər kɔ fɔr yaŋan kiriŋ."}]}