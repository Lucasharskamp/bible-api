{"data":[{"book":"2. Peter","chapter":"3","verse":"1","text":"Dette er mitt andre brev til dere, kjære venner. I to av dem har jeg ønsket å minne dere om å helhjertet holde dere til det sanne budskapet om Jesus."},{"book":"2. Peter","chapter":"3","verse":"2","text":"Jeg ønsket å minne dere, både om det som Gud har forutsagt ved sine egne profeter3:2 Profetenes budskap finnes skrevet ned i Bibelens første del, den som vi kaller Det gamle testamente., og om den undervisningen fra Herren Jesus, vår Frelser, som dere har hørt fra de utsendingene3:2 Blir også kalt apostler. som kom til dere."},{"book":"2. Peter","chapter":"3","verse":"3","text":"Først av alt må dere vite at i verdens siste tid kommer det til å finnes mennesker som spotter sannheten og følger sine onde begjær."},{"book":"2. Peter","chapter":"3","verse":"4","text":"De vil si: ”Var det ikke dere som sa at Jesus lovet å komme igjen? Hvorfor kommer han ikke? Generasjon etter generasjon dør jo, alt er som før, helt fra verden ble til.”"},{"book":"2. Peter","chapter":"3","verse":"5","text":"Når de sier slikt, glemmer de at Gud for lenge siden skapte himmelen og jorden ved sitt ord. Han skilte jorden fra vannmassene og det tørre landet kom fram.3:5 Første Mosebok 1:2,6,9."},{"book":"2. Peter","chapter":"3","verse":"6","text":"Senere lot han hele den daværende verden gå under ved å oversvømme den i vann.3:6 Første Mosebok 7:17-21."},{"book":"2. Peter","chapter":"3","verse":"7","text":"Den himmel og jord som nå eksisterer, har Gud lovet å brenne opp i ild. Himmelen og jorden skal bli spart til dommens dag når alle som ikke er lydige mot Gud, skal gå evig fortapt."},{"book":"2. Peter","chapter":"3","verse":"8","text":"Ikke glem, kjære venner, at for Gud er en dag som 1 000 år, og 1 000 år som en dag.3:8 Salmenes bok 90:4."},{"book":"2. Peter","chapter":"3","verse":"9","text":"Det er ikke slik som mange tror, at han er forsinket med å innfri løftet om at Herren Jesus skal komme igjen. Nei, sannheten er at han venter for deres skyld, etter som han vil at alle mennesker skal få tid til å vende om til ham så ingen går evig fortapt."},{"book":"2. Peter","chapter":"3","verse":"10","text":"Herren Jesus kommer igjen for å dømme alle. Han kommer like uventet som en tyv, som dukker opp om natten. Ja, på dommens dag skal himmelen forsvinne i fryktelig larm, solen, månen og stjernene skal bli oppløst i ild, jorden og alt som er på den, skal bli brent opp3:10 Andre håndskrifter har: …skal bli dømt av Gud. Eller: …skal forsvinne..3:10 Se Salmenes bok 102:26-27 og Jesaja 51:5."},{"book":"2. Peter","chapter":"3","verse":"11","text":"Jorden vi bor på, skal altså bli totalt tilintetgjort. Se derfor til at dere lever helt og fullt for Gud og følger hans vilje,"},{"book":"2. Peter","chapter":"3","verse":"12","text":"mens dere venter på dagen Gud skal dømme verden. Gjør alt for at den snart skal komme. På den dagen skal Gud ikke bare la himmelen bli oppløst i ild og solen, månen og stjernene smelte av hete."},{"book":"2. Peter","chapter":"3","verse":"13","text":"Da skal han også innfri løftet sitt, om at vi skal få en ny himmel og en ny jord, der Guds vilje skal bestemme for evig.3:13 Se Jesaja 65:17 og 66:22."},{"book":"2. Peter","chapter":"3","verse":"14","text":"Når dere nå venter på at Herren Jesus skal komme igjen, kjære venner, må dere gjøre alt for å leve i fred med Gud for at dere en dag kan stå for ham uten synd og skyld."},{"book":"2. Peter","chapter":"3","verse":"15-16","text":"At vår Herre ikke kommer igjen nå straks, skal dere se på som noe positivt, etter som det betyr at flere kan bli frelst. Det har også vår kjære bror Paulus skrevet til dere om, med den visdom han har fått fra Gud. Ja, hver gang han skriver noe i sine brev om at Herren Jesus skal komme tilbake, da nevner han akkurat dette. Noe av det Paulus underviser, er vanskelig å forstå, og det finnes uerfarne mennesker med en usikker tro, som forvrenger det han skriver. Akkurat på samme måten forvrenger de også andre ting som står i Skriften3:15-16 ”Skriften” for jødene er Bibelens første del, den som vi kaller Det gamle testamente. Men nå hadde de troende også begynt bruke deler av Det nye testamente.. På grunn av dette vil de gå evig fortapt."},{"book":"2. Peter","chapter":"3","verse":"17","text":"Nå har jeg på forhånd advart dere, kjære venner, for at dere kan være på vakt når disse onde personene kommer med sin falske undervisning. La dere ikke bli bedratt og miste troen på Jesus."},{"book":"2. Peter","chapter":"3","verse":"18","text":"Hold i stedet fast ved den kjærlighet og tilgivelse dere har fått oppleve. Pass på at dere for hver dag mer og mer lærer vår Herre Jesus Kristus å kjenne, han som har frelst oss. Hans er æren, både nå og i evighet. Ja, det er sant!3:18 På gresk: Amen!"}]}