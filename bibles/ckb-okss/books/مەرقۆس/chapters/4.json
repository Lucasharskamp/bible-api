{"data":[{"book":"مەرقۆس","chapter":"4","verse":"1","text":"دیسان عیسا لە کەناری دەریاچەی جەلیل دەستی کرد بە فێرکردنی خەڵک، خەڵکێکی ئێجگار زۆر لێی کۆبووەوە، تاکو وای لێهات چووە ناو بەلەمێکی ناو ئاوەکە دانیشێت، هەموو خەڵکەکەش لە نزیک ئاوەکە لەسەر وشکانی بوون."},{"book":"مەرقۆس","chapter":"4","verse":"2","text":"بە نموونە زۆر شتی فێرکردن، لە فێرکردنەکەیدا پێیانی فەرموو:"},{"book":"مەرقۆس","chapter":"4","verse":"3","text":"«گوێ بگرن، جوتیارێک چووە دەرەوە تۆو بکات."},{"book":"مەرقۆس","chapter":"4","verse":"4","text":"کە تۆوی دەوەشاند، هەندێکی کەوتنە سەر ڕێگا، باڵندەش هاتن و خواردیانن."},{"book":"مەرقۆس","chapter":"4","verse":"5","text":"هەندێکیش کەوتنە سەر زەوییەکی بەردەڵان کە خۆڵی کەم بوو، خێرا سەریان دەرکرد، چونکە زەوییەکەی قووڵ نەبوو."},{"book":"مەرقۆس","chapter":"4","verse":"6","text":"بەڵام کە ڕۆژ هەڵهات سووتان و وشک بوون، چونکە ڕەگیان نەبوو."},{"book":"مەرقۆس","chapter":"4","verse":"7","text":"هەندێکیشیان کەوتنە نێو دڕکان، دڕکەکان گەورە بوون و خنکاندیانن و بەرهەمیان نەدا."},{"book":"مەرقۆس","chapter":"4","verse":"8","text":"هەندێکیش کەوتنە سەر زەوییەکی باش، ڕوان و گەشەیان کرد و بەرهەمیان دا، یەک بە سی و یەک بە شەست و یەک بە سەد.»"},{"book":"مەرقۆس","chapter":"4","verse":"9","text":"ئینجا فەرمووی: «ئەوەی گوێی هەیە بۆ بیستن، با ببیستێت!»"},{"book":"مەرقۆس","chapter":"4","verse":"10","text":"کاتێک عیسا بە تەنها بوو، ئەوانەی لە دەوروپشتی بوون لەگەڵ دوازدە قوتابییەکە، دەربارەی نموونەکە لێیان پرسی."},{"book":"مەرقۆس","chapter":"4","verse":"11","text":"ئەویش پێی فەرموون: «نهێنی شانشینی خودا بە ئێوە دراوە، بەڵام ئەوانەی لە دەرەوەن هەموو شتێکیان بە نموونە پێ دەگوترێت،"},{"book":"مەرقۆس","chapter":"4","verse":"12","text":"بۆ ئەوەی"},{"book":"مەرقۆس","chapter":"4","verse":"13","text":"ئینجا پێی فەرموون: «ئایا لەم نموونەیە تێنەگەیشتن؟ باشە چۆن لە نموونەکانی دیکە تێدەگەن؟"},{"book":"مەرقۆس","chapter":"4","verse":"14","text":"جوتیارەکە پەیامی خودا تۆو دەکات."},{"book":"مەرقۆس","chapter":"4","verse":"15","text":"هەندێک کەس وەکو ئەو تۆوانەن کە دەکەونە سەر ڕێگاکە، کە پەیامەکەیان لێ تۆو دەکرێت، کاتێک دەیبیستن دەستبەجێ شەیتان دێت و ئەو پەیامە دەبات کە تێیاندا تۆوکراوە."},{"book":"مەرقۆس","chapter":"4","verse":"16","text":"ئەوانەی دیکە کە لەسەر بەردەڵانەکە تۆوکران، ئەوانەن کە پەیامەکە دەبیستن و دەستبەجێ بە خۆشییەوە وەریدەگرن،"},{"book":"مەرقۆس","chapter":"4","verse":"17","text":"بەڵام بۆ ماوەیەکی کەم دەمێنن، چونکە ڕەگیان نییە. دواتر لەبەر پەیامەکە تووشی تەنگانە و چەوسانەوە دەبن، یەکسەر دەکەون."},{"book":"مەرقۆس","chapter":"4","verse":"18","text":"ئەوانەی دیکە کە لەنێو دڕکەکاندا تۆوکران، ئەمانە ئەوەن کە پەیامەکە دەبیستن،"},{"book":"مەرقۆس","chapter":"4","verse":"19","text":"بەڵام خەمی ژیان و فریوخواردنی دەوڵەمەندی و ئارەزووی شتەکانی دیکە دێنە ناوەوە و پەیامەکە دەخنکێنن، ئیتر بێ بەرهەم دەبن."},{"book":"مەرقۆس","chapter":"4","verse":"20","text":"ئەوانەی دیکە کە لەسەر زەوییەکی باش تۆوکران، ئەوانەن کە پەیامەکە دەبیستن و وەریدەگرن و بەرهەم دەدەن، یەک بە سی و یەک بە شەست و یەک بە سەد.»"},{"book":"مەرقۆس","chapter":"4","verse":"21","text":"ئینجا پێی فەرموون: «ئایا خەڵکی چرا هەڵدەکەن تاکو بیخەنە ژێر تەشت یان نوێنەوە؟ باشە لەسەر چرادان داینانێن؟"},{"book":"مەرقۆس","chapter":"4","verse":"22","text":"چونکە هیچ شتێکی شاردراوە نییە ئاشکرا نەبێت و نهێنی نییە دەرنەکەوێت."},{"book":"مەرقۆس","chapter":"4","verse":"23","text":"ئەگەر یەکێک گوێی هەیە بۆ بیستن، با ببیستێت.»"},{"book":"مەرقۆس","chapter":"4","verse":"24","text":"هەروەها پێی فەرموون: «وردببنەوە لەوەی دەیبیستن. بەو پێوانەیەی ئێوە بۆ خەڵک دەیپێون، خودا بۆتان دەپێوێتەوە و زیاتریشتان دەداتێ،"},{"book":"مەرقۆس","chapter":"4","verse":"25","text":"چونکە ئەوەی هەیەتی، پێی دەدرێت، ئەوەش کە نییەتی، تەنانەت ئەوەی هەشیەتی لێی دەسەنرێتەوە.»"},{"book":"مەرقۆس","chapter":"4","verse":"26","text":"هەروەها فەرمووی: «شانشینی خودا لە مرۆڤێک دەچێت تۆو بوەشێنێتە سەر زەوی."},{"book":"مەرقۆس","chapter":"4","verse":"27","text":"شەو دەخەوێت و ڕۆژ هەڵدەستێت، تۆوەکە سەر دەردەکات و گەشە دەکات، ئەویش نازانێت چۆن دەبێت."},{"book":"مەرقۆس","chapter":"4","verse":"28","text":"زەوی لە خۆیەوە بەرهەم دەدات، یەکەم جار گیا، ئینجا گوڵەگەنم، پاشان لە گوڵەگەنمەکەدا گەنمی تەواو."},{"book":"مەرقۆس","chapter":"4","verse":"29","text":"بەڵام کاتێک بەرەکە پێدەگات، دەستبەجێ داسی لێ گیر دەکات، چونکە دروێنەی هاتووە.»"},{"book":"مەرقۆس","chapter":"4","verse":"30","text":"هەروەها فەرمووی: «شانشینی خودا لە چی دەچێت؟ بە چ نموونەیەک ڕوونی بکەینەوە؟"},{"book":"مەرقۆس","chapter":"4","verse":"31","text":"شانشینی خودا وەک دەنکە خەرتەلەیەکە4‏:31 گیایەکی یەک ساڵەیە و چەندین جۆری هەیە. جۆرێکی لە وڵاتی ئیسرائیل هەیە کە بەرزییەکەی دەگاتە نزیکەی 3 بۆ 4 مەتر.‏، کاتێک لەسەر زەوی تۆو دەکرێت، لە هەموو تۆوەکانی سەر زەوی بچووکترە."},{"book":"مەرقۆس","chapter":"4","verse":"32","text":"کاتێک تۆو دەکرێت، گەشە دەکات و لە هەموو ڕووەکەکان گەورەتر دەبێت و لقی گەورە دەردەکات، بە شێوەیەک باڵندەی ئاسمان دەتوانن لەژێر سێبەریدا هێلانە بکەن.»"},{"book":"مەرقۆس","chapter":"4","verse":"33","text":"هەتا ئەو ئاستەی دەیانتوانی لێی تێبگەن، عیسا بە زۆر نموونەی لەو شێوەیە خەڵکی فێر دەکرد."},{"book":"مەرقۆس","chapter":"4","verse":"34","text":"بەبێ نموونە قسەی بۆ نەدەکردن، بەڵام کاتێک بە تەنها دەبوو لەگەڵ قوتابییەکانی خۆی هەموو واتاکانی بۆ ڕوون دەکردنەوە."},{"book":"مەرقۆس","chapter":"4","verse":"35","text":"هەر ئەو ڕۆژە، کاتێک ئێوارە داهات، بە قوتابییەکانی فەرموو: «با بپەڕینەوە ئەوبەر.»"},{"book":"مەرقۆس","chapter":"4","verse":"36","text":"ئەوانیش خەڵکەکەیان بەجێهێشت و بە هەمان بەلەم عیسایان برد؛ بەلەمی دیکەشی لەگەڵ بوو."},{"book":"مەرقۆس","chapter":"4","verse":"37","text":"ئینجا ڕەشەبایەکی توند هەڵیکرد، شەپۆلەکان بە توندی لە بەلەمەکەیان دەدا، کە خەریک بوو پڕبێت لە ئاو."},{"book":"مەرقۆس","chapter":"4","verse":"38","text":"عیسا لە دواوە سەری خستبووە سەر سەرینێک و خەوتبوو. هەڵیانساند و پێیان گوت: «مامۆستا، بەلاتەوە گرنگ نییە ئەگەر لەناوبچین؟»"},{"book":"مەرقۆس","chapter":"4","verse":"39","text":"ئەویش هەستا و لە ڕەشەباکەی ڕاخوڕی و بە دەریاچەکەی فەرموو: «بێدەنگ بە! هێمن بە!» ڕەشەباکە وەستا و بووە هێمنییەکی تەواو."},{"book":"مەرقۆس","chapter":"4","verse":"40","text":"ئینجا پێی فەرموون: «بۆچی ئەوەندە دەترسن؟ هێشتا باوەڕتان نییە؟»"},{"book":"مەرقۆس","chapter":"4","verse":"41","text":"ئەوانیش تۆقین و بە یەکترییان دەگوت: «ئەمە کێیە؟ تەنانەت با و دەریاش گوێڕایەڵی دەبن!»"}]}