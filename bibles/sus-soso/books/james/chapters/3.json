{"data":[{"book":"James","chapter":"3","verse":"1","text":"N ngaxakerenyie, a mu lanma mixi wuyaxi xa findi karamɔxɔ ra wo ya ma, barima karamɔxɔe fama makiitide nɛ a xɔrɔxɔɛ ra dangi mixi gbɛtɛe ra."},{"book":"James","chapter":"3","verse":"2","text":"Won birin tantanma fe wuyaxi ma. Xa mixi nde mu tantanma a xa wɔyɛnyi kui, a mu tantanma dɛdɛ. Na kanyi nɔma a yɛtɛ birin suxude tinxinyi kui."},{"book":"James","chapter":"3","verse":"3","text":"Mixi na wa soe xa a waxɔnfe raba, a karafoe nan nasoma a dɛ i. Na nan nɔma a fate birin naɲɛrede."},{"book":"James","chapter":"3","verse":"4","text":"Kunkui fan na na ki nɛ. Hali kunkui belebele, foye xungbe naxan tutunma, mixi a raɲɛrɛma feya xurudi nan na, a a ragi a na wa sigafe dɛnnaxɛ."},{"book":"James","chapter":"3","verse":"5","text":"Nɛnyi fan xurun, kɔnɔ a fe igboma."},{"book":"James","chapter":"3","verse":"6","text":"Tɛ nan na nɛnyi fan na, naxan findixi duniɲa fe kobi ra. Fate birin nɔxɔma fe ɲaaxi ra a xa wali saabui nan na. Mixi nɛnyi nɔma tɛ sode a xa duniɲɛigiri birin na, barima tɛ nan na nɛnyi ra, tɛ naxan kelima yahannama."},{"book":"James","chapter":"3","verse":"7","text":"Adamadi nɔma daalise mɔɔli birin xurude. Sube xaaɲɛe, xɔnie, bubusee, nun baa ma yɛxɛe, adamadi bara e birin xuru,"},{"book":"James","chapter":"3","verse":"8","text":"kɔnɔ mixi yo mu nɔma adamadi nɛnyi xurude. Xɔnɛ na a ra naxan ma lintanyi mu danma, naxan xa kasarɛ mu ɲɔnma."},{"book":"James","chapter":"3","verse":"9","text":"Won won Baba, won Marigi, batuma nɛnyi kerenyi naxan na, won man adamadi dankama a tan nan na, Ala naxan daaxi a yɛtɛ misaali ra."},{"book":"James","chapter":"3","verse":"10","text":"N ngaxakerenyie, dubɛ nun dankɛ minife dɛ keren na, a mu fan."},{"book":"James","chapter":"3","verse":"11","text":"Ye xɔnɛ nun ye bɛxi nɔma minide dulonyi keren na?"},{"book":"James","chapter":"3","verse":"12","text":"N ngaxakerenyie, xɔrɛ bili nɔma tugi bogi raminide? Mangoe bili nɔma xɔrɛ bogi raminide? Fɔxɛ ye minima dulonyi naxan na, ye bɛxi mu minima mɛnni ra."},{"book":"James","chapter":"3","verse":"13","text":"Nde findixi fahaamula nun xaxilima ra wo ya ma? A xa na masen a ɲɛrɛ ki fanyi nun a xa kɛwalie ra, a naxee rabama bɔɲɛ bɛxi kui, naxan fatanxi fahaamui ra."},{"book":"James","chapter":"3","verse":"14","text":"Xa tɔɔnɛ ɲaaxi nun milɛ na wo bɔɲɛ kui, wo naxa wo yɛtɛ igbo na fee kui, wo naxa nɔndi masara wule ra."},{"book":"James","chapter":"3","verse":"15","text":"Na xaxili mɔɔli mu kelixi koore xɛ. A kelixi duniɲa nɛ, Ala kolontareya, nun Ibulisa ma."},{"book":"James","chapter":"3","verse":"16","text":"Tɔɔnɛ nun milɛ na dɛnnaxɛ, ya isoe nun fe kobi mɔɔli birin toma na nɛ."},{"book":"James","chapter":"3","verse":"17","text":"Kɔnɔ fahaamui naxan kelixi koore ma, a sɛniyɛn, a mixi bɔɲɛ sama, a diɲɛma, a kinikinima, a kɛwali fanyi raminima, a mu mixi rafisama a boore bɛ, a mu filankafuiɲa rabama."},{"book":"James","chapter":"3","verse":"18","text":"Maale bogi minima a garansanma bɛ ki naxɛ, tinxinyi fan minima mixi bɛ na ki nɛ naxan birama lanyi nun bɔɲɛsa fɔxɔ ra."}]}