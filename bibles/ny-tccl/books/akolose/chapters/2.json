{"data":[{"book":"Akolose","chapter":"2","verse":"1","text":"Ndikufuna mudziwe kuti ndikukuvutikirani kwambiri, inuyo pamodzi ndi anzanu a ku Laodikaya, ndi ena onse amene sitinaonane maso ndi maso."},{"book":"Akolose","chapter":"2","verse":"2","text":"Cholinga changa nʼchakuti alimbikitsidwe ndi kuyanjana pamodzi mʼchikondi, akhale odzaza ndi nzeru zomvetsa zinthu, ndi kuti azindikire chinsinsi cha Mulungu, chimene ndi Khristu."},{"book":"Akolose","chapter":"2","verse":"3","text":"Mwa Iyeyu muli chuma chonse chobisidwa cha nzeru ndi chidziwitso."},{"book":"Akolose","chapter":"2","verse":"4","text":"Ndikukuwuzani zimenezi kuti wina aliyense asakunamizeni ndi kukukopani ndi mawu ake."},{"book":"Akolose","chapter":"2","verse":"5","text":"Pakuti ngakhale sindili pakati panu mʼthupi, ndili nanu pamodzi mu mzimu, ndipo ndikukondwa kuona kuti mukulongosola bwino zonse ndiponso kuti chikhulupiriro chanu mwa Khristu ndi chokhazikika ndithu."},{"book":"Akolose","chapter":"2","verse":"6","text":"Tsono popeza munavomereza Khristu Yesu kukhala Ambuye anu, mupitirire kukhala mwa Iyeyo."},{"book":"Akolose","chapter":"2","verse":"7","text":"Mukhale ozikika mizu mwa Iye, ndipo moyo wanu umangike pa Iye. Mulimbike mʼchikhulupiriro monga momwe munaphunzirira, ndipo kuyamika kwanu kusefukire."},{"book":"Akolose","chapter":"2","verse":"8","text":"Musalole kuti wina aliyense akutengeni ukapolo ndi mʼnzeru zachinyengo zolongosola zinthu zozama, zomwe zimachokera ku miyambo ya anthu ndi ku maganizo awo okhudza za dziko lapansi osati kwa Khristu."},{"book":"Akolose","chapter":"2","verse":"9","text":"Pakuti mʼthupi la Khristu mumakhala umulungu wonse wathunthu."},{"book":"Akolose","chapter":"2","verse":"10","text":"Ndipo inunso ndinu athunthu mwa Khristu. Iye ndiye mtsogoleri wa pamwamba pa maufumu onse ndi maulamuliro wonse."},{"book":"Akolose","chapter":"2","verse":"11","text":"Mwa Iye inunso munachita mdulidwe mʼthupi lanu, osati mdulidwe ochitidwa ndi manja a anthu ayi, koma ochitidwa ndi Khristu pamene anavula khalidwe lanu lauchimo lija."},{"book":"Akolose","chapter":"2","verse":"12","text":"Mu ubatizo, munayikidwa mʼmanda pamodzi ndi Khristu ndi kuukitsidwa naye pamodzi, pokhulupirira mphamvu za Mulungu amene anamuukitsa kwa akufa."},{"book":"Akolose","chapter":"2","verse":"13","text":"Pamene munali akufa chifukwa cha machimo anu ndi osachita mdulidwe mʼmitima mwanu, Mulungu anakupatsani moyo mwa Khristu. Iye anatikhululukira machimo athu onse."},{"book":"Akolose","chapter":"2","verse":"14","text":"Anafafaniza kalata ya ngongole yathu, pomwe panali milandu yotitsutsa ife. Iye anayichotsa, nayikhomera pa mtanda."},{"book":"Akolose","chapter":"2","verse":"15","text":"Ndipo atalanda zida maufumu ndi maulamuliro, Iye anawachititsa manyazi powayendetsa pamaso pa anthu onse atawagonjetsa ndi mtanda."},{"book":"Akolose","chapter":"2","verse":"16","text":"Nʼchifukwa chake musalole wina aliyense kukuzengani mlandu chifukwa cha zimene mumadya kapena kumwa, kapena za masiku achikondwerero cha chipembedzo, za chikondwerero cha mwezi watsopano, kapena za tsiku la Sabata."},{"book":"Akolose","chapter":"2","verse":"17","text":"Zimenezi ndi chithunzithunzi chabe cha zinthu zimene zikubwera, koma choonadi chenicheni chikupezeka mwa Khristu."},{"book":"Akolose","chapter":"2","verse":"18","text":"Musalole kuti wina aliyense amene amakonda kudzichepetsa mwachiphamaso ndi kumapembedza angelo akulepheretseni kukalandira mphotho. Munthu woteroyu amayankhulanso mwatsatanetsatane zinthu zimene akuti anaziona mʼmasomphenya. Anthuwa ndi odzitukumula ndi fundo zopanda pake zochokera mʼmaganizo mwawo amene si auzimu."},{"book":"Akolose","chapter":"2","verse":"19","text":"Iwo sakulumikizananso ndi mutu, kumene kumachokera thupi lonse, logwirizidwa ndi kumangiriridwa pamodzi ndi mʼmitsempha yake ndi mnofu, limene limakula monga mmene Mulungu afunira kuti likulire."},{"book":"Akolose","chapter":"2","verse":"20","text":"Popeza munafa pamodzi ndi Khristu kusiyana nayo miyambo ya dziko lapansi lino, nʼchifukwa chiyani mukukhalanso ngati a dziko lapansi lino? Bwanji mukumvera malamulo monga awa:"},{"book":"Akolose","chapter":"2","verse":"21","text":"“Usagwire chakuti,” “Usalawe chakuti,” “Usakhudze chakuti?”"},{"book":"Akolose","chapter":"2","verse":"22","text":"Malamulo amenewa amakhudza zinthu zimene zimatha zikamagwiritsidwa ntchito, ndipo malamulo ndi zophunzitsa za anthu chabe."},{"book":"Akolose","chapter":"2","verse":"23","text":"Ndithu malamulo oterewa amaoneka ngati anzeru, pakuti amalamulira anthu ambiri pa zachipembedzo ndi pa zakudzichepetsa kwa chiphamaso, ndi pa zakuzunza thupi lawo, koma alibe mphamvu zoletsa kuchita zofuna za thupilo."}]}