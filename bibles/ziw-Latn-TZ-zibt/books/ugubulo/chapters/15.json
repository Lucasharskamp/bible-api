{"data":[{"book":"Ugubulo","chapter":"15","verse":"1","text":"Niyo nawona chilagiso chituhu chikwehela chikulu kwembingu. Kwendaga na wandima wa kwembingu mfungate wata nkomano mfungate za udumo. Kwe zinkomano izo mfungate maya ya Chohile yaheza."},{"book":"Ugubulo","chapter":"15","verse":"2","text":"Niyo nawona chintu chikale saviya bahali ya chelole ihanganywe na moto. Naho niyo nawawona wadya wantu wadihudile diya idikala neditukulu yakwe, idyo idizina dyakwe dilongwe kwa idya inamba, nendile wachimala mo lujevu lwe iyo ibahali ye chelole wakatenda ne visindamgunda wenkigwe ni Chohile."},{"book":"Ugubulo","chapter":"15","verse":"3","text":"Nendile wakachema wila wa Musa mndima ywa Chohile, na wa Mwanangoto wakagamba,"},{"book":"Ugubulo","chapter":"15","verse":"4","text":"Zumbe ni yuhi hekukogoha weye?"},{"book":"Ugubulo","chapter":"15","verse":"5","text":"Vikaheza niyo nawona nyumba nkulu ya Chohile idyo ni Hema dya ukuzi di vugulwe kwembingu."},{"book":"Ugubulo","chapter":"15","verse":"6","text":"Wadya wandima mfungate wa kwembingu nawana nkomano mfungate walaila mwe nyumba nkulu ya Chohile, wakatenda wavala suche zing'aile naho zilenguke zikumwekamweka na misipi ya zahabu inyinyigwe mwe vifuwa vyawo."},{"book":"Ugubulo","chapter":"15","verse":"7","text":"Yumwenga mwa wadya wata ujima wane kawenka wandima wa kwembingu mfungate awo wenkigwe mabakuli mfungate ya zahabu yamemile maya ya Chohile, akwikala mazuwa yose."},{"book":"Ugubulo","chapter":"15","verse":"8","text":"Nyumba ya Chohile naimema mosi ulawane no ukulu na nguvu za Chohile, naho hahana mntu adahile kwingila mwe nyumba nkulu ya Chohile, kubula udumo wa nkomano mfungate za wadya wandima mfungate wa kwembingu zichinte."}]}