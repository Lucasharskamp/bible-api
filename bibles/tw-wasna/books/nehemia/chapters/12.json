{"data":[{"book":"Nehemia","chapter":"12","verse":"1","text":"Saa nnipa yi ne asɔfoɔ ne Lewifoɔ a wɔne Sealtiel babarima Serubabel ne ɔsɔfopanin Yesua sanee wɔn akyi no:"},{"book":"Nehemia","chapter":"12","verse":"2","text":"Amaria, Maluk, Hatus,"},{"book":"Nehemia","chapter":"12","verse":"3","text":"Sekania, Rehum, Meremot,"},{"book":"Nehemia","chapter":"12","verse":"4","text":"Ido, Ginetoi, Abia,"},{"book":"Nehemia","chapter":"12","verse":"5","text":"Miamin, Maadia, Bilga,"},{"book":"Nehemia","chapter":"12","verse":"6","text":"Semaia, Yoiarib, Yedaia,"},{"book":"Nehemia","chapter":"12","verse":"7","text":"Salu, Amok, Hilkia ne Yedaia."},{"book":"Nehemia","chapter":"12","verse":"8","text":"Lewifoɔ a wɔne wɔn sanee wɔn akyi no nie: Yesua, Binui Kadmiel, Serebia, Yuda, Matania a na ɔne ne mfɛfoɔ na na wɔhwɛ aseda nnwom so no."},{"book":"Nehemia","chapter":"12","verse":"9","text":"Na sɛ wɔresom a, wɔn mfɛfoɔ Bakbukia ne Uni sɔre gyina ne wɔn di nhwɛanimu."},{"book":"Nehemia","chapter":"12","verse":"10","text":"Ɔsɔfopanin Yesua woo Yoiakim,"},{"book":"Nehemia","chapter":"12","verse":"11","text":"na Yoiada woo Yonatan,"},{"book":"Nehemia","chapter":"12","verse":"12","text":"Ɛberɛ a Yoiakim yɛ ɔsɔfopanin no, na asɔfoɔ mmusua mu ntuanofoɔ no ne:"},{"book":"Nehemia","chapter":"12","verse":"13","text":"Mesulam a ɔtua Ɛsra abusua ano."},{"book":"Nehemia","chapter":"12","verse":"14","text":"Yonatan a ɔtua Maluki abusua ano."},{"book":"Nehemia","chapter":"12","verse":"15","text":"Adna a ɔtua Harim abusua ano."},{"book":"Nehemia","chapter":"12","verse":"16","text":"Sakaria a ɔtua Ido abusua ano."},{"book":"Nehemia","chapter":"12","verse":"17","text":"Sikri a ɔtua Abia abusua ano."},{"book":"Nehemia","chapter":"12","verse":"18","text":"Samua a ɔtua Bilga abusua ano."},{"book":"Nehemia","chapter":"12","verse":"19","text":"Matenai a ɔtua Yoiarib abusua ano."},{"book":"Nehemia","chapter":"12","verse":"20","text":"Kalai a ɔtua Salai abusua ano."},{"book":"Nehemia","chapter":"12","verse":"21","text":"Hasabia a ɔtua Hilkia abusua ano."},{"book":"Nehemia","chapter":"12","verse":"22","text":"Persiahene Dario a ɔtɔ so mmienu ɛberɛ so no, wɔtwerɛɛ Lewifoɔ ne asɔfoɔ mmusua mu ntuanofoɔ no nyinaa din wɔ saa asɔfoɔ mpanimfoɔ yi pɛn so: Eliasib, Yoiada, Yohanan, ne Yadua."},{"book":"Nehemia","chapter":"12","verse":"23","text":"Wɔtwerɛɛ Lewifoɔ mmusua ntuanofoɔ no din guu Abakɔsɛm Nwoma mu kɔsii Eliasib nana Yohanan ɛberɛ so."},{"book":"Nehemia","chapter":"12","verse":"24","text":"Yeinom ne Lewifoɔ mmusua ntuanofoɔ: Hasabia, Serebia, Yesua, Binui, Kadmiel ne wɔn mfɛfoɔ bi a, sɛ ɛduru ayɛyie ne aseda afahyɛ so a, wɔgyina hɔ ne wɔn di nhwɛanimu, na ɛfa gye ɛfa so wɔ nnwontoɔ mu, sɛdeɛ Dawid, Onyankopɔn onipa, kyerɛɛ wɔn sɛ wɔnyɛ no."},{"book":"Nehemia","chapter":"12","verse":"25","text":"Na Matania, Bakbukia ne Obadia nso ka ho. Mesulam, Talmon ne Akub na wɔyɛ aponoanohwɛfoɔ a wɔhwɛ adekoradan a ɛwɔ apono no ano no so."},{"book":"Nehemia","chapter":"12","verse":"26","text":"Na yeinom nyinaa somm wɔ Yesua babarima Yoiakim a ɔyɛ Yosadak nana ne Nehemia a ɔyɛ amrado ne Ɛsra a na ɔyɛ ɔsɔfoɔ ne mmara no ɔkyerɛkyerɛfoɔ berɛ so."},{"book":"Nehemia","chapter":"12","verse":"27","text":"Ɛberɛ a wɔredwira Yerusalem ɔfasuo foforɔ no ho no, wɔka kyerɛɛ Lewifoɔ a wɔwɔ asase no so nyinaa sɛ, wɔmmra Yerusalem mmɛboa dwumadie no. Na ɛsɛ sɛ wɔde kyankyan, mmɛnta ne asankuten to wɔn aseda nnwom de hyɛ anigyeɛ fa no."},{"book":"Nehemia","chapter":"12","verse":"28","text":"Wɔde nnwomtofoɔ no firi Yerusalem ne ne nkuraaseɛ ne Netofafoɔ nkuraaseɛ nyinaa bɔɔ mu baeɛ."},{"book":"Nehemia","chapter":"12","verse":"29","text":"Ebi nso firi Bet-Gilgal ne Geba pɔ mu hɔ ne Asmawet, ɛfiri sɛ, na nnwomtofoɔ no ara akyekyere wɔn ankasa nkuraa afa Yerusalem ho ahyia."},{"book":"Nehemia","chapter":"12","verse":"30","text":"Asɔfoɔ no ne Lewifoɔ no dwiraa wɔn ho, afei wɔdwiraa ɔmanfoɔ no ho, dwiraa apono no ne ɔfasuo no nso ho."},{"book":"Nehemia","chapter":"12","verse":"31","text":"Medii Yuda ntuanofoɔ no anim kɔɔ ɔfasuo no atifi, na meboaboaa nnwomtofoɔ akuo akɛseɛ mmienu ano, ma wɔbɛdaa ase. Nnwontofoɔ ekuo no mu baako kɔɔ anafoɔ wɔ ɔfasuo no atifi kɔsii Sumina Ɛpono no."},{"book":"Nehemia","chapter":"12","verse":"32","text":"Hosaia ne Yuda ntuanofoɔ no mu fa dii wɔn akyi,"},{"book":"Nehemia","chapter":"12","verse":"33","text":"na Asaria, Ɛsra, Mesulam,"},{"book":"Nehemia","chapter":"12","verse":"34","text":"Yuda, Benyamin, Semaia, Yeremia"},{"book":"Nehemia","chapter":"12","verse":"35","text":"ne asɔfoɔ no bi a wɔhyɛne totorobɛnto no dii wɔn akyi. Ɛno akyi na Yonatan babarima Sakaria, Semaia babarima, Matania babarima, Mikaia babarima, Sakur babarima a ɔyɛ Asaf aseni no di hɔ."},{"book":"Nehemia","chapter":"12","verse":"36","text":"Ne korakora no, Sakaria mfɛfoɔ a wɔne Semaia, Asarel, Milalai, Gilalai, Maai, Netanel, Yuda ne Hanani dii wɔn so. Wɔfaa nnwontodeɛ a Dawid a ɔyɛ Onyankopɔn onipa akyerɛ sɛ wɔmfa no. Na Ɛsra a ɔyɛ mmara no ɔkyerɛkyerɛfoɔ no na ɔdii santen no anim."},{"book":"Nehemia","chapter":"12","verse":"37","text":"Wɔfaa nsuo Aniwa Ɛpono no ho, kɔɔ tee kɔforoo kuropɔn no ɔfasuo atwedeɛ a ɛkyerɛ Dawid kuropɔn no. Wɔfaa Dawid efie ho, kɔsii Nsuo Ɛpono a ɛwɔ apueeɛ fam no ho."},{"book":"Nehemia","chapter":"12","verse":"38","text":"Nnwontofoɔ a wɔtɔ so mmienu no faa atifi ɛkwan kɔhyiaa wɔn. Me ne ɔmanfoɔ no mu fa dii wɔn akyi. Yɛfaa ɔfasuo no so nam Fononoo Abantenten no ho kɔsii Ɔfasuo Tɛtrɛtɛ no,"},{"book":"Nehemia","chapter":"12","verse":"39","text":"afei yɛtwaa Efraim Ɛpono no ho, kɔsii Kuropɔn Dada Ɛpono no, yɛfaa Mpataa Ɛpono no ho, kɔsii Hananel Abantenten ho kɔɔ Ɔha Abantenten no ho. Yɛtoaa so kɔɔ Nnwan Ɛpono no ho, na yɛkɔgyinaa Ɔwɛn Ɛpono ano."},{"book":"Nehemia","chapter":"12","verse":"40","text":"Nnwontokuo mmienu a na wɔreda ase no kɔɔ Awurade Asɔredan mu kɔtenatenaa ase. Me nso me ne akuo ntuanofoɔ a na wɔka me ho no yɛɛ saa ara."},{"book":"Nehemia","chapter":"12","verse":"41","text":"Yɛne asɔfoɔ a na wɔhyɛn totorobɛnto a wɔne Eliakim, Maaseia, Miniamin, Mikaia, Elioenai, Sakaria, Hanania"},{"book":"Nehemia","chapter":"12","verse":"42","text":"ne nnwomtofoɔ Maaseia, Semaia, Eleasa, Usi, Yehohanan, Malkia, Elam ne Eser na yɛbɔɔ mu kɔeɛ. Wɔtoo nnwom denden so a na dwomkyerɛfoɔ Yisrahia rema wɔn akwankyerɛ."},{"book":"Nehemia","chapter":"12","verse":"43","text":"Saa anigyeɛ da no, wɔbɔɔ afɔdeɛ bebree, ɛfiri sɛ, na Onyankopɔn ayɛ biribi ama wɔn a enti ɛsɛ sɛ wɔma wɔn ani gyeɛ. Mmaa ne mmɔfra nyinaa de wɔn ho hyɛɛ afahyɛ no mu, na ɔmanfoɔ a wɔwɔ Yerusalem no osebɔ no duruu akyirikyiri."},{"book":"Nehemia","chapter":"12","verse":"44","text":"Ɛda no, wɔyii mmarima sɛ wɔnhwɛ adekoradan a wɔde akyɛdeɛ, otwakane ne ntotosoɔ dudu gu mu no so. Na ɛyɛ wɔn asɛdeɛ sɛ wɔkɔgyegye firi mfuo mu, sɛdeɛ asɔfoɔ ne Lewifoɔ mmara kyerɛ no, ɛfiri sɛ, na asɔfoɔ ne Lewifoɔ ne wɔn dwumadie no ho hia Yudafoɔ nyinaa yie."},{"book":"Nehemia","chapter":"12","verse":"45","text":"Wɔyɛɛ wɔn Onyankopɔn som no ne ahodwira som no pɛpɛɛpɛ, sɛdeɛ Dawid ne ne babarima Salomo mmara kyerɛ no, na saa ara nso na nnwomtofoɔ no ne aponoanohwɛfoɔ no yɛeɛ."},{"book":"Nehemia","chapter":"12","verse":"46","text":"Amammerɛ a wɔma nnwomtofoɔ akwankyerɛfoɔ di nnwomtofoɔ no anim wɔ nkamfo ne aseda nnwom a wɔto de ma Onyankopɔn no hyɛɛ aseɛ firii Dawid ne Asaf berɛ so."},{"book":"Nehemia","chapter":"12","verse":"47","text":"Enti, ɛfiri Serubabel ne Nehemia berɛ so no, na daa ɔmanfoɔ brɛ nnwomtofoɔ no ne aponoanohwɛfoɔ ne Lewifoɔ no nnuane. Na Lewifoɔ no nso de deɛ wɔnya no mu bi ma asɔfoɔ a wɔyɛ Aaron asefoɔ no."}]}