{"data":[{"book":"1 Koryntian","chapter":"16","verse":"1","text":"Jeśli chodzi o zbiórkę pieniędzy dla wierzących w Jerozolimie, zróbcie tak, jak poleciłem kościołom Galacji."},{"book":"1 Koryntian","chapter":"16","verse":"2","text":"Niech każdy z was, już teraz, według własnych możliwości, co niedzielę odkłada pewną sumę. Nie chciałbym bowiem, żebyście organizowali zbiórkę pieniędzy dopiero wtedy, gdy przyjdę."},{"book":"1 Koryntian","chapter":"16","verse":"3","text":"Kiedy już przybędę, przekażę wasz dar wraz z listem do Jerozolimy przez godnych zaufania posłańców, których sami wybierzecie."},{"book":"1 Koryntian","chapter":"16","verse":"4","text":"A jeśli trzeba będzie, abym udał się tam osobiście, pójdą razem ze mną."},{"book":"1 Koryntian","chapter":"16","verse":"5","text":"Gdy skończę moją podróż po Macedonii, przybędę do was."},{"book":"1 Koryntian","chapter":"16","verse":"6","text":"Planuję zatrzymać się u was na dłużej, może nawet na całą zimę, abyście potem wyprawili mnie w dalszą drogę."},{"book":"1 Koryntian","chapter":"16","verse":"7","text":"Nie chcę więc teraz odwiedzać was tylko na krótko, bo—jeśli Pan pozwoli—chciałbym pobyć z wami trochę dłużej."},{"book":"1 Koryntian","chapter":"16","verse":"8","text":"W Efezie pozostanę do święta Pięćdziesiątnicy,"},{"book":"1 Koryntian","chapter":"16","verse":"9","text":"pojawiły się tu bowiem wspaniałe możliwości głoszenia dobrej nowiny, chociaż nie brakuje również jej przeciwników."},{"book":"1 Koryntian","chapter":"16","verse":"10","text":"Gdy przybędzie do was Tymoteusz, okażcie mu wszelką pomoc, bo tak jak ja służy Panu."},{"book":"1 Koryntian","chapter":"16","verse":"11","text":"Niech nikt go nie lekceważy. Wyprawcie go w podróż do mnie, bo już na niego czekam—razem z innymi wierzącymi."},{"book":"1 Koryntian","chapter":"16","verse":"12","text":"Co do Apollosa, to zachęcałem go, aby wziął z sobą kilku wierzących i odwiedził was. Teraz jednak jeszcze nie jest to wolą Pana, więc przybędzie później, we właściwym czasie."},{"book":"1 Koryntian","chapter":"16","verse":"13","text":"Uważajcie na siebie i trwajcie w wierze! Bądźcie odważni i silni."},{"book":"1 Koryntian","chapter":"16","verse":"14","text":"We wszystkim, co robicie, okazujcie miłość."},{"book":"1 Koryntian","chapter":"16","verse":"15","text":"Idźcie za przykładem Stefanasa i jego rodziny. Oni to jako pierwsi w całej Achai uwierzyli Panu i poświęcili się służbie innym wierzącym."},{"book":"1 Koryntian","chapter":"16","verse":"16","text":"Słuchajcie zarówno ich samych, jak i innych współpracowników, którzy wiernie wśród was pracują."},{"book":"1 Koryntian","chapter":"16","verse":"17","text":"Bardzo ucieszyłem się z odwiedzin Stefanasa, Fortunata i Achaika. Wynagrodzili mi waszą nieobecność"},{"book":"1 Koryntian","chapter":"16","verse":"18","text":"i dodali sił zarówno mnie samemu, jak i wam. Takich ludzi otaczajcie szacunkiem."},{"book":"1 Koryntian","chapter":"16","verse":"19","text":"Kościoły prowincji Azja przesyłają wam serdeczne pozdrowienia. Pozdrawiają was również Akwila i Pryscylla oraz kościół, który spotyka się w ich domu."},{"book":"1 Koryntian","chapter":"16","verse":"20","text":"Wszyscy przyjaciele, którzy są ze mną, także proszą o przesłanie wam ich pozdrowień. Przekażcie je innym wierzącym!"},{"book":"1 Koryntian","chapter":"16","verse":"21","text":"Teraz ja, Paweł, własnoręcznie dopisuję moje pozdrowienia."},{"book":"1 Koryntian","chapter":"16","verse":"22","text":"Ten, kto nie kocha Pana, niech będzie przeklęty. Przyjdź, Panie Jezu!"},{"book":"1 Koryntian","chapter":"16","verse":"23","text":"Niech Jezus, nasz Pan, obdarza was swoją łaską!"},{"book":"1 Koryntian","chapter":"16","verse":"24","text":"Wszystkim, którzy należycie do Chrystusa Jezusa, przesyłam wyrazy miłości."}]}