{"data":[{"book":"Matendo","chapter":"20","verse":"1","text":"Baada ya zile ghasia kumalizika, Paulo aliwaita wanafunzi pamoja akawatia moyo, akawaaga, akaanza safari kwenda Makedonia."},{"book":"Matendo","chapter":"20","verse":"2","text":"Alipita katika sehemu zile, akinena na watu maneno mengi ya kuwatia moyo. Ndipo hatimaye akawasili Uyunani,"},{"book":"Matendo","chapter":"20","verse":"3","text":"ambako alikaa kwa muda wa miezi mitatu. Alipokuwa anakaribia kuanza safari kwa njia ya bahari kwenda Shamu, kwa sababu Wayahudi walikuwa wamefanya shauri baya dhidi yake, aliamua kurudi kupitia njia ya Makedonia."},{"book":"Matendo","chapter":"20","verse":"4","text":"Paulo alikuwa amefuatana na Sopatro mwana wa Piro, Mberoya, Aristarko na Sekundo kutoka Thesalonike na Gayo, mtu wa Derbe, Timotheo pamoja na Tikiko na Trofimo kutoka sehemu ya Asia."},{"book":"Matendo","chapter":"20","verse":"5","text":"Hawa watu walitutangulia wakaenda kutungojea Troa."},{"book":"Matendo","chapter":"20","verse":"6","text":"Lakini sisi tukasafiri kwa njia ya bahari kwa siku tano kutoka Filipi baada ya siku za Sikukuu ya Mikate Isiyotiwa Chachu, nasi tukaungana na wengine huko Troa, ambako tulikaa kwa siku saba."},{"book":"Matendo","chapter":"20","verse":"7","text":"Siku ya kwanza ya juma tulikutana pamoja kwa ajili ya kumega mkate. Paulo akaongea na watu, naye kwa kuwa alikuwa amekusudia kuondoka kesho yake, aliendelea kuongea mpaka usiku wa manane."},{"book":"Matendo","chapter":"20","verse":"8","text":"Kwenye chumba cha ghorofani walimokuwa wamekutania kulikuwa na taa nyingi."},{"book":"Matendo","chapter":"20","verse":"9","text":"Kijana mmoja jina lake Eutiko, alikuwa amekaa dirishani, wakati Paulo alipokuwa akihubiri kwa muda mrefu, alipatwa na usingizi mzito, akaanguka kutoka ghorofa ya tatu, wakamwinua akiwa amekufa."},{"book":"Matendo","chapter":"20","verse":"10","text":"Paulo akashuka chini, akajitupa juu yake na kumkumbatia, akasema, “Msishtuke, uzima wake bado umo ndani yake.”"},{"book":"Matendo","chapter":"20","verse":"11","text":"Kisha Paulo akapanda tena ghorofani, akamega mkate na kula. Baada ya kuongea mpaka mapambazuko, akaondoka."},{"book":"Matendo","chapter":"20","verse":"12","text":"Watu wakamrudisha yule kijana nyumbani akiwa hai nao wakafarijika sana."},{"book":"Matendo","chapter":"20","verse":"13","text":"Tukatangulia melini tukasafiri mpaka Aso ambako tungempakia Paulo. Alikuwa amepanga hivyo kwa maana alitaka kufika kwa miguu."},{"book":"Matendo","chapter":"20","verse":"14","text":"Alipotukuta huko Aso, tulimpakia melini, tukasafiri wote mpaka Mitilene."},{"book":"Matendo","chapter":"20","verse":"15","text":"Kutoka huko tuliendelea kwa njia ya bahari, na kesho yake tukafika mahali panapokabili Kio. Siku iliyofuata tukavuka kwenda Samo, na kesho yake tukawasili Mileto."},{"book":"Matendo","chapter":"20","verse":"16","text":"Paulo alikuwa ameamua tusipitie Efeso ili asitumie muda mwingi huko sehemu za Asia, kwa sababu alikuwa anatamani kama ikiwezekana kufika Yerusalemu kabla ya siku ya Pentekoste."},{"book":"Matendo","chapter":"20","verse":"17","text":"Paulo akiwa Mileto, alituma mjumbe kwenda Efeso kuwaita wazee wa kanisa waje wakutane naye."},{"book":"Matendo","chapter":"20","verse":"18","text":"Walipofika akawaambia, “Ninyi wenyewe mnajua jinsi nilivyoishi katikati yenu muda wote tangu siku ya kwanza nilipokanyaga hapa Asia."},{"book":"Matendo","chapter":"20","verse":"19","text":"Nilimtumikia Bwana kwa unyenyekevu wote na kwa machozi nikivumilia taabu na mapingamizi yaliyonipata kutokana na hila za Wayahudi."},{"book":"Matendo","chapter":"20","verse":"20","text":"Mnajua kwamba sikusita kuhubiri jambo lolote ambalo lingekuwa la kuwafaa ninyi, lakini nilifundisha hadharani na nyumba kwa nyumba."},{"book":"Matendo","chapter":"20","verse":"21","text":"Nimewashuhudia Wayahudi na Wayunani kwamba inawapasa kumgeukia Mungu kwa kutubu dhambi na kumwamini Bwana wetu Yesu Kristo."},{"book":"Matendo","chapter":"20","verse":"22","text":"“Nami sasa nimesukumwa na Roho, ninakwenda Yerusalemu wala sijui ni nini kitakachonipata huko."},{"book":"Matendo","chapter":"20","verse":"23","text":"Ila ninachojua tu ni kwamba Roho Mtakatifu amenionya kuwa vifungo na mateso vinaningoja."},{"book":"Matendo","chapter":"20","verse":"24","text":"Lakini siyahesabu maisha yangu kuwa ya thamani kwangu, kama kuyamaliza mashindano na kukamilisha ile kazi Bwana Yesu aliyonipa, yaani, kazi ya kuishuhudia Injili ya neema ya Mungu."},{"book":"Matendo","chapter":"20","verse":"25","text":"“Nami sasa najua ya kuwa hakuna hata mmoja miongoni mwenu ambaye nimemhubiria Ufalme wa Mungu katika kwenda kwangu huku na huko, atakayeniona uso tena."},{"book":"Matendo","chapter":"20","verse":"26","text":"Kwa hiyo nawatangazia leo, sina hatia ya damu ya mtu awaye yote."},{"book":"Matendo","chapter":"20","verse":"27","text":"Kwa kuwa sikusita kuwatangazia mapenzi yote ya Mungu."},{"book":"Matendo","chapter":"20","verse":"28","text":"Jilindeni nafsi zenu na mlilinde lile kundi lote ambalo Roho Mtakatifu amewaweka ninyi kuwa waangalizi wake. Lichungeni kanisa lake Mungu alilolinunua kwa damu yake mwenyewe."},{"book":"Matendo","chapter":"20","verse":"29","text":"Najua kwamba baada yangu kuondoka, mbwa mwitu wakali watakuja katikati yenu ambao hawatalihurumia kundi."},{"book":"Matendo","chapter":"20","verse":"30","text":"Hata kutoka miongoni mwenu watainuka watu na kuupotosha ukweli ili wawavute wanafunzi wawafuate."},{"book":"Matendo","chapter":"20","verse":"31","text":"Hivyo jilindeni! Kumbukeni kwamba kwa miaka mitatu sikuacha kamwe kuwaonya kila mmoja kwa machozi usiku na mchana."},{"book":"Matendo","chapter":"20","verse":"32","text":"“Sasa nawakabidhi kwa Mungu na kwa neno la neema yake, linaloweza kuwajenga na kuwapa ninyi urithi miongoni mwa wote ambao wametakaswa."},{"book":"Matendo","chapter":"20","verse":"33","text":"Sikutamani fedha wala dhahabu wala vazi la mtu yeyote."},{"book":"Matendo","chapter":"20","verse":"34","text":"Ninyi wenyewe mnajua kwamba mikono yangu hii imetumika kwa mahitaji yangu na ya wale waliokuwa pamoja nami."},{"book":"Matendo","chapter":"20","verse":"35","text":"Katika kila jambo nimewaonyesha kwamba kwa njia hii ya kufanya kazi kwa bidii imetupasa kuwasaidia wadhaifu, mkikumbuka maneno ya Bwana Yesu mwenyewe jinsi alivyosema, ‘Ni heri kutoa kuliko kupokea.’ ”"},{"book":"Matendo","chapter":"20","verse":"36","text":"Paulo alipomaliza kusema haya akapiga magoti pamoja nao wote akaomba."},{"book":"Matendo","chapter":"20","verse":"37","text":"Wote wakalia, wakamkumbatia Paulo na kumbusu,"},{"book":"Matendo","chapter":"20","verse":"38","text":"Kilichowahuzunisha zaidi ni kwa sababu ya yale maneno aliyosema kwamba kamwe hawatauona uso wake tena. Wakaenda naye mpaka kwenye meli."}]}