{"data":[{"book":"1 Moseboken","chapter":"28","verse":"1","text":"Och Isak kallade på Jakob och välsignade honom och förmanade honom och sade till honom: ”Du ska inte ta en hustru från Kanaans döttrar."},{"book":"1 Moseboken","chapter":"28","verse":"2","text":"Stå upp och gå till Paddan-Aram till Betoels hus, din mors far, och ta dig en hustru därifrån, från Labans döttrar, din mors bror."},{"book":"1 Moseboken","chapter":"28","verse":"3","text":"Och Allsmäktig Gud (El Shaddaj) välsignar dig och gör dig fruktsam och förökar dig så att du blir en församling av folk,"},{"book":"1 Moseboken","chapter":"28","verse":"4","text":"och ger till dig Abrahams välsignelser och till din säd med dig, så att du kan ärva landet som du vistats i, som Gud (Elohim) gav till Abraham.”"},{"book":"1 Moseboken","chapter":"28","verse":"5","text":"Och Isak sände iväg Jakob och han gick till Paddan-Aram, till Laban, Betoels son, araméen, Rebeckas bror, Jakobs och Esaus mor."},{"book":"1 Moseboken","chapter":"28","verse":"6","text":"När Esau såg att Isak hade välsignat Jakob och sänt iväg honom till Paddan-Aram för att ta sig en hustru därifrån, och att han välsignat honom och förmanat honom och sagt: ”Du ska inte ta dig en hustru av Kanaans döttrar,”"},{"book":"1 Moseboken","chapter":"28","verse":"7","text":"och att Jakob lyssnat till sin far och till sin mor och hade gått till Paddan-Aram,"},{"book":"1 Moseboken","chapter":"28","verse":"8","text":"och Esau såg att Kanaans döttrar inte behagade hans far,"},{"book":"1 Moseboken","chapter":"28","verse":"9","text":"då gick han till Ismael och tog Mahalat, Ismaels dotter, Abrahams son, Nevaiots syster, till att bli hans hustru, utöver de fruar han hade."},{"book":"1 Moseboken","chapter":"28","verse":"10","text":"Jakob lämnade [sina föräldrar Isak och Rebecka och sin bror Esau i] Beer-Sheva och begav sig mot Haran."},{"book":"1 Moseboken","chapter":"28","verse":"11","text":"Jakob kom till en speciell plats där han måste stanna över natten eftersom solen hade gått ner. [I hebreiskan bara ”platsen” i bestämd form. Allteftersom berättelsen utvecklas blir det till den heliga platsen Betel (se vers 19) som betyder ”Guds hus”. Det är 3-4 dagars vandring från Beer-Sheva till Betel som ligger 2,5 mil norr om Jerusalem.] Han tog en av stenarna på platsen, placerade den vid huvudet och lade sig ned för att sova."},{"book":"1 Moseboken","chapter":"28","verse":"12","text":"Han drömde [den natten en gudomligt inspirerad dröm] och såg en stege vara rest på jorden. Toppen nådde ända upp till himlarna och han såg hur Guds (Elohims) änglar steg upp och ner på den."},{"book":"1 Moseboken","chapter":"28","verse":"13","text":"Plötsligt såg han Herren själv stå högst upp och säga: ”Jag är Herren, din fader [förfader] Abrahams Gud och [din far] Isaks Gud. [Notera att ännu har Gud inte blivit Jakobs Gud, det är först efter brottningskampen i 1 Mos 32.] Marken som du nu ligger på ska jag ge åt dig och din säd."},{"book":"1 Moseboken","chapter":"28","verse":"14","text":"Din avkomma ska bli [talrik] som stoftet på jorden och du ska utbreda dig åt havet [till Medelhavet i väster] och öster, och norr, och till Negev [öknen i söder]. Genom dig och din avkomma ska alla folkslag på jorden bli välsignade. [1 Mos 12:3; 15:5; 22:16-18]"},{"book":"1 Moseboken","chapter":"28","verse":"15","text":"Se, jag är med dig och ska bevara dig vart du än går, och jag ska föra dig tillbaka till detta land. Jag ska inte överge dig intill dess att jag har gjort vad jag har lovat dig.” [Jakob hade ännu inte någon fru, men skulle bli far till tolv söner, nationen Israel, och finns med i släktledet för den utlovade Messias – Jesus.]"},{"book":"1 Moseboken","chapter":"28","verse":"16","text":"[Drömmen tog slut och] Jakob vaknade upp ur sömnen och sade: ”Herren är verkligen på denna plats och jag visste det inte.”"},{"book":"1 Moseboken","chapter":"28","verse":"17","text":"Han greps av fruktan och sade: ”Hur helig är inte denna plats! Det måste vara Guds boning, ja, här är himlarnas port.”"},{"book":"1 Moseboken","chapter":"28","verse":"18","text":"Och Jakob steg upp tidigt på morgonen och tog stenen som han haft under sitt huvud och reste upp den som en pelare och hällde ut olja ovanpå den."},{"book":"1 Moseboken","chapter":"28","verse":"19","text":"Och han gav platsen namnet Betel. Men likväl (en skarp betoning och kontrast mellan något som varit och är – hebr. olam) var Loz stadens namn till en början."},{"book":"1 Moseboken","chapter":"28","verse":"20","text":"Och Jakob avlade ett löfte och sade: ”Om Gud (Elohim) är med mig och håller (vaktar, skyddar, bevarar) mig på den väg jag går och ger mig bröd att äta och kläder att klä mig med,"},{"book":"1 Moseboken","chapter":"28","verse":"21","text":"så att jag kommer tillbaka till min fars hus i frid (shalom) då ska Herren (Jahve) vara min Gud (Elohim),"},{"book":"1 Moseboken","chapter":"28","verse":"22","text":"och denna sten som jag har rest upp som en pelare ska vara Guds (Elohims) hus, och av allt som du ger mig ska jag ge tionde till dig.”"}]}