{"data":[{"book":"Postulasagan","chapter":"22","verse":"1","text":"„Kæru ættmenn,“ hóf hann mál sitt, „hlustið á málsvörn mína.“"},{"book":"Postulasagan","chapter":"22","verse":"2","text":"(Þegar fólkið heyrði hann tala hebresku varð þögnin enn meiri.)"},{"book":"Postulasagan","chapter":"22","verse":"3","text":"„Ég er Gyðingur, fæddur í Tarsus, sem er borg í Kilikíu, en hér í Jerúsalem hlaut ég menntun mína. Ég var í skóla hjá Gamalíel og lærði þar að hlýða lögum og siðum okkar Gyðinga út í ystu æsar. Mér var umhugað að þóknast Guði í öllu sem ég gerði, rétt eins og þið í dag."},{"book":"Postulasagan","chapter":"22","verse":"4","text":"Ég ofsótti kristna menn og elti þá uppi til að lífláta þá. Ég lét binda bæði karla og konur og varpa þeim í fangelsi."},{"book":"Postulasagan","chapter":"22","verse":"5","text":"Æðsti presturinn, eða hver sem er úr ráðinu, getur staðfest það, því þeir gáfu mér skriflegt umboð til Gyðinganna í Damaskus, um að mér væri heimilt að taka þar alla kristna menn og færa í hlekkjum til Jerúsalem og láta refsa þeim þar."},{"book":"Postulasagan","chapter":"22","verse":"6","text":"Þegar ég var á leiðinni og nálgaðist Damaskus, gerðist það skyndilega um hádegi að skært og bjart ljós skein á mig frá himni."},{"book":"Postulasagan","chapter":"22","verse":"7","text":"Ég féll til jarðar og heyrði rödd segja við mig: „Sál, Sál, hvers vegna ofsækir þú mig?“"},{"book":"Postulasagan","chapter":"22","verse":"8","text":"„Hver ert þú herra?“ spurði ég. „Ég er Jesús frá Nasaret, sem þú ofsækir,“ svaraði röddin."},{"book":"Postulasagan","chapter":"22","verse":"9","text":"Mennirnir, sem með mér voru, sáu ljósið, en skildu ekki það sem sagt var."},{"book":"Postulasagan","chapter":"22","verse":"10","text":"„Drottinn, hvað á ég að gera?“ spurði ég þá. „Stattu á fætur,“ svarði Drottinn, „farðu inn í Damaskus og þar mun þér verða sagt hvað bíður þín.“"},{"book":"Postulasagan","chapter":"22","verse":"11","text":"Ég hafði blindast af þessu skæra ljósi, svo ferðafélagar mínir urðu að leiða mig inn í Damaskus."},{"book":"Postulasagan","chapter":"22","verse":"12","text":"Í borginni bjó maður sem hét Ananías. Hann var guðrækinn, fór nákvæmlega eftir lögum Gyðinga og var í miklum metum meðal Gyðinganna í borginni."},{"book":"Postulasagan","chapter":"22","verse":"13","text":"Hann kom til mín og sagði: „Bróðir Sál, líttu upp! Þú hefur fengið sjónina!“ Og á sama andartaki fékk ég sjónina!"},{"book":"Postulasagan","chapter":"22","verse":"14","text":"Og síðan sagði hann við mig: „Guð feðra okkar hefur valið þig til að þekkja vilja sinn, sjá Krist og heyra hann tala."},{"book":"Postulasagan","chapter":"22","verse":"15","text":"Þú átt að flytja öllum boðskap hans og segja frá því sem þú hefur séð og heyrt."},{"book":"Postulasagan","chapter":"22","verse":"16","text":"Nú er ekki eftir neinu að bíða. Láttu skírast og hreinsast af syndum þínum og ákalla síðan nafn Drottins.“"},{"book":"Postulasagan","chapter":"22","verse":"17-18","text":"Daginn sem ég kom aftur til Jerúsalem var ég á bæn í musterinu. Þá varð ég frá mér numinn og sá Guð í sýn. Hann sagði: „Flýttu þér! Farðu burt frá Jerúsalem, því að íbúar hennar munu ekki trúa þér, þegar þú flytur þeim boðskap minn.“"},{"book":"Postulasagan","chapter":"22","verse":"19","text":"„Já, en Drottinn,“ sagði ég, „þeir vita þó örugglega að það var ég sem lét fangelsa þá, sem á þig trúa, og berja þá í samkomuhúsunum."},{"book":"Postulasagan","chapter":"22","verse":"20","text":"Og þegar vottur þinn, Stefán, var drepinn, þá var það ég sem stóð þar hjá og gaf samþykki mitt. Ég gætti yfirhafna þeirra sem grýttu hann!“"},{"book":"Postulasagan","chapter":"22","verse":"21","text":"En Guð sagði: „Farðu burt frá Jerúsalem, því að ég ætla að senda þig annað – já alla leið til heiðingjanna!“ “"},{"book":"Postulasagan","chapter":"22","verse":"22","text":"Fram að þessu hafði mannfjöldinn hlustað með athygli á Pál, en þegar hann minntist á heiðingjana, hrópuðu þeir einum rómi: „Burt með slíkan mann! Drepið hann! Hann á ekki skilið að fá að lifa!“"},{"book":"Postulasagan","chapter":"22","verse":"23","text":"Þeir æptu, köstuðu af sér yfirhöfnunum og þeyttu sandinum upp í loftið til merkis um reiði sína."},{"book":"Postulasagan","chapter":"22","verse":"24","text":"Foringi hersveitarinnar lét þá leiða Pál inn og skipaði svo fyrir að hann yrði húðstrýktur til þess að fá hann til að játa glæp sinn. Hann vildi fá skýringu á æðinu sem runnið hafði á fólkið."},{"book":"Postulasagan","chapter":"22","verse":"25","text":"Meðan verið var að binda Pál og búa hann undir svipuhöggin, sagði hann við liðsforingja sem þar stóð: „Hafið þið leyfi til að húðstrýkja rómverskan borgara, án þess að rannsaka mál hans?“"},{"book":"Postulasagan","chapter":"22","verse":"26","text":"Liðsforinginn gekk til hersveitarforingjans og spurði: „Veistu hvað þú ert að gera? Þessi maður er rómverskur borgari!“"},{"book":"Postulasagan","chapter":"22","verse":"27","text":"Foringi hersveitarinnar gekk þá til Páls og spurði: „Segðu mér, ert þú rómverskur borgari?“"},{"book":"Postulasagan","chapter":"22","verse":"28","text":"„Ég líka,“ muldraði hersveitarforinginn, „og það kostaði mig ærið fé.“"},{"book":"Postulasagan","chapter":"22","verse":"29","text":"Þegar hermennirnir, sem þarna stóðu með reiddar svipurnar, heyrðu að Páll væri rómverskur borgari, laumuðust þeir í burtu og hersveitarforinginn varð sömuleiðis hræddur, því að það var hann sem hafði fyrirskipað að Páll skyldi bundinn og húðstrýktur."},{"book":"Postulasagan","chapter":"22","verse":"30","text":"Daginn eftir lét hersveitarforinginn leysa fjötrana af Páli og fyrirskipaði æðstu prestunum að kalla saman Gyðingaráðið. Síðan lét hann leiða Pál fyrir ráðið til að reyna að útkljá þessa deilu."}]}