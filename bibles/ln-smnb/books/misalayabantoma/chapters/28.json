{"data":[{"book":"Misala ya Bantoma","chapter":"28","verse":"1","text":"Wana tososolaki ete tosili kobika na likama, toyokaki ete babengaka esanga yango Malite."},{"book":"Misala ya Bantoma","chapter":"28","verse":"2","text":"Bavandi ya esanga yango batalisaki biso bolingo monene mpe basungaki biso mingi. Lokola mvula ezalaki konoka mpe malili ezalaki makasi, bapelisaki moto mpe babengaki biso nyonso ete tokende koyetola."},{"book":"Misala ya Bantoma","chapter":"28","verse":"3","text":"Polo alokotaki liboke ya bakoni ; mpe tango abwakaki yango na moto, molunge ya moto ebimisaki etupa mpe ekangamaki na loboko na ye."},{"book":"Misala ya Bantoma","chapter":"28","verse":"4","text":"Tango bavandi ya esanga bamonaki nyoka ezali kodiembela na loboko ya Polo, balobanaki bango na bango :"},{"book":"Misala ya Bantoma","chapter":"28","verse":"5","text":"Kasi Polo aningisaki loboko, mpe nyoka yango ekweyaki na moto, mpe ayokaki ata pasi te."},{"book":"Misala ya Bantoma","chapter":"28","verse":"6","text":"Bato nyonso bazalaki kozela ete nzoto na ye evimba to akufa mbala moko ; kasi wana bazelaki tango molayi mpe bamonaki ata likambo moko te ya mabe kokomela ye, babongolaki makanisi mpe balobaki :"},{"book":"Misala ya Bantoma","chapter":"28","verse":"7","text":"Zingazinga ya esika oyo tozalaki, ezalaki na mabele ya Pibiliusi, kalaka mokonzi ya esanga. Ayambaki biso malamu epai na ye, mpe tolekisaki kuna mikolo misato."},{"book":"Misala ya Bantoma","chapter":"28","verse":"8","text":"Nzokande, tata ya Pibiliusi azalaki ya kolala na mbeto mpo ete azalaki kobela fievele mpe pulupulu ya makila. Polo akendeki kotala ye, akotaki na ndako na ye, asambelaki, atielaki ye maboko mpe abikisaki ye."},{"book":"Misala ya Bantoma","chapter":"28","verse":"9","text":"Sima na yango, babeli mosusu ya esanga bayaki epai na ye mpe babikisamaki."},{"book":"Misala ya Bantoma","chapter":"28","verse":"10","text":"Boye, bapesaki biso lokumu ya ndenge na ndenge ; mpe tango tokomaki pene ya kozongela mobembo na biso, bapesaki biso biloko nyonso oyo tozalaki na yango posa mpo na mobembo."},{"book":"Misala ya Bantoma","chapter":"28","verse":"11","text":"Sima na basanza misato, tozwaki masuwa oyo elekisaki tango na yango ya malili makasi kati na esanga. Ezalaki masuwa ya engumba Alekizandri, oyo batia bilembo ya Kasitori mpe Polikisi28.11 Kasitori mpe Polikisi bazali mapasa ya banzambe ya bato ya mokili ya Grese. Bato oyo basalaka na masuwa bazalaki kozwa bango lokola banzambe oyo babatelaka bango.."},{"book":"Misala ya Bantoma","chapter":"28","verse":"12","text":"Tosemaki na engumba Sirakize, mpe tolekisaki kuna mikolo misato."},{"book":"Misala ya Bantoma","chapter":"28","verse":"13","text":"Kolongwa wana, tonanaki pembeni-pembeni ya mokili mpe tokomaki na engumba Regio. Mokolo oyo elandaki, mopepe ya sude ekomaki kopepa mpe, sima na mikolo mibale, tokomaki na Puzoli."},{"book":"Misala ya Bantoma","chapter":"28","verse":"14","text":"Kati na engumba yango, tokutaki bandeko oyo basengaki biso ete tovanda elongo na bango poso mobimba. Ezali ndenge wana nde tokendeki na Rome."},{"book":"Misala ya Bantoma","chapter":"28","verse":"15","text":"Tango bandeko ya Rome bayokaki ete tokomi, bayaki kino na zando ya Apiusi mpe na esika oyo babengaka « Bandako misato, » mpo na kokutana na biso. Tango Polo amonaki bango, azongisaki matondi epai ya Nzambe mpe azwaki lisusu molende."},{"book":"Misala ya Bantoma","chapter":"28","verse":"16","text":"Tango tokomaki na Rome, bapesaki Polo nzela ya kovanda ye moko na ndako ; batielaki ye soda moko mpo na kokengela ye."},{"book":"Misala ya Bantoma","chapter":"28","verse":"17","text":"Sima na mikolo misato, Polo abengisaki bakambi ya Bayuda mpo ete bakutana na ye. Tango basanganaki, alobaki na bango :"},{"book":"Misala ya Bantoma","chapter":"28","verse":"18","text":"Sima na bato ya Rome koyekola na mozindo likambo na ngai, bazwaki mokano ya kotika ngai, pamba te bamonaki likambo moko te ya mabe oyo ekokaki kosala ete nazwa etumbu ya kufa."},{"book":"Misala ya Bantoma","chapter":"28","verse":"19","text":"Kasi Bayuda basepelaki te na mokano yango ; boye nasengaki ete nakende kosamba liboso ya Sezare ; elingi koloba te ete nazalaki na likanisi ya kofunda bato ya ekolo na ngai."},{"book":"Misala ya Bantoma","chapter":"28","verse":"20","text":"Yango wana nasengaki komona bino mpe kosolola na bino, pamba te ezali mpo na elikya ya Isalaele nde nakangami na minyololo oyo."},{"book":"Misala ya Bantoma","chapter":"28","verse":"21","text":"Bayuda bazongiselaki ye :"},{"book":"Misala ya Bantoma","chapter":"28","verse":"22","text":"Kasi tozali na posa ete yo moko oyebisa biso makanisi na yo, pamba te toyebi malamu ete lingomba na yo ezali kobundisama bisika nyonso."},{"book":"Misala ya Bantoma","chapter":"28","verse":"23","text":"Bayokanaki kokutana na Polo mokolo mosusu. Bongo tango mokolo yango ekokaki, bayaki ebele na esika oyo Polo azalaki kovanda. Wuta na tongo kino na pokwa, Polo azalaki kolimbolela bango mpe koteya bango makambo oyo etali Bokonzi ya Nzambe, mpe azalaki kosala nyonso mpo ete bandima makambo oyo azalaki koloba na tina na Yesu, na nzela ya Mobeko ya Moyize mpe makomi ya basakoli."},{"book":"Misala ya Bantoma","chapter":"28","verse":"24","text":"Bamoko bandimisamaki na nzela ya makambo oyo azalaki koloba, kasi bamosusu baboyaki kondima."},{"book":"Misala ya Bantoma","chapter":"28","verse":"25","text":"Tango bakomaki pene ya kozonga, bango na bango batikalaki kaka koyokana te ; bongo Polo abakisaki liloba oyo :"},{"book":"Misala ya Bantoma","chapter":"28","verse":"26","text":"« Kende koloba na bato oyo :"},{"book":"Misala ya Bantoma","chapter":"28","verse":"27","text":"Pamba te mitema ya bato oyo ekomi mabanga ;"},{"book":"Misala ya Bantoma","chapter":"28","verse":"28","text":"Yango wana, nalingi boyeba ete Nzambe atindi lobiko na Ye epai ya bato ya bikolo ya bapaya, mpe bakoyoka."},{"book":"Misala ya Bantoma","chapter":"28","verse":"29","text":"Tango Polo asilisaki koloba, Bayuda bakendeki, mpe bazalaki kotiana tembe makasi kati na bango.]"},{"book":"Misala ya Bantoma","chapter":"28","verse":"30","text":"Polo awumelaki mibu mibale mobimba kati na ndako ya kofutela. Azalaki koyamba bato nyonso oyo bazalaki koya kotala ye ;"},{"book":"Misala ya Bantoma","chapter":"28","verse":"31","text":"azalaki kosakola sango ya Bokonzi ya Nzambe mpe koteya na tina na Nkolo Yesu-Klisto, na molende nyonso mpe na kozanga bipekiseli."}]}