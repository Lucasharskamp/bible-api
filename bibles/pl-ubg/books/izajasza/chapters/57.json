{"data":[{"book":"Izajasza","chapter":"57","verse":"1","text":"Sprawiedliwy ginie, a nikt nie bierze sobie tego do serca. Ludzie pobożni odchodzą, a nikt nie zważa na to, że sprawiedliwy jest zabierany przed nadejściem zła."},{"book":"Izajasza","chapter":"57","verse":"2","text":"Dostąpi pokoju i odpocznie na swoim łożu każdy, kto postępuje uczciwie."},{"book":"Izajasza","chapter":"57","verse":"3","text":"Ale wy zbliżcie się tutaj, synowie czarownicy, potomstwo cudzołożnika i nierządnicy."},{"book":"Izajasza","chapter":"57","verse":"4","text":"Z kogo się naigrawacie? Na kogo rozdziawiacie usta i wywieszacie język? Czy nie jesteście synami nierządu, potomstwem fałszu;"},{"book":"Izajasza","chapter":"57","verse":"5","text":""},{"book":"Izajasza","chapter":"57","verse":"6","text":"Wśród gładkich kamieni potoku jest twój dział. Właśnie one są twoim losem, na nie wylewasz ofiarę z płynów i ofiarowujesz ofiarę z pokarmów. Czyż w tym miałbym mieć upodobanie?"},{"book":"Izajasza","chapter":"57","verse":"7","text":"Na górze wysokiej i wyniosłej postawiłaś swoje łoże i tam wstępowałaś, aby składać ofiary."},{"book":"Izajasza","chapter":"57","verse":"8","text":"A za drzwiami i za odrzwiami postawiłaś swoją pamiątkę, gdyż odchodząc ode mnie, odkrywałaś się"},{"book":"Izajasza","chapter":"57","verse":"9","text":"Chodziłaś także do króla z olejkiem i mnożyłaś swoje wonności; posłałaś daleko swoich posłańców, a poniżałaś się aż do grobu."},{"book":"Izajasza","chapter":"57","verse":"10","text":"Zmęczyłaś się licznymi swymi drogami, ale nie powiedziałaś: Na próżno. Znalazłaś pomoc w swojej ręce, dlatego nie osłabłaś."},{"book":"Izajasza","chapter":"57","verse":"11","text":"Kogo się bałaś i lękałaś, że skłamałaś, i nie pamiętałaś o mnie ani nie wzięłaś sobie tego do serca? Czy ja nie milczałem, i to od dawna, a ty mnie się nie boisz?"},{"book":"Izajasza","chapter":"57","verse":"12","text":"Opowiem twoją sprawiedliwość i twoje uczynki, które nic ci nie pomogą."},{"book":"Izajasza","chapter":"57","verse":"13","text":"Gdy zawołasz, niech wybawi cię twoja zgraja; ale wszystkich ich wiatr rozniesie i pochwyci marność. Lecz ten, który mi zaufa, odziedziczy ziemię i posiądzie moją świętą górę."},{"book":"Izajasza","chapter":"57","verse":"14","text":"I powiedzą: Wyrównajcie, wyrównajcie, przygotujcie drogę, usuńcie przeszkody z drogi mojego ludu."},{"book":"Izajasza","chapter":"57","verse":"15","text":"Tak bowiem mówi Wysoki i Wyniosły, który zamieszkuje wieczność, którego imię to Święty: Ja, który mieszkam na wysokościach, na miejscu świętym, mieszkam i z tym, który jest skruszony i uniżony w duchu, aby ożywić ducha pokornych i ożywić serce skruszonych."},{"book":"Izajasza","chapter":"57","verse":"16","text":"Nie będę się spierał na wieki ani nie będę wiecznie się gniewał, bo zemdlałby przede mną duch i dusze, które uczyniłem."},{"book":"Izajasza","chapter":"57","verse":"17","text":"Z powodu jego niegodziwej chciwości rozgniewałem się i uderzyłem go. Ukryłem się i rozgniewałem, on jednak był uparty i poszedł drogą swego serca."},{"book":"Izajasza","chapter":"57","verse":"18","text":"Widziałem jego drogi, lecz uzdrowię go. Poprowadzę go i przywrócę mu pociechę, również tym, którzy z nim płaczą."},{"book":"Izajasza","chapter":"57","verse":"19","text":"Stworzę owoc warg: Pokój, pokój dalekiemu i bliskiemu, mówi PAN; i tak uzdrowię go."},{"book":"Izajasza","chapter":"57","verse":"20","text":"Lecz bezbożni będą jak wzburzone morze niemogące się uspokoić, którego wody wyrzucają muł i błoto."},{"book":"Izajasza","chapter":"57","verse":"21","text":"Nie ma pokoju dla bezbożnych, mówi mój Bóg."}]}