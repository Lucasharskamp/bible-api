{"data":[{"book":"ЗАХАРЫІ","chapter":"8","verse":"1","text":"І было слова Госпада Саваофа:"},{"book":"ЗАХАРЫІ","chapter":"8","verse":"2","text":"так кажа Гасподзь Саваоф: зарупіўся Я пра Сіён руплівасьцю вялікаю, і зь вялікім гневам зарупіўся Я пра яго."},{"book":"ЗАХАРЫІ","chapter":"8","verse":"3","text":"Так кажа Гасподзь: зьвярнуўся Я да Сіёна і буду жыць у Ерусаліме, і будзе называцца Ерусалім горадам праўды, і гара Госпада Саваофа - гарою сьвятыні."},{"book":"ЗАХАРЫІ","chapter":"8","verse":"4","text":"Так кажа Гасподзь Саваоф: зноў старцы і старыцы сядзецьмуць на вуліцах Ерусаліма, кожны з посахам у руцэ, ад сталасьці веку свайго."},{"book":"ЗАХАРЫІ","chapter":"8","verse":"5","text":"І вуліцы горада гэтага напоўняцца хлопчыкамі і дзяўчаткамі, якія гуляцьмуць на вуліцах яго."},{"book":"ЗАХАРЫІ","chapter":"8","verse":"6","text":"Так кажа Гасподзь Саваоф: калі гэта ў вачах пазасталага народу здасца дзівосным у тыя дні, дык няўжо яно дзівоснае і ў вачах Маіх? кажа Гасподзь Саваоф."},{"book":"ЗАХАРЫІ","chapter":"8","verse":"7","text":"Так кажа Гасподзь Саваоф: вось, Я ўратую народ Мой з краіны ўсходу і з краіны заходу сонца;"},{"book":"ЗАХАРЫІ","chapter":"8","verse":"8","text":"і прывяду іх, і будуць яны жыць у Ерусаліме, і будуць Маім народам, і Я буду іхнім Богам, у ісьціне і ў праўдзе."},{"book":"ЗАХАРЫІ","chapter":"8","verse":"9","text":"Так кажа Гасподзь Саваоф: умацуйце рукі вашыя вы, хто чуе сёньня словы гэтыя з вуснаў прарокаў, якія былі пры заснаваньні дому Госпада Саваофа, для будаўніцтва храма."},{"book":"ЗАХАРЫІ","chapter":"8","verse":"10","text":"Бо раней дзён тых ня было аддзякі ні чалавеку, ні аддзякі за працу жывёлам; ні адыхадню, ні прыхадню ня было спакою ад ворага; і патураў Я кожнаму чалавеку варагаваць з другім."},{"book":"ЗАХАРЫІ","chapter":"8","verse":"11","text":"А сёньня рэшце народу гэтага Я не такі, як у былыя дні, кажа Гасподзь Саваоф."},{"book":"ЗАХАРЫІ","chapter":"8","verse":"12","text":"Бо пасеяна будзе ў сьвеце; вінаградная лаза дасьць плод свой, і зямля дасьць плады свае, і нябёсы будуць даваць расу сваю: і ўсё гэта Я аддам у валоданьне астатку народу гэтага."},{"book":"ЗАХАРЫІ","chapter":"8","verse":"13","text":"І будзе: як вы, дом Юдаў і дом Ізраілеў, былі пракляцьцем у народаў, так Я выратую вас, і будзеце дабраславеньнем; ня бойцеся; хай умацуюцца рукі вашыя!"},{"book":"ЗАХАРЫІ","chapter":"8","verse":"14","text":"Бо так кажа Гасподзь Саваоф: як Я вызначыў пакараць вас, калі бацькі вашыя гнявілі Мяне, кажа Гасподзь Саваоф, і не адмяніў,"},{"book":"ЗАХАРЫІ","chapter":"8","verse":"15","text":"так зноў Я назначыў у гэтыя дні ўтварыць добрае Ерусаліму і дому Юдаваму; ня бойцеся!"},{"book":"ЗАХАРЫІ","chapter":"8","verse":"16","text":"Вось дзеі, якія вы павінны чыніць: кажэце праўду адзін аднаму; па праўдзе і міралюбна судзеце каля брамаў вашых."},{"book":"ЗАХАРЫІ","chapter":"8","verse":"17","text":"Ніхто з вас хай не намышляе ў сэрцы сваім ліхога супроць блізкага свайго, і ілжывай клятвы ня любеце; бо ўсё гэта Я ненавіджу, кажа Гасподзь."},{"book":"ЗАХАРЫІ","chapter":"8","verse":"18","text":"І было мне слова Госпада Саваофа:"},{"book":"ЗАХАРЫІ","chapter":"8","verse":"19","text":"так кажа Гасподзь Саваоф: пост чацьвёртага месяца і пост пятага, і пост сёмага і пост дзясятага зробіцца дому Юдаваму радасьцю і вясёлым сьвятам; толькі любеце праўду і мір."},{"book":"ЗАХАРЫІ","chapter":"8","verse":"20","text":"Так кажа Гасподзь Саваоф: яшчэ будуць прыходзіць народы і жыхары многіх гарадоў;"},{"book":"ЗАХАРЫІ","chapter":"8","verse":"21","text":"і пойдуць жыхары аднаго горада да жыхароў другога і скажуць: хадзем маліцца перад аблічча Госпада Саваофа; і кожны скажа: пайду і я."},{"book":"ЗАХАРЫІ","chapter":"8","verse":"22","text":"І будуць прыходзіць многія плямёны і моцныя народы, каб знайсьці Госпада Саваофа ў Ерусаліме і памаліцца абліччу Госпада."},{"book":"ЗАХАРЫІ","chapter":"8","verse":"23","text":"Так кажа Гасподзь Саваоф: будзе ў тыя дні, возьмуцца дзесяць чалавек з усіх рознамоўных народаў, возьмуцца за крысо Юдэя і будуць казаць: мы пойдзем з табою, бо мы чулі, што з вамі - Бог."}]}