{"data":[{"book":"Jon","chapter":"20","verse":"1","text":"Deobari pha inai hamiang shii, la igiia ba shii, Mery Magdalene è wieng shii wuii srane riig khlei shii wieng cho shii kheb pha lubao ne hòg ne um."},{"book":"Jon","chapter":"20","verse":"2","text":"Chiih-è Simon Phithar nane gai samoy hanyie shii Isu miie rek muii pha samoy shii ran srane yao, “Ithong shii ne ithek è wieng è noh dun ro, chiih-è aishii khi hà ruii rai lei ne, gathek ne athieg mua ro!”"},{"book":"Jon","chapter":"20","verse":"3","text":"Chiih-è Phithar nane gai samoy de wieng hà wuii dun."},{"book":"Jon","chapter":"20","verse":"4","text":"Chiih-è bijiu nyi yi ran srane, jimagunde gai samoy yi Phithar è chiang ran srane wieng shii thog bi."},{"book":"Jon","chapter":"20","verse":"5","text":"Jishii ai iliing hà awuii ba shii, ai è jiing srane ne riig shii aishii jiang pha yung imo ji ne doh."},{"book":"Jon","chapter":"20","verse":"6","text":"Idoh shii Simon Phithar de wuii thog, chiih-è ai de miang wieng hà wuii dun, ai de thiichiih shii yung imo um pha ji doh."},{"book":"Jon","chapter":"20","verse":"7","text":"Chiih-è Isu ro khrug shii jiang pha yung ji yi siu shii jiang muii pha rog shii um pha adoh. Jimagunde awai yo è jiang dun."},{"book":"Jon","chapter":"20","verse":"8","text":"Chiihphado è wieng ibi wuii thog pha gai samoy, de iliing hà wuii srane, aishii riig ne migi rek."},{"book":"Jon","chapter":"20","verse":"9","text":"(Jishii ai ne thuh de iy ne hòi din phro è yao pha ji ne athieg ba ro.)"},{"book":"Jon","chapter":"20","verse":"10","text":"Chiihphado samoythek iidoh hò hà dun din marui."},{"book":"Jon","chapter":"20","verse":"11","text":"Mery yi wieng moe shii cho srane riu ne rai ramuii shii, ai nya cho ba muii shii, ai è wieng shii bam srane riig shii"},{"book":"Jon","chapter":"20","verse":"12","text":"hamangkhliie nyi yi yung imo guii srane, Isu ro siu iy ruii pha ji shii jia yi ai khrug moe hà chiih-è jia yi ai lai moe hà riu ne rai."},{"book":"Jon","chapter":"20","verse":"13","text":"“Ai è hò-amuii ji de sai, nyie rek ne cho phlei?”"},{"book":"Jon","chapter":"20","verse":"14","text":"Ji-è yao ched pha iidoh shii ai rei ne riig shii Isu thiisa hà riu ne um; jimagungde ai ne ji Isu ro è athieg mua."},{"book":"Jon","chapter":"20","verse":"15","text":"“Isu è hò-amuii ji shii de sai, hò-amuii nathek nyie rek muii ne cho phlei? Chiih-è ithek so ramuii pha ji ne hanyie lei?”"},{"book":"Jon","chapter":"20","verse":"16","text":"Isu è hò-amuii ji shii yao, “Mery!”"},{"book":"Jon","chapter":"20","verse":"17","text":"Jishii Isu è hò-amuii shii yao, “Gu shii akhoh rabo,” “Nyieliieshii gu thuh de iidoh lakhung hà Aphuii shii awuii ba ro. Jimagungde gu khuiithek shii wuii srane yao bo, gu ne gui Aphuii nathek ro chiih-è guro Hamangkhung-aphuii chiih-è nathek ro Hamangkhung-aphuii shii khid ramuii ro.”"},{"book":"Jon","chapter":"20","verse":"18","text":"“Ji-è Mery magdalene è wuii srane samoythek shii yao, ai è Ithong shii doh ne ai è aishii nyie yao pha ji ne nathek shii yao phro.”"},{"book":"Jon","chapter":"20","verse":"19","text":"Ji-è iy pha ji yi Deobari habjuang shii ro, chiih-è samoy ò jia shii khrab srane habin bin ne rai ramuii, nyieliieshii ithek ne Jewish pha riichaithek shii bajo rum. Chiihphado ji è rekramuii shii Isu ai moe shii wuii thog ne riu mage. Ai è yao, “liijiing ne nathek rog shii um ro.”"},{"book":"Jon","chapter":"20","verse":"20","text":"Ji-è yao ched pha iidoh shii, ai è awai wad chiih-è awai siu ithek shii riig ba yi. Chiih-è samoy è Ithong shii riig srane sang dun."},{"book":"Jon","chapter":"20","verse":"21","text":"Isu è dinne aishii yao, “liijiing ne nathek rog shii umbo, nyieliieshii gu shii ne aphuii muthoh ge ro, jiè gu nathek shii de thoh ge ro.”"},{"book":"Jon","chapter":"20","verse":"22","text":"Chiih-è ai ithek shii misey rek ne thud srane ithek shii yao, “Ragung so shii nathek yi bo."},{"book":"Jon","chapter":"20","verse":"23","text":"Chiih-è nathek è bran ro layog khung phi arone, nathek ro layog khung ge ro; chiih-è nathek gairo layog de akhung phi arone, ai è de nathek ro layog akhung phi phro.”"},{"book":"Jon","chapter":"20","verse":"24","text":"Snanyi è bijiu jia Thomas (Iwen ro è ho) yi Isu wuii marui pha ishak shii ai yi thiichiih shii oi iang."},{"book":"Jon","chapter":"20","verse":"25","text":"Chiih-è gai samoy è aishii yao, “Gathek è Ithong shii doh jong ro!” Thomas è aishii yao, “Gu ai wad shii sharo rek ne phey muii pha icho shii gu wadbieng rek ne hìog ne chiih-è siu shii wad è awiang ne ariig sapho shii ne gune migi anow phro.”"},{"book":"Jon","chapter":"20","verse":"26","text":"Damiley pha iidoh shii dinne samoy habin bin muii ne rai ramuii shii, Thomas de ai rog shii um. Habin ne bin muii, jimagunde Isu ai moe shii wuii srane riu ne aishii yao, “liijiing ne nathek rog shii um bo.”"},{"book":"Jon","chapter":"20","verse":"27","text":"Chiih-è ai Thomas shii yao, “Na wad bieng ichiih shii ruii mage bo, chiih-è gu wad shii riig mage bo; chiih-è nawai wad miang rek srane guro siu riie shii wiang mage bo, chiih-è athan pha, migi rek mage bo!”"},{"book":"Jon","chapter":"20","verse":"28","text":"Chiihphado è Thomas è chang, “Gu Ithong chiih-è gu ro Hamangkhung-aphuii!”"},{"book":"Jon","chapter":"20","verse":"29","text":"Isu è aishii yao, “Nyieliieshii na è gu riigjong pha ji re-è migi rek ne bey? Jimagungde hanyie è gu shii ariig pha migi rek arone ai ne bajo sang ruii phro!”"},{"book":"Jon","chapter":"20","verse":"30","text":"Awai samoy um pha ji shii Isu è bajo buangthek pha blia rek phi pha ji ne bajo ne ichiih siog shii azey ro."},{"book":"Jon","chapter":"20","verse":"31","text":"Chiih-è ichiih shii zey pha ji ne nyieliieshii Isu ne Masi chak ro, chiih-è Hamangkhung-aphuii ro dufuii ro è migi rek yi pha, chiih-è nathek ro migi aishii rek pha jiè nathek ne chai mua ruii phro."}]}