{"data":[{"book":"Kirje filippiläisille","chapter":"3","verse":"1","text":"Rakkaat ystävät, mitä ikinä tapahtuukin, olkaa iloisia siitä, että tunnette Herran. En kyllästy muistuttamaan teitä samoista asioista, ja teidän on hyvä kuulla tämä yhä uudestaan."},{"book":"Kirje filippiläisille","chapter":"3","verse":"2","text":"Varokaa vääriä työntekijöitä, noita vaarallisia koiria, jotka väittävät, että ihmisen on otettava juutalaisten ympärileikkaus voidakseen pelastua!"},{"book":"Kirje filippiläisille","chapter":"3","verse":"3","text":"Ei tuo toimitus tee meistä Jumalan lapsia. Ainoa oikea ympärileikkaus on Jumalan palveleminen Pyhän Hengen voimalla. Me kristityt ylistämme Kristusta siitä, mitä hän on tehnyt puolestamme. Tajuamme, ettemme missään tapauksessa pysty pelastamaan itseämme."},{"book":"Kirje filippiläisille","chapter":"3","verse":"4","text":"Minulla jos kellään olisi syytä toivoa voivani vaikuttaa omaan pelastumiseeni. Jos ihminen yleensä voisi pelastua sen ansiosta, mikä hän on, niin minä ainakin voisin."},{"book":"Kirje filippiläisille","chapter":"3","verse":"5","text":"Minut ympärileikattiin, kun olin kahdeksan päivän ikäinen. Olin syntynyt puhdasveriseen juutalaiseen perheeseen, joka kuuluu Benjaminin sukuun. Minä jos kukaan olin siis oikea juutalainen. Lisäksi vielä lukeuduin fariseuksiin, jotka vaativat mitä ankarinta juutalaisten lakien ja tapojen noudattamista."},{"book":"Kirje filippiläisille","chapter":"3","verse":"6","text":"Ja mitä vilpittömyyteen tulee, olin niin innokas, että vainosin kristittyjen seurakuntaa ja yritin noudattaa jokaista oman uskontoni sääntöä ja määräystä viimeistä piirtoa myöten."},{"book":"Kirje filippiläisille","chapter":"3","verse":"7","text":"Nyt olen kääntänyt selkäni kaikelle sille, mitä ennen pidin suuressa arvossa. Olen pannut luottamukseni ja toivoni yksin Kristukseen."},{"book":"Kirje filippiläisille","chapter":"3","verse":"8","text":"Kaikki muu menettää arvonsa, kun vertaan sitä aarteeseen, joka on omani siksi, että tunnen Jeesuksen Kristuksen, Herrani. Olen työntänyt kaiken muun arvottomana syrjään omistaakseni vain Kristuksen"},{"book":"Kirje filippiläisille","chapter":"3","verse":"9","text":"ja saadakseni olla yhteydessä häneen. Enää en kuvittele pelastuvani siksi, että olen hyvä ihminen, tai siksi, että noudatan Jumalan lakeja, vaan uskon, että Kristus yksin pelastaa minut. Jumala hyväksyy minut yhteyteensä, koska turvaudun yksin Kristukseen ja siihen, mitä hän teki puolestani."},{"book":"Kirje filippiläisille","chapter":"3","verse":"10","text":"Nyt haluan vain oppia paremmin tuntemaan Kristusta, kokea sitä valtavaa voimaa, joka herätti hänet kuolleista, ja ymmärtää, mitä hänen kanssaan kärsiminen ja kuoleminen merkitsee."},{"book":"Kirje filippiläisille","chapter":"3","verse":"11","text":"Uskon ja toivon hänen kerran herättävän minutkin kuolleista."},{"book":"Kirje filippiläisille","chapter":"3","verse":"12","text":"En ole vielä perillä saakka enkä tarkoita olevani täydellinen. En ole vielä oppinut kaikkea, mitä minun pitäisi, mutta koska Kristus on voittanut minut, kuljen päämäärääni kohti."},{"book":"Kirje filippiläisille","chapter":"3","verse":"13","text":"Ei, rakkaat veljet, en ole vielä perillä, mutta minun on lupa unohtaa mennyt ja kääntää katseeni tulevaisuuteen."},{"book":"Kirje filippiläisille","chapter":"3","verse":"14","text":"Ponnistan voimani päästäkseni maaliin ja saadakseni palkinnon. Palkintona on ikuinen elämä taivaassa Jumalan yhteydessä – sen perusteella, mitä Kristus teki puolestamme."},{"book":"Kirje filippiläisille","chapter":"3","verse":"15","text":"Toivon, että kaikki te, jotka olette kasvaneet uskossanne aikuisiksi, näette nämä asiat samassa valossa kuin minä. Mikäli olette eri mieltä jossakin kohden, uskon, että Jumala tekee asian teille selväksi,"},{"book":"Kirje filippiläisille","chapter":"3","verse":"16","text":"jos seuraatte elämässänne sitä totuutta, jonka olemme yhdessä oppineet tuntemaan."},{"book":"Kirje filippiläisille","chapter":"3","verse":"17","text":"Rakkaat veljet, eläkää niin kuin minä. Olen yrittänyt antaa teille esikuvan. Ottakaa oppia myös niistä, jotka noudattavat esimerkkiäni."},{"book":"Kirje filippiläisille","chapter":"3","verse":"18","text":"Usein aikaisemmin olen sanonut teille ja sanon vieläkin aivan silmät kyynelissä: on monia, jotka pitävät itseään kristittyinä, mutta ovat itse asiassa Kristuksen ristin vihollisia."},{"book":"Kirje filippiläisille","chapter":"3","verse":"19","text":"He joutuvat kadotukseen, sillä vatsanpalvojia he ovat. He ylpeilevät sellaisesta, mitä heidän pitäisi hävetä, ja kantavat huolta vain tämän maailman asioista."},{"book":"Kirje filippiläisille","chapter":"3","verse":"20","text":"Mutta meidän kotimaamme on taivas, jossa pelastajamme Herra Jeesus Kristus on ja josta odotamme hänen paluutaan."},{"book":"Kirje filippiläisille","chapter":"3","verse":"21","text":"Kun hän tulee takaisin, hän muuttaa kuolevaisen ruumiimme samanlaiseksi taivaalliseksi ruumiiksi kuin hänellä itsellään on. Tämän hän tekee sillä voimalla, jolla hän hallitsee koko maailmankaikkeutta."}]}