{"data":[{"book":"БЫЦЦЁ","chapter":"25","verse":"1","text":"І ўзяў Абрагам яшчэ жонку, імем Хэтуру."},{"book":"БЫЦЦЁ","chapter":"25","verse":"2","text":"Яна нарадзіла яму Зімрана, Ёкшана, Мэдана, Мадыяна, Ішбака і Шуаха."},{"book":"БЫЦЦЁ","chapter":"25","verse":"3","text":"Ёкшан спарадзіў Шэву і Дэдана. Сыны Дэдана былі: Ашурым, Летушым і Леюмім."},{"book":"БЫЦЦЁ","chapter":"25","verse":"4","text":"Сыны Мадыяна: Эфа, Эфэр, Ханох, Авіда і Элдага. Усе гэтыя сыны Хэтуры."},{"book":"БЫЦЦЁ","chapter":"25","verse":"5","text":"І аддаў Абрагам усё, што было ў яго, Ісааку;"},{"book":"БЫЦЦЁ","chapter":"25","verse":"6","text":"а сынам наложніц, якія былі ў Абрагама, даў Абрагам дарункі і адаслаў іх ад Ісаака, сына свайго, яшчэ за жыцьця свайго, на ўсход, у зямлю ўсходнюю."},{"book":"БЫЦЦЁ","chapter":"25","verse":"7","text":"Дзён жыцьця Абрагамавага, якія ён пражыў, было сто семдзесят пяць гадоў;"},{"book":"БЫЦЦЁ","chapter":"25","verse":"8","text":"і сканаў Абрагам, і памёр у старасьці добрай, вельмі стары і насычаны, і прылучаны да люду свайго."},{"book":"БЫЦЦЁ","chapter":"25","verse":"9","text":"І пахавалі яго Ісаак і Ізмаіл, сыны ягоныя, у пячоры Махпэл, на полі Эфрона, сына Цахара, Хэтэяніна, якое насупроць Мамрэ,"},{"book":"БЫЦЦЁ","chapter":"25","verse":"10","text":"на полі, якое Абрагам набыў у сыноў Хэтавых. Там пахаваны Абрагам і Сарра, жонка ягоная."},{"book":"БЫЦЦЁ","chapter":"25","verse":"11","text":"Пасьля сьмерці Абрагама Бог дабраславіў Ісаака, сына ягонага. Ісаак жыў пры Бээр-Лахай-Роі."},{"book":"БЫЦЦЁ","chapter":"25","verse":"12","text":"Вось радавод Ізмаіла, сына Абрагамавага, якога нарадзіла Абрагаму Агар, Егіпцянка, Саррына служанка;"},{"book":"БЫЦЦЁ","chapter":"25","verse":"13","text":"і вось імёны сыноў Ізмаілавых, імёны іхнія паводле радаводу іхняга: першынец Ізмаілаў Наваёт, Кедар, Адбээл, Міўсам,"},{"book":"БЫЦЦЁ","chapter":"25","verse":"14","text":"Мішма, Дума, Маса,"},{"book":"БЫЦЦЁ","chapter":"25","verse":"15","text":"Хадад, Тэма, Етур, Нафіш і Кедма."},{"book":"БЫЦЦЁ","chapter":"25","verse":"16","text":"Яны сыны Ізмаілавыя, і гэта імёны іхнія, у селішчах іхніх, у качэўях іхніх. Гэта дванаццаць князёў плямёнаў іхніх."},{"book":"БЫЦЦЁ","chapter":"25","verse":"17","text":"А гадоў жыцьця Ізмаілавага было сто трыццаць сем гадоў; і сканаў ён, і памёр, і прылучаны да народу свайго."},{"book":"БЫЦЦЁ","chapter":"25","verse":"18","text":"Яны жылі ад Хавілы да Сура, што перад Егіптам, як ідзеш да Асірыі. Яны пасяліліся перад абліччам усіх братоў сваіх."},{"book":"БЫЦЦЁ","chapter":"25","verse":"19","text":"Вось радавод Ісаака, сына Абрагамавага. Абрагам спарадзіў Ісаака."},{"book":"БЫЦЦЁ","chapter":"25","verse":"20","text":"Ісааку было сорак гадоў калі ён узяў сабе за жонку Рэбэку, дачку Ватуіла Арамэйца зь Месапатаміі, сястру Лавана Арамэйца."},{"book":"БЫЦЦЁ","chapter":"25","verse":"21","text":"І маліўся Ісаак Госпаду за жонку сваю, бо яна была няплодная; і Гасподзь пачуў яго, і зачала Рэбэка жонка ягоная."},{"book":"БЫЦЦЁ","chapter":"25","verse":"22","text":"Сыны ва ўлоньні яе пачалі біцца, і яна сказала: калі так будзе, дык навошта мне гэта? І пайшла спытацца ў Госпада."},{"book":"БЫЦЦЁ","chapter":"25","verse":"23","text":"Гасподзь сказаў ёй: два племені ў чэраве тваім, і два розныя народы пойдуць з нутробы тваёй; адзін народ зробіцца мацнейшы за другі, і большы будзе служыць меншаму."},{"book":"БЫЦЦЁ","chapter":"25","verse":"24","text":"І настаў час ёй радзіць: і вось блізьняты ў нутробе ў яе."},{"book":"БЫЦЦЁ","chapter":"25","verse":"25","text":"Першы выйшаў чырвоны, увесь, як скура, калматы, і далі яму імя: Ісаў."},{"book":"БЫЦЦЁ","chapter":"25","verse":"26","text":"Потым выйшаў брат ягоны, трымаючыся рукою сваёю за пяту Ісава; і дадзена яму імя: Якаў. А Ісааку было шэсьцьдзясят гадоў, калі яны нарадзіліся."},{"book":"БЫЦЦЁ","chapter":"25","verse":"27","text":"Дзеці вырасьлі; і стаў Ісаў чалавекам спрытным у ловах зьвера, чалавекам палёў; а Якаў чалавекам рахманым, жыхаром намётаў."},{"book":"БЫЦЦЁ","chapter":"25","verse":"28","text":"Ісаак любіў Ісава, бо дзічына была да смаку яму; а Рэбэка любіла Якава."},{"book":"БЫЦЦЁ","chapter":"25","verse":"29","text":"І згатаваў Якаў страву; а Ісаў прыйшоў з поля стомлены."},{"book":"БЫЦЦЁ","chapter":"25","verse":"30","text":"І сказаў Ісаў Якаву: дай мне паесьці чырвонага, чырвонага гэтага; бо я стаміўся. Ад гэтага дадзена яму мянушка: Эдом."},{"book":"БЫЦЦЁ","chapter":"25","verse":"31","text":"Але Якаў сказаў: прадай мне цяпер жа сваё першародства."},{"book":"БЫЦЦЁ","chapter":"25","verse":"32","text":"Ісаў сказаў: вось, я паміраю, што мне з гэтага першародства?"},{"book":"БЫЦЦЁ","chapter":"25","verse":"33","text":"Якаў сказаў: прысягні мне цяпер жа. Ён прысягнуў яму, і прадаў першародства сваё Якаву."},{"book":"БЫЦЦЁ","chapter":"25","verse":"34","text":"І даў Якаў Ісаву хлеба і стравы з сачыўкі: і ён еў і піў, і ўстаў і пайшоў; і пагардзіў Ісаў першародствам."}]}