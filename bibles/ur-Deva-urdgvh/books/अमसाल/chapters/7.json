{"data":[{"book":"अमसाल","chapter":"7","verse":"1","text":"मेरे बेटे, मेरे अलफ़ाज़ की पैरवी कर, मेरे अहकाम अपने अंदर महफ़ूज़ रख।"},{"book":"अमसाल","chapter":"7","verse":"2","text":"मेरे अहकाम के ताबे रह तो जीता रहेगा। अपनी आँख की पुतली की तरह मेरी हिदायत की हिफ़ाज़त कर।"},{"book":"अमसाल","chapter":"7","verse":"3","text":"उन्हें अपनी उँगली के साथ बाँध, अपने दिल की तख़्ती पर कंदा कर।"},{"book":"अमसाल","chapter":"7","verse":"4","text":"हिकमत से कह, “तू मेरी बहन है,” और समझ से, “तू मेरी क़रीबी रिश्तेदार है।”"},{"book":"अमसाल","chapter":"7","verse":"5","text":"यही तुझे ज़िनाकार औरत से महफ़ूज़ रखेंगी, दूसरे की उस बीवी से जो अपनी चिकनी-चुपड़ी बातों से तुझे फुसलाने की कोशिश करती है।"},{"book":"अमसाल","chapter":"7","verse":"6","text":"एक दिन मैंने अपने घर की खिड़की लफ़्ज़ी तरजुमा : घर की खिड़की के जंगले।  में से बाहर झाँका"},{"book":"अमसाल","chapter":"7","verse":"7","text":"तो क्या देखता हूँ कि वहाँ कुछ सादालौह नौजवान खड़े हैं। उनमें से एक बेअक़्ल जवान नज़र आया।"},{"book":"अमसाल","chapter":"7","verse":"8","text":"वह गली में से गुज़रकर ज़िनाकार औरत के कोने की तरफ़ टहलने लगा। चलते चलते वह उस रास्ते पर आ गया जो औरत के घर तक ले जाता है।"},{"book":"अमसाल","chapter":"7","verse":"9","text":"शाम का धुँधलका था, दिन ढलने और रात का अंधेरा छाने लगा था।"},{"book":"अमसाल","chapter":"7","verse":"10","text":"तब एक औरत कसबी का लिबास पहने हुए चालाकी से उससे मिलने आई।"},{"book":"अमसाल","chapter":"7","verse":"11","text":"यह औरत इतनी बेलगाम और ख़ुदसर है कि उसके पाँव उसके घर में नहीं टिकते।"},{"book":"अमसाल","chapter":"7","verse":"12","text":"कभी वह गली में, कभी चौकों में होती है, हर कोने पर वह ताक में बैठी रहती है।"},{"book":"अमसाल","chapter":"7","verse":"13","text":"अब उसने नौजवान को पकड़कर उसे बोसा दिया। बेहया नज़र उस पर डालकर उसने कहा,"},{"book":"अमसाल","chapter":"7","verse":"14","text":"“मुझे सलामती की क़ुरबानियाँ पेश करनी थीं, और आज ही मैंने अपनी मन्नतें पूरी कीं।"},{"book":"अमसाल","chapter":"7","verse":"15","text":"इसलिए मैं निकलकर तुझसे मिलने आई, मैंने तेरा पता किया और अब तू मुझे मिल गया है।"},{"book":"अमसाल","chapter":"7","verse":"16","text":"मैंने अपने बिस्तर पर मिसर के रंगीन कम्बल बिछाए,"},{"book":"अमसाल","chapter":"7","verse":"17","text":"उस पर मुर, ऊद और दारचीनी की ख़ुशबू छिड़की है।"},{"book":"अमसाल","chapter":"7","verse":"18","text":"आओ, हम सुबह तक मुहब्बत का प्याला तह तक पी लें, हम इश्क़बाज़ी से लुत्फ़अंदोज़ हों!"},{"book":"अमसाल","chapter":"7","verse":"19","text":"क्योंकि मेरा ख़ाविंद घर में नहीं है, वह लंबे सफ़र के लिए रवाना हुआ है।"},{"book":"अमसाल","chapter":"7","verse":"20","text":"वह बटवे में पैसे डालकर चला गया है और पूरे चाँद तक वापस नहीं आएगा।”"},{"book":"अमसाल","chapter":"7","verse":"21","text":"ऐसी बातें करते करते औरत ने नौजवान को तरग़ीब देकर अपनी चिकनी-चुपड़ी बातों से वरग़लाया।"},{"book":"अमसाल","chapter":"7","verse":"22","text":"नौजवान सीधा उसके पीछे यों हो लिया जिस तरह बैल ज़बह होने के लिए जाता या हिरन उछलकर फंदे में फँस जाता है।"},{"book":"अमसाल","chapter":"7","verse":"23","text":"क्योंकि एक वक़्त आएगा कि तीर उसका दिल चीर डालेगा। लेकिन फ़िलहाल उस की हालत उस चिड़िया की मानिंद है जो उड़कर जाल में आ जाती और ख़याल तक नहीं करती कि मेरी जान ख़तरे में है।"},{"book":"अमसाल","chapter":"7","verse":"24","text":"चुनाँचे मेरे बेटो, मेरी सुनो, मेरे मुँह की बातों पर ध्यान दो!"},{"book":"अमसाल","chapter":"7","verse":"25","text":"तेरा दिल भटककर उस तरफ़ रुख़ न करे जहाँ ज़िनाकार औरत फिरती है, ऐसा न हो कि तू आवारा होकर उस की राहों में उलझ जाए।"},{"book":"अमसाल","chapter":"7","verse":"26","text":"क्योंकि उनकी तादाद बड़ी है जिन्हें उसने गिराकर मौत के घाट उतारा है, उसने मुतअद्दिद लोगों को मार डाला है।"},{"book":"अमसाल","chapter":"7","verse":"27","text":"उसका घर पाताल का रास्ता है जो लोगों को मौत की कोठड़ियों तक पहुँचाता है।"}]}