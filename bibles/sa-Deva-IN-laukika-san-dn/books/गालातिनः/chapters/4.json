{"data":[{"book":"गालातिनः","chapter":"4","verse":"1","text":"अहं वदामि सम्पदधिकारी यावद् बालस्तिष्ठति तावत् सर्व्वस्वस्याधिपतिः सन्नपि स दासात् केनापि विषयेण न विशिष्यते"},{"book":"गालातिनः","chapter":"4","verse":"2","text":"किन्तु पित्रा निरूपितं समयं यावत् पालकानां धनाध्यक्षाणाञ्च निघ्नस्तिष्ठति।"},{"book":"गालातिनः","chapter":"4","verse":"3","text":"तद्वद् वयमपि बाल्यकाले दासा इव संसारस्याक्षरमालाया अधीना आस्महे।"},{"book":"गालातिनः","chapter":"4","verse":"4","text":"अनन्तरं समये सम्पूर्णतां गतवति व्यवस्थाधीनानां मोचनार्थम्"},{"book":"गालातिनः","chapter":"4","verse":"5","text":"अस्माकं पुत्रत्वप्राप्त्यर्थञ्चेश्वरः स्त्रिया जातं व्यवस्थाया अधिनीभूतञ्च स्वपुत्रं प्रेषितवान्।"},{"book":"गालातिनः","chapter":"4","verse":"6","text":"यूयं सन्ताना अभवत तत्कारणाद् ईश्वरः स्वपुत्रस्यात्मानां युष्माकम् अन्तःकरणानि प्रहितवान् स चात्मा पितः पितरित्याह्वानं कारयति।"},{"book":"गालातिनः","chapter":"4","verse":"7","text":"अत इदानीं यूयं न दासाः किन्तुः सन्ताना एव तस्मात् सन्तानत्वाच्च ख्रीष्टेनेश्वरीयसम्पदधिकारिणोऽप्याध्वे।"},{"book":"गालातिनः","chapter":"4","verse":"8","text":"अपरञ्च पूर्व्वं यूयम् ईश्वरं न ज्ञात्वा ये स्वभावतोऽनीश्वरास्तेषां दासत्वेऽतिष्ठत।"},{"book":"गालातिनः","chapter":"4","verse":"9","text":"इदानीम् ईश्वरं ज्ञात्वा यदि वेश्वरेण ज्ञाता यूयं कथं पुनस्तानि विफलानि तुच्छानि चाक्षराणि प्रति परावर्त्तितुं शक्नुथ? यूयं किं पुनस्तेषां दासा भवितुमिच्छथ?"},{"book":"गालातिनः","chapter":"4","verse":"10","text":"यूयं दिवसान् मासान् तिथीन् संवत्सरांश्च सम्मन्यध्वे।"},{"book":"गालातिनः","chapter":"4","verse":"11","text":"युष्मदर्थं मया यः परिश्रमोऽकारि स विफलो जात इति युष्मानध्यहं बिभेमि।"},{"book":"गालातिनः","chapter":"4","verse":"12","text":"हे भ्रातरः, अहं यादृशोऽस्मि यूयमपि तादृशा भवतेति प्रार्थये यतोऽहमपि युष्मत्तुल्योऽभवं युष्माभि र्मम किमपि नापराद्धं।"},{"book":"गालातिनः","chapter":"4","verse":"13","text":"पूर्व्वमहं कलेवरस्य दौर्ब्बल्येन युष्मान् सुसंवादम् अज्ञापयमिति यूयं जानीथ।"},{"book":"गालातिनः","chapter":"4","verse":"14","text":"तदानीं मम परीक्षकं शारीरक्लेशं दृष्ट्वा यूयं माम् अवज्ञाय ऋतीयितवन्तस्तन्नहि किन्त्वीश्वरस्य दूतमिव साक्षात् ख्रीष्ट यीशुमिव वा मां गृहीतवन्तः।"},{"book":"गालातिनः","chapter":"4","verse":"15","text":"अतस्तदानीं युष्माकं या धन्यताभवत् सा क्क गता? तदानीं यूयं यदि स्वेषां नयनान्युत्पाट्य मह्यं दातुम् अशक्ष्यत तर्हि तदप्यकरिष्यतेति प्रमाणम् अहं ददामि।"},{"book":"गालातिनः","chapter":"4","verse":"16","text":"साम्प्रतमहं सत्यवादित्वात् किं युष्माकं रिपु र्जातोऽस्मि?"},{"book":"गालातिनः","chapter":"4","verse":"17","text":"ते युष्मत्कृते स्पर्द्धन्ते किन्तु सा स्पर्द्धा कुत्सिता यतो यूयं तानधि यत् स्पर्द्धध्वं तदर्थं ते युष्मान् पृथक् कर्त्तुम् इच्छन्ति।"},{"book":"गालातिनः","chapter":"4","verse":"18","text":"केवलं युष्मत्समीपे ममोपस्थितिसमये तन्नहि, किन्तु सर्व्वदैव भद्रमधि स्पर्द्धनं भद्रं।"},{"book":"गालातिनः","chapter":"4","verse":"19","text":"हे मम बालकाः, युष्मदन्त र्यावत् ख्रीष्टो मूर्तिमान् न भवति तावद् युष्मत्कारणात् पुनः प्रसववेदनेव मम वेदना जायते।"},{"book":"गालातिनः","chapter":"4","verse":"20","text":"अहमिदानीं युष्माकं सन्निधिं गत्वा स्वरान्तरेण युष्मान् सम्भाषितुं कामये यतो युष्मानधि व्याकुलोऽस्मि।"},{"book":"गालातिनः","chapter":"4","verse":"21","text":"हे व्यवस्थाधीनताकाङ्क्षिणः यूयं किं व्यवस्थाया वचनं न गृह्लीथ?"},{"book":"गालातिनः","chapter":"4","verse":"22","text":"तन्मां वदत। लिखितमास्ते, इब्राहीमो द्वौ पुत्रावासाते तयोरेको दास्यां द्वितीयश्च पत्न्यां जातः।"},{"book":"गालातिनः","chapter":"4","verse":"23","text":"तयो र्यो दास्यां जातः स शारीरिकनियमेन जज्ञे यश्च पत्न्यां जातः स प्रतिज्ञया जज्ञे।"},{"book":"गालातिनः","chapter":"4","verse":"24","text":"इदमाख्यानं दृष्टन्तस्वरूपं। ते द्वे योषितावीश्वरीयसन्धी तयोरेका सीनयपर्व्वताद् उत्पन्ना दासजनयित्री च सा तु हाजिरा।"},{"book":"गालातिनः","chapter":"4","verse":"25","text":"यस्माद् हाजिराशब्देनारवदेशस्थसीनयपर्व्वतो बोध्यते, सा च वर्त्तमानाया यिरूशालम्पुर्य्याः सदृशी। यतः स्वबालैः सहिता सा दासत्व आस्ते।"},{"book":"गालातिनः","chapter":"4","verse":"26","text":"किन्तु स्वर्गीया यिरूशालम्पुरी पत्नी सर्व्वेषाम् अस्माकं माता चास्ते।"},{"book":"गालातिनः","chapter":"4","verse":"27","text":"यादृशं लिखितम् आस्ते, \"वन्ध्ये सन्तानहीने त्वं स्वरं जयजयं कुरु। अप्रसूते त्वयोल्लासो जयाशब्दश्च गीयतां। यत एव सनाथाया योषितः सन्तते र्गणात्। अनाथा या भवेन्नारी तदपत्यानि भूरिशः॥\""},{"book":"गालातिनः","chapter":"4","verse":"28","text":"हे भ्रातृगण, इम्हाक् इव वयं प्रतिज्ञया जाताः सन्तानाः।"},{"book":"गालातिनः","chapter":"4","verse":"29","text":"किन्तु तदानीं शारीरिकनियमेन जातः पुत्रो यद्वद् आत्मिकनियमेन जातं पुत्रम् उपाद्रवत् तथाधुनापि।"},{"book":"गालातिनः","chapter":"4","verse":"30","text":"किन्तु शास्त्रे किं लिखितं? \"त्वम् इमां दासीं तस्याः पुत्रञ्चापसारय यत एष दासीपुत्रः पत्नीपुत्रेण समं नोत्तराधिकारी भविय्यतीति।\""},{"book":"गालातिनः","chapter":"4","verse":"31","text":"अतएव हे भ्रातरः, वयं दास्याः सन्ताना न भूत्वा पात्न्याः सन्ताना भवामः।"}]}