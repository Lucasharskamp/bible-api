{"data":[{"book":"1 CORINTHIANS","chapter":"12","verse":"1","text":"Teenei nau ku taratara atu i naa mee kootou ni sissii mai ma ki illoa kootou i naa tiputipu naa mee e taukalleka TeAitu Tapu e hookii."},{"book":"1 CORINTHIANS","chapter":"12","verse":"2","text":"Kootou e illoa maa te saaita kootou koi nnoho i te poouri raa, kootou ni usuhia te lopo vana ki lotu kootou ki naa aitu e mmate."},{"book":"1 CORINTHIANS","chapter":"12","verse":"3","text":"Nau e hiihai maa kootou ki illoa maa te tama e taka ma TeAitu Tapu raa, see lavaa te taratara haaeo i Jesus. Peelaa hoki, te tama see taka ma TeAitu Tapu raa see lavaa te taratara maa Jesus ko TeAriki."},{"book":"1 CORINTHIANS","chapter":"12","verse":"4","text":"E takkoto te kau mee e taukalleka, tevana iaa teelaa ko TeAitu tokotasi naa e hookii naa mee naa."},{"book":"1 CORINTHIANS","chapter":"12","verse":"5","text":"E takkoto te kau heuna taatou ki mee, tevana iaa teelaa ko TeAriki tokotasi raa e heheuna ai taatou."},{"book":"1 CORINTHIANS","chapter":"12","verse":"6","text":"Te tama koi e kee i ana tihuna i naa heuna, tevana iaa teelaa ko TeAtua tokotasi naa e mee naa tama hakkaatoa ki tiffuna i naa heuna laatou naa."},{"book":"1 CORINTHIANS","chapter":"12","verse":"7","text":"TeAtua e huri mai iloto te ora te tama i naa tiputipu TeAitu Tapu, ki tokonaki taatou ki naa tama hakkaatoa."},{"book":"1 CORINTHIANS","chapter":"12","verse":"8","text":"TeAitu e kauake ki te tama te akonaki ki atamai, aa ki telaa tama, TeAitu tokotasi naa e kauake te akonaki ki iloa i te kau vana."},{"book":"1 CORINTHIANS","chapter":"12","verse":"9","text":"TeAitu tokotasi naa hoki e kauake ki te tama te hakataakoto e haimahi, aa ki telaa tama, TeAitu naa e kauake naa mahi ki hakamasike naa maki."},{"book":"1 CORINTHIANS","chapter":"12","verse":"10","text":"TeAitu e kauake ki te tama naa mahi ki huri ake naa mahi TeAtua; ki telaa tama, naa mahi ki hakaea naa taratara TeAtua; ki telaa tama, naa mahi ki ilotia naa vana aitu maaoni aa ma naa vana hakalellesi; ki telaa tama, naa mahi ki taratara ki naa taratara e kkee, aa ki telaa tama a Ia e kauake naa mahi ki huri ake te hakataakoto naa taratara naa."},{"book":"1 CORINTHIANS","chapter":"12","verse":"11","text":"TeAitu Tapu tokotasi nei e huri mai naa vana nei hakkaatoa ki taatou. Naa mahi nei e vaaea mai TeAtua i tana hiihai, teenaa te tama koi e kee ana mahi.12.11 Rom 12.6-8"},{"book":"1 CORINTHIANS","chapter":"12","verse":"12","text":"Te haitino te tama e mee te lopo tamaa kina e kkee i naa heheuna laatou. Niaaina maa te haitino naa e mee te lopo tamaa kina raa, teenaa se haitino koi tokotasi. Teenaa te tino tama Christ e tiputipu peenaa.12.12 Rom 12.4-5"},{"book":"1 CORINTHIANS","chapter":"12","verse":"13","text":"Niaaina maa koe se Jew aa seai maa koe seai se Jew; niaaina maa koe se poe aa seai maa koe seai se poe, taatou ni hakaukau tapuina TeAitu tokotasi ki ttaka taatou maa se haitino tokotasi. Teenaa TeAtua ni kaumai Ia TeAitu raa ki takoto iloto naa hatumanava taatou hakkaatoa."},{"book":"1 CORINTHIANS","chapter":"12","verse":"14","text":"Taatou e illoa maa te haitino te tama see mee tana kina tokotasi koi. Seai. Te lopo tamaa kina e heheuna hakapaa ma se haitino tokotasi."},{"book":"1 CORINTHIANS","chapter":"12","verse":"15","text":"Ki mee maa te tapuvae raa e taratara peelaa, “Nau seai se kina i te haitino i aa nau seai se rima.” Niaaina maa ia e taratara peenei, a ia e takoto koi ma se kina te haitino."},{"book":"1 CORINTHIANS","chapter":"12","verse":"16","text":"Aa ki mee maa te kautarina raa e taratara peelaa, “Nau seai se kina i te haitino, i aa nau seai se karamata.” Niaaina maa ia e taratara peenei, a ia e takoto koi ma se kina te haitino te tama."},{"book":"1 CORINTHIANS","chapter":"12","verse":"17","text":"Ki mee te haitino raa e heheuna koi ki ana karamata, a ia ma ki lono peehea? Aa ki mee maa te haitino raa e heheuna koi ki ana kautarina, a ia ma ki sunu peehea?"},{"book":"1 CORINTHIANS","chapter":"12","verse":"18","text":"TeAtua ni see penapena te haitino te tama ki tipu peenaa. Seai. Te lopo tamaa kina hakkaatoa i naa haitino taatou ni penaa TeAtua no hakapaaria ki hanotonu ma tana hiihai."},{"book":"1 CORINTHIANS","chapter":"12","verse":"19","text":"Te haitino raa e moe see kaatoa ki mee teelaa se kina koi tokotasi te haitino naa e takoto."},{"book":"1 CORINTHIANS","chapter":"12","verse":"20","text":"E takoto peenei raa, teelaa ni tamaa kina e tammaki, iaa teelaa se haitino koi tokotasi."},{"book":"1 CORINTHIANS","chapter":"12","verse":"21","text":"Aa teenaa, te karamata raa see lavaa te mee ake ki te rima raa peelaa, “Koe see tau te tokonaki mai kiaa nau!” Peelaa hoki, te pisouru raa see lavaa te mee ake ki naa vae peelaa, “Koorua see tau te tokonaki mai kiaa nau!”"},{"book":"1 CORINTHIANS","chapter":"12","verse":"22","text":"Tevana iaa, naa tamaa kina te haitino teelaa e mee taatou maa see haimmahi raa, teenaa ko naa kina e tokonaki maaoni iloo ki te haitino."},{"book":"1 CORINTHIANS","chapter":"12","verse":"23","text":"Naa tamaa kina taatou e mannatu maa see hai vana e taunai raa, teenaa ko naa tamaa kina taatou e mmata ake hakaraaoi iloo; aa naa tamaa kina te haitino teelaa e mmata hakallika raa, taatou e uuhia hakaraaoina iloo taatou."},{"book":"1 CORINTHIANS","chapter":"12","verse":"24","text":"Tevana iaa e mee aaraa tamaa kina te haitino e tiiake taatou ki takkoto peenaa, i laatou e mmata taukalleka. TeAtua tana tino ni hakapaaria a Ia te haitino raa ki hakanauria naa tamaa kina teelaa ni see ilotia maa ni kina."},{"book":"1 CORINTHIANS","chapter":"12","verse":"25","text":"Aa teenaa, te haitino raa see vaevae. Naa tamaa kina te haitino raa ki heheuna hakapaa ka anaana ki laatou soko laatou."},{"book":"1 CORINTHIANS","chapter":"12","verse":"26","text":"Ki mee se tamaa kina tokotasi i te haitino e hakallono isu, naa tamaa kina raa hakkaatoa ma ki hakallono isu. Aa ki mee se tamaa kina e hakanauria, naa tamaa kina hakkaatoa hoki ma ki fiaffia hakapaa."},{"book":"1 CORINTHIANS","chapter":"12","verse":"27","text":"Kootou naa katoo e mee ma ko te haitino Christ, te tama koi e mee ma se tamaa kina i te haitino naa."},{"book":"1 CORINTHIANS","chapter":"12","verse":"28","text":"TeAtua ku oti te hakanoho ana tama ki haia ana heuna. Teenaa, te heuna mua raa, a Ia ni hakanoho naa tama ma ni aposol. Te heuna imuri raa, a Ia ni hakanoho aaraa tama ma ni purepure aana, aa imuri hoki, naa tisa. Kimuri raa, naa tama e huri ake naa mahi TeAtua, naa tama e hakamasike naa maki, naa tama e tokonaki ki aaraa tama, aa naa tama e taratara ki naa taratara e kkee.12.28 Eph 4.11"},{"book":"1 CORINTHIANS","chapter":"12","verse":"29","text":"See mee maa laatou katoo e heheuna ma ni aposol, naa purepure TeAtua, naa tisa. See mee maa naa tama katoo e lavaa te huri ake naa mahi TeAtua."},{"book":"1 CORINTHIANS","chapter":"12","verse":"30","text":"See mee maa laatou katoo e lavaa te hakamasike naa maki, aa maa laatou katoo e taratara ki naa taratara e kkee, aa seai maa laatou katoo e illoa te hakataakoto naa taratara naa."},{"book":"1 CORINTHIANS","chapter":"12","verse":"31","text":"Tevana iaa kootou ki oti manava ki tauhia kootou naa mee hakamaatua iloo TeAtua e hookii naa."}]}