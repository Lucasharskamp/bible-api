{"data":[{"book":"האיגרת אל-העברים","chapter":"12","verse":"1","text":"מאחר שאנו מוקפים בקהל עצום כזה של אנשי אמונה שמעידים על אמת אלוהים, הבה נסיר מעלינו כל דבר שמכביד עלינו, ובמיוחד את החטאים שדבקים בנו ומכשילים אותנו, ונרוץ בסבלנות את המרוץ שהעמיד אלוהים לפנינו."},{"book":"האיגרת אל-העברים","chapter":"12","verse":"2","text":"הבה נישא את עינינו אל ישוע, מורנו ויסוד אמונתנו, אשר היה מוכן למות מוות מביש על הצלב, כי ידע ששמורה לו שמחה לאחר מכן. עתה הוא יושב במקום הכבוד לימין האלוהים."},{"book":"האיגרת אל-העברים","chapter":"12","verse":"3","text":"אם רצונכם להימנע מעייפות וליאות רוחנית, חישבו לרגע על סבלנותו של המשיח כשסבל בושה וחרפה מיד האנשים החוטאים."},{"book":"האיגרת אל-העברים","chapter":"12","verse":"4","text":"אחרי הכול, מעולם לא נאבקתם נגד החטא עד מוות."},{"book":"האיגרת אל-העברים","chapter":"12","verse":"5","text":"האם שכחתם את תוכחת ה׳ שפונה אליכם כאל בניו?12‏.5 יב 5 משלי ג 11‏-12"},{"book":"האיגרת אל-העברים","chapter":"12","verse":"6","text":"כי את אשר יאהב ה׳"},{"book":"האיגרת אל-העברים","chapter":"12","verse":"7","text":"עליכם לקבל את תוכחת אלוהים, כי היא מיועדת לתועלת שלכם ולמען החינוך שלכם. אלוהים מתנהג אתכם כאב עם בניו, ואיזה אב אינו מוכיח ומחנך את בנו?"},{"book":"האיגרת אל-העברים","chapter":"12","verse":"8","text":"אם אלוהים אינו מעניש אתכם כשאתם ראויים לכך, כשם שאבות אחרים מענישים את בניהם, פירוש הדבר שאינכם בני אלוהים ואינכם שייכים באמת למשפחתו."},{"book":"האיגרת אל-העברים","chapter":"12","verse":"9","text":"ואם אנו מכבדים את אבינו האנושי גם כשהוא מעניש אותנו, האם לא ניכנע בשמחה רבה יותר לפני האלוהים, אבינו הרוחני, כדי שנלמד כיצד לחיות?"},{"book":"האיגרת אל-העברים","chapter":"12","verse":"10","text":"אבותינו האנושיים חינכו אותנו במשך שנים ספורות לפי ראות עיניהם, בעוד שאלוהים מחנך אותנו לתועלת שלנו, כדי שנשתתף בקדושתו."},{"book":"האיגרת אל-העברים","chapter":"12","verse":"11","text":"אין ספק שקבלת עונש היא חוויה מכאיבה ובלתי־נעימה, אך אלה שלמדו לקח מגלים כעבור זמן־מה שהעונש היה לברכה בחייהם."},{"book":"האיגרת אל-העברים","chapter":"12","verse":"12","text":"על כן חזקו את ידיכם החלשות ועמדו איתן על רגליכם הכושלות."},{"book":"האיגרת אל-העברים","chapter":"12","verse":"13","text":"הובילו את רגליכם בדרך ישרה, כדי שההולכים בעקבותיכם, גם אם יהיו חלשים וצולעים, לא יפלו ולא יכשלו, אלא יתחזקו."},{"book":"האיגרת אל-העברים","chapter":"12","verse":"14","text":"התרחקו מכל מריבה ונהלו חיי טוהר וקדושה, כי ללא קדושה לא תראו את האדון."},{"book":"האיגרת אל-העברים","chapter":"12","verse":"15","text":"השגיחו איש על רעהו שמא יתכחש אחד מכם לחסדו של אלוהים, כי באדם כזה יכולה להתפתח מרירות שעלולה להרעיל חיי רבים."},{"book":"האיגרת אל-העברים","chapter":"12","verse":"16","text":"השגיחו שאיש מכם לא ייגרר לזנות או לכל טומאה אחרת, כמו מעשי עשו שמכר את בכורתו תמורת נזיד עדשים."},{"book":"האיגרת אל-העברים","chapter":"12","verse":"17","text":"אתם יודעים שכאשר התחרט עשו ורצה להשיב לעצמו את זכות הבכורה, היה מאוחר מדי. הוא לא יכול היה לתקן את המעוות גם כאשר שפך דמעות רבות."},{"book":"האיגרת אל-העברים","chapter":"12","verse":"18","text":"זכרו היכן אתם עומדים: לא לפני להבת אש, ענן, ערפל או סערה נוראה, כפי שעמדו בני־ישראל לרגלי הר־סיני,"},{"book":"האיגרת אל-העברים","chapter":"12","verse":"19","text":"ואף לא לפני תרועת שופר נוראה, וקול ה׳ שדיבר אל בני־ישראל דברים נוראים עד שהתחננו לפניו שיפסיק לדבר,"},{"book":"האיגרת אל-העברים","chapter":"12","verse":"20","text":"כי לא יכלו לשאת את צו ה׳: שכל הנוגע בהר – כולל הבהמות – ייסקל באבנים וימות."},{"book":"האיגרת אל-העברים","chapter":"12","verse":"21","text":"המעמד היה נורא כל־כך עד שאפילו משה עצמו אמר: ”יגורתי וחרדתי!“"},{"book":"האיגרת אל-העברים","chapter":"12","verse":"22","text":"אתם עומדים לפני הר־ציון האמיתי ולפני עיר אלוהים חיים, הלא היא ירושלים אשר בשמים. אתם עומדים גם לפני מקהלת רבבות מלאכים,"},{"book":"האיגרת אל-העברים","chapter":"12","verse":"23","text":"לפני קהילת המשיח שמורכבת מאלה שכתובים בשמים, לפני האלוהים ששופט את הכול, לפני נשמות הצדיקים בשמים, אשר אלוהים השלים בהם את מלאכתו,"},{"book":"האיגרת אל-העברים","chapter":"12","verse":"24","text":"ולפני ישוע המשיח עצמו אשר הביא לנו את הברית החדשה והנפלאה הזאת, ואשר דמו מכפר על חטאינו במקום שיזעק לנקמה כדמו של ‎ הֶבֶל."},{"book":"האיגרת אל-העברים","chapter":"12","verse":"25","text":"לכן אל תעזו לסרב להקשיב לקול של המדבר אליכם. שכן אם בני־ישראל לא נמלטו מעונש כשסירבו להקשיב למדבר כאן על־פני האדמה, על אחת כמה וכמה לא נימלט אנחנו מעונש, אם נסרב להקשיב לקולו של המדבר מן השמים."},{"book":"האיגרת אל-העברים","chapter":"12","verse":"26","text":"כשדיבר אלוהים מהר־סיני זעזע קולו את הארץ, אך הוא הבטיח שבפעם הבאה יזעזע לא רק את הארץ אלא גם את השמים!12‏.26 יב 26 ראה חגי ב 6"},{"book":"האיגרת אל-העברים","chapter":"12","verse":"27","text":"מדבריו משתמע שהוא יבדוק ויברר את כל מה שעומד על יסודות רעועים, כדי שרק החזק והיציב יישאר."},{"book":"האיגרת אל-העברים","chapter":"12","verse":"28","text":"מאחר שקיבלנו מלכות שאינה יכולה להיהרס, הבה נבוא לפני אלוהים אסירי תודה, ונשרתהו כרצונו בצניעות וביראה,"},{"book":"האיגרת אל-העברים","chapter":"12","verse":"29","text":"כי אלוהינו אש אוכלה הוא."}]}