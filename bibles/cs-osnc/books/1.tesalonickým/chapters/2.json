{"data":[{"book":"1. Tesalonickým","chapter":"2","verse":"1","text":"Konečně, sami víte nejlíp, drazí bratři, k čemu byla dobrá návštěva u vás."},{"book":"1. Tesalonickým","chapter":"2","verse":"2","text":"Víte, jak s námi předtím zacházeli ve Filipech a co jsme tam zkusili. A přece nám Bůh dal odvahu vystoupit se stejným poselstvím i u vás, ačkoliv jsme byli obklopeni nepřáteli."},{"book":"1. Tesalonickým","chapter":"2","verse":"3","text":"Vidíte tedy, že za naším kázáním nebyly žádné nečestné úmysly ani snaha někoho podvést; naše řeč byla přímá a upřímná."},{"book":"1. Tesalonickým","chapter":"2","verse":"4","text":"Bůh nás přece poctil úkolem hlásat jeho radostné poselství, a proto nemůžeme změnit jediné písmenko z jeho slov. Vždyť jemu ani naše nejtajnější myšlenky nejsou neznámé."},{"book":"1. Tesalonickým","chapter":"2","verse":"5","text":"Nikdy jsme se nepokoušeli získat někoho lichotkami ani jsme předstíraným přátelstvím z nikoho nemámili peníze. Bůh je naším svědkem."},{"book":"1. Tesalonickým","chapter":"2","verse":"6","text":"Ani jsme pro sebe nepožadovali nějaké zvláštní pocty,"},{"book":"1. Tesalonickým","chapter":"2","verse":"7","text":"i když jsme jako apoštolové na vaši úctu jistě měli právo. My jsme dali přednost spíš mateřsky laskavému přístupu"},{"book":"1. Tesalonickým","chapter":"2","verse":"8","text":"a také jsme si vás tak zamilovali, že bychom vám rádi odevzdali nejen Boží poselství, ale i vlastní život."},{"book":"1. Tesalonickým","chapter":"2","verse":"9","text":"Vzpomínáte ještě, drazí, jak tvrdě jsme si u vás vydělávali svůj denní chléb? Ve dne v noci jsme dřeli, abychom při svém kázání nebyli nikomu na obtíž."},{"book":"1. Tesalonickým","chapter":"2","verse":"10","text":"Sami můžete dosvědčit – a Bůh to ví také, že jsme se všemi jednali s úctou, spravedlivě a čestně."},{"book":"1. Tesalonickým","chapter":"2","verse":"11","text":"Víte přece, že jsme s každým z vás zacházeli jako otec se svými dětmi."},{"book":"1. Tesalonickým","chapter":"2","verse":"12","text":"Povzbuzovali jsme vás i napomínali, abyste žili ke cti a radosti Boha, který vás povolal do svého království."},{"book":"1. Tesalonickým","chapter":"2","verse":"13","text":"Když jsme vám přinesli Boží poselství, přijali jste ho ne jako lidské slovo, ale jako slovo Boží, jak bylo i na místě. Zato znovu a znovu Bohu děkujeme. Vždyť i vaše životy byly tím slovem proměněny,"},{"book":"1. Tesalonickým","chapter":"2","verse":"14","text":"ale stalo se totéž, co už dříve zažili křesťané v Judsku: přišlo pronásledování od vlastních krajanů."},{"book":"1. Tesalonickým","chapter":"2","verse":"15","text":"Tam židé zabíjeli své vlastní proroky, zabili i Ježíše Krista a teď zase pronásledují nás a odevšad nás vyhánějí. Přivolávají na sebe Boží hněv a jednají nepřátelsky vůči lidstvu,"},{"book":"1. Tesalonickým","chapter":"2","verse":"16","text":"když nám brání zvěstovat poselství, jež ho může zachránit. Tak jen dovršují míru svých hříchů a Boží neodvolatelný hněv se už nad nimi stahuje."},{"book":"1. Tesalonickým","chapter":"2","verse":"17","text":"Bratři, když jsme od vás museli na nějakou dobu odejít – ale v duchu jsme s vámi pořád, přemýšleli jsme, jak se k vám zase co nejdříve vrátit."},{"book":"1. Tesalonickým","chapter":"2","verse":"18","text":"Já, Pavel, jsem se o to už několikrát pokoušel, ale vždycky mi to Boží nepřítel překazil."},{"book":"1. Tesalonickým","chapter":"2","verse":"19","text":"Vždyť kdo bude naší radostí, naší nadějí a vavřínem, až se jednou postavíme před Kristem v den jeho návratu?"},{"book":"1. Tesalonickým","chapter":"2","verse":"20","text":"Vy jste naše sláva a radost."}]}