{"data":[{"book":"1 Ebyomumirembe","chapter":"17","verse":"1","text":"Awo Dawudi ng’amaze okukkalira mu nnyumba ye mu lubiri, n’agamba nnabbi Nasani nti, “Teebereza, nze mbeera mu lubiri olwazimbibwa n’emivule, naye nga essanduuko ey’endagaano ya Mukama ebeera mu weema.”"},{"book":"1 Ebyomumirembe","chapter":"17","verse":"2","text":"Nasani n’addamu Dawudi nti, “Ky’olowooza kyonna mu mutima gwo kikole, kubanga Katonda ali wamu naawe.”"},{"book":"1 Ebyomumirembe","chapter":"17","verse":"3","text":"Ekiro ekyo ekigambo kya Mukama ne kijjira Nasani nti,"},{"book":"1 Ebyomumirembe","chapter":"17","verse":"4","text":"“Genda otegeeze omuddu wange Dawudi nti, ‘Bw’ati bw’ayogera Mukama nti si gwe ojja okunzimbira ennyumba mwe nnaabeeranga."},{"book":"1 Ebyomumirembe","chapter":"17","verse":"5","text":"Sibeeranga mu nnyumba kasookedde nzija Isirayiri mu Misiri, okutuusa ku lunaku lwa leero. Nvudde mu weema emu ne nzira mu ndala, ne nva mu kifo ekimu ne nzira mu kirala."},{"book":"1 Ebyomumirembe","chapter":"17","verse":"6","text":"Mu bifo byonna bye ntambuddemu ne Isirayiri yenna, nnina kye nnali ŋŋambye omulamuzi wa Isirayiri, kw’abo be nalagira okukulembera abantu bange nti, “Kiki ekibalobedde, okunzimbira ennyumba ey’emivule?” ’"},{"book":"1 Ebyomumirembe","chapter":"17","verse":"7","text":"“Kaakano nno tegeeza omuddu wange Dawudi nti, ‘Bw’ati bw’ayogera Mukama ow’eggye nti, nakuggya ku ttale ng’olunda ndiga, ne nkufuula omukulembeze ow’abantu bange Isirayiri."},{"book":"1 Ebyomumirembe","chapter":"17","verse":"8","text":"Mbadde naawe buli gy’ogenze, era nzikiririzza abalabe bo bonna mu maaso go. Ndifuula erinnya lyo okuba ekkulu, ne liba ng’erimu ku g’abasajja abamanyiddwa mu nsi."},{"book":"1 Ebyomumirembe","chapter":"17","verse":"9","text":"Era abantu bange Isirayiri ndibawa ekifo, kibeere ekifo kyabwe eky’olubeerera, nga tebatawanyizibwa, n’abantu ababi tebalibacocca, nga bwe baakolanga olubereberye,"},{"book":"1 Ebyomumirembe","chapter":"17","verse":"10","text":"era nga bwe bakola kati kasookedde nnonda abalamuzi okufuga abantu bange Isirayiri. Ndikuwa obuwanguzi okuba omukulembeze w’abantu bange Isirayiri. Ndikuwa obuwanguzi eri abalabe bo bonna."},{"book":"1 Ebyomumirembe","chapter":"17","verse":"11","text":"Ennaku zo bwe zirituuka, era n’ogenda okubeera ne bajjajjaabo, ndiyimusa ezzadde lyo okuba obusika bwo, omu ku batabani bo ddala, era ndinyweza obwakabaka bwe."},{"book":"1 Ebyomumirembe","chapter":"17","verse":"12","text":"Oyo y’alinzimbira ennyumba, era ndinyweza entebe ey’obwakabaka bwe emirembe gyonna."},{"book":"1 Ebyomumirembe","chapter":"17","verse":"13","text":"Ndiba kitaawe, naye aliba mwana wange, era sirimukyawa, nga bwe nakyawa oyo eyakusooka."},{"book":"1 Ebyomumirembe","chapter":"17","verse":"14","text":"Ye y’aliba omukulu mu nnyumba yange ne mu bwakabaka bwange emirembe gyonna, era entebe ye ey’obwakabaka eribeerera emirembe gyonna.’ ”"},{"book":"1 Ebyomumirembe","chapter":"17","verse":"15","text":"Awo Nasani n’ategeeza Dawudi ebigambo byonna eby’okubikkulirwa okwo."},{"book":"1 Ebyomumirembe","chapter":"17","verse":"16","text":"Awo Kabaka Dawudi n’agenda n’atuula mu maaso ga Mukama n’ayogera nti,"},{"book":"1 Ebyomumirembe","chapter":"17","verse":"17","text":"Kino tekyali kitono mu maaso go, okwogera ku bigenda okuba ku nnyumba ey’omuddu wo, n’ontunuulira ng’omu ku basajja abasingirayo ddala ekitiibwa, Ayi Mukama Katonda."},{"book":"1 Ebyomumirembe","chapter":"17","verse":"18","text":"“Dawudi ayinza kwongerako ki ku ebyo okumuwa ekitiibwa bwe kityo, kubanga ggwe omanyi omuddu wo."},{"book":"1 Ebyomumirembe","chapter":"17","verse":"19","text":"Olw’omuddu wo Ayi Mukama Katonda, n’olw’okusiima kwo, okoze ebintu bino ebikulu, era n’osuubiza ebintu ebyo byonna ebikulu bwe bityo."},{"book":"1 Ebyomumirembe","chapter":"17","verse":"20","text":"“Tewaliwo akufaanana, Ayi Mukama, era tewali Katonda mulala wabula ggwe, okusinziira ku bye twewuliridde n’amatu gaffe."},{"book":"1 Ebyomumirembe","chapter":"17","verse":"21","text":"Era ggwanga ki mu nsi erifaanana ng’abantu bo Isirayiri, eggwanga Katonda lye wanunula ggwe kennyini, ne weekolera erinnya, era n’okola ebikolwa eby’amaanyi, n’ebyewunyisa bwe wagoba amawanga okuva mu maaso g’abantu bo, be wanunula okuva mu Misiri?"},{"book":"1 Ebyomumirembe","chapter":"17","verse":"22","text":"Abantu bo Abayisirayiri wabafuulira ddala babo emirembe gyonna, era ggwe Ayi Mukama wafuuka Katonda waabwe."},{"book":"1 Ebyomumirembe","chapter":"17","verse":"23","text":"“Kaakano, Ayi Mukama Katonda, kye wasuubiza omuddu wo n’ennyumba ye kinywezebwe emirembe gyonna."},{"book":"1 Ebyomumirembe","chapter":"17","verse":"24","text":"Kola nga bwe wasuubiza, erinnya lyo ligulumizibwenga emirembe gyonna, n’abantu boogerenga nti, Mukama ow’Eggye, Katonda afuga Isirayiri, ye Katonda wa Isirayiri! Era ennyumba ey’omuddu wo Dawudi erinywezebwa mu maaso go."},{"book":"1 Ebyomumirembe","chapter":"17","verse":"25","text":"“Ayi Katonda wange, wakibikulidde omuddu wo nti olimuzimbira ennyumba, era omuddu wo kyavudde ajja okukwebaza."},{"book":"1 Ebyomumirembe","chapter":"17","verse":"26","text":"Ggwe Ayi Mukama oli Katonda, era osuubizza omuddu wo ebirungi ebyo."},{"book":"1 Ebyomumirembe","chapter":"17","verse":"27","text":"Kaakano osiimye okuwa ennyumba ey’omuddu wo omukisa, ebeerewo emirembe gyonna mu maaso go kubanga, ggwe Ayi Mukama Katonda ogiwadde omukisa, era egya kuba ya mukisa emirembe gyonna.”"}]}