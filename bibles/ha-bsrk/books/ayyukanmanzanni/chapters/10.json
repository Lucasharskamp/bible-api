{"data":[{"book":"Ayyukan Manzanni","chapter":"10","verse":"1","text":"A Kaisariya akwai wani mutum mai suna Korneliyus, wani jarumin Roma ne, a ƙungiyar soja da ake kira Bataliyar Italiya."},{"book":"Ayyukan Manzanni","chapter":"10","verse":"2","text":"Shi da dukan iyalinsa masu ibada ne masu tsoron Allah kuma; yakan ba da kyauta hannu sake ga masu bukata yana kuma addu’a ga Allah ba fasawa."},{"book":"Ayyukan Manzanni","chapter":"10","verse":"3","text":"Wata rana wajen ƙarfe uku na yamma ya ga wahayi. A sarari ya ga wani mala’ikan Allah, wanda ya zo wajensa ya ce, “Korneliyus!”"},{"book":"Ayyukan Manzanni","chapter":"10","verse":"4","text":"Korneliyus kuwa ya zura masa ido a tsorace ya ce, “Mene ne, ya Ubangiji?”"},{"book":"Ayyukan Manzanni","chapter":"10","verse":"5","text":"Yanzu sai ka aiki mutane zuwa Yoffa su dawo da wani mutum mai suna Siman wanda ake kira Bitrus."},{"book":"Ayyukan Manzanni","chapter":"10","verse":"6","text":"Yana zama tare da Siman, mai aikin fatu, wanda gidansa ke bakin teku.”"},{"book":"Ayyukan Manzanni","chapter":"10","verse":"7","text":"Sa’ad da mala’ikan da ya yi masa magana ya tafi, sai Korneliyus ya kira biyu daga cikin bayinsa da kuma wani soja mai ibada wanda yake ɗaya a cikin masu yin masa hidima."},{"book":"Ayyukan Manzanni","chapter":"10","verse":"8","text":"Ya fada musu duk abin da ya faru sa’an nan ya aike su Yoffa."},{"book":"Ayyukan Manzanni","chapter":"10","verse":"9","text":"Wajen tsakar rana kashegari yayinda suke cikin tafiyarsu suna kuma dab da birnin, sai Bitrus ya hau bisan rufin gida yă yi addu’a."},{"book":"Ayyukan Manzanni","chapter":"10","verse":"10","text":"Yunwa ta kama shi ya kuwa so yă ci wani abu, yayinda ake shirya abinci, sai wahayi ya zo masa."},{"book":"Ayyukan Manzanni","chapter":"10","verse":"11","text":"Ya ga sama ya buɗe ana kuwa saukowa wani abu ƙasa kamar babban mayafi zuwa duniya ta kusurwansa huɗu."},{"book":"Ayyukan Manzanni","chapter":"10","verse":"12","text":"Cikinsa kuwa akwai kowace irin dabba mai ƙafa huɗu da masu ja da ciki na duniya da kuma tsuntsayen sararin sama."},{"book":"Ayyukan Manzanni","chapter":"10","verse":"13","text":"Sa’an nan wata murya ta ce masa, “Bitrus, ka tashi. Ka yanka ka ci.”"},{"book":"Ayyukan Manzanni","chapter":"10","verse":"14","text":"Bitrus ya ce, “Sam, Ubangiji! Ban taɓa cin wani abu marar tsarki ko marar tsabta ba.”"},{"book":"Ayyukan Manzanni","chapter":"10","verse":"15","text":"Muryar ta yi magana da shi sau na biyu ta ce, “Kada ka ce da abin da Allah ya tsarkake marar tsarki.”"},{"book":"Ayyukan Manzanni","chapter":"10","verse":"16","text":"Wannan ya faru har sau uku, sai nan da nan aka ɗauke mayafin zuwa sama."},{"book":"Ayyukan Manzanni","chapter":"10","verse":"17","text":"Tun Bitrus yana cikin tunani game da ma’anar wahayin nan, sai ga mutanen da Korneliyus ya aika sun sami gidan Siman suna kuma tsaye a ƙofar."},{"book":"Ayyukan Manzanni","chapter":"10","verse":"18","text":"Suka yi sallama, suna tambaya ko Siman wanda aka sani da suna Bitrus yana zama a can."},{"book":"Ayyukan Manzanni","chapter":"10","verse":"19","text":"Yayinda Bitrus yana cikin tunani game da wahayin, sai Ruhu ya ce masa, “Siman, ga mutum uku10.19 Wani rubutun hannu na dā biyu; waɗansu rubuce-rubucen hannu na dā ba su da yawan mutane a nan. suna nemanka."},{"book":"Ayyukan Manzanni","chapter":"10","verse":"20","text":"Saboda haka ka tashi ka sauka. Kada ka yi wata-wata, gama ni ne na aiko su.”"},{"book":"Ayyukan Manzanni","chapter":"10","verse":"21","text":"Sai Bitrus ya sauka ya ce wa mutanen, “Ni ne kuke nema. Me ya kawo ku?”"},{"book":"Ayyukan Manzanni","chapter":"10","verse":"22","text":"Mutanen suka amsa, “Mun zo ne daga wurin Korneliyus wani jarumin. Shi mutum ne mai adalci mai tsoron Allah kuma, wanda dukan Yahudawa ke girmamawa. Wani mala’ika mai tsarki ya faɗa masa, yă sa ka zo gidansa don yă ji abin da za ka faɗa.”"},{"book":"Ayyukan Manzanni","chapter":"10","verse":"23","text":"Sai Bitrus ya gayyaci mutanen cikin gida su zama baƙinsa."},{"book":"Ayyukan Manzanni","chapter":"10","verse":"24","text":"Kashegari sai ya iso Kaisariya. Korneliyus kuwa yana nan yana jiransu, ya kuma gayyaci ’yan’uwansa da abokansa na kusa."},{"book":"Ayyukan Manzanni","chapter":"10","verse":"25","text":"Da Bitrus ya shiga gidan, Korneliyus ya sadu da shi ya kuma fāɗi a gabansa cikin bangirma."},{"book":"Ayyukan Manzanni","chapter":"10","verse":"26","text":"Amma Bitrus ya sa shi ya tashi. Ya ce, “Tashi, ni mutum ne kawai.”"},{"book":"Ayyukan Manzanni","chapter":"10","verse":"27","text":"Yana magana da shi, sai Bitrus ya shiga ciki ya kuma tarar da taron mutane da yawa."},{"book":"Ayyukan Manzanni","chapter":"10","verse":"28","text":"Sai ya ce musu, “Ku da kanku kun san cewa dokarmu ta hana mutumin Yahuda yin cuɗanya, ko ya ziyarci Ba’al’umme. Amma Allah ya nuna mini cewa kada in kira wani mutum marar tsarki ko marar tsabta."},{"book":"Ayyukan Manzanni","chapter":"10","verse":"29","text":"Don haka sa’ad da aka aika in zo, na zo ba wata faɗa. To, ko zan san abin da ya sa ka aika in zo?”"},{"book":"Ayyukan Manzanni","chapter":"10","verse":"30","text":"Korneliyus ya amsa ya ce, “Kwana huɗu da suka wuce ina a gidana ina addu’a a wannan lokaci, wajen ƙarfe uku na yamma. Ba zato ba tsammani sai ga wani mutum cikin tufafi masu walƙiya ya tsaya a gabana"},{"book":"Ayyukan Manzanni","chapter":"10","verse":"31","text":"ya ce, ‘Korneliyus, Allah ya ji addu’arka, ya kuma tuna da kyautanka ga matalauta."},{"book":"Ayyukan Manzanni","chapter":"10","verse":"32","text":"Ka aika zuwa Yoffa don a kira Siman wanda ake ce da shi Bitrus. Shi baƙo ne a gidan Siman mai aikin fatu, wanda yake zama a bakin teku.’"},{"book":"Ayyukan Manzanni","chapter":"10","verse":"33","text":"Saboda haka na aika a zo da kai nan da nan, ya kuma yi kyau da ka zo. To ga mu duka a nan a gaban Allah don mu saurari dukan abin da Ubangiji ya umarce ka ka faɗa mana.”"},{"book":"Ayyukan Manzanni","chapter":"10","verse":"34","text":"Sa’an nan Bitrus ya fara magana ya ce, “Yanzu na gane yadda gaskiya ne cewa Allah ba ya sonkai"},{"book":"Ayyukan Manzanni","chapter":"10","verse":"35","text":"amma yana karɓan mutane daga kowace al’ummar da take tsoronsa suke kuma aikata abin da yake daidai."},{"book":"Ayyukan Manzanni","chapter":"10","verse":"36","text":"Kun san saƙon da Allah ya aika wa mutanen Isra’ila, yana shelar labari mai daɗi na salama ta wurin Yesu Kiristi, shi ne kuwa Ubangijin kowa."},{"book":"Ayyukan Manzanni","chapter":"10","verse":"37","text":"Kun san abin da ya faru a dukan Yahudiya, farawa daga Galili bayan baftismar da Yohanna ya yi wa’azi,"},{"book":"Ayyukan Manzanni","chapter":"10","verse":"38","text":"yadda Allah ya shafe Yesu Banazare da Ruhu Mai Tsarki da kuma iko, da kuma yadda ya zaga ko’ina yana aikata alheri yana kuma warkar da dukan waɗanda suke ƙarƙashin ikon Iblis, domin Allah yana tare da shi."},{"book":"Ayyukan Manzanni","chapter":"10","verse":"39","text":"“Mu kuwa shaidu ne na dukan abin da ya yi a ƙasar Yahudawa da kuma a Urushalima. Suka kashe shi ta wurin rataye shi a kan itace,"},{"book":"Ayyukan Manzanni","chapter":"10","verse":"40","text":"amma Allah ya tashe shi daga matattu a rana ta uku, ya sa kuma aka gan shi."},{"book":"Ayyukan Manzanni","chapter":"10","verse":"41","text":"Ba dukan mutane ne suka gan shi ba, amma ta wurin shaidun da Allah ya riga ya zaɓa, ta wurinmu da muka ci muka kuma sha tare da shi bayan tashinsa daga matattu."},{"book":"Ayyukan Manzanni","chapter":"10","verse":"42","text":"Ya umarce mu mu yi wa’azi ga mutane mu kuma shaida cewa shi ne wanda Allah ya naɗa yă zama mai shari’a na masu rai da na matattu."},{"book":"Ayyukan Manzanni","chapter":"10","verse":"43","text":"Duk annabawa sun yi shaida game da shi cewa duk wanda ya ba da gaskiya gare shi zai sami gafarar zunubai ta wurin sunansa.”"},{"book":"Ayyukan Manzanni","chapter":"10","verse":"44","text":"Tun Bitrus yana cikin faɗin waɗannan kalmomi, sai Ruhu Mai Tsarki ya sauka wa duk waɗanda suka ji saƙon."},{"book":"Ayyukan Manzanni","chapter":"10","verse":"45","text":"Masu bin da suke da kaciya waɗanda suka zo tare da Bitrus suka yi mamaki cewa an ba da kyautar Ruhu Mai Tsarki har ma a kan Al’ummai."},{"book":"Ayyukan Manzanni","chapter":"10","verse":"46","text":"Gama sun ji su suna magana da waɗansu harsuna10.46 Ko Kuwa waɗansu yarurruka suna kuma yabon Allah."},{"book":"Ayyukan Manzanni","chapter":"10","verse":"47","text":"“Wani zai iya hana a yi wa waɗannan mutane baftisma da ruwa? Sun karɓi Ruhu Mai Tsarki kamar yadda muka karɓa.”"},{"book":"Ayyukan Manzanni","chapter":"10","verse":"48","text":"Saboda haka ya ba da umarni a yi musu baftisma cikin sunan Yesu Kiristi. Sa’an nan suka roƙi Bitrus yă zauna da su na ’yan kwanaki."}]}