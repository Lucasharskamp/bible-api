{"data":[{"book":"Apostlenes gjerninger","chapter":"12","verse":"1","text":"Omtrent på samme tiden begynte kong Herodes å arrestere og å mishandle flere av medlemmene i menigheten."},{"book":"Apostlenes gjerninger","chapter":"12","verse":"2","text":"Han lot Jakob, som var bror til Johannes, bli halshugget med sverd."},{"book":"Apostlenes gjerninger","chapter":"12","verse":"3","text":"Da han så at de religiøse lederne var tilfreds med dette, arresterte han også Peter. Dette skjedde samtidig som påskehøytiden12:3 I grunnteksten: De usyrede brøds høytid. Jødene spiser i påskeuken bare brød som har blitt bakt uten gjær. ble feiret."},{"book":"Apostlenes gjerninger","chapter":"12","verse":"4","text":"Etter arrestasjonen satte han Peter i fengsel og lot fire vaktskift med fire mann i hvert skift bevokte ham. Herodes hadde tenkt at når påsken var over, skulle han føre Peter fram for folket og la de dømme ham."},{"book":"Apostlenes gjerninger","chapter":"12","verse":"5","text":"Mens Peter var kastet i fengslet, ba menigheten intenst om at Gud skulle bevare ham."},{"book":"Apostlenes gjerninger","chapter":"12","verse":"6","text":"Natten før han skulle bli stilt for retten, lå Peter og sov, lenket fast mellom to soldater, og utenfor celledøren var det andre soldater som voktet fengslet."},{"book":"Apostlenes gjerninger","chapter":"12","verse":"7","text":"Da ble cellen plutselig fylt av lys, og en engel fra Herren sto der. Engelen støtte Peter i siden, vekket ham og sa: ”Reis deg opp, kvikt!” I samme øyeblikk falt lenkene fra hendene til Peter."},{"book":"Apostlenes gjerninger","chapter":"12","verse":"8","text":"Engelen fortsatte: ”Ta på deg beltet og sandalene”. Mens Peter gjorde det, sa engelen: ”Bra, svøp nå kappen om deg og følg meg.”"},{"book":"Apostlenes gjerninger","chapter":"12","verse":"9","text":"Peter fulgte med engelen ut av cellen, men han trodde hele tiden at det var et syn og ikke noe som skjedde i virkeligheten."},{"book":"Apostlenes gjerninger","chapter":"12","verse":"10","text":"De passerte først en vaktpost og så en til, og var til slutt framme ved jernporten som førte ut til byen. Porten åpnet seg for dem helt av seg selv, det var bare å gå rett ut! Da de hadde gått nedover gaten et lite stykke, var plutselig engelen borte!"},{"book":"Apostlenes gjerninger","chapter":"12","verse":"11","text":"Da Peter hadde roet seg litt, sa han til seg selv: ”Dette må likevel være virkelighet! Herren sendte virkelig sin engel og reddet meg fra Herodes, og fra alt det som jødene hadde ventet skulle ramme meg.”"},{"book":"Apostlenes gjerninger","chapter":"12","verse":"12","text":"Da han var helt seg selv igjen, gikk han hjem til Maria, som var mor til Johannes Markus. Der var hele huset fullt av troende som ba til Gud."},{"book":"Apostlenes gjerninger","chapter":"12","verse":"13","text":"Peter dundret på porten, og en jente som het Rode, kom for å låse opp."},{"book":"Apostlenes gjerninger","chapter":"12","verse":"14","text":"Da hun kjente igjen Peter sin stemme, ble hun så glad at hun glemte å åpne. I stedet sprang hun inn i huset igjen og fortalte til alle at Peter sto utenfor på gaten."},{"book":"Apostlenes gjerninger","chapter":"12","verse":"15","text":"”Du er fullstendig fra sans og samling”, ropte de. Men hun ga seg ikke, og de sa: ”Det er kanskje hans engel.12:15 De siktet til hans ”skytsengel”, se Matteus sin fortelling om Jesus 18:10. Mange jøder trodde at denne engelen lignet et menneske og kunne vise seg for andre.”"},{"book":"Apostlenes gjerninger","chapter":"12","verse":"16","text":"I mens fortsatte Peter å dundre på døren. Da de endelig åpnet og så at det virkelig var ham, ble de fra seg av overraskelse."},{"book":"Apostlenes gjerninger","chapter":"12","verse":"17","text":"Han ga tegn om at de skulle være stille og fortalte hvordan Herren hadde ført ham ut av fengslet. Til slutt sa han: ”La Jakob12:17 Jakob var bror til Jesus og leder for menigheten. og de andre i menigheten få vite hva som har skjedd”, og så gikk han videre til et annen sted."},{"book":"Apostlenes gjerninger","chapter":"12","verse":"18","text":"Da morgenen kom, ble det stor oppstandelse blant soldatene i fengslet. Ingen kunne fatte hva som hadde skjedd med Peter."},{"book":"Apostlenes gjerninger","chapter":"12","verse":"19","text":"Da Herodes sendte bud etter Peter og ikke fikk tak i ham, satte han i verk forhør av vaktene og dømte samtlige til døden."},{"book":"Apostlenes gjerninger","chapter":"12","verse":"20","text":"Innbyggerne i Tyrus og Sidon12:20 Tyrus og Sidon var fønikiske byer ved kysten av Middelhavet, nordvest for Galilea., som var avhengige av å bli supplert med mat fra Herodes sitt distrikt, hadde gjort Herodes sint. Forholdet hadde lenge vært spent mellom dem. De sendte derfor en felles delegasjon til Herodes for å be om fred. De lyktes med å få kongens kammerherre Blastus på sin side."},{"book":"Apostlenes gjerninger","chapter":"12","verse":"21","text":"De fikk løfte om å treffe Herodes. På den fastsatte dagen tok Herodes på seg den kongelige kappen, satte seg på troen og talte til dem."},{"book":"Apostlenes gjerninger","chapter":"12","verse":"22","text":"Folket hyllet ham og ropte: ”Det er en gud som taler og ikke noe menneske!”"},{"book":"Apostlenes gjerninger","chapter":"12","verse":"23","text":"I samme øyeblikk lot Herren en engel gjøre Herodes syk, etter som Herodes tok imot tilbedelse fra mennesker i stedet for å gi Gud æren. Han ble spist opp av ormer og døde."},{"book":"Apostlenes gjerninger","chapter":"12","verse":"24","text":"Budskapet om Jesus spredde seg til flere og flere. Mange mennesker kom til tro."},{"book":"Apostlenes gjerninger","chapter":"12","verse":"25","text":"Siden Barnabas og Saulus hadde fullført oppdraget sitt i Jerusalem vendte de tilbake til Antiokia og tok Johannes Markus med seg."}]}