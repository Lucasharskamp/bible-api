{"data":[{"book":"Mabasa","chapter":"18","verse":"1","text":"Shure kwaizvozvo, Pauro akabva paAtene akaenda kuKorinde."},{"book":"Mabasa","chapter":"18","verse":"2","text":"Ikoko akandosangana nomuJudha ainzi Akwira chizvarwa chePondasi, akanga achangobva kuItari nomukadzi wake Pirisira, nokuti Kiraudhiyo akanga arayira kuti vaJudha vose vabve muRoma. Pauro akaenda kundomuona,"},{"book":"Mabasa","chapter":"18","verse":"3","text":"uye sezvo akanga ari mugadziri wamatende saivo, akagara navo achishanda pamwe chete navo."},{"book":"Mabasa","chapter":"18","verse":"4","text":"Sabata rimwe nerimwe akanga achitaurirana navo musinagoge, achiedza kugombedzera vaJudha navaGiriki."},{"book":"Mabasa","chapter":"18","verse":"5","text":"Sirasi naTimoti vakati vasvika vachibva kuMasedhonia, Pauro akazvipira kuti aparidze chete, achipupura kuvaJudha kuti Jesu ndiye Kristu."},{"book":"Mabasa","chapter":"18","verse":"6","text":"Asi vaJudha vakati vapikisana naPauro uye vachimutuka, akazunza nguo dzake asingafari akati kwavari, “Ropa renyu ngarive pamisoro yenyu! Ini ndakachena pabasa rangu. Kubva zvino ndichaenda kune veDzimwe Ndudzi.”"},{"book":"Mabasa","chapter":"18","verse":"7","text":"Ipapo Pauro akabuda musinagoge akaenda kumba kwaTitiasi Jastasi munhu ainamata Mwari."},{"book":"Mabasa","chapter":"18","verse":"8","text":"Krispasi mukuru wesinagoge, neimba yake yose vakatenda kuna She; uye vazhinji vavaKorinde vakamunzwa vakatenda uye vakabhabhatidzwa."},{"book":"Mabasa","chapter":"18","verse":"9","text":"Humwe usiku Ishe akataura naPauro muchiratidzo akati, “Usatya; ramba uchingotaura, usanyarara."},{"book":"Mabasa","chapter":"18","verse":"10","text":"Nokuti ndinewe, uye hakuna munhu achakurwisa akakukuvadza, nokuti ndina vanhu vazhinji muguta rino.”"},{"book":"Mabasa","chapter":"18","verse":"11","text":"Saka Pauro akagaramo kwegore nemwedzi mitanhatu, achivadzidzisa shoko raMwari."},{"book":"Mabasa","chapter":"18","verse":"12","text":"Panguva iyo Gario akanga ari mubati weAkaya, vaJudha vakabatana mukurwisa Pauro uye vakauya naye kudare redzimhosva."},{"book":"Mabasa","chapter":"18","verse":"13","text":"Vakati, “Munhu uyu, ari kugombedzera vanhu kuti vanamate Mwari nenzira inopesana nomurayiro.”"},{"book":"Mabasa","chapter":"18","verse":"14","text":"Pauro akati oda kutaura, Gario akati kuvaJudha, “Kana imi vaJudha manga muchinyunyuta pamusoro pemhosva yezvisakarurama kana kutadza kwakaipisisa, zvainge zviri nyore kwandiri kuti ndikuteererei."},{"book":"Mabasa","chapter":"18","verse":"15","text":"Asi sezvo ichingova mibvunzo pamusoro pamashoko namazita uye nezvomurayiro wenyu, gadzirisanai pachenyu. Ini handidi kutonga nyaya dzakadai.”"},{"book":"Mabasa","chapter":"18","verse":"16","text":"Saka akaita kuti vadzingwe kubva mudare remhosva."},{"book":"Mabasa","chapter":"18","verse":"17","text":"Ipapo vose vakatendeukira kuna Sosteni mukuru wesinagoge vakamurova pamberi pedare. Asi Gario haana kumbova nehanya nazvo."},{"book":"Mabasa","chapter":"18","verse":"18","text":"Pauro akaramba ari muKorinde kwamazuva mazhinji. Ipapo akabva pahama ndokuenda nechikepe kuSiria, achiperekedzwa naPirisira naAkwira. Asati akwira chikepe, akaveura bvudzi rake paKenikireya nokuda kwemhiko yaakanga aita."},{"book":"Mabasa","chapter":"18","verse":"19","text":"Vakasvika paEfeso, Pauro akasiya Pirisira naAkwira ipapo. Iye pachake akapinda musinagoge akataurirana navaJudha."},{"book":"Mabasa","chapter":"18","verse":"20","text":"Vakati vamukumbira kuti agare navo nguva refu, iye akaramba."},{"book":"Mabasa","chapter":"18","verse":"21","text":"Asi paakabva, akavimbisa achiti, “Ndichadzokazve kana Mwari achida.” Ipapo akakwira chikepe kubva kuEfeso."},{"book":"Mabasa","chapter":"18","verse":"22","text":"Akati aburuka paKesaria, akakwidza akandokwazisa kereke ipapo ndokubva aburuka oenda kuAndioki."},{"book":"Mabasa","chapter":"18","verse":"23","text":"Shure kwokunge ambogara muAndioki kwechinguva, Pauro akabvapo akaenda achishanya munzvimbo nenzvimbo, akapinda nomumatunhu eGaratia neFirigia, achisimbisa vadzidzi vose."},{"book":"Mabasa","chapter":"18","verse":"24","text":"Zvichakadaro, mumwe muJudha ainzi Aporosi, chizvarwa cheArekizandiria, akasvika kuEfeso. Akanga ari murume akadzidza, aino ruzivo rwaMagwaro chaizvo."},{"book":"Mabasa","chapter":"18","verse":"25","text":"Akanga akadzidziswa nzira yaShe, uye aitaura nesimba guru achinyatsodzidzisa nezvaJesu, kunyange zvake aingoziva nezvorubhabhatidzo rwaJohani."},{"book":"Mabasa","chapter":"18","verse":"26","text":"Akatanga kutaura musinagoge asingatyi. Pirisira naAkwira vakati vamunzwa, vakamukoka kumba kwavo vakamutsanangurira nzira yaMwari zvizere."},{"book":"Mabasa","chapter":"18","verse":"27","text":"Aporosi akati oda kuenda kuAkaya, hama dzakamukurudzira ndokumunyorera tsamba yokuti vadzidzi vaikoko vamugamuchire. Paakasvika akabatsira kwazvo avo vakanga vatenda nenyasha."},{"book":"Mabasa","chapter":"18","verse":"28","text":"Nokuti pakutaurirana, akapikisa vaJudha zvine simba pamberi pavanhu, achiratidza kubva muMagwaro kuti Jesu ndiye Kristu."}]}