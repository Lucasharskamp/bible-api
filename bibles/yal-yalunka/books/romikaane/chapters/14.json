{"data":[{"book":"Romi Kaane","chapter":"14","verse":"1","text":"Muxun naxan ma dɛnkɛlɛya xurun ɛ yɛ, ɛ xa na yisuxu, ɛ nama a miriyane matandi."},{"book":"Romi Kaane","chapter":"14","verse":"2","text":"Muxuna ndee seen birin donma e dɛnkɛlɛyani, koni ndee tan bogi seene nan tun donma e dɛnkɛlɛyaan sɛnbɛtareyani."},{"book":"Romi Kaane","chapter":"14","verse":"3","text":"Muxun naxan seen birin donma, na nama muxun naɲaxu naxan bata a dɛɛn gele sa. Naxan a dɛɛn gele saxi, na nama muxun yalagi naxan seen birin donma, amasɔtɔ Ala bata a fan yisuxu."},{"book":"Romi Kaane","chapter":"14","verse":"4","text":"Nde i tan na, i tan naxan muxu gbɛtɛna konyin makitima? Xa a bira, hanma xa a ti, na a kanna nan ma. Koni a kelima nɛn, a ti amasɔtɔ a rati sɛnbɛn Marigin yii."},{"book":"Romi Kaane","chapter":"14","verse":"5","text":"Muxuna ndee mirixi nɛn, a lɔxɔna nde dangu nde ra. Gbɛtɛye mirixi a ma, a lɔxɔn birin keden. Fɔ birin xa la a miriyaan na nɛn."},{"book":"Romi Kaane","chapter":"14","verse":"6","text":"Naxan mirixi a ma, a lɔxɔna nde dangu nde ra, na a ligama Marigin binya feen nan na. Naxan seen birin donma, na fan na ligama Marigin binya feen nan na, amasɔtɔ a barikan birama Ala xa na donsena fe ra. Naxanye gele donsena nde ra, ne na ligama Marigin binya fe nan na. Ne fan barikan birama Ala xa."},{"book":"Romi Kaane","chapter":"14","verse":"7","text":"Amasɔtɔ en sese mi en nii ra en yɛtɛ xa. En sese mi faxama en yɛtɛ xa."},{"book":"Romi Kaane","chapter":"14","verse":"8","text":"Xa en lu en nii ra, en luxi en nii ra Marigin nan xa. Xa en faxa, en faxaxi Marigin nan xa. Nanara, xa en lu en nii ra, hanma xa en faxa, Marigin nan gbee en na."},{"book":"Romi Kaane","chapter":"14","verse":"9","text":"Amasɔtɔ Alaa Muxu Sugandixin faxaxi nɛn, a keli sayani alogo a xa findi faxa muxune nun niiramane Marigin na."},{"book":"Romi Kaane","chapter":"14","verse":"10","text":"Koni i tan, nanfera i i ngaxakedenna yalagima? Nanfera i a raɲaxuma? En birin tima nɛn kiti sadeni Ala yɛtagi."},{"book":"Romi Kaane","chapter":"14","verse":"11","text":"Amasɔtɔ a sɛbɛxi Kitabuni, a naxa,"},{"book":"Romi Kaane","chapter":"14","verse":"12","text":"En keden kedenna birin en yɛtɛ dɛntɛgɛma nɛn Ala xa."},{"book":"Romi Kaane","chapter":"14","verse":"13","text":"Nanara, en xa fata en bode yalagin ma. Koni ɛ kata alogo ɛ nama fefe liga naxan ɛ ngaxakedenna ratantanɲɛ hanma a yi a bira yulubini."},{"book":"Romi Kaane","chapter":"14","verse":"14","text":"Bayo n na a kolon, n bata a famu Marigi Yesu barakani fa fala donse yo mi haramuxi a yɛtɛ ma, koni xa muxuna a miri fa fala a haramuxi, nayi a haramuxi a tan xa."},{"book":"Romi Kaane","chapter":"14","verse":"15","text":"Xa i ngaxakedenna xɔlɔxi i ya donsena nde a fe ra, i mi fa xanuntenya kira xɔn. Alaa Muxu Sugandixin faxaxi muxun naxan ma fe ra, i nama a liga, na yi halagin sɔtɔ i ya donseen xɔn."},{"book":"Romi Kaane","chapter":"14","verse":"16","text":"Feen naxan fan ɛ tan xa, na nama findi ɛ mafala xunna ra."},{"book":"Romi Kaane","chapter":"14","verse":"17","text":"Amasɔtɔ Alaa Mangayaan mi findixi donseen nun minseen xan na, koni fɔ tinxinna nun bɔɲɛ xunbenla nun sɛwana, fata Alaa Nii Sariɲanxin na."},{"book":"Romi Kaane","chapter":"14","verse":"18","text":"Amasɔtɔ muxun naxanye birin walima Alaa Muxu Sugandixin xa na kiini, ne rafan Ala ma e nun muxune."},{"book":"Romi Kaane","chapter":"14","verse":"19","text":"Nanara, feen naxanye findixi bɔɲɛ xunbenla nun en sɛnbɛ soon na fɔ en xa ne nan liga."},{"book":"Romi Kaane","chapter":"14","verse":"20","text":"I nama Ala kɛwanla kala donseen xɔn. Donseen birin donna daxa, koni donseen naxan muxu gbɛtɛn birama yulubini, na donseen donna mi daxa."},{"book":"Romi Kaane","chapter":"14","verse":"21","text":"A fisa, i nama suben don, i nama manpaan min, i nama fefe liga xa a i ngaxakedenna birɛ hakɛni."},{"book":"Romi Kaane","chapter":"14","verse":"22","text":"I laxi naxan na feni itoe yi, na mara i yɛtɛ xa Ala yɛtagi. Sɛwan na kanna xa naxan mi a yɛtɛ yalagima a fe raba kiini."},{"book":"Romi Kaane","chapter":"14","verse":"23","text":"Koni xa naxan sikɛ donsena nde dondeni, na kanna yalagixin na ra Ala xɔn, amasɔtɔ a mi feen ligama dɛnkɛlɛyani. Anu, feen naxan mi ligama dɛnkɛlɛyani, yulubin nan na ra."}]}