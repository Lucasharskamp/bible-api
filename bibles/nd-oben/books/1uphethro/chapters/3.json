{"data":[{"book":"1 UPhethro","chapter":"3","verse":"1","text":"Ngokunjalo, bafazi zehliseni kubomkenu ukuze kuthi lanxa abanye babo bengalikholwa ilizwi, baphenduke ngokuziphatha kwabomkabo kungekho kukhuluma,"},{"book":"1 UPhethro","chapter":"3","verse":"2","text":"lapho bebona ukuhlanzeka lenhlonipho yokuphila kwenu."},{"book":"1 UPhethro","chapter":"3","verse":"3","text":"Ubuhle benu kabungaveli ekuziceciseni kwangaphandle, okunjengenwele ezelukiweyo lokugqiza izigqizo zegolide kanye lokugqoka izigqoko ezinhle."},{"book":"1 UPhethro","chapter":"3","verse":"4","text":"Kodwa kumele bube ngobangaphakathi kwenu, ubuhle obungapheliyo bomoya omnene lothuleyo, oligugu elikhulu emehlweni kaNkulunkulu."},{"book":"1 UPhethro","chapter":"3","verse":"5","text":"Ngoba le yiyo indlela abesifazane abangcwele bakudala ababethembe uNkulunkulu bejayele ukuzicola ngayo. Babezehlisa kubomkabo,"},{"book":"1 UPhethro","chapter":"3","verse":"6","text":"njengoSara owalalela u-Abhrahama wambiza ngokuthi yinkosi yakhe. Lingamadodakazi kaSara nxa lisenza okulungileyo njalo lingavumeli ukwesaba."},{"book":"1 UPhethro","chapter":"3","verse":"7","text":"Ngokufanayo, madoda ekuphileni kwenu labomkenu wobani lozwelo, libaphathe ngenhlonipho njengababuthakathaka labazindlalifa kanye lani zesipho sokuphila esomusa, ukuze kungabi lalutho oluzavimbela imikhuleko yenu."},{"book":"1 UPhethro","chapter":"3","verse":"8","text":"Okokucina lonke hlalisanani ngokuthula; wobani lozwelo, lithandane njengabazalwane, libe lesihawu kanye lokuthobeka."},{"book":"1 UPhethro","chapter":"3","verse":"9","text":"Lingaphindiseli okubi ngokubi loba inhlamba ngenhlamba, kodwa ngesibusiso, ngoba labizelwa ukuze lizuze ilifa lokubusiswa."},{"book":"1 UPhethro","chapter":"3","verse":"10","text":"Ngoba,"},{"book":"1 UPhethro","chapter":"3","verse":"11","text":"Kumele batshiye ububi benze okulungileyo;"},{"book":"1 UPhethro","chapter":"3","verse":"12","text":"Ngoba amehlo kaThixo akhangele abalungileyo"},{"book":"1 UPhethro","chapter":"3","verse":"13","text":"Ngubani ozalilimaza nxa litshisekela ukwenza okulungileyo na?"},{"book":"1 UPhethro","chapter":"3","verse":"14","text":"Kodwa lanxa lingahlupheka ngenxa yokulungileyo, libusisekile. “Lingakwesabi lokho abakwesabayo; kalingethuswa.”3.14 U-Isaya 8.12"},{"book":"1 UPhethro","chapter":"3","verse":"15","text":"Kodwa yamukelani uKhristu ezinhliziyweni zenu njengeNkosi engcwele. Hlalani lilungele ukuphendula loba ngubani olibuza isizatho ngethemba elilalo."},{"book":"1 UPhethro","chapter":"3","verse":"16","text":"Kodwa lokhu kwenzeni ngobumnene langenhlonipho, lilesazela esihle, ukuze kuthi labo abakhuluma okubi ngokuziphatha kwenu okuhle kuKhristu bayangeke ngokuhlambaza kwabo."},{"book":"1 UPhethro","chapter":"3","verse":"17","text":"Ngoba kungcono nxa kuyintando kaNkulunkulu, ukuhlupheka ngenxa yokwenza okulungileyo kulokwenza okubi."},{"book":"1 UPhethro","chapter":"3","verse":"18","text":"Ngoba uKhristu wafela izono zenu kwaba kanye, olungileyo efela abangalunganga, ukuze alise kuNkulunkulu. Wabulawa emzimbeni, kodwa wavuswa nguMoya,"},{"book":"1 UPhethro","chapter":"3","verse":"19","text":"wahamba ngaye wayatshumayela emimoyeni eyayisentolongweni yona"},{"book":"1 UPhethro","chapter":"3","verse":"20","text":"engalalelanga kudala lapho uNkulunkulu alinda khona ngokubekezela ensukwini zikaNowa umkhumbi usakhiwa. Phakathi kwawo abantu abalutshwana nje kuphela, abayisificaminwembili bebonke, basindiswa ngamanzi,"},{"book":"1 UPhethro","chapter":"3","verse":"21","text":"njalo amanzi la afanekisa umbhaphathizo osusilisa lani futhi, kungayisikho kususa ingcekeza emzimbeni kodwa kuyisibambiso sesazela esihle kuNkulunkulu. Siyalisilisa ngokuvuka kwabafileyo kukaJesu Khristu,"},{"book":"1 UPhethro","chapter":"3","verse":"22","text":"oseye ezulwini njalo usesandleni sokunene sikaNkulunkulu, lezingilosi, leziphathamandla kanye lezikhulu ekuzehliseni kuye."}]}