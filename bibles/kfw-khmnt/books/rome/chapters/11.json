{"data":[{"book":"Rome","chapter":"11","verse":"1","text":"Khawakha e-inchu kei'n kanarakel, Pathian in ama mi ngaikha ahiaibejei? khawakha emak! Kei tak-um Israel mi ka eii, Abraham phungrui khat-um Benjamin phung makheiya ka eii."},{"book":"Rome","chapter":"11","verse":"2","text":"Ajarchu Pathian in inphutna makheiya ikadang ami ngaikha kalekjuonmak. Takkha Israel ngai chungnga zootmak nakha, Elijah in Pathian diang nipina chong inthiang munkha nangni'n jetmakchube?"},{"book":"Rome","chapter":"11","verse":"3","text":"“Pumi, inmani'n nang nachong kachoi ngaikha inthat halli nang maichaam inn ngaikha inthiatdar, keibit ka-ejei innada, halli inmani'n kei hium nathatsik-ah innaratok.” 1 Reng 19:10-14"},{"book":"Rome","chapter":"11","verse":"4","text":"Halli Pathian in angkachang chongme amadiang ileimasang? “Kei kasikbeiya miring lising sari Baal pathian diang chubei kalathomak mi kalahooiya kada.” 1 Reng 19:18"},{"book":"Rome","chapter":"11","verse":"5","text":"Khawale inruoiya atuunna phale in-angrip ah, Pathian riangwai jarra ikadang mi lekkhat alahooi."},{"book":"Rome","chapter":"11","verse":"6","text":"Ajarchu ama kadangna kha riangwai dungjuiya amintha, inmani chuontho dungjuiya kadangmak, takkha Pathian kadangna kha miring chuontho dungjuiya amintha inchu, ama riangwai kha kadik riangwai enuni."},{"book":"Rome","chapter":"11","verse":"7","text":"Halle angme? Israel miring ngai'n angme in-entok kha inmani'n mumujei, takkha rup kasiin mi lekkhatbit in Pathian kadang nakha inmu, aleiilaak sengchu Pathian koina makheiya inkuor inseetjei."},{"book":"Rome","chapter":"11","verse":"8","text":"Chong inthiang in iti angnga, “Pathian in inmani ratha khat-um malung kha aminmo pijei, halli atuunlaiya apha katung inmani'n inmit mumujei khat-um inkuor kha aseetjei.” Innidan 29:4; Isa 29:10"},{"book":"Rome","chapter":"11","verse":"9","text":"Halli David in ati,"},{"book":"Rome","chapter":"11","verse":"10","text":"Inmani mit ngaikha chorase halli inmani'n mukhai marasu."},{"book":"Rome","chapter":"11","verse":"11","text":"Halli kei'n karakel, Jihudi ngai'n insuina inneipha khan inmani'n mangnasik-ah insuina inneibe? Etheinuni! ajarchu inmani manu inthojarra, Jihudi ngai min-ot nasik beiya zaatlop ngaidiang sanminring nakha kajuo eii."},{"book":"Rome","chapter":"11","verse":"12","text":"Han Jihudi ngai'n manu intho jarra manmasituolla rawaan katamtak ajuochoi, halli inmani Ratha tiang intasam jarra zaatlop ngaidiang rawaan katamtak ajuochoi, halle angtuk rawaan kalok esikme Jihudi miring rakip in puui tungnikhan."},{"book":"Rome","chapter":"11","verse":"13","text":"Khale inruoiya kei'n zaatlop ngaidiang kati, ajarchu kei'n zaatlop ngai karra tirton ka-elaiseng, kei kachuonna in-orna kaneisik eii."},{"book":"Rome","chapter":"11","verse":"14","text":"Ajarchu kei kapumtak in kaphung kazaat ngai min-ot nasik kei'n kami ngai kibool eii, halli inmani lekkhat kha ringna minmu matorkate."},{"book":"Rome","chapter":"11","verse":"15","text":"Khale inruoiya inmani ngaikha azootmak jarra manmasituol mi ngaihi Pathian le inngeina heichoi inchu, angkachang sikme, inmani azootpina khan? khawa khachu kathi ngaisik-ah ringna esik eii!"},{"book":"Rome","chapter":"11","verse":"16","text":"Khale inruoiya mansakhet waipoollek kha Pathian diang nipe inchu, waipool pumpui kha-um amata eii, halli thingkung rajung ngaikha Pathian diang nipe inchu abaakngai kha-um amata a-eii."},{"book":"Rome","chapter":"11","verse":"17","text":"Halli inna inling olive abaak lekkhat ngaikha akiakjei halli ramma kamoong Olive thingkuung bakkha khawakhan inminjomjei. Khawajarra nangni zaatlop ngai-um ramma kamoong olive thingkuung ka-ang ning eii, halli atuunchu ningni'n Jihudi ngai Ratha lamtiang jetna kacheet ringkhuo kha ningchan ejei."},{"book":"Rome","chapter":"11","verse":"18","text":"Khawa jarra ningni'n abaak kakiak ngai ka-ang malung kakoi ngaikha mateekmaru, nangni'n angtho thoa ning in-or sikme? Nangni chu abak ngai ka-ang ning eii, ningni'n arajung ning iroon emak, arajung in nangni inaroon eii."},{"book":"Rome","chapter":"11","verse":"19","text":"Takkha ningni'n hin ningti sik eii, “Abaak kakiak ngaihi keile injomthei nasik eii.”"},{"book":"Rome","chapter":"11","verse":"20","text":"Hiwahi kadik kha eii, inmani kha inngam namak jarra inkiak suojei, takkha nangni'n nangamna khan ngirro, halli in-ormaro takkha kachi ero."},{"book":"Rome","chapter":"11","verse":"21","text":"Halli Pathian in abaaktak ngaikha mathaanmak, nang-um namathaante tia na-ngaidonbe?"},{"book":"Rome","chapter":"11","verse":"22","text":"Hiwahin eini'n nimu Pathian hi malung kadai um eii, khat-um malung kangar um eii; manu katho inmani diang ahal, takkha Pathian minriang nuoiya ning-om inchu, ama malung daina khan nangnidiang anaompui chaksik eii, khawakha emak inchu nangni um anakhai sik eii."},{"book":"Rome","chapter":"11","verse":"23","text":"Halli Jihudi ngai'n inmani inngam namak kha inmathaan inchu, inmani'n in-omnasik munkhan amin-om nooksik eii, ajarchu Pathian in khawakha athomator."},{"book":"Rome","chapter":"11","verse":"24","text":"Tichu nangni zaatlop ngai inna kamoong olive kuungnga abaaktak eleiya ramma kamoong olive baak kiakliya injom ngaikha ning eii, halli Jihudi ngai khachu innna kamoong olive thingkuung ka-ang in eii, halli kakiak thingbak kha akuungtak-ah woikhat minjom nooksik hi Pathian sik achu angtuk kabeime."},{"book":"Rome","chapter":"11","verse":"25","text":"Ule nai ngai nangnidiang hiwa kadik inthup chongngai rakiphi kei'n kana minjetzoot, ajarchu ningni'n angtuk ningsing ningthei mejei tikha anamin ngaidonsik eii. Israel ngai'n malung kangar kha kumsoot sikbit emak takkha zaatlop ngai'n puui katungnga Pathian diang inheikirna nikhuo katuungbit sik eii."},{"book":"Rome","chapter":"11","verse":"26","text":"Halli Israel rakip sanminringna inlamusik eii. Chong inthiang in iti angnga,"},{"book":"Rome","chapter":"11","verse":"27","text":"Halli kei'n inmani manu ngaikha kakhai suopha khan"},{"book":"Rome","chapter":"11","verse":"28","text":"Ajarchu chongkahoi kha inleizootmak jarra zaatlop ngai, nangni sikbit-ah Jihudi ngaihi, Pathian inhalpui mi in-eii. Takkha Pathian ikadang dungjuiya inmani inpi inpu ngai jarra, Jihudi ngaihi ama iminriang mi in-eii."},{"book":"Rome","chapter":"11","verse":"29","text":"Takkha Pathian in woikhat ikadang khat-um rawaan ipe midiang, amalung thuulnookmak."},{"book":"Rome","chapter":"11","verse":"30","text":"Hiwale inruoiya nangni zaatlop ngai, akatheng pha-ah Pathian chong leijuimakchu, takkha Jihudi ngai'n chong kajuimak in-e jarra, atuunchu ningni'n Pathian minriangna ningmujei."},{"book":"Rome","chapter":"11","verse":"31","text":"Hiwale in-angrip ah, Pathian minriangna kha ningmu jarra atuunchu Jihudi ngai'n Pathian chongkha juimujei, khawajarra atuunchu inmani-um Pathian marit nakha inmu11:31: larik lekkhat ah hiwa hi majia mu. nooksik ejei."},{"book":"Rome","chapter":"11","verse":"32","text":"Ajarchu Pathian in mi rakip diang aminriang nakha minmunasik-ah ama'n mi rakip chongkajui maksik-ah akhumjei."},{"book":"Rome","chapter":"11","verse":"33","text":"Angtuk kalokme Pathian neinakha! halli angtuk inthuukme ama singna theinali jetnakha! Atu-me ama chongtanna karilmator? Atu inme ama lamkha kajet matorsik? Isa 55:8"},{"book":"Rome","chapter":"11","verse":"34","text":"Chong inthiang in iti angnga,"},{"book":"Rome","chapter":"11","verse":"35","text":"Ama'n pekirnooksik-ah"},{"book":"Rome","chapter":"11","verse":"36","text":"Ajarchu ang rakip ngaihi ama ibool kha eii, halli ang rakip ngaihi amasik-ah khat-um amadiang makheiya kasuok eii. Pathian diang lurlianna kha hektik ommarase! Amen. 1 Cor 8:6"}]}