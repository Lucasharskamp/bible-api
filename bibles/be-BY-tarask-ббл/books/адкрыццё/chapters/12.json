{"data":[{"book":"АДКРЫЦЦЁ","chapter":"12","verse":"1","text":"І зьявілася на небе вялікая азнака - жанчына, адзетая ў сонца; пад нагамі ў яе месяц, і на галаве ў яе вянок з дванаццаці зорак."},{"book":"АДКРЫЦЦЁ","chapter":"12","verse":"2","text":"Яна мела ва ўлоньні і крычала ад болю і родавых пакутаў."},{"book":"АДКРЫЦЦЁ","chapter":"12","verse":"3","text":"І другая азнака зьявілася на небе: вось, вялікі чырвоны цмок зь сямю галовамі і дзесяцьцю рагамі, і на галовах у яго сем дыядэм;"},{"book":"АДКРЫЦЦЁ","chapter":"12","verse":"4","text":"хвост ягоны звалок зь неба траціну зорак і кінуў іх на зямлю. Цмок гэты стаў перад жанчынаю, якая мелася радзіць, каб, калі яна народзіць, зжэрці яе дзіця."},{"book":"АДКРЫЦЦЁ","chapter":"12","verse":"5","text":"І нарадзіла яна дзіця мужчынскага полу, якому належыць пасьвіць усе народы жазлом жалезным; і ўзята было дзіця да Бога і да трона Ягонага."},{"book":"АДКРЫЦЦЁ","chapter":"12","verse":"6","text":"А жанчына ўцякла ў пустыню, дзе прыгатавана было ёй месца ад Бога, каб кармілі яе там тысячу дзьвесьце шасьцьдзясят дзён."},{"book":"АДКРЫЦЦЁ","chapter":"12","verse":"7","text":"І адбылася на небе вайна: Міхаіл і анёлы ягоныя ваявалі супроць цмока, і цмок і анёлы ягоныя ваявалі супроць іх,"},{"book":"АДКРЫЦЦЁ","chapter":"12","verse":"8","text":"але ня ўстоялі, і не знайшлося ўжо ім месца на небе."},{"book":"АДКРЫЦЦЁ","chapter":"12","verse":"9","text":"І скінуты быў вялікі цмок, старавечны зьмей, называны д'яблам і сатаною, змусьціцель усяго сьвету, скінуты на зямлю, і анёлы ягоныя скінуты зь ім."},{"book":"АДКРЫЦЦЁ","chapter":"12","verse":"10","text":"І пачуў я гучны голас, які гаварыў на небе: цяпер настала збавеньне і сіла і царства Бога нашага і ўлада Хрыста Ягонага, бо скінуты паклёпнік братоў нашых, які паклёпнічаў на іх перад Богам нашым дзень і ноч;"},{"book":"АДКРЫЦЦЁ","chapter":"12","verse":"11","text":"яны перамаглі яго крывёю Ягняці і словам сьведчаньня свайго і не палюбілі душаў сваіх нават да сьмерці."},{"book":"АДКРЫЦЦЁ","chapter":"12","verse":"12","text":"Дык вось, весялецеся, нябёсы і насельнікі іх! Гора тым, што жывуць на зямлі і ў моры, бо да вас сышоў д'ябал у вялікай лютасьці, ведаючы, што ня многа яму застаецца часу!"},{"book":"АДКРЫЦЦЁ","chapter":"12","verse":"13","text":"А калі цмок убачыў, што скінуты на зямлю, пачаў прасьледаваць жанчыну, якая нарадзіла дзіця мужчынскага полу."},{"book":"АДКРЫЦЦЁ","chapter":"12","verse":"14","text":"І дадзены былі жанчыне два крылы вялікага арла, каб яна ляцела ў пустыню ў месца сваё ад аблічча зьмея і там кармілася час, часы і паўчасу."},{"book":"АДКРЫЦЦЁ","chapter":"12","verse":"15","text":"І пусьціў зьмей з пашчы сваёй усьлед жанчыне ваду як раку, каб паглынуць яе ракою."},{"book":"АДКРЫЦЦЁ","chapter":"12","verse":"16","text":"Але зямля памагла жанчыне, і адкрыла зямля вусны свае і паглынула раку, якую пусьціў цмок з пашчы сваёй."},{"book":"АДКРЫЦЦЁ","chapter":"12","verse":"17","text":"І раз'яюшыўся цмок на жанчыну і пайшоў, каб уступіць у бойку з астатнімі ад насеньня яе, якія захоўваюць запаведзі Божыя і маюць сьведчаньне Ісуса Хрыста."}]}