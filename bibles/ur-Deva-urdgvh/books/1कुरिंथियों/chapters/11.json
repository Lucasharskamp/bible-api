{"data":[{"book":"1 कुरिंथियों","chapter":"11","verse":"1","text":"मेरे नमूने पर चलें जिस तरह मैं मसीह के नमूने पर चलता हूँ।"},{"book":"1 कुरिंथियों","chapter":"11","verse":"2","text":"शाबाश कि आप हर तरह से मुझे याद रखते हैं। आपने रिवायात को यों महफ़ूज़ रखा है जिस तरह मैंने उन्हें आपके सुपुर्द किया था।"},{"book":"1 कुरिंथियों","chapter":"11","verse":"3","text":"लेकिन मैं आपको एक और बात से आगाह करना चाहता हूँ। हर मर्द का सर मसीह है जबकि औरत का सर मर्द और मसीह का सर अल्लाह है।"},{"book":"1 कुरिंथियों","chapter":"11","verse":"4","text":"अगर कोई मर्द सर ढाँककर दुआ या नबुव्वत करे तो वह अपने सर की बेइज़्ज़ती करता है।"},{"book":"1 कुरिंथियों","chapter":"11","verse":"5","text":"और अगर कोई ख़ातून नंगे सर दुआ या नबुव्वत करे तो वह अपने सर की बेइज़्ज़ती करती है, गोया वह सर मुंडी है।"},{"book":"1 कुरिंथियों","chapter":"11","verse":"6","text":"जो औरत अपने सर पर दोपट्टा नहीं लेती वह टिंड करवाए। लेकिन अगर टिंड करवाना या सर मुँडवाना उसके लिए बेइज़्ज़ती का बाइस है तो फिर वह अपने सर को ज़रूर ढाँके।"},{"book":"1 कुरिंथियों","chapter":"11","verse":"7","text":"लेकिन मर्द के लिए लाज़िम है कि वह अपने सर को न ढाँके क्योंकि वह अल्लाह की सूरत और जलाल को मुनअकिस करता है। लेकिन औरत मर्द का जलाल मुनअकिस करती है,"},{"book":"1 कुरिंथियों","chapter":"11","verse":"8","text":"क्योंकि पहला मर्द औरत से नहीं निकला बल्कि औरत मर्द से निकली है।"},{"book":"1 कुरिंथियों","chapter":"11","verse":"9","text":"मर्द को औरत के लिए ख़लक़ नहीं किया गया बल्कि औरत को मर्द के लिए।"},{"book":"1 कुरिंथियों","chapter":"11","verse":"10","text":"इस वजह से औरत फ़रिश्तों को पेशे-नज़र रखकर अपने सर पर दोपट्टा ले जो उस पर इख़्तियार का निशान है।"},{"book":"1 कुरिंथियों","chapter":"11","verse":"11","text":"लेकिन याद रहे कि ख़ुदावंद में न औरत मर्द के बग़ैर कुछ है और न मर्द औरत के बग़ैर।"},{"book":"1 कुरिंथियों","chapter":"11","verse":"12","text":"क्योंकि अगरचे इब्तिदा में औरत मर्द से निकली, लेकिन अब मर्द औरत ही से पैदा होता है। और हर शै अल्लाह से निकलती है।"},{"book":"1 कुरिंथियों","chapter":"11","verse":"13","text":"आप ख़ुद फ़ैसला करें। क्या मुनासिब है कि कोई औरत अल्लाह के सामने नंगे सर दुआ करे?"},{"book":"1 कुरिंथियों","chapter":"11","verse":"14","text":"क्या फ़ितरत भी यह नहीं सिखाती कि लंबे बाल मर्द की बेइज़्ज़ती का बाइस हैं"},{"book":"1 कुरिंथियों","chapter":"11","verse":"15","text":"जबकि औरत के लंबे बाल उस की इज़्ज़त का मूजिब हैं? क्योंकि बाल उसे ढाँपने के लिए दिए गए हैं।"},{"book":"1 कुरिंथियों","chapter":"11","verse":"16","text":"लेकिन इस सिलसिले में अगर कोई झगड़ने का शौक़ रखे तो जान ले कि न हमारा यह दस्तूर है, न अल्लाह की जमातों का।"},{"book":"1 कुरिंथियों","chapter":"11","verse":"17","text":"मैं आपको एक और हिदायत देता हूँ। लेकिन इस सिलसिले में मेरे पास आपके लिए तारीफ़ी अलफ़ाज़ नहीं, क्योंकि आपका जमा होना आपकी बेहतरी का बाइस नहीं होता बल्कि नुक़सान का बाइस।"},{"book":"1 कुरिंथियों","chapter":"11","verse":"18","text":"अव्वल तो मैं सुनता हूँ कि जब आप जमात की सूरत में इकट्ठे होते हैं तो आपके दरमियान पार्टीबाज़ी नज़र आती है। और किसी हद तक मुझे इसका यक़ीन भी है।"},{"book":"1 कुरिंथियों","chapter":"11","verse":"19","text":"लाज़िम है कि आपके दरमियान मुख़्तलिफ़ पार्टियाँ नज़र आएँ ताकि आपमें से वह ज़ाहिर हो जाएँ जो आज़माने के बाद भी सच्चे निकलें।"},{"book":"1 कुरिंथियों","chapter":"11","verse":"20","text":"जब आप जमा होते हैं तो जो खाना आप खाते हैं उसका अशाए-रब्बानी से कोई ताल्लुक़ नहीं रहा।"},{"book":"1 कुरिंथियों","chapter":"11","verse":"21","text":"क्योंकि हर शख़्स दूसरों का इंतज़ार किए बग़ैर अपना खाना खाने लगता है। नतीजे में एक भूका रहता है जबकि दूसरे को नशा हो जाता है।"},{"book":"1 कुरिंथियों","chapter":"11","verse":"22","text":"ताज्जुब है! क्या खाने-पीने के लिए आपके घर नहीं? या क्या आप अल्लाह की जमात को हक़ीर जानकर उनको जो ख़ाली हाथ आए हैं शरमिंदा करना चाहते हैं? मैं क्या कहूँ? क्या आपको शाबाश दूँ? इसमें मैं आपको शाबाश नहीं दे सकता।"},{"book":"1 कुरिंथियों","chapter":"11","verse":"23","text":"क्योंकि जो कुछ मैंने आपके सुपुर्द किया है वह मुझे ख़ुदावंद ही से मिला है। जिस रात ख़ुदावंद ईसा को दुश्मन के हवाले कर दिया गया उसने रोटी लेकर"},{"book":"1 कुरिंथियों","chapter":"11","verse":"24","text":"शुक्रगुज़ारी की दुआ की और उसे टुकड़े करके कहा, “यह मेरा बदन है जो तुम्हारे लिए दिया जाता है। मुझे याद करने के लिए यही किया करो।”"},{"book":"1 कुरिंथियों","chapter":"11","verse":"25","text":"इसी तरह उसने खाने के बाद प्याला लेकर कहा, “मै का यह प्याला वह नया अहद है जो मेरे ख़ून के ज़रीए क़ायम किया जाता है। जब कभी इसे पियो तो मुझे याद करने के लिए पियो।”"},{"book":"1 कुरिंथियों","chapter":"11","verse":"26","text":"क्योंकि जब भी आप यह रोटी खाते और यह प्याला पीते हैं तो ख़ुदावंद की मौत का एलान करते हैं, जब तक वह वापस न आए।"},{"book":"1 कुरिंथियों","chapter":"11","verse":"27","text":"चुनाँचे जो नालायक़ तौर पर ख़ुदावंद की रोटी खाए और उसका प्याला पिए वह ख़ुदावंद के बदन और ख़ून का गुनाह करता है और क़ुसूरवार ठहरेगा।"},{"book":"1 कुरिंथियों","chapter":"11","verse":"28","text":"हर शख़्स अपने आपको परखकर ही इस रोटी में से खाए और प्याले में से पिए।"},{"book":"1 कुरिंथियों","chapter":"11","verse":"29","text":"जो रोटी खाते और प्याला पीते वक़्त ख़ुदावंद के बदन का एहतराम नहीं करता वह अपने आप पर अल्लाह की अदालत लाता है।"},{"book":"1 कुरिंथियों","chapter":"11","verse":"30","text":"इसी लिए आपके दरमियान बहुतेरे कमज़ोर और बीमार हैं बल्कि बहुत-से मौत की नींद सो चुके हैं।"},{"book":"1 कुरिंथियों","chapter":"11","verse":"31","text":"अगर हम अपने आपको जाँचते तो अल्लाह की अदालत से बचे रहते।"},{"book":"1 कुरिंथियों","chapter":"11","verse":"32","text":"लेकिन ख़ुदावंद हमारी अदालत करने से हमारी तरबियत करता है ताकि हम दुनिया के साथ मुजरिम न ठहरें।"},{"book":"1 कुरिंथियों","chapter":"11","verse":"33","text":"ग़रज़ मेरे भाइयो, जब आप खाने के लिए जमा होते हैं तो एक दूसरे का इंतज़ार करें।"},{"book":"1 कुरिंथियों","chapter":"11","verse":"34","text":"अगर किसी को भूक लगी हो तो वह अपने घर में ही खाना खा ले ताकि आपका जमा होना आपकी अदालत का बाइस न ठहरे। दीगर हिदायात मैं आपको उस वक़्त दूँगा जब आपके पास आऊँगा।"}]}