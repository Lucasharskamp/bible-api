{"data":[{"book":"1 Madzimambo","chapter":"13","verse":"1","text":"Nokuda kweshoko raJehovha munhu waMwari akabva kuJudha akauya kuBheteri, Jerobhoamu paakanga akamira pedyo nearitari ava kupirisa zvinonhuhwira."},{"book":"1 Madzimambo","chapter":"13","verse":"2","text":"Akadanidzira kuaritari akati, “Iwe aritari, aritari! Zvanzi naJehovha: ‘Mwanakomana anonzi Josia achaberekwa muimba yaDhavhidhi. Vaprista vamatunhu akakwirira vari kupisira zvinonhuhwira pano zvino, achavabayira pamusoro pako, uye mapfupa avanhu achapiswa pamusoro pako.’ ”"},{"book":"1 Madzimambo","chapter":"13","verse":"3","text":"Musi mumwe chete iwoyo munhu waMwari akapa chiratidzo akati, “Ichi ndicho chiratidzo chataurwa naJehovha: Aritari ichatsemuka uye madota ari pamusoro payo acharasirwa pasi.”"},{"book":"1 Madzimambo","chapter":"13","verse":"4","text":"Zvino Mambo Jerobhoamu paakanzwa zvakanga zvadanidzirwa nomunhu waMwari kuaritari paBheteri, akatambanudza ruoko rwake ruchibva kuaritari akati, “Mubatei!” Asi ruoko rwaakatambanudzira kumurume uyu rwakaoma, zvokuti akatadza kurudzosa zvakare."},{"book":"1 Madzimambo","chapter":"13","verse":"5","text":"Aritariwo yakatsemuka uye madota ayo akarasikira pasi zvichienderana nechiratidzo chakanga chapiwa nomunhu waMwari nokuda kweshoko raJehovha."},{"book":"1 Madzimambo","chapter":"13","verse":"6","text":"Ipapo mambo akati kumunhu waMwari, “Ndinamatirewo kuna Jehovha Mwari wako uchindinamatira kuti ruoko rwangu ruporeswe.” Naizvozvo munhu waMwari akamunamatira kuna Jehovha ruoko rwamambo rukaporeswa rukaita sezvarwakanga rwakaita pakutanga."},{"book":"1 Madzimambo","chapter":"13","verse":"7","text":"Mambo akati kumunhu waMwari, “Handei kumba kwangu undowana zvaungadya, uye ndichakupa chipo.”"},{"book":"1 Madzimambo","chapter":"13","verse":"8","text":"Asi munhu waMwari akapindura mambo akati, “Kunyange maindipa hafu yezvose zvamunazvo, handaimboenda nemi, uye handaimbodya chingwa kana kunwa mvura kuno."},{"book":"1 Madzimambo","chapter":"13","verse":"9","text":"Nokuti ndakarayirwa neshoko raJehovha kuti, ‘Haufaniri kudya chingwa kana kunwa mvura kana kudzoka nenzira yawabva nayo.’ ”"},{"book":"1 Madzimambo","chapter":"13","verse":"10","text":"Saka akaenda neimwe nzira, haana kudzokera nenzira yaakanga auya nayo kuBheteri."},{"book":"1 Madzimambo","chapter":"13","verse":"11","text":"Zvino paiva nomumwe muprofita akanga ava harahwa aigara muBheteri, vana vake vakauya vakamuudza zvose zvakanga zvaitwa nomunhu waMwari musi iwoyo muBheteri. Vakaudzawo baba vavo zvaakanga ataura kuna mambo."},{"book":"1 Madzimambo","chapter":"13","verse":"12","text":"Baba vavo vakavabvunza kuti, “Aenda nenzira ipiko?” Zvino vana vake vakamuratidza nzira yakanga yaendwa nayo nomunhu waMwari aibva kuJudha."},{"book":"1 Madzimambo","chapter":"13","verse":"13","text":"Saka akati kuvana vake, “Ndisungirirei chigaro pambongoro.” Zvino vakati vamusungirira chigaro pambongoro, akaitasva."},{"book":"1 Madzimambo","chapter":"13","verse":"14","text":"Akatevera munhu waMwari. Akamuwana agere pasi pomuti womuouki akamubvunza akati, “Ndiwe here munhu waMwari akabva kuJudha?”"},{"book":"1 Madzimambo","chapter":"13","verse":"15","text":"Ipapo muprofita akati kwaari, “Handei kumba kwangu undodya.”"},{"book":"1 Madzimambo","chapter":"13","verse":"16","text":"Munhu waMwari akati, “Handigoni kudzoka nemi, zvakare handigoni kudya chingwa kana kunwa mvura nemi panzvimbo ino."},{"book":"1 Madzimambo","chapter":"13","verse":"17","text":"Ndakaudzwa neshoko raJehovha kuti, ‘Haufaniri kudya chingwa kana kunwa mvura ikoko kana kudzoka nenzira yaunenge wauya nayo.’ ”"},{"book":"1 Madzimambo","chapter":"13","verse":"18","text":"Muprofita akanga ava harahwa akapindura akati, “Neniwo ndiri muprofita sezvawakaita. Zvino mutumwa ati kwandiri neshoko raJehovha, ‘Dzoka naye kumba kwako kuitira kuti adye chingwa uye anwe mvura.’ ” Asi akanga achimunyepera."},{"book":"1 Madzimambo","chapter":"13","verse":"19","text":"Saka munhu waMwari akadzokera naye akandodya uye akanwa mumba make."},{"book":"1 Madzimambo","chapter":"13","verse":"20","text":"Zvavakanga vachakagara patafura, shoko raJehovha rakauya kumuprofita akanga ava harahwa, uyo akanga amudzosa."},{"book":"1 Madzimambo","chapter":"13","verse":"21","text":"Akadanidzira kumunhu waMwari akanga abva kuJudha akati, “Zvanzi naJehovha: ‘Hauna kuteerera shoko raJehovha uye hauna kuchengeta murayiro wawakapiwa naJehovha Mwari wako."},{"book":"1 Madzimambo","chapter":"13","verse":"22","text":"Wadzoka ukadya chingwa uye ukanwa mvura munzvimbo yaakakuudza kuti usadya kana kunwa. Naizvozvo mutumbi wako hausi kuzovigwa muguva ramadzibaba ako.’ ”"},{"book":"1 Madzimambo","chapter":"13","verse":"23","text":"Munhu waMwari paakapedza kudya nokunwa, muprofita akanga amudzosa akamusungirira chigaro pambongoro."},{"book":"1 Madzimambo","chapter":"13","verse":"24","text":"Akati ava munzira, shumba yakasangana naye panzira, ikamuuraya, mutumbi wake ukakandwa munzira, mbongoro neshumba zvikamira pauri."},{"book":"1 Madzimambo","chapter":"13","verse":"25","text":"Vamwe vanhu vaipfuura nepo vakaona mutumbi uyu wakakandwa panzira, shumba yakamira parutivi pomutumbi, vakaenda vakandozvitaura muguta maigara muprofita uya akanga ava harahwa."},{"book":"1 Madzimambo","chapter":"13","verse":"26","text":"Muprofita akanga amudzosa parwendo rwake paakazvinzwa, akati, “Ndiye munhu waMwari asina kuteerera shoko raJehovha. Jehovha amupa kushumba, iyo yamubvambura nokumuuraya, sokumuyambira kwakanga kwaita shoko raJehovha.”"},{"book":"1 Madzimambo","chapter":"13","verse":"27","text":"Muprofita akati kuvanakomana vake, “Ndisungirirei chigaro pambongoro,” ivo vakaita saizvozvo."},{"book":"1 Madzimambo","chapter":"13","verse":"28","text":"Ipapo akaenda akandoona mutumbi wakakandwa panzira, mbongoro neshumba zvakamira parutivi pawo. Shumba yakanga isina kudya mutumbi kana kubvambura mbongoro."},{"book":"1 Madzimambo","chapter":"13","verse":"29","text":"Saka muprofita akasimudza mutumbi womunhu waMwari, akauisa pamusoro pembongoro akadzoka nawo kuguta rake kuti andomuchema uye amuvige."},{"book":"1 Madzimambo","chapter":"13","verse":"30","text":"Akaisa mutumbi wake muguva rake, vakamuchema vakati, “Yowe-e, hama yangu!”"},{"book":"1 Madzimambo","chapter":"13","verse":"31","text":"Mushure mokumuviga, akati kuvanakomana vake, “Kana ndafa, mundivige muguva mataviga munhu waMwari; muise mapfupa angu parutivi peake."},{"book":"1 Madzimambo","chapter":"13","verse":"32","text":"Nokuti zvaakataura neshoko raJehovha pamusoro pearitari iri muBheteri napamusoro pedzimba dzose dziri panzvimbo dzakakwirira mumaguta eSamaria zvichaitika saizvozvo.”"},{"book":"1 Madzimambo","chapter":"13","verse":"33","text":"Kunyange shure kwaizvozvi, Jerobhoamu haana kupinduka pamaitiro ake akaipa, asi akasarudzazve vaprista venzvimbo dzakakwirira kubva kuvanhu vakangosiyana-siyana. Munhu wose wose aida kuva muprista aigadzwa kuti ashande panzvimbo dzakakwirira."},{"book":"1 Madzimambo","chapter":"13","verse":"34","text":"Ichi ndicho chivi cheimba yaJerobhoamu chakaita kuti iwe uye iparare pamusoro penyika."}]}