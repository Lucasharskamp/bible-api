{"data":[{"book":"Maleke","chapter":"13","verse":"1","text":"Siɛgi zu Yesu ɠɛni ɠulazu la GALA sei ʋɛlɛi wu, ná-kaladopo ɠila ge ɠɛni ma: «Kalamɔn, wɛlɛ lɛɛ! Kɔtui niiti papagɛ ɗɛ! Pɛlɛi nii lo pelei ʋagɛ ɗɛ!»"},{"book":"Maleke","chapter":"13","verse":"2","text":"Yesu gooɠaaʋoteni, é ɠɛ ma: «Ɗa pɛlɛ wolai niiti kaazu, kɛlɛ ma ɠɔtui gila kpalaa ge la yɛga laani bɔɔla maazu, ti pɛ ta lokasu.»"},{"book":"Maleke","chapter":"13","verse":"3","text":"Naa ʋoluma é liini, é zei Wolive wulu ɓelei ma ɠizei ma, GALA sei ʋɛlɛi letemaʋɛ. Piyɛlɛ, Zake, Zan, naa ʋɛɛ Andelé ʋa, ti gaazaɠani yɛ, ti ɠɛ ma:"},{"book":"Maleke","chapter":"13","verse":"4","text":"«Bo dɛɛ gi ma, yeelɛ ɠa naama vai ʋaazu ɠɛɛzu la? Naa ʋoluma poogi ma ɓɛgele ɠa nu a kwɛɛ da ga naama vaiti ta ga ʋa ɠɛɛzu?»"},{"book":"Maleke","chapter":"13","verse":"5","text":"Yesu ti wooɠaaʋoteni, é ɠɛ ma: «À dama, nu nɔpɛ ge mina wo ɠaka."},{"book":"Maleke","chapter":"13","verse":"6","text":"Nu mɔinmɔin ka kpɛtɛ ɠisu ga ti ʋa dàaseigi zu, ti ɗa ɠɛ ma ‹Nà ɠa gè ga Kilista,› ta nu mɔinmɔin kaka."},{"book":"Maleke","chapter":"13","verse":"7","text":"Siɛgi zu wo kɔɔiti maawoo mɛnisu da, ta kɔɔiti maalugi, à mina ɓɔɠɔ yɛ ziiɓɔlɔi zu. Mazɔlɔɔ kɛni naama vaiti ti ɠɛ, kɛlɛ naa lɛi é ʋa ɠɛ ɠɛɛzu ga gaaɓelagi."},{"book":"Maleke","chapter":"13","verse":"8","text":"Mazɔlɔɔ zii ta ɠa wuzeɠe bɔɔla zii laalɔɠɔma, masadai ta ɠa wuzeɠe bɔɔla masadai laalɔɠɔma. Zou ɓaliiti ta ɠɛ ada mɔinmɔin, ta pulu wolaiti. Kɛlɛ naa ɠa ɠɛ nɔ eɠɛ doun zɔlɔɔ koozuwanai lɔɔzeizuʋɛ."},{"book":"Maleke","chapter":"13","verse":"9","text":"«Wa ɓɔɠɔi, à dama ga ɓɔɠɔ, tɔɔzei ta ʋaazu liizu ga woye tukpɔɠaaleʋezuʋɛti. Ta wo loɠa GALA dɛbi ʋɛlɛiti bu. Ta wo lo kundiɠiiti ta masagiti kakala nɔ̀un maaʋele ma, nii a kɛ wo zeele wooi wo ti ma."},{"book":"Maleke","chapter":"13","verse":"10","text":"Kɛni dɛ Woo Niinɛ Ʋagɔi laa ɠa zeelina ziiti pɛ ma."},{"book":"Maleke","chapter":"13","verse":"11","text":"Siɛgi zu ti liizu la ga woye tukpɔɠaaleʋezuʋɛ, à mina yiizoolɛ ma yeeluɠɔ ga nii wa bo. Kɛlɛ à naa nɔ wo, nii a ve wo ya naama yeeɠɛɠalai nɔ zu. Tɔɔzei wa lɛi wo ʋa ɠɛ ɓɔɛzu, kɛlɛ Zɛnvu Ɲadegai ɠa a ɓɔɛ."},{"book":"Maleke","chapter":"13","verse":"12","text":"Ɠɛɛɠɛloin ɠa kɛɛɠɛloin leʋe ga ti paa, doun kɛɛɠɛi ɠa ná-doin leʋe ga ti paa. Dointi ta wuzeɠe ti zɔlɔɔ nuiti daalɔɠɔma, ti ti lɔ saai zu."},{"book":"Maleke","chapter":"13","verse":"13","text":"Ɛsɛ pɛ ka wo wɔinzeɠe nɔ̀un maaʋele ma. Kɛlɛ zɔi a lo kpaan eyɛsu gaaɓelasuʋɛ zeeli, naa ɠa ɠizo.»"},{"book":"Maleke","chapter":"13","verse":"14","text":"«Siɛgi zu wo kɔzɔba vaa wolai ɠaazu la, é ɗa ɠɛ ʋɛ maa la nɛɛni, é ʋa ɠɛ ná»13:14 Wɛlɛ ʋɛti: Dan 9:27; 11:31; 12:11. (zɔi é sɛʋɛi nii ɠalasu, naama nui dama, é gaaɠa ga pagɔ), «naama yeeɠɛɠalai, zɔiti ta ɠɛ Zudé, naati ti ʋela, ti lɛ gizeiti ma."},{"book":"Maleke","chapter":"13","verse":"15","text":"Ni nui ta a ɠɛna dooɠo bosuʋɛ ná-pɛlɛ ɠɔmaʋɛ, é mina yei ɠasɔ zeɠezu pɛlɛi wu."},{"book":"Maleke","chapter":"13","verse":"16","text":"Zɔi ɓalaagi a ɠɛ kpalagaʋɛ, naa mina ɠale ma lɛɛzu taazu, ná-seɠe wolai zeɠe vai zu."},{"book":"Maleke","chapter":"13","verse":"17","text":"Naama voloiti su, maanɔɠɔi ɠa ɠɛ koma anzanuiti bɛ ta zɔiti ti ɲiimi veezu!"},{"book":"Maleke","chapter":"13","verse":"18","text":"À GALA maanɛɛnɛ ga niima vaiti ti mina ɠɛ ga samai."},{"book":"Maleke","chapter":"13","verse":"19","text":"Tɔɔzei naama ziɛgi zu, kidaaʋiligi wola ɠa ɲɔu, nii kaipa GALA ge eteai ɓɛtɛni, kɛɠala la dɛ ɠɛɛni, nii eyɛsu ɠɔ nu la mɔ kɛɠala ɠa pɛ."},{"book":"Maleke","chapter":"13","verse":"20","text":"Gaamazu, ni Maliɠii la ɠɛni deveni ga é ta ɠula naama voloiti tiegɔi la, nu nɔpɛ ge la ɓena ɠizo. Kɛlɛ nui niiti é yiimazeɠeai ga tiye, naati maaʋele ma, é ta ɠulaʋɛ naama maanɔɠɔi ma yeeɠɛɠalai la."},{"book":"Maleke","chapter":"13","verse":"21","text":"Ni nui ta a ɠɛɛna wo ma: ‹À wɛlɛ, Kilista ɠa ʋɛ!›, ɓaa: ‹À wɛlɛ, toɠa munu!›, à mina la da."},{"book":"Maleke","chapter":"13","verse":"22","text":"Zɛɛ Kilistaiti ta zɛɛ ɠala goo wo nuiti ta ʋaazu ɠulazu kɛlɛma, ti ɗa laavɔɔ vaiti ta maaɓɛlɛ vaiti kɛ, nii a kɛ ti nuiti yaava, ni toɠa zoo ɠɛɛzu, ti naati yaava, niiti GALA ge yiimazeɠeai ga tiye."},{"book":"Maleke","chapter":"13","verse":"23","text":"Wɔun, à dama ga ɓɔɠɔ, tɔɔzei gè wo loa ɠisu fai pɛ su ma yeeluɠɔ.»"},{"book":"Maleke","chapter":"13","verse":"24","text":"«Kɛlɛ naama voloiti su, kidaaʋiligi ma ziɛgi a leʋena,"},{"book":"Maleke","chapter":"13","verse":"25","text":"Somideɠaiti ta ɠula geeɠɔlɔgi ʋa, ti loo bu,"},{"book":"Maleke","chapter":"13","verse":"26","text":"«Naazu, ta ʋaazu Nu ná-Doun Zunui ɠaazu, é ɗa ʋa tonaɓiingiti maazu ga zɛbɛ wolai ta lɛbiyai."},{"book":"Maleke","chapter":"13","verse":"27","text":"Toɠa ná-geezuɠeelaiti teʋe eteai ɠɔlɔkɔlɔma ná pɛ, ti ná-nuiti gaalɛ ba, niiti é yiimazeɠeai ga tiye, é zo zou ɓela ga, é li zou ɓela ga.»"},{"book":"Maleke","chapter":"13","verse":"28","text":"«Kooleɠoole gului ná-poogi ɠɛ wo ʋɛ ga kalagi: Siɛgi zu ma ɓekegiti ti ɠɛɛzu la yɔɠɔɓɔ, gaalaagi ma lɛnugiti ti ɗa lɛ ga, wo kwɛni naazu ga foɠoi maaɓuɠaa."},{"book":"Maleke","chapter":"13","verse":"29","text":"Ʋele nɔ ɠana é la, siɛgi zu wo niima vaiti kaazu la, ti ɗa ɠɛ, à kwɛɛ ga Nu ná-Doun Zunui maaɓuɠaa pɛlɛlaʋɛ ʋa."},{"book":"Maleke","chapter":"13","verse":"30","text":"Gè bo wo ma ga gaamai, yamanii nii la ɓega ga leʋe, eyɛsu niima vaiti pɛ ti ɗa ɠɛ."},{"book":"Maleke","chapter":"13","verse":"31","text":"Geeɠɔlɔgi ta zooi ta leʋe, kɛlɛ nɔ̀un daawooiti ti la leʋega pɛ.»"},{"book":"Maleke","chapter":"13","verse":"32","text":"«Nii é ga foloi ta yeeɠɛɠalai nii naama vai ʋaazu ɠɛɛzu la, nu nɔpɛ ge la naa ɠwɛɛ. Geezuɠeelaiti ti la kwɛɛ, Nu ná-Doun Zunui ɓɔɠɔi ɓalaa ge la kwɛɛ, kɛni Ɠɛɛɠɛ GALA gila kpe nɔ ɠa é kwɛɛ."},{"book":"Maleke","chapter":"13","verse":"33","text":"À wɛlɛ ɓɔɠɔ ma, wo ɠaazuɓa, tɔɔzei wo la yeeɠɛɠalai ɠwɛɛ."},{"book":"Maleke","chapter":"13","verse":"34","text":"Faiti ta ɠɛ eɠɛ nui ta a ɠula ná-pɛlɛi wu, é ɗa li siɛ ɠooza ma, é zɛba é botii ve ná-botiɠɛ nuiti zea, é ɛsɛ gilagilagi losu ve zea. É devei veeni pɛlɛla makɛ nui ya, é ɠɛ ma: ‹Wɛlɛ ná ma.›"},{"book":"Maleke","chapter":"13","verse":"35","text":"À ɠaazuɓa mu, tɔɔzei wo la kwɛni, yeei pɛlɛ kɛɛɠɛi ʋaazu la. Ɓaa toɠa ʋa ga kpɔkɔi, ɓaa kua zaamai, ɓaa tɛɛ zinɛi a ɓɔɛna, ɓaa sobuzobui? Wo la naa ɠwɛɛ."},{"book":"Maleke","chapter":"13","verse":"36","text":"Ni a ʋaana ga kulafilibai, maa la nɛɛni é ʋa wo ɠa ɲiizu."},{"book":"Maleke","chapter":"13","verse":"37","text":"Nii ɠani gè bosu wo ma, nà bosu ɛsɛ pɛ ma: À ɠaazuɓa!»"}]}