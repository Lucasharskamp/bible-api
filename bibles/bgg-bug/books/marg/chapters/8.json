{"data":[{"book":"Marg","chapter":"8","verse":"1","text":"Din shii de ithek ne Isu miyao nuii pha bajo wuii thog ne rai dun. Chiihphado thiichiih shii ithek chie pha nyie de oi, jiè Isu ne samoythek shii ho srane yao,"},{"book":"Marg","chapter":"8","verse":"2","text":"“Gu ne hìthek pho shii bajo bushun now mua ro, nyieliieshii ithek de gu rog shii rai ne inai da-uom re sharo, jiè chie pha nyie de oi pha re dun ro."},{"book":"Marg","chapter":"8","verse":"3","text":"Gu è ithek shii nyie magunde aphi achie yi pha lui isloi hò dun din gey arone, yang ne lumuii hà chi-iy ne khrisiang ne re mage phro, nyieliieshii giak ne bajo ruang è wuii pha de um phro.”"},{"book":"Marg","chapter":"8","verse":"4","text":"Ai samoythek è sai, “Ichiih balimuang shii ne ithek nyama shii chie yi pha michie ne khi-è yi mage phlei?”"},{"book":"Marg","chapter":"8","verse":"5","text":"Isu è sai, “Nathek shii iweb khama um lei?” Ithek è yao, “Sudoh ne iweb miley um bie ro.”"},{"book":"Marg","chapter":"8","verse":"6","text":"Ai è ithek shii nyiaklieg shii dug pha yung. Chiih-è iweb miley ji yi srane Hamangkhung-aphuii shii laso phi, chiih-è iweb ji phed srane awai samoythek shii phi ne zab shii thang yi. Samoythek de ji è rek phi."},{"book":"Marg","chapter":"8","verse":"7","text":"Chiih-è, ithek shii ù de ìujia um bie. Isu è ji de yi srane Hamangkhung-aphuii shii laso phi srane, awai samoythek shii phi ne thang yi."},{"book":"Marg","chapter":"8","verse":"8-9","text":"Itham wi branthek de lumuiidang pha iweb chiih-è ù chie phro, chiih-è, ikhe de sirid miley ley um ba dun phro."},{"book":"Marg","chapter":"8","verse":"10","text":"Ji è rek ched ne Isu è ithek shii dun ge yi, khthiie ithek ne run jia mua srane ai samoythek rog shii in ne Dalmanutha pha thiig hà wuii dun."},{"book":"Marg","chapter":"8","verse":"11","text":"Inai jia shii de Pharisithek ne wuii srane Isu shii khnaing, nyieliieshii, ithek è aishii chai pha now. Ithek è chai hì ne Hamangkhung-aphuii è chua phi rone doh yi pha Pharisithek è aishii buang pha blia rek mage bo è yung."},{"book":"Marg","chapter":"8","verse":"12","text":"8:12: Mth 12:39; Lug 11:29 Ji è yung magunde, Isu è lubu iliing hà zud ne khran srane ithek shii yao, “Thuh pha branthek ne nyie now ne wieng rek yi pha yao phlei? Gu nathek shii izai yao phro, hì è rek pha blia ne gu nathek shii aphi phro.”"},{"book":"Marg","chapter":"8","verse":"13","text":"Ai è ithek shii thiichiih thoh marui srane run hà in dinne, khabang thrang pha ithua hà dun marui."},{"book":"Marg","chapter":"8","verse":"14","text":"Samoythek ne run hà iweb de dau ne chie pha ne bia ne ayie pha wuii dun. Thiichiih shii iweb ne jia um dang bie."},{"book":"Marg","chapter":"8","verse":"15","text":"8:15: Lug 12:1  Ji è rek srane Isu è ithek shii phriie ne yao, “Pharisithek phiia nane Herod pha phiia è nathek ne gayiig ne rai iang bo.”"},{"book":"Marg","chapter":"8","verse":"16","text":"Ithek ne awaithek chung yao rai, “Ai è hì yao pha ne gethek è iweb ayie pha chiang è yao phro.”"},{"book":"Marg","chapter":"8","verse":"17","text":"Isu è, ithek nyie yao ramuii pha jine thiegjong muii ne ithek shii sai, “Nathek ne iweb oi pha chiang è nyie yao rai phlei? Nathek ne thuh de athieg agao ba bey? Nathek khani ne thuh de adau ba bey?"},{"book":"Marg","chapter":"8","verse":"18","text":"8:18: Jeri 5:21; Ezkh 12:2; Mrg 4:12 Nathek mieg ne um shii ariig lie ara? Nathek khoh ne um shii ayoi lie ba ara? Nathek ne anow bey?"},{"book":"Marg","chapter":"8","verse":"19","text":"Gu è iweb guii um iang pha ji shii phed srane itham guii pha branthek shii phi ne chie noh chiih-è nathek led pha iweb ne khama ley sirid chiing phlei?”"},{"book":"Marg","chapter":"8","verse":"20","text":"Ai è ithek shii sai din, “Chiihphado ithek de gu è iweb miley phed ne itham wi shii phi ne chie yi pha ji è led pha sirid khama ley pha chang gieng phlei?”"},{"book":"Marg","chapter":"8","verse":"21","text":"Din ne de ithek shii sai din, “Nathek ne thuh de agao ba bey?”"},{"book":"Marg","chapter":"8","verse":"22","text":"Ithek ne Bethsaida hà wuii thog shii, ithek è miegthi pha jia ne Isu moe shii noh srane Isu shii khung ne yao, “ìujia khoh mage bo”"},{"book":"Marg","chapter":"8","verse":"23","text":"Isu è miegthi pha bran wad chaing srane thiichiih pha thiig è fuang noh srane ai mieg shii chan cho srane wad è khoh ne aishii sai, “Na mieg ne doh sha bey?”"},{"book":"Marg","chapter":"8","verse":"24","text":"Chiihphado hù ne riig srane yao, “Oh, gune branthek shii doh sha ruii ro, jishii ithek ne hingmuii duiine lua pha doh muii ro.”"},{"book":"Marg","chapter":"8","verse":"25","text":"Isu è dinne ai mieg shii wad è khoh, chiihphado ai mieg ne idoh thog din ruii ne ai mieg ne wuangwuang doh din dun."},{"book":"Marg","chapter":"8","verse":"26","text":"Chiihphado Isu è, aishii yao, “Hò hà dun bo chiih-è ji pha thiig hà dinne awuii sha rabo.”"},{"book":"Marg","chapter":"8","verse":"27","text":"Chiihphado è Isu chiih-è ai samoythek ne ji pha ithua thoh srane Khaesarea Philiphi beng pha thiig moe hà wuii dun. Lumuii hà lua ramuii shii, Isu è ithek shii sai, “Nathek de yao riig bo, ithek è, gu shii hanyie rone yao lei?”"},{"book":"Marg","chapter":"8","verse":"28","text":"Ithek è chang, “Giak è na shii ne Jon khowo phi pha ji rone yao muii ro, chiih-è, giak ne, na shii ne Elija rone yao muii ro, chiih-è, giak ne, na shii ne chaig rone yao muii ro.”"},{"book":"Marg","chapter":"8","verse":"29","text":"Ai è ithek shii sai din, “Jishii ithek ne gu hanyie leine now ga?” Phithar è chang, “Na ne Masi ro.”"},{"book":"Marg","chapter":"8","verse":"30","text":"Ji-è, Isu ne ithek shii yung, “Gu chiang pha miyao ne hanyie shii de ayao rabo.”"},{"book":"Marg","chapter":"8","verse":"31","text":"Chiihphado shii Isu è awai samoythek shii yua pha jao din phro, “Bran Dufuii ne bajo riie ne chiih-è dukhothek è de, Phabi boh thek è de, chiih-è, Iphey pha masdothek è de snai muii phro. Aishii ne ithek è ua muii phro, jishii, ai ne iy ne da-uom shii chai hòi din ruii phro.”"},{"book":"Marg","chapter":"8","verse":"32","text":"Hì pha miyao ne Isu è ithek shii sang yao dang phro, ji-è, Phithar è de thekhlei hà noh srane aishii jao ne giung."},{"book":"Marg","chapter":"8","verse":"33","text":"Jishii Isu è idoh awai samoy shii rei ne riig srane, Phithar shii giung, “Na gu moe è ruang dun mage bo, ibuii,” Ai è yao. “Na munowthek ne Hamangkhung-aphuii è asi ro jishii na munow jine bran è ro!”"},{"book":"Marg","chapter":"8","verse":"34","text":"Chiihphado Isu è ibrogthek shii chiih-è awai samoythek shii awai hà ho, “Hanyiemagunde gu rog shii wuii arone, ai ne awai shii bia bi srane, awai bai han ne, gu rog shii wuii gieng bo."},{"book":"Marg","chapter":"8","verse":"35","text":"8:35: Mth 10:39; Lug 17:33; Jon 12:25 Chiih-è hanyie è awai chai shii ragia rek yang pha now arone awai chai ne mua ruii phro, jishii hanyie magunde awai chai gu chiang shii chiih-è mua yao pha chiang è iy arone jine ragia re phro."},{"book":"Marg","chapter":"8","verse":"36","text":"Bran hanyie è de sohjambling pha zab mua srane jishii awai chai shii mua muii arone nyie magunde mua bey? Amua phro!"},{"book":"Marg","chapter":"8","verse":"37","text":"Hì ne bajo chia dun phro, ithek shii ne Hamangkhung-aphuii è chai pheg pha igong phi pha de siok pha oi ro."},{"book":"Marg","chapter":"8","verse":"38","text":"Branthek è awie pha inai chiih-è biidiie pha hamangkhung aphuii ro yua pha inai shii gu muyua shii chiih-è gu shii wo arone, Bran Dufuii yi awai Aphuii ro biisiie ro gang hamangkhliie rog wuii ruii shii ithek shii de wo phro.”"}]}