{"data":[{"book":"2. Janův","chapter":"1","verse":"1-2","text":"Jan Boží církvi u vás a všem jejím členům. Miluji vás spolu se všemi, kdo poznali pravdu, která žije v našich srdcích a zůstane tu věčně."},{"book":"2. Janův","chapter":"1","verse":"3","text":"A nejen pravda, ale i láska, slitování a pokoj od Boha Otce i od Ježíše, jeho Syna."},{"book":"2. Janův","chapter":"1","verse":"4-6","text":"Mám radost, že někteří z vás žijí opravdu podle Božích přikázání. Nebude to nic nového, ale připomenu jen to, co víte už dávno: Milujme jedni druhé, jak nás tomu učil Ježíš Kristus."},{"book":"2. Janův","chapter":"1","verse":"7","text":"Láska a poslušnost jsou naše jediná ochrana před svůdci, kterých je dnes všude plno. Kdo popírá, že Ježíš Kristus je Boží Syn, který se stal člověkem, vás zavádí a je Kristův nepřítel."},{"book":"2. Janův","chapter":"1","verse":"8","text":"Mějte se na pozoru, aby nepřišlo nazmar, co jsme společně vybojovali, a abyste nakonec o všechno nepřišli."},{"book":"2. Janův","chapter":"1","verse":"9","text":"Kdo nemá dost na Kristově učení a pouští se do spekulací, vzdaluje se od Boha. Kdo se Kristova učení drží, má blízko k Bohu Otci i Synu."},{"book":"2. Janův","chapter":"1","verse":"10","text":"Přijde-li někdo s jiným učením, zavřete před ním dveře a nedávejte mu příležitost."},{"book":"2. Janův","chapter":"1","verse":"11","text":"Kdo mu ji dává, stává se spoluviníkem."},{"book":"2. Janův","chapter":"1","verse":"12","text":"Mám ještě mnohé na srdci, ale nechci to svěřit papíru. Doufám, že se k vám dostanu a osobně si pohovoříme a potěšíme se navzájem."},{"book":"2. Janův","chapter":"1","verse":"13","text":"Všichni zdejší křesťané vás pozdravují."}]}