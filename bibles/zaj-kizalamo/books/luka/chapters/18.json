{"data":[{"book":"LUKA","chapter":"18","verse":"1","text":"Abaho, Yesu kawalongela hala wanahina zake yowafundiza kamba wolondigwa kutambika bila kudonha."},{"book":"LUKA","chapter":"18","verse":"2","text":"Kalonga, “Kukala na mulamula mkiwambo kimwe, yakalile hamdumba Mulungu, na vivija hawagesa wanhu."},{"book":"LUKA","chapter":"18","verse":"3","text":"Mkiwambo kija kukala na kizuka yakalile yomwizila mulamula ija mianza bwando, yolonga, ‘Nhaza mhate kwing'higwa gaja golondigwa mhate kulawa ha ija yolonda kunizulunza!’"},{"book":"LUKA","chapter":"18","verse":"4","text":"Mazua bwando ija imulamula kalema, ila hakimambukizo kalonga munda kwa munda, ‘Nie simdumba Mulungu vivija siwagesa wanhu,"},{"book":"LUKA","chapter":"18","verse":"5","text":"ila kwavija kizuka ino kongaza ng'hani, noilola nhaguso yake yeng'higwe choyolonda. Kamba sitendile vino, kogendelela kwiza, hakimambukizo kondonheza ng'hani!’ ”"},{"book":"LUKA","chapter":"18","verse":"6","text":"Abaho Mndewa kagendelela kulonga, “Tegelezeni viyolonga ija imulamula yalibule unhu."},{"book":"LUKA","chapter":"18","verse":"7","text":"Avo mokwagiza Mulungu hondayawedike hima wanhu zake mwenyego womulilila misi na kilo? Mokwagiza kotenda mholemhole kuwataza?"},{"book":"LUKA","chapter":"18","verse":"8","text":"Nowalongela, kowataza hima. Ila vondanize nie, Mwana wa Munhu, noivika nhamanila muisi?”"},{"book":"LUKA","chapter":"18","verse":"9","text":"Vivija Yesu kawalongela hala dino wanhu wokiiyona kamba hewo iwo iwende na kuwabeza wayagwe."},{"book":"LUKA","chapter":"18","verse":"10","text":"“Wanhu wabili wakwela wachola Kung'anda ya Mulungu kutambika, imwe kakala Mfalisayo na imwe muwila kodi."},{"book":"LUKA","chapter":"18","verse":"11","text":"“Ija Mfalisayo kaibagula kema yeiyeka katambika yolonga, ‘Nokuheweza, Mulungu, kwavija nie sili kamba wanhu wayagwe, mibokonyi ama vizenzeleganye ama wagoni ama kamba ino muwila kodi."},{"book":"LUKA","chapter":"18","verse":"12","text":"Nofunga mianza mibili mmazua saba, nolava zaka m'vinhu vangu vose vinipata.’"},{"book":"LUKA","chapter":"18","verse":"13","text":"“Ila ija imuwila kodi kema kutali na hadahile hata kwinula kihanga chake kuulanga, kaitoatoa mmhambaga kulagusa giogio na kulonga, ‘Go Mulungu, nyonela bazi, nie nili na vilozo.’ ”"},{"book":"LUKA","chapter":"18","verse":"14","text":"Yesu kawalongela, “Ija imuwila kodi kabwela ukae yopetigwa kutenda gamnogele Mulungu kubanza ija Imfalisayo. Kwavija munhu yoyose yokiinula mwenyego kohumuluswa, na ija yoihumulusa mwenyego kokwinuligwa.”"},{"book":"LUKA","chapter":"18","verse":"15","text":"Wanhu wamgalila Yesu wana zao wadodo yawekile makono yawamoteze. Wanahina zake viwawawene wotenda vija, wawakomhokela."},{"book":"LUKA","chapter":"18","verse":"16","text":"Ila Yesu kawakema iwana kumwake kalonga, “Walekeni wana wadodo weze kumwangu, sambimuwagomese. Kwavija Undewa wa Mulungu una wanhu wali kamba wano."},{"book":"LUKA","chapter":"18","verse":"17","text":"Nowalongeleni ikweli! Munhu yoyose yahaleka kuubokela Undewa wa Mulungu kamba viyali mwana mdodo havidahika kuwingila.”"},{"book":"LUKA","chapter":"18","verse":"18","text":"Mkulu imwe wa Wayahudi kamuuza Yesu, “Mkulufunzi Unogile, nhende choni kileka mana niuhale ugima wa digunge?”"},{"book":"LUKA","chapter":"18","verse":"19","text":"Yesu kamuuza, “Habali ung'hema nie ninogile? Haduhu munhu yanogile ila Mulungu yeiyeka."},{"book":"LUKA","chapter":"18","verse":"20","text":"Kuzitanga ndagizi? ‘Sambiutende ugoni, sambiukome, sambiwibe, sambiulave usindila wa uvwizi, wahishimile tataako na mamaako.’ ”"},{"book":"LUKA","chapter":"18","verse":"21","text":"Ija imunhu kalonga, “Gano gose nigatenda songela ning'hali mdodo.”"},{"book":"LUKA","chapter":"18","verse":"22","text":"Yesu viyahulike gano kamulongela, “Kusigaza kinhu kimwe chuulondigwa kutenda. Guza vinhu vose vuulinavo na zihela uwagwelele wakumbulu, avo kowa na ngama kuulanga, abaho, wize ung'holeleze.”"},{"book":"LUKA","chapter":"18","verse":"23","text":"Ila munhu ija viyahulike gaja, kanyunguala ng'hani kwavija kakala na mali bwando."},{"book":"LUKA","chapter":"18","verse":"24","text":"Yesu kamulola, abaho kalonga, “Vino vivo vondaviwe vidala wagoli kwingila Muundewa wa Mulungu!"},{"book":"LUKA","chapter":"18","verse":"25","text":"Vibuha ngamia kubita mkizonzo cha shindano kubanza mgoli kwingila Muundewa wa Mulungu.”"},{"book":"LUKA","chapter":"18","verse":"26","text":"Wanhu wagahulike gano wamuuza, “Avo yalihi basi yondayadahe kukomboligwa?”"},{"book":"LUKA","chapter":"18","verse":"27","text":"Yesu kawalongela, “Gaja hagadahika mwa wanhu ha Mulungu godahika.”"},{"book":"LUKA","chapter":"18","verse":"28","text":"Abaho, Petulo kamulongela, “Lola! Tweye tuleka vinhu vetu vose, tukukweleleza gweye.”"},{"book":"LUKA","chapter":"18","verse":"29","text":"Yesu kawalongela, “Nowalongela ikweli, munhu yoyose yalekile kae ama mtwanzi wake ama wandugu ama watata na wamama ama wana sama ya Undewa wa Mulungu,"},{"book":"LUKA","chapter":"18","verse":"30","text":"kobokela vinhu bwando ng'hani mkipigiti kino, na kubokela ugima wa digunge mkipigiti kikwiza.”"},{"book":"LUKA","chapter":"18","verse":"31","text":"Yesu kawagala wanahina zake longo dimwe na wabili hamgwazo, kawalongela, “Tegelezeni! Tokwela Yelusalemu, aho kila kinhu chawandike wahokozi kinilonga nie, Mwana wa Munhu, chovikila."},{"book":"LUKA","chapter":"18","verse":"32","text":"Nogeligwa mmakono ga Wamhazi awo wondawanitendele uponela, woniliga na kunitemela mate."},{"book":"LUKA","chapter":"18","verse":"33","text":"Wonilanha, abaho, wonikoma, ila mdizua da ikadatu nozuka.”"},{"book":"LUKA","chapter":"18","verse":"34","text":"Ila wanahina zake hawazimanyile mbuli zija. Nhegulo ya mbuli zija ikala ifisigwa kumwao, na hawagamanyile gaja gayawalongele."},{"book":"LUKA","chapter":"18","verse":"35","text":"Yesu viyakalile behi na wambo da Yeliko, kukala na kimbugumbugu imwe yakalile mumgwazo wa inzila yopula."},{"book":"LUKA","chapter":"18","verse":"36","text":"Viyahulike dale da wanhu dobita, kauza, “Kuna choni?”"},{"book":"LUKA","chapter":"18","verse":"37","text":"Wamulongela, “Yesu wa Nazaleti kobita.”"},{"book":"LUKA","chapter":"18","verse":"38","text":"Kenula dizwi yolonga, “Yesu, Mwana wa Daudi, nyonela bazi!”"},{"book":"LUKA","chapter":"18","verse":"39","text":"Wanhu walongole wamkomhokela wamulongela yanyamale. Ila heyo kagendelela kwinula dizwi kulu ng'hani, yolonga, “Mwana wa Daudi, nyonela bazi!”"},{"book":"LUKA","chapter":"18","verse":"40","text":"Avo Yesu kema, kawalagiza wamgale hamwake ija imunhu kimbugumbugu. Viyavikile behi, Yesu kamuuza,"},{"book":"LUKA","chapter":"18","verse":"41","text":"“Kolonda nikutendele choni?”"},{"book":"LUKA","chapter":"18","verse":"42","text":"Yesu kamulongela, “Lola! Nhamanila yako ikuhonya.”"},{"book":"LUKA","chapter":"18","verse":"43","text":"Bahaja munhu ija kadaha kulola kabili, kamkweleleza Yesu, kuno yomuyenzi Mulungu. Wanhu viwonile gaja, wose wamuheweza Mulungu."}]}