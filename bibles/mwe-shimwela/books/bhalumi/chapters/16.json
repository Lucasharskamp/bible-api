{"data":[{"book":"Bhalumi","chapter":"16","verse":"1","text":"Ngunapinga mwaamanyanje alumbu bhetu a Poebha, bhatumishi bha likanisha lya ku Kenkelea."},{"book":"Bhalumi","chapter":"16","verse":"2","text":"Mwaaposhelanje kwa ligongo lya Bhakulungwa malinga shiikupinjikwa kubhandunji bha ukonjelo. Mwaajangutilanje kwa shoshowe shibhapinga kunnjuganga, pabha na bhalabho bhashikwaajangutilanga bhandu bhabhagwinji pamo na nne."},{"book":"Bhalumi","chapter":"16","verse":"3","text":"Mwaashalimianje a Pilishika na a Akula, bhatumishi ajangunji bha a Kilishitu Yeshu."},{"book":"Bhalumi","chapter":"16","verse":"4","text":"Bhene bhanganyabho bhapingaga bhulagwanga kwa ligongo lyangu nne. Ngunakwaatendelanga eja, nngabha nne jikape, ikabhe na makanisha gowe ga bhandu bha ilambo ina."},{"book":"Bhalumi","chapter":"16","verse":"5","text":"Na kabhili, shalamu ku bhandunji bha likanisha bhaimananga nnyumba jabhonji."},{"book":"Bhalumi","chapter":"16","verse":"6","text":"Shalamu shabho a Malia bhatumbile kamula liengo kwa ligongo lyenu mmanganya."},{"book":"Bhalumi","chapter":"16","verse":"7","text":"Shalamu kwa a Ndoloniko na a Yonashi, ashaalongo ajangunji bhatabhilwenje pamo na nne, bhandunji bha manyika munkumbi gwa ashimitume bha a Yeshu, bhalinginji Bhakilishitu nne nganabhe kubha Nankilishitu."},{"book":"Bhalumi","chapter":"16","verse":"8","text":"Shalamu kwa a Ampiliato, ambwiga ajangu nkulundana na Bhakulungwa."},{"book":"Bhalumi","chapter":"16","verse":"9","text":"Shalamu kwa a Alubhanushi, bhatumishi ajangu bha a Kilishitu, shalamu ambwiga ajangu a Shitaku."},{"book":"Bhalumi","chapter":"16","verse":"10","text":"Shalamu kwa a Apelishi, kulupalika kwabho kwa a Yeshu kumanyishe. Shalamu bhowenji bhalinginji nnyumba ja Alishitobhula."},{"book":"Bhalumi","chapter":"16","verse":"11","text":"Shalamu alongo ajangu a Elodiana, shalamu bhandunji bhowe bha nnyumba ja a Nakishiushi, bhakwaakulupalilanga Bhakulungwa."},{"book":"Bhalumi","chapter":"16","verse":"12","text":"Shalamu shabhonji a Tulupina na a Tuluposha bhanabhakongwe bhaakamulanga liengo lya Bhakulungwa. Shalamu jabho ambwiga ajangu a Pelishishi, na bhalabho bhakongwe bhakamwile liengo kwa tumbila kwa ligongo lya Bhakulungwa."},{"book":"Bhalumi","chapter":"16","verse":"13","text":"Shalamu shabho a Lupo, bhakamula liengo kwa tumbila na anyinabhabho numbe nne bhungwaashema mama."},{"book":"Bhalumi","chapter":"16","verse":"14","text":"Shalamu shabhonji Ashinkilito na a Pilegoni na a Eme na a Patulobhashi na a Ema na ashaapwetu bhalinginji pamo na bhene bhanganyabho."},{"book":"Bhalumi","chapter":"16","verse":"15","text":"Shalamu yabhonji a Pilologo na a Julia na a Neliashi na alumbu bhabho, na a Olimpa na bhandunji bha ukonjelo bhalinginji pamo na bhene bhanganyabho."},{"book":"Bhalumi","chapter":"16","verse":"16","text":"Nshalimiananje kwa ukonjelo. Shalamu shenunji kukopoka ku bhandu bha makanisha gowe ga a Kilishitu."},{"book":"Bhalumi","chapter":"16","verse":"17","text":"Ashaalongo ajangunji, ngunakunshondelesheyanga mwiiteiganje na bhene bhakumbuyanga ya malekano nikwaabhulayanga bhananji kulebha, nileka majiganyo gunnjigenywenje. Mwiepuyanje na bhene bhandunjibho,"},{"book":"Bhalumi","chapter":"16","verse":"18","text":"pabha bhandunji bha nneyo bhakakwatumishilanga Bhakulungwa bhetu a Kilishitu, ikabhe mapitiu gabhonji ashaayene. Kwa malobhe gabhonji ga nong'aya na kwiikonjeleya bhanapuganyanga mitima ja bhandunji bhakakushimanyanga shindu."},{"book":"Bhalumi","chapter":"16","verse":"19","text":"Bhandu bhowe bhapilikenenje ga kunda kwenunji, kwa nneyo nnanonyelanga. Ikabheje pungupinga nkolanje lunda kwa indu ya mmbone na nnaputukanje kwa indu yangali ya mmbone."},{"book":"Bhalumi","chapter":"16","verse":"20","text":"Na a Nnungu bha ulele shangupe shibhamponde Lishetani pamakongono genunji."},{"book":"Bhalumi","chapter":"16","verse":"21","text":"A Timoteo bhatumishi ajangu bhanakunnamushilanga. Na a Lukio na a Yashoni na a Shoshipateli ashaalongo ajangunji, bhanakunnamushilanga."},{"book":"Bhalumi","chapter":"16","verse":"22","text":"Na nne a Tetio, ngujandika jene bhaluwa jino, ngunakunnamushilanga kwa lina lya Bhakulungwa."},{"book":"Bhalumi","chapter":"16","verse":"23","text":"A Gayo, bhayene mui bhamboshele na bhandu bhowe bha likanisha bhaimananga nnyumba jabho, bhanakunnamushilanga. A Elashito, bhaagoya mmbiya bha shilambo na a Kwatushi bhanakunshalimianga."},{"book":"Bhalumi","chapter":"16","verse":"24","text":"Nema ja Bhakulungwa bhetu a Yeshu Kilishitu jibhe na mmowenji. Amina."},{"book":"Bhalumi","chapter":"16","verse":"25","text":"Bhai, nnaino bhakuywe a Nnungu! Bhalabho bhanakombola kunshimilikanga Nngani ja Mmbone ja a Yeshu Kilishitu jinungwiye jila, malinga shiishite manyika indu ya nng'iyo, ikamanyikaga pitipiti,"},{"book":"Bhalumi","chapter":"16","verse":"26","text":"ikabheje nnaino imanyishe kwa majandiko ga ashinkulondola bha a Nnungu, kwa amuli ja a Nnungu bha pitipiti, nkupinga bhandu bha ilambo yowe bhakulupalilanje na kunda."},{"book":"Bhalumi","chapter":"16","verse":"27","text":"Bhai, a Nnungu bhakwete lunda jikape, bhakuywe pitipiti kupitila a Yeshu Kilishitu. Amina."}]}