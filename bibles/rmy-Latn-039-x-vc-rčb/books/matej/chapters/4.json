{"data":[{"book":"Matej","chapter":"4","verse":"1","text":"Askal o Sveto Duho inđardas e Isuse ande pustinja te iskušil les o beng."},{"book":"Matej","chapter":"4","verse":"2","text":"O Isus postilas štarvardeš đesa thaj štarvardeš raća, a pale godova bokhajlo."},{"book":"Matej","chapter":"4","verse":"3","text":"Askal avilo leste o beng thaj iskušisarda les gajda kaj phendas lešće: “Ako san Čhavo e Devlesko, phen te akala bara aven mangre.”"},{"book":"Matej","chapter":"4","verse":"4","text":"A o Isus phendas: “Ando Sveto lil ačhel ramome:"},{"book":"Matej","chapter":"4","verse":"5","text":"Askal o beng inđarda e Isuse ando Sveto gav Jerusalim thaj čhuta les po vrho e Hramosko,"},{"book":"Matej","chapter":"4","verse":"6","text":"thaj phendas lešće: “Ako san tu Čhavo e Devlesko, čhude tu katar tele. Kaj ando Sveto lil ramol:"},{"book":"Matej","chapter":"4","verse":"7","text":"A o Isus phendas lešće: “Ramome si vi akava: ‘Na iskušisar e Gospode ćire Devle.’”"},{"book":"Matej","chapter":"4","verse":"8","text":"Askal o beng inđarda les po vrho pe vuči gora, thaj sikadas lešće sa e carstvurja akale themešće thaj e slava lenđi."},{"book":"Matej","chapter":"4","verse":"9","text":"Thaj phendas lešće: “Sa akava dava tut ako peres pe koča angle mande thaj slavis man.”"},{"book":"Matej","chapter":"4","verse":"10","text":"Askal o Isus phendas lešće: “Džatar mandar, Sotono, kaj ando Sveto lil si ramome: ‘De koča samo anglo Gospod ćiro Del, thaj jedino les slavisar.’”"},{"book":"Matej","chapter":"4","verse":"11","text":"Askal o beng đelotar lestar, a e anđelurja odma aviline thaj služisardine lešće."},{"book":"Matej","chapter":"4","verse":"12","text":"Kana o Isus ašundas kaj phangline e Jovano savo bolelas, bolda pes ande Galilejsko regija."},{"book":"Matej","chapter":"4","verse":"13","text":"Avilo prvo ando Nazaret thaj kotar đelotar thaj nastanisajlo ando Kafarnaum, gav pašo Galilejsko jezero, pe Zavulonešći thaj e Neftalimešći phuv."},{"book":"Matej","chapter":"4","verse":"14","text":"Gajda pherdol so phendas o proroko Isaija:"},{"book":"Matej","chapter":"4","verse":"15","text":"“Ande phuv e Zavulonešći thaj e Neftalimešći,"},{"book":"Matej","chapter":"4","verse":"16","text":"e manuša save trainas ando tunjariko,"},{"book":"Matej","chapter":"4","verse":"17","text":"Katar askal o Isus počnisardas te propovedil: “Pokain tumen pale tumare bezeha thaj obratin tumen kaj si paše o Carstvo nebesko!”"},{"book":"Matej","chapter":"4","verse":"18","text":"Kana o Isus naćhelas pašo Galilejsko jezero, dikhla e duj phralen e Simone saves akharenas Petar, thaj lešće phrale e Andrija, sar čhuden e mreža ando jezero, kaj von sas ribarja."},{"book":"Matej","chapter":"4","verse":"19","text":"Thaj o Isus phendas lenđe: “Aven pale mande thaj me ćerava tumen te aven ribarja save astarena e manušen sago e mačhen.”"},{"book":"Matej","chapter":"4","verse":"20","text":"Von odma mukline e mreže thaj teljardine palo Isus."},{"book":"Matej","chapter":"4","verse":"21","text":"Kana o Isus đelo majdur okotar dikhla e aver duj phralen, e Jakove thaj e Jovane e Zevedejevešće čhaven, sar bešen ando čamco pire dadeja thaj lačharenas pire mreže, askal akhardas vi len."},{"book":"Matej","chapter":"4","verse":"22","text":"A von odma mukline o čamco thaj pire dades thaj teljardine pale leste."},{"book":"Matej","chapter":"4","verse":"23","text":"O Isus džalas pe sasti Galileja thaj sikavelas e manušen ande židovske sinagoge, thaj propovedilas lenđe e Bahtali nevimata palo Carstvo nebesko, sastarelas katar o nasvalipe thaj svako nemoć andar o them."},{"book":"Matej","chapter":"4","verse":"24","text":"O glaso pale leste buljilo pe sasti Sirisko regija, thaj anenas lešće sa okolen save sas nasvale katar o razno nasvalipe savo mučilas len, okolen ande save sas e bilačhe duhurja, mesečaren thaj e linen thaj vo sastarelas len."},{"book":"Matej","chapter":"4","verse":"25","text":"Pale leste teljardas o but o them andar e Galileja, Dekapolja, Jerusalim thaj andar e sasti Judeja, pa vi katar okoja rig e Jordanošći."}]}