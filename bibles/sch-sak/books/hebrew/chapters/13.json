{"data":[{"book":"Hebrew","chapter":"13","verse":"1","text":"Inkhat le inkhat Khristien sungsuokngei anghan inlungkham inlôm roi."},{"book":"Hebrew","chapter":"13","verse":"2","text":"Nin ina khuolmi ngei modôm rang riettit roi. Mi senkhatin ma anghan lei thôn an riet loi kârin vântîrton ngei an lei mintung zoi kêng. 13:2: Aph 18:1-8; 19:1-3"},{"book":"Hebrew","chapter":"13","verse":"3","text":"Intângna ina omngei hah, nangni khom anni ngei leh ântâng sa anghan riettit roi. Intak tuongngei hah nangni khom nin tuongpui ngei sa anghan riettit roi."},{"book":"Hebrew","chapter":"13","verse":"4","text":"Inneina hi mi murdi'n an minlut rang ania, lômpa ngei le lômnu ngei khomin taksôn omin an om inlôm ngêt rang ani. Inditnasaloi songngei le inrê songngei chu Pathien'n a jêk rang ani."},{"book":"Hebrew","chapter":"13","verse":"5","text":"Nin ringnuna han sum miditna inchel no rese, nin dôn chunga han nin mulung minchuk roi. Pathien'n,"},{"book":"Hebrew","chapter":"13","verse":"6","text":"Masikin hâitakin, “Pumapa chu mi sanpu ani, chi no ning."},{"book":"Hebrew","chapter":"13","verse":"7","text":"Pathien chong nangni lei misîr pe nin ruoipu masa ngei hah riettit roi. An lei hong omlam le an thitie ngei hah mindon nôk ungla, male an taksôn lam inchu roi."},{"book":"Hebrew","chapter":"13","verse":"8","text":"Jisua Khrista chu majân, avien le kumtuongin aningâiin ani tit."},{"book":"Hebrew","chapter":"13","verse":"9","text":"Minchuna dang ngeiin lampui dik renga nangni tuong minvâi no rese ngei. Pathien moroina renga sûngtienga râtna man hi asa, sâknêk roia balam jômin chu ni no rese; ma balam jômpu ngei han ite asena-om man mak ngei."},{"book":"Hebrew","chapter":"13","verse":"10","text":"Judangei chubaimûkna muna ochai sin tho ngei hah ei mâichâm chunga inbôlna ite sâk rangin racham nei mak ngei."},{"book":"Hebrew","chapter":"13","verse":"11","text":"Juda Ochai Inlaltak han nunsie inbôlna rangin sa thisenngei hah pêk rangin Mun Inthieng Tak sûnga han a lûtpui ngâia; aniatachu sa takpumngei hah chu rubuk pêntieng han an hâl ngâi ani.13:11: Och 16:27"},{"book":"Hebrew","chapter":"13","verse":"12","text":"Masik taka han, Jisua khomin ama thisen nanâk leh mingei an nunsiena renga a minthieng theina rangin khopuilien pêntieng a thi ani."},{"book":"Hebrew","chapter":"13","verse":"13","text":"Tho, masikin ama kôm khopui pêntieng sêng ei ta a mâimôkna va tuongpui sa rei u."},{"book":"Hebrew","chapter":"13","verse":"14","text":"Pilchunga hin eini rangin khopuilien adet dôn mak me; khopuilien la hong om rang hah ei thîr bang ani."},{"book":"Hebrew","chapter":"13","verse":"15","text":"Tho, Jisua jâra ei inbôlnân Pathien kôm minpâkna pêk tit ei tih u, maha meleingeiin Inbôlna an pêk, Pumapa ani, tia ama an thopna ani."},{"book":"Hebrew","chapter":"13","verse":"16","text":"Asa sin le inkhat le inkhat insan inlôm hi mingil tet no roi, asikchu ma ngei hi inbôlna Pathien râiminsân ngâi an ni."},{"book":"Hebrew","chapter":"13","verse":"17","text":"Nin ruoipungei chong jôm ungla, an chongpêk murdi jûi roi. Pathien kôm an sintho ngâi ngei hah an la misîr ngêt rang sikin inngam loiin nin ratha ngei an enkol ani. An chong nin jômin chu râisân takin an sintho an ta; nin tho nônchu inngûi pumin tho an ta, ninta rangin sa no nih."},{"book":"Hebrew","chapter":"13","verse":"18","text":"Kin ta rangin chubai mi tho pe tit roi. Zora tiin neinun dik sin rang kin nuom tit sikin sielesa rietna inthieng kin dôn, ti kin riet mindik ani."},{"book":"Hebrew","chapter":"13","verse":"19","text":"Nin kôm tieng Pathien'n mi hong tîrlai nôk theina rangin chubai tho rangin nangni ke ngên tatak ani."},{"book":"Hebrew","chapter":"13","verse":"20-21","text":"Ei Pumapa Jisua, a thina sika13:20-21: a thina sika; aninônchu a thisen sika. kumtuong chonginkhit min deta om, belri ranga Belrihôlpu Roiinpuitak, thina renga a kaithoinôkpu inngêina Pathien han a lungdo nin sin theina rangin neinun sa nin nâng murdi nangni pêk senla, Jisua Khrista jâra ei sûnga hin ama'n a lungdo sin rese. Male Khrista kôm roiinpuina chu kumtuong, kumtuongin om rese! Amen."},{"book":"Hebrew","chapter":"13","verse":"22","text":"Ka lâibungngei le sarnungei, nin kôma ke lekhamuthuon hi asei bak loi sikin hi mohôkna chongbe ngei; hi lunghâng thôn nin rangâi rangin nangni ke ngên ani."},{"book":"Hebrew","chapter":"13","verse":"23","text":"Ei lâibungpa Timothy hah intângna in renga mojôk ani zoi ti nin riet rangin ku nuom. A hong laiin chu, nangni ko hong mu tena hongtuong ki tih."},{"book":"Hebrew","chapter":"13","verse":"24","text":"Nin ruoipungei murdi le Pathien mingei murdi chibai mi pêk pe roi. Italy renga lâibung le sarnungeiin chibai nangni an hong muthuon."},{"book":"Hebrew","chapter":"13","verse":"25","text":"Pathien moroina chu nin rênga nin kôm om rese."}]}