{"data":[{"book":"ପ୍ରେରିତ","chapter":"8","verse":"1","text":"ସ୍ତିପାନ୍‍ତି ସାନିଦଣ୍ତ୍‍ତିଙ୍ଗ୍‍ ସାଉଲ ଉନ୍‌ଡ୍ରେମୋନ୍‌ ଆତାନ୍‌ ।"},{"book":"ପ୍ରେରିତ","chapter":"8","verse":"2","text":"ଏସ ମାପୁରୁଦି ଦାର୍ମୁ ଲୋକୁ ନାଣ୍ତ ଆଉଲି ଆଜି ଆଡ଼୍‌ବାଜି ସ୍ତିପାନ୍‍ତି ସାତି ମାଡ଼ାଦିଙ୍ଗ୍‍ ମୁସ୍‌ତାର୍‌ ।"},{"book":"ପ୍ରେରିତ","chapter":"8","verse":"3","text":"ମାତର୍‌ ସାଉଲ ମଣ୍ତଲିଦିଙ୍ଗ୍‍ ଦଂସ କିଦେଙ୍ଗ୍‌ ସେସ୍ଟା କିତାନ୍‌, ଇଲୁ ଇଲୁଦୁ ସଲ୍‍ସି କ୍ରିସ୍ତ ବିସ୍‍ବାସି ମେମାରି, ଆଇମା ୱିଜେରିଙ୍ଗ୍‍ ରେଲ୍‌ଜି ତାସି ଜଇଲ୍‌ତୁ ଇଟ୍‌ତାନ୍‌ ।"},{"book":"ପ୍ରେରିତ","chapter":"8","verse":"4","text":"ଇନିଙ୍ଗାଁ ଆନିଙ୍ଗାଁ ୱିଦିତି ମାର୍‍ଇ ବିସ୍‍ବାସିର୍‍ ୱିଜୁ ତରିନ୍‌ ସଲ୍‍ସି ସୁସମାଚାର୍‌ ପ୍ରଚାର୍‌ କିତାର୍‍ ।"},{"book":"ପ୍ରେରିତ","chapter":"8","verse":"5","text":"ସମିରୋଣଦି ପେରି ଗାଡ଼୍‍କାଙ୍ଗ୍‍ଁ ସଲ୍‍ସି ପିଲିପ୍‍ପ, ଆବେଣି ଲୋକାମାନୁ କ୍ରିସ୍ତ ନି ମାପୁରୁଦି ସୁସମାଚାର୍‌ ପ୍ରଚାର୍‌ କିତାନ୍‌ ।"},{"book":"ପ୍ରେରିତ","chapter":"8","verse":"6","text":"ପିଲିପ୍‍ପଦି ମାଟା ୱେନ୍‌ଜି ମାରି ୱାନି କାବାଆନି ପାଣି ୱିଜୁ ସୁଡ଼୍‌ଜି ଲୋକୁ ୱାନି ତରିନ୍‌ ନାଣ୍ତ ନେଗେନ୍‌ ବେସ୍‍ତାର୍‍ ।"},{"book":"ପ୍ରେରିତ","chapter":"8","verse":"7","text":"ନାଣ୍ତ ଲୋକା ମାଣାନ୍‌ ତାଗ୍‌ଇ ଆତ୍‍ମେଙ୍ଗ୍‍ ଆଉଲି ଆଜି ସତେ ସର୍ହେ, ନାଣ୍ତ କୁସ୍ଟ ରୋଗି ମାରି ସଟାର୍‍ ନେଗେନ୍‌ ଆତାର୍‌ ।"},{"book":"ପ୍ରେରିତ","chapter":"8","verse":"8","text":"ଇୟାଉଣ୍ତିଙ୍ଗ୍‌ ଆୟା ଗାଡ଼୍‌ତୁ ଉନ୍‍ଣ୍ତ୍ରି ୱେଡ଼ିକା ଆଉଲି ୱେଙ୍ଗିଁତା ସର୍ହାତ୍‍ ।"},{"book":"ପ୍ରେରିତ","chapter":"8","verse":"9","text":"ସିମୋନ୍‌ ଦର୍‌ତି ଅରେନ୍‌ ଲୋକୁ ୱାନି ଗୁଣିଆ ବିଦ୍ୟା ଦାନ୍‌ ଆୟା ସମିରୋଣୟ ରାଜିଦି ଲୋକାଙ୍ଗ୍‌ କାବା କିଜି ଇଟ୍‌ତାମାର୍ହାନ୍‍ ।"},{"book":"ପ୍ରେରିତ","chapter":"8","verse":"10","text":"ୱାନ୍‌ ନିଜେଦିଙ୍ଗ୍‍ ଅରେନ୍‌ ପେରିଲୋକ୍‍ ଇଜି ସମାଜ୍‍ତି ୱିଜୁଜାତିଦି ଲୋକା ଲୋଇ ପେରିପଦ୍‍ ପୟ୍‍ତାମାର୍ହାନ୍‍ । ୱାର୍‌ ଇଜିମାର୍ହାର୍‍, “ୱାନ୍‌ ପେରିସାକ୍ତି ଦର୍‌ତାନ୍‌ ୱେଙ୍ଗିଁତି ମାପୁରୁଦି ଉନ୍‍ଣ୍ତ୍ରି ସାକ୍ତି ।”"},{"book":"ପ୍ରେରିତ","chapter":"8","verse":"11","text":"ୱାନ୍‌ ଗୁଣିଆ ବିଦ୍ୟାଦାନ୍‍ ନାଣ୍ତ ଦିନ୍‌ ଆସ୍‌ସି ୱାନ୍‌ ସମିରୋଣ୍‍ତି ଲୋକାଙ୍ଗ୍‌ ୱାନି ୱାଲେ ବୁଲାଦେଙ୍ଗ୍‌ ଇଜି ଇଟ୍‍ଟାମାର୍ହାନ୍‍ ।"},{"book":"ପ୍ରେରିତ","chapter":"8","verse":"12","text":"ମାତର୍‌ ପିଲିପ୍‍ପତି ମାଣ୍‌କୁ ମାପୁରୁଦି ରାଜି ମାରି ଜିସୁ କ୍ରିସ୍ତଦି ବିସୟ୍‌ତାନ୍‌ ସୁସମାଚାର୍‌ ୱେନ୍‌ଜି, ଆୟାବାନୁ ଲୋକା ବିସ୍‌ବାସ୍‌ ଆତାତ୍‌ ମାରି ଆୟା ରାଜିଦି ଆଇମା ମେମାରି ୱିଜେରେ ଡୁବନ୍‌ ଅତାର୍‌ ।"},{"book":"ପ୍ରେରିତ","chapter":"8","verse":"13","text":"ନିଜେ ସିମୋନ୍‌ ଆୟା ସୁସମାଚାର୍‍ତୁ ବିସ୍‌ବାସ୍‌ କିତାନ୍‌ । ପିଲିପ୍‍ପତି ମାଣ୍‌କୁ ଆତିମାର୍‍ଇ କାବାଆନି ପାଣି ନି ନେଗେନ୍‌ କିନି ପାଣି ୱିଜୁ ସୁଡ଼୍‌ଜି ୱାନ୍‌ ଡୁବନ୍‌ ଅସି ପିଲିପ୍‍ପତି ୱାଲେ ତେବାତାନ୍‌ ।"},{"book":"ପ୍ରେରିତ","chapter":"8","verse":"14","text":"ସମିରୋଣଦି ଲୋକୁ ମାପୁରୁଦି ବାକ୍ୟ ଆସ୍‍ତାମାନାର୍‍ ଇଜି ଜିରୁସାଲାମ୍‍ତୁ ମାନି ପ୍ରେରିତ ସିସୁର୍‍ ୱେନ୍‌ଜି, ପିତର ମାରି ଜୋହନତିଙ୍ଗ୍‌ ୱାରି ଲାକ୍‌ତୁ ପକ୍‌ତାନ୍‌ ।"},{"book":"ପ୍ରେରିତ","chapter":"8","verse":"15","text":"ୱାର୍‌ ଆବେ ଇତି ୱେନ୍‌କା ସମିରୋଣଦି ବସ୍‍ବାସିର୍‍ ଏଣ୍ତେସ୍‌ ପବିତ୍ର ଆତ୍ମା ପୟ୍‌ନାର୍‌, ଆୟାଉଣ୍ତିଙ୍ଗ୍‌ ପାର୍‌ତନା କିତାର୍‍ ।"},{"book":"ପ୍ରେରିତ","chapter":"8","verse":"16","text":"ଇରିଙ୍ଗ୍‌ ଆୟା ସାନ୍ଦି ୱାରି ଲୋଇ ଏମେୱାରି ମୁସ୍‌କୁ ପବିତ୍ର ଆତ୍ମା ରେତାଏତ୍‍ ମାର୍ହାତ୍‌ । ୱାର୍‌ କେବଲ୍‌ ପ୍ରବୁ ଜିସୁକ୍ରିସ୍ତଦି ଦର୍‌ତାନ୍‌ ଡୁବନ୍‌ ଅତାମାର୍ହାର୍‍ ।"},{"book":"ପ୍ରେରିତ","chapter":"8","verse":"17","text":"ପିତର ନି ଜୋହନ ୱାରି ମୁସ୍‌କୁ କିୟୁ ଇଟ୍‍ତି ଦାପ୍ରେ ୱାର୍‌ ପବିତ୍ର ଆତ୍ମା ପୟ୍‌ତାର୍‌ ।"},{"book":"ପ୍ରେରିତ","chapter":"8","verse":"18","text":"ସିମୋନ୍‌ ସୁଡ଼ୁତାନ୍‌ ଜେ, ପ୍ରେରିତ ସିସୁର୍‍ ବିସ୍‍ବାସିରି ମୁସ୍‌କୁ କିୟୁ ଇଟ୍‍ତାର୍‍ଆକା ୱାର୍‌ ପବିତ୍ର ଆତ୍ମା ପୟ୍‌ତାର୍‌ । ଆବେଟ୍‌ ୱାନ୍‌ ପିତର୍‌ ନି ଜୋହନତିଙ୍ଗ୍‌ ଡାବୁଙ୍ଗୁଁ ଜାସେ କିଜି ଇର୍ହାନ୍‌,"},{"book":"ପ୍ରେରିତ","chapter":"8","verse":"19","text":"“ନାନ୍ ଆଇୱାରି ମୁସ୍‌କୁ କିୟୁ ଇଟ୍‌ତିଙ୍ଗ୍‌, ୱାର୍‌ ଏଣ୍ତେସ୍‌ ପବିତ୍ର ଆତ୍ମା ପୟ୍‌ଦେଙ୍ଗ୍‌ ଆଟ୍‍ନାର୍‍, ଇୟାଉଣ୍ତିଙ୍ଗ୍‌ ନାଙ୍ଗିଁ ଇୟା ସାକ୍ତି ନି ଅଦିକାର୍‌ ସିଦା ।”"},{"book":"ପ୍ରେରିତ","chapter":"8","verse":"20","text":"ମାତର୍‌ ପିତର୍ ୱାନିଙ୍ଗ୍‌ ଇର୍ହାନ୍‌, “ନି ୱାଲେ ନି ଡାବୁଙ୍ଗୁଁ ଦ୍ୱଂସ ଆପିତ୍‌, ଇରିଙ୍ଗ୍‌ ଡାବୁଦାନ୍‍ ନିନ୍‌ ମାପୁରୁଦି ଦାନ୍‌ କଣ୍ତେଙ୍ଗ୍‌ ଅଡ଼୍‍ବିତିମାନି !"},{"book":"ପ୍ରେରିତ","chapter":"8","verse":"21","text":"ମା ପାଣିଦୁ ନି ଇନି ବାଗ୍ ସିଲେତ୍‌ । ଇରିଙ୍ଗ୍‌ ମାପୁରୁଦି ଆଗ୍‌ଡ଼ି ନି ଜିବନ୍‌ ନେଗିକା ସିଲେତ୍‌ ।"},{"book":"ପ୍ରେରିତ","chapter":"8","verse":"22","text":"ଆଦେଙ୍ଗ୍‌ ନି ଇୟା ତାଗ୍‌ଇ ମାଟା ଉଣ୍ତିଙ୍ଗ୍‌ ମନ୍‍ ଡ଼େପ୍‍ଆ, ଇୟାୱାଜା ବିସୟ୍‌ ସିନ୍ତା କିତିମାନିଙ୍ଗ୍‍ ପ୍ରବୁ ଏଣ୍ତେସ୍‌ କେମା କିନାନ୍‌, ଆୟାଉଣ୍ତିଙ୍ଗ୍‌ ପ୍ରବୁଙ୍ଗ୍‌ ପାର୍‌ତନା କିଆ ।"},{"book":"ପ୍ରେରିତ","chapter":"8","verse":"23","text":"ଇରିଙ୍ଗ୍‌ ନାନ୍ ସୁଡ଼ୁଜିନା ଜେ ନି ଜିବନ୍‌ ରିସାଦୁ ପୁରା ଆତାମାନାତ୍‌, ନିନ୍‌ ପାପ୍‌ ଗାଟିଦୁ ତରାତିମାନି ।”"},{"book":"ପ୍ରେରିତ","chapter":"8","verse":"24","text":"ସିମୋନ୍‌ ଜୋହନ ନି ପିତର୍‌ତିଙ୍ଗ୍‌ ଇର୍ହାନ୍‌, “ମିର୍‌ ଆମା ୱିଜୁ ଇର୍‍ଇଦେର୍‍, ଆକା ଏଣ୍ତେସ୍‌ ନା ଉଣ୍ତିଙ୍ଗ୍‌ ଗଟାଏତ୍‍, ଇୟାଉଣ୍ତିଙ୍ଗ୍‌ ଦୟାକିଜି ପ୍ରବୁଦି ଆଗ୍‌ଡ଼ି ପାର୍‌ତନା କିଦୁ ।”"},{"book":"ପ୍ରେରିତ","chapter":"8","verse":"25","text":"ସାକି ନି ପ୍ରବୁଦି ବାକ୍ୟ ୱେର୍‌ତି ୱେନ୍‌କା ପିତର୍‌ ନି ଜୋହନ ଜିରୁସାଲାମ୍‍ତୁ ଡ଼େସିସର୍ହାର୍‍ । ଡ଼େସି ସନି ସାରିଦୁ ୱାର୍‌ ସମିରୋଣଦି ଏସ ନାର୍‍କାଙ୍ଗ୍‍ଁ ସୁସମାଚାର୍‌ ପ୍ରଚାର୍‌ କିତାର୍‍ ।"},{"book":"ପ୍ରେରିତ","chapter":"8","verse":"26","text":"ପ୍ରବୁଦି ଅରେନ୍‌ ଦୁତ୍‍ ପିଲିପତିଙ୍ଗ୍‍ ଇର୍ହାନ୍‌, “ତିଆର୍‌ ଆଆ, ଉଣେରି ତରିନ୍‌ ଜିରୁସାଲାମ୍‍ତାନ୍‍ ଗାଜା ତରିନ୍‌ ମାନି ପେରିଜାରିଦୁ ସାଙ୍ଗ୍‍ଆ ।” ଆଜିକାଲି ମାରି ଆୟା ରାସ୍ତା ବ୍ୟବ୍‌ହାର୍‌ ଆଏଜିନାତ୍‌"},{"book":"ପ୍ରେରିତ","chapter":"8","verse":"27","text":"ଆବେଟ୍‌ ପିଲିପ ନିଙ୍ଗିଁତା ସର୍ହାନ୍‍ । ମାରି ସୁଡ଼ୁଦୁ, ଇତିଓପିଆ ଦେସ୍‍ତି କାଣ୍ତାକି ଦର୍‌ତି ରାଣିଦି ମାନୁ ପେରିପାଣିକିନି ପଦ୍‌ ପୟ୍‌ତି ଇତିଓପିଆଦି ପାଣିକିନିକାନ୍‌, ଏନ୍‌ ତାନି ୱିଜୁ ଦନ୍‍ସମ୍ଫତିଦି ସୁଣିକାନ୍‍ ମାର୍ହାନ୍‍, ୱାନ୍‌ ମାପୁରୁଙ୍ଗୁଁ ପାର୍‌ତନା କିଦେଙ୍ଗ୍‌ ଇଜି ଜିରୁସାଲାମ୍‍ତୁ ୱାତାମାର୍ହାନ୍‍;"},{"book":"ପ୍ରେରିତ","chapter":"8","verse":"28","text":"ୱାନ୍‌ ୱାନି ରତଦୁ ବାସ୍‌ସି ଇନ୍‌ଡ୍ର ଡ଼େସିସଲ୍‍ସିମାର୍ହାନ୍‍ । ୱାନ୍‌ ରତଦୁ ଡ଼େସିସନି ସମୟତୁ ଜିସାୟ ବାବବାଦିଦି ପୁସ୍ତକ ନାଣ୍ତ ଆଉଲି ଆଜି ପଡ଼ାଜି ମାର୍ହାନ୍‍ ।"},{"book":"ପ୍ରେରିତ","chapter":"8","verse":"29","text":"ପବିତ୍ର ଆତ୍ମା ପିଲିପତିଙ୍ଗ୍‍ ଇର୍ହାତ୍‌, “ଆୟା ରତ ଲାକ୍‌ତୁ ସାଙ୍ଗ୍‍ଆ ମାରି ୱାନି ଲାକ୍‌ତୁ ତେବାଆ ।”"},{"book":"ପ୍ରେରିତ","chapter":"8","verse":"30","text":"ଆବେଟ୍‌ ପିଲିପ୍‍ପ ଉର୍‍ସି ସଲ୍‍ସି ୱାନ୍‌ ଜିସାୟ ବାବବାଦିଦି ବଇ ପଡ଼ାନିକା ୱେର୍‍ଆନ୍‍ । ୱାନ୍‌ ୱାନିଙ୍ଗ୍‌ ୱେନ୍‌ବାତାନ୍‌, “ନିନ୍‌ ଆମାକା ପଡ଼ାଜିନି, ଆକା ବୁଜାଦେଙ୍ଗ୍‌ ଆଟ୍‍ସିନିନୋ ?”"},{"book":"ପ୍ରେରିତ","chapter":"8","verse":"31","text":"ପାଣିକିନିକାନ୍‌ ଇର୍ହାନ୍‌, “ଅରେନ୍‌ ଏନ୍‌ ନାଙ୍ଗିଁ ଇକା ବୁଜା କିଜ ସିଏତିଙ୍ଗ୍‍, ନାନ୍ ଏଣ୍ତେସ୍‌ ବୁଜାଦେଙ୍ଗ୍‌ ଆଟ୍‍ନା ?” ୱାନି ୱାଲେ ରତଦୁ ବାସ୍‌ତେଙ୍ଗ୍‌ ଇଜି ୱାନ୍‌ ପିଲିପତିଙ୍ଗ୍‍ କୁକ୍‍ତାନ୍ ।"},{"book":"ପ୍ରେରିତ","chapter":"8","verse":"32","text":"ୱାନ୍‌ ଦାର୍ମୁସାସ୍ତ୍ରଦି ଇୟା ବାଗ୍ ପଡ଼ାଜି ମାର୍ହାନ୍‍ :"},{"book":"ପ୍ରେରିତ","chapter":"8","verse":"33","text":"ୱାନ୍‌ ଅପ୍‍ମାନ୍‍ ଆତାନ୍‍ ମାରି ନ୍ୟାୟ୍‍ତାନ୍ ଜିଣାଏତାନ୍‍ ।"},{"book":"ପ୍ରେରିତ","chapter":"8","verse":"34","text":"ପାଣିକିନିକାନ୍‌ ପିଲିପତିଙ୍ଗ୍‍ ୱେନ୍‌ବାତାନ୍‌, “ବାବବାଦି ଏ ବିସୟ୍‌ତାନ୍‌ ୱେର୍‍ସିନାନ୍‍, ନାଙ୍ଗିଁ ଇନ୍‌ଆଁ । ୱାନି ନିଜେଦି ବିସୟ୍‌ତାନ୍‌ ନୋ ଆଇ ଏ ବିସୟ୍‌ତାନ୍‌ ?”"},{"book":"ପ୍ରେରିତ","chapter":"8","verse":"35","text":"ପିଲିପ ଦାର୍ମୁସାସ୍ତ୍ରଦି ଇୟା ବାଗ୍‍ତାନ୍‍ ଆରାମ୍‌ କିଜି ଜିସୁଦି ବିସୟ୍‌ତାନ୍‌ ରାସାତି ୱିଜୁ ନେଗିକାବୁର୍‌ ୱାନିଙ୍ଗ୍‌ ୱେର୍‌ତାନ୍‌ ।"},{"book":"ପ୍ରେରିତ","chapter":"8","verse":"36","text":"ୱାର୍‌ ପେରିଜାରିଦୁ ସଲ୍‍ପୁ ସଲ୍‍ପୁ ଉନ୍‍ଣ୍ତ୍ରି ଏରୁ ମାନି ଲାକ୍‍ତୁ ଇତାର୍‌ । ପାଣିକିନିକାନ୍‌ ଇର୍ହାନ୍‌, “ଇବେ ତୋ ଏରୁ ମାନେ, ନା ଡୁବନ୍‌ ଅତେଙ୍ଗ୍‌ ଇଜି ଇନିକା ବାଦା ମାନାତ୍‌ ନୋ ?”"},{"book":"ପ୍ରେରିତ","chapter":"8","verse":"37","text":"ପିଲିପ ଇର୍ହାନ୍‌, ନିନୁ ୱିଜୁ ମନ୍‍ତିୱାଲେ ଜଦି ବିସ୍‍ବାସ୍‍ କିନି, ଆତିଙ୍ଗ୍‍ଁ ଆନାତ୍‍, ଆବେଟ୍‍ ୱାନ୍‍ ଇର୍ହାନ୍‌, ଜିସୁ କ୍ରିସ୍ତ ଜେ ମାପୁରୁଦି ମାରିନ୍‍, ଇକା ନାନୁ ବିସ୍‍ବାସ୍‍ କିଜିନା । ୮:୩୭ ପିଲିପ୍‍ପ ଇର୍ହାନ୍‌, “ନିନ୍‌ ପୁରା ଜିବନ୍‌ତାନ୍‌ ଜଦି ବିସ୍‌ବାସ୍‌ କିନି, ଆର୍‌ତିଙ୍ଗ୍‌ ଇକା ଆଦେଙ୍ଗ୍‌ ଆଟ୍‍ନାତ୍‍ । ଆବେଟ୍‌ ୱାନ୍‌ ଇର୍ହାନ୍‌, ଜିସୁ କ୍ରିସ୍ତ ଜେ ମାପୁରୁଦି ମାରିସି, ଇକା ନାନ୍‍ ବିସ୍‌ବାସ୍‌ କିଜିନା ।”"},{"book":"ପ୍ରେରିତ","chapter":"8","verse":"38","text":"ମାରି ୱାନ୍‌ ରତଦିଙ୍ଗ୍‍ ନିଲପ୍‍ତେଙ୍ଗ୍ ଆଦେସ୍‌ ସିତାନ୍‌, ମାରି ପିଲିପ ନି ପାଣିକିନିକାନ୍‌ ରିଏର୍‌ ଏରୁ ଲୋଇ ସର୍ହାର୍‍, ମାରି ପିଲିପ ୱାନିଙ୍ଗ୍‌ ଡୁବନ୍‌ ସିତାନ୍‌ ।"},{"book":"ପ୍ରେରିତ","chapter":"8","verse":"39","text":"ୱାର୍‌ ଏରୁତାନ୍‍ ନିଙ୍ଗ୍‍ଜି ୱାତି ୱେନ୍‌କା, ପ୍ରବୁଦି ପବିତ୍ର ଆତ୍ମା ପିଲିପତିଙ୍ଗ୍‍ ଅତାତ୍‍ । ପାଣିକିନିକାନ୍‌ ମାରି ୱାନିଙ୍ଗ୍‌ ସୁଡ଼ୁଦେଙ୍ଗ୍‍ ଆଟ୍‍ଏତାନ୍‍, ମାତର୍‌ ୱେଡ଼ିକାଦାନ୍‌ ପୁରା ଆଜି ୱାନି ସାରିଦୁ ସର୍ହାନ୍‍ ।"},{"book":"ପ୍ରେରିତ","chapter":"8","verse":"40","text":"ଏସ ସମୟ ୱେନ୍‌କା ପିଲିପ ସୁଡ଼ୁତାନ୍‌ ଜେ ୱାନ୍‌ ଅସଦୋଦ୍‍ତୁ ଇତାନ୍‌ । ଆବେଟ୍‌କୁ ୱାନ୍‌ କାଇସରିୟାଦୁ ସର୍ହାନ୍‍ ମାରି ସାରିଦୁ ମାନି ଗାଡ଼୍‌କାଙ୍ଗ୍‌ ସୁସମାଚାର୍‌ ପ୍ରଚାର୍‍ କିତାନ୍‌ ।"}]}