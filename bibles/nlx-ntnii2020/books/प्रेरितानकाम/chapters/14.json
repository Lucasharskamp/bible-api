{"data":[{"book":"प्रेरितान काम","chapter":"14","verse":"1","text":"इकुनियुम माय इहकेरीन एनो काय पौलुस एने बरनबास यहुदिन बोक्ती केरन्या गेरा माय आरही आरही गीया, एने ओहल्यु वातु केऱ्या काय यहुदि एने बिगेर यहुदि दुयाम रेन मोकतास माणहे बुरहो केऱ्या।"},{"book":"प्रेरितान काम","chapter":"14","verse":"2","text":"पुण बुरहो नाह केरनारे यहुदि बिगेर यहुदि माणहान मोना माय विश्वासी बायाख ने विरोद ईरेचेड़ाया, एने तान मोन माय जेहेर बोर देना।"},{"book":"प्रेरितान काम","chapter":"14","verse":"3","text":"बरनबास एने पौलुस जुलूम दिह वोर ता थोब रेना, एने मालीक पोर बुरहो मेलते लेन ईमोत हेऱ्या पारचार केरती रेना, एने मालीक तान द्‍वारे बोंगलाय ओहला काम निसाणी एने चोमेत्कार केरावीन तान गीणान खोबरीह खेराय माय देखाड़ते रिनो।"},{"book":"प्रेरितान काम","chapter":"14","verse":"4","text":"पुण हेयरान माणहा माय फुट पोड़ गियी: थोड़ाक माणहे ते यहुदिन उगे, एने थोड़ाक माणहे प्रेरितान उगे एय गीया।"},{"book":"प्रेरितान काम","chapter":"14","verse":"5","text":"तेवी थोड़ाक बिगेर यहुदि एने यहुदि तान आदिकारी हेऱ्या मिलीन प्रेरिता हेऱ्या खाराब वेवार केरने, एने ताह देगड़ाठणेन चाल चाल्या।"},{"book":"प्रेरितान काम","chapter":"14","verse":"6","text":"जेवी बरनबास एने पौलुस ज्यी वातीह जाण गीया, एने लुकाउनिया, लुस्रा, एने दिरबे हेयरा माय एने तान आहने पाहनेन देसा माय नाह गीया।"},{"book":"प्रेरितान काम","chapter":"14","verse":"7","text":"एने ताहरी जाईन ता हाजाली खुबेर होमलावते रेना।"},{"book":"प्रेरितान काम","chapter":"14","verse":"8","text":"लुस्रा माय एक माणुह बोह रियेल एतो जो पायान पांगलो एतो। तो पायदा सेस लेंगड़ो एतो, एने केदिस नाह चालेल एतो।"},{"book":"प्रेरितान काम","chapter":"14","verse":"9","text":"तो पौलुसाह वातु केरतालो होमेलने बाजरियेल एतो। एने पौलुस तान उगे हास केरीन दिख्यो, काय ज्याह हुदेरनेन बुरहो हे,"},{"book":"प्रेरितान काम","chapter":"14","verse":"10","text":"एने मोठेस केयो, “तु तारा पाया पोर हुतरो उब रे!” तेवी तो कुदिन उठनो एने चालने फिरने बाज गीयो।"},{"book":"प्रेरितान काम","chapter":"14","verse":"11","text":"माणहान गेरदी पौलुसान ज्यो काम देखीन लुकाउनियान बाषा माय मोठेस आयड़ीन केया, “देव माणहान वेहा माय आमरी फाय उतेर आयेल हे!”"},{"book":"प्रेरितान काम","chapter":"14","verse":"12","text":"एने ता बरनबासाह ज्युस, एने पौलुसाह हिरमेस केया, काहाकाय पौलुस वातु केरने माय मुखी ईतो।"},{"book":"प्रेरितान काम","chapter":"14","verse":"13","text":"एने ज्युस ने मोंदिर ने चाकर्‍यो जो तान हेयरान सामने ईतो, बुयेल एने फुलान हार बायणा पोर लावो, एने माणहा हिऱ्यो बोली केरने होदतालो।"},{"book":"प्रेरितान काम","chapter":"14","verse":"14","text":"पुण प्रेरित बरनबास एने पौलुस जेवी ज्यो होमल्या, ते तान फाड़का फाड़ देना, एने माणहान गेरदी माय रिगीन आयड़ीन केया,"},{"book":"प्रेरितान काम","chapter":"14","verse":"15","text":"“एय माणहे, तुमू ज्यो काहा केरतेह? आमु बी तुमरी गेत माणहे हेते! एने तुमूह बोगवानान हाजाली खुबेर होमलावणेन केरता आमु न्या आयेल हेते, एने तुमू ज्‍यु उदड्यु चिजीह रेन आलेग एन जीवताला बोगवानान उगे वोलो, जो हेरोग, देरती, देरीयो एने जो काय ता माय हे, बाणायो।"},{"book":"प्रेरितान काम","chapter":"14","verse":"16","text":"तो गीया टेमा माय आखा देसान माणहाह तान तान वाटे चालने दिनो।"},{"book":"प्रेरितान काम","chapter":"14","verse":"17","text":"पुण तो जेलेम बोलायीन काम केरनेन द्‍वारे तान अस्तित्वाह प्रमाणीत केऱ्यो, तो तुमूह जुगाम रेन पाणी आप्यो एने रूतून गेत कामाय आप्यो तो तुमूह खाणो आपेह एने तुमरा मोनाह खुसी माय बोर दिथे।”"},{"book":"प्रेरितान काम","chapter":"14","verse":"18","text":"इहकेरीन केयीन प्रेरित ता माणहाह जेमतेम रोक्‍या काय आमरी केरता बोली नाय केरी।"},{"book":"प्रेरितान काम","chapter":"14","verse":"19","text":"पुण थोड़ाक यहुदि फिसीदियान अन्‍ताकिया एने इकुनियुम रेन आवीन माणहाह तान उगे केर लेदा; एने पौलुसाह देगड़ाठ्या, एने तो मोर गीयोह सोमजीन ताह हेयरान बाहेर गीहलीन टाक देना।"},{"book":"प्रेरितान काम","chapter":"14","verse":"20","text":"पुण जेवी विश्वासी तान कावदेन आवीन उबरेय गीया, ते पौलुस उठनो एने पुशो हेयरा माय गीयो। ओवतो दिहरे दिह बरनबासा हिऱ्यो दिरबे माय जात रिनो।"},{"book":"प्रेरितान काम","chapter":"14","verse":"21","text":"पौलुस एने बरनबास दिरबे गावान माणहाह हाजाली खुबेर होमलावीन जुलूम होवटा चेला बाणाया। एने लुस्रा, इकुनियुम एने फिसीदियान अन्‍ताकिया गावा माय ता पोशा आवा,"},{"book":"प्रेरितान काम","chapter":"14","verse":"22","text":"एने विश्वासीन मोनाह मोजबुत किरते रेना, एने ज्यो उत्साह किरते रेना काय बोरहान खेरायी माय टिकीन रिवो। एने ज्यो हिकवोण आपताला, “आमुह मोटलो दुख वेठीन बोगवानान राज माय रिगणे पोड़ी।”"},{"book":"प्रेरितान काम","chapter":"14","verse":"23","text":"एने ता एक एक मोंडली माय तान केरता अगुवा निवाड़ेन नियुक्त केऱ्या, एने उपास एने विन्ता केरीन ताह मालीकान आथा माय होप्या जा पोर ता बुरहो किरेल एता।"},{"book":"प्रेरितान काम","chapter":"14","verse":"24","text":"तेवी प्रेरित पिसीदिया माय रेन पंफुलीया माय आवा।"},{"book":"प्रेरितान काम","chapter":"14","verse":"25","text":"एने पिरगा माय वचन होमलावीन फिसीदियान अन्‍ताकिया माय आवा,"},{"book":"प्रेरितान काम","chapter":"14","verse":"26","text":"एने ता रेन ता सीरीयान अन्‍ताकिया माय जाणेन डोंडह्या माय बोहीन निकेलना, जाहरी ता ता कामान केरता जा ता पुरो किरेल एता, बोगवानान गीणा माय होपाय जायेल एता।"},{"book":"प्रेरितान काम","chapter":"14","verse":"27","text":"एने जेवी ता अन्‍ताकिया माय पोचना ते मोंडलीह टुलो केऱ्या, एने जो बोगवान ता हिऱ्यो रेन किरेल तो केय होमलाया, एने बिगेर यहुदिह बुरहो केरनेन केरता किहीक बायणो उगाड़ दिनो।"},{"book":"प्रेरितान काम","chapter":"14","verse":"28","text":"एने ता विश्वासी हेऱ्या जुलूम दिह वोर रेना।"}]}