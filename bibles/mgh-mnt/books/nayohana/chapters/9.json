{"data":[{"book":"Nayohana","chapter":"9","verse":"1","text":"Yesu vaari awe eetakachaka, ahomwoona ntu mmoka ohoona toka iyareelho."},{"book":"Nayohana","chapter":"9","verse":"2","text":"Owiittucha awe nkayankoha, “Owiittuchiha, phi apani awonyilhe, ulha ntu ulha, ama manyanaangoro awe, hata ayariee hoonaka?”"},{"book":"Nayohana","chapter":"9","verse":"3","text":"Yesu nkaakhulha, “U uhoona wu, khupangeelhe nlhatu no uwonya wawe, ama uwonya wa manyanaangoro awe. Aayarelhe hoonaka Nlhuku wiira awe ooniha ikuru awe chinopanga aya ntheko."},{"book":"Nayohana","chapter":"9","verse":"4","text":"Uhinaya wiilha, nihothananiya uthepa uvara ntheko waya akirumme, uhiyu unoowa vahinooria awe ntu uvara ntheko."},{"book":"Nayohana","chapter":"9","verse":"5","text":"Vanolhokelha aka velhaponi, miyaano phi nthuko wo ilhapo.”"},{"book":"Nayohana","chapter":"9","verse":"6","text":"Amalheke wulhumacha yayo malhove ayo, nkaashuwa ishenye vathi, nkoothuwa ipephe, nkanhika ntu ohoona ulhe mmiithoni,"},{"book":"Nayohana","chapter":"9","verse":"7","text":"nkaamwirelha, “Urweeke wakhucheke u nttiya no Siloamu.” Maana o nenno nchina nno nikhalhaka “Rumiye”. Ntu ohoona ulhe nkaarwa, nkaakhucha, nkaahokolhia nari oonaka."},{"book":"Nayohana","chapter":"9","verse":"8","text":"Amwaatamana awe ni attu yaamwoona alhepelhaka, nkayeera, “Chani, ulha kahena ntu aakhalha ni ulhepelha ulhe?”"},{"book":"Nayohana","chapter":"9","verse":"9","text":"Attu akina yeera, “Phi yoyo.” Nansho attu akhwawe nkayeera, “Mena kahena! Howiiraka ulhikaana ni uyo.” Nansho ntu ahoona ulhe nkeera, “Phi miyaano!”"},{"book":"Nayohana","chapter":"9","verse":"10","text":"Nkayankohacha, “Miitho inyu ayo yenre chani wo uttukulhiya?”"},{"book":"Nayohana","chapter":"9","verse":"11","text":"Nkaakhulha, “Ntu neehaniya Yesu ulhe ahoothuwa ipephe, nkaakihika mmiithoni, ni ukiirelha, ‘Nrweeke mwakhucheke uri nttiya no Siloamu.’ Nkakaarwaa, vaari aka kikhuchaka, nkakaachokholha woona.”"},{"book":"Nayohana","chapter":"9","verse":"12","text":"Nkayankoha, “Yoyo ntu uyo etu ri vayi?” Ni uyo nkaakhulha, “Akichuwenlhe mii.”"},{"book":"Nayohana","chapter":"9","verse":"13","text":"Yamalheke nkayanrweha ntu aari ohoona uyo wa Amafarisayo."},{"book":"Nayohana","chapter":"9","verse":"14","text":"Nenno nihuku Yesu voothuwa awe ipephe ni unttukulha miitho ntu uyo nno, naari Nihuku no Wiittuwa."},{"book":"Nayohana","chapter":"9","verse":"15","text":"Amafarisayo nkayankoha yoyo ntu uyo, enre chani wo woona. Ni uyo nkeera, “Ahookihika ipephe mmiithoni, Nkakaakhucha wiitho, ni mii vano kinowoona.”"},{"book":"Nayohana","chapter":"9","verse":"16","text":"Amafarisayo akina nkayeera, “Ntu pannge chiicho khakhumme wa Nlhuku, ukhalhawaya khavarechenshe Malhehero o Nihuku no Wiittuwa.” Nansho akina nkayeera, “Ntu o uwonya nooria chani upanga cho ushangiha thoko chilha?” Nkawaakhulhanachiya iriyari aya."},{"book":"Nayohana","chapter":"9","verse":"17","text":"Nkayankoha tho ntu aari ohoona ulhe, “Ukhalhawaya yoyo hoottukulhani miitho, nnomwoona thoko mpani?” Ni uyo nkaakhulha, “Kinomwoona yoyo, phi namilhohi.”"},{"book":"Nayohana","chapter":"9","verse":"18","text":"Inakhalhaka chiicho, Aholhelhi a Ayahudi khayarumelhenlhe wiira yoyo ntu uyo aari ohoona khalhayi vawo nansho vano nowoona, mpaka veehanne aya manyanaangoro awe,"},{"book":"Nayohana","chapter":"9","verse":"19","text":"nkayaakoha, “Chani ulha phi mwamwaninyu? Nneera inyu aayarelhe hoonaka, vano pantte vayi woona?”"},{"book":"Nayohana","chapter":"9","verse":"20","text":"Manyanaangoro awe nkayaakhulha, “Eiyo ulha phi mwaamwanihu, aayarelhe hoonaka."},{"book":"Nayohana","chapter":"9","verse":"21","text":"Nansho khanichuwenlhe wiira enre chani wo woona, mena khanichuwenlhe ntu nttukunlhee miitho awe. Munkoheke mwanene, honnuwa, nowooria wulhumacha mwanene!”"},{"book":"Nayohana","chapter":"9","verse":"22","text":"Manyanaangoro awe ayo yoolhumanche chiicho ukhalhawaya yaari yoovaka aholhelhi Ayahudi, aalhehenre wiira ntu riyoothe nottuna urumelhelha eeraka wiira Yesu phi Kuristo oomolhiye nnupani mwo unlhapelha Nlhuku."},{"book":"Nayohana","chapter":"9","verse":"23","text":"Phi nlhatu etu no manyanaangoro awe ayo wiira, “Honnuwa, munkoheke mwanene.”"},{"book":"Nayohana","chapter":"9","verse":"24","text":"Nkayaamwiihana nkwaha wo nayelhi ntu aari ohoona chiyareelho uyo, nkayaamwirelha, “Mummaheke Nlhuku nthimicho wiira nnohimia ikeekhene! Hiyaano nihochuwelha wiira ntu olhaminheni uyo rii o uwonya.”"},{"book":"Nayohana","chapter":"9","verse":"25","text":"Uyo nkaakhulha, “Akhalhaka o uwonya miyaano khakichuwenlhe. Nansho ittu imoka kinochuwelha aka, kaari ohona, ni vano kinowoona.”"},{"book":"Nayohana","chapter":"9","verse":"26","text":"Nkayaathepa unkoha, “Opangenlheni chani? Ottukunlheni chani miitho inyu?”"},{"book":"Nayohana","chapter":"9","verse":"27","text":"Nkaakhulha, “Kihomalha uhimeriani, ni inyu khamwiiwelhenlhe. Nlhatu waani vano nnothanana wiiwa tho? Chani mwaattiva nnothanana ukhalha owiittucha awe?”"},{"book":"Nayohana","chapter":"9","verse":"28","text":"Nansho ayo nkayannyoholhacha yiiraka, “Inyuva phi owiittucha awe, nansho hiyaano owiittucha a ashinna Musa."},{"book":"Nayohana","chapter":"9","verse":"29","text":"Hiyaano nihochuwelha wiira Nlhuku aholhumana ashinna Musa, nansho ulha ntu ulha khanichuwenlhe khumme vayi!”"},{"book":"Nayohana","chapter":"9","verse":"30","text":"Ni uyo nkaakhulha, “Vari vo ushangiha! Mwaattiva khanchuwenlhe khumme vayi, nansho mii hokittukulha miitho aka!"},{"book":"Nayohana","chapter":"9","verse":"31","text":"Nihochuwelha wiira Nlhuku khaneewelhelha attu o uwonya, ila neewelhelha attu anonthimicha ni upanga chinothanana awe."},{"book":"Nayohana","chapter":"9","verse":"32","text":"Ukhuma vachokhonlhe aya ilhapo khiinewania wiira ntu honttukulha miitho ntu ayarelhe hoonaka."},{"book":"Nayohana","chapter":"9","verse":"33","text":"Yakhalhaka yoyo ntu uyo khakhumme wa Nlhuku, khanooria upanga ittu iriyoothe.”"},{"book":"Nayohana","chapter":"9","verse":"34","text":"Nkayaamwaakhulha, “Inyuva mwaayarelhe ni ulhelhiya mu uwonyani, nnooria chani uniittuchiha hiyaano?” Nkayaamomolha nnupani mwo lhapelha."},{"book":"Nayohana","chapter":"9","verse":"35","text":"Yesu veewilhe awe yoyo mwaha uyo, nkaamwona ntu oomolhiye nnupani mwo ulhapelha uyo nkankoha, “Chani, inyuva nnonrumelhelha Mwaana a Ntu?”"},{"book":"Nayohana","chapter":"9","verse":"36","text":"Yoyo ntu uyo nkaakhulha, “Thithi, nkihimerie yoyo phi mpani, kinrumelhelhe!”"},{"book":"Nayohana","chapter":"9","verse":"37","text":"Yesu nkaamwirelha, “Nhomwoona, ni uyo phi noolhumacha ni inyu vano.”"},{"book":"Nayohana","chapter":"9","verse":"38","text":"Paahi yoyo ntu uyo nkeera, “Thithi! Kinoorumelhelha.” Nkankhoromelha Yesu."},{"book":"Nayohana","chapter":"9","verse":"39","text":"Yesu nkeera, “Miyaano kiwilhe velhaponi uwaahukumulhani attu, ahinoona oone, ni ayo aneechona wiira anowoona akhalhe ohoona.”"},{"book":"Nayohana","chapter":"9","verse":"40","text":"Amafarisayo akina yaari vavawo ni uyo nkayeewa yayo malhove ayo, nkayankoha, “Chani, nneera wiira ni hii nirii ohoona chiicho?”"},{"book":"Nayohana","chapter":"9","verse":"41","text":"Yesu nkaakhulha, “Mwakaari ohoona, khamwakhalha ni milhatu cho utteka, nansho nneepanga wiira ‘Hiyaano ninowoona,’ ni iyo phi nooniha wiira bado nhowonya.”"}]}