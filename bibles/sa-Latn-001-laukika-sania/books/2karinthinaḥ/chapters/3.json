{"data":[{"book":"2 karinthinaḥ","chapter":"3","verse":"1","text":"vayaṁ kim ātmapraśaṁsanaṁ punarārabhāmahe? yuṣmān prati yuṣmatto vā pareṣāṁ keṣāñcid ivāsmākamapi kiṁ praśaṁsāpatreṣu prayojanam āste?"},{"book":"2 karinthinaḥ","chapter":"3","verse":"2","text":"yūyamevāsmākaṁ praśaṁsāpatraṁ taccāsmākam antaḥkaraṇeṣu likhitaṁ sarvvamānavaiśca jñeyaṁ paṭhanīyañca|"},{"book":"2 karinthinaḥ","chapter":"3","verse":"3","text":"yato 'smābhiḥ sevitaṁ khrīṣṭasya patraṁ yūyapeva, tacca na masyā kintvamarasyeśvarasyātmanā likhitaṁ pāṣāṇapatreṣu tannahi kintu kravyamayeṣu hṛtpatreṣu likhitamiti suspaṣṭaṁ|"},{"book":"2 karinthinaḥ","chapter":"3","verse":"4","text":"khrīṣṭeneśvaraṁ pratyasmākam īdṛśo dṛḍhaviśvāso vidyate;"},{"book":"2 karinthinaḥ","chapter":"3","verse":"5","text":"vayaṁ nijaguṇena kimapi kalpayituṁ samarthā iti nahi kintvīśvarādasmākaṁ sāmarthyaṁ jāyate|"},{"book":"2 karinthinaḥ","chapter":"3","verse":"6","text":"tena vayaṁ nūtananiyamasyārthato 'kṣarasaṁsthānasya tannahi kintvātmana eva sevanasāmarthyaṁ prāptāḥ| akṣarasaṁsthānaṁ mṛtyujanakaṁ kintvātmā jīvanadāyakaḥ|"},{"book":"2 karinthinaḥ","chapter":"3","verse":"7","text":"akṣarai rvilikhitapāṣāṇarūpiṇī yā mṛtyoḥ sevā sā yadīdṛk tejasvinī jātā yattasyācirasthāyinastejasaḥ kāraṇāt mūsaso mukham isrāyelīyalokaiḥ saṁdraṣṭuṁ nāśakyata,"},{"book":"2 karinthinaḥ","chapter":"3","verse":"8","text":"tarhyātmanaḥ sevā kiṁ tato'pi bahutejasvinī na bhavet?"},{"book":"2 karinthinaḥ","chapter":"3","verse":"9","text":"daṇḍajanikā sevā yadi tejoyuktā bhavet tarhi puṇyajanikā sevā tato'dhikaṁ bahutejoyuktā bhaviṣyati|"},{"book":"2 karinthinaḥ","chapter":"3","verse":"10","text":"ubhayostulanāyāṁ kṛtāyām ekasyāstejo dvitīyāyāḥ prakharatareṇa tejasā hīnatejo bhavati|"},{"book":"2 karinthinaḥ","chapter":"3","verse":"11","text":"yasmād yat lopanīyaṁ tad yadi tejoyuktaṁ bhavet tarhi yat cirasthāyi tad bahutaratejoyuktameva bhaviṣyati|"},{"book":"2 karinthinaḥ","chapter":"3","verse":"12","text":"īdṛśīṁ pratyāśāṁ labdhvā vayaṁ mahatīṁ pragalbhatāṁ prakāśayāmaḥ|"},{"book":"2 karinthinaḥ","chapter":"3","verse":"13","text":"isrāyelīyalokā yat tasya lopanīyasya tejasaḥ śeṣaṁ na vilokayeyustadarthaṁ mūsā yādṛg āvaraṇena svamukham ācchādayat vayaṁ tādṛk na kurmmaḥ|"},{"book":"2 karinthinaḥ","chapter":"3","verse":"14","text":"teṣāṁ manāṁsi kaṭhinībhūtāni yatasteṣāṁ paṭhanasamaye sa purātano niyamastenāvaraṇenādyāpi pracchannastiṣṭhati|"},{"book":"2 karinthinaḥ","chapter":"3","verse":"15","text":"tacca na dūrībhavati yataḥ khrīṣṭenaiva tat lupyate| mūsasaḥ śāstrasya pāṭhasamaye'dyāpi teṣāṁ manāṁsi tenāvaraṇena pracchādyante|"},{"book":"2 karinthinaḥ","chapter":"3","verse":"16","text":"kintu prabhuṁ prati manasi parāvṛtte tad āvaraṇaṁ dūrīkāriṣyate|"},{"book":"2 karinthinaḥ","chapter":"3","verse":"17","text":"yaḥ prabhuḥ sa eva sa ātmā yatra ca prabhorātmā tatraiva muktiḥ|"},{"book":"2 karinthinaḥ","chapter":"3","verse":"18","text":"vayañca sarvve'nācchāditenāsyena prabhostejasaḥ pratibimbaṁ gṛhlanta ātmasvarūpeṇa prabhunā rūpāntarīkṛtā varddhamānatejoyuktāṁ tāmeva pratimūrttiṁ prāpnumaḥ|"}]}