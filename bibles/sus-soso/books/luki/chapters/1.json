{"data":[{"book":"Luki","chapter":"1","verse":"1","text":"Mixi wuyaxi bara kata e xa dɛntɛgɛ sa fee ma naxee dangixi muxu tagi."},{"book":"Luki","chapter":"1","verse":"2","text":"E a sɛbɛxi nɛ alɔ muxu fan a mɛxi mixie ra ki naxɛ, naxee a birin to kabi a fɔlɛ, e man fa findi xibaaru fanyi xa masenyi kawandilae ra."},{"book":"Luki","chapter":"1","verse":"3","text":"Na kui, n fan to bara na fe birin mato ki fanyi naxee rabaxi kabi a fɔlɛ, n bara a maɲɔxun fe fanyi ra, n xa a birin sɛbɛ i bɛ, n ba Teyofilo."},{"book":"Luki","chapter":"1","verse":"4","text":"N yi rabaxi nɛ, alako i xa a kolon, a i xaranxi naxan na, a findixi nɔndi nan yati ra."},{"book":"Luki","chapter":"1","verse":"5","text":"Yudaya mangɛ Herode xa waxati, sɛrɛxɛdubɛ nde nu na naxan xili Sakari. A nu na Abiya xa sɛrɛxɛdubɛ lanxundɛ nan kui. A xa ginɛ Elisabɛti fan kelixi Haruna bɔnsɔɛ nɛ."},{"book":"Luki","chapter":"1","verse":"6","text":"E firin birin nu tinxin Ala ya i. E nu ɲɛrɛma Ala xa sɛriyɛ nun yaamari birin ma sɛniyɛnyi kui."},{"book":"Luki","chapter":"1","verse":"7","text":"Di yo mu nu na e yi ra barima Elisabɛti mu nu nɔma di baride, e firin birin man nu bara fori."},{"book":"Luki","chapter":"1","verse":"8","text":"Sakari xa lanxundɛ wali tɛmui to a li, a naxa sɛrɛxɛdubɛ walie suxu Ala ya i."},{"book":"Luki","chapter":"1","verse":"9","text":"Alɔ sɛrɛxɛdubɛe nu darixi a ra ki naxɛ, Sakari booree nu bara a sugandi Ala xa mali ra, a tan nan xa so hɔrɔmɔbanxi kui surayi gande Ala ya i."},{"book":"Luki","chapter":"1","verse":"10","text":"Surayi gan tɛmui, ɲama birin nu na salife tande."},{"book":"Luki","chapter":"1","verse":"11","text":"Na tɛmui, Marigi xa malekɛ nde naxa mini Sakari ma surayi sɛrɛxɛbade yirefanyi ma."},{"book":"Luki","chapter":"1","verse":"12","text":"Na naxa Sakari tɛrɛnna, a naxa a gaaxu ki fanyi."},{"book":"Luki","chapter":"1","verse":"13","text":"Kɔnɔ malekɛ naxa a masen a bɛ, «Sakari, i naxa gaaxu, barima Ala bara i xa duba suxu. I xa ginɛ Elisabɛti fama di xɛmɛ sɔtɔde i bɛ. I xa a xili sa Yaya."},{"book":"Luki","chapter":"1","verse":"14","text":"Na findima sɛɛwɛ nun ɲɛlɛxinyi nan na i bɛ, mixi gbegbe fan ɲɛlɛxinma nɛ a barife ra,"},{"book":"Luki","chapter":"1","verse":"15","text":"barima a binyɛ sɔtɔma nɛ Ala ya i. A mu wɛni nun sese gbɛtɛ minma naxan mixi siisima. Ala Xaxili Sɛniyɛnxi luma nɛ a ma kabi a na a nga tɛɛgɛ tɛmui naxɛ."},{"book":"Luki","chapter":"1","verse":"16","text":"A Isirayila di gbegbe ragbilenma nɛ e Marigi Ala ma."},{"book":"Luki","chapter":"1","verse":"17","text":"Sɛnbɛ nun Ala Xaxili Sɛniyɛnxi fima nɛ a ma alɔ a fi Annabi Eliya ma ki naxɛ. Marigi a xɛɛma nɛ a ya ra, a xa babae bɔɲɛ rafindi e xa die ma, a yunubitɔɛe ya rafindi tinxintɔɛe xa fahaamui ma. A sigama nɛ ɲama xɔn ma Marigi ya ra alako a xa e ya rafindi a ma.»"},{"book":"Luki","chapter":"1","verse":"18","text":"Na kui, Sakari naxa malekɛ maxɔrin, «N yi fe kolonma di? N tan bara fori a nun n ma ginɛ.»"},{"book":"Luki","chapter":"1","verse":"19","text":"Malekɛ naxa a yaabi, «Yibirila nan n tan na, naxan tima Ala ya i a xa yaamari rabafe ra. A n xɛɛxi nɛ yi xibaaru fanyi masende i bɛ."},{"book":"Luki","chapter":"1","verse":"20","text":"Na kui, a mato, i boboma nɛ, i mu nɔ wɔyɛnde han yi fee sa rabama lɔxɔ naxan ma, barima i mu laxi n ma masenyi ra, naxan sa kamalima a waxati.»"},{"book":"Luki","chapter":"1","verse":"21","text":"Ɲama to nu na Sakari mamɛfe tande, e naxa kɔntɔfili Sakari bufe ma hɔrɔmɔbanxi kui."},{"book":"Luki","chapter":"1","verse":"22","text":"A to mini a mu nɔ wɔyɛnde e bɛ, e naxa a kolon a a laamatunyi nan toxi hɔrɔmɔbanxi kui. A boboxi ra a nu katafe a xa masenyi ti e bɛ a bɛlɛxɛe ra."},{"book":"Luki","chapter":"1","verse":"23","text":"Sakari to gɛ a xa sɛrɛxɛdubɛ wali ra, a naxa siga a xɔnyi."},{"book":"Luki","chapter":"1","verse":"24","text":"Na waxati dangi xanbi, Sakari xa ginɛ Elisabɛti naxa tɛɛgɛ. A naxa a ya manɔxun mixie ma kike suuli. A naxa a fala,"},{"book":"Luki","chapter":"1","verse":"25","text":"«Marigi yi nan nabaxi n bɛ, a to a ya ragoroxi n ma a xa fonisireya kui! A bara yaagi ba n ma, mixie tagi.»"},{"book":"Luki","chapter":"1","verse":"26","text":"Elisabɛti xa tɛɛgɛ to kike senni li, Ala naxa malekɛ Yibirila xɛɛ Galile bɔxi taa nde ma, naxan xili «Nasarɛti»."},{"book":"Luki","chapter":"1","verse":"27","text":"A a xɛɛ ginɛdimɛdi nde nan xɔn ma, xɛmɛ nu bara naxan xa kote dɔxɔ. Na xɛmɛ nu fatanxi Dawuda bɔnsɔɛ nɛ, a nu xili Yusufu. Ginɛdimɛdi fan nu xili Mariyama."},{"book":"Luki","chapter":"1","verse":"28","text":"Malekɛ to siga a xɔn, a naxa a masen a bɛ, «I kɛna, i tan Marigi hinnɛxi naxan na. Marigi na i fɛ ma!»"},{"book":"Luki","chapter":"1","verse":"29","text":"Mariyama naxa ifu na wɔyɛnyi ma. A mu nu a kolon yi findixi xɛɛbui mɔɔli yo ra."},{"book":"Luki","chapter":"1","verse":"30","text":"Malekɛ naxa a masen a bɛ, «Mariyama, i naxa gaaxu, barima Ala bara hinnɛ i ra."},{"book":"Luki","chapter":"1","verse":"31","text":"A mato, i fama tɛɛgɛde di xɛmɛ ma. I na a bari, i xa a xili sa Isa."},{"book":"Luki","chapter":"1","verse":"32","text":"A binyɛ sɔtɔma, a xili fala Ala Xili Xungbe Kanyi xa Di. Marigi Ala fama nɛ a benba Dawuda xa mangɛya fide a ma."},{"book":"Luki","chapter":"1","verse":"33","text":"A findima nɛ Yaxuba bɔnsɔɛ xa mangɛ ra abadan, danyi yo mu luma a xa mangɛya ma.»"},{"book":"Luki","chapter":"1","verse":"34","text":"Mariyama naxa malekɛ maxɔrin, «Yi fe nɔma rabade di, n to fa findixi ginɛdimɛdi nan na?»"},{"book":"Luki","chapter":"1","verse":"35","text":"Malekɛ naxa a yaabi, «Ala Xaxili Sɛniyɛnxi nan fama i ma, Ala Xili Xungbe Kanyi sɛnbɛ fa i xun ma. Na nan a toxi, i fama yi di naxan baride, a findima sɛniyɛntɔɛ ra, a xili fala Ala xa Di."},{"book":"Luki","chapter":"1","verse":"36","text":"A mato, i barenyi Elisabɛti fan bara tɛɛgɛ di xɛmɛ ma a xa foriɲa kui. E nu a xili falama dibaritare, kɔnɔ a furi kike senni nan a ra yi ki."},{"book":"Luki","chapter":"1","verse":"37","text":"Sese mu na Ala mu nɔma naxan nabade.»"},{"book":"Luki","chapter":"1","verse":"38","text":"Mariyama naxa a yaabi, «Marigi xa konyi nan n na. A xa raba n bɛ alɔ i a falaxi ki naxɛ.» Na xanbi, malekɛ naxa keli a xun ma."},{"book":"Luki","chapter":"1","verse":"39","text":"Na tɛmui Mariyama naxa siga mafuren taa nde Yudaya geya yire."},{"book":"Luki","chapter":"1","verse":"40","text":"A to so Sakari xɔnyi, a naxa Elisabɛti xɛɛbu."},{"book":"Luki","chapter":"1","verse":"41","text":"Elisabɛti to Mariyama xa xɛɛbui mɛ, diyɔrɛ naxa a ramaxa a tɛɛgɛ, Ala Xaxili Sɛniyɛnxi fa goro Elisabɛti ma."},{"book":"Luki","chapter":"1","verse":"42","text":"A naxa a fala a xui itexi ra, «Ala bara baraka sa i ma dangi ginɛ birin na, a bara baraka sa i xa di ma naxan na i tɛɛgɛ."},{"book":"Luki","chapter":"1","verse":"43","text":"N tan yi hɛɛri sɔtɔxi di, n Marigi nga xa fa n xɔnyi?"},{"book":"Luki","chapter":"1","verse":"44","text":"A mato, n to i xa xɛɛbui mɛ, n ma diyɔrɛ bara a ramaxa n tɛɛgɛ sɛɛwɛ ra."},{"book":"Luki","chapter":"1","verse":"45","text":"Sɛɛwɛ na i bɛ, i tan naxan laxi a ra a Marigi xa masenyi kamalima nɛ, a naxan masen i bɛ.»"},{"book":"Luki","chapter":"1","verse":"46","text":"Mariyama naxa fa a masen,"},{"book":"Luki","chapter":"1","verse":"47","text":"N xaxili bara sɛɛwa Ala n Nakisima ra,"},{"book":"Luki","chapter":"1","verse":"48","text":"a to a ya ragoroxi a xa konyi magoroxi ma."},{"book":"Luki","chapter":"1","verse":"49","text":"barima Sɛnbɛ Kanyi bara fe xungbee raba n bɛ."},{"book":"Luki","chapter":"1","verse":"50","text":"A kinikinima waxati birin mixie ma,"},{"book":"Luki","chapter":"1","verse":"51","text":"A xa walie bara a sɛnbɛ masen."},{"book":"Luki","chapter":"1","verse":"52","text":"A bara mangɛe ba e xa kibanyie kui,"},{"book":"Luki","chapter":"1","verse":"53","text":"A bara kaamɛtɔɛe rawasa se fanyi ra,"},{"book":"Luki","chapter":"1","verse":"54","text":"A bara a xa konyi Isirayila mali,"},{"book":"Luki","chapter":"1","verse":"55","text":"A kinikinima nɛ Iburahima nun a xa die ma abadan,"},{"book":"Luki","chapter":"1","verse":"56","text":"Mariyama naxa lu Elisabɛti yire kike saxan ɲɔndɔn, a fa gbilen a xɔnyi."},{"book":"Luki","chapter":"1","verse":"57","text":"Elisabɛti xa di bari tɛmui to a li, a naxa di xɛmɛ sɔtɔ."},{"book":"Luki","chapter":"1","verse":"58","text":"A dɔxɔbooree nun a barenyie to a mɛ a Marigi bara kinikini a ma ki fanyi, e nun Elisabɛti naxa sɛɛwa."},{"book":"Luki","chapter":"1","verse":"59","text":"A xi solomasaxan lɔxɔɛ, mixie naxa fa diyɔrɛ sunnade. E nu waxi di xili safe a baba Sakari xun ma,"},{"book":"Luki","chapter":"1","verse":"60","text":"kɔnɔ a nga naxa a fala, «Ade, a xili sama nɛ Yaya.»"},{"book":"Luki","chapter":"1","verse":"61","text":"E naxa wɔyɛn a bɛ, «Mixi yo mu na i xa mixie ya ma yi xili na naxan xun ma.»"},{"book":"Luki","chapter":"1","verse":"62","text":"E naxa tɔnxuma raba di baba bɛ e xa a kolon a wama a xili xa sa ki naxɛ."},{"book":"Luki","chapter":"1","verse":"63","text":"Sakari to walaxɛ maxɔrin, a naxa a sɛbɛ, «A xili Yaya.» E birin naxa kaaba."},{"book":"Luki","chapter":"1","verse":"64","text":"Keren na, Sakari nɛnyi naxa keli, a wɔyɛn, a so Ala tantufe."},{"book":"Luki","chapter":"1","verse":"65","text":"E dɔxɔboore birin naxa gaaxu na fe ma. Yudaya geya bɔxi birin ma, mixie nu na fee nan ifalama."},{"book":"Luki","chapter":"1","verse":"66","text":"E to a mɛ, birin nu e ɲɔxɔ saxi yi fee xɔn ma, e nu a fala, «Yi di findima nde ra?» E a kolon Marigi bɛlɛxɛ nu na a xun ma."},{"book":"Luki","chapter":"1","verse":"67","text":"Ala Xaxili Sɛniyɛnxi naxa goro a baba Sakari ma, a naxa yi masenyi ti Ala xili ra,"},{"book":"Luki","chapter":"1","verse":"68","text":"«Tantui na Ala bɛ, Isirayila Marigi Ala!"},{"book":"Luki","chapter":"1","verse":"69","text":"A bara Marakisima Sɛnbɛma rakeli"},{"book":"Luki","chapter":"1","verse":"70","text":"alɔ a nu a masenxi ki naxɛ tɛmui dangixi,"},{"book":"Luki","chapter":"1","verse":"71","text":"A a masen nɛ, a a won nakisima won yaxuie yi ra,"},{"book":"Luki","chapter":"1","verse":"72","text":"A bara kinikini won benbae ma,"},{"book":"Luki","chapter":"1","verse":"73","text":"A laayidi nan tongo won benba Iburahima bɛ,"},{"book":"Luki","chapter":"1","verse":"74","text":"a a won bama won yaxuie bɛlɛxɛ,"},{"book":"Luki","chapter":"1","verse":"75","text":"won xa nɔ ɲɛrɛde sɛniyɛnyi nun tinxinyi kui,"},{"book":"Luki","chapter":"1","verse":"76","text":"I tan, n ma di,"},{"book":"Luki","chapter":"1","verse":"77","text":"alako Marigi xa mixie xa kisi kolon,"},{"book":"Luki","chapter":"1","verse":"78","text":"Na kisi kelima won Marigi Ala xa kinikini xungbe nan ma."},{"book":"Luki","chapter":"1","verse":"79","text":"alako a xa yanba mixie bɛ naxee na dimi kui,"},{"book":"Luki","chapter":"1","verse":"80","text":"Na kui, di naxa mɔ, a nu sɛnbɛ nun xaxili sɔtɔ. A naxa sabati wula i han a a yɛtɛ masen Isirayila bɛ lɔxɔ naxɛ."}]}