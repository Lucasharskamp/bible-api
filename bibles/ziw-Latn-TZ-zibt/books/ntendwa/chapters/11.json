{"data":[{"book":"Ntendwa","chapter":"11","verse":"1","text":"Wasigilwa na wazumile watuhu wakudya Yudeya yose weva kugamba sawo Wayahudi nawo waihokela mbuli ya Chohile."},{"book":"Ntendwa","chapter":"11","verse":"2","text":"Umo Petulo aitile Yelusalemu, wadya nawakaunga wantu wajelwe ngasu wahingana naye wakamgamba,"},{"book":"Ntendwa","chapter":"11","verse":"3","text":"“Nawimjeni mwe si ya hawajeligwe ngasu naho kudya nawo.”"},{"book":"Ntendwa","chapter":"11","verse":"4","text":"Petulo niyo awagambila vyose vilaile kukongela nkongo."},{"book":"Ntendwa","chapter":"11","verse":"5","text":"“Umo hamlombeza Chohile mo umzi wa Yafa nasiwona uwoni. Siwona chintu chikusela hasi chikale saviya suche nkulu ikuselezwa mwe ntendele nne kulaila kwembingu, niyo chachimala hajihi namiye."},{"book":"Ntendwa","chapter":"11","verse":"6","text":"Sisungila mndani kwa hajihi nakuwona nyama zikufugwa na nyama za kumbago nawakutambala na wadege wo ulanga."},{"book":"Ntendwa","chapter":"11","verse":"7","text":"Niyo neva izwi dikunigamba, ‘Petulo chimala, chinja udye!’"},{"book":"Ntendwa","chapter":"11","verse":"8","text":"Mna sigamba, ‘Sikuvidaha Zumbe, hachihali hechilenguke hegu nkande nchafu ingile mo mlomo wangu.’"},{"book":"Ntendwa","chapter":"11","verse":"9","text":"Izwi idyo dyalonga naho kulaila kwembingu dikagamba, ‘Vintu vilenguswe ni Chohile, usekuitenda ni vizavu.’"},{"book":"Ntendwa","chapter":"11","verse":"10","text":"Imbuli ino ilaila nkanana ntatu, ko uhelo ichintu icho chavuzwa naho kwembingu."},{"book":"Ntendwa","chapter":"11","verse":"11","text":"Ichipindi icho, wantu watatu wasigilwe kwangu wakulaila Kaisaliya wengila hekaya nahekala."},{"book":"Ntendwa","chapter":"11","verse":"12","text":"Naho Muye Ukukile kanigambila kugamba nite hamwenga nawo haleka nkama. Wano walukolo mfungate mkuwona wakunisindikiza, choseni niyo chaita chengila mwe nyumba ya Koneliyo."},{"book":"Ntendwa","chapter":"11","verse":"13","text":"Kachigambila viya amwone mndima ywa kwembingu achimale mwekaya yakwe nakumgamba asigile mntu aite Yafa akamwitange mntu akwitangwa Simoni Petulo."},{"book":"Ntendwa","chapter":"11","verse":"14","text":"Nalonga na weye vikunga vileka weye hamwenga nekaya yako mhonywe."},{"book":"Ntendwa","chapter":"11","verse":"15","text":"Nize nikonge kulonga, Muye Ukukile awaseila saviya aselaga kwetu nkongo."},{"book":"Ntendwa","chapter":"11","verse":"16","text":"Niyo nakumbuka Zumbe alongaga mbwani, akagamba, ‘Yohana kabatiza kwa mazi, mna nyuwe nambatize kwa Muye Ukukile.’"},{"book":"Ntendwa","chapter":"11","verse":"17","text":"Ni pwilili kugamba Chohile kawenka sawo Wayahudi ntunyo idya achinkaga chize chizumile kwa Zumbe Yesu Kulisito, miye ni yuhi hunga nimchinde Chohile!”"},{"book":"Ntendwa","chapter":"11","verse":"18","text":"Weze weve imbuli iyo, waleka uhigani wawo nakumtogola Chohile wakagamba, “Chohile kawenka sawo Wayahudi nawo luhenyo lwa kweila masa yawo watende naujima.”"},{"book":"Ntendwa","chapter":"11","verse":"19","text":"Wazumile wamwenga wazagalaga kwa masulumizo wayawonaga umo Sitefano akakomwa wabula hale uko Foinike na Sipulasi na Antiyokiya kulonga mbuli iyo kwa Wayahudi awodu."},{"book":"Ntendwa","chapter":"11","verse":"20","text":"Mna wazumile watuhu walailaga Sipulasi na Kilene waita Antiyokiya nakuilonga mbuli yedi kwa swo Wayahudi wakawagambila mbuli yedi ya Zumbe Yesu."},{"book":"Ntendwa","chapter":"11","verse":"21","text":"Nawana nguvu ya Chohile, wantu walozize wazumila na kumhitukila Zumbe."},{"book":"Ntendwa","chapter":"11","verse":"22","text":"Mbuli iyo iwabwila wantu wa bunga dya wamzimile Kulisito uko Yelusalemu, niyo wamsigila Banaba aite Antiyokiya."},{"book":"Ntendwa","chapter":"11","verse":"23","text":"Eze abule na kuwona viya Chohile awajimbike wantu, kelelwa nakuwaunga wose wekale mwe ukanuni wawo kwa Zumbe mwe myoyo yawo yose."},{"book":"Ntendwa","chapter":"11","verse":"24","text":"Banaba nanimntu mtana amemile Muye Ukukile na uzumizi na wantu walozize wamhokela Zumbe."},{"book":"Ntendwa","chapter":"11","verse":"25","text":"Niyo Banaba ahalawa kubula Taso kumzungula Sauli."},{"book":"Ntendwa","chapter":"11","verse":"26","text":"Eze amlondole aita naye Antiyokiya, uko kwa mhilimo mjima wantu waidi awo wadugana na wantu wa Nyumba yo kuvikila nakuhinya fyo kulu dya wantu. Nani uko Antiyokiya wanampina walozize wetangwe Wakulisito kwa nkanana ya nkongo."},{"book":"Ntendwa","chapter":"11","verse":"27","text":"Mweichipindi icho wawoni wamwenga wabula kulaila Yelusalemu kwita Antiyokiya."},{"book":"Ntendwa","chapter":"11","verse":"28","text":"Yumwenga mwawo akwitangwa Agabo kachimala naho kwa udahi wa Muye Ukukile kulotela kugamba nakulaile gumbo ditendese mweisi yose. Naho nailaile mo ulongozi wa Useuta wa Kilaudiyo."},{"book":"Ntendwa","chapter":"11","verse":"29","text":"Wanampina wawona kugamba chila yumwenga egale chiya akudaha kuwambiza wazumile weyawe wakwikala uko Yudeya."},{"book":"Ntendwa","chapter":"11","verse":"30","text":"Wadamanya ivyo, naho wawasigila Banaba na Sauli wegale hela kwa wadalahala we nyumba yo kuvikila."}]}