{"data":[{"book":"Sálmarnir","chapter":"118","verse":"1","text":"Þakkið Drottni því að hann er góður! Elska hans varir að eilífu."},{"book":"Sálmarnir","chapter":"118","verse":"2","text":"Söfnuður Ísraels lofi hann og segi: „Elska hans varir að eilífu!“"},{"book":"Sálmarnir","chapter":"118","verse":"3","text":"Og prestar Arons taki undir og syngi: „Elska hans varir að eilífu!“"},{"book":"Sálmarnir","chapter":"118","verse":"4","text":"Og heiðingjarnir sem trú hafa tekið segi: „Elska hans varir að eilífu.“"},{"book":"Sálmarnir","chapter":"118","verse":"5","text":"Í angist minni bað ég til Drottins. Hann svaraði mér og frelsaði mig."},{"book":"Sálmarnir","chapter":"118","verse":"6","text":"Ég er hans! Hvað skyldi ég þá óttast? Hvað geta dauðlegir menn gert mér?"},{"book":"Sálmarnir","chapter":"118","verse":"7","text":"Ég er vinur Drottins og hann hjálpar mér. Óvinir mínir skulu vara sig!"},{"book":"Sálmarnir","chapter":"118","verse":"8","text":"Betra er að treysta Drottni, en að reiða sig á menn."},{"book":"Sálmarnir","chapter":"118","verse":"9","text":"Öruggara er að leita hjálpar hans en stuðnings frá voldugum konungi!"},{"book":"Sálmarnir","chapter":"118","verse":"10","text":"Þó óvinaþjóðirnar ráðist gegn mér, allar sem ein, þá mun ég ganga fram undir gunnfána hans og gjöreyða þeim."},{"book":"Sálmarnir","chapter":"118","verse":"11","text":"Já, þær umkringja mig og gera árás, en ég útrými þeim undir sigurmerki hans."},{"book":"Sálmarnir","chapter":"118","verse":"12","text":"Þær þyrpast að mér eins og flugnager, blossa gegn mér sem eyðandi eldur. En undir fána hans gjörsigra ég þá!"},{"book":"Sálmarnir","chapter":"118","verse":"13","text":"Þú, óvinur minn, gerðir allt til að útrýma mér, en Drottinn kom mér til hjálpar."},{"book":"Sálmarnir","chapter":"118","verse":"14","text":"Þegar orustan stóð sem hæst var hann styrkur minn og lofsöngur og að endingu veitti hann mér sigur."},{"book":"Sálmarnir","chapter":"118","verse":"15-16","text":"Á heimilum réttlátra syngja menn fagnaðarljóð, enda nýkomnar fréttir af sigri!"},{"book":"Sálmarnir","chapter":"118","verse":"17","text":"Ekki mun ég deyja, heldur lifa og segja öllum frá máttarverkum hans."},{"book":"Sálmarnir","chapter":"118","verse":"18","text":"Drottinn refsaði mér, en ofurseldi mig ekki dauðanum."},{"book":"Sálmarnir","chapter":"118","verse":"19","text":"Ljúkið upp hliðum musterisins – ég ætla að ganga inn og þakka Drottni."},{"book":"Sálmarnir","chapter":"118","verse":"20","text":"Um þessi hlið liggur leiðin til Drottins og réttlátir ganga þar inn."},{"book":"Sálmarnir","chapter":"118","verse":"21","text":"Ó, Drottinn, þökk sé þér að þú bænheyrðir og bjargaðir mér."},{"book":"Sálmarnir","chapter":"118","verse":"22","text":"Steinninn sem smiðirnir höfðu hafnað var gerður að hornsteini hússins!"},{"book":"Sálmarnir","chapter":"118","verse":"23","text":"Það var að vilja og fyrir tilstilli Drottins og er í einu orði sagt stórkostlegt!"},{"book":"Sálmarnir","chapter":"118","verse":"24","text":"Þetta er dagurinn sem Drottinn hefur gert. Fögnum og verum glöð í dag!"},{"book":"Sálmarnir","chapter":"118","verse":"25","text":"Ó, Drottinn, hjálpa þú. Frelsa þú okkur. Láttu okkur ná árangri."},{"book":"Sálmarnir","chapter":"118","verse":"26","text":"Blessaður sé sá sem er að koma, sá sem sendur er af Drottni. Við blessum þig frá helgidóminum."},{"book":"Sálmarnir","chapter":"118","verse":"27-28","text":"Drottinn er ljósið sem lýsir okkur. Dansið fyrir honum, já, alla leiðina að altari hans. Hann er minn Guð, ég þakka honum og lofa hann."},{"book":"Sálmarnir","chapter":"118","verse":"29","text":"Þakkið Drottni, því að hann er góður! Miskunn hans varir að eilífu!"}]}