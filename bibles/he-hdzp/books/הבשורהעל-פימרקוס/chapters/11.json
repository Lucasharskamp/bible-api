{"data":[{"book":"הבשורה על-פי מרקוס","chapter":"11","verse":"1","text":"כאשר התקרבו לירושלים והגיעו לבית־פגי ובית־עניה, שעל הר הזיתים, פנה ישוע אל שניים מתלמידיו ואמר:"},{"book":"הבשורה על-פי מרקוס","chapter":"11","verse":"2","text":"”לכו אל הכפר ממול, ובכניסה תראו עַיִר קשור שאיש עדיין לא רכב עליו. התירו את העיר והביאו אותו אלי."},{"book":"הבשורה על-פי מרקוס","chapter":"11","verse":"3","text":"אם מישהו ישאל אתכם מה אתם עושים, אמרו לו, ’האדון זקוק לעיר, אך הוא ישיב אותו בהקדם‘. “"},{"book":"הבשורה על-פי מרקוס","chapter":"11","verse":"4-5","text":"שני התלמידים נכנסו אל הכפר ומצאו את העיר עומד על השביל, קשור לשער אחד הבתים. בהתירם את העיר שאלו מספר אנשים שעמדו שם: ”מה אתם עושים? לאן אתם לוקחים את העיר?“"},{"book":"הבשורה על-פי מרקוס","chapter":"11","verse":"6","text":"התלמידים השיבו שישוע ביקש מהם להביא לו את העיר, והאנשים לא התנגדו יותר."},{"book":"הבשורה על-פי מרקוס","chapter":"11","verse":"7","text":"הם הביאו את העיר לישוע, וכל התלמידים הניחו את מעיליהם על גבו, כדי שישוע יוכל לשבת בנוח."},{"book":"הבשורה על-פי מרקוס","chapter":"11","verse":"8","text":"רבים מן הקהל פרשו את מעיליהם על הדרך לפני ישוע, ואחרים כרתו ענפים והניחו אותם על הדרך."},{"book":"הבשורה על-פי מרקוס","chapter":"11","verse":"9","text":"הקהל, שנמלא התלהבות, נדחף ונדחק אל ישוע מכל עבר וקרא: ”הושע־נא! ברוך הבא בשם ה׳!"},{"book":"הבשורה על-פי מרקוס","chapter":"11","verse":"10","text":"תבורך מלכות דוד הבאה עלינו! הושע־נא במרומים!“"},{"book":"הבשורה על-פי מרקוס","chapter":"11","verse":"11","text":"כל הקהל הזה ליווה את ישוע אל תוך העיר. מאוחר יותר נכנס ישוע לבית־המקדש והביט סביבו בתשומת לב מרובה, אולם מאחר שהשעה הייתה מאוחרת הוא עזב את המקום והלך עם תלמידיו לבית־עניה."},{"book":"הבשורה על-פי מרקוס","chapter":"11","verse":"12","text":"למחרת בבוקר, בעזבם את בית־עניה, היה ישוע רעב."},{"book":"הבשורה על-פי מרקוס","chapter":"11","verse":"13","text":"הוא ראה מרחוק עץ תאנה עם עלים ירוקים ורעננים. ישוע התקרב אל העץ וחיפש תאנים, אולם לא מצא דבר מלבד עלים, כי טרם הגיעה העונה."},{"book":"הבשורה על-פי מרקוס","chapter":"11","verse":"14","text":"ישוע קילל את התאנה ואמר: ”מהיום והלאה איש לא יאכל תאנים ממך!“ והתלמידים שמעו זאת."},{"book":"הבשורה על-פי מרקוס","chapter":"11","verse":"15","text":"הם חזרו לירושלים וישוע הלך ישר לבית־המקדש. הוא החל לגרש משם את הסוחרים והקונים, הפך את השולחנות של מחליפי הכספים ואת הדוכנים של סוחרי היונים,"},{"book":"הבשורה על-פי מרקוס","chapter":"11","verse":"16","text":"ולא הרשה לאיש לשאת כלים וסחורה דרך המקדש."},{"book":"הבשורה על-פי מרקוס","chapter":"11","verse":"17","text":"ישוע פנה אל הקהל הנדהם: ”כתוב בכתבי־הקודש:11‏.17 יא 17 ישעיהו נו 7 ’ביתי בית־תפלה ייקרא לכל העמים‘. אולם אתם הפכתם אותו למאורת גנבים!“"},{"book":"הבשורה על-פי מרקוס","chapter":"11","verse":"18","text":"ראשי הכוהנים והסופרים שמעו על מה שישוע עשה, והחלו לתכנן כיצד להיפטר ממנו. למעשה הם פחדו ממנו, מפני שכל העם העריץ אותו ואהב את מה שלימד."},{"book":"הבשורה על-פי מרקוס","chapter":"11","verse":"19","text":"באותו ערב יצאו ישוע ותלמידיו אל מחוץ לעיר."},{"book":"הבשורה על-פי מרקוס","chapter":"11","verse":"20","text":"בבוקר שוב עברו ליד עץ התאנה, ונדהמו לראות שהעץ יבש לגמרי."},{"book":"הבשורה על-פי מרקוס","chapter":"11","verse":"21","text":"פטרוס נזכר במה שישוע עשה יום קודם ואמר: ”ראה, רבי – העץ שקיללת התייבש לגמרי!“"},{"book":"הבשורה על-פי מרקוס","chapter":"11","verse":"22","text":"”פשוט האמינו באלוהים“, אמר ישוע."},{"book":"הבשורה על-פי מרקוס","chapter":"11","verse":"23","text":"”אילו באמת האמנתם בכוחו של אלוהים, יכולתם לצוות על ההר הזה לזוז ממקומו ולהיזרק לים. אם תאמינו ולא תטילו ספק יתקיים דברכם."},{"book":"הבשורה על-פי מרקוס","chapter":"11","verse":"24","text":"דעו לכם, אתם יכולים להתפלל בעד כל דבר, ואם תאמינו שתקבלו את אשר ביקשתם, באמת תקבלו!"},{"book":"הבשורה על-פי מרקוס","chapter":"11","verse":"25","text":"אבל בשעה שאתם מתפללים עליכם לסלוח תמיד לכל מי שאתם שומרים לו טינה, כדי שאביכם שבשמים יסלח גם לכם על חטאיכם."},{"book":"הבשורה על-פי מרקוס","chapter":"11","verse":"26","text":"אם לא תסלחו לאחרים – גם אביכם שבשמים לא יסלח לכם!“"},{"book":"הבשורה על-פי מרקוס","chapter":"11","verse":"27-28","text":"בינתיים ישוע ותלמידיו חזרו לירושלים, וישוע שב לבית־המקדש. אחדים מראשי הכוהנים הסופרים וזקנים באו אליו ושאלו בכעס: ”באיזו רשות אתה עושה את כל הדברים האלה?“"},{"book":"הבשורה על-פי מרקוס","chapter":"11","verse":"29","text":"”אני אענה לשאלתכם בתנאי שאתם תענו לשאלתי“, השיב ישוע."},{"book":"הבשורה על-פי מרקוס","chapter":"11","verse":"30","text":"”אמרו לי, האם נשלח יוחנן המטביל על־ידי אלוהים או על־ידי בני־אדם?“"},{"book":"הבשורה על-פי מרקוס","chapter":"11","verse":"31","text":"הם התייעצו ביניהם: ”אם נאמר שאלוהים שלח אותו, ישוע ישאל אותנו מדוע לא האמנו בו."},{"book":"הבשורה על-פי מרקוס","chapter":"11","verse":"32","text":"אולם אם נאמר שלא אלוהים שלח אותו, כל העם יתנפל עלינו, כי כולם חושבים שיוחנן היה נביא שנשלח על־ידי אלוהים.“"},{"book":"הבשורה על-פי מרקוס","chapter":"11","verse":"33","text":"לבסוף השיבו: ”איננו יודעים.“"}]}