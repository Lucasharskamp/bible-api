{"data":[{"book":"4 ЦАРСТВАЎ","chapter":"12","verse":"1","text":"У сёмы год Іуя зацараваў Ёас і сорак гадоў валадарыў у Ерусаліме. Імя маці ягонай Цыўя, зь Вірсавіі."},{"book":"4 ЦАРСТВАЎ","chapter":"12","verse":"2","text":"І рабіў Ёас спадобнае ў вачах Гасподніх ва ўсе дні свае, пакуль настаўляў яго сьвятар Ёдай;"},{"book":"4 ЦАРСТВАЎ","chapter":"12","verse":"3","text":"толькі вышыні ня былі адменены; народ яшчэ прыносіў ахвяры і дымленьні на вышынях."},{"book":"4 ЦАРСТВАЎ","chapter":"12","verse":"4","text":"І сказаў Ёас сьвятарам: усё срэбра, якое пасьвячаецца, якое прыносяць у дом Гасподні, срэбра ад тых, што праходзяць, срэбра, якое ўносіцца за кожную душу паводле ацэнкі, усё срэбра, колькі каму находзіць на сэрца, прынесьці ў дом Гасподні,"},{"book":"4 ЦАРСТВАЎ","chapter":"12","verse":"5","text":"хай бяруць сьвятары сабе, кожны ў свайго знаёмага, і хай папраўляюць яны пашкоджанае ў храме, усюды, дзе знойдзецца пашкода."},{"book":"4 ЦАРСТВАЎ","chapter":"12","verse":"6","text":"Але як да дваццаць трэцяга года цара Ёаса сьвятары не папраўлялі пашкодаў у храме,"},{"book":"4 ЦАРСТВАЎ","chapter":"12","verse":"7","text":"дык цар Ёас паклікаў сьвятара Ёдая і сьвятароў і сказаў ім: чаму вы не папраўляеце пашкодаў у храме? Не бярэце ж ад сёньня срэбра ў знаёмых сваіх, а на паправу шкоды ў храме аддайце яго."},{"book":"4 ЦАРСТВАЎ","chapter":"12","verse":"8","text":"І згадзіліся сьвятары ня браць срэбра ў народу на паправу пашкодаў у храме."},{"book":"4 ЦАРСТВАЎ","chapter":"12","verse":"9","text":"І ўзяў сьвятар Ёдай адну скрынку, і зрабіў дзірку наверсе яе, і паставіў яе каля ахвярніка з правага боку, дзе ўваходзілі ў дом Гасподні. І клалі туды сьвятары, якія стаялі на варце каля парога, усё срэбра, якое прыносілі ў дом Гасподні."},{"book":"4 ЦАРСТВАЎ","chapter":"12","verse":"10","text":"І калі бачылі, што многа срэбра ў скрынцы, прыходзіў пісец царскі і першасьвятар, і завязвалі ў мяхі і пералічвалі срэбра, знойдзенае ў доме Гасподнім;"},{"book":"4 ЦАРСТВАЎ","chapter":"12","verse":"11","text":"і аддавалі палічанае срэбра ў рукі майстрам, якія вялі работы і былі прыстаўлены да дома Гасподняга, а яны трацілі яго на цесьляроў і будаўнікоў, якія працавалі ў доме Гасподнім,"},{"book":"4 ЦАРСТВАЎ","chapter":"12","verse":"12","text":"і на тых, што ладзілі сьцены, і на камнясекаў, а таксама на куплю драўніны і цясанага каменю і на папраўку пашкодаў у доме Гасподнім, і на ўсё, што трацілася на падтрыманьне храма."},{"book":"4 ЦАРСТВАЎ","chapter":"12","verse":"13","text":"Але ня зроблена было для дома Гасподняга срэбных місак, нажоў, чашаў, труб, усякага начыньня залатога і начыньня срэбнага з срэбра, што прыносяць у дом Гасподні,"},{"book":"4 ЦАРСТВАЎ","chapter":"12","verse":"14","text":"работным майстрам аддавалі яго, і папраўлялі ім дом Гасподні."},{"book":"4 ЦАРСТВАЎ","chapter":"12","verse":"15","text":"І не патрабавалі адказу ў тых людзей, якім даручалі срэбра на раздачу майстрам, бо яны працавалі сумленна."},{"book":"4 ЦАРСТВАЎ","chapter":"12","verse":"16","text":"Срэбра за ахвяру па злачынстве і срэбра за ахвяру па грэху ня ўносілі ў дом Гасподні: сьвятарам яно належала."},{"book":"4 ЦАРСТВАЎ","chapter":"12","verse":"17","text":"Тады выступіў у паход Азаіл, цар Сірыйскі, і пайшоў вайною на Гет, і ўзяў яго; і намерыўся Азаіл ісьці на Ерусалім."},{"book":"4 ЦАРСТВАЎ","chapter":"12","verse":"18","text":"Але Ёас, цар Юдэйскі, узяў усё ахвяраванае, што ахвяравалі храму Ёсафат, і Ёрам і Ахозія, бацькі ягоныя, цары Юдэйскія, і што ён сам ахвяраваў, і ўсё золата, знойдзенае ў скарбніцах дома Гасподняга і дома царскага, і паслаў Азаілу, цару Сірыйскаму; і ён адступіў ад Ерусаліма."},{"book":"4 ЦАРСТВАЎ","chapter":"12","verse":"19","text":"Астатняе пра Ёаса і пра ўсё, што ён зрабіў, напісана ў летапісе цароў Юдэйскіх."},{"book":"4 ЦАРСТВАЎ","chapter":"12","verse":"20","text":"І паўсталі слугі ягоныя, і забілі Ёаса ў доме Міло, на дарозе да Сілы."},{"book":"4 ЦАРСТВАЎ","chapter":"12","verse":"21","text":"Яго забілі слугі ягоныя: Ёзакар, сын Шымэаты, і Егазавад, сын Шамэры; і ён памёр, і пахавалі яго з бацькамі ягонымі ў горадзе Давідавым. І зацараваў Амасія, сын ягоны, замест яго."}]}