{"data":[{"book":"Matei","chapter":"22","verse":"1","text":"Yesu ajovili nawu kavili kwa miluhumu, akajova."},{"book":"Matei","chapter":"22","verse":"2","text":"“Unkosi wa kunani kwa Chapanga uwanangini na nkosi mweamtendelekili mwana waki mselebuko wa ndowa."},{"book":"Matei","chapter":"22","verse":"3","text":"Avatumili vatumisi kuvakemela veavagongolili kundowa, nambu vene vabeli kubwela."},{"book":"Matei","chapter":"22","verse":"4","text":"Kangi avatumili vatumisi vangi, akajova muvajovela venivagongolili vala, Mselebuko wula nimali kutendelekela, nimali kuhinja ng'ombi yigosi na mpapakasi yeyikulupili, nitendelekili kila chindu, mbwela kundowa!"},{"book":"Matei","chapter":"22","verse":"5","text":"Nambu vevagongoliwi valitopisi lepi lijambu lila, vakahambanila, mmonga kumgunda waki na yungi kumahengu gaki,"},{"book":"Matei","chapter":"22","verse":"6","text":"na vangi vavakamwili vatumisi vala vakavaliga na kuvakoma."},{"book":"Matei","chapter":"22","verse":"7","text":"Nkosi yula akayoma, ndi akavatuma manjolinjoli vaki vahamba kuvakomekesa vakomaji venavo na kuyocha muji wavi"},{"book":"Matei","chapter":"22","verse":"8","text":"Kangi akavajovela vatumisi vaki, ‘Mselebuko wa ndowa ndi umali kutendekelewa, nambu venivagongolili vala nakuganikiwa kubwela."},{"book":"Matei","chapter":"22","verse":"9","text":"Hinu, mhamba hati munjila, voha vemkuvakolela mvakemela vabwela kundowa.’"},{"book":"Matei","chapter":"22","verse":"10","text":"Vatumisi vala vakawuka na kuhamba munjila, vavakemela vandu voha vevavakolili, vandu vabwina na vahakau, nyumba ya ndowa yikamema vayehe.”"},{"book":"Matei","chapter":"22","verse":"11","text":"“Nkosi avawene paayingili kuvalola vayehe, amuwene mundu mmonga mwaangawala nyula za ndowa."},{"book":"Matei","chapter":"22","verse":"12","text":"Nkosi akamkota, ‘Nkozi uyingi wuli penapa changawala nyula za pandowa?’ Nambu mwene agunili."},{"book":"Matei","chapter":"22","verse":"13","text":"Kangi nkosi akavajovela vahengaji, ‘Mumkunga magendelu na mawoko mumtaga kuvala kuchitita, kwenuko yati ivemba na kuyaga minu.’ ”"},{"book":"Matei","chapter":"22","verse":"14","text":"Yesu akamalakisila kujova, “Vamahele vagongoliwi, nambu vevahaguliwi vadebe.”"},{"book":"Matei","chapter":"22","verse":"15","text":"Kangi Vafalisayu vakawuka, vakajovesana ndava ya kumuyonja Yesu kwa malovi gaki."},{"book":"Matei","chapter":"22","verse":"16","text":"Ndi vavatumili vamulanda vavi pamonga na vamulanda va chikundi cha Helodi. Vamkota, “Muwula,” “Timanyili kuvya veve ndi mundu wa chakaka, wiwula njila ya Chapanga muuchakaka, changayogopa vandu vijova kyani muni ulongosi wa mundu chindu lepi kwa veve."},{"book":"Matei","chapter":"22","verse":"17","text":"Hinu tijovela, uholalela wuli? Wu, chabwina amala lepi, tete kulipa kodi kwa nkosi wa ku Loma ndi mewa ikemelewa Kaisali?”"},{"book":"Matei","chapter":"22","verse":"18","text":"Nambu, Yesu amanyili uhakau wavi, akavajovela, “Nyenye vahomela ndava kyani mukunilinga?"},{"book":"Matei","chapter":"22","verse":"19","text":"Mnilangisa lishonga la kulipila kodi!”"},{"book":"Matei","chapter":"22","verse":"20","text":"Ndi, Yesu akavakota, “Pamihu apa na liina lenili vyeviyandikwi penapa ndi vya yani?”"},{"book":"Matei","chapter":"22","verse":"21","text":"Vakamyangula “Ya nkosi wa ku Loma.” Penapo Yesu akavajovela, “Hinu mumpela nkosi wa ku Loma vyaki nkosi wa ku Loma na mumpela Chapanga vyaki Chapanga.”"},{"book":"Matei","chapter":"22","verse":"22","text":"Pevayuwini genago vakakangasa, vakamleka vakawuka."},{"book":"Matei","chapter":"22","verse":"23","text":"Ligono lenilo pagati ya Vasadukayu vangi vevijova vandu vevafwili viyuka lepi, vamhambalili Yesu na kumkota,"},{"book":"Matei","chapter":"22","verse":"24","text":"vakamjovela “Muwula, Musa atijovili mundu mweagegili afwili changaleka vana, yikumgana mlongo waki amhala lipwela mwenuyo, muni ambabakisila vana mlongo waki"},{"book":"Matei","chapter":"22","verse":"25","text":"Hinu pitu apa pavili na valongo saba. Mwaatumbwili kugega afwili changaleka vana, na mlongo waki amgegili lipwela mwenuyo."},{"book":"Matei","chapter":"22","verse":"26","text":"Hinu yavi mewawa kwa valongo vangi wa pili na wa datu, mbaka voha saba."},{"book":"Matei","chapter":"22","verse":"27","text":"Pavamali kufwa valongo venavo voha, ndi na mdala yula afwili."},{"book":"Matei","chapter":"22","verse":"28","text":"Wu, pa ligono la kuyuka yati ivya mdala wa yani pagati ya valongo vala? Muni voha saba vagegini nayu.”"},{"book":"Matei","chapter":"22","verse":"29","text":"Yesu akavayangula “Nyenye mubudili ndava muni nakumanya Mayandiku Gamsopi wala makakala ga Chapanga."},{"book":"Matei","chapter":"22","verse":"30","text":"Muni vevafwili paviyuka yati vigega lepi wala kugegewa, ndi vivya ngati vamitumu va kunani kwa Chapanga."},{"book":"Matei","chapter":"22","verse":"31","text":"Nambu ndava ya kuyuka kwa vevafwili, wu, mwangasoma geavajovili Chapanga? Avajovili,"},{"book":"Matei","chapter":"22","verse":"32","text":"‘Nene ndi Chapanga wa Ibulahimu, Chapanga wa Izaki na Chapanga wa Yakobo.’ Hinu mwene ndi lepi Chapanga wa vevafwili, nambu ndi Chapanga wa vakona wumi.”"},{"book":"Matei","chapter":"22","verse":"33","text":"Msambi wa vandu wula pevayuwini malovi ago, ukakangasa ndava ya mawuliwu gaki."},{"book":"Matei","chapter":"22","verse":"34","text":"Vafalisayu pevayuwini kuvya Yesu avagunisi Vasadukayu, vakakonganeka pamonga."},{"book":"Matei","chapter":"22","verse":"35","text":"Mmonga pagati yavi, mweavimmanya malagizu bwina, amkotili Yesu cha kumlinga,"},{"book":"Matei","chapter":"22","verse":"36","text":"“Muwula ndi muhilu woki ukulu mu malagizu?”"},{"book":"Matei","chapter":"22","verse":"37","text":"Yesu akayangula, “‘Mgana Bambu Chapanga waku, mumtima waku woha, mumpungu waku woha na muluhala lwaku lwoha.’"},{"book":"Matei","chapter":"22","verse":"38","text":"Yeniyi ndi muhilu ukulu ndi wa kutumbukana."},{"book":"Matei","chapter":"22","verse":"39","text":"Na ya pili yeyiwanangana na yeniyi, ‘Ndi mgana muyaku ngati chaukujigana wamwene.’"},{"book":"Matei","chapter":"22","verse":"40","text":"Malagizu goha ga Musa na mawuliwu ga vamlota va Chapanga gihuvalila mihilu yeniyo yivili.”"},{"book":"Matei","chapter":"22","verse":"41","text":"Vafalisayu pavakonganiki pamonga, Yesu avakotili,"},{"book":"Matei","chapter":"22","verse":"42","text":"“Nyenye mwihololela wuli ndava ya Kilisitu? Mwana wa yani?”"},{"book":"Matei","chapter":"22","verse":"43","text":"Yesu, akavajovela, “Ndava kyani,” Kwa makakala ga Mpungu Msopi? Daudi akumkemela mwene Bambu? Muni ajovili,"},{"book":"Matei","chapter":"22","verse":"44","text":"Bambu amjovili Bambu wangu,"},{"book":"Matei","chapter":"22","verse":"45","text":"Hinu, ngati Daudi akumkemela, Kilisitu Bambu, yihotoleka wuli kuvya mwana waki?"},{"book":"Matei","chapter":"22","verse":"46","text":"Avi lepi mundu mweahotwili kumyangula lilovi. Kutumbula ligono lenilo kawaka mundu mwalingili kumkota kangi."}]}