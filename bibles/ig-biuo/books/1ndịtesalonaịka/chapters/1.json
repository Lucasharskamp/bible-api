{"data":[{"book":"1 Ndị Tesalonaịka","chapter":"1","verse":"1","text":"Akwụkwọ ozi a si nʼaka Pọl, Saịlas1:1 Nʼasụsụ Griik Silvenọs bụ otu ọzọ e si akpọ Saịlas. na Timoti."},{"book":"1 Ndị Tesalonaịka","chapter":"1","verse":"2","text":"Anyị na-ekele Chineke ekele mgbe niile, na-echetakwa unu nʼekpere anyị."},{"book":"1 Ndị Tesalonaịka","chapter":"1","verse":"3","text":"Mgbe niile ka anyị na-echeta nʼekpere nye Chineke bụ Nna, ihe gbasara ọrụ unu nke sitere nʼokwukwe, ya na ịrụsị ọrụ ike unu nke sitere nʼịhụnanya, na iguzosi ike unu nke sitere nʼolileanya unu nwere nʼOnyenwe anyị Jisọs Kraịst."},{"book":"1 Ndị Tesalonaịka","chapter":"1","verse":"4","text":"Ụmụnna anyị, anyị maara na Chineke hụrụ unu nʼanya nke ukwuu, họpụta unu."},{"book":"1 Ndị Tesalonaịka","chapter":"1","verse":"5","text":"Nʼihi na ọbụghị naanị nke okwu ọnụ ka oziọma anyị rutere unu, kama ọ bụkwa nʼike, na nʼime Mmụọ Nsọ nakwa mmetụta nke dị omimi. Unu maara ụdị ndụ1:5 Ụdị mmadụ anyị bụ nʼetiti unu anyị biri nʼetiti unu nʼihi unu."},{"book":"1 Ndị Tesalonaịka","chapter":"1","verse":"6","text":"Nke a mere unu ji bụrụ ndị na-eṅomi anyị na Onyenwe anyị. Nʼihi na unu jiri ọṅụ nke Mmụọ Nsọ na-enye nabata oziọma ahụ, nʼagbanyeghị ọtụtụ ahụhụ dị ukwuu nke o wetaara unu."},{"book":"1 Ndị Tesalonaịka","chapter":"1","verse":"7","text":"Nʼụzọ dị otu a, unu ghọrọ ihe ilere anya nye ndị niile kwere ekwe nọ na Masidonia na Akaịa.1:7 Akaịa bụkwa Griis."},{"book":"1 Ndị Tesalonaịka","chapter":"1","verse":"8","text":"Ugbu a, e sitela na ndụ unu mee ka oziọma Onyenwe anyị gbasaa gabiga Masidonia na Akaịa. Nʼihi na a na-anụ ihe banyere okwukwe unu nwere na Chineke nʼebe niile. Ya mere, ọ dịkwaghị mkpa ka anyị kwuo ihe banyere ya."},{"book":"1 Ndị Tesalonaịka","chapter":"1","verse":"9","text":"Nʼihi na ha onwe ha na-ebu ụzọ gwa anyị ihe banyere nnabata unu nabatara anyị, na otu unu si site nʼikpere arụsị tụgharịa, bido ife Chineke dị ndụ, onye bụkwa ezi Chineke,"},{"book":"1 Ndị Tesalonaịka","chapter":"1","verse":"10","text":"na i chere Ọkpara ya onye ga-esi nʼeluigwe, onye o sitere na ndị nwụrụ anwụ kulite, Jisọs, onye na-anapụta anyị nʼiwe nke na-abịa."}]}