{"data":[{"book":"Luka","chapter":"17","verse":"1","text":"Yesu akawaambia wanafunzi wake, “Mambo yanayosababisha watu watende dhambi hayana budi kutukia. Lakini ole wake mtu yule anayeyasababisha."},{"book":"Luka","chapter":"17","verse":"2","text":"Ingekuwa heri kama mtu huyo angefungiwa jiwe la kusagia shingoni na kutoswa baharini, kuliko kumsababisha mmojawapo wa hawa wadogo kutenda dhambi."},{"book":"Luka","chapter":"17","verse":"3","text":"Kwa hiyo, jilindeni."},{"book":"Luka","chapter":"17","verse":"4","text":"Kama akikukosea mara saba kwa siku moja na mara saba kwa siku moja akaja kwako akisema, ‘Ninatubu,’ msamehe.”"},{"book":"Luka","chapter":"17","verse":"5","text":"Mitume wake wakamwambia Bwana, “Tuongezee imani.”"},{"book":"Luka","chapter":"17","verse":"6","text":"Bwana akawajibu, “Kama mkiwa na imani ndogo kama punje ya haradali, mngeweza kuuambia mti huu wa mkuyu, ‘Ngʼoka ukaote baharini,’ nao ungewatii."},{"book":"Luka","chapter":"17","verse":"7","text":"“Ikiwa mmoja wenu ana mtumishi anayelima shambani au anayechunga kondoo, je, mtumishi huyo arudipo atamwambia, ‘Karibu hapa keti ule chakula?’"},{"book":"Luka","chapter":"17","verse":"8","text":"Je, badala yake, hatamwambia, ‘Niandalie chakula, nile, jifunge unitumikie ninapokula na kunywa; baadaye waweza kula na kunywa?’"},{"book":"Luka","chapter":"17","verse":"9","text":"Je, huyo mtu atamshukuru mtumishi huyo kwa kutimiza yale aliyoamriwa?"},{"book":"Luka","chapter":"17","verse":"10","text":"Vivyo hivyo nanyi mkiisha kufanya mliyoagizwa, semeni, ‘Sisi tu watumishi tusiostahili; tumefanya tu yale tuliyopaswa kufanya.’ ”"},{"book":"Luka","chapter":"17","verse":"11","text":"Yesu alipokuwa njiani akienda Yerusalemu, alipitia mpakani mwa Samaria na Galilaya."},{"book":"Luka","chapter":"17","verse":"12","text":"Alipokuwa akiingia kwenye kijiji kimoja, watu kumi waliokuwa na ukoma wakakutana naye. Wakasimama mbali,"},{"book":"Luka","chapter":"17","verse":"13","text":"wakapaza sauti, wakasema, “Yesu, Bwana, tuhurumie!”"},{"book":"Luka","chapter":"17","verse":"14","text":"Alipowaona akawaambia, “Nendeni mkajionyeshe kwa makuhani.” Nao walipokuwa njiani wakienda, wakatakasika."},{"book":"Luka","chapter":"17","verse":"15","text":"Mmoja wao alipoona kwamba amepona, akarudi kwa Yesu, akimsifu Mungu kwa sauti kuu."},{"book":"Luka","chapter":"17","verse":"16","text":"Akajitupa miguuni mwa Yesu akamshukuru. Yeye alikuwa Msamaria."},{"book":"Luka","chapter":"17","verse":"17","text":"Yesu akauliza, “Je, hawakutakaswa wote kumi? Wako wapi wale wengine tisa?"},{"book":"Luka","chapter":"17","verse":"18","text":"Hakuna hata mmoja aliyeonekana kurudi ili kumshukuru Mungu isipokuwa huyu mgeni?”"},{"book":"Luka","chapter":"17","verse":"19","text":"Yesu akamwambia, “Inuka na uende zako, imani yako imekuponya.”"},{"book":"Luka","chapter":"17","verse":"20","text":"Yesu alipoulizwa na Mafarisayo Ufalme wa Mungu utakuja lini, yeye akawajibu, “Ufalme wa Mungu hauji kwa kuchunguza kwa bidii,"},{"book":"Luka","chapter":"17","verse":"21","text":"wala watu hawatasema, ‘Huu hapa,’ au ‘Ule kule,’ kwa maana Ufalme wa Mungu umo ndani yenu.”"},{"book":"Luka","chapter":"17","verse":"22","text":"Kisha Yesu akawaambia wanafunzi wake, “Wakati utafika ambapo mtatamani kuiona moja ya siku ya Mwana wa Adamu, lakini hamtaiona."},{"book":"Luka","chapter":"17","verse":"23","text":"Watu watawaambia, ‘Yule kule!’ Au, ‘Huyu hapa!’ Msiwakimbilie."},{"book":"Luka","chapter":"17","verse":"24","text":"Kwa maana kama vile umeme wa radi umulikavyo katika anga kuanzia mwisho mmoja hadi mwingine, ndivyo atakavyokuwa Mwana wa Adamu katika siku yake."},{"book":"Luka","chapter":"17","verse":"25","text":"Lakini kwanza itampasa kuteseka katika mambo mengi na kukataliwa na kizazi hiki."},{"book":"Luka","chapter":"17","verse":"26","text":"“Kama ilivyokuwa siku za Noa, ndivyo itakavyokuwa katika siku za Mwana wa Adamu."},{"book":"Luka","chapter":"17","verse":"27","text":"Watu walikuwa wakila na kunywa, wakioa na kuolewa, mpaka siku ile Noa alipoingia katika safina. Ndipo gharika ikaja na kuwaangamiza wote."},{"book":"Luka","chapter":"17","verse":"28","text":"“Ndivyo ilivyokuwa katika siku za Loti: Watu walikuwa wakila na kunywa, wakinunua na kuuza, wakilima na kujenga."},{"book":"Luka","chapter":"17","verse":"29","text":"Lakini siku ile Loti alipoondoka Sodoma, ikanyesha mvua ya moto na kiberiti kutoka mbinguni ukawaangamiza wote."},{"book":"Luka","chapter":"17","verse":"30","text":"“Hivyo ndivyo itakavyokuwa siku ile Mwana wa Adamu atakapofunuliwa."},{"book":"Luka","chapter":"17","verse":"31","text":"Siku hiyo, mtu yeyote aliye juu ya dari ya nyumba yake, hata vitu vyake vikiwa ndani ya hiyo nyumba, asishuke kuvichukua. Vivyo hivyo mtu aliye shambani asirudi nyumbani kuchukua chochote."},{"book":"Luka","chapter":"17","verse":"32","text":"Mkumbukeni mke wa Loti!"},{"book":"Luka","chapter":"17","verse":"33","text":"Mtu yeyote anayejaribu kuyaokoa maisha yake atayapoteza, na yeyote atakayeyapoteza maisha yake atayaokoa."},{"book":"Luka","chapter":"17","verse":"34","text":"Nawaambia, usiku huo watu wawili watakuwa wamelala kitanda kimoja; naye mmoja atatwaliwa na mwingine ataachwa."},{"book":"Luka","chapter":"17","verse":"35","text":"Wanawake wawili watakuwa wanasaga nafaka pamoja; naye mmoja atatwaliwa na mwingine ataachwa. ["},{"book":"Luka","chapter":"17","verse":"36","text":"Wanaume wawili watakuwa wanafanya kazi pamoja shambani; mmoja atachukuliwa na mwingine ataachwa.]”"},{"book":"Luka","chapter":"17","verse":"37","text":"Kisha wakamuuliza, “Haya yatatukia wapi Bwana?”"}]}