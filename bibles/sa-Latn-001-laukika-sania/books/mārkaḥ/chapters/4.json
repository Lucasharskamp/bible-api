{"data":[{"book":"mārkaḥ","chapter":"4","verse":"1","text":"anantaraṁ sa samudrataṭe punarupadeṣṭuṁ prārebhe, tatastatra bahujanānāṁ samāgamāt sa sāgaropari naukāmāruhya samupaviṣṭaḥ; sarvve lokāḥ samudrakūle tasthuḥ|"},{"book":"mārkaḥ","chapter":"4","verse":"2","text":"tadā sa dṛṣṭāntakathābhi rbahūpadiṣṭavān upadiśaṁśca kathitavān,"},{"book":"mārkaḥ","chapter":"4","verse":"3","text":"avadhānaṁ kuruta, eko bījavaptā bījāni vaptuṁ gataḥ;"},{"book":"mārkaḥ","chapter":"4","verse":"4","text":"vapanakāle kiyanti bījāni mārgapāśve patitāni, tata ākāśīyapakṣiṇa etya tāni cakhāduḥ|"},{"book":"mārkaḥ","chapter":"4","verse":"5","text":"kiyanti bījāni svalpamṛttikāvatpāṣāṇabhūmau patitāni tāni mṛdolpatvāt śīghramaṅkuritāni;"},{"book":"mārkaḥ","chapter":"4","verse":"6","text":"kintūdite sūryye dagdhāni tathā mūlāno nādhogatatvāt śuṣkāṇi ca|"},{"book":"mārkaḥ","chapter":"4","verse":"7","text":"kiyanti bījāni kaṇṭakivanamadhye patitāni tataḥ kaṇṭakāni saṁvṛdvya tāni jagrasustāni na ca phalitāni|"},{"book":"mārkaḥ","chapter":"4","verse":"8","text":"tathā kiyanti bījānyuttamabhūmau patitāni tāni saṁvṛdvya phalānyutpāditāni kiyanti bījāni triṁśadguṇāni kiyanti ṣaṣṭiguṇāni kiyanti śataguṇāni phalāni phalitavanti|"},{"book":"mārkaḥ","chapter":"4","verse":"9","text":"atha sa tānavadat yasya śrotuṁ karṇau staḥ sa śṛṇotu|"},{"book":"mārkaḥ","chapter":"4","verse":"10","text":"tadanantaraṁ nirjanasamaye tatsaṅgino dvādaśaśiṣyāśca taṁ taddṛṣṭāntavākyasyārthaṁ papracchuḥ|"},{"book":"mārkaḥ","chapter":"4","verse":"11","text":"tadā sa tānuditavān īśvararājyasya nigūḍhavākyaṁ boddhuṁ yuṣmākamadhikāro'sti;"},{"book":"mārkaḥ","chapter":"4","verse":"12","text":"kintu ye vahirbhūtāḥ \"te paśyantaḥ paśyanti kintu na jānanti, śṛṇvantaḥ śṛṇvanti kintu na budhyante, cettai rmanaḥsu kadāpi parivarttiteṣu teṣāṁ pāpānyamocayiṣyanta,\" atohetostān prati dṛṣṭāntaireva tāni mayā kathitāni|"},{"book":"mārkaḥ","chapter":"4","verse":"13","text":"atha sa kathitavān yūyaṁ kimetad dṛṣṭāntavākyaṁ na budhyadhve? tarhi kathaṁ sarvvān dṛṣṭāntāna bhotsyadhve?"},{"book":"mārkaḥ","chapter":"4","verse":"14","text":"bījavaptā vākyarūpāṇi bījāni vapati;"},{"book":"mārkaḥ","chapter":"4","verse":"15","text":"tatra ye ye lokā vākyaṁ śṛṇvanti, kintu śrutamātrāt śaitān śīghramāgatya teṣāṁ manaḥsūptāni tāni vākyarūpāṇi bījānyapanayati taeva uptabījamārgapārśvesvarūpāḥ|"},{"book":"mārkaḥ","chapter":"4","verse":"16","text":"ye janā vākyaṁ śrutvā sahasā paramānandena gṛhlanti, kintu hṛdi sthairyyābhāvāt kiñcit kālamātraṁ tiṣṭhanti tatpaścāt tadvākyahetoḥ"},{"book":"mārkaḥ","chapter":"4","verse":"17","text":"kutracit kleśe upadrave vā samupasthite tadaiva vighnaṁ prāpnuvanti taeva uptabījapāṣāṇabhūmisvarūpāḥ|"},{"book":"mārkaḥ","chapter":"4","verse":"18","text":"ye janāḥ kathāṁ śṛṇvanti kintu sāṁsārikī cintā dhanabhrānti rviṣayalobhaśca ete sarvve upasthāya tāṁ kathāṁ grasanti tataḥ mā viphalā bhavati"},{"book":"mārkaḥ","chapter":"4","verse":"19","text":"taeva uptabījasakaṇṭakabhūmisvarūpāḥ|"},{"book":"mārkaḥ","chapter":"4","verse":"20","text":"ye janā vākyaṁ śrutvā gṛhlanti teṣāṁ kasya vā triṁśadguṇāni kasya vā ṣaṣṭiguṇāni kasya vā śataguṇāni phalāni bhavanti taeva uptabījorvvarabhūmisvarūpāḥ|"},{"book":"mārkaḥ","chapter":"4","verse":"21","text":"tadā so'paramapi kathitavān kopi jano dīpādhāraṁ parityajya droṇasyādhaḥ khaṭvāyā adhe vā sthāpayituṁ dīpamānayati kiṁ?"},{"book":"mārkaḥ","chapter":"4","verse":"22","text":"atoheto ryanna prakāśayiṣyate tādṛg lukkāyitaṁ kimapi vastu nāsti; yad vyaktaṁ na bhaviṣyati tādṛśaṁ guptaṁ kimapi vastu nāsti|"},{"book":"mārkaḥ","chapter":"4","verse":"23","text":"yasya śrotuṁ karṇau staḥ sa śṛṇotu|"},{"book":"mārkaḥ","chapter":"4","verse":"24","text":"aparamapi kathitavān yūyaṁ yad yad vākyaṁ śṛṇutha tatra sāvadhānā bhavata, yato yūyaṁ yena parimāṇena parimātha tenaiva parimāṇena yuṣmadarthamapi parimāsyate; śrotāro yūyaṁ yuṣmabhyamadhikaṁ dāsyate|"},{"book":"mārkaḥ","chapter":"4","verse":"25","text":"yasyāśraye varddhate tasmai aparamapi dāsyate, kintu yasyāśraye na varddhate tasya yat kiñcidasti tadapi tasmān neṣyate|"},{"book":"mārkaḥ","chapter":"4","verse":"26","text":"anantaraṁ sa kathitavān eko lokaḥ kṣetre bījānyuptvā"},{"book":"mārkaḥ","chapter":"4","verse":"27","text":"jāgaraṇanidrābhyāṁ divāniśaṁ gamayati, parantu tadvījaṁ tasyājñātarūpeṇāṅkurayati varddhate ca;"},{"book":"mārkaḥ","chapter":"4","verse":"28","text":"yatohetoḥ prathamataḥ patrāṇi tataḥ paraṁ kaṇiśāni tatpaścāt kaṇiśapūrṇāni śasyāni bhūmiḥ svayamutpādayati;"},{"book":"mārkaḥ","chapter":"4","verse":"29","text":"kintu phaleṣu pakkeṣu śasyacchedanakālaṁ jñātvā sa tatkṣaṇaṁ śasyāni chinatti, anena tulyamīśvararājyaṁ|"},{"book":"mārkaḥ","chapter":"4","verse":"30","text":"punaḥ so'kathayad īśvararājyaṁ kena samaṁ? kena vastunā saha vā tadupamāsyāmi?"},{"book":"mārkaḥ","chapter":"4","verse":"31","text":"tat sarṣapaikena tulyaṁ yato mṛdi vapanakāle sarṣapabījaṁ sarvvapṛthivīsthabījāt kṣudraṁ"},{"book":"mārkaḥ","chapter":"4","verse":"32","text":"kintu vapanāt param aṅkurayitvā sarvvaśākād bṛhad bhavati, tasya bṛhatyaḥ śākhāśca jāyante tatastacchāyāṁ pakṣiṇa āśrayante|"},{"book":"mārkaḥ","chapter":"4","verse":"33","text":"itthaṁ teṣāṁ bodhānurūpaṁ so'nekadṛṣṭāntaistānupadiṣṭavān,"},{"book":"mārkaḥ","chapter":"4","verse":"34","text":"dṛṣṭāntaṁ vinā kāmapi kathāṁ tebhyo na kathitavān paścān nirjane sa śiṣyān sarvvadṛṣṭāntārthaṁ bodhitavān|"},{"book":"mārkaḥ","chapter":"4","verse":"35","text":"taddinasya sandhyāyāṁ sa tebhyo'kathayad āgacchata vayaṁ pāraṁ yāma|"},{"book":"mārkaḥ","chapter":"4","verse":"36","text":"tadā te lokān visṛjya tamavilambaṁ gṛhītvā naukayā pratasthire; aparā api nāvastayā saha sthitāḥ|"},{"book":"mārkaḥ","chapter":"4","verse":"37","text":"tataḥ paraṁ mahājhañbhśagamāt nau rdolāyamānā taraṅgeṇa jalaiḥ pūrṇābhavacca|"},{"book":"mārkaḥ","chapter":"4","verse":"38","text":"tadā sa naukācaścādbhāge upadhāne śiro nidhāya nidrita āsīt tataste taṁ jāgarayitvā jagaduḥ, he prabho, asmākaṁ prāṇā yānti kimatra bhavataścintā nāsti?"},{"book":"mārkaḥ","chapter":"4","verse":"39","text":"tadā sa utthāya vāyuṁ tarjitavān samudrañcoktavān śāntaḥ susthiraśca bhava; tato vāyau nivṛtte'bdhirnistaraṅgobhūt|"},{"book":"mārkaḥ","chapter":"4","verse":"40","text":"tadā sa tānuvāca yūyaṁ kuta etādṛkśaṅkākulā bhavata? kiṁ vo viśvāso nāsti?"},{"book":"mārkaḥ","chapter":"4","verse":"41","text":"tasmātte'tīvabhītāḥ parasparaṁ vaktumārebhire, aho vāyuḥ sindhuścāsya nideśagrāhiṇau kīdṛgayaṁ manujaḥ|"}]}