{"data":[{"book":"3 Jọn","chapter":"1","verse":"1","text":"Ọ bụ okenye ahụ,"},{"book":"3 Jọn","chapter":"1","verse":"2","text":"Onye m hụrụ nʼanya, ekpere m bụ na ahụ ga-esi gị ike, ka ihe na-agara gị nke ọma, dịka ọ na-agara mkpụrụobi gị nke ọma."},{"book":"3 Jọn","chapter":"1","verse":"3","text":"Aṅụrịrị m ọṅụ nke ukwu, mgbe ụfọdụ ụmụnna bịara gbaa ama banyere ikwesi ntụkwasị obi gị nye eziokwu, na otu i si nọgide na-agbaso eziokwu ahụ."},{"book":"3 Jọn","chapter":"1","verse":"4","text":"O nweghị ihe na-enye m ọṅụ karịa ịnụ na ụmụ m na-agbaso eziokwu."},{"book":"3 Jọn","chapter":"1","verse":"5","text":"Onye m hụrụ nʼanya, i kwesiri ntụkwasị obi nʼihe ọbụla nke ị na-emere ụmụnna, ọ bụ ezie na ha bụ ọbịa nye gị."},{"book":"3 Jọn","chapter":"1","verse":"6","text":"Ha akọọlara nzukọ banyere ịhụnanya gị. Biko, mgbe ha na-apụ, nyekwara ha aka nʼije ha nʼụzọ ga-enye Chineke otuto."},{"book":"3 Jọn","chapter":"1","verse":"7","text":"Ọ bụ nʼihi aha1:7 Aha a na-ekwu banyere ya bụ Kraịst. ahụ ka ha biliri ije, na-anaraghị enyemaka ọbụla site nʼaka ndị na-ekweghị ekwe."},{"book":"3 Jọn","chapter":"1","verse":"8","text":"Nke a mere o ji kwesi ekwesi na anyị ga-elekọta ndị dị otu a anya ka anyị bụrụ ndị so ha na-ejikọta aka nʼotu nʼọrụ eziokwu ahụ."},{"book":"3 Jọn","chapter":"1","verse":"9","text":"Edere m akwụkwọ ozi zigara nzukọ ahụ, ma Diotrefis onye ọ na-atọ ụtọ ịbụ onye mbụ, anabataghị anyị nke ọma."},{"book":"3 Jọn","chapter":"1","verse":"10","text":"Ya mere, ọ bụrụ na m abịa, aga m eme ka ihe niile ọ na-eme na ọtụtụ ihe niile ọ na-ekwu megide anyị pụta ìhè. Ọ bụghị naanị na afọ ejughi ya nʼihi ihe ndị a niile, ọ jụrụ ịnabata ndị ụmụnna, ma na-egbochi ndị ọzọ chọrọ ịnabata ha ka ha ghara ime otu ahụ. Ọ na-achụpụkwa ha site nʼụlọ nzukọ."},{"book":"3 Jọn","chapter":"1","verse":"11","text":"Onye m hụrụ nʼanya, eṅomila ihe dị njọ kama ṅomie ihe dị mma. Onye ọbụla na-eme ezi ihe na-egosi na o si na Chineke. Onye ọ bụlakwa na-eme ajọ ihe ahụbeghị Chineke anya."},{"book":"3 Jọn","chapter":"1","verse":"12","text":"Onye ọbụla na-agba ezi ama banyere Dimitriọs ọ bụladị eziokwu ahụ nʼonwe ya. Anyị na-ekwukwa ezi ihe banyere ya. Ị makwaara na ọ bụ ezi ama ka anyị na-agba."},{"book":"3 Jọn","chapter":"1","verse":"13","text":"Enwere m ọtụtụ ihe m chọrọ idere gị nʼakwụkwọ, ma achọghị m iji mkpisi odee na inki dee ha."},{"book":"3 Jọn","chapter":"1","verse":"14","text":"Ọ bụ olileanya m ịbịa ịhụ gị nʼoge na-adịghị anya. Mgbe ahụ anyị ga-anọdụ ala kwuo ihe niile nʼihu nʼihu."},{"book":"3 Jọn","chapter":"1","verse":"15","text":"Ka udo dịrị gị."}]}