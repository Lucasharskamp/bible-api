{"data":[{"book":"Matej","chapter":"9","verse":"1","text":"Tako Isus uđe u lađicu i preplovi do svojega grada."},{"book":"Matej","chapter":"9","verse":"2","text":"Ondje mu donesu uzetog čovjeka na nosilima. Kad Isus vidje njihovu vjeru, reče bolesniku: “Hrabro, sinko, oprošteni su ti grijesi!”"},{"book":"Matej","chapter":"9","verse":"3","text":"A neki od pismoznanaca pomisle: “Ovaj huli!”"},{"book":"Matej","chapter":"9","verse":"4","text":"Isus je prozreo što misle, pa ih upita: “Zašto mislite zlo u srcu?"},{"book":"Matej","chapter":"9","verse":"5","text":"Što je lakše reći uzetom čovjeku: ‘Grijesi su ti oprošteni’ ili ‘Ustani i idi’?"},{"book":"Matej","chapter":"9","verse":"6","text":"Dokazat ću vam da ja, Sin Čovječji, imam vlast na zemlji opraštati grijehe.” Okrene se zatim prema uzetome i reče: “Ustani, uzmi nosila i idi kući!”"},{"book":"Matej","chapter":"9","verse":"7","text":"On ustane i ode kući."},{"book":"Matej","chapter":"9","verse":"8","text":"Kad je mnoštvo to vidjelo, zaprepaste se i počnu slaviti Boga što je ljudima dao takvu vlast."},{"book":"Matej","chapter":"9","verse":"9","text":"Odlazeći odande, Isus ugleda čovjeka imenom Matej kako ubire porez te ga pozove: “Pođi za mnom!” Matej ustane i pođe za njim."},{"book":"Matej","chapter":"9","verse":"10","text":"Dok je Isus poslije bio u kući za stolom, došli su brojni ubirači poreza i grešnici i pridružili se njemu i njegovim učenicima."},{"book":"Matej","chapter":"9","verse":"11","text":"Pošto su to vidjeli, farizeji upitaju njegove učenike: “Zašto vaš učitelj jede s ubiračima poreza i drugim grešnicima?”"},{"book":"Matej","chapter":"9","verse":"12","text":"Isus je to čuo, pa reče: “Ne treba liječnik zdravima, nego bolesnima."},{"book":"Matej","chapter":"9","verse":"13","text":"Proučite što znači: ‘Draže mi je da ste milosrdni nego da mi prinosite žrtve.’ Jer nisam došao zvati pravednike, već grešnike.”"},{"book":"Matej","chapter":"9","verse":"14","text":"Jednom dođu k Isusu učenici Ivana Krstitelja te ga upitaju: “Zašto tvoji učenici ne poste kao što postimo mi i farizeji?”"},{"book":"Matej","chapter":"9","verse":"15","text":"Isus im odgovori: “Mogu li uzvanici na svadbenoj večeri tugovati dok je mladoženja s njima? Ali doći će dani kada će im ugrabiti mladoženju. Tada će postiti."},{"book":"Matej","chapter":"9","verse":"16","text":"Nitko ne krpa rupe na staroj odjeći zakrpom od još nesmočena platna. Zakrpa bi se skupila, razvukla tkaninu i napravila još veću rupu."},{"book":"Matej","chapter":"9","verse":"17","text":"Ne ulijeva se novo vino u stare mjehove jer bi se raspuknuli. Vino bi se prolilo, a mjehovi uništili. Novo se vino lijeva u nove mjehove. Tako se sačuva i jedno i drugo.”"},{"book":"Matej","chapter":"9","verse":"18","text":"Dok je još govorio, pristupi mu neki poglavar i padne pred njega ničice klanjajući se. “Kćerka mi je umrla”, reče. “Ali ti dođi i stavi ruku na nju, pa će oživjeti.”"},{"book":"Matej","chapter":"9","verse":"19","text":"Isus pođe s učenicima njegovu domu."},{"book":"Matej","chapter":"9","verse":"20","text":"Neka žena koja je već dvanaest godina bolovala od krvarenja priđe mu otraga i dotakne skut njegova ogrtača"},{"book":"Matej","chapter":"9","verse":"21","text":"jer je pomislila: “Dodirnem li samo njegovu odjeću, ozdravit ću!”"},{"book":"Matej","chapter":"9","verse":"22","text":"Isus se okrene i spazi ju te joj reče: “Samo hrabro, kćeri! Tvoja te vjera iscijelila.” I žena istoga trena ozdravi."},{"book":"Matej","chapter":"9","verse":"23","text":"Kad je Isus stigao do poglavarova doma, ugleda bučno mnoštvo i svirače."},{"book":"Matej","chapter":"9","verse":"24","text":"“Odstupite! Djevojčica nije umrla, nego samo spava!” A oni ga počnu ismijavati."},{"book":"Matej","chapter":"9","verse":"25","text":"Kad ih je istjerao, Isus uđe k djevojčici i uzme ju za ruku, a ona ustane."},{"book":"Matej","chapter":"9","verse":"26","text":"Glas o tome proširio se cijelim krajem."},{"book":"Matej","chapter":"9","verse":"27","text":"Kad je Isus odande odlazio, dva slijepca pođu za njime vičući: “Smiluj nam se, sine Davidov!”"},{"book":"Matej","chapter":"9","verse":"28","text":"Pođu za njim ravno u kuću u kojoj je odsjeo, a Isus ih upita: “Vjerujete li da to mogu učiniti?”"},{"book":"Matej","chapter":"9","verse":"29","text":"Tada im dotakne oči i reče: “Neka vam bude prema vašoj vjeri!”"},{"book":"Matej","chapter":"9","verse":"30","text":"I oči im se otvore. Isus ih strogo upozori: “Nikome o tomu ne pričajte!”"},{"book":"Matej","chapter":"9","verse":"31","text":"Ali oni, kad iziđu, prošire glas o njemu po cijelome kraju."},{"book":"Matej","chapter":"9","verse":"32","text":"Tek što su oni izišli, dovedu mu nijema i opsjednuta čovjeka."},{"book":"Matej","chapter":"9","verse":"33","text":"Isus istjera zlog duha, a njemak progovori. Mnoštvo se silno čudilo. “Takvo što u Izraelu još nikada nismo vidjeli!”"},{"book":"Matej","chapter":"9","verse":"34","text":"Ali farizeji su govorili: “On izgoni zle duhove pomoću poglavice zlih duhova.”"},{"book":"Matej","chapter":"9","verse":"35","text":"Isus je putovao po svim gradovima i selima poučavajući u židovskim sinagogama, navješćujući Radosnu vijest o kraljevstvu te iscjeljujući ljude od svake bolesti i nemoći."},{"book":"Matej","chapter":"9","verse":"36","text":"Sažalilo mu se mnoštvo koje je dolazilo jer su ljudi bili izmučeni i zapušteni poput ovaca bez pastira."},{"book":"Matej","chapter":"9","verse":"37","text":"“Žetva je vrlo velika, a radnika je tako malo”, reče on svojim učenicima."},{"book":"Matej","chapter":"9","verse":"38","text":"“Zato molite gospodara da pošalje radnike u svoju žetvu.”"}]}