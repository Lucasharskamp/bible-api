{"data":[{"book":"عِسِرَيِلَ مَنفّيٍ ٢","chapter":"22","verse":"1","text":"يٌسِيَ حّ سٌلٌمَسَشَن نَن نُ عَ رَ، عَ قِندِ مَنفّ رَ تّمُي نَشّ. عَ نَشَ مَنفّيَ حّ تٌنفٌ سَشَن نُن كٍرٍن نَبَ دَرِ سَلَمُ. عَ نفَ نُ شِلِ نّ يٍدِدَ، عَدَيَ نَشَن بَرِ بْسِكَتِ بّ."},{"book":"عِسِرَيِلَ مَنفّيٍ ٢","chapter":"22","verse":"2","text":"عَ نَشَ قٍ رَبَ نَشَن نَقَن عَلَتَلَ مَ، عَ عَ حّرّ عَ بٍنبَ دَوُدَ شَ كِرَ شْن مَ. عَ مُ بَ نَ كِرَ مَ قٍقٍ مَ."},{"book":"عِسِرَيِلَ مَنفّيٍ ٢","chapter":"22","verse":"3","text":"يٌسِيَ شَ مَنفّيَ حّ قُ نُن سٌلٌمَسَشَن ندٍ رَ، عَ نَشَ عَسَلِيَ شَ دِ، مٍسُلَمَ قَن شَ مَمَدِ سَقَن سّبّلِتِ شّي عَلَتَلَ شَ بَنشِ، يِ يَامَرِ رَ؛"},{"book":"عِسِرَيِلَ مَنفّيٍ ٢","chapter":"22","verse":"4","text":"«سِفَ سّرّشّدُبّ شُنفبٍ شِلِكِيَ يِرٍ، عَ شَ كْبِرِ كْنتِ حَمَ قَشِ نَشَن نَ عَلَتَلَ شَ بَنشِ نَادّ كَنتّيٍ شْن مَ."},{"book":"عِسِرَيِلَ مَنفّيٍ ٢","chapter":"22","verse":"5","text":"عَ شَ سٌ وَلِكّ شُنيِيٍ يِ رَ، نَشٍيٍ حْشْ سَشِ عَلَتَلَ شَ بَنشِ يَءِلَنقٍ شْن مَ. عٍ شَ عَ سٌ وَلِكّيٍ يِ رَ نَشٍيٍ نَ يِرٍ بُلَشِيٍ يَءِلَنقٍ بَنشِ شَلّ مَ،"},{"book":"عِسِرَيِلَ مَنفّيٍ ٢","chapter":"22","verse":"6","text":"نُن شَبُييٍ، بَنشِتِيٍ يِ رَ. عَ مَن شَ قِندِ وُرِ نُن فّمّ سَرٍ رَ، وَلِكّيٍ هَيِ نَ نَشَن مَ عَلَتَلَ شَ بَنشِ شَ قٍ رَ."},{"book":"عِسِرَيِلَ مَنفّيٍ ٢","chapter":"22","verse":"7","text":"كْنْ عٍ نَشَ نَ كْبِرِ رَوَلِ كِ مَشْرِن عٍ مَ دٍ، بَرِ مَ مِشِ تِنشِنشِيٍ نَن عٍ رَ.»"},{"book":"عِسِرَيِلَ مَنفّيٍ ٢","chapter":"22","verse":"8","text":"نَ تّمُي سّرّشّدُبّ شُنفبٍ شِلِكِيَ نَشَ عَ قَلَ سَقَن سّبّلِتِ بّ، «ﭑ بَرَ وٌن مَ سّرِيّ كِتَابُي تٌ عَلَتَلَ شَ بَنشِ كُي!» شِلِكِيَ نَشَ عَ سٌ سَقَن يِ رَ، سَقَن نَشَ عَ شَرَن قْلْ عَ شُي عِتٍشِ رَ."},{"book":"عِسِرَيِلَ مَنفّيٍ ٢","chapter":"22","verse":"9","text":"نَ دَنفِ شَنبِ، عَ نَشَ سِفَ مَنفّ يِرٍ، عَ دّنتّفّ سَ مَنفّ بّ عَ قَلَقٍ رَ، «كْبِرِ نَشَن نُ نَ عَلَتَلَ شَ بَنشِ كُي، عِ شَ وَلِكّيٍ بَرَ نَ سٌ وَلِكّ شُنيِيٍ يِ رَ نَشٍيٍ حْشْ سَشِ عَلَتَلَ شَ بَنشِ يَءِلَنقٍ شْن مَ.»"},{"book":"عِسِرَيِلَ مَنفّيٍ ٢","chapter":"22","verse":"10","text":"عَ نَشَ يِ مَسٍنيِ قَن سَ نَ قَرِ، عَ نَشّ، «سّرّشّدُبّ شِلِكِيَ بَرَ كِتَابُي ندٍ سٌ ﭑ يِ رَ.» سَقَن نَشَ عَ شَرَن مَنفّ بّ عَ شُي عِتٍشِ رَ."},{"book":"عِسِرَيِلَ مَنفّيٍ ٢","chapter":"22","verse":"11","text":"مَنفّ تٌ سّرِيّ كِتَابُي شَ مَسٍنيِ مّ، عَ نَشَ عَ شَ سٌسٍيٍ عِبْو سُننُنيِ كُي."},{"book":"عِسِرَيِلَ مَنفّيٍ ٢","chapter":"22","verse":"12","text":"عَ نَشَ سّرّشّدُبّ شِلِكِيَ، سَقَن شَ دِ عَشِكَمَ، مِكٍ شَ دِ عَكِبٌرِ، سَقَن سّبّلِتِ، نُن مَنفّ رَ سِمَ عَسَيَ يَمَرِ،"},{"book":"عِسِرَيِلَ مَنفّيٍ ٢","chapter":"22","verse":"13","text":"«وٌ سِفَ عَلَتَلَ مَشْرِن ﭑ تَن نُن يُدَيَ حَمَ بّ يِ كِتَابُي شَ مَسٍنيِ وَ مَ نَشَن قَلَقٍ وٌن بّ، وٌن نَشَن تٌشِ. عَلَتَلَ شَ شْنّ بَرَ فبٌ. عَ شْنْشِ وٌن مَ، بَرِ مَ وٌن بَبَيٍ مُ تِن بِرَدٍ يِ كِتَابُي شُي قْشْ رَ، عٍ مُ حّرّ كِرَ شْن مَ، نَشَن سّبّشِ نَ كِتَابُي كُي.»"},{"book":"عِسِرَيِلَ مَنفّيٍ ٢","chapter":"22","verse":"14","text":"سّرّشّدُبّ شِلِكِيَ، عَشِكَمَ، عَكِبٌرِ، سَقَن، نُن عَسَيَ نَشَ سِفَ نَمِحْنمّ فِنّ شُلِدَ يِرٍ، سَلُمُ شَ فِنّ، تِكِقَ شَ دِ، شَرَشَسِ شَ مَمَدِ. نَ فِنّ نُ سَبَتِشِ دَرِ سَلَمُ تَا نّينّ نَن كُي، عَ نُ مّينِمَ مَنفّ شَ سٌسٍيٍ مَ. شّيرَيٍ تٌ دّنتّفّ سَ نَ فِنّ بّ،"},{"book":"عِسِرَيِلَ مَنفّيٍ ٢","chapter":"22","verse":"15","text":"عَ نَشَ عٍ يَابِ، «عِسِرَيِلَ مَرِفِ عَلَتَلَ شَ مَسٍنيِ نَن يَ؛ ‹وٌ عَ قَلَ وٌ شّيمَ بّ،"},{"book":"عِسِرَيِلَ مَنفّيٍ ٢","chapter":"22","verse":"16","text":"عَ عَلَتَلَ نَشّ عَ ﭑ فبَلٌي رَفٌرٌ مَ نّ يِ بْشِ نُن عَ شَ مِشِيٍ مَ، عَلْ يُدَيَ مَنفّ عَ شَرَنشِ يِ كِتَابُي كُي كِ نَشّ."},{"book":"عِسِرَيِلَ مَنفّيٍ ٢","chapter":"22","verse":"17","text":"عٍ تٌ بَرَ ﭑ نَبٌلٌ، عٍ نُ سُرَيِ فَن عَلَ فبّتّيٍ بّ عٍ نَشٍيٍ يَءِلَنشِ عٍ يّتّ بّلّشّيٍ رَ، ﭑ بْحّ بَرَ تٍ يِ يِرٍ شِلِ مَ. عَ لُشِ عَلْ تّ نَشَن مُ شُبٍنمَ مُكُ!›"},{"book":"عِسِرَيِلَ مَنفّيٍ ٢","chapter":"22","verse":"18","text":"كْنْ وٌ عَ قَلَ يُدَيَ مَنفّ بّ، نَشَن وٌ شّيشِ بٍ عَلَتَلَ مَشْرِندٍ، وٌ نَشّ، ‹عِسِرَيِلَ مَرِفِ عَلَتَلَ شَ مَسٍنيِ نَن يَ؛"},{"book":"عِسِرَيِلَ مَنفّيٍ ٢","chapter":"22","verse":"19","text":"عِ تَن يٌسِيَ تٌ فَاشُ ﭑ يَ رَ عِ عِ يّتّ مَفٌرٌ ﭑ تَن عَلَتَلَ بّ ﭑ مَ مَسٍنيِ شَ قٍ رَ يِ بْشِ نُن عَ شَ مِشِيٍ شِلِ مَ، ﭑ بَرَ عِ شَ مَشَندِ سُشُ. عِ تٌ عِ شَ سٌسٍيٍ عِبْو سُننُنيِ كُي، عِ قَ وَ ﭑ يَ عِ، ﭑ بَرَ عِ شُي مّ. عَلَتَلَ شَ مَسٍنيِ نَن نَ كِ."},{"book":"عِسِرَيِلَ مَنفّيٍ ٢","chapter":"22","verse":"20","text":"نَ شَ قٍ رَ، عِ رَفَتَمَ نّ عِ بٍنبَيٍ قّ مَ بْحّسَ كُي. عِ يَيٍ مُ قَمَ فبَلٌي بِرِن تٌدٍ، ﭑ نَشٍيٍ رَفٌرٌ مَ يِ يِرٍ مَ.›» نَ دَنفِ شَنبِ، نَ شّيرَيٍ نَشَ نَ مَسٍنيِ دّنتّفّ مَنفّ بّ."}]}