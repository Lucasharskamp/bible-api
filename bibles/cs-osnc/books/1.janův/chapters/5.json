{"data":[{"book":"1. Janův","chapter":"5","verse":"1","text":"Kdo věří, že Ježíš je Spasitel, patří do Boží rodiny, a kdo miluje Otce, miluje i jeho děti."},{"book":"1. Janův","chapter":"5","verse":"2-4","text":"Naše vzájemná láska prozrazuje, jak milujeme a posloucháme Boha."},{"book":"1. Janův","chapter":"5","verse":"5-6","text":"K víře, že jsme zachráněni, nás opravňují tři skutečnosti: to, že se dal Ježíš pokřtít, jako by byl hříšník; to, že místo nás zemřel na kříži jako zločinec; a to, že jsme obdrželi Ducha svatého, který nám to potvrzuje."},{"book":"1. Janův","chapter":"5","verse":"7","text":"Máme tedy tři svědky:"},{"book":"1. Janův","chapter":"5","verse":"8","text":"Ducha svatého, vodu a krev, a ti tři svědčí shodně."},{"book":"1. Janův","chapter":"5","verse":"9","text":"Přijímáme-li svědectví lidí, proč nevěřit tomu, co o svém Synu říká Bůh?"},{"book":"1. Janův","chapter":"5","verse":"10-12","text":"Kdo tedy věří v Ježíše jako v Božího Syna, dává Bohu za pravdu. Kdo Bohu nevěří, dělá z něho lháře, protože odmítá svědectví Otce o Synu. Kdo přijímá toto svědectví, stojí na prahu věčného života. Dveře nám otevřel Boží Syn. Bez něho se dovnitř nedostaneme."},{"book":"1. Janův","chapter":"5","verse":"13","text":"To je smysl mého dopisu, abyste měli jistotu, že věříte-li v Božího Syna, máte věčný život."},{"book":"1. Janův","chapter":"5","verse":"14-15","text":"Můžeme si však být jisti i tím, že už dnes nás slyší, když o něco prosíme v souladu s jeho vůlí. A nejen slyší, ale dává nám to, oč ho prosíme."},{"book":"1. Janův","chapter":"5","verse":"16","text":"Vidíte-li, že bratr hřeší, proste za něj, aby neztratil život. Ale nemyslete si, že modlitbami zachráníte člověka, který se zatvrdil a odmítá činit pokání."},{"book":"1. Janův","chapter":"5","verse":"17","text":"Každá neposlušnost je hřích, ale hřích bez pokání vede k smrti."},{"book":"1. Janův","chapter":"5","verse":"18","text":"Víme, že kdo je skutečně Boží dítě, nehřeší, protože ho Boží Syn chrání a ten zlý na něho nemá právo."},{"book":"1. Janův","chapter":"5","verse":"19","text":"Jenom pod Boží mocí jsme v bezpečí, všude jinde jsme vydáni zlému napospas."},{"book":"1. Janův","chapter":"5","verse":"20","text":"Boží Syn, Ježíš Kristus, přišel, abychom v něm poznali zachránce a přimkli se k němu. On je pravý Bůh a dárce věčného života."},{"book":"1. Janův","chapter":"5","verse":"21","text":"A proto si ho nedejte nikým a ničím zastínit."}]}