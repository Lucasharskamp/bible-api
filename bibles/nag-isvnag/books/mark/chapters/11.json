{"data":[{"book":"Mark","chapter":"11","verse":"1","text":"Aru jitia Jisu aru chela khan Jerusalem te, aru Oliv Pahar kinar Bethphage aru Bethany nogorkhan te ahise, aru taikhan age jabole Jisu pora duijon chela ke pathaise."},{"book":"Mark","chapter":"11","verse":"2","text":"Aru Tai taikhan ke koise, “Jabi usor thaka bosti te, aru tumi ta te puncha loge-loge gadha puwali juntu uporte kun manu bhi boha nai, etu bandhi thaka pabo. Etu ke Khuli Kena loi anibi."},{"book":"Mark","chapter":"11","verse":"3","text":"Aru jodi kunba tumike kunba eneka hude, ‘Kile eneka kori ase?’ Titia taike kobi, ‘Probhu ke etu lagi ase, titia tai joldi pathai dibo.’”"},{"book":"Mark","chapter":"11","verse":"4","text":"Karone taikhan jaise aru etu gadha puwali ke dorja bahar rasta te bandha paise, aru taikhan khuli loi anise."},{"book":"Mark","chapter":"11","verse":"5","text":"Kintu kunba manu ta te khara khan pora hudise, “Etu ki kori ase, gadha puwali ke kele khuli ase?”"},{"book":"Mark","chapter":"11","verse":"6","text":"Aru Jisu pora kowa nisena taikhan etu manu ke koise, etu pichete taikhan ke jabole dise."},{"book":"Mark","chapter":"11","verse":"7","text":"Titia taikhan gadha puwali loi anise, aru taikhan nijor kapra etu uporte bichai dise, aru Tai etu uporte bohi jaise."},{"book":"Mark","chapter":"11","verse":"8","text":"Aru bisi manu nijor kapra rasta te bichai dise, aru dusra khan ghas laga daal kati ani rasta te bichai dise."},{"book":"Mark","chapter":"11","verse":"9","text":"Tai laga age ja-a khan aru piche kora khan sob hala kori kene koise,"},{"book":"Mark","chapter":"11","verse":"10","text":"Probhu naam pora ami laga baba David laga rajyo loi aha ke dhoinyo!"},{"book":"Mark","chapter":"11","verse":"11","text":"Aru Jisu Jerusalem sheher te ahi kene mondoli te jaise, aru Tai ghuri kene sob saise, aru bisi deri huwa karone, Tai baroh jonke loi kene Bethany te jai jaise."},{"book":"Mark","chapter":"11","verse":"12","text":"Aru dusra din jitia taikhan Bethany pora ulai ahise, Tai bhuk lagise."},{"book":"Mark","chapter":"11","verse":"13","text":"Aru dur pora ekta dimoru ghas te pata thaka dikhi kene ta te kiba pabo bhabi kene Tai etu usor jaise. Kintu Tai khali pata he thaka paise, kelemane etu somoi to dimoru guti dibole somoi nohoi,"},{"book":"Mark","chapter":"11","verse":"14","text":"Titia Jisu pora etu ghas ke koise, “Etiya pora kun bhi tumi laga phol aru nakhabo.” Aru Tai chela khan etu kotha kowa hunise."},{"book":"Mark","chapter":"11","verse":"15","text":"Etu pichete taikhan Jerusalem sheher te ahise aru Jisu mondoli bhitor te jaise. Ta te bikiri kori thaka aru kini thaka khan ke bahar te ulai dise, aru taikhan laga mezkhan ultai dise aru kabotar bikiri kori thaka khan laga chowki bhi ultai dise."},{"book":"Mark","chapter":"11","verse":"16","text":"Aru Tai kunke bhi eku jinis mondoli bhitor te loi aha-juwa kori bole diya nai."},{"book":"Mark","chapter":"11","verse":"17","text":"Titia Tai sikhai dikene koise, “Isor kotha te eneka likha ase nohoi,"},{"book":"Mark","chapter":"11","verse":"18","text":"Aru mukhyo purohit khan aru niyom likha khan etu hunise aru Taike khotom kori bole bisarise. Taikhan bhoi korise, kelemane sob manu Tai laga kotha huni kene asurit hoi thaka karone."},{"book":"Mark","chapter":"11","verse":"19","text":"Aru jitia saam ahise, Tai sheher pora bahar te ulai jaise."},{"book":"Mark","chapter":"11","verse":"20","text":"Aru dusra din phojur jitia taikhan jai asele, taikhan etu dimoru ghas to tai laga jor tak sukhi ja dikhise."},{"book":"Mark","chapter":"11","verse":"21","text":"Aru Peter laga monte ahise, aru tai Jisu ke hudise, “Rabbi, sabi! Dimoru ghas junke Apuni shrap disele, etu sukhi jaise.”"},{"book":"Mark","chapter":"11","verse":"22","text":"Karone Jisu taikhan ke koise, “Isor ke biswas rakhibi."},{"book":"Mark","chapter":"11","verse":"23","text":"Kelemane Moi tumikhan ke hosa kobo, jun bhi etu ‘pahar ke yate pora ulai samundar te dubi jabi,’ eneka chinta nathakikena etu hoi jabo biswas thakile, etu bhi hoi jabo."},{"book":"Mark","chapter":"11","verse":"24","text":"Karone Moi tumikhan ke kobo, tumikhan prathana te ki mangise, etu sob paise koi kene biswas korile etu pabo."},{"book":"Mark","chapter":"11","verse":"25","text":"Aru jitia tumikhan prathana kori bole hoi, jodi tumi laga monte kunba ke biya pai thakile, taike maph kori dibi, eneka korise koile tumi laga sorgote thaka Baba bhi tumi laga golti maph kori dibo."},{"book":"Mark","chapter":"11","verse":"26","text":"Kintu jodi tumikhan manu ke maph nadile tumi laga sorgo Baba bhi tumikhan laga golti maph nadibo.”"},{"book":"Mark","chapter":"11","verse":"27","text":"Jitia Jisu aru chela khan aru Jerusalem sheher te ahise, aru Tai mondoli te berai thakise, titia mukhyo purohit khan, niyom likha khan aru bura khan tai logote ahise."},{"book":"Mark","chapter":"11","verse":"28","text":"Aru taikhan hudise, “Apuni ki hokti pora etu sob kori ase Aru kun Tumike etu kori bole dise?”"},{"book":"Mark","chapter":"11","verse":"29","text":"Kintu Jisu taikhan ke jowab di koise, “Moi bhi tumikhan ke ekta kotha hudibo. Moike kobi, aru Moi bhi tumikhan ke kobo Moi ki takot pora eitu khan kori ase."},{"book":"Mark","chapter":"11","verse":"30","text":"John pora baptizma diya to sorgo pora ahise, na manu pora ahise? Moike jowab dibi.”"},{"book":"Mark","chapter":"11","verse":"31","text":"Titia taikhan majote kotha patise, “Jodi amikhan sorgo pora ase koile, Tai kobo, ‘Tumikhan kele taike biswas kora nai?’"},{"book":"Mark","chapter":"11","verse":"32","text":"Kintu jodi amikhan ‘Manu pora’ koile .....” Bisi manu pora John ke bhabobadi mani thake nimite taikhan bhoi kori thakise."},{"book":"Mark","chapter":"11","verse":"33","text":"Karone taikhan Jisu ke koise, “Amikhan najane.” Karone Jisu taikhan ke koise, “Moi bhi tumikhan ke Moi ki laga takot pora etu sob kaam kori ase nokobo.”"}]}