{"data":[{"book":"ІСАІ","chapter":"23","verse":"1","text":"Прароцтва пра Тыр. - Галасеце, караблі Тарсіса, бо ён разбураны: няма дамоў, і няма каму заходзіць у дамы. Так ім абвешчана зь зямлі Кітыйскай."},{"book":"ІСАІ","chapter":"23","verse":"2","text":"Замоўкніце, насельнікі вострава, які напаўнялі купцы Сідонскія, што плаваюць морам."},{"book":"ІСАІ","chapter":"23","verse":"3","text":"Па вялікіх водах прывозілі ў яго насеньне Сіхора, ужынак вялікай ракі, і быў ён торжышчам народаў."},{"book":"ІСАІ","chapter":"23","verse":"4","text":"Пасаромейся, Сідоне; бо вось што кажа мора, крэпасьць марская: як ня мучылася родамі і не раджала, і ня выхоўвала юнакоў, не гадавала дзяўчат."},{"book":"ІСАІ","chapter":"23","verse":"5","text":"Калі вестка дойдзе да Егіпцянаў, здрыгануцца яны, пачуўшы пра Тыр."},{"book":"ІСАІ","chapter":"23","verse":"6","text":"Перасяляйцеся ў Тарсіс, галасеце, насельнікі вострава!"},{"book":"ІСАІ","chapter":"23","verse":"7","text":"Ці гэта ваш узьвяселены горад, якога пачатак ёсьць ад дзён старадаўніх? Ногі ягоныя нясуць яго бадзяцца ў краіне далёкай."},{"book":"ІСАІ","chapter":"23","verse":"8","text":"Хто вызначыў гэта Тыру, які раздаваў вянкі, купцы якога былі князі, гандляры - знакамітасьці зямлі?"},{"book":"ІСАІ","chapter":"23","verse":"9","text":"Гасподзь Саваоф вызначыў гэта, каб пасароміць пыхлівасьць усялякай славы, каб прынізіць усе знакамітасьці зямлі."},{"book":"ІСАІ","chapter":"23","verse":"10","text":"Хадзі па зямлі тваёй, дачка Тарсісава, як рака: няма болей завады."},{"book":"ІСАІ","chapter":"23","verse":"11","text":"Ён прасьцёр руку сваю на мора, скалануў царствы; Гасподзь даў наказ пра Ханаан - разбурыць крэпасьці ягоныя."},{"book":"ІСАІ","chapter":"23","verse":"12","text":"І сказаў: ты ня будзеш больш радавацца, пасаромленая дзяўчына, дачка Сідона! Уставай, ідзі ў Кітым, але і там ня будзе табе спакою."},{"book":"ІСАІ","chapter":"23","verse":"13","text":"Вось зямля Халдэяў. Гэтага народу раней ня было; Асур даў яму пачатак з насельнікаў пустыняў. Яны ставяць вежы свае, разбураюць харомы яго, ператвараюць яго ў руіны."},{"book":"ІСАІ","chapter":"23","verse":"14","text":"Галасеце, караблі Тарсіскія! бо цьвярдыня ваша спустошана."},{"book":"ІСАІ","chapter":"23","verse":"15","text":"І будзе таго дня, забудуць Тыр на семдзесят гадоў, на меру дзён аднаго цараваньня. А празь семдзесят гадоў з Тырам станецца тое, як у песьні пра блудадзейку:"},{"book":"ІСАІ","chapter":"23","verse":"16","text":"«вазьмі цытру, хадзі па горадзе, забытая блудадзейка! Іграй складна, сьпявай многа песьняў, каб пра цябе ўспаміналі»."},{"book":"ІСАІ","chapter":"23","verse":"17","text":"І будзе празь семдзесят гадоў, Гасподзь наверне Тыр; і ён зноў пачне браць прыбытак свой, і будзе блудадзейнічаць з усімі царствамі зямнымі па ўсім сьвеце."},{"book":"ІСАІ","chapter":"23","verse":"18","text":"Але гандаль яго і прыбытак ягоны прысьвячаюцца Госпаду; ня будуць замкнутыя і пакладзеныя ў каморы, бо да тых, што жывуць перад абліччам Госпада, будзе пераходзіць прыбытак ад гандлю ягонага, каб яны елі да сытасьці і мелі вопратку моцную."}]}