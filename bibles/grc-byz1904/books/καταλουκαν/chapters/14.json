{"data":[{"book":"ΚΑΤΑ ΛΟΥΚΑΝ","chapter":"14","verse":"1","text":"Καὶ ἐγένετο ἐν τῷ ἐλθεῖν αὐτὸν εἰς οἶκόν τινος τῶν ἀρχόντων τῶν Φαρισαίων σαββάτῳ φαγεῖν ἄρτον, καὶ αὐτοὶ ἦσαν παρατηρούμενοι αὐτόν."},{"book":"ΚΑΤΑ ΛΟΥΚΑΝ","chapter":"14","verse":"2","text":"καὶ ἰδοὺ ἄνθρωπός τις ἦν ὑδρωπικὸς ἔμπροσθεν αὐτοῦ."},{"book":"ΚΑΤΑ ΛΟΥΚΑΝ","chapter":"14","verse":"3","text":"καὶ ἀποκριθεὶς ὁ Ἰησοῦς εἶπε πρὸς τοὺς νομικοὺς καὶ Φαρισαίους λέγων· εἰ ἔξεστι τῷ σαββάτῳ θεραπεύειν;"},{"book":"ΚΑΤΑ ΛΟΥΚΑΝ","chapter":"14","verse":"4","text":"οἱ δὲ ἡσύχασαν. καὶ ἐπιλαβόμενος ἰάσατο αὐτὸν καὶ ἀπέλυσε."},{"book":"ΚΑΤΑ ΛΟΥΚΑΝ","chapter":"14","verse":"5","text":"καὶ ἀποκριθεὶς πρὸς αὐτοὺς εἶπε· τίνος ὑμῶν υἱὸς ἢ βοῦς εἰς φρέαρ ἐμπεσεῖται, καὶ οὐκ εὐθέως ἀνασπάσει αὐτὸν ἐν τῇ ἡμέρᾳ τοῦ σαββάτου;"},{"book":"ΚΑΤΑ ΛΟΥΚΑΝ","chapter":"14","verse":"6","text":"καὶ οὐκ ἴσχυσαν ἀνταποκριθῆναι αὐτῷ πρὸς ταῦτα."},{"book":"ΚΑΤΑ ΛΟΥΚΑΝ","chapter":"14","verse":"7","text":"Ἔλεγε δὲ πρὸς τοὺς κεκλημένους παραβολήν, ἐπέχων πῶς τὰς πρωτοκλισίας ἐξελέγοντο, λέγων πρὸς αὐτούς·"},{"book":"ΚΑΤΑ ΛΟΥΚΑΝ","chapter":"14","verse":"8","text":"ὅταν κληθῇς ὑπό τινος εἰς γάμους, μὴ κατακλιθῇς εἰς τὴν πρωτοκλισίαν, μήποτε ἐντιμότερός σου ᾖ κεκλημένος ὑπ᾽ αὐτοῦ,"},{"book":"ΚΑΤΑ ΛΟΥΚΑΝ","chapter":"14","verse":"9","text":"καὶ ἐλθὼν ὁ σὲ καὶ αὐτὸν καλέσας ἐρεῖ σοι· δὸς τούτῳ τόπον· καὶ τότε ἄρξῃ μετ᾽ αἰσχύνης τὸν ἔσχατον τόπον κατέχειν."},{"book":"ΚΑΤΑ ΛΟΥΚΑΝ","chapter":"14","verse":"10","text":"ἀλλ᾽ ὅταν κληθῇς, πορευθεὶς ἀνάπεσε εἰς τὸν ἔσχατον τόπον, ἵνα ὅταν ἔλθῃ ὁ κεκληκώς σε εἴπῃ σοι· φίλε, προσανάβηθι ἀνώτερον· τότε ἔσται σοι δόξα ἐνώπιον τῶν συνανακειμένων σοι."},{"book":"ΚΑΤΑ ΛΟΥΚΑΝ","chapter":"14","verse":"11","text":"ὅτι πᾶς ὁ ὑψῶν ἑαυτὸν ταπεινωθήσεται καὶ ὁ ταπεινῶν ἑαυτὸν ὑψωθήσεται."},{"book":"ΚΑΤΑ ΛΟΥΚΑΝ","chapter":"14","verse":"12","text":"Ἔλεγε δὲ καὶ τῷ κεκληκότι αὐτόν· ὅταν ποιῇς ἄριστον ἢ δεῖπνον, μὴ φώνει τοὺς φίλους σου μηδὲ τοὺς ἀδελφούς σου μηδὲ τοὺς συγγενεῖς σου μηδὲ γείτονας πλουσίους, μήποτε καὶ αὐτοί σε ἀντικαλέσωσι, καὶ γενήσεταί σοι ἀνταπόδομα."},{"book":"ΚΑΤΑ ΛΟΥΚΑΝ","chapter":"14","verse":"13","text":"ἀλλ᾽ ὅταν ποιῇς δοχήν, κάλει πτωχούς, ἀναπήρους, χωλούς, τυφλούς,"},{"book":"ΚΑΤΑ ΛΟΥΚΑΝ","chapter":"14","verse":"14","text":"καὶ μακάριος ἔσῃ, ὅτι οὐκ ἔχουσιν ἀνταποδοῦναί σοι· ἀνταποδοθήσεται γάρ σοι ἐν τῇ ἀναστάσει τῶν δικαίων."},{"book":"ΚΑΤΑ ΛΟΥΚΑΝ","chapter":"14","verse":"15","text":"Ἀκούσας δέ τις τῶν συνανακειμένων ταῦτα εἶπεν αὐτῷ· μακάριος ὃς φάγεται ἄριστον ἐν τῇ βασιλείᾳ τοῦ Θεοῦ."},{"book":"ΚΑΤΑ ΛΟΥΚΑΝ","chapter":"14","verse":"16","text":"ὁ δὲ εἶπεν αὐτῷ· ἄνθρωπός τις ἐποίησε δεῖπνον μέγα καὶ ἐκάλεσε πολλούς·"},{"book":"ΚΑΤΑ ΛΟΥΚΑΝ","chapter":"14","verse":"17","text":"καὶ ἀπέστειλε τὸν δοῦλον αὐτοῦ τῇ ὥρᾳ τοῦ δείπνου εἰπεῖν τοῖς κεκλημένοις· ἔρχεσθε, ὅτι ἤδη ἕτοιμά ἐστι πάντα."},{"book":"ΚΑΤΑ ΛΟΥΚΑΝ","chapter":"14","verse":"18","text":"καὶ ἤρξαντο ἀπὸ μιᾶς παραιτεῖσθαι πάντες. ὁ πρῶτος εἶπεν αὐτῷ· ἀγρὸν ἠγόρασα, καὶ ἔχω ἀνάγκην ἐξελθεῖν καὶ ἰδεῖν αὐτόν· ἐρωτῶ σε, ἔχε με παρῃτημένον."},{"book":"ΚΑΤΑ ΛΟΥΚΑΝ","chapter":"14","verse":"19","text":"καὶ ἕτερος εἶπε· ζεύγη βοῶν ἠγόρασα πέντε, καὶ πορεύομαι δοκιμάσαι αὐτά· ἐρωτῶ σε, ἔχε με παρῃτημένον."},{"book":"ΚΑΤΑ ΛΟΥΚΑΝ","chapter":"14","verse":"20","text":"καὶ ἕτερος εἶπε· γυναῖκα ἔγημα, καὶ διὰ τοῦτο οὐ δύναμαι ἐλθεῖν."},{"book":"ΚΑΤΑ ΛΟΥΚΑΝ","chapter":"14","verse":"21","text":"καὶ παραγενόμενος ὁ δοῦλος ἐκεῖνος ἀπήγγειλε τῷ κυρίῳ αὐτοῦ ταῦτα. τότε ὀργισθεὶς ὁ οἰκοδεσπότης εἶπε τῷ δούλῳ αὐτοῦ· ἔξελθε ταχέως εἰς τὰς πλατείας καὶ ῥύμας τῆς πόλεως, καὶ τοὺς πτωχοὺς καὶ ἀναπήρους καὶ χωλοὺς καὶ τυφλοὺς εἰσάγαγε ὧδε."},{"book":"ΚΑΤΑ ΛΟΥΚΑΝ","chapter":"14","verse":"22","text":"καὶ εἶπεν ὁ δοῦλος· κύριε, γέγονεν ὡς ἐπέταξας, καὶ ἔτι τόπος ἐστί."},{"book":"ΚΑΤΑ ΛΟΥΚΑΝ","chapter":"14","verse":"23","text":"καὶ εἶπεν ὁ κύριος πρὸς τὸν δοῦλον· ἔξελθε εἰς τὰς ὁδοὺς καὶ φραγμοὺς καὶ ἀνάγκασον εἰσελθεῖν, ἵνα γεμισθῇ ὁ οἶκος μου."},{"book":"ΚΑΤΑ ΛΟΥΚΑΝ","chapter":"14","verse":"24","text":"λέγω γὰρ ὑμῖν ὅτι οὐδεὶς τῶν ἀνδρῶν ἐκείνων τῶν κεκλημένων γεύσεταί μου τοῦ δείπνου."},{"book":"ΚΑΤΑ ΛΟΥΚΑΝ","chapter":"14","verse":"25","text":"Συνεπορεύοντο δὲ αὐτῷ ὄχλοι πολλοί. καὶ στραφεὶς εἶπε πρὸς αὐτούς·"},{"book":"ΚΑΤΑ ΛΟΥΚΑΝ","chapter":"14","verse":"26","text":"εἴ τις ἔρχεται πρός με καὶ οὐ μισεῖ τὸν πατέρα ἑαυτοῦ καὶ τὴν μητέρα καὶ τὴν γυναῖκα καὶ τὰ τέκνα καὶ τοὺς ἀδελφοὺς καὶ τὰς ἀδελφάς, ἔτι δὲ καὶ τὴν ἑαυτοῦ ψυχήν, οὐ δύναταί μου μαθητὴς εἶναι."},{"book":"ΚΑΤΑ ΛΟΥΚΑΝ","chapter":"14","verse":"27","text":"καὶ ὅστις οὐ βαστάζει τὸν σταυρὸν ἑαυτοῦ καὶ ἔρχεται ὀπίσω μου, οὐ δύναται εἶναί μου μαθητής."},{"book":"ΚΑΤΑ ΛΟΥΚΑΝ","chapter":"14","verse":"28","text":"τίς γὰρ ἐξ ὑμῶν, θέλων πύργον οἰκοδομῆσαι, οὐχὶ πρῶτον καθίσας ψηφίζει τὴν δαπάνην, εἰ ἔχει τὰ πρὸς ἀπαρτισμόν;"},{"book":"ΚΑΤΑ ΛΟΥΚΑΝ","chapter":"14","verse":"29","text":"ἵνα μήποτε, θέντος αὐτοῦ θεμέλιον καὶ μὴ ἰσχύσαντος ἐκτελέσαι, πάντες οἱ θεωροῦντες ἄρξωνται αὐτῷ ἐμπαίζειν,"},{"book":"ΚΑΤΑ ΛΟΥΚΑΝ","chapter":"14","verse":"30","text":"λέγοντες ὅτι οὗτος ὁ ἄνθρωπος ἤρξατο οἰκοδομεῖν καὶ οὐκ ἴσχυσεν ἐκτελέσαι;"},{"book":"ΚΑΤΑ ΛΟΥΚΑΝ","chapter":"14","verse":"31","text":"ἢ τίς βασιλεύς, πορευόμενος συμβαλεῖν ἑτέρῳ βασιλεῖ εἰς πόλεμον, οὐχὶ πρῶτον καθίσας βουλεύεται εἰ δυνατός ἐστιν ἐν δέκα χιλιάσιν ἀπαντῆσαι τῷ μετὰ εἴκοσι χιλιάδων ἐρχομένῳ ἐπ᾽ αὐτόν;"},{"book":"ΚΑΤΑ ΛΟΥΚΑΝ","chapter":"14","verse":"32","text":"εἰ δὲ μήγε, ἔτι πόρρω αὐτοῦ ὄντος πρεσβείαν ἀποστείλας ἐρωτᾷ τὰ πρὸς εἰρήνην."},{"book":"ΚΑΤΑ ΛΟΥΚΑΝ","chapter":"14","verse":"33","text":"οὕτως οὖν πᾶς ἐξ ὑμῶν, ὃς οὐκ ἀποτάσσεται πᾶσι τοῖς ἑαυτοῦ ὑπάρχουσιν, οὐ δύναται εἶναί μου μαθητής."},{"book":"ΚΑΤΑ ΛΟΥΚΑΝ","chapter":"14","verse":"34","text":"Καλὸν τὸ ἅλας· ἐὰν δὲ καὶ τὸ ἅλας μωρανθῇ, ἐν τίνι ἀρτυθήσεται;"},{"book":"ΚΑΤΑ ΛΟΥΚΑΝ","chapter":"14","verse":"35","text":"οὔτε εἰς γῆν οὔτε εἰς κοπρίαν εὔθετόν ἐστιν· ἔξω βάλλουσιν αὐτό. ὁ ἔχων ὦτα ἀκούειν ἀκουέτω."}]}