{"data":[{"book":"2-Samuelin","chapter":"17","verse":"1","text":"Axitofelee Avşalomuk'le eyhen:"},{"book":"2-Samuelin","chapter":"17","verse":"2","text":"Mana orzul, rı'hı'le g'a'arxhung'a, şi manbışilqa k'yophur mang'una ul qəvəəq'ənaa'as. Manke mang'une k'anebın gırgınbı heepxasınbı. Zınar manke saccu paççah Davud gik'as."},{"book":"2-Samuelin","chapter":"17","verse":"3","text":"Qiyğale gırgın millet zı vasqa sak'al ha'as, istağ tsumaysqa seek'al hee'en xhinne. Gırgınbı valqa savk'lecenva, ğu mana t'abal ha'ana insan gidek'u g'alerçes ıkkan deş. Manke milletıkıd vuççud ixhes deş."},{"book":"2-Samuelin","chapter":"17","verse":"4","text":"Man cuvab Avşalomusud gırgıne İzrailyne ağsaqqalaaşisıd yugda qadayle."},{"book":"2-Samuelin","chapter":"17","verse":"5","text":"Avşalomee eyhen:"},{"book":"2-Samuelin","chapter":"17","verse":"6","text":"Xuşay Avşalomusqa arımee, Avşalomee mang'uk'le eyhen:"},{"book":"2-Samuelin","chapter":"17","verse":"7","text":"Xuşayee eyhen:"},{"book":"2-Samuelin","chapter":"17","verse":"8","text":"Vak'lecad ats'an, yiğna dekkiy mang'ukan insanar igider vob. Manbı həşde balabı g'ayşu axuyn syobı xhinne vob. Yiğna dek ək'elika siç'ekkvana insan vor, mana mısacar g'oşunne yı'q'nee g'alixhas deş."},{"book":"2-Samuelin","chapter":"17","verse":"9","text":"Mana həşde mağarabışde sançeeye, deşxhee, menne cigeeye dyugulyxha vor. Mang'una g'oşun yiğne eskeraaşilqa ts'eppa k'yophur, ğamuvxhee, man g'ayxhiynbışe eyhesın: «Avşalomuqa qihna apk'ıninbı avub avxu»."},{"book":"2-Samuelin","chapter":"17","verse":"10","text":"Manke aslanaaşin xhinnen yik'bınan igiderıb qəvəəq'ənasınbı. Gırgıne İzrailybışik'lecad ats'an, yiğna dek nəxruna g'oçax ıxhay, cukanbıb nəxbın igider vuxhay."},{"book":"2-Samuelin","chapter":"17","verse":"11","text":"Zı vas inəxübna mı'sləhət g'ooce: Danile Beer-Şevalqamee17:11 Danile Beer-Şevalqamee: Dan eyhena şahar mane gahıl İzrailyna nekke şimalılna şaharniy vob. Beer-Şeva eyhena şaharmee cühüt'yaaşine sahree, İzrailyna nekke canubulyna vuxha. «Danile Beer-Şevalqamee» İzrailyne k'anençe-qomaqqameeva eyhen ıxha. gırgın İzrailybı deryahne mıglena g'um xhinne vasqa savaalecen. Ğunab yiğne xılen manbı dəv'eeqa vukkee."},{"book":"2-Samuelin","chapter":"17","verse":"12","text":"Mana axvane cigabışde sançee şi mang'ulqa xəənçe ç'iyelqa g'e'exhxhan şeh xhinne k'yooharas. Manar, cukane insanaaşina sacarır üç'ürra g'ılydyaraççe."},{"book":"2-Samuelin","chapter":"17","verse":"13","text":"Mana menne şahareeqa ark'ın ixheene, gırgıne İzrailybışe mane şaharısqa t'ü'ər adı, mana şahar habğı, dameeqa g'a'apçes. Mane şaharıke sa k'ınna g'ayeb g'alepçes deş."},{"book":"2-Samuelin","chapter":"17","verse":"14","text":"Avşalomeeyiy cukane gırgıne İzrailybışe eyhen:"},{"book":"2-Samuelin","chapter":"17","verse":"15","text":"Xuşayee kaahinaaşik'le Tsadokık'leyiy Evyatarık'le eyhen:"},{"book":"2-Samuelin","chapter":"17","verse":"16","text":"Həşde şu ina xabar ana Davudusqa zaara insan g'axıle. Şu mang'uk'le eyhe: «G'iyna xəm İordanne damayne ine aqval sahree hımaa'a. Damayne şene aq'valqa ılğeepç'e. Deşxheene, paççahır cukan gırgın insanarıb hapt'asınbı»."},{"book":"2-Samuelin","chapter":"17","verse":"17","text":"Yonataniy Axima'ats En-Rogelee aaxva vuxha. Sa nukar içee manbışis xabar abayle vuxha, manbışeb mana xabar paççah Davudus hivxhar haa'a vuxha. Manbı şaharee neng'uk'lecab g'avces vukkan deşdiy."},{"book":"2-Samuelin","chapter":"17","verse":"18","text":"Sa gadeyk'le manbı g'ooce, mang'veeyid man hark'ın Avşalomulqa hixhar ha'a. Mançil-allab manbı mançe zaraba qığeepç'ı Baxurimee eyxhene sa adamiyne xaaqa qavayle. Mane adamiyne məhlee kahrız vooxhe. Manbı maqa k'eebaç'e."},{"book":"2-Samuelin","chapter":"17","verse":"19","text":"Mang'une xhunaşşee örtyug alyaat'u kahrızılqa aççu, çilqab xhıt'a gyooka, şavuk'lecad vuççud g'ımececenva."},{"book":"2-Samuelin","chapter":"17","verse":"20","text":"Avşalomun insanar mane xaaqa abı, zəiyfayke qiyghanan:"},{"book":"2-Samuelin","chapter":"17","verse":"21","text":"Avşalomun insanar apk'ıniyle qiyğa, Yonataniy Axima'ats kahrızeençe qığeepç'ı, paççah Davudus xabar hevlesva avayk'an. Manbışe mang'uk'le eyhen:"},{"book":"2-Samuelin","chapter":"17","verse":"22","text":"Davudıy cun insanar İordanne damayle ılğeebaç'enbı. Miç'eerilqasse damayle ılğıdeç'una sa insan axva deş."},{"book":"2-Samuelin","chapter":"17","verse":"23","text":"Axitofelik'le iş cune mı'sləhətıka hidyav'u g'avcumee, mang'vee cune əməleys palan ı'xı' cune şahareeqa, xaaqa siyk'al. Mang'vee cune karak hucooyiy ha'as ıkkanvad uvhu, ark'ın vuceecar vuc givayxanna. Mana, cuna dek k'eyxiyne mağaree k'eyxha."},{"book":"2-Samuelin","chapter":"17","verse":"24","text":"Davud Maxanayimeeqa qarayle. Avşalomur cune k'anene gırgıne İzrailybışika İordanne damayle ılğeç'e."},{"book":"2-Samuelin","chapter":"17","verse":"25","text":"Avşalomee, Amasa Yoavne cigeeqa g'oşunbışda xərna giyxhe. Amasa, Yitra donane İzrailyğançeng'una dix ıxha. Mang'una yed Naxaşna yiş Avigailiy yixha. Yoavna yed Tseruya Avigailiynar yiçu yeexhe."},{"book":"2-Samuelin","chapter":"17","verse":"26","text":"Avşalomee İzrailybışika Gilead eyhene cigee çadırbı giyxə."},{"book":"2-Samuelin","chapter":"17","verse":"27","text":"Davud Maxanayimeeqa arayle. Maqa mang'usqa Ammonne Rabba eyhene şahareençene Naxaşna dix Şovi, Lo-Devareençe Ammielyne dix Makir, Rogelim eyhene şahareençe Gileadğançena Barzilay abayle."},{"book":"2-Samuelin","chapter":"17","verse":"28","text":"Manbışe Davudusiy cune g'oşunus doşagbı, k'olabı, nyuq'vneke hı'iyn g'abbı, ooxhanas suk, xhıt'a, urva, qoots'una suk, hüvə,"},{"book":"2-Samuelin","chapter":"17","verse":"29","text":"itv, şor, zerane nikneke hı'iyn nisse, vəq'əbı adayle. Manbışisqa məxüd qayle, g'oşun çolee mıssıbaniyxan, obzur, xhyan denamee avxu."}]}