{"data":[{"book":"Wakolosai","chapter":"4","verse":"1","text":"Na mweye iwakulu, watendeleni watumwa zenu ganogile na gaja golondigwa, kumbukeni na mweye vivija munayo Mkulu kuko kuulanga."},{"book":"Wakolosai","chapter":"4","verse":"2","text":"Gendeleleni kumpula Mulungu, mwahampula muitiganye, na mumgwee Mulungu nhogolwa."},{"book":"Wakolosai","chapter":"4","verse":"3","text":"Vivija mutupulile na tweye kwa Mulungu, muladi Mulungu yatugwelele nzila inogile ya kuwapetela wanhu usenga wake mbuli ya vinhu vifisigwe va Kilisito. Kwa mbuli ayo, lekaavo sambi na mkifungo."},{"book":"Wakolosai","chapter":"4","verse":"4","text":"Avo nipulileni kwa Mulungu, nidahe kulonga goya usenga awo kamba vinilondeka."},{"book":"Wakolosai","chapter":"4","verse":"5","text":"Mwahakala na wanhu hawamtogole Yesu, muwe na nzewele, muisang'hanile goya kila nyafasi muli nayo."},{"book":"Wakolosai","chapter":"4","verse":"6","text":"Ulonzi wenu siku zose wolondeka unoge na uwataze wanhu na molondeka mujuwe kuwedika goya wanhu wose."},{"book":"Wakolosai","chapter":"4","verse":"7","text":"Ndugu yetu yanogeligwe Tukiko, mtazaji yanogile na msang'hanaji miyetu mwiisang'hano ya Mndewa, kowalongela mbuli zangu zose."},{"book":"Wakolosai","chapter":"4","verse":"8","text":"Lekaavo nomtuma kumwenu, yawasamhuse mizoyo yenu kwa kuwalongela mbuli zetu."},{"book":"Wakolosai","chapter":"4","verse":"9","text":"Kokwiza hamoja na Onesimo, ndugu yetu tumnogele na yotenda ganogile, miyenu. Wowalongeleni mbuli zose zilawilila hano."},{"book":"Wakolosai","chapter":"4","verse":"10","text":"Alisitaliko, yeli mkifungo hamoja na niye kowalamusa, na Maluko vivija binamu yake Balinaba kowalamusa. Mugapata malagizo mbuli yake, yahavika kumwenu mumgoneke."},{"book":"Wakolosai","chapter":"4","verse":"11","text":"Nayo Yoshua yokemigwa Yusito, vivija kowalamusa. Wanhu wano wadatu wao Wayahudi waiyeka wambokele Kilisito iwosang'hana na niye mbuli ya Undewa wa Mulungu, nao wanitaza ng'hani."},{"book":"Wakolosai","chapter":"4","verse":"12","text":"Epafulasi, miyenu na msang'hanaji wa Yesu Kilisito kowalamusa, siku zose kowapulila ng'hani kwa Mulungu, kompula Mulungu yawagangamize, mukangale na mumtogole Kilisito kwa mizoyo yenu yose na mugagoge goya gamnogele Mulungu."},{"book":"Wakolosai","chapter":"4","verse":"13","text":"Nodaha kuwalongela vinimjuwile viyosang'hana ng'hani mbuli ya mweye na mbuli ya wanhu wa Laodikea na Hielapoli."},{"book":"Wakolosai","chapter":"4","verse":"14","text":"Luka, mganga wetu yanogeligwe, na Dema womulamusani."},{"book":"Wakolosai","chapter":"4","verse":"15","text":"Walamuseni ndugu zetu weli kuko Laodikea, na Nimfa hamoja na kibumbila cha wanhu wamtogole Kilisito woiting'hanaga mng'anda yake."},{"book":"Wakolosai","chapter":"4","verse":"16","text":"Mwahamambukiza kusoma baluwa ino, vivija kigweleleni kibumbila cha wanhu wamtogole Kilisito ako Laodikea. Na mweye vivija muisome baluwa yonda wawagwee ndugu zenu ako Laodikea."},{"book":"Wakolosai","chapter":"4","verse":"17","text":"Na mulongeleni Alikipo, “Imambukize goya sang'hano yuugweleligwe na Mndewa.”"},{"book":"Wakolosai","chapter":"4","verse":"18","text":"Nokwandika vino kwa mkono wangu mwenyego. Niye Paulo nomulamusani. Kumbukeni na mkifungo!"}]}