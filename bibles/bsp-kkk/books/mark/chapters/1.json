{"data":[{"book":"Mark","chapter":"1","verse":"1","text":"Dəkəcop da Kibaru Kətɔt teta Yesu Krist1.1 Krist=Tewe ta dəkəcəmɛ da nwɛ Kanu kəyɛk-yɛk kəyɔnɛ ka wəyac ka afum a doru mɔ. Wan ka Kanu dɔ dandɛ."},{"book":"Mark","chapter":"1","verse":"2","text":"Deyi pəmɔ ntɛ ancic ti nde buk ba sayibɛ Esayi disrɛ mɔ:"},{"book":"Mark","chapter":"1","verse":"3","text":"Fum wəkɔ dim dɔn deyi kəwur nde dətɛgbərɛ mɔ ɔfɔ:"},{"book":"Mark","chapter":"1","verse":"4","text":"Itɔ Aŋnabi Saŋ Batis ɛnaderɛnɛ nde dətɛgbərɛ, pəckawandi a pagbət afum dəromun teta kəsəkpər bəkəc ŋacəmɛ pəlompu darəŋ, ntɛ tɔŋsɔŋɛ Kanu kədeŋaŋnɛnɛ ŋa kiciya kəŋan mɔ."},{"book":"Mark","chapter":"1","verse":"5","text":"Afum aka atɔf ŋa Yude kɔ aka Yerusalɛm fəp ŋanckɔ nde eyi mɔ, ŋacsɔtər kɔ kəgbət dəromun teta Kanu, nde kəŋgbɔkɔ ka Yurdɛn ŋaccɛŋ kiciya kəŋan afum dacɔ."},{"book":"Mark","chapter":"1","verse":"6","text":"Yamos ya cəfon ca yɔkɔmɛ yɔ Saŋ ɛncbɛrnɛ, pəcgbəncnɛ bɛlɛt ba akata defi. Cəlaŋkəma c'ɔncsɔm kɔ mɛsɛ ma cəme ca dəkulum."},{"book":"Mark","chapter":"1","verse":"7","text":"Pəcdəŋk: ‹Fum eyi kəder im tadarəŋ, nwɛ ɔyɔ fənɔntər pətas im mɔ, isɔtɔ fɛ delel dotulnɛnɛ isikəli bənda ya cɔfta cɔn."},{"book":"Mark","chapter":"1","verse":"8","text":"Ina, dəromun iŋgbət nu teta Kanu, mba nkɔn dəAmera Ŋecempi ŋa Kanu endegbət nu.›"},{"book":"Mark","chapter":"1","verse":"9","text":"Mata mamɔkɔ kɔ Yesu ender kəyɛfɛ Nasarɛt dare da Kalile, k'ɔsɔtər Saŋ kəgbət dəromun teta Kanu nde kəŋgbɔkɔ ka Yurdɛn."},{"book":"Mark","chapter":"1","verse":"10","text":"Yesu endepɛ dəromun, k'ɛnəŋk kɔm kəŋgbɛrɛ, k'ɛnəŋk sɔ Amera ŋa Kanu ŋontorər kɔ pəmɔ antantoriya."},{"book":"Mark","chapter":"1","verse":"11","text":"Kɔ dim dontor kəyɛfɛ dəkɔm: «Wan kem məyɔnɛ nwɛ imbɔtər mɔ, mən'ɔbɔt im mes belbel.»"},{"book":"Mark","chapter":"1","verse":"12","text":"Gbəncana babɔkɔ kɔ Amera ŋa Kanu ŋeŋkekərɛ Yesu nde dətɛgbərɛ."},{"book":"Mark","chapter":"1","verse":"13","text":"K'encepərɛnɛ di mata wəco maŋkəlɛ (40), Sentani səcwakəs kəsɔŋɛ kɔ kəciya. Sɛm ya dəkulum yɔ ŋanayi, mɛlɛkɛ mɛckɛkəs kɔ."},{"book":"Mark","chapter":"1","verse":"14","text":"Ntɛ analip kəsɔŋ Saŋ kəbɛr dəbili mɔ, kɔ Yesu ender Kalile, pəcdəŋk Kibaru Kətɔt ka Kanu,"},{"book":"Mark","chapter":"1","verse":"15","text":"pəcloku: «Tɛm tɛmbəp kɔ dɛbɛ da Kanu dɔlɔtərnɛ. Nəsəkpər bəkəc nəlomp, nəgbɛkər kəlaŋ Kibaru Kətɔt ka Kanu!»"},{"book":"Mark","chapter":"1","verse":"16","text":"Ntɛ Yesu eyi kəcepər agbɛp ŋa kəba ka Kalile kəsək mɔ, k'ɛnəŋk Simɔŋ kɔ Andəre wɛnc ka Simɔŋ, ŋacgbal manta dəkəba, bawo awɛnt ŋɔ ŋanayɔnɛ."},{"book":"Mark","chapter":"1","verse":"17","text":"Kɔ Yesu oloku ŋa: «Nəder nəcɛps'em darəŋ, indesɔŋɛ nu kəyɔnɛ awɛnt a afum.»"},{"book":"Mark","chapter":"1","verse":"18","text":"Gbəncana babɔkɔ kɔ ŋasak manta maŋan kɔ ŋancɛpsɛ Yesu darəŋ."},{"book":"Mark","chapter":"1","verse":"19","text":"Ntɛ ɔŋkɔ kiriŋ pəpic mɔ, k'ɛnəŋk Sak wan ka Sebede kɔ wɛnc Isaŋ aŋɛ ŋanayi abil ŋaŋan disrɛ ŋaclompəs-lompəs manta mɔ."},{"book":"Mark","chapter":"1","verse":"20","text":"Gbəncana babɔkɔ k'ewe sɔ akakɔ mɛrəŋ ntɛ tɔŋsɔŋɛ ŋayɔnɛ acɛpsɛ ɔn mɔ. Kɔ ŋasak kas kəŋan Sebede debil kɔ akɔ ŋacbəc mɔ, kɔ ŋancɛpsɛ Yesu darəŋ."},{"book":"Mark","chapter":"1","verse":"21","text":"Kɔ ŋambɛrɛ dare da Kaparnam. Ntɛ ŋaŋkɔ dəkətola Kanu da aSuyif simiti, dɔsɔk da kəŋesəm mɔ, kɔ Yesu pəctəksɛ."},{"book":"Mark","chapter":"1","verse":"22","text":"Cusu cənawos ŋa kətəksɛ kɔn, bawo ɛnctəksɛ pəmɔ fum nwɛ ɔntɔmpər kətam mɔ, ɛnctəksɛ fɛ pəmɔ atəksɛ sariyɛ s'aSuyif."},{"book":"Mark","chapter":"1","verse":"23","text":"Tɛnatəŋnɛ wərkun wəlɔma nwɛ ŋɔŋk ŋɛlɛc ŋɛnabɛrɛ mɔ pəyi dəkətola Kanu da aSuyif dadɔkɔ disrɛ, pəckulɛ-kulɛ:"},{"book":"Mark","chapter":"1","verse":"24","text":"«Ta ake tɔ məmbɛrɛnɛ mes mosu-ɛ, Yesu wəka Nasarɛt? Dəkələsər su mənder ba? Səncərɛ belbel nwɛ məyɔnɛ mɔ: Wəcempi wəka Kanu!»"},{"book":"Mark","chapter":"1","verse":"25","text":"Kɔ Yesu ɛŋgbəŋ-gbəŋər ŋi, pəcloku: Məmɛp kusu! Məwur fum wəkawɛ dəris."},{"book":"Mark","chapter":"1","verse":"26","text":"Kɔ ŋɔŋk ŋɛlɛc ŋowur kɔ dəris ŋecyikəc kɔ pəpɔŋ, ŋockulɛ-kulɛ sɔ pəpɔŋ."},{"book":"Mark","chapter":"1","verse":"27","text":"Kɔ cusu cəwos afum fəp, ŋacgbɛkəlɛnɛ taŋan: «Tere tɔ tantɛ-ɛ? Kətəksɛ kəfu, dɛbɛ dere! Ɔntɔmpər ali dɛbɛ da yɔŋk yɛlɛc, nyɛ yeŋleləs mosom mɔn mɔ!»"},{"book":"Mark","chapter":"1","verse":"28","text":"Kɔ debeki da tewe tɔn dɛsamsər katəna katəna mɔmpɔmpɔ ma Kalile fəp."},{"book":"Mark","chapter":"1","verse":"29","text":"Ntɛ ŋawur dəkətola Kanu da aSuyif mɔ, nkɔn Sak kɔ Isaŋ ŋaŋkɔ ndena Simɔŋ kɔ Andəre."},{"book":"Mark","chapter":"1","verse":"30","text":"Iya wəka wəran ka Simɔŋ ɛnafəntərɛ ta ɛntamnɛ-ɛ, fiba fənayi kɔ, gbəncana babɔkɔ k'aloku Yesu tetɔn."},{"book":"Mark","chapter":"1","verse":"31","text":"K'ɔncɔŋnɛ, k'osumpər kɔ kəca k'eyekti, kɔ fiba fəsak kɔ, k'eyerəs afum yeri."},{"book":"Mark","chapter":"1","verse":"32","text":"Ntɛ dɔfɔy dender, kɔ dec dɛŋkalɛ mɔ, k'aŋkɛrɛ kɔ acuy fəp kɔ aŋɛ yɔŋk yɛlɛc yɔnctɔrəs mɔ."},{"book":"Mark","chapter":"1","verse":"33","text":"Kɔ afum a dare fəp ŋaloŋkanɛ nde kusuŋka ka dəkəlɔ."},{"book":"Mark","chapter":"1","verse":"34","text":"K'ɛntaməs acuy alarəm aŋɛ ŋanccunɛ docu yamayama mɔ, pəcbɛləs yɔŋk yɛlɛc yɛlarəm. Ɛncsak fɛ yɔŋk yɛlɛc yolok-loku, bawo yɛnacərɛ kɔ."},{"book":"Mark","chapter":"1","verse":"35","text":"Bətbət ta pəntayɔ waŋkəra-ɛ, k'ɛyɛfɛ k'owur kəkɔ ka kəfo kəyer-yer kəlɔma, k'ɔŋkɔ pəcəmɛ kətola Kanu."},{"book":"Mark","chapter":"1","verse":"36","text":"Simɔŋ kɔ asol ɔn ŋambɛlkər kətɛn kɔ."},{"book":"Mark","chapter":"1","verse":"37","text":"Ntɛ ŋanəŋk kɔ mɔ, kɔ ŋaloku kɔ: «Fəp fəyi kətɛn əm.»"},{"book":"Mark","chapter":"1","verse":"38","text":"Kɔ Yesu oloku ŋa: «Paŋkɔn kəfo kəlɔma, nde sədare nsɛ səlɔtərnɛ mɔ, ntɛ tɔŋsɔŋɛ dəndo sɔ idəŋk Kibaru Kətɔt mɔ, bawo itɔ iwurɛnɛ.»"},{"book":"Mark","chapter":"1","verse":"39","text":"Kɔ Yesu ɔŋkɔtɛnɛ Kalile fəp, pəckawandi Kibaru Kətɔt dəkətola Kanu d'aSuyif, pəcbɛlsɛnɛ sɔ yɔŋk yɛlɛc."},{"book":"Mark","chapter":"1","verse":"40","text":"Kɔ wəcunɛ sen wəlɔma ender nnɔ Yesu eyi mɔ, k'ɛncəp suwu pəclɛtsɛnɛ Yesu: «Kɔ məfaŋ ti-ɛ, məntam kəsɔkəs im.»"},{"book":"Mark","chapter":"1","verse":"41","text":"Kɔ Yesu ɔyɔnɛ kɔ nɔnɔfɔr, k'ɛntɛnc kɔ kəca, k'oŋgbuŋɛnɛ kɔ, k'oloku: «Ifaŋ ti, məsɔk!»"},{"book":"Mark","chapter":"1","verse":"42","text":"Gbəncana babɔkɔ kɔ sen səsak kɔ, k'ɔsɔk."},{"book":"Mark","chapter":"1","verse":"43","text":"Kɔ Yesu ɛmbɛləs kɔ pəctiŋ-tiŋ kɔ:"},{"book":"Mark","chapter":"1","verse":"44","text":"«Ta məloku ti fum o fum, mba məkɔ məmentərnɛ wəloŋnɛ, məkenɛ kɔ poloŋnɛ teta kəsɔkəs kam tɔkɔ Musa encic mɔ, tendeyɔnɛ ŋa sede.»"},{"book":"Mark","chapter":"1","verse":"45","text":"Mba wərkun nwɛ, ntɛ nkɔn ɔŋkɔ mɔ, k'ɛyɛfɛ kədəŋk ti pəpɔŋ, pəcsamsərɛnɛ toloku tatɔkɔ, kɔ tɔsɔŋɛ Yesu kətɔtam sɔ kəbɛrɛ dare. Dare kəsək encyi, mofo meyer-yer mmɛ afum ŋanatɔ kəcyi mɔ, afum ŋancder kɔ kəyɛfɛ mofo fəp."}]}