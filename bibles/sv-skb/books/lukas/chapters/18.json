{"data":[{"book":"Lukas","chapter":"18","verse":"1","text":"Jesus berättade sedan en liknelse för att visa dem [lärjungarna] att det är nödvändigt att alltid be (tillbe, umgås med Gud), för att inte tappa modet (bli missmodig, ge upp)."},{"book":"Lukas","chapter":"18","verse":"2","text":"Han sade: ”I en stad fanns en domare. Han fruktade inte Gud och hade ingen respekt för människor. [Han gjorde som han själv ville.]"},{"book":"Lukas","chapter":"18","verse":"3","text":"I samma stad fanns en änka som gång på gång kom till honom och sade: ’Hjälp mig att få rätt mot min motpart.’"},{"book":"Lukas","chapter":"18","verse":"4","text":"Han vägrade under en lång tid, men till sist sade han till sig själv: ’Även om jag inte fruktar Gud eller har respekt för människor"},{"book":"Lukas","chapter":"18","verse":"5","text":"ska jag döma rättvist (ge henne rätt). Om jag inte gör det kommer hon alltid att besvära mig, och till sist ge sig på mig.’ ” [Ordagrant ”slå mig och ge mig en blåtira.”]"},{"book":"Lukas","chapter":"18","verse":"6","text":"Herren sade: ”Ni hör vad den orättfärdige domaren säger."},{"book":"Lukas","chapter":"18","verse":"7","text":"Skulle då inte Gud [som är rättfärdig] ge rättvisa åt sina utvalda som ropar till honom dag och natt? Skulle han dröja länge innan han hjälpte dem?"},{"book":"Lukas","chapter":"18","verse":"8","text":"Jag säger er: Han ska snabbt (hastigt, plötsligt) ge dem rätt (hjälpa dem). Men frågan är, kommer Människosonen att finna tro [en sådan uthållig tro som änkan hade] här på jorden när han kommer tillbaka?”"},{"book":"Lukas","chapter":"18","verse":"9","text":"Jesus berättade också denna liknelse för några som var övertygade om att de själva var rättfärdiga samtidigt som de såg ner på alla andra:"},{"book":"Lukas","chapter":"18","verse":"10","text":"”Två män gick upp till templet för att be. Den ene var farisé och den andre var en tullindrivare (publikan)."},{"book":"Lukas","chapter":"18","verse":"11","text":"Farisén stod och bad [högt] till (om, för) sig själv:"},{"book":"Lukas","chapter":"18","verse":"12","text":"Jag fastar två gånger i veckan,"},{"book":"Lukas","chapter":"18","verse":"13","text":"Men tullindrivaren stod på avstånd och ville inte ens lyfta blicken mot himlen utan slog sig för bröstet och sade: ’Gud, var nådefull mot mig, jag är en syndare.’"},{"book":"Lukas","chapter":"18","verse":"14","text":"Jag säger er: det var han som gick hem rättfärdig, inte farisén. För alla som upphöjer sig själva ska bli förödmjukade, men den som ödmjukar sig ska bli upphöjd.”"},{"book":"Lukas","chapter":"18","verse":"15","text":"Man bar också fram spädbarn till Jesus för att han skulle röra vid dem. När lärjungarna såg det tillrättavisade de (hindrade och sade strängt till) dem. [I tron om att Jesus hade viktigare saker för sig, eller att barnen inte var betydelsefulla för honom, motade lärjungarna bort föräldrarna.]"},{"book":"Lukas","chapter":"18","verse":"16","text":"Men Jesus kallade dem till sig och sade: ”Låt barnen komma till mig och hindra dem inte! Guds rike tillhör sådana som de."},{"book":"Lukas","chapter":"18","verse":"17","text":"Jag säger er sanningen: Den som inte tar emot Guds rike som ett barn kommer aldrig dit in.”"},{"book":"Lukas","chapter":"18","verse":"18","text":"En ledare [troligen en föreståndare för en synagoga eller en medlem av Sanhedrin] frågade Jesus: ”Gode lärare, vad ska jag göra för att få evigt liv?”"},{"book":"Lukas","chapter":"18","verse":"19","text":"Jesus svarade: ”Varför kallar du mig god? Ingen är god utom Gud."},{"book":"Lukas","chapter":"18","verse":"20","text":"Du kan buden:"},{"book":"Lukas","chapter":"18","verse":"21","text":"Då svarade han: ”Allt detta [lagarna som nyss nämnts] har jag hållit från min ungdom.” [Han trodde han hållit buden ända sedan han blivit moraliskt myndig, vilket var vid tretton års ålder. I dagens judendom sker detta vid Bar mitzvah som betyder att man blir en ”budets son”. Att Sakarias och Elisabet följde Herrens bud och föreskrifter, benämns som något positivt i Luk 1:6. I Matt 19:20 framkommer också att mannen känner att han saknar något. Frågan som han verkar ställa är varför han ännu inte fått frid i hjärtat, trots att han har försökt hålla alla buden.]"},{"book":"Lukas","chapter":"18","verse":"22","text":"När Jesus hörde det, sade han till honom: ”Ändå saknas en sak dig. Sälj allt du har och dela ut [fördela pengarna] till de fattiga. Då kommer du att ha en [rik] skatt i himlen. Kom sedan tillbaka och följ mig (bli min lärjunge).”"},{"book":"Lukas","chapter":"18","verse":"23","text":"När den unge mannen hörde detta, blev han djupt bedrövad, för han var rik – mycket rik. [Mannen visade sig vara en avgudadyrkare – han älskade sin rikedom mer än Gud och människor.]"},{"book":"Lukas","chapter":"18","verse":"24","text":"Jesus såg att han var djupt bedrövad och sade: ”Hur svårt är det inte för de rika (de som är förmögna) att komma in i Guds kungarike."},{"book":"Lukas","chapter":"18","verse":"25","text":"Ja, det är lättare för en kamel att komma in genom ett nålsöga, än för den som är rik att komma in i Guds rike.”"},{"book":"Lukas","chapter":"18","verse":"26","text":"De som hörde det frågade: ”Vem kan då bli frälst (räddad)?”"},{"book":"Lukas","chapter":"18","verse":"27","text":"Han svarade: ”Det som är omöjligt för människor är möjligt för Gud.” [Genom Guds nåd är det möjligt att ge upp allt och följa honom; lärjungarna hade gjort det, se vers 28-29. Nästa kapitel visar också att det är möjligt för en rik man att komma in i Guds rike, se Luk 19:1-10.]"},{"book":"Lukas","chapter":"18","verse":"28","text":"Då sade Petrus: ”Se, vi har lämnat allt som var vårt för att följa dig.” [I motsats till den rike unge mannen, se vers 23.]"},{"book":"Lukas","chapter":"18","verse":"29","text":"Jesus sade till dem: ”Jag säger er sanningen. Var och en som för Guds rikes skull har lämnat hus eller hustru [avstått från att gifta sig, se Matt 19:10-12] eller syskon eller föräldrar eller barn,"},{"book":"Lukas","chapter":"18","verse":"30","text":"ska få mångdubbelt igen redan i den här världen och sedan evigt liv i den kommande världen.”"},{"book":"Lukas","chapter":"18","verse":"31","text":"Sedan tog Jesus de tolv [lärjungarna] avsides och sade till dem: ”Lyssna, vi går nu upp till Jerusalem och allt som är skrivet om Människosonen genom profeterna ska ske (gå i uppfyllelse där)."},{"book":"Lukas","chapter":"18","verse":"32","text":"Han ska överlämnas till hedningarna, och de ska håna (tala nedvärderande) och förolämpa (skymfa) och spotta på honom."},{"book":"Lukas","chapter":"18","verse":"33","text":"De ska prygla honom hårt (han ska få utstå fyrtio piskslag) och på tredje dagen ska han uppstå igen.” [Tre typer av straff utfärdades av romarna. I ökad grad av grymhet var de: slag, piskning, och hård prygling. Det sistnämnda var det straff Jesus utsattes för. I piskan var ben och metallbitar fastbundna som rev upp huden ända in till benen, och det var inte ovanligt att offret dog.]"},{"book":"Lukas","chapter":"18","verse":"34","text":"Men de tolv lärjungarna begrep ingenting av detta. Det var helt dolt för dem, och de kunde inte förstå (greppa) vad han sade."},{"book":"Lukas","chapter":"18","verse":"35","text":"Jesus närmade sig nu [det nya romerskbyggda] Jeriko, och vid vägen satt en blind man och tiggde. [Det fanns flera tiggare där, se Matt 20:30. Den som förde konversationen hette Bartimaios, se Mark 10:46.]"},{"book":"Lukas","chapter":"18","verse":"36","text":"När tiggaren hörde folkskaran gå förbi frågade han gång på gång vad som stod på."},{"book":"Lukas","chapter":"18","verse":"37","text":"De berättade för honom att det var Jesus från Nasaret som gick förbi."},{"book":"Lukas","chapter":"18","verse":"38","text":"Då ropade han: ”Jesus, Davids son, förbarma dig över mig (visa nåd och medlidande).”"},{"book":"Lukas","chapter":"18","verse":"39","text":"De som gick längst fram tillrättavisade honom skarpt (gav honom en tydlig varning) att vara tyst, men han skrek bara ännu mer (ropade okontrollerat): ”Davids son, förbarma dig över mig.”"},{"book":"Lukas","chapter":"18","verse":"40","text":"Då stannade Jesus och befallde dem att leda fram mannen. När han kom frågade Jesus:"},{"book":"Lukas","chapter":"18","verse":"41","text":"”Vad vill du att jag ska göra med dig?” Han svarade: ”Herre, låt mig kunna se igen.”"},{"book":"Lukas","chapter":"18","verse":"42","text":"Jesus sade till honom: ”Ta emot din syn, din tro har helat (frälst, räddat) dig.”"},{"book":"Lukas","chapter":"18","verse":"43","text":"I samma ögonblick fick han sin syn och började följa Jesus och ärade Gud. När allt folket såg det (förstod vad som hänt), prisade (lovade) de också Gud."}]}