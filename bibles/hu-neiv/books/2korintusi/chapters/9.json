{"data":[{"book":"2 Korintusi","chapter":"9","verse":"1","text":"A szentek iránt való szolgálatról felesleges is írnom nektek."},{"book":"2 Korintusi","chapter":"9","verse":"2","text":"Hiszen ismerem készségeteket, amellyel dicsekszem is a macedónoknak, hogy Akhája a múlt esztendő óta készen áll, és a ti buzgóságotok sokakat magával ragadott."},{"book":"2 Korintusi","chapter":"9","verse":"3","text":"Mégis elküldtem az atyafiakat, hogy a veletek való dicsekedésünk ebben az ügyben alaptalannak ne bizonyuljon, hanem amint mondtam: készen legyetek!"},{"book":"2 Korintusi","chapter":"9","verse":"4","text":"Hogyha a macedónok velem együtt jönnek, és felkészületlenül találnának titeket, nehogy szégyent valljuk mi, – hát még ti, – ebben a dologban."},{"book":"2 Korintusi","chapter":"9","verse":"5","text":"Szükségesnek véltem azért utasítani az atyafiakat, hogy előre menjenek el hozzátok, és készítsék el előre a ti megígért adományotokat, hogy az úgy legyen készen, mint adomány, és nem, mint kényszerű adomány."},{"book":"2 Korintusi","chapter":"9","verse":"6","text":"Az pedig biztos, hogy „aki szűken vet, szűken is arat, és aki bőven vet, bőven is arat“."},{"book":"2 Korintusi","chapter":"9","verse":"7","text":"Mindenki úgy adjon, ahogy eltökélte szívében, ne kelletlenül vagy kénytelenségből, mert a jókedvű adakozót szereti az Isten."},{"book":"2 Korintusi","chapter":"9","verse":"8","text":"Isten pedig hatalmas arra, hogy rátok árassza minden kegyelmét, hogy mindenkor mindenből eleget adjon és minden jótéteményre bőségben legyetek."},{"book":"2 Korintusi","chapter":"9","verse":"9","text":"Amint meg van írva:"},{"book":"2 Korintusi","chapter":"9","verse":"10","text":"Aki pedig magot ad a magvetőnek és kenyeret eledelül, megadja és megsokasítja a ti vetéseteket és megnöveli igazságotok gyümölcsét."},{"book":"2 Korintusi","chapter":"9","verse":"11","text":"Így mindenben meggazdagodtok a teljes jószívűségre, amely általunk Isten iránti hálaadásra indít."},{"book":"2 Korintusi","chapter":"9","verse":"12","text":"Ez a szeretetszolgálat nemcsak a szentek szükségét elégíti ki, hanem sokakat Isten iránti hálaadásra indít."},{"book":"2 Korintusi","chapter":"9","verse":"13","text":"Ennek a szolgálatnak eredményességéért, Krisztus evangéliumát megvalló engedelmességetekért és a ti hozzájuk és mindenkihez való adakozó jószívűségetekért dicsőítik az Istent."},{"book":"2 Korintusi","chapter":"9","verse":"14","text":"Értetek könyörögve ők is vágyódnak utánatok, mert Isten kegyelme olyan bőségesen áradt ki rátok."},{"book":"2 Korintusi","chapter":"9","verse":"15","text":"Istennek pedig legyen hála kimondhatatlan ajándékáért!"}]}