{"data":[{"book":"VaEfeso","chapter":"3","verse":"1","text":"Nokuda kwaizvozvi, ini Pauro, musungwa waKristu Jesu nokuda kwenyu imi veDzimwe Ndudzi:"},{"book":"VaEfeso","chapter":"3","verse":"2","text":"Zvirokwazvo makanzwa zvokugoverwa kwenyasha dzaMwari dzakapiwa kwandiri nokuda kwenyu,"},{"book":"VaEfeso","chapter":"3","verse":"3","text":"kuti chakavanzika chakaziviswa kwandiri nokuzarurirwa, sezvandakatonyora muchidimbu."},{"book":"VaEfeso","chapter":"3","verse":"4","text":"Mukuverenga izvi, ipapo muchagona kunzwisisa maonero andinoita chakavanzika chaKristu,"},{"book":"VaEfeso","chapter":"3","verse":"5","text":"chisina kuziviswa kuvanhu kana mamwe marudzi sezvachakaratidzwa zvino noMweya kuvapostori navaprofita vatsvene vaMwari."},{"book":"VaEfeso","chapter":"3","verse":"6","text":"Chakavanzika ichi ndechokuti, kubudikidza nevhangeri, veDzimwe Ndudzi vava vadyi venhaka pamwe chete navaIsraeri uye vava nhengo pamwe chete dzomuviri mumwe chete, vagovani pamwe chete muchivimbiso chiri muna Kristu Jesu."},{"book":"VaEfeso","chapter":"3","verse":"7","text":"Ndakava muranda wevhangeri iri nechipo chenyasha dzaMwari dzakapiwa kwandiri kubudikidza nokushanda kwesimba rake."},{"book":"VaEfeso","chapter":"3","verse":"8","text":"Kunyange ndiri muduku pavanhu vose vaMwari, idzi nyasha dzakapiwa kwandiri: kuti ndiparidze vhangeri kune veDzimwe Ndudzi pfuma yaKristu isinganzwisisiki;"},{"book":"VaEfeso","chapter":"3","verse":"9","text":"uye kuti ndiratidze pachena kuvanhu vose kugoverwa kwechakavanzika ichi, icho panguva yakare chakanga chakavigwa muna Mwari, iye akasika zvinhu zvose."},{"book":"VaEfeso","chapter":"3","verse":"10","text":"Zvaaida zvino ndezvokuti, kubudikidza nekereke, uchenjeri hwaMwari hukuru huziviswe kuvatongi navane simba vari muchadenga,"},{"book":"VaEfeso","chapter":"3","verse":"11","text":"maererano nevavariro yake isingaperi yaakakwanisa muna Kristu Jesu Ishe wedu."},{"book":"VaEfeso","chapter":"3","verse":"12","text":"Maari, uye kubudikidza nokutenda kwaari tinogona kusvika kuna Mwari takasununguka uye tisingatyi."},{"book":"VaEfeso","chapter":"3","verse":"13","text":"Naizvozvo, ndinokukumbirai, kuti murege kuora mwoyo nokuda kwamatambudziko angu nokuda kwenyu, anova kukudzwa kwenyu."},{"book":"VaEfeso","chapter":"3","verse":"14","text":"Nokuda kwaizvozvi, ndinopfugama pamberi paBaba,"},{"book":"VaEfeso","chapter":"3","verse":"15","text":"nokuti mhuri yavo yose iri kudenga napanyika inowana zita rayo kubva kwavari."},{"book":"VaEfeso","chapter":"3","verse":"16","text":"Ndinonyengetera kuti kubva papfuma yokubwinya kwavo vakusimbisei nesimba noMweya wavo mumunhu womukati,"},{"book":"VaEfeso","chapter":"3","verse":"17","text":"kuti Kristu agare mumwoyo yenyu nokutenda. Uye ndinonyengetera kuti imi, muve nemidzi uye musimbiswe murudo,"},{"book":"VaEfeso","chapter":"3","verse":"18","text":"muve nesimba, pamwe chete navatsvene vose, kuti mubate kuti kupamhamha, nokureba uye kukwirira, nokudzika kworudo rwaKristu kwakadii,"},{"book":"VaEfeso","chapter":"3","verse":"19","text":"uye muzive rudo urwu runopfuura ruzivo, kuti muzadzwe kusvikira pachiyero chokuzara kwose kwaMwari."},{"book":"VaEfeso","chapter":"3","verse":"20","text":"Zvino iye anogona kuita zvikuru zvisingagoni kuyerwa kupfuura zvose zvatingakumbira kana kufunga, maererano nesimba rake riri kushanda mukati medu,"},{"book":"VaEfeso","chapter":"3","verse":"21","text":"ngaave nokubwinya mukereke uye nomuna Kristu Jesu kumarudzi namarudzi, nokusingaperi-peri! Ameni."}]}