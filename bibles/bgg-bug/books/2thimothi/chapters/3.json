{"data":[{"book":"2 Thimothi","chapter":"3","verse":"1","text":"Now bo iidohè pha inaithek shii diig pha ishak um ruii phro."},{"book":"2 Thimothi","chapter":"3","verse":"2","text":"Branthek ne munyua, sgow, nyigodog, nane, wiangwe; ithek ne makhak-riing, awaithek aphuii-amuiithek shii anuii, bushun oi rai pha chiih-è giang de arek phro;"},{"book":"2 Thimothi","chapter":"3","verse":"3","text":"ithek ne bushun arek, khlam pha, guirai, chiih-è makhak-riing; ithek ne wie shii khiijai;"},{"book":"2 Thimothi","chapter":"3","verse":"4","text":"ithek ne khinrin rek bie yie, chiih-è nyigodog shii phieng rek; ithek Hamangkhung-aphuii è muna awaithek chid pha ji miie ba;"},{"book":"2 Thimothi","chapter":"3","verse":"5","text":"ithek ne gathek ro giang shii ibeng re-è khoh bie, jishii zai blu shii ne snai muii. Ji è rek pha branthek re-è ruang rai bo."},{"book":"2 Thimothi","chapter":"3","verse":"6","text":"Ithek gai ne branthek hò khud chiih-è arey aho pha hò-amuiithek hanyie shii ithek ro layogthek pha ichiig re-è doh ne ruii pha chiih-è zab ichuathek è chid pha ji re-è yie ne ruii,"},{"book":"2 Thimothi","chapter":"3","verse":"7","text":"ji pha hò-amuii hanyie yi ìd pha idang bidiang jishii khuchung de izai athieg mua pho lakhung shii phriie phro."},{"book":"2 Thimothi","chapter":"3","verse":"8","text":"3:8: Mul 7:11 Jannes nane Jambres è Moses shii gidieg rek pha duiine—Jihà branthek hanyie ro khanithek ne blia arey chiih-è hanyie yi migi shii buyud rey dun pha branthek ne izai shii gidieg rek."},{"book":"2 Thimothi","chapter":"3","verse":"9","text":"Jishii ithek ne ruang awuii mua ro, nyieliieshii ithek ne khama bi-ìe rone zab è riig ruii phro. Jine Jannes nane Jambres shii de reyjong ro."},{"book":"2 Thimothi","chapter":"3","verse":"10","text":"Jishii nathek ne gu muyua shii lua bo, chiih-è gu blia shii, chiih-è guro blia pha chai shii luagieng bo; nathek ne guro migi, guro jum, guro miie, guro zud,"},{"book":"2 Thimothi","chapter":"3","verse":"11","text":"3:11: Blk 13:14-52 Blk 14:1-7 Blk 14:8-20 guro diigchiaothek, chiih-è guro diigthek shii riigjong ro. Gu shii Anthiokh, Ikhonium hà rey, chiih-è Listhra, hà diig diigchiaothek rek pha ji shii gu è zud pha jithek ne nathek zab thieg jong! Jishii Ithong è gu shii jithek zab re-è ragia rek phi."},{"book":"2 Thimothi","chapter":"3","verse":"12","text":"Zab hanyie magunde Masi Isu rog shii ò rek ne wie chai shii rai yang arone aishii ne khui ruii phro;"},{"book":"2 Thimothi","chapter":"3","verse":"13","text":"chiih-è awie pha branthek nane khinrinpho ne awie pha ji è awiedang pha ji è de gai shii khinrin ne awaithek shii de khinrin ruii phro."},{"book":"2 Thimothi","chapter":"3","verse":"14","text":"Jishii nathek shii yuajong chiih-è migi shii chuh rek ne athodang pha zaithek rek bo. Nathek ne thieg hanyie yi nathek ro masdothek,"},{"book":"2 Thimothi","chapter":"3","verse":"15","text":"chiih-è now bo nathek ne ani pha ishak re-è yie ne, nyie yi nathek shii khani phi mua pha Masi Isu shii migi rek pha ji re-è giawo hà lua mua yi pha nathek ne So Jigithek shii ne thiegjong ro."},{"book":"2 Thimothi","chapter":"3","verse":"16","text":"Zab Jigithek ne Hamangkhung-aphuii re-è thog chiih-è kho3:16: Zab Jigithek ne Hamangkhung-aphuii re-è thog chiih-è kho sapho; dinneZab Jigithek ne Hamangkhung-aphuii re-è thog jide kho sapho. ne izai shii yua, asi pha ji shii giung, biidiie shii khriig rek, chiih-è giang shii sieng pha nong phi,"},{"book":"2 Thimothi","chapter":"3","verse":"17","text":"ji è branthek hanyie è Hamangkhung-aphuii ro blia rek pho shii ley ìdlie ne wie blia zab shii khriig rek chid."}]}