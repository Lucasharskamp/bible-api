{"data":[{"book":"मत्तियाह","chapter":"28","verse":"1","text":"शब्बाथ के बाद, सप्‍ताह के पहले दिन, जब भोर हो ही रही थी, मगदालावासी मरियम तथा वह अन्य मरियम, येशु की कंदरा-क़ब्र पर आईं."},{"book":"मत्तियाह","chapter":"28","verse":"2","text":"उसी समय एक बड़ा भूकंप आया क्योंकि प्रभु का एक दूत स्वर्ग से प्रकट हुआ था. उसने कब्र के प्रवेश से पत्थर लुढ़काया और उस पर बैठ गया."},{"book":"मत्तियाह","chapter":"28","verse":"3","text":"उसका रूप बिजली-सा तथा उसके कपड़े बर्फ के समान सफ़ेद थे."},{"book":"मत्तियाह","chapter":"28","verse":"4","text":"पहरुए उससे भयभीत हो मृतक के समान हो गए."},{"book":"मत्तियाह","chapter":"28","verse":"5","text":"स्वर्गदूत ने उन स्त्रियों को संबोधित किया, “मत डरो! मुझे मालूम है कि तुम क्रूस पर चढ़ाए गए येशु को खोज रही हो."},{"book":"मत्तियाह","chapter":"28","verse":"6","text":"वह यहां नहीं हैं क्योंकि वह मरे हुओं में से जीवित हो गए हैं—ठीक जैसा उन्होंने कहा था. स्वयं आकर उस स्थान को देख लो, जहां उन्हें रखा गया था."},{"book":"मत्तियाह","chapter":"28","verse":"7","text":"अब शीघ्र जाकर उनके शिष्यों को यह सूचना दो कि वह मरे हुओं में से जीवित हो गए हैं. और हां, वह तुम लोगों से पूर्व गलील प्रदेश जा रहे हैं. तुम उन्हें वहीं देखोगी. याद रखना कि मैंने तुमसे क्या-क्या कहा है.”"},{"book":"मत्तियाह","chapter":"28","verse":"8","text":"वे वहां से भय और अत्यंत आनंद के साथ जल्दी से शिष्यों को इसकी सूचना देने दौड़ गईं."},{"book":"मत्तियाह","chapter":"28","verse":"9","text":"मार्ग में ही सहसा येशु उनसे मिले और उनका अभिनंदन किया. उन्होंने उनके चरणों पर गिरकर उनकी वंदना की."},{"book":"मत्तियाह","chapter":"28","verse":"10","text":"येशु ने उनसे कहा, “डरो मत! मेरे भाइयों तक यह समाचार पहुंचा दो कि वे गलील प्रदेश को प्रस्थान करें, मुझसे उनकी भेंट वहीं होगी.”"},{"book":"मत्तियाह","chapter":"28","verse":"11","text":"वे जब मार्ग में ही थी, कुछ प्रहरियों ने नगर में जाकर प्रधान पुरोहितों को इस घटना की सूचना दी."},{"book":"मत्तियाह","chapter":"28","verse":"12","text":"उन्होंने पुरनियों को इकट्ठा कर उनसे विचार-विमर्श किया और पहरुओं को बड़ी धनराशि देते हुए उन्हें यह आज्ञा दी,"},{"book":"मत्तियाह","chapter":"28","verse":"13","text":"“तुम्हें यह कहना होगा, ‘रात में जब हम सो रहे थे, उसके शिष्य उसे चुरा ले गए.’"},{"book":"मत्तियाह","chapter":"28","verse":"14","text":"यदि राज्यपाल को इसके विषय में कुछ मालूम हो जाए, हम उन्हें समझा लेंगे और तुम पर कोई आंच न आने देंगे.”"},{"book":"मत्तियाह","chapter":"28","verse":"15","text":"धनराशि लेकर पहरुओं ने वही किया जो उनसे कहा गया था. यहूदियों में यही धारणा आज तक प्रचलित है."},{"book":"मत्तियाह","chapter":"28","verse":"16","text":"ग्यारह शिष्यों ने गलील को प्रस्थान किया. वे येशु द्वारा पहले से बताए हुए पर्वत पर पहुंचे."},{"book":"मत्तियाह","chapter":"28","verse":"17","text":"उन्होंने वहां येशु को देखा और उनकी वंदना की परंतु कुछ को अभी भी संदेह था."},{"book":"मत्तियाह","chapter":"28","verse":"18","text":"येशु ने पास आकर उनसे कहा, “सारा अधिकार—स्वर्ग में तथा पृथ्वी पर—मुझे दिया गया है."},{"book":"मत्तियाह","chapter":"28","verse":"19","text":"इसलिये यहां से जाते हुए तुम सारे राष्ट्रों को मेरा शिष्य बनाओ और उन्हें पिता, पुत्र और पवित्र आत्मा के नाम में बपतिस्मा दो."},{"book":"मत्तियाह","chapter":"28","verse":"20","text":"उन्हें इन सभी आदेशों का पालन करने की शिक्षा दो, जो मैंने तुम्हें दिए हैं. याद रखो: जगत के अंत तक मैं हमेशा तुम्हारे साथ हूं.”"}]}