{"data":[{"book":"2 Samueri","chapter":"16","verse":"1","text":"Dhavhidhi akati afamba chinhambwe chiduku pamusoro pegomo, akaona Zibha, muranda waMefibhosheti akamumirira. Akanga ane mbongoro mbiri dzakanga dzakatakudzwa mazana maviri ezvingwa, nezana ramakeke amaonde nedende rewaini."},{"book":"2 Samueri","chapter":"16","verse":"2","text":"Mambo akabvunza Zibha akati, “Ko, wauyirei nezvinhu izvi?”"},{"book":"2 Samueri","chapter":"16","verse":"3","text":"Mambo akabvunza akati, “Ko, muzukuru watenzi wako aripi?”"},{"book":"2 Samueri","chapter":"16","verse":"4","text":"Ipapo mambo akati kuna Zibha, “Tarira, zvose zvanga zviri zvaMefibhosheti zvava zvako.”"},{"book":"2 Samueri","chapter":"16","verse":"5","text":"Mambo Dhavhidhi paakanga ava kusvika kuBhahurimi, mumwe murume aibva kurudzi rumwe chete nemhuri yaSauro akabudamo. Zita rake ainzi Shimei mwanakomana waGera, uye aituka paaibuda."},{"book":"2 Samueri","chapter":"16","verse":"6","text":"Akapotsera mabwe kuna Dhavhidhi namakurukota ose amambo, kunyange zvazvo varwi vose navachengeti vake vakanga vari kurudyi nokuruboshwe rwake."},{"book":"2 Samueri","chapter":"16","verse":"7","text":"Shimei akatuka achiti, “Ibva kuno, ibva kuno, iwe munhu weropa, munhu akaipa!"},{"book":"2 Samueri","chapter":"16","verse":"8","text":"Jehovha akuripira ropa rose rawakadeura muimba yaSauro, uyo wawakatorera chigaro chokutonga. Jehovha apa ushe kumwanakomana wako Abhusaromu. Wasvika pakuparara nokuti uri munhu weropa!”"},{"book":"2 Samueri","chapter":"16","verse":"9","text":"Ipapo Abhishai mwanakomana waZeruya akati kuna mambo, “Ko, iyi imbwa yakafa ingatukirei ishe mambo wangu? Regai ndiende ndinodimura musoro wake.”"},{"book":"2 Samueri","chapter":"16","verse":"10","text":"Asi mambo akati, “Ko, ini nemi takafanana pakudii, imi vanakomana vaZeruya? Ko, kana achituka nokuti Jehovha ati kwaari, ‘Tuka Dhavhidhi,’ ndiani angati, ‘Ko, unoitirei izvi?’ ”"},{"book":"2 Samueri","chapter":"16","verse":"11","text":"Ipapo Dhavhidhi akati kuna Abhishai namakorokota ake ose, “Mwana wangu, anova wenyama yangu chaiyo, ari kuda kundiuraya. Ko, kuzoti uyu zvake, muBhenjamini! Musiyei akadaro; regai atuke, nokuti Jehovha amutuma."},{"book":"2 Samueri","chapter":"16","verse":"12","text":"Zvichida Jehovha angaona kutambura kwangu uye zvimwe angandiripira zvakanaka nokuda kwokutukwa kwandiri kugamuchira nhasi.”"},{"book":"2 Samueri","chapter":"16","verse":"13","text":"Ipapo Dhavhidhi navanhu vake vakaramba vachifamba nenzira, Shimei paakanga achifamba ari kuno rumwe rutivi rwegomo, achituka achingoenda achipotsera matombo kwaari achimupfumburira guruva."},{"book":"2 Samueri","chapter":"16","verse":"14","text":"Mambo navanhu vose vaiva naye vakasvika kwavaienda vaneta. Akazororapo."},{"book":"2 Samueri","chapter":"16","verse":"15","text":"Panguva iyi, Abhusaromu navarume vose veIsraeri vakasvika muJerusarema, uye Ahitoferi aiva naye."},{"book":"2 Samueri","chapter":"16","verse":"16","text":"Zvino Hushai muAriki, shamwari yaDhavhidhi, akaenda kuna Abhusaromu akandoti kwaari, “Mambo ngaararame nokusingaperi! Mambo ngaararame nokusingaperi!”"},{"book":"2 Samueri","chapter":"16","verse":"17","text":"Abhusaromu akabvunza Hushai akati, “Urwu ndirwo rudo rwaunoratidza shamwari yako here? Sei usina kuenda neshamwari yako?”"},{"book":"2 Samueri","chapter":"16","verse":"18","text":"Hushai akati kuna Abhusaromu, “Kwete, iye akasarudzwa naJehovha, navanhu ava uye navarume vose veIsraeri, ini ndichava wake, uye ndicharamba ndinaye."},{"book":"2 Samueri","chapter":"16","verse":"19","text":"Zvakarezve, ndingagoshandira aniko? Ko, handifaniri kushandira mwanakomana? Sezvandaishandira baba venyu, saizvozvo ndichakushandirai.”"},{"book":"2 Samueri","chapter":"16","verse":"20","text":"Abhusaromu akati kuna Ahitoferi, “Tipewo zano rako. Toita sei?”"},{"book":"2 Samueri","chapter":"16","verse":"21","text":"Ahitoferi akapindura akati, “Vatai navarongo vababa venyu avo vakasiyiwa vakachengeta muzinda wamambo. Ipapo Israeri yose ichanzwa kuti mazviita chinhu chinonhuhwa mumhuno dzababa venyu, uye maoko avanhu vose vanokutsigirai achasimbiswa.”"},{"book":"2 Samueri","chapter":"16","verse":"22","text":"Ipapo vakamisira Abhusaromu tende pamusoro pedenga remba, uye akavata navarongo vababa vake vaIsraeri vose vachiona."},{"book":"2 Samueri","chapter":"16","verse":"23","text":"Zvino mumazuva iwayo zano raipiwa naAhitoferi raiita seromunhu anobvunza kuna Mwari. Ndizvozvo zvaifungwa naDhavhidhi pamwe chete naAbhusaromu pamusoro pamazano aipiwa naAhitoferi."}]}