{"data":[{"book":"1Wakolinto","chapter":"11","verse":"1","text":"Nitimilani miye saviya humtimila Kulisito."},{"book":"1Wakolinto","chapter":"11","verse":"2","text":"Nawatogolani kwaviya mwanikumbuka naho mwatoza mahinyo niwenkileni."},{"book":"1Wakolinto","chapter":"11","verse":"3","text":"Haluse nawaunga mmanye kugamba Kulisito ni mtwi wa chila mgosi, naye mgosi ni mtwi wa mkaziwe, naye Chohile ni mtwi wa Kulisito."},{"book":"1Wakolinto","chapter":"11","verse":"4","text":"Ivyo, mgosi akumlombeza Chohile hegu akulonga ulosi kulaila kwa Chohile kuno kegubika umtwi wakwe, uyo ambela Kulisito."},{"book":"1Wakolinto","chapter":"11","verse":"5","text":"Mvyele naye akumlombeza Chohile hegu kulonga ulosi wa Chohile mo lumpe kuno hegubike umntwi wakwe, ambela mgosiwe. Akudamanya ivyo ni saviya mvyele amogile mtwi wakwe chani ajelwe soni."},{"book":"1Wakolinto","chapter":"11","verse":"6","text":"Mvyele hekugubika umtwi wakwe, nanivyedi amonywe izifili. Mna kwaviya ni soni kwa mvyele kumonywa izifili zakwe hegu kumonywa, nanivyedi akagubika umtwi wakwe."},{"book":"1Wakolinto","chapter":"11","verse":"7","text":"Sivyo vyedi mgosi kugubika mtwi wakwe, kwaviya yeye ni mligonyo naho ukuka wa Chohile. Mna mvyele ni ukuka wa mgosi."},{"book":"1Wakolinto","chapter":"11","verse":"8","text":"Mgosi halaile kwa mvyele, mna mvyele alawaga kwa mgosi."},{"book":"1Wakolinto","chapter":"11","verse":"9","text":"Mgosi haumbigwe kwachausa cha mvyele, mna mvyele aumbwaga kwachausa cha mgosi."},{"book":"1Wakolinto","chapter":"11","verse":"10","text":"Kwa chausa cha wandima wa kwembingu nivyo vikuleka mvyele agubika mtwi wakwe, vitende lagiso dya uchimailwa mo mtwi wakwe."},{"book":"1Wakolinto","chapter":"11","verse":"11","text":"Mokulungana kwetu mwa Zumbe, mvyele sicho chintu hehana mgosi, mgosi naye sicho chintu hehana mvyele."},{"book":"1Wakolinto","chapter":"11","verse":"12","text":"Saviya mvyele aumbigwe kulaila kwa mgosi, nivyo mgosi naye elekwa ni mvyele, mna vyose vyalaila kwa Chohile."},{"book":"1Wakolinto","chapter":"11","verse":"13","text":"Lamulani wenye, Togolani, ni vyedi mvyele kumlombeza Chohile mo lumpe hegubike chintu komtwi?"},{"book":"1Wakolinto","chapter":"11","verse":"14","text":"Hata ukumbwa kwenye kwalagisa pwilili kugamba mgosi kutenda na fili ntali ni soni kwakwe mwenye,"},{"book":"1Wakolinto","chapter":"11","verse":"15","text":"mna mvyele kutenda na fili ntali ni ntunyo kwakwe. Fili zakwe ntali kenkigwa chani zimgubike."},{"book":"1Wakolinto","chapter":"11","verse":"16","text":"Mna uneva mntu akaunga kuleta nkani mwe mbuli ino, elo nammanye kugamba suwe hachina mazwela matuhu, naho mabunga ya wamzumile Chohile hayana mazwela matuhu."},{"book":"1Wakolinto","chapter":"11","verse":"17","text":"Mwe malagizo yano, sikudaha kuwatogola, kwaviya kudugana kwenyu mwe kumvikila Chohile kwa balangisa kujinka wedi."},{"book":"1Wakolinto","chapter":"11","verse":"18","text":"Aho nkongo, nevaga kugamba mkadugana hamwenga mwahigana, miye nami nazumila hadodo."},{"book":"1Wakolinto","chapter":"11","verse":"19","text":"Viligana kukatenda na kuhigana mwenyu, chani wadya wazumilwe ni Chohile wadahe kumanyika kwenyu."},{"book":"1Wakolinto","chapter":"11","verse":"20","text":"Umo mkadugana hamwenga, mwafanyanya kugamba mwadya nkande kwachausa cha Zumbe mna sivyo ivyo."},{"book":"1Wakolinto","chapter":"11","verse":"21","text":"Kwaviya umo mkadya chila yumwenga adya nkande yakwe mwenye hakumgoja mnyawe, hata vyatenda kugamba watuhu wenyu wana sala, na watuhu wakolwa!"},{"book":"1Wakolinto","chapter":"11","verse":"22","text":"Togolani! Hamkudaha kudya na kunywa kwe zinyumba zenyu! Hegu togolani! Mwabela wantu wa Chohile na kuwajela soni awo hewena chintu? Nigeze niwatogoleni? Bule! Siyo kwa mbuli ino."},{"book":"1Wakolinto","chapter":"11","verse":"23","text":"Kwaviya miye nahokelaga mahinyo kulaila kwa Zumbe, mahinyo ni wasizeni, kugamba, chilo chiya Zumbe Yesu alavyagwa mwa wankondo, aguhaga mgate,"},{"book":"1Wakolinto","chapter":"11","verse":"24","text":"niyo amhongeza Chohile, aubesula, akagamba, “Uno nuwo umwili wangu, wili kwachausa chenyu. Damanyani vino kwa lukumbusa lwangu.”"},{"book":"1Wakolinto","chapter":"11","verse":"25","text":"Aho naho, akaheza kudya nkande aguha chikombe nakugamba, “Chikombe chino ni lagano hya dya Chohile, mwe sakame yangu. Chila mkanywa, damanyani vino kwa lukumbusa lwangu.”"},{"book":"1Wakolinto","chapter":"11","verse":"26","text":"Kwaviya chila mkadya mgate uno na kunywela ichikombe chino, mwalonga ifile ya Zumbe, kubula aho akwizila vituhu."},{"book":"1Wakolinto","chapter":"11","verse":"27","text":"Elo, chila akuudya umgate uwo hegu kunywela ichikombe cha Zumbe hekuwagila, natende akola masa mo mwili na sakame ya Zumbe."},{"book":"1Wakolinto","chapter":"11","verse":"28","text":"Elo, chila mntu akonge kwekaula mwenye, nivyo adye umgate uwo na kunywela ichikombe icho."},{"book":"1Wakolinto","chapter":"11","verse":"29","text":"Kwaviya akudya na kunywa akaleka kumanya vili umwili wa Zumbe, adya na kunywa kanto dyakwe mwenye."},{"book":"1Wakolinto","chapter":"11","verse":"30","text":"Nivyo vikuleka walozize wenyu walegela na kulumwa na watuhu walozize wabanika na kukantilwa ni Chohile."},{"book":"1Wakolinto","chapter":"11","verse":"31","text":"Uneva chesinyaga wenye hachakantilwaga."},{"book":"1Wakolinto","chapter":"11","verse":"32","text":"Mna chikakantilwa ni Zumbe, chahinywa, chani chinase kukantilwa hamwenga na wantu we isi."},{"book":"1Wakolinto","chapter":"11","verse":"33","text":"Elo, walukolo weyangu, umo mkadugana mokudya nkande ya Zumbe, chila yumwenga amgoje mnyawe."},{"book":"1Wakolinto","chapter":"11","verse":"34","text":"Hegu kuna yoyose mta sala, nadye kwe nyumba yakwe, chani kudugana kwenyu kunase kwigala kanto dya Chohile. Mna, mwembuli ziya ntuhu, naniziliganye umo heza."}]}