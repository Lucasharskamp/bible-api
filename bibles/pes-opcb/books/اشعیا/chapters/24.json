{"data":[{"book":"اشعیا","chapter":"24","verse":"1","text":"خداوند زمین را ویران و متروک خواهد کرد؛ پوسته‌اش را خراب کرده، ساکنانش را پراکنده خواهد ساخت."},{"book":"اشعیا","chapter":"24","verse":"2","text":"همه به یک سرنوشت دچار خواهند شد: کاهن و غیرکاهن، نوکر و ارباب، کنیز و خاتون، خریدار و فروشنده، قرض دهنده و قرض گیرنده، برنده و بازنده."},{"book":"اشعیا","chapter":"24","verse":"3","text":"زمین به کلی خالی و غارت خواهد شد. این را خداوند فرموده است."},{"book":"اشعیا","chapter":"24","verse":"4","text":"زمین خشک و پژمرده می‌شود و بلندیهای آن پست می‌گردد."},{"book":"اشعیا","chapter":"24","verse":"5","text":"مردم روی زمین از احکام و اوامر خدا سرپیچی کرده، عهد جاودانی او را شکسته‌اند؛"},{"book":"اشعیا","chapter":"24","verse":"6","text":"بنابراین جهان دچار لعنت شده است. ساکنان آن تاوان گناهان خود را پس می‌دهند. زمین سوخته و عدۀ کمی از مردم باقی مانده‌اند."},{"book":"اشعیا","chapter":"24","verse":"7","text":"محصول انگور کم شده و شراب نایاب گردیده است. آنانی که شاد بودند اکنون غمگینند."},{"book":"اشعیا","chapter":"24","verse":"8","text":"دیگر نوای دلنشین دف و چنگ شنیده نمی‌شود. آن روزهای خوش به سر آمده است."},{"book":"اشعیا","chapter":"24","verse":"9","text":"دیگر بزم می و مطرب وجود ندارد و شراب به کام نوشندگانش تلخ است."},{"book":"اشعیا","chapter":"24","verse":"10","text":"در شهر هرج و مرج است و مردم درِ خانهٔ خود را محکم می‌بندند تا کسی وارد نشود."},{"book":"اشعیا","chapter":"24","verse":"11","text":"در کوچه‌ها فریاد آنانی به گوش می‌رسد که به دنبال شراب می‌گردند. شادیها از بین رفته و خوشیها از روی زمین رخت بربسته است."},{"book":"اشعیا","chapter":"24","verse":"12","text":"شهر ویران گشته و دروازه‌هایش شکسته شده و از بین رفته‌اند."},{"book":"اشعیا","chapter":"24","verse":"13","text":"در تمام ممالک دنیا این اتفاق خواهد افتاد. دنیا مانند درخت زیتونی خواهد بود که تکانیده شده باشد، و یا خوشهٔ انگوری که میوه‌اش را چیده باشند."},{"book":"اشعیا","chapter":"24","verse":"14","text":"کسانی که باقی بمانند از شادی فریاد خواهند زد و آواز خواهند خواند. آنان که در غرب هستند بزرگی خداوند را خواهند ستود."},{"book":"اشعیا","chapter":"24","verse":"15","text":"و آنانی که در شرق هستند او را سپاس خواهند گفت. ساکنان جزایر نیز یهوه خدای اسرائیل را پرستش خواهند کرد"},{"book":"اشعیا","chapter":"24","verse":"16","text":"و از سرزمینهای دور دست صدای مردم را خواهیم شنید که در وصف خدای عادل سرود می‌خوانند."},{"book":"اشعیا","chapter":"24","verse":"17","text":"ای مردم دنیا بدانید که ترس و گودال و دام در انتظار شماست."},{"book":"اشعیا","chapter":"24","verse":"18","text":"اگر از ترس فرار کنید در گودال خواهید افتاد، و اگر از گودال بیرون بیایید در دام گرفتار خواهید شد. از آسمان به شدت باران خواهد بارید و اساس زمین تکان خواهد خورد."},{"book":"اشعیا","chapter":"24","verse":"19","text":"زمین در هم خواهد شکست و خرد شده، از هم خواهد پاشید."},{"book":"اشعیا","chapter":"24","verse":"20","text":"زمین مانند مستی است که افتان و خیزان راه می‌رود و مثل خیمه‌ای است که در برابر طوفان تکان می‌خورد. دنیا زیر بار گناهش خم شده و یک روز خواهد افتاد و دیگر برنخواهد خاست."},{"book":"اشعیا","chapter":"24","verse":"21","text":"در آن روز، خداوند نیروهایی را که در آسمان هستند و قدرتمندانی را که بر زمین حکومت می‌کنند مجازات خواهد کرد."},{"book":"اشعیا","chapter":"24","verse":"22","text":"آنان مانند اسیرانی که در سیاهچال زندانی هستند نگه داری خواهند شد تا روز محاکمه فرا رسد."},{"book":"اشعیا","chapter":"24","verse":"23","text":"ماه تاریک خواهد شد و خورشید دیگر نور نخواهد داد، زیرا خداوند لشکرهای آسمان سلطنت خواهد کرد. او بر کوه صهیون جلوس فرموده، در اورشلیم حکومت خواهد کرد و رهبران دنیا شکوه و جلال او را خواهند دید."}]}