{"data":[{"book":"Kirje Roomalaisille","chapter":"1","verse":"1","text":"Rakkaat Roomassa asuvat ystävät! Tämä kirje on Paavalilta, Jeesuksen Kristuksen palvelijalta, jonka Jumala on kutsunut työhönsä ja lähettänyt levittämään hyvää uutistaan."},{"book":"Kirje Roomalaisille","chapter":"1","verse":"2","text":"Jumalan profeetat ovat Vanhassa testamentissa jo kauan sitten luvanneet, että ihmiskunta kerran saisi kuulla tämän uutisen."},{"book":"Kirje Roomalaisille","chapter":"1","verse":"3","text":"Sen sisältö on tämä: Jumalan Poika, Jeesus Kristus, meidän Herramme, syntyi ihmislapsena Daavidin kuningassukuun."},{"book":"Kirje Roomalaisille","chapter":"1","verse":"4","text":"Hänen kuolleista herättämisensä todisti, että hän on Jumalan Poika, joka on pyhä niin kuin Jumala ja jolla on voima."},{"book":"Kirje Roomalaisille","chapter":"1","verse":"5","text":"Kristuksen tähden Jumalan hyvyys tulvii meille syntisille, vaikka emme sitä ansaitsekaan. Jumala lähettää meidät maailman ääriin kertomaan kaikille ihmisille kaikkialla niistä valtavista teoista, jotka hän on tehnyt heidän puolestaan, jotta hekin alkaisivat uskoa häneen ja noudattaa hänen tahtoaan."},{"book":"Kirje Roomalaisille","chapter":"1","verse":"6,7","text":"Tekin, rakkaat Rooman ystävät, kuulutte niihin, joita Jumala rakastaa. Teidätkin Jeesus on kutsunut tulemaan Jumalan omiksi – niin, hänen pyhäksi kansakseen. Tulkoon elämäänne armo ja rauha Jumalalta, Isältämme, ja Jeesukselta Kristukselta, Herraltamme."},{"book":"Kirje Roomalaisille","chapter":"1","verse":"8","text":"Ensiksi minun on kerrottava, että minne tahansa menenkin, kuulen puhuttavan teistä! Teidän uskonne Jumalaan tunnetaan pian kaikkialla. Miten kiitänkään Jumalaa Jeesuksen Kristuksen tähden hyvästä maineestanne ja teistä jokaisesta!"},{"book":"Kirje Roomalaisille","chapter":"1","verse":"9","text":"Jumala tietää, että rukoilen usein teidän puolestanne. Öin ja päivin puhun teistä ja teidän tarpeistanne Jumalalle, jota koko sydämestäni palvelen levittämällä hyvää uutista hänen Pojastaan."},{"book":"Kirje Roomalaisille","chapter":"1","verse":"10","text":"Rukoilen myös jatkuvasti, että voisin vihdoinkin, jos Jumala sallii, tulla teitä katsomaan ja että pääsisin hyvin perille.1:10 Tai: »että vihdoin onnistuisin tulemaan»."},{"book":"Kirje Roomalaisille","chapter":"1","verse":"11,12","text":"Haluaisin mielelläni tavata teidät voidakseni vahvistaa uskoanne1:11,12 Sananmukaisesti: »jonkin hengellisen lahjan… se on… uskon»., että seurakuntanne tulisi vahvaksi Herrassa. Minäkin puolestani tarvitsen teitä, sillä en tahdo vain jakaa uskostani teille, vaan haluan myös itse saada rohkaisua. Näin me voimme tukea toinen toisiamme."},{"book":"Kirje Roomalaisille","chapter":"1","verse":"13","text":"Rakkaat ystävät, teidän on hyvä tietää, että olen monta kertaa aikaisemminkin halunnut tulla luoksenne, mutta aina minulle on tullut este. Tahtoisin tehdä työtä keskellänne ja nähdä työstäni myös tuloksia, aivan niin kuin olen saanut nähdä muidenkin kansojen keskuudessa."},{"book":"Kirje Roomalaisille","chapter":"1","verse":"14","text":"Tunnen olevani paljon velkaa sekä teille että kaikille muille kansoille – niin vanhoille sivistysmaille kuin muulle maailmalle,1:14 Sananmukaisesti: »sekä helleeneille (kreikkalaisille) että barbaareille (kreikkalaisen kulttuurin ulkopuolella eläville kansoille)». sekä oppineille että oppimattomille ihmisille."},{"book":"Kirje Roomalaisille","chapter":"1","verse":"15","text":"Sen vuoksi olen valmis tulemaan myös teidän luoksenne Roomaan julistamaan Jumalan hyvää sanomaa."},{"book":"Kirje Roomalaisille","chapter":"1","verse":"16","text":"En näet häpeä uutista Kristuksesta. Se on Jumalan pelastava voima kaikille ihmisille, jotka ottavat sen uskoen vastaan. Ensin tätä sanomaa tosin julistettiin vain juutalaisille, mutta nyt Jumala kutsuu luokseen kaikkia ihmisiä."},{"book":"Kirje Roomalaisille","chapter":"1","verse":"17","text":"Hyvän uutisen sisältö on tämä: Jumala hyväksyy meidät omikseen, kun luotamme Kristukseen ja uskomme siihen, että hän sovitti meidän syntimme.1:17 Sananmukaisesti: »Jumalan vanhurskaus ilmestyy uskosta uskoon». Sanoohan Raamattu: »Ihminen, joka turvautuu Jumalaan, löytää elämän.»1:17 Habak. 2:4."},{"book":"Kirje Roomalaisille","chapter":"1","verse":"18","text":"Mutta Jumalan viha tulee niiden turmeltuneiden ihmisten osaksi, jotka työntävät luotaan totuuden,"},{"book":"Kirje Roomalaisille","chapter":"1","verse":"19","text":"sillä he tietävät jo vaistonvaraisesti totuuden Jumalasta1:19 Sananmukaisesti: »se, mitä Jumalasta tiedetään, on ilmeistä heidän keskuudessaan».."},{"book":"Kirje Roomalaisille","chapter":"1","verse":"20","text":"Aikojen alusta heillä on ollut silmiensä edessä Jumalan luomistyö, maa ja taivas, ja he ovat olleet tietoisia hänen olemassaolostaan ja valtavasta, ikuisesta voimastaan. Siksi heillä ei ole mitään sanottavaa puolustuksekseen, kun he tuomiopäivänä seisovat Jumalan edessä.1:20 Sisältyy ajatukseen. Tai: »heillä ei ole mitään puolustusta sanoessaan, ettei Jumalaa ole»."},{"book":"Kirje Roomalaisille","chapter":"1","verse":"21","text":"He kyllä tietävät hänestä, mutta eivät ole halunneet myöntää sitä, eivät kunnioittaa häntä eivätkä kiittää häntä hänen päivittäisestä huolenpidostaan. Niin he ovat vähitellen saaneet päähänsä järjettömiä kuvitelmia siitä, millainen Jumala on tai mitä hän tahtoo heidän tekevän. Tämän vuoksi he ovat joutuneet sisäiseen pimeyteen."},{"book":"Kirje Roomalaisille","chapter":"1","verse":"22","text":"Kerskuessaan omasta viisaudestaan he paljastavatkin tyhmyytensä."},{"book":"Kirje Roomalaisille","chapter":"1","verse":"23","text":"Ja sen sijaan että palvoisivat elävää Jumalaa, he ovat puusta ja kivestä tehneet itselleen epäjumalia. He ovat veistäneet omat jumalansa lintujen, nelijalkaisten eläinten, käärmeiden ja kuolevaisten ihmisten näköisiksi."},{"book":"Kirje Roomalaisille","chapter":"1","verse":"24","text":"Niinpä Jumala on jättänyt heidät omiin oloihinsa tekemään mitä tahtovat: heidän sukupuolielämänsäkin on luonnotonta, ja siten he ovat häpäisseet toinen toisensa ruumiin."},{"book":"Kirje Roomalaisille","chapter":"1","verse":"25","text":"Sen sijaan että olisivat uskoneet todeksi sen, mitä ovat tienneet Jumalasta, he ovat ehdoin tahdoin uskoneet valheisiin. Niin he ovat palvoneet sellaista, minkä Jumala on luonut, mutta eivät ole suostuneet tottelemaan kaiken Luojaa, Jumalaa. Häntähän heidän tulisi ylistää."},{"book":"Kirje Roomalaisille","chapter":"1","verse":"26,27","text":"Sen vuoksi Jumala antoi heidän olla ja elää häpeällisten himojensa mukaisesti: he ovat antaneet vallan homoseksuaalisille haluilleen ja saaneet ansaitsemansa rangaistuksen."},{"book":"Kirje Roomalaisille","chapter":"1","verse":"28","text":"Kun he luopuivat Jumalasta eivätkä tahtoneet edes tunnustaa hänen olemassaoloaan, Jumala hylkäsi heidät ja antoi heidän tehdä sitä, mihin heidän paha sydämensä heitä yllytti."},{"book":"Kirje Roomalaisille","chapter":"1","verse":"29","text":"Heidän elämänsä on täynnä kaikkea vääryyttä ja pahuutta, ahneutta ja vihaa, kateutta, murhaa, riitaa, valhetta, katkeruutta ja juoruilua."},{"book":"Kirje Roomalaisille","chapter":"1","verse":"30","text":"He ovat panettelijoita, Jumalan vihaajia, röyhkeitä ja ylpeitä kerskureita, jotka etsivät aina uusia synnin teitä eivätkä piittaa vanhemmistaan."},{"book":"Kirje Roomalaisille","chapter":"1","verse":"31","text":"He ovat ymmärtämättömiä. He rikkovat lupauksensa ja ovat sydämettömiä ihmisiä, jotka eivät tunne sääliä."},{"book":"Kirje Roomalaisille","chapter":"1","verse":"32","text":"He ovat täysin selvillä siitä, että Jumala on määrännyt kuolemantuomion näistä rikoksista, mutta kuitenkin he yhä jatkavat samaa elämäntapaa ja yllyttävät siihen toisiakin."}]}