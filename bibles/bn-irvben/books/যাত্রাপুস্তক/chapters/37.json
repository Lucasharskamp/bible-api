{"data":[{"book":"যাত্রাপুস্তক","chapter":"37","verse":"1","text":"বৎসলেল শিটীম কাঠ দিয়ে সিন্দুক তৈরী করলেন। সেটা দৈর্ঘ্যে আড়াই হাত, প্রস্থে দেড় হাত ও উচ্চতায় দেড় হাত করা হল।"},{"book":"যাত্রাপুস্তক","chapter":"37","verse":"2","text":"তিনি ভিতর দিক ও বাইরের দিক বিশুদ্ধ সোনা দিয়ে মুড়ে দিলেন এবং তার চারিদিকে সোনার পাত দিয়ে মুড়ে দিলেন।"},{"book":"যাত্রাপুস্তক","chapter":"37","verse":"3","text":"তার চারটি পায়ার জন্য সোনার চারটি বালা ছাঁচে গড়লেন; তার এক পাশে দুটি বালা ও অন্য পাশে দুটি বালা লাগালেন।"},{"book":"যাত্রাপুস্তক","chapter":"37","verse":"4","text":"তিনি শিটীম কাঠের দুটি বহন-দণ্ড তৈরী করে সোনা দিয়ে মুড়ে দিলেন।"},{"book":"যাত্রাপুস্তক","chapter":"37","verse":"5","text":"তিনি সিন্দুক বয়ে নিয়ে যাওয়ার জন্য ঐ বহন-দণ্ডগুলি সিন্দুকের দুই পাশের বালাতে প্রবেশ করালেন।"},{"book":"যাত্রাপুস্তক","chapter":"37","verse":"6","text":"তিনি খাঁটি সোনা দিয়ে পাপাব37:6 ঢাকনা রণ তৈরী করলেন; যেটা দৈর্ঘ্যে আড়াই হাত ও প্রস্থে দেড় হাত হল।"},{"book":"যাত্রাপুস্তক","chapter":"37","verse":"7","text":"তিনি পেটাই করা সোনা দিয়ে দুটি করূব তৈরী করে পাপাবরণের শেষ দুই প্রান্তে রাখলেন।"},{"book":"যাত্রাপুস্তক","chapter":"37","verse":"8","text":"তার এক প্রান্তে একটি করূব ও অন্য প্রান্তে অন্য করূব, তাদেরকে পাপাবরণের দুই প্রান্তে অবিচ্ছিন্ন করে রাখলেন।"},{"book":"যাত্রাপুস্তক","chapter":"37","verse":"9","text":"সেই দুই করূব উপরের দিকে ডানা মেলে থাকল এবং তাদের দিয়ে পাপাবরণ ঢেকে রাখল। তাদের মুখ একে অপরের দিকে থাকল; করূবগুলি পাপাবরণের দিকে চেয়ে থাকলো।"},{"book":"যাত্রাপুস্তক","chapter":"37","verse":"10","text":"তিনি শিটীম কাঠ দিয়ে টেবিল তৈরী করলেন; যেটা দৈর্ঘ্যে দুই হাত, প্রস্থে এক হাত ও উচ্চতায় দেড় হাত করা হল।"},{"book":"যাত্রাপুস্তক","chapter":"37","verse":"11","text":"তিনি বিশুদ্ধ সোনা দিয়ে এটা মুড়ে দিলেন ও তার চারদিকে বিশুদ্ধ সোনার পাত দিয়ে মুড়ে দিলেন।"},{"book":"যাত্রাপুস্তক","chapter":"37","verse":"12","text":"তিনি তার জন্য চারদিকে চার আঙ্গুলের মাপের একটি কাঠামো তৈরী করলেন ও কাঠামোর চারিদিকে বিশুদ্ধ সোনার পাত দিয়ে মুড়ে দিলেন।"},{"book":"যাত্রাপুস্তক","chapter":"37","verse":"13","text":"তার জন্য সোনার চারটি বালা ছাঁচে তৈরী করে তার চারটি পায়ার চারটি কোণে রাখলেন।"},{"book":"যাত্রাপুস্তক","chapter":"37","verse":"14","text":"সেই বালা কাঠামোর কাছে ছিল এবং টেবিল বয়ে নিয়ে যাওয়ার বহন-দণ্ডের ঘর হল।"},{"book":"যাত্রাপুস্তক","chapter":"37","verse":"15","text":"তিনি টেবিল বয়ে নিয়ে যাবার জন্য শিটীম কাঠ দিয়ে দুটি বহন-দণ্ড তৈরী করে সোনা দিয়ে মুড়ে দিলেন।"},{"book":"যাত্রাপুস্তক","chapter":"37","verse":"16","text":"টেবিলের উপরে থাকা সমস্ত পাত্র তৈরী করলেন-থালা, চামচ, বাটি ও কলসি উপহার ঢেলে রাখার জন্য। এইসব বিশুদ্ধ সোনা দিয়ে তৈরী করলেন।"},{"book":"যাত্রাপুস্তক","chapter":"37","verse":"17","text":"তিনি খাঁটি পেটাই করা সোনা দিয়ে বাতিদানী তৈরী করলেন; তিনি যে বাতিদানিটি তৈরী করেছিলেন যার কাণ্ড, শাখা, পেয়ালা, কুঁড়ি ও ফুল তার সঙ্গে অবিচ্ছিন্ন ভাবে ছিল।"},{"book":"যাত্রাপুস্তক","chapter":"37","verse":"18","text":"ছয়টি শাখা তার পাশ থেকে বেরিয়ে ছিল-এক পাশ থেকে তিনটি শাখা ও অন্য পাশ থেকে তিনটি শাখা।"},{"book":"যাত্রাপুস্তক","chapter":"37","verse":"19","text":"প্রথম শাখায় বাদাম ফুলের একটি কুঁড়ি ও একটি ফুলের মত তিনটি পেয়ালা এবং অন্য শাখায় বাদাম ফুলের একটি কুঁড়ি ও একটি ফুলের মত তিনটি পেয়ালা। বাতিদানী থেকে এই ভাবে ছয়টি শাখা বেরিয়ে এল।"},{"book":"যাত্রাপুস্তক","chapter":"37","verse":"20","text":"বাতিদানীতে বাদাম ফুলের কুঁড়ি ও ফুলের মত চারটি পেয়ালা ছিল।"},{"book":"যাত্রাপুস্তক","chapter":"37","verse":"21","text":"বাতিদানীর যে ছয়টি শাখা বেরিয়ে এল, সেগুলির প্রথম শাখা দুটির নীচে একটি অবিচ্ছিন্ন কুঁড়ি, অন্য শাখা দুটির নীচে একটি অবিচ্ছিন্ন কুঁড়ি ও অপর শাখা দুটির নীচে একটি কুঁড়ি ছিল।"},{"book":"যাত্রাপুস্তক","chapter":"37","verse":"22","text":"এই কুঁড়ি ও শাখা তার সঙ্গে অবিচ্ছিন্ন অবস্থায় ছিল এবং সমস্তই পেটাই করা বিশুদ্ধ সোনার তৈরী ছিল।"},{"book":"যাত্রাপুস্তক","chapter":"37","verse":"23","text":"তিনি বাতিদানী তৈরী করলেন এবং তার সাতটি প্রদীপ এবং তার চিমটা ও ট্রে খাঁটি সোনা দিয়ে তৈরী করলেন।"},{"book":"যাত্রাপুস্তক","chapter":"37","verse":"24","text":"তিনি ঐ বাতিদানী এবং ঐ সমস্ত জিনিসপত্র এক তা37:24 25 কিলো গ্রাম লন্ত পরিমাণের খাঁটি সোনা দিয়ে তৈরী করলেন।"},{"book":"যাত্রাপুস্তক","chapter":"37","verse":"25","text":"তিনি শিটীম কাঠ দিয়ে ধূপবেদি তৈরী করলেন; সেটা দৈর্ঘ্যে এক হাত, প্রস্থে এক হাত ও চারকোনের উচ্চতা দুই হাত; তার শিংগুলি তার সঙ্গে অবিচ্ছিন্ন অবস্থায় ছিল।"},{"book":"যাত্রাপুস্তক","chapter":"37","verse":"26","text":"সেই ধূপবেদি, তার ওপরের ভাগ, তার চারপাশ ও তার শিংগুলি খাঁটি সোনা দিয়ে মুড়ে দিলেন এবং তার চারদিকে সোনার পাত লাগালেন।"},{"book":"যাত্রাপুস্তক","chapter":"37","verse":"27","text":"তিনি পাতের নিচের দুই বিপরীত পাশে তার সঙ্গে যুক্ত দুটি সোনার বালা তৈরী করলেন। বালাগুলি ছিল বেদিটি বয়ে নিয়ে যাবার জন্য বহন দণ্ডের ধারক।"},{"book":"যাত্রাপুস্তক","chapter":"37","verse":"28","text":"তিনি শিটীম কাঠ দিয়ে বহন দণ্ড তৈরী করলেন ও তাদের সোনা দিয়ে মুড়ে দিলেন। তেল ও ধুপের নির্মাণ (যাত্রা পুস্তক 13:22, 38)"},{"book":"যাত্রাপুস্তক","chapter":"37","verse":"29","text":"তিনি সুগন্ধ জিনিসের ব্যবসায়ীর প্রক্রিয়া অনুযায়ী অভিষেকের পবিত্র তেল ও সুগন্ধি জিনিসের খাঁটি ধূপ তৈরী করলেন।"}]}