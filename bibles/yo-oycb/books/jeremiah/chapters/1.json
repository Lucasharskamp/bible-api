{"data":[{"book":"Jeremiah","chapter":"1","verse":"1","text":"Èyí ni ọ̀rọ̀ Jeremiah ọmọ Hilkiah ọ̀kan nínú àwọn àlùfáà ní Anatoti ní agbègbè ilẹ̀ Benjamini."},{"book":"Jeremiah","chapter":"1","verse":"2","text":"Ọ̀rọ̀ Olúwa sì tọ̀ ọ́ wá ní ọdún kẹtàlá ní àkókò ìjọba Josiah ọmọ Amoni ọba Juda,"},{"book":"Jeremiah","chapter":"1","verse":"3","text":"àti títí dé àsìkò Jehoiakimu ọmọ Josiah ọba Juda, títí dé oṣù karùn-ún ọdún kọkànlá Sedekiah ọmọ Josiah ọba Juda, nígbà tí àwọn ará Jerusalẹmu lọ sí ìgbèkùn."},{"book":"Jeremiah","chapter":"1","verse":"4","text":"Ọ̀rọ̀ Olúwa sì tọ̀ mí wá, wí pé,"},{"book":"Jeremiah","chapter":"1","verse":"5","text":"“Kí ó tó di pé mo dá ọ láti inú ni mo ti mọ̀ ọ́n,"},{"book":"Jeremiah","chapter":"1","verse":"6","text":"Mo sọ pé, “Háà! Olúwa Olódùmarè, ọmọdé ni mí, èmi kò mọ bí a ṣe é sọ̀rọ̀.”"},{"book":"Jeremiah","chapter":"1","verse":"7","text":"Olúwa sọ fún mi pé, “Má ṣe sọ pé, ‘Ọmọdé lásán ni mí.’ O gbọdọ̀ ní láti lọ sí ọ̀dọ̀ gbogbo àwọn tí mo rán ọ sí, kí o sì sọ ohun tí mo pàṣẹ fún ọ.”"},{"book":"Jeremiah","chapter":"1","verse":"8","text":"Olúwa sì wí pé má ṣe bẹ̀rù wọn, nítorí tí èmi wà pẹ̀lú rẹ èmi ó sì gbà ọ́."},{"book":"Jeremiah","chapter":"1","verse":"9","text":"Olúwa sì na ọwọ́ rẹ̀, ó sì fi kàn mí lẹ́nu, ó sì wí fún mi pé nísinsin yìí, mo ti fi ọ̀rọ̀ mi sí inú ẹnu rẹ."},{"book":"Jeremiah","chapter":"1","verse":"10","text":"Wò ó, mo yàn ọ́ lórí àwọn orílẹ̀-èdè àti ìjọba gbogbo láti fàtu, láti wó lulẹ̀, láti bàjẹ́, láti jágbà, láti máa kọ́, àti láti máa gbìn."},{"book":"Jeremiah","chapter":"1","verse":"11","text":"Ọ̀rọ̀ Olúwa sì tọ mí wá wí pé: “Kí ni o rí Jeremiah?”"},{"book":"Jeremiah","chapter":"1","verse":"12","text":"Olúwa sì wí fún mi pé, “Ó ti rí i bí ó ṣe yẹ, nítorí pé mo ti ń ṣọ láti rí i pé ọ̀rọ̀ mi wá sí ìmúṣẹ.”"},{"book":"Jeremiah","chapter":"1","verse":"13","text":"Ọ̀rọ̀ Olúwa sì tún tọ̀ mi wá ní ẹ̀ẹ̀kejì pé, “Kí ni o rí?”"},{"book":"Jeremiah","chapter":"1","verse":"14","text":"Olúwa sì wí fún mi pé, “Láti apá àríwá ni a ó ti mu ìdààmú wá sórí gbogbo àwọn tí ó ń gbé ní ilẹ̀ náà."},{"book":"Jeremiah","chapter":"1","verse":"15","text":"Mo sì ti ṣetán láti pe gbogbo àwọn ènìyàn orílẹ̀-èdè àríwá níjà,” ni Olúwa wí."},{"book":"Jeremiah","chapter":"1","verse":"16","text":"Èmi yóò sì kéde ìdájọ́ mi lórí àwọn ènìyàn mi"},{"book":"Jeremiah","chapter":"1","verse":"17","text":"“Wà ní ìmúrasílẹ̀! Dìde dúró kí o sì sọ fún wọn ohunkóhun tí mo bá pàṣẹ fún wọn. Má ṣe jẹ́ kí wọ́n dẹ́rùbà ọ́, èmi yóò sì sọ ọ́ di ẹ̀rù níwájú wọn."},{"book":"Jeremiah","chapter":"1","verse":"18","text":"Ní òní èmi ti sọ ọ́ di ìlú alágbára, òpó irin àti odi idẹ sí àwọn ọba Juda, àwọn ìjòyè rẹ̀, sí àwọn àlùfáà àti àwọn ènìyàn ilẹ̀ náà."},{"book":"Jeremiah","chapter":"1","verse":"19","text":"Wọn yóò dojú ìjà kọ ọ́, wọn kì yóò borí rẹ, nítorí wí pé èmi wà pẹ̀lú rẹ, èmi yóò sì gbà ọ́,” ni Olúwa wí."}]}