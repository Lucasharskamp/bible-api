{"data":[{"book":"1 UJohane","chapter":"1","verse":"1","text":"Lokho okwakukhona kusukela ekuqaleni, esesikuzwile, esesikubone ngamehlo ethu, esesikukhangele lezandla zethu zakuthinta, lokhu siyakutshumayela mayelana leLizwi lokuphila."},{"book":"1 UJohane","chapter":"1","verse":"2","text":"Ukuphila kwabonakala; sikubonile njalo siyakufakaza, njalo sitshumayela kini ukuphila okulaphakade okwakukhona kuBaba njalo sekubonakele kithi."},{"book":"1 UJohane","chapter":"1","verse":"3","text":"Sitshumayela kini esikubonileyo lesikuzwileyo ukuze lani libe lokuhlanganyela lathi. Ukuhlanganyela kwethu kuloBaba kanye leNdodana yakhe, uJesu Khristu."},{"book":"1 UJohane","chapter":"1","verse":"4","text":"Siloba lokhu ukuze ukuthokoza kwethu kuphelele."},{"book":"1 UJohane","chapter":"1","verse":"5","text":"Leli yilizwi esilizwe kuye esilitshumayela kini elokuthi: UNkulunkulu uyikukhanya; kuye akukho ubumnyama."},{"book":"1 UJohane","chapter":"1","verse":"6","text":"Nxa sisithi silokuhlanganyela laye, kodwa sihamba ebumnyameni, siqamba amanga, njalo leqiniso kasilenzi."},{"book":"1 UJohane","chapter":"1","verse":"7","text":"Kodwa nxa sihamba ekukhanyeni, njengoba esekukhanyeni, silokuhlanganyela omunye lomunye legazi likaJesu iNdodana yakhe liyasihlambulula ezonweni zonke."},{"book":"1 UJohane","chapter":"1","verse":"8","text":"Nxa sisithi kasilasono, siyazikhohlisa njalo kasilaqiniso."},{"book":"1 UJohane","chapter":"1","verse":"9","text":"Nxa sivuma izono zethu, yena uthembekile njalo ulungile, uzasithethelela izono zethu, asihlambulule kukho konke ukungalungi kwethu."},{"book":"1 UJohane","chapter":"1","verse":"10","text":"Nxa sisithi akulasono esasenzayo, simenza abe ngumqambi wamanga, njalo ilizwi lakhe kalilandawo kithi."}]}