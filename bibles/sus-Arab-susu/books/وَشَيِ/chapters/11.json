{"data":[{"book":"وَشَيِ","chapter":"11","verse":"1","text":"مَلٍكّ ندٍ نَشَ سٍ مَنِيَسٍ وُرِ دَاشِ سٌ ﭑ يِ رَ، عَ نُ قَ عَ قَلَ، «كٍلِ، عِ شَ عَلَ شَ هْرْ مْبَنشِ نُن سّرّشّبَدٍ مَنِيَ، عِ مَن شَ بَتُلَيٍ كْنتِ."},{"book":"وَشَيِ","chapter":"11","verse":"2","text":"عِ نَشَ يِرٍ مَنِيَ نَشَن نَ تَندٍ، بَرِ مَ سِ فبّتّيٍ قَمَ مّننِ نَن تٌنفٌدٍ، عٍ قَ تَا سّنِيّنشِ كَنَ كِكٍ تٌنفٌ نَانِ نُن قِرِن بُن مَ."},{"book":"وَشَيِ","chapter":"11","verse":"3","text":"ﭑ مَسٍنيِ سٌمَ ﭑ مَ سٍيدٍ قِرِنيِيٍ نَن يِ رَ، عٍ نَشَن تِمَ ﭑ شِلِ رَ شِ وُلُ كٍرٍن شِ كّمّ قِرِن نُن شِ تٌنفٌ سٍننِ بُن مَ، سُننُن دٌنمَ رَفٌرٌشِ عٍ مَ."},{"book":"وَشَيِ","chapter":"11","verse":"4","text":"نَ سٍيدٍ قِرِنيِيٍ مِسَالِشِ عٌلِوِ وُرِ قِرِن نَن نَ، عَ نُن لَنثُي قِرِن نَشٍيٍ تِشِ دَالِ مَرِفِ يَ عِ."},{"book":"وَشَيِ","chapter":"11","verse":"5","text":"شَ مِشِ ندٍ قَ وَ قٍ حَاشِ رَبَقٍ عٍ رَ، تّ نَن مِنِمَ عٍ دّ كُي، عَ عٍ يَشُييٍ شَ قٍ كَنَ. عِيٌ، شَ مِشِ ندٍ وَ مَ عٍ تْورْقٍ، نَ كَنيِ قَشَمَ نَ مْولِ نَن نَ."},{"book":"وَشَيِ","chapter":"11","verse":"6","text":"سّنبّ نَ عٍ بّ كٌورٍ بَلَنقٍ رَ، عَلَكٌ تُنّ نَشَ قَ عٍ شَ نَمِحْنمّ وَلِ رَبَ تّمُي. سّنبّ نَ عٍ بّ يٍ مَسَرَقٍ وُلِ رَ، عَ نُن قُرٍ حَاشِ مْولِ وُيَشِ رَ مِنِقٍ دُنِحَ مَ عٍ وَ مَ عَ شْن مَ تّمُي نَشّ.»"},{"book":"وَشَيِ","chapter":"11","verse":"7","text":"نَ سٍيدٍ قِرِنيِيٍ نَ فّ عٍ شَ سٍيدٍحْشْيَ رَ، نَ سُبٍ نَشَن مِنِشِ يِلِ تِلِنشِ كُي، نَ نَن عٍ فٍرٍ مَ، عَ نْ عٍ رَ، عَ عٍ قَشَ."},{"book":"وَشَيِ","chapter":"11","verse":"8","text":"عٍ قُرٍيٍ سَمَ نّ تَا بٍلٍبٍلٍ مَلَندٍ، عٍ مَرِفِ بَنبَن وُرِ مَفَلَنبُشِ مَ دّننَشّ. نَ تَا مَنِيَشِ سٌدٌ مَ نَن نَ، شَ نَ مُ عَ رَ مِسِرَ."},{"book":"وَشَيِ","chapter":"11","verse":"9","text":"مِشِيٍ كٍلِمَ سِ، بْنسْي، شُي، نُن حَمَنّ بِرِن نَن مَ، عٍ قَ عٍ قُرٍ مَتٌدٍ شِ سَشَن نُن عَ تَفِ بُن مَ. عٍ مُ تِنمَ مِشِ شَ عٍ رَفَتَ."},{"book":"وَشَيِ","chapter":"11","verse":"10","text":"مِشِيٍ قَمَ سّيوَدٍ دُنِحَ مَ نَ مِشِ قِرِنيِيٍ نَن قَشَقٍ رَ، بَرِ مَ نَ نَمِحْنمّ قِرِنيِيٍ نُ بَرَ مِشِيٍ تْورْ. عٍ سٍ ندٍيٍ قِ عٍ بٌورٍيٍ مَ نَ سّيوّ شَ قٍ رَ."},{"book":"وَشَيِ","chapter":"11","verse":"11","text":"نَ شِ سَشَن نُن عَ تَفِ تٌ دَنفِ، عَلَ نَشَ نِي رَ سٌ عٍ قَتٍ، عٍ مَن شَ تِ عٍ سَنيِيٍ شُن نَ. نَشَن بِرِن عٍ تٌ، عٍ نَشَ فَاشُ كِ قَنيِ رَ."},{"book":"وَشَيِ","chapter":"11","verse":"12","text":"نَ سٍيدٍيٍ نَشَ شُي سّنبّمَ ندٍ مّ كٍلِقٍ كٌورٍ مَ عَ قَلَقٍ رَ، «وٌ شَ تٍ هَن بٍ.» عٍ نَشَ تٍ كٌورٍ مَ نُشُي كُي عٍ يَشُييٍ يَ شْرِ."},{"book":"وَشَيِ","chapter":"11","verse":"13","text":"نَ تّمُي، بْشِ نَشَ سّرّن. تَا عِتَشُنشِ قُ رَ، نَ دْشْدٍ قُ ندٍ نَشَ بِرَ. نَ بْشِ شَ سّرّنيِ نَشَ مِشِ وُلُ سٌلٌقٍرٍ قَشَ، مِشِ دْنشْييٍ نَشَ كَابَ، عٍ قَ عَلَ مَتْشْ، نَشَن نَ كٌورٍ مَ."},{"book":"وَشَيِ","chapter":"11","verse":"14","text":"حَشَنكَتّ قِرِن ندٍ بَرَ دَنفِ، عَ فبٍ مُ لُشِ عَ سَشَن ندٍ قَن شَ قَ."},{"book":"وَشَيِ","chapter":"11","verse":"15","text":"مَلٍكّ سٌلٌقٍرٍ ندٍ تٌ سَرَ قٍ، شُي عِتٍشِيٍ نَشَ مِنِ كٌورٍ مَ عَ قَلَقٍ رَ، «مَنفّيَ نَشَن نُ نَ دُنِحَ مَ، نَ بَرَ قِندِ مُشُ مَرِفِ نُن عَ شَ مِشِ سُفَندِشِ فبٍ رَ. عَ شَ مَنفّيَ بُمَ نّ عَبَدَن.»"},{"book":"وَشَيِ","chapter":"11","verse":"16","text":"نَ قٌرِ مْشْحّن نُن نَانِ، نَشٍيٍ نُ مَفٌرٌشِ كِبَنيِيٍ كُي عَلَ يَ عِ، عٍ نَشَ عٍ قٍلٍن بْشِ مَ، عٍ عَلَ بَتُ."},{"book":"وَشَيِ","chapter":"11","verse":"17","text":"عٍ نَشَ عَ قَلَ، «مُشُ بَرَ مُشُ مَرِفِ عَلَ سّنبّ كَنيِ تَنتُ، نَشَن نُ نَ سِنفٍ هَن تٌ، بَرِ مَ عِ بَرَ عِ سّنبّ مَفَاشُشِ رَ مِنِ، عِ شَ مَنفّيَ شَ تِ دُنِحَ."},{"book":"وَشَيِ","chapter":"11","verse":"18","text":"حَمَنّيٍ نُ بَرَ شْنْ، كْنْ عِ شَ شْنّ بَرَ عٍ لِ، كِيتِ وَشَتِ بَرَ قَ. نَ كُي، مِشِ قَشَشِيٍ مَكِيتِمَ نّ، عِ شَ كٌنيِ نَمِحْنمّيٍ عٍ سَرٍ سْتْمَ نّ، عَ نُن سّنِيّنتْييٍ، نُن نَشٍيٍ فَاشُمَ عِ شِلِ يَ رَ، دِ مّدِيٍ نُن قٌرِيٍ. نَشٍيٍ بَرَ دُنِحَ كَنَ، عٍ قَن شُن نَكَنَمَ نّ.»"},{"book":"وَشَيِ","chapter":"11","verse":"19","text":"عَلَ شَ هْرْ مْلِنفِرَ نَشَن نَ كٌورٍ مَ، عَ نَشَ رَبِ، بِرِن نَشَ عَلَ شَ سَاتّ كَنكِرَ تٌ نَشَن نَ هْرْ مْلِنفِرَ كُي. نَ تّمُي سٍيَمَكْنيِيٍ، فَلَنيِ شُييٍ، بْشِ سّرّنيِ، نُن بَلَبَلَنيِ بٍلٍبٍلٍ نَشَ مِنِ سّنبّ رَ."}]}