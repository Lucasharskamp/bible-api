{"data":[{"book":"2 Akorinto","chapter":"10","verse":"1","text":"Mwa kufatsa ndi kuleza mtima kwa Khristu, ndikukupemphani, ine Paulo amene anthu ena amati ndimachita manyazi tikaonana maso ndi maso ndi inu, koma wosaopa pamene ndili kutali nanu!"},{"book":"2 Akorinto","chapter":"10","verse":"2","text":"Ndikukupemphani kuti ndikadzafika kumeneko ndisadzachite kuyankhula mwamphamvu monga mmene ndimayembekezera kudzachita kwa anthu ena amene amaganiza kuti machitidwe athu ndi ofanana ndi anthu a dziko lapansi."},{"book":"2 Akorinto","chapter":"10","verse":"3","text":"Ngakhale ife timakhala mʼdziko lapansi, sitimenya nkhondo monga mmene dziko lapansi limachitira."},{"book":"2 Akorinto","chapter":"10","verse":"4","text":"Pakuti zida zathu zankhondo si zida za dziko lapansi. Koma ndi mphamvu zochokera kwa Mulungu zotha kugwetsa malinga."},{"book":"2 Akorinto","chapter":"10","verse":"5","text":"Timagonjetsa maganizo onse onyenga ndiponso kudzikuza kulikonse kolimbana ndi anthu kuti asadziwe Mulungu. Ndipo timagonjetsa ganizo lililonse kuti limvere Khristu."},{"book":"2 Akorinto","chapter":"10","verse":"6","text":"Ndipo ife tidzakhala okonzeka kulanga aliyense wosamvera ngati inuyo mutakhala omvera kwenikweni."},{"book":"2 Akorinto","chapter":"10","verse":"7","text":"Inu mukuweruza potengera zimene maso anu akuona. Ngati wina akutsimikiza kuti ndi wake wa Khristu, iye aganizenso kuti ifenso ndife a Khristu monga iye."},{"book":"2 Akorinto","chapter":"10","verse":"8","text":"Tsono ngakhale nditadzitama momasuka za ulamuliro umene Ambuye anatipatsa woti tikukuzeni osati kukuwonongani, ndithu sindidzachita manyazi."},{"book":"2 Akorinto","chapter":"10","verse":"9","text":"Ine sindikufuna kuoneka ngati ndikukuopsezani ndi makalata anga."},{"book":"2 Akorinto","chapter":"10","verse":"10","text":"Pakuti ena amati, “Makalata ake ndi awukali ndi amphamvu koma maonekedwe a thupi lake ndi wosagwira mtima ndipo mayankhulidwe ake ndi achabechabe.”"},{"book":"2 Akorinto","chapter":"10","verse":"11","text":"Anthu oterewa ayenera kuzindikira kuti zomwe timalemba mʼmakalata tili kutali ndi zomwe tidzakhale tili komweko."},{"book":"2 Akorinto","chapter":"10","verse":"12","text":"Sitikudziyika kapena kudzifananiza tokha ndi anthu ena amene amadziyenereza okha. Pamene akudzifanizira okha podziyerekeza ndi anzawo a mʼgulu lawo lomwe, ndi opanda nzeru."},{"book":"2 Akorinto","chapter":"10","verse":"13","text":"Komabe, ifeyo sitidzitama modutsa malire ake enieni, koma kudzitama kwathu kudzalekeza mʼmalire amene Mulungu anatiyikira, malire ake ndi mpaka kwa inu."},{"book":"2 Akorinto","chapter":"10","verse":"14","text":"Pakuti sitikudzitama modutsa malire ngati kuti sitinafike kwa inu, popeza tinali oyamba kufika kwa inu ndi Uthenga Wabwino wa Khristu."},{"book":"2 Akorinto","chapter":"10","verse":"15","text":"Choncho sitinyadiranso ntchito imene ena anayigwira. Chiyembekezo chathu nʼchakuti, pamene chikhulupiriro chanu chikukulirakulira, dera lathu la ntchito pakati panu lidzakulanso kwambiri,"},{"book":"2 Akorinto","chapter":"10","verse":"16","text":"kuti tikalalikire Uthenga Wabwino mu zigawo zina kupitirira kwanuko. Pakuti sitikufuna kudzitama pa ntchito yogwira ena kale mʼdera la munthu wina."},{"book":"2 Akorinto","chapter":"10","verse":"17","text":"Koma, “Ngati munthu akufuna kunyadira, anyadire mwa Ambuye.”"},{"book":"2 Akorinto","chapter":"10","verse":"18","text":"Pakuti munthu amene amavomerezedwa, si amene amadziyenereza yekha, koma munthu amene Ambuye amuyenereza."}]}