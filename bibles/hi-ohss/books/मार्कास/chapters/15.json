{"data":[{"book":"मार्कास","chapter":"15","verse":"1","text":"भोर होते ही प्रधान पुरोहितों, नेतागण तथा शास्त्रियों ने सारी महासभा का सत्र बुलाकर विचार किया और मसीह येशु को, जो अभी भी बंधे हुए थे, ले जाकर पिलातॉस को सौंप दिया."},{"book":"मार्कास","chapter":"15","verse":"2","text":"पिलातॉस ने मसीह येशु से पूछा, “क्या यहूदियों के राजा तुम हो?”"},{"book":"मार्कास","chapter":"15","verse":"3","text":"प्रधान पुरोहित मसीह येशु पर अनेक आरोप लगाते रहे."},{"book":"मार्कास","chapter":"15","verse":"4","text":"इस पर पिलातॉस ने मसीह येशु से पूछा, “कोई उत्तर नहीं दोगे? देखो, ये लोग तुम पर आरोप पर आरोप लगाते चले जा रहे हैं!”"},{"book":"मार्कास","chapter":"15","verse":"5","text":"किंतु मसीह येशु ने कोई उत्तर न दिया. यह पिलातॉस के लिए आश्चर्य का विषय था."},{"book":"मार्कास","chapter":"15","verse":"6","text":"उत्सव के अवसर पर वह किसी एक बंदी को, लोगों की विनती के अनुसार, छोड़ दिया करता था."},{"book":"मार्कास","chapter":"15","verse":"7","text":"कारागार में बार-अब्बास नामक एक बंदी था. वह अन्य विद्रोहियों के साथ विद्रोह में हत्या के आरोप में बंदी बनाया गया था."},{"book":"मार्कास","chapter":"15","verse":"8","text":"भीड़ ने पिलातॉस के पास जाकर उनकी प्रथापूर्ति की विनती की."},{"book":"मार्कास","chapter":"15","verse":"9","text":"इस पर पिलातॉस ने उनसे पूछा, “अच्छा, तो तुम यह चाह रहे हो कि मैं तुम्हारे लिए यहूदियों के राजा को छोड़ दूं?”"},{"book":"मार्कास","chapter":"15","verse":"10","text":"अब तक पिलातॉस को यह मालूम हो चुका था कि प्रधान पुरोहितों ने मसीह येशु को जलनवश पकड़वाया था."},{"book":"मार्कास","chapter":"15","verse":"11","text":"किंतु प्रधान पुरोहितों ने भीड़ को उकसाया कि वे मसीह येशु के स्थान पर बार-अब्बास को छोड़ देने की विनती करें."},{"book":"मार्कास","chapter":"15","verse":"12","text":"इस पर पिलातॉस ने उनसे पूछा, “तो फिर मैं इसका क्या करूं, जिसे तुम यहूदियों का राजा कहते हो?”"},{"book":"मार्कास","chapter":"15","verse":"13","text":"वे फिर चिल्लाए, “उसे क्रूस पर चढ़ाओ!”"},{"book":"मार्कास","chapter":"15","verse":"14","text":"“क्यों,” पिलातॉस ने उनसे पूछा, “क्या अपराध किया है इसने?”"},{"book":"मार्कास","chapter":"15","verse":"15","text":"भीड़ को संतुष्ट करने के उद्देश्य से पिलातॉस ने उनके लिए बार-अब्बास को विमुक्त कर दिया तथा मसीह येशु को कोड़े लगवाकर क्रूस-मृत्युदंड के लिए उनके हाथों में सौंप दिया."},{"book":"मार्कास","chapter":"15","verse":"16","text":"मसीह येशु को सैनिक प्राइतोरियम अर्थात् किले के भीतर, महल के आंगन में ले गए और वहां उन्होंने सारी रोमी सैनिक टुकड़ी इकट्ठा कर ली."},{"book":"मार्कास","chapter":"15","verse":"17","text":"उन्होंने मसीह येशु को वहां ले जाकर बैंगनी रंग का वस्त्र पहना दिया तथा कांटों को गूंधकर मुकुट का रूप देकर उसे उनके ऊपर रख दिया"},{"book":"मार्कास","chapter":"15","verse":"18","text":"और उन्हें प्रणाम करके कहने लगे, “यहूदियों के राजा, आपकी जय!”"},{"book":"मार्कास","chapter":"15","verse":"19","text":"वे मसीह येशु के सिर पर सरकंडों से मारते जा रहे थे. इसके अतिरिक्त वे उन पर थूक रहे थे और उपहास में उनके सामने घुटने टेककर झुक रहे थे."},{"book":"मार्कास","chapter":"15","verse":"20","text":"जब वे उपहास कर चुके, उन्होंने वह बैंगनी वस्त्र उतार लिया और उनके वस्त्र उन्हें दोबारा पहना दिए और उन्हें क्रूस पर चढ़ाने के लिए ले जाने लगे."},{"book":"मार्कास","chapter":"15","verse":"21","text":"मार्ग में उन्हें कुरेनायॉस नगरवासी शिमओन नामक व्यक्ति मिला, जो अलेक्सान्दरॉस तथा रूफ़ॉस का पिता था, जिसे उन्होंने मसीह येशु का क्रूस उठाकर ले चलने के लिए विवश किया."},{"book":"मार्कास","chapter":"15","verse":"22","text":"वे मसीह येशु को लेकर गोलगोथा नामक स्थल पर आए, जिसका अर्थ है “खोपड़ी का स्थान.”"},{"book":"मार्कास","chapter":"15","verse":"23","text":"उन्होंने मसीह येशु को गन्धरस मिला हुआ दाखरस देना चाहा किंतु मसीह येशु ने उसे स्वीकार न किया."},{"book":"मार्कास","chapter":"15","verse":"24","text":"तब उन्होंने मसीह येशु को क्रूस पर चढ़ा दिया. उन्होंने मसीह येशु के वस्त्र बांटने के लिए पासा फेंका कि वस्त्र किसे मिलें."},{"book":"मार्कास","chapter":"15","verse":"25","text":"यह दिन का तीसरा घंटा15:25 तीसरा घंटा आज की भाषा में नौ बजे था जब उन्होंने मसीह येशु को क्रूस पर चढ़ाया था."},{"book":"मार्कास","chapter":"15","verse":"26","text":"उनके दोषपत्र पर लिखा था:"},{"book":"मार्कास","chapter":"15","verse":"27","text":"मसीह येशु के साथ दो राजद्रोहियों को भी क्रूस पर चढ़ाया गया था—एक उनकी दायीं ओर, दूसरा बायीं ओर. ["},{"book":"मार्कास","chapter":"15","verse":"28","text":"यह होने पर पवित्र शास्त्र का यह लेख पूरा हो गया: उसकी गिनती अपराधियों के साथ की गई.]15:28 कुछ प्राचीनतम मूल हस्तलेखों में यह पाया नहीं जाता"},{"book":"मार्कास","chapter":"15","verse":"29","text":"आते जाते यात्री उपहास-मुद्रा में सिर हिला-हिला कर मज़ाक उड़ा रहे थे, “अरे ओ मंदिर को नाश कर, तीन दिन में उसको दुबारा बनानेवाले!"},{"book":"मार्कास","chapter":"15","verse":"30","text":"बचा ले अपने आपको—उतर आ क्रूस से!”"},{"book":"मार्कास","chapter":"15","verse":"31","text":"इसी प्रकार प्रधान पुरोहित भी शास्त्रियों के साथ मिलकर आपस में उनका उपहास कर रहे थे, “अन्यों को तो बचाता रहा, स्वयं को नहीं बचा सकता!"},{"book":"मार्कास","chapter":"15","verse":"32","text":"यह मसीह—यह इस्राएल का राजा, अभी क्रूस से नीचे उतरे, तो हम उसमें विश्वास कर लेंगे!” मसीह येशु के साथ क्रूस पर चढ़ाए गए राजद्रोही भी उनकी ऐसी ही निंदा कर रहे थे."},{"book":"मार्कास","chapter":"15","verse":"33","text":"मध्याह्न सारे क्षेत्र पर अंधकार छा गया, जो तीन बजे तक छाया रहा."},{"book":"मार्कास","chapter":"15","verse":"34","text":"नवें घंटे15:34 नवें घंटे दोपहर के तीन बजे मसीह येशु ने ऊंचे शब्द में पुकारते हुए कहा, “एलोई, एलोई, लमा सबख़थानी?” जिसका अर्थ है, “मेरे परमेश्वर, मेरे परमेश्वर, आपने मुझे क्यों छोड़ दिया है?”15:34 स्तोत्र 22:1"},{"book":"मार्कास","chapter":"15","verse":"35","text":"पास खड़े व्यक्तियों में से कुछ ने यह सुनकर कहा, “अरे! सुनो-सुनो! एलियाह को पुकार रहा है!”"},{"book":"मार्कास","chapter":"15","verse":"36","text":"यह सुन एक व्यक्ति ने दौड़कर एक स्पंज को दाख के सिरके में डुबाकर उसे सरकंडे पर रख यह कहते हुए मसीह येशु को पीने के लिए दिया, “अब उसे छोड़ दो; चलो देखें, क्या एलियाह इसे क्रूस से नीचे उतारने आते हैं या नहीं.”"},{"book":"मार्कास","chapter":"15","verse":"37","text":"ऊंचे शब्द में पुकारने के साथ मसीह येशु ने अपने प्राण त्याग दिए."},{"book":"मार्कास","chapter":"15","verse":"38","text":"मंदिर का पर्दा ऊपर से नीचे तक फटकर दो भागों में बट गया."},{"book":"मार्कास","chapter":"15","verse":"39","text":"क्रूस के सामने खड़े रोमी शताधिपति ने मसीह येशु को इस रीति से प्राण त्यागते देखकर कहा, “इसमें कोई संदेह नहीं कि यह व्यक्ति परमेश्वर का पुत्र था.”"},{"book":"मार्कास","chapter":"15","verse":"40","text":"कुछ महिलाएं दूर खड़ी हुई यह सब देख रही थी. इनमें मगदालावासी मरियम, कनिष्ठ याकोब और योसेस की माता मरियम तथा शालोमे थी."},{"book":"मार्कास","chapter":"15","verse":"41","text":"मसीह येशु के गलील प्रवास के समय ये ही उनके पीछे चलते हुए उनकी सेवा करती रही थी. अन्य अनेक स्त्रियां भी थी, जो मसीह येशु के साथ येरूशलेम आई हुई थी."},{"book":"मार्कास","chapter":"15","verse":"42","text":"यह शब्बाथ के पहले का तैयारी का दिन था. शाम हो गई थी."},{"book":"मार्कास","chapter":"15","verse":"43","text":"अरिमथिया नगरवासी योसेफ़ ने, जो महासभा के प्रतिष्ठित सदस्य थे और स्वयं परमेश्वर के राज्य की प्रतीक्षा कर रहे थे, साहसपूर्वक पिलातॉस से मसीह येशु का शव ले जाने की अनुमति मांगी."},{"book":"मार्कास","chapter":"15","verse":"44","text":"पिलातॉस को विश्वास नहीं हो रहा था कि मसीह येशु के प्राण निकल चुके हैं; इसलिये उसने शताधिपति को बुलाकर उससे प्रश्न किया कि क्या मसीह येशु की मृत्यु हो चुकी है?"},{"book":"मार्कास","chapter":"15","verse":"45","text":"शताधिपति से आश्वस्त होकर पिलातॉस ने योसेफ़ को मसीह येशु का शव ले जाने की अनुमति दे दी."},{"book":"मार्कास","chapter":"15","verse":"46","text":"योसेफ़ ने एक कफ़न मोल लिया, मसीह येशु का शव उतारा, उसे कफ़न में लपेटा और चट्टान में खोदी गई एक कंदरा-क़ब्र में रखकर कब्र द्वार पर एक बड़ा पत्थर लुढ़का दिया."},{"book":"मार्कास","chapter":"15","verse":"47","text":"मगदालावासी मरियम तथा योसेस की माता मरियम यह देख रही थी कि मसीह येशु के शव को कहां रखा गया था."}]}