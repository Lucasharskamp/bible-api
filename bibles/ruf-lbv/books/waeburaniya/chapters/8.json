{"data":[{"book":"Waeburaniya","chapter":"8","verse":"1","text":"Imbuli ng'ulu kubita ghose ghatulongile, iyo ino, tuna Mtambika mkulu iyakalile lubali lwe kujilo lwe chighoda che undewa che Mkulu ako kulanga."},{"book":"Waeburaniya","chapter":"8","verse":"2","text":"Yeye kosang'ana ka mtambika mkulu hanu hala haenzeluke kubita hanu hohose, hane bumbulika lye Imulungu lya kweli, ilitsengighwe ne Imtwatsa, si ne iwanu bae iwatsengile."},{"book":"Waeburaniya","chapter":"8","verse":"3","text":"Chila mtambika mkulu kosaghulighwa amlapfile Imulungu ghweko ne nambiko, lelo mtambika wetu mkulu kabamighwa yawe na chinu cho ukumlapfila Imulungu."},{"book":"Waeburaniya","chapter":"8","verse":"4","text":"Ka ang'awile wa hano muisi, ang'alekile kuwa mtambika mbe, kwaapfila ma kuna watambika iwolapfa ghweko ka pfaghalaghitse Ghamalaghitso gheng'ighwe Musa ne Imulungu."},{"book":"Waeburaniya","chapter":"8","verse":"5","text":"Nawo wosang'ana aghala igheghala na ghumfano au sisila lya ighali kulanga. Pfipfo Musa habamile kutsenga bumbulika lila, kalongelighwa ne Imulungu, “Ulole, utsenge ka pfulangusighwe haukalile kuchidunda.”"},{"book":"Waeburaniya","chapter":"8","verse":"6","text":"Lekeni sambi Yesu keng'ighwa isang'ano ya ukutambika inoghile kubita yawo, ka pfayali mlamlitsi wa laghano ilinoghile kubita laghano lila, kwaapfila lima mne ipfinu pfinoghile ghendo pfalongile Imulungu."},{"book":"Waeburaniya","chapter":"8","verse":"7","text":"Kwaapfila ka laghano lila ililongole ng'aliwile na totso bae, ng'alibamighwa bae laghano lya keli."},{"book":"Waeburaniya","chapter":"8","verse":"8","text":"Lekeni Imulungu kona matotso kwe iwanu wake, kalonga,"},{"book":"Waeburaniya","chapter":"8","verse":"9","text":"Ng'alitseghala bae ne laghano lyanyikile ne iwabala wawo,"},{"book":"Waeburaniya","chapter":"8","verse":"10","text":"Lekeni alino laghano lyanitsotenda ne iwanu wa Isiraeli,"},{"book":"Waeburaniya","chapter":"8","verse":"11","text":"Kuduhu imunu yatsomlangulitsa miyaghe,"},{"book":"Waeburaniya","chapter":"8","verse":"12","text":"Nitsowaleghusila matotso ghawo na nzambi tsawo sitsotsipfikitsa keli.”"},{"book":"Waeburaniya","chapter":"8","verse":"13","text":"Kwa kulilonga laghano lya sambi, kalitenda lila lya mwanduso lilale, na chinu chochose ichilala cha habehi kuhupa."}]}