{"data":[{"book":"1WATESALONIKE","chapter":"3","verse":"1","text":"Avo vutulemelwe3:1 Hano wanhu walemelwe wakala Paulo, Sila, na Timoteo.  kwazaganya, tulamula kusigala mdiwambo da Atene twiyeka."},{"book":"1WATESALONIKE","chapter":"3","verse":"2","text":"Tumtuma3:2 Wanhu wakalile wamtumile Timoteo wakala Paulo na Sila. Timoteo, ndugu yetu na msang'hana mietu msang'hano ya Mulungu, mkuupeta Usenga Unogile wa Kilisto, yawagele mhiko na kuwagangamiza mweye mnhamanila yenu,"},{"book":"1WATESALONIKE","chapter":"3","verse":"3","text":"giladi munhu yoyose sambiyatigiswe na migayo ino. Mweye movitanga goya kamba migayo ikigwa sama yetu tweye tose."},{"book":"1WATESALONIKE","chapter":"3","verse":"4","text":"Kwavija kipigiti vitukalile hamoja na mweye, tuwalongela kamba tokwiza kugazigwa. Avo ilawilila kamba vutuwalongele."},{"book":"1WATESALONIKE","chapter":"3","verse":"5","text":"Sama ya kilamso kino, vinilemelwe kuizuila, nimtuma Timoteo giladi niitange nhamanila yenu. Nidumba kamba siku Mwenembago kawageza, na kamba yahawageza, sang'hano yetu yowa jaga bule."},{"book":"1WATESALONIKE","chapter":"3","verse":"6","text":"Ila Timoteo kabwela sambisambi kulawa kumwenu, katugalila mbuli zilimwilile ziilonga nhamanila yenu na noge jenu. Katulongela kamba mazua gose motukumbuka mkudeng'ha, na kamba mosulukila kutona, kamba vija na tweye vitusulukila kuwona mweye."},{"book":"1WATESALONIKE","chapter":"3","verse":"7","text":"Avo, ndugu zetu, mkugazika na kugaya kumwetu kose, tugangamizwa mmbuli yenu sama ya nhamanila yenu."},{"book":"1WATESALONIKE","chapter":"3","verse":"8","text":"Kwavija sambi todaha kuhumula goya ihawa mogendelela kugangamala mkuilumba hamoja na Mndewa."},{"book":"1WATESALONIKE","chapter":"3","verse":"9","text":"Hatudaha kumuheweza Mulungu vija viilondigwa sama yenu, avija viyaibwezile ndeng'ha yetu yose itukalile tuigelegeza haulongozi wa Mulungu wetu sama yenu mweye."},{"book":"1WATESALONIKE","chapter":"3","verse":"10","text":"Imisi na ikilo tutambika ng'hani giladi tuiyone kabili meso kwa meso na kuwagwaa kija kihunguke muinhamanila yenu."},{"book":"1WATESALONIKE","chapter":"3","verse":"11","text":"Avo Mulungu Tata wetu na Mndewa wetu Yesu watutendele nzila ya kwiza kumwenu."},{"book":"1WATESALONIKE","chapter":"3","verse":"12","text":"Mndewa yaditende noge jenu jongezeke na diwe bwando ha kila munhu mmwanza wenu na ha wanhu wayagwe, kamba vija tweye vituli na noge bwando kumwenu."},{"book":"1WATESALONIKE","chapter":"3","verse":"13","text":"Mndewa yaigangamize mioyo yenu giladi sambimuwe na mbuli na munhu na muwe wanhu wang'alile haulongozi wa Mulungu wetu na Tata wetu kipigiti Mndewa wetu Yesu Kilisto yeheza hamoja na wanhu zake wose wang'alile."}]}