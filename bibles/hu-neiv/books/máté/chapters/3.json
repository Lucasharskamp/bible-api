{"data":[{"book":"Máté","chapter":"3","verse":"1","text":"Azokban a napokban pedig eljött Keresztelő János, aki Júdea pusztájában prédikált,"},{"book":"Máté","chapter":"3","verse":"2","text":"és ezt mondta: „Térjetek meg, mert közel van a mennyeknek országa.“"},{"book":"Máté","chapter":"3","verse":"3","text":"Mert ő volt az, akiről Ézsaiás próféta így szólt:"},{"book":"Máté","chapter":"3","verse":"4","text":"Jánosnak ruhája pedig teveszőrből volt, bőröv volt a dereka körül, elesége pedig sáska és erdei méz volt."},{"book":"Máté","chapter":"3","verse":"5","text":"Akkor kiment hozzá Jeruzsálem és egész Júdea, a Jordánnak egész környéke."},{"book":"Máté","chapter":"3","verse":"6","text":"És megkeresztelkedtek általa a Jordán vizében, megvallva bűneiket."},{"book":"Máté","chapter":"3","verse":"7","text":"Amikor pedig látta, hogy a farizeusok és a szadduceusok közül sokan mennek hozzá, hogy megkeresztelkedjenek, ezt mondta nekik: „Mérges kígyóknak fajzatai! Ki intett titeket, hogy Istennek eljövendő haragjától meneküljetek?"},{"book":"Máté","chapter":"3","verse":"8","text":"Teremjetek hát megtéréshez illő gyümölcsöket,"},{"book":"Máté","chapter":"3","verse":"9","text":"és ne gondoljátok, hogy így szólhattok magatokban: Ábrahám a mi Atyánk! Mert mondom nektek, hogy Isten ezekből a kövekből is támaszthat fiakat Ábrahámnak."},{"book":"Máté","chapter":"3","verse":"10","text":"A fejsze immár a fák gyökerére vettetett, ezért minden fát, amely jó gyümölcsöt nem terem, kivágnak, és tűzre vetnek."},{"book":"Máté","chapter":"3","verse":"11","text":"Én csak vízzel keresztellek titeket megtérésre, de aki utánam jön, erősebb nálam, neki saruját hordozni sem vagyok méltó. Ő majd Szentlélekkel és tűzzel keresztel majd titeket."},{"book":"Máté","chapter":"3","verse":"12","text":"Szórólapát van kezében, és megtisztítja szérűjét, gabonáját csűrbe takarítja, a polyvát pedig megégeti olthatatlan tűzzel.“"},{"book":"Máté","chapter":"3","verse":"13","text":"Ekkor eljött Jézus Galileából a Jordán mellé Jánoshoz, hogy megkeresztelkedjen általa."},{"book":"Máté","chapter":"3","verse":"14","text":"János azonban visszatartotta őt, és ezt mondta: „Nekem kell általad megkeresztelkednem, és te jössz hozzám?“"},{"book":"Máté","chapter":"3","verse":"15","text":"Jézus pedig ezt felelte: „Engedj most, mert így illik nekünk minden igazságot betöltenünk.“ Ekkor engedett neki."},{"book":"Máté","chapter":"3","verse":"16","text":"Jézus megkeresztelkedett, azonnal kijött a vízből, és íme, az egek megnyíltak, és látta Isten Lelkét lejönni, mint egy galambot, és reászállt."},{"book":"Máté","chapter":"3","verse":"17","text":"És íme, egy égi hang ezt mondta: „Ez az én szeretett Fiam, akiben én gyönyörködöm.“"}]}