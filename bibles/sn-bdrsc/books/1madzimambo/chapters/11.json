{"data":[{"book":"1 Madzimambo","chapter":"11","verse":"1","text":"Zvisinei, Mambo Soromoni akada vakadzi vazhinji vamamwe marudzi pamwe chete nomwanasikana waFaro, wechiMoabhu, vechiAmoni, vechiEdhomu, vechiSidhoni nevechiHiti."},{"book":"1 Madzimambo","chapter":"11","verse":"2","text":"Vaiva vamarudzi ayo akanga anzi naJehovha kuvana vaIsraeri, “Musaroorerane navo nokuti vachapindura mwoyo yenyu ikatevera vamwari vavo.” Zvakadaro, Soromoni akanamatira kwavari murudo."},{"book":"1 Madzimambo","chapter":"11","verse":"3","text":"Aiva navakadzi mazana manomwe, vanasikana vamadzimambo, navamwe varongo mazana matatu; vakadzi vake vakatsausa mwoyo wake."},{"book":"1 Madzimambo","chapter":"11","verse":"4","text":"Zvino Soromoni akati akwegura, vakadzi vake vakatsausa mwoyo wake akatevera vamwe vamwari, uye mwoyo wake wakanga usina kuzvipira zvizere kuna Jehovha Mwari wake, sezvakanga zvakaita mwoyo waDhavhidhi baba vake."},{"book":"1 Madzimambo","chapter":"11","verse":"5","text":"Akatevera Ashitoreti, mwarikadzi wavaSidhoni, naMoreki mwari anonyangadza wavaAmoni."},{"book":"1 Madzimambo","chapter":"11","verse":"6","text":"Saka Soromoni akaita zvakaipa pamberi paJehovha; haana kutevera Jehovha zvizere sezvakanga zvaitwa naDhavhidhi baba vake."},{"book":"1 Madzimambo","chapter":"11","verse":"7","text":"Pagomo riri kumabvazuva kweJerusarema, Soromoni akavakira Kemoshi, mwari anonyangadza wavaMoabhu nzvimbo yakakwirira, akavakirawo Moreki, mwari anonyangadza wavaAmoni."},{"book":"1 Madzimambo","chapter":"11","verse":"8","text":"Akaitira vakadzi vake vose vaibva kuna mamwe marudzi zvimwe chetezvo, ivo vaipisa zvinonhuhwira nokubayira zvibayiro kuna vamwari vavo."},{"book":"1 Madzimambo","chapter":"11","verse":"9","text":"Jehovha akatsamwira Soromoni nokuti mwoyo wake wakanga watsauka kubva kuna Jehovha, Mwari waIsraeri, uyo akanga azviratidza kwaari kaviri."},{"book":"1 Madzimambo","chapter":"11","verse":"10","text":"Kunyange akanga adzivisa Soromoni kutevera vamwe vamwari, Soromoni haana kuchengeta murayiro waJehovha."},{"book":"1 Madzimambo","chapter":"11","verse":"11","text":"Saka Jehovha akati kuna Soromoni, “Sezvo aya ari iwo mafungiro ako uye usina kuchengeta sungano yangu nemitemo yangu yandakakurayira, zvirokwazvo ndichabvarura umambo uhu ndichihubvisa kwauri ndigohupa kuno mumwe wavaranda vako."},{"book":"1 Madzimambo","chapter":"11","verse":"12","text":"Zvisinei, nokuda kwaDhavhidhi baba vako, handisi kuzozviita uchiri mupenyu. Ndichahubvisa kubva muruoko rwomwanakomana wako."},{"book":"1 Madzimambo","chapter":"11","verse":"13","text":"Zvakadaro hazvo, handizobvisi umambo hwose, kubva kwaari, asi ndichamupa rudzi rumwe chete nokuda kwaDhavhidhi muranda wangu uye nokuda kweJerusarema, randakasarudza.”"},{"book":"1 Madzimambo","chapter":"11","verse":"14","text":"Ipapo Jehovha akamutsa Hadhadhi muEdhomu, weimba youmambo yeEdhomu kuti arwise Soromoni."},{"book":"1 Madzimambo","chapter":"11","verse":"15","text":"Dhavhidhi panguva yaakanga achirwa neEdhomu, Joabhu, mutungamiri wehondo, uyo akanga aenda kundoviga vakanga vafa, akauraya varume vose muEdhomu."},{"book":"1 Madzimambo","chapter":"11","verse":"16","text":"Joabhu navaIsraeri vose vakagarako kwemwedzi mitanhatu, kusvikira vauraya varume vose muEdhomu."},{"book":"1 Madzimambo","chapter":"11","verse":"17","text":"Asi Hadhadhi, uyo akanga achiri mukomana, akatizira kuIjipiti namamwe machinda echiEdhomu aimboshandira baba vake."},{"book":"1 Madzimambo","chapter":"11","verse":"18","text":"Vakasimuka vachibva kuMidhiani vakaenda kuParani. Ipapo vakatora vamwe varume vokuParani vakaenda pamwe chete kuIjipiti, kuna mambo Faro weIjipiti, uyo akapa Hadhadhi imba nomunda, akamupawo zvokudya."},{"book":"1 Madzimambo","chapter":"11","verse":"19","text":"Faro akafadzwa naHadhadhi zvokuti akamupa muramu wake, mununʼuna wavahosi vake Tapenesi, kuti ave mukadzi wake."},{"book":"1 Madzimambo","chapter":"11","verse":"20","text":"Mununʼuna waTapenesi uyu akamuberekera mwanakomana anonzi Genubhati, akakurira mumuzinda wamambo. Imomo, Genubhati akagara pamwe chete navana vaFaro."},{"book":"1 Madzimambo","chapter":"11","verse":"21","text":"Ari muIjipiti, Hadhadhi akanzwa kuti Dhavhidhi akanga azorora namadzibaba ake uye kuti Joabhu mutungamiri wehondo akanga afawo. Ipapo Hadhadhi akati kuna Faro, “Chindiregai ndiende hangu, ndidzokere kunyika yangu.”"},{"book":"1 Madzimambo","chapter":"11","verse":"22","text":"Faro akamubvunza akati, “Washayeiko kuno zvowoda kudzokera kunyika yako?”"},{"book":"1 Madzimambo","chapter":"11","verse":"23","text":"Mwari akamutsira Soromoni mumwe muvengi, Rezoni, mwanakomana waEriadha, akanga atiza kubva kuna tenzi wake Hadhadhezeri mambo weZobha."},{"book":"1 Madzimambo","chapter":"11","verse":"24","text":"Akazviunganidzira varume akabva ava mutungamiri wechikwata chavapanduki panguva yakaparadzwa mauto okuZobha naDhavhidhi; vapanduki ava vakaenda kuDhamasiko, kwavakagara uye vakatonga."},{"book":"1 Madzimambo","chapter":"11","verse":"25","text":"Rezoni akava muvengi weIsraeri kwoupenyu hwaSoromoni hwose, akapamhidzira padambudziko raikonzerwa naHadhadhi. Rezoni akatonga muAramu uye akanga achivenga Israeri."},{"book":"1 Madzimambo","chapter":"11","verse":"26","text":"Jerobhoamu mwanakomana waNebhati akapandukirawo mambo. Aiva mumwe wamachinda aSoromoni, ari worudzi rwaEfuremu wokuZaredha, uye mai vake vainzi Zeruya vari chirikadzi."},{"book":"1 Madzimambo","chapter":"11","verse":"27","text":"Heino nhoroondo yokupandukira mambo kwaakaita: Soromoni akavaka Miro, akagadzira pakanga paputsika murusvingo rweguta rababa vake Dhavhidhi."},{"book":"1 Madzimambo","chapter":"11","verse":"28","text":"Zvino Jerobhoamu aiva murume wesimba noumhare, uye Soromoni akaona kuti jaya iri raishanda kwazvo akabva amuita mutariri wavashandi vose veimba yaJosefa."},{"book":"1 Madzimambo","chapter":"11","verse":"29","text":"Zvino panguva iyoyo Jerobhoamu akati achibva muJerusarema, Ahija muprofita wokuShiro akasangana naye panzira, akapfeka jasi idzva nomucheka. Vaviri ava vaiva voga kusango,"},{"book":"1 Madzimambo","chapter":"11","verse":"30","text":"ipapo Ahija akatora jasi idzva romucheka raakanga akapfeka akaribvarura-bvarura kuita zvipenga gumi nezviviri."},{"book":"1 Madzimambo","chapter":"11","verse":"31","text":"Ipapo akati kuna Jerobhoamu, “Zvitorere zvipenga gumi, nokuti zvanzi naJehovha, Mwari waIsraeri, ‘Tarira, ndichabvarura umambo kubva muruoko rwaSoromoni ndigokupa marudzi gumi."},{"book":"1 Madzimambo","chapter":"11","verse":"32","text":"Asi nokuda kwomuranda wangu Dhavhidhi neguta reJerusarema, randakasarudza kubva pamarudzi ose aIsraeri, achava norudzi rumwe chete."},{"book":"1 Madzimambo","chapter":"11","verse":"33","text":"Ndichaita izvi nokuti vakandirasa vakanamata Ashitoreti, mwarikadzi wavaSidhoni, Kemoshi, mwari wavaMoabhu, naMoreki, mwari wavaAmoni, uye havana kufamba munzira dzangu, kana kuita zvakarurama pamberi pangu, kana kuchengeta mitemo yangu nemirayiro yangu sezvakaitwa naDhavhidhi, baba vaSoromoni."},{"book":"1 Madzimambo","chapter":"11","verse":"34","text":"“ ‘Asi handizobvisi umambo hwose kubva muruoko rwaSoromoni; ndamuita mutongi mazuva ose oupenyu hwake nokuda kwaDhavhidhi muranda wangu, wandakasarudza, akachengeta mirayiro yangu nemitemo yangu."},{"book":"1 Madzimambo","chapter":"11","verse":"35","text":"Ndichatora umambo kubva mumaoko omwanakomana wake ndigokupa marudzi gumi."},{"book":"1 Madzimambo","chapter":"11","verse":"36","text":"Ndichapa mwanakomana wake rudzi rumwe chete kuitira kuti Dhavhidhi muranda wangu arambe ane mwenje nguva dzose pamberi pangu muJerusarema, guta randakasarudza kuisa Zita rangu."},{"book":"1 Madzimambo","chapter":"11","verse":"37","text":"Zvisinei, kana uri iwe, ndichakutora, uye uchatonga pamusoro pezvose zvinodiwa nomwoyo wako; uchava mambo weIsraeri."},{"book":"1 Madzimambo","chapter":"11","verse":"38","text":"Kana ukaita chipi nechipi chandicharayira uye ukafamba munzira dzangu ukaita zvakarurama pamberi pangu uye ukachengeta mitemo nemirayiro yangu, sezvakaita Dhavhidhi muranda wangu, ndichava newe. Ndichakuvakira imba seyandakavakira Dhavhidhi uye ndichakupa Israeri."},{"book":"1 Madzimambo","chapter":"11","verse":"39","text":"Ndichatambudza vana vaDhavhidhi nokuda kwenyaya iyi, asi kwete nokusingaperi.’ ”"},{"book":"1 Madzimambo","chapter":"11","verse":"40","text":"Soromoni akaedza kuuraya Jerobhoamu, asi Jerobhoamu akatizira kuIjipiti, kuna mambo Shishaki, akagarako kusvikira Soromoni afa."},{"book":"1 Madzimambo","chapter":"11","verse":"41","text":"Zvino mamwe mabasa aSoromoni, nezvose zvaakaita nouchenjeri hwake, hazvina kunyorwa here mubhuku renhoroondo dzegore negore dzaSoromoni?"},{"book":"1 Madzimambo","chapter":"11","verse":"42","text":"Soromoni akatonga Israeri yose muJerusarema kwamakore makumi mana."},{"book":"1 Madzimambo","chapter":"11","verse":"43","text":"Ipapo akazorora namadzibaba ake akavigwa muguta raDhavhidhi baba vake. Ipapo Rehobhoamu mwanakomana wake akamutevera paumambo."}]}