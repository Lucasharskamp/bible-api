{"data":[{"book":"ВЫСЛОЎІ","chapter":"13","verse":"1","text":"Мудры сын слухае бацькавых настаўленьняў; а насьмешнік ня слухае засьцярогаў."},{"book":"ВЫСЛОЎІ","chapter":"13","verse":"2","text":"Ад плоду вуснаў сваіх чалавек спажывае дабро, а душа здраднікаў закона - зло."},{"book":"ВЫСЛОЎІ","chapter":"13","verse":"3","text":"Хто захоўвае вусны свае, той захоўвае душу сваю, а хто шырока свой рот разьзяўляе, таму бяда."},{"book":"ВЫСЛОЎІ","chapter":"13","verse":"4","text":"Душа гультая жадае, але марна: а душа руплівых насыціцца."},{"book":"ВЫСЛОЎІ","chapter":"13","verse":"5","text":"Праведнік ненавідзіць ілжывае слова, а бязбожны сарамаціць і ганьбіць сябе."},{"book":"ВЫСЛОЎІ","chapter":"13","verse":"6","text":"Праўда ахоўвае беззаганнага ў дарозе, а бязбожнасьць губіць грэшнікаў."},{"book":"ВЫСЛОЎІ","chapter":"13","verse":"7","text":"Сёй-той выдае сябе за багатага, а ў яго нічога няма; другі сябе за беднага, а ў яго багацьця многа."},{"book":"ВЫСЛОЎІ","chapter":"13","verse":"8","text":"Багацьцем сваім чалавек адкупляе жыцьцё сваё, а бедны і пагрозы ня чуе."},{"book":"ВЫСЛОЎІ","chapter":"13","verse":"9","text":"Сьвятло праведных весела гарыць; а сьветач бязбожных тухне."},{"book":"ВЫСЛОЎІ","chapter":"13","verse":"10","text":"Ад пыхі паходзіць разлад, а ў тых, што раяцца, - мудрасьць."},{"book":"ВЫСЛОЎІ","chapter":"13","verse":"11","text":"Багацьце ад марнасьці памяншаецца, а хто зьбірае працаю, памнажае яго."},{"book":"ВЫСЛОЎІ","chapter":"13","verse":"12","text":"Надзея, якая доўга ня праўдзіцца, стамляе сэрца, а жаданьне, якое споўнілася, - як дрэва жыцьця."},{"book":"ВЫСЛОЎІ","chapter":"13","verse":"13","text":"Хто пагарджае словам, той робіць шкоду сабе; а хто баіцца запаведзі, будзе ўзнагароджаны."},{"book":"ВЫСЛОЎІ","chapter":"13","verse":"14","text":"Навука ў мудрага - крыніца жыцьця, якая аддаляе ад сьмерці."},{"book":"ВЫСЛОЎІ","chapter":"13","verse":"15","text":"Добры розум дае зычлівасьць; а дарога бязбожных цьвёрдая."},{"book":"ВЫСЛОЎІ","chapter":"13","verse":"16","text":"Кожны разумны дзее зь веданьнем, а немысель выстаўляе на паказ дурасьць."},{"book":"ВЫСЛОЎІ","chapter":"13","verse":"17","text":"Неразумны пасол трапляе ў бяду, а верны пасланец - ратунак."},{"book":"ВЫСЛОЎІ","chapter":"13","verse":"18","text":"Галеча і ганьба таму, хто пагарджае навукай; а хто трымаецца настаўленьня, пашанаваны будзе."},{"book":"ВЫСЛОЎІ","chapter":"13","verse":"19","text":"Жаданьне, якое споўнілася, - прыемнае душы; агідна неразумнаму ўхіляцца ад зла."},{"book":"ВЫСЛОЎІ","chapter":"13","verse":"20","text":"Хто сябруе з мудрым, будзе мудры; а хто сябруе зь неразумнымі, разбэсьціцца."},{"book":"ВЫСЛОЎІ","chapter":"13","verse":"21","text":"Грэшнікаў даганяе зло, а праведнікам дасца дабро."},{"book":"ВЫСЛОЎІ","chapter":"13","verse":"22","text":"Добры пакідае спадчыну і ўнукам, а багацьце грэшніка зьберагаецца праведнаму."},{"book":"ВЫСЛОЎІ","chapter":"13","verse":"23","text":"Шмат хлеба бывае і на палетку ў бедных; але маёмасьць гіне ад бяспраўя."},{"book":"ВЫСЛОЎІ","chapter":"13","verse":"24","text":"Хто шкадуе дубца свайго, той ненавідзіць сына; а хто любіць, той змалку карае яго."},{"book":"ВЫСЛОЎІ","chapter":"13","verse":"25","text":"Праведнік есьць да сытасьці, а жывот бязбожных церпіць нястачы."}]}