{"data":[{"book":"मथिः","chapter":"17","verse":"1","text":"अनन्तरं षड्दिनेभ्यः परं यीशुः पितरं याकूबं तत्सहजं योहनञ्च गृह्लन् उच्चाद्रे र्विविक्तस्थानम् आगत्य तेषां समक्षं रूपमन्यत् दधार।"},{"book":"मथिः","chapter":"17","verse":"2","text":"तेन तदास्यं तेजस्वि, तदाभरणम् आलोकवत् पाण्डरमभवत्।"},{"book":"मथिः","chapter":"17","verse":"3","text":"अन्यच्च तेन साकं संलपन्तौ मूसा एलियश्च तेभ्यो दर्शनं ददतुः।"},{"book":"मथिः","chapter":"17","verse":"4","text":"तदानीं पितरो यीशुं जगाद, हे प्रभो स्थितिरत्रास्माकं शुभा, यदि भवतानुमन्यते, तर्हि भवदर्थमेकं मूसार्थमेकम् एलियार्थञ्चैकम् इति त्रीणि दूष्याणि निर्म्मम।"},{"book":"मथिः","chapter":"17","verse":"5","text":"एतत्कथनकाल एक उज्जवलः पयोदस्तेषामुपरि छायां कृतवान्, वारिदाद् एषा नभसीया वाग् बभूव, ममायं प्रियः पुत्रः, अस्मिन् मम महासन्तोष एतस्य वाक्यं यूयं निशामयत।"},{"book":"मथिः","chapter":"17","verse":"6","text":"किन्तु वाचमेतां शृण्वन्तएव शिष्या मृशं शङ्कमाना न्युब्जा न्यपतन्।"},{"book":"मथिः","chapter":"17","verse":"7","text":"तदा यीशुरागत्य तेषां गात्राणि स्पृशन् उवाच, उत्तिष्ठत, मा भैष्ट।"},{"book":"मथिः","chapter":"17","verse":"8","text":"तदानीं नेत्राण्युन्मील्य यीशुं विना कमपि न ददृशुः।"},{"book":"मथिः","chapter":"17","verse":"9","text":"ततः परम् अद्रेरवरोहणकाले यीशुस्तान् इत्यादिदेश, मनुजसुतस्य मृतानां मध्यादुत्थानं यावन्न जायते, तावत् युष्माभिरेतद्दर्शनं कस्मैचिदपि न कथयितव्यं।"},{"book":"मथिः","chapter":"17","verse":"10","text":"तदा शिष्यास्तं पप्रच्छुः, प्रथमम् एलिय आयास्यतीति कुत उपाध्यायैरुच्यते?"},{"book":"मथिः","chapter":"17","verse":"11","text":"ततो यीशुः प्रत्यवादीत्, एलियः प्रागेत्य सर्व्वाणि साधयिष्यतीति सत्यं,"},{"book":"मथिः","chapter":"17","verse":"12","text":"किन्त्वहं युष्मान् वच्मि, एलिय एत्य गतः, ते तमपरिचित्य तस्मिन् यथेच्छं व्यवजहुः; मनुजसुतेनापि तेषामन्तिके तादृग् दुःखं भोक्तव्यं।"},{"book":"मथिः","chapter":"17","verse":"13","text":"तदानीं स मज्जयितारं योहनमधि कथामेतां व्याहृतवान्, इत्थं तच्छिष्या बुबुधिरे।"},{"book":"मथिः","chapter":"17","verse":"14","text":"पश्चात् तेषु जननिवहस्यान्तिकमागतेषु कश्चित् मनुजस्तदन्तिकमेत्य जानूनी पातयित्वा कथितवान्,"},{"book":"मथिः","chapter":"17","verse":"15","text":"हे प्रभो, मत्पुत्रं प्रति कृपां विदधातु, सोपस्मारामयेन भृशं व्यथितः सन् पुनः पुन र्वह्नौ मुहु र्जलमध्ये पतति।"},{"book":"मथिः","chapter":"17","verse":"16","text":"तस्माद् भवतः शिष्याणां समीपे तमानयं किन्तु ते तं स्वास्थं कर्त्तुं न शक्ताः।"},{"book":"मथिः","chapter":"17","verse":"17","text":"तदा यीशुः कथितवान् रे अविश्वासिनः, रे विपथगामिनः, पुनः कतिकालान् अहं युष्माकं सन्निधौ स्थास्यामि? कतिकालान् वा युष्मान् सहिष्ये? तमत्र ममान्तिकमानयत।"},{"book":"मथिः","chapter":"17","verse":"18","text":"पश्चाद् यीशुना तर्जतएव स भूतस्तं विहाय गतवान्, तद्दण्डएव स बालको निरामयोऽभूत्।"},{"book":"मथिः","chapter":"17","verse":"19","text":"ततः शिष्या गुप्तं यीशुमुपागत्य बभाषिरे, कुतो वयं तं भूतं त्याजयितुं न शक्ताः?"},{"book":"मथिः","chapter":"17","verse":"20","text":"यीशुना ते प्रोक्ताः, युष्माकमप्रत्ययात्;"},{"book":"मथिः","chapter":"17","verse":"21","text":"युष्मानहं तथ्यं वच्मि यदि युष्माकं सर्षपैकमात्रोपि विश्वासो जायते, तर्हि युष्माभिरस्मिन् शैले त्वमितः स्थानात् तत् स्थानं याहीति ब्रूते स तदैव चलिष्यति, युष्माकं किमप्यसाध्यञ्च कर्म्म न स्थास्याति। किन्तु प्रार्थनोपवासौ विनैतादृशो भूतो न त्याज्येत।"},{"book":"मथिः","chapter":"17","verse":"22","text":"अपरं तेषां गालील्प्रदेशे भ्रमणकाले यीशुना ते गदिताः, मनुजसुतो जनानां करेषु समर्पयिष्यते तै र्हनिष्यते च,"},{"book":"मथिः","chapter":"17","verse":"23","text":"किन्तु तृतीयेऽहि्न म उत्थापिष्यते, तेन ते भृशं दुःखिता बभूवः।"},{"book":"मथिः","chapter":"17","verse":"24","text":"तदनन्तरं तेषु कफर्नाहूम्नगरमागतेषु करसंग्राहिणः पितरान्तिकमागत्य पप्रच्छुः, युष्माकं गुरुः किं मन्दिरार्थं करं न ददाति? ततः पितरः कथितवान् ददाति।"},{"book":"मथिः","chapter":"17","verse":"25","text":"ततस्तस्मिन् गृहमध्यमागते तस्य कथाकथनात् पूर्व्वमेव यीशुरुवाच, हे शिमोन्, मेदिन्या राजानः स्वस्वापत्येभ्यः किं विदेशिभ्यः केभ्यः करं गृह्लन्ति? अत्र त्वं किं बुध्यसे? ततः पितर उक्तवान्, विदेशिभ्यः।"},{"book":"मथिः","chapter":"17","verse":"26","text":"तदा यीशुरुक्तवान्, तर्हि सन्ताना मुक्ताः सन्ति।"},{"book":"मथिः","chapter":"17","verse":"27","text":"तथापि यथास्माभिस्तेषामन्तरायो न जन्यते, तत्कृते जलधेस्तीरं गत्वा वडिशं क्षिप, तेनादौ यो मीन उत्थास्यति, तं घृत्वा तन्मुखे मोचिते तोलकैकं रूप्यं प्राप्स्यसि, तद् गृहीत्वा तव मम च कृते तेभ्यो देहि।"}]}