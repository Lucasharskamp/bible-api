{"data":[{"book":"مزامیر","chapter":"65","verse":"1","text":"ای خدا، شایسته است که تو را در صهیون ستایش کنیم و آنچه را که نذر کرده‌ایم ادا نماییم،"},{"book":"مزامیر","chapter":"65","verse":"2","text":"زیرا تو خدایی هستی که دعا می‌شنوی! همهٔ مردم به سبب گناهانشان نزد تو خواهند آمد."},{"book":"مزامیر","chapter":"65","verse":"3","text":"گناهان ما بر ما سنگینی می‌کنند، اما تو آنها را خواهی بخشید."},{"book":"مزامیر","chapter":"65","verse":"4","text":"خوشا به حال کسی که تو او را برگزیده‌ای تا بیاید و در خیمهٔ مقدّس تو ساکن شود! ما از همهٔ نیکویی‌های خانهٔ مقدّس تو برخوردار خواهیم شد."},{"book":"مزامیر","chapter":"65","verse":"5","text":"ای خدایی که رهانندهٔ ما هستی، تو با کارهای عادلانه و شگفت‌انگیز خود پاسخ ما را می‌دهی. تو امید و پشتیبان همهٔ مردم در سراسر جهان هستی."},{"book":"مزامیر","chapter":"65","verse":"6","text":"کوهها را در جای خود محکم ساختی و قدرت مهیب خود را نشان دادی."},{"book":"مزامیر","chapter":"65","verse":"7","text":"همان‌گونه که تلاطم دریا و غرش امواج را آرام می‌سازی، شورش مردم را نیز خاموش می‌کنی."},{"book":"مزامیر","chapter":"65","verse":"8","text":"ساکنان زمین از کارهای شگفت‌انگیز تو حیرانند. فریاد شادی مردم به سبب کارهای تو از یک سوی زمین تا سوی دیگر طنین‌انداز است!"},{"book":"مزامیر","chapter":"65","verse":"9","text":"تو زمین را سیراب می‌سازی و آن را حاصلخیز می‌گردانی. با رودخانه‌های پر از آب، زمین را برای انسان بارور می‌سازی تا از محصولاتش استفاده کند."},{"book":"مزامیر","chapter":"65","verse":"10","text":"شیارهای زمین را سیراب می‌کنی و بلندیهایش را هموار می‌سازی. باران بر زمین می‌بارانی تا نباتات برویند."},{"book":"مزامیر","chapter":"65","verse":"11","text":"با برکات خود زمین را می‌آرایی؛ جهان از نعمتهای تو لبریز است."},{"book":"مزامیر","chapter":"65","verse":"12","text":"چراگاههای صحرا سرسبز می‌شوند و تپه‌ها شادمانه شکوفا می‌شوند."},{"book":"مزامیر","chapter":"65","verse":"13","text":"چمنزارها پر از گله‌های گاو و گوسفند هستند؛ وادیها لبریز از غله می‌باشند؛ همه از خوشی بانگ شادی برمی‌آورند و سرود می‌خوانند!"}]}