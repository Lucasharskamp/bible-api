{"data":[{"book":"Abahluleli","chapter":"10","verse":"1","text":"Ngemva kwensuku zika-Abhimelekhi kwavela umuntu wako-Isakhari, uThola indodana kaPhuwa, indodana kaDodo ukuba ahlenge u-Israyeli. Wayehlala eShamiri, elizweni lezintaba elako-Efrayimi."},{"book":"Abahluleli","chapter":"10","verse":"2","text":"Wakhokhela u-Israyeli iminyaka engamatshumi amabili lantathu; wasesifa, wangcwatshwa eShamiri."},{"book":"Abahluleli","chapter":"10","verse":"3","text":"Walandelwa nguJayiri owaseGiliyadi, owakhokhela u-Israyeli iminyaka engamatshumi amabili lambili."},{"book":"Abahluleli","chapter":"10","verse":"4","text":"Wayelamadodana angamatshumi amathathu, ayegada obabhemi abangamatshumi amathathu. Ayephethe amadolobho angamatshumi amathathu eGiliyadi, lalamhlanje abizwa ngokuthi Havothi Jayiri."},{"book":"Abahluleli","chapter":"10","verse":"5","text":"Ekufeni kwakhe uJayiri wangcwatshwa eKhamoni."},{"book":"Abahluleli","chapter":"10","verse":"6","text":"Abako-Israyeli benza okubi futhi emehlweni kaThixo. Bakhonza oBhali labo-Ashithorethi, labonkulunkulu base-Aramu, labonkulunkulu baseSidoni, labonkulunkulu baseMowabi, labonkulunkulu bama-Amoni, kanye labonkulunkulu bamaFilistiya. Ngenxa yokuthi abako-Israyeli bamdela uThixo kabaze babe besamkhonza,"},{"book":"Abahluleli","chapter":"10","verse":"7","text":"wabathukuthelela kakhulu. Wabanikela ezandleni zamaFilistiya lama-Amoni,"},{"book":"Abahluleli","chapter":"10","verse":"8","text":"okwathi ngalowomnyaka abachitha abanqoba. Ancindizela abako-Israyeli bonke okweminyaka elitshumi lasificaminwembili ngasempumalanga kweJodani eGiliyadi, ilizwe lama-Amori."},{"book":"Abahluleli","chapter":"10","verse":"9","text":"Ama-Amoni futhi achapha iJodani ukuba alwe loJuda, loBhenjamini kanye lendlu ka-Efrayimi; u-Israyeli wayephakathi kohlupho olukhulu."},{"book":"Abahluleli","chapter":"10","verse":"10","text":"Lapho-ke abako-Israyeli bakhala kuThixo bathi, “Senze isono kuwe, sadela uNkulunkulu wethu sakhonza oBhali.”"},{"book":"Abahluleli","chapter":"10","verse":"11","text":"UThixo waphendula wathi, “Lapho amaGibhithe, lama-Amori, lama-Amoni, lamaFilistiya,"},{"book":"Abahluleli","chapter":"10","verse":"12","text":"lamaSidoni, lama-Amaleki kanye lamaMawoni alincindezela lakhulekela usizo kimi, kangilihlenganga ezandleni zawo na?"},{"book":"Abahluleli","chapter":"10","verse":"13","text":"Kodwa selingidelile lakhonza abanye onkulunkulu, ngakho angisayikulisindisa."},{"book":"Abahluleli","chapter":"10","verse":"14","text":"Hambani liyekhala kubonkulunkulu elibathembileyo. Kabalisindise nxa seliphakathi kokuhlupheka!”"},{"book":"Abahluleli","chapter":"10","verse":"15","text":"Kodwa abako-Israyeli bathi kuThixo, “Senze isono. Yenza kithi lokho okubona kulungile kuwe, kodwa ake usihlenge khathesi nje.”"},{"book":"Abahluleli","chapter":"10","verse":"16","text":"Ngakho basusa onkulunkulu bezizweni phakathi kwabo bakhonza uThixo. Wayengeke alumele futhi usizi luka-Israyeli."},{"book":"Abahluleli","chapter":"10","verse":"17","text":"Kwathi ama-Amoni esebizelwe empini njalo emise eGiliyadi, abako-Israyeli abuthana amisa eMizipha."},{"book":"Abahluleli","chapter":"10","verse":"18","text":"Abakhokheli babantu baseGiliyadi bathi omunye komunye, “Lowo ozaqalisa ukuhlasela ama-Amoni uzakuba yinduna yabo bonke abahlala eGiliyadi.”"}]}