{"data":[{"book":"Piyɛri Singena","chapter":"5","verse":"1","text":"N xa dɛnkɛlɛya yamaan fonne fan nalimaniya ɛ yɛ amasɔtɔ n fan findixi yamaan fonna nde nan na alo e tan, e nun Alaa Muxu Sugandixina tɔrɔn serena nde. Binyen naxan fama minideni kɛnɛnni, n fan na nde sɔtɔma nɛn."},{"book":"Piyɛri Singena","chapter":"5","verse":"2","text":"Ɛ yengi dɔxɔ Alaa xuruse kurun xɔn, a naxan taxuxi ɛ ra. Ɛ karahanxin nama e xun mato a ra de, koni ɲɛnige faɲini Ala sagoni. Ɛ nama a liga yagitareya feene tɔnɔ sɔtɔn ma koni fɔ ɛ sɔbɛni."},{"book":"Piyɛri Singena","chapter":"5","verse":"3","text":"Naxanye taxuxi ɛ ra, ɛ nama nɔyaan liga ne xunna alo kuntigine, koni ɛ findi misaala ra kurun xa."},{"book":"Piyɛri Singena","chapter":"5","verse":"4","text":"Xuruse Raba Kuntigin na mini kɛnɛnni waxatin naxan yi, ɛ mangayaan taxamasenna kɔmɔtin sɔtɔma nɛn binyeni naxan mi kalɛ mumɛ!"},{"book":"Piyɛri Singena","chapter":"5","verse":"5","text":"Banxulanne, ɛ fan xa xuru fonne ma. Ɛ birin xa yɛtɛ magodon lu ɛ ma alo dugina ɛ nɛma ɛ bode xɔn ma. Amasɔtɔ Kitabun naxa, “Ala wasodene yikalama e feene yi, koni a hinanma nɛn yɛtɛ magodone ra.”5.5 Sandane 3.34"},{"book":"Piyɛri Singena","chapter":"5","verse":"6","text":"Ɛ ɛ magodo Ala sɛnbɛn bun, alogo a xa ɛ yite a waxɔn waxatini."},{"book":"Piyɛri Singena","chapter":"5","verse":"7","text":"Ɛ ɛ xaminna feene birin lu a ma, amasɔtɔ a yengi ɛ xɔn."},{"book":"Piyɛri Singena","chapter":"5","verse":"8","text":"Ɛ yɛtɛ suxu, ɛ lu ɛ yɛɛ ra yi, amasɔtɔ ɛ yaxun Yinna Manga Setana sigan tima alo yatan naxan wurundunma. A muxune fenma a naxanye donma."},{"book":"Piyɛri Singena","chapter":"5","verse":"9","text":"Ɛ kankan a yɛɛ ra dɛnkɛlɛyani ken! Ɛ xa a kolon a na tɔrɔ sifane ɛ ngaxakedenne fan fari dunuɲa yiren birin yi."},{"book":"Piyɛri Singena","chapter":"5","verse":"10","text":"Ɛ na tɔrɔ waxatina nde yi, Ala hinanna birin kanna naxan ɛ xilixi a habadan binyeni a Muxu Sugandixini, na yɛtɛna ɛ rakelima nɛn, a yi ɛ sɛnbɛ so, a ɛ maxɔdɔxɔ, ɛ mi mamaxɛ."},{"book":"Piyɛri Singena","chapter":"5","verse":"11","text":"Sɛnbɛn xa lu a tan nan xa habadan! Amina."},{"book":"Piyɛri Singena","chapter":"5","verse":"12","text":"Silasi, n naxan yatɛ ngaxakeden tɔgɔndiyaxin na, na nan n malixi n kɛdi dungini ito sɛbɛ ɛ ma, alogo n xa ɛ ralimaniya, n yi sereyaan ba ɛ xa, a Alaa hinanna ɲɔndin nan ito ra, ɛ naxan yi ken!"},{"book":"Piyɛri Singena","chapter":"5","verse":"13","text":"Dɛnkɛlɛya yamaan naxan Babilɔn taani,5.13 Babilɔn taan findixi wundo falan nan na naxan bunna nɛɛn “Romi Taana.” N ma dii xɛmɛn Maraka: na bunna nɛɛn Piyɛri Maraka xanuxi alo a diina. Yanyina nde Piyɛri nan Maraka xaranxi dɛnkɛlɛyaan ma. Ala naxanye sugandixi alo ɛ tan, ne ɛ xɔntɔnma. N ma dii xɛmɛn Maraka fan ɛ xɔntɔnma."},{"book":"Piyɛri Singena","chapter":"5","verse":"14","text":"Ɛ bode xɔntɔn ngaxakedenya sunbuni."}]}