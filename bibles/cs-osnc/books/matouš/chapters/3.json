{"data":[{"book":"Matouš","chapter":"3","verse":"1","text":"V té době vystoupil Jan Křtitel a kázal lidem, kteří za ním přicházeli na Judskou poušť:"},{"book":"Matouš","chapter":"3","verse":"2","text":"„Obraťte se od svých hříchů k Bohu, protože přichází jeho vyvolený král.“"},{"book":"Matouš","chapter":"3","verse":"3","text":"O Janovi prorok Izajáš předpověděl:"},{"book":"Matouš","chapter":"3","verse":"4","text":"Jan měl oděv z velbloudí srsti přepásaný koženým pásem. Živil se tím, co poskytovala poušť: kobylkami a medem divokých včel."},{"book":"Matouš","chapter":"3","verse":"5","text":"Scházeli se k němu lidé z Jeruzaléma, z celého Judska a ze Zajordání."},{"book":"Matouš","chapter":"3","verse":"6","text":"Dávali se od něho křtít v řece Jordánu, aby tím veřejně vyznávali svá provinění."},{"book":"Matouš","chapter":"3","verse":"7","text":"Když Jan uviděl, že ke křtu přicházejí mnozí horliví a nejvznešenější Židé – farizejové a saducejové, řekl jim: „Myslíte si, že se z Božího soudu vykroutíte jako hadi?"},{"book":"Matouš","chapter":"3","verse":"8","text":"Dokažte změnou svého života, že jste se obrátili od svých vin."},{"book":"Matouš","chapter":"3","verse":"9","text":"Nemyslete si, že vám pomůže, budete-li říkat: ‚Jsme potomci Abrahamovi, Boží vyvolený národ.‘ Vždyť Bůh si může proměnit i ty, se kterými vy pohrdáte."},{"book":"Matouš","chapter":"3","verse":"10","text":"Sekera Božího soudu je už přiložena ke kořeni stromu. Každý člověk, který nežije novým životem, je jako strom, který nenese dobré ovoce; bude poražen a spálen."},{"book":"Matouš","chapter":"3","verse":"11","text":"Já křtím vodou ty, kteří cítí svá provinění jako břemeno a vyznávají je. Avšak po mně přijde někdo daleko mocnější než já; nejsem hoden ani toho, abych mu vyčistil obuv. On vás bude křtít Duchem svatým a ohněm."},{"book":"Matouš","chapter":"3","verse":"12","text":"Jako se prohazováním odděluje zrno od plev – zrno do sýpky, plevy na oheň, tak i on rozsoudí lidi – jedny k životu a druhé ke smrti.“"},{"book":"Matouš","chapter":"3","verse":"13","text":"Tehdy přišel Ježíš z Galileje k Jordánu, aby se dal od Jana pokřtít."},{"book":"Matouš","chapter":"3","verse":"14","text":"Ten se velmi zdráhal: „Já bych měl být pokřtěn od tebe a ty jdeš ke mně.“"},{"book":"Matouš","chapter":"3","verse":"15","text":"Ježíš mu odpověděl: „Jen to, prosím, udělej. Musíme splnit Boží vůli.“ A tak ho Jan pokřtil."},{"book":"Matouš","chapter":"3","verse":"16","text":"Když Ježíš vystoupil z vody, uviděl, jak se na něj z nebe snáší Boží Duch v podobě holubice."},{"book":"Matouš","chapter":"3","verse":"17","text":"Současně se ozval hlas: „Toto je ten můj milovaný Syn, moje radost.“"}]}