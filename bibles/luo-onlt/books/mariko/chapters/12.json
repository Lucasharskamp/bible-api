{"data":[{"book":"Mariko","chapter":"12","verse":"1","text":"Bangʼ mano Yesu nochako wuoyo kodgi gi ngeche mopogore opogore kama: “Ngʼat moro ne opidho mzabibu e puothe. Nochiele gi ohinga, mi okunyo bugo mibiyoe olemo mochiek, kendo ogero ne osuch ngʼicho. Eka ne oketo puothe mar mzabibuno e lwet jopur moko bangʼe nowuok odhi e wuoth moro mabor."},{"book":"Mariko","chapter":"12","verse":"2","text":"E kinde mar keyo nooro jatichne moro ir jopur puodho mondo oomne olembe moko mane ochiek e puoth mzabibu."},{"book":"Mariko","chapter":"12","verse":"3","text":"To jopur puodho nomake, mogoye, moriembe gi lwete nono."},{"book":"Mariko","chapter":"12","verse":"4","text":"Nochako ooro jatichne machielo irgi, to en bende ne gindayo wiye kendo timone tim wichkuot."},{"book":"Mariko","chapter":"12","verse":"5","text":"Ngʼatno nonano, mochako ooro ngʼat machielo, to en neginege. Nomedo oro jotichne mamoko mangʼeny, mamoko kuomgi negigoyo to moko ginego."},{"book":"Mariko","chapter":"12","verse":"6","text":"“Ne pod odongʼ gi ngʼat achiel mane koro onyalo oro: wuode owuon mane ohero gi lala. Ne oore mogik tik koparo ni, ‘Wuoda awuon to gibiro miyo luor.’"},{"book":"Mariko","chapter":"12","verse":"7","text":"“To ka jopur puodho nowacho e kindgi giwegi ni, ‘Ma e jacham girkeni, biuru mondo wanege mondo girkeni odongʼnwa.’"},{"book":"Mariko","chapter":"12","verse":"8","text":"Omiyo negimake mi ginege eka bangʼe to gidire oko mar puoth mzabibu."},{"book":"Mariko","chapter":"12","verse":"9","text":"“Uparo ni ka wuon puoth mzabibu obiro to angʼo mobiro timo? Obiro biro moneg jopur puodhogo mi ogol puoth mzabibuno e lwetgi mi enomi joma moko."},{"book":"Mariko","chapter":"12","verse":"10","text":"Donge usesomo Ndiko mawacho niya,"},{"book":"Mariko","chapter":"12","verse":"11","text":"Jehova Nyasaye ema osetimo mano,"},{"book":"Mariko","chapter":"12","verse":"12","text":"Koro jodolo madongo gi jopuonj Chik nochako manyo yo mane ginyalo makego nikech negingʼeyo ni ogetogi kod ngeroni. To negiluoro oganda, omiyo ne giweye mi gingʼwel gia kanyo."},{"book":"Mariko","chapter":"12","verse":"13","text":"Bangʼe negioro jo-Farisai gi jo-Herodia ir Yesu mondo odwar wach mawuok e dhoge mondo gimakego."},{"book":"Mariko","chapter":"12","verse":"14","text":"Negibiro ire mi giwachone niya, “Japuonj wangʼeyo ni in ngʼama ja-ratiro. Ji ok nyal ywayi maloki nikech ok iluoro wangʼ ngʼato, to ipuonjo mana yor Nyasaye kaluwore gi adierane. Koro nyiswa ane, bende en gima kare mondo wagol osuru ne Kaisar koso ok owinjore?"},{"book":"Mariko","chapter":"12","verse":"15","text":"Wagol koso kik wagol?”"},{"book":"Mariko","chapter":"12","verse":"16","text":"Negikelone pesa mamingli, bangʼe nopenjogi niya, “Kido man kuomeni en mag ngʼa? To weche mondikiegi to gin mar ngʼa?”"},{"book":"Mariko","chapter":"12","verse":"17","text":"Eka Yesu nowachonegi niya, “Miuru Kaisar gige Kaisar, to miuru Nyasaye gige Nyasaye.”"},{"book":"Mariko","chapter":"12","verse":"18","text":"Bangʼe jo-Sadukai mawacho ni chier onge nobiro ire gi penjo moro."},{"book":"Mariko","chapter":"12","verse":"19","text":"Negipenje niya, “Japuonj, Musa nondikonwa ni ka ngʼato owadgi otho moweyo dhako ma pod onge gi nyithindo, to ngʼatno nyaka kend dhako ma chwore othono mondo onywolnego nyithindo."},{"book":"Mariko","chapter":"12","verse":"20","text":"Koro ne nitie owete moko abiriyo. Wuowi makayo nokendo to bangʼe notho ka oonge nyithindo."},{"book":"Mariko","chapter":"12","verse":"21","text":"Wuowi mar ariyo nokendo chi owadgi mane owadgi oweyono, to en bende notho kapok onywolo nyathi. Notimore kamano ni wuowi mar adek bende"},{"book":"Mariko","chapter":"12","verse":"22","text":"e gikone, yawuowi abiriyogo duto notho ma ok onywol gi chigino. Bangʼe achien dhakono bende ne otho."},{"book":"Mariko","chapter":"12","verse":"23","text":"Koro chiengʼ chier dhakoni nobed chi ngʼa, nimar ji abiriyogo nokende?”"},{"book":"Mariko","chapter":"12","verse":"24","text":"Yesu nodwokogi kawacho niya, “Donge uketho nikech ukia Ndiko kata teko Nyasaye?"},{"book":"Mariko","chapter":"12","verse":"25","text":"Ka joma otho ochier to ok ginikendi kata kend ok nokendgi ngangʼ, to ginichal gi malaike manie polo."},{"book":"Mariko","chapter":"12","verse":"26","text":"To kuom chier mar joma otho, donge usesomo e kitap Musa kama ondikie wach bungu maliel, kaka Nyasaye nowachone niya, ‘An Nyasach Ibrahim, Nyasach Isaka kendo Nyasach Jakobo?’12:26 Wuo 3:6"},{"book":"Mariko","chapter":"12","verse":"27","text":"Ok en Nyasach joma otho, to en Nyasach joma ngima. Urwenyo mabor!”"},{"book":"Mariko","chapter":"12","verse":"28","text":"Achiel kuom jopuonj chik nobiro moyudo ka gimino wach. Kane owinjo ka Yesu odwokogi kare, nopenje niya, “Kuom Chike duto mag Nyasaye, en mane maduongʼ moloyo chike moko duto?”"},{"book":"Mariko","chapter":"12","verse":"29","text":"Yesu nodwoke kawacho niya, “Chik achiel maduongʼ moloyo en ma: ‘Winjuru, yaye jo-Israel, Jehova Nyasaye ma Nyasachwa en Jehova Nyasaye achiel."},{"book":"Mariko","chapter":"12","verse":"30","text":"Her Jehova Nyasaye ma Nyasachi gi chunyi duto kendo gi paroni duto, gi riekoni duto, kendo gi tekoni duto.’12:30 Rap 6:4,5"},{"book":"Mariko","chapter":"12","verse":"31","text":"Chik maduongʼ mar ariyo en ni, ‘Her wadu kaka iherori iwuon.’12:31 Lawi 19:18 Onge chik maduongʼ moloyo magi.”"},{"book":"Mariko","chapter":"12","verse":"32","text":"Ngʼatno nodwoke niya, “Iwacho kare, Japuonj. In kare kiwacho ni Nyasaye en achiel maonge moro machielo makmana En."},{"book":"Mariko","chapter":"12","verse":"33","text":"Ka ihero Nyasaye gi chunyi duto gi riekoni duto gi tekoni duto, kendo kihero wadu kaka iherori iwuon to mano duongʼ moloyo misango miwangʼo pep gi misengini mamoko.”"},{"book":"Mariko","chapter":"12","verse":"34","text":"Kane Yesu oneno ni ngʼatno odwoke gi rieko, nowachone niya, “Ok in mabor gi pinyruoth Nyasaye.” Chakre kanyo onge ngʼato kata achiel manohedhore penje penjo moro kendo."},{"book":"Mariko","chapter":"12","verse":"35","text":"Kane Yesu pod puonjo ei hekalu, nopenjo niya, “Ere kaka Jopuonj Chik nyalo puonjo ni Kristo en wuod Daudi?"},{"book":"Mariko","chapter":"12","verse":"36","text":"Ka Daudi owuon nowuoyo kuom teko mar Roho Maler kolero niya:"},{"book":"Mariko","chapter":"12","verse":"37","text":"Ka Daudi owuon luonge ni ‘Ruoth.’ Koro ere kaka onyalo bedo wuode kendo?”"},{"book":"Mariko","chapter":"12","verse":"38","text":"Yesu nomedo puonjogi kowacho niya, “Tangʼuru ne jopuonj chik. Gihero wuotho koni gi koni ka girwako lewni maboyo mayware piny, kendo kimosogi e chirni."},{"book":"Mariko","chapter":"12","verse":"39","text":"Gihero bedo e kombe moyiedhi manie sinagoke, kod kuonde ma imiyoe ji duongʼ e sewni."},{"book":"Mariko","chapter":"12","verse":"40","text":"Giyako ute mon ma chwogi otho kendo gilamo lamo moyware mondo ginyisrego ni ji kaka gilony e lamo. Joma kamagi ibiro kum malit moloyo.”"},{"book":"Mariko","chapter":"12","verse":"41","text":"Yesu nobedo piny kama omanyore gi kama ne ji ketoe sadakagi mi nonono kaka ji ne keto pesagi e kar keno mar hekalu. Jo-mwandu mangʼeny ne diro pesa mojuol ojuol."},{"book":"Mariko","chapter":"12","verse":"42","text":"To dhako moro modhier ma chwore notho nobiro moketo pesa mamingli ariyo matindo tindo, pesa matinie mogik ma en ndururu."},{"book":"Mariko","chapter":"12","verse":"43","text":"Yesu nogwelo jopuonjrene ire mokonegi niya, “Awachonu adier dhako ma chwore otho modhierni osegolo pesa mangʼeny e keno moloyo ji mamoko duto."},{"book":"Mariko","chapter":"12","verse":"44","text":"Gin gisegolo mana matin nono kuom mwandu ma gin-go, to dhakono kata obedo ni odhier, to osechiwo duto ma en-go, duto mane onego okonyrego.”"}]}