{"data":[{"book":"मार्कः","chapter":"4","verse":"1","text":"अनन्तरं स समुद्रतटे पुनरुपदेष्टुं प्रारेभे, ततस्तत्र बहुजनानां समागमात् स सागरोपरि नौकामारुह्य समुपविष्टः; सर्व्वे लोकाः समुद्रकूले तस्थुः।"},{"book":"मार्कः","chapter":"4","verse":"2","text":"तदा स दृष्टान्तकथाभि र्बहूपदिष्टवान् उपदिशंश्च कथितवान्,"},{"book":"मार्कः","chapter":"4","verse":"3","text":"अवधानं कुरुत, एको बीजवप्ता बीजानि वप्तुं गतः;"},{"book":"मार्कः","chapter":"4","verse":"4","text":"वपनकाले कियन्ति बीजानि मार्गपाश्वे पतितानि, तत आकाशीयपक्षिण एत्य तानि चखादुः।"},{"book":"मार्कः","chapter":"4","verse":"5","text":"कियन्ति बीजानि स्वल्पमृत्तिकावत्पाषाणभूमौ पतितानि तानि मृदोल्पत्वात् शीघ्रमङ्कुरितानि;"},{"book":"मार्कः","chapter":"4","verse":"6","text":"किन्तूदिते सूर्य्ये दग्धानि तथा मूलानो नाधोगतत्वात् शुष्काणि च।"},{"book":"मार्कः","chapter":"4","verse":"7","text":"कियन्ति बीजानि कण्टकिवनमध्ये पतितानि ततः कण्टकानि संवृद्व्य तानि जग्रसुस्तानि न च फलितानि।"},{"book":"मार्कः","chapter":"4","verse":"8","text":"तथा कियन्ति बीजान्युत्तमभूमौ पतितानि तानि संवृद्व्य फलान्युत्पादितानि कियन्ति बीजानि त्रिंशद्गुणानि कियन्ति षष्टिगुणानि कियन्ति शतगुणानि फलानि फलितवन्ति।"},{"book":"मार्कः","chapter":"4","verse":"9","text":"अथ स तानवदत् यस्य श्रोतुं कर्णौ स्तः स शृणोतु।"},{"book":"मार्कः","chapter":"4","verse":"10","text":"तदनन्तरं निर्जनसमये तत्सङ्गिनो द्वादशशिष्याश्च तं तद्दृष्टान्तवाक्यस्यार्थं पप्रच्छुः।"},{"book":"मार्कः","chapter":"4","verse":"11","text":"तदा स तानुदितवान् ईश्वरराज्यस्य निगूढवाक्यं बोद्धुं युष्माकमधिकारोऽस्ति;"},{"book":"मार्कः","chapter":"4","verse":"12","text":"किन्तु ये वहिर्भूताः \"ते पश्यन्तः पश्यन्ति किन्तु न जानन्ति, शृण्वन्तः शृण्वन्ति किन्तु न बुध्यन्ते, चेत्तै र्मनःसु कदापि परिवर्त्तितेषु तेषां पापान्यमोचयिष्यन्त,\" अतोहेतोस्तान् प्रति दृष्टान्तैरेव तानि मया कथितानि।"},{"book":"मार्कः","chapter":"4","verse":"13","text":"अथ स कथितवान् यूयं किमेतद् दृष्टान्तवाक्यं न बुध्यध्वे? तर्हि कथं सर्व्वान् दृष्टान्तान भोत्स्यध्वे?"},{"book":"मार्कः","chapter":"4","verse":"14","text":"बीजवप्ता वाक्यरूपाणि बीजानि वपति;"},{"book":"मार्कः","chapter":"4","verse":"15","text":"तत्र ये ये लोका वाक्यं शृण्वन्ति, किन्तु श्रुतमात्रात् शैतान् शीघ्रमागत्य तेषां मनःसूप्तानि तानि वाक्यरूपाणि बीजान्यपनयति तएव उप्तबीजमार्गपार्श्वेस्वरूपाः।"},{"book":"मार्कः","chapter":"4","verse":"16","text":"ये जना वाक्यं श्रुत्वा सहसा परमानन्देन गृह्लन्ति, किन्तु हृदि स्थैर्य्याभावात् किञ्चित् कालमात्रं तिष्ठन्ति तत्पश्चात् तद्वाक्यहेतोः"},{"book":"मार्कः","chapter":"4","verse":"17","text":"कुत्रचित् क्लेशे उपद्रवे वा समुपस्थिते तदैव विघ्नं प्राप्नुवन्ति तएव उप्तबीजपाषाणभूमिस्वरूपाः।"},{"book":"मार्कः","chapter":"4","verse":"18","text":"ये जनाः कथां शृण्वन्ति किन्तु सांसारिकी चिन्ता धनभ्रान्ति र्विषयलोभश्च एते सर्व्वे उपस्थाय तां कथां ग्रसन्ति ततः मा विफला भवति"},{"book":"मार्कः","chapter":"4","verse":"19","text":"तएव उप्तबीजसकण्टकभूमिस्वरूपाः।"},{"book":"मार्कः","chapter":"4","verse":"20","text":"ये जना वाक्यं श्रुत्वा गृह्लन्ति तेषां कस्य वा त्रिंशद्गुणानि कस्य वा षष्टिगुणानि कस्य वा शतगुणानि फलानि भवन्ति तएव उप्तबीजोर्व्वरभूमिस्वरूपाः।"},{"book":"मार्कः","chapter":"4","verse":"21","text":"तदा सोऽपरमपि कथितवान् कोपि जनो दीपाधारं परित्यज्य द्रोणस्याधः खट्वाया अधे वा स्थापयितुं दीपमानयति किं?"},{"book":"मार्कः","chapter":"4","verse":"22","text":"अतोहेतो र्यन्न प्रकाशयिष्यते तादृग् लुक्कायितं किमपि वस्तु नास्ति; यद् व्यक्तं न भविष्यति तादृशं गुप्तं किमपि वस्तु नास्ति।"},{"book":"मार्कः","chapter":"4","verse":"23","text":"यस्य श्रोतुं कर्णौ स्तः स शृणोतु।"},{"book":"मार्कः","chapter":"4","verse":"24","text":"अपरमपि कथितवान् यूयं यद् यद् वाक्यं शृणुथ तत्र सावधाना भवत, यतो यूयं येन परिमाणेन परिमाथ तेनैव परिमाणेन युष्मदर्थमपि परिमास्यते; श्रोतारो यूयं युष्मभ्यमधिकं दास्यते।"},{"book":"मार्कः","chapter":"4","verse":"25","text":"यस्याश्रये वर्द्धते तस्मै अपरमपि दास्यते, किन्तु यस्याश्रये न वर्द्धते तस्य यत् किञ्चिदस्ति तदपि तस्मान् नेष्यते।"},{"book":"मार्कः","chapter":"4","verse":"26","text":"अनन्तरं स कथितवान् एको लोकः क्षेत्रे बीजान्युप्त्वा"},{"book":"मार्कः","chapter":"4","verse":"27","text":"जागरणनिद्राभ्यां दिवानिशं गमयति, परन्तु तद्वीजं तस्याज्ञातरूपेणाङ्कुरयति वर्द्धते च;"},{"book":"मार्कः","chapter":"4","verse":"28","text":"यतोहेतोः प्रथमतः पत्राणि ततः परं कणिशानि तत्पश्चात् कणिशपूर्णानि शस्यानि भूमिः स्वयमुत्पादयति;"},{"book":"मार्कः","chapter":"4","verse":"29","text":"किन्तु फलेषु पक्केषु शस्यच्छेदनकालं ज्ञात्वा स तत्क्षणं शस्यानि छिनत्ति, अनेन तुल्यमीश्वरराज्यं।"},{"book":"मार्कः","chapter":"4","verse":"30","text":"पुनः सोऽकथयद् ईश्वरराज्यं केन समं? केन वस्तुना सह वा तदुपमास्यामि?"},{"book":"मार्कः","chapter":"4","verse":"31","text":"तत् सर्षपैकेन तुल्यं यतो मृदि वपनकाले सर्षपबीजं सर्व्वपृथिवीस्थबीजात् क्षुद्रं"},{"book":"मार्कः","chapter":"4","verse":"32","text":"किन्तु वपनात् परम् अङ्कुरयित्वा सर्व्वशाकाद् बृहद् भवति, तस्य बृहत्यः शाखाश्च जायन्ते ततस्तच्छायां पक्षिण आश्रयन्ते।"},{"book":"मार्कः","chapter":"4","verse":"33","text":"इत्थं तेषां बोधानुरूपं सोऽनेकदृष्टान्तैस्तानुपदिष्टवान्,"},{"book":"मार्कः","chapter":"4","verse":"34","text":"दृष्टान्तं विना कामपि कथां तेभ्यो न कथितवान् पश्चान् निर्जने स शिष्यान् सर्व्वदृष्टान्तार्थं बोधितवान्।"},{"book":"मार्कः","chapter":"4","verse":"35","text":"तद्दिनस्य सन्ध्यायां स तेभ्योऽकथयद् आगच्छत वयं पारं याम।"},{"book":"मार्कः","chapter":"4","verse":"36","text":"तदा ते लोकान् विसृज्य तमविलम्बं गृहीत्वा नौकया प्रतस्थिरे; अपरा अपि नावस्तया सह स्थिताः।"},{"book":"मार्कः","chapter":"4","verse":"37","text":"ततः परं महाझञ्भ्शगमात् नौ र्दोलायमाना तरङ्गेण जलैः पूर्णाभवच्च।"},{"book":"मार्कः","chapter":"4","verse":"38","text":"तदा स नौकाचश्चाद्भागे उपधाने शिरो निधाय निद्रित आसीत् ततस्ते तं जागरयित्वा जगदुः, हे प्रभो, अस्माकं प्राणा यान्ति किमत्र भवतश्चिन्ता नास्ति?"},{"book":"मार्कः","chapter":"4","verse":"39","text":"तदा स उत्थाय वायुं तर्जितवान् समुद्रञ्चोक्तवान् शान्तः सुस्थिरश्च भव; ततो वायौ निवृत्तेऽब्धिर्निस्तरङ्गोभूत्।"},{"book":"मार्कः","chapter":"4","verse":"40","text":"तदा स तानुवाच यूयं कुत एतादृक्शङ्काकुला भवत? किं वो विश्वासो नास्ति?"},{"book":"मार्कः","chapter":"4","verse":"41","text":"तस्मात्तेऽतीवभीताः परस्परं वक्तुमारेभिरे, अहो वायुः सिन्धुश्चास्य निदेशग्राहिणौ कीदृगयं मनुजः।"}]}