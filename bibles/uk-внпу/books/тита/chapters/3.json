{"data":[{"book":"Тита","chapter":"3","verse":"1","text":"Нагадай їм, щоб вони були покірними начальствам та владі й були слухняними, готовими до всякої доброї справи,"},{"book":"Тита","chapter":"3","verse":"2","text":"ні на кого не злословили, були не сварливими, а люб’язними, завжди виявляли лагідність до всіх людей."},{"book":"Тита","chapter":"3","verse":"3","text":"Адже колись і ми були нерозумними, непокірними, обманутими, поневоленими пожадливостями та різними насолодами, живучи в злобі та заздрості, були огидними та ненавиділи одне одного."},{"book":"Тита","chapter":"3","verse":"4","text":"Але коли явилася доброта й любов Бога, нашого Спасителя, до людей,"},{"book":"Тита","chapter":"3","verse":"5","text":"Він спас нас, але не завдяки вчинкам, які ми зробили в праведності, а згідно з Його милосердям, через омивання відродження3:5 Або: нового народження. та через відновлення Святого Духа,"},{"book":"Тита","chapter":"3","verse":"6","text":"Якого щедро вилив на нас через Ісуса Христа, нашого Спасителя,"},{"book":"Тита","chapter":"3","verse":"7","text":"щоби, будучи виправданими Його благодаттю, ми могли стати спадкоємцями, маючи надію вічного життя."},{"book":"Тита","chapter":"3","verse":"8","text":"Правдиве це твердження, і я хочу, щоб ти наполягав на цьому, аби ті, що повірили в Бога, посвятили себе добрим вчинкам. Це добре й корисно для людей."},{"book":"Тита","chapter":"3","verse":"9","text":"Уникай безглуздих суперечок, родоводів, сварок і диспутів про Закон, адже вони некорисні та марні."},{"book":"Тита","chapter":"3","verse":"10","text":"Після першого й другого попередження3:10 Або: навчання. уникай людину, яка викликає розділення,"},{"book":"Тита","chapter":"3","verse":"11","text":"бо ти знаєш, що вона зіпсована та грішить, засуджуючи саму себе."},{"book":"Тита","chapter":"3","verse":"12","text":"Коли я пошлю до тебе Артема чи Тихика, поспіши прийти до мене в Нікополь, бо там я вирішив перезимувати."},{"book":"Тита","chapter":"3","verse":"13","text":"Потурбуйся про законника Зенаса та Аполлоса в їхній дорозі, щоб їм нічого не бракувало."},{"book":"Тита","chapter":"3","verse":"14","text":"Нехай і наші вчаться присвячувати себе добрим вчинкам, відповідаючи негайним потребам, щоб не були безплідними."},{"book":"Тита","chapter":"3","verse":"15","text":"Усі, хто разом зі мною, вітають тебе. Привітай тих, що люблять нас у вірі. Нехай благодать буде з усіма вами."}]}