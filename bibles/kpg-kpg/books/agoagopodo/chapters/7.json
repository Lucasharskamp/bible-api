{"data":[{"book":"Agoago Podo","chapter":"7","verse":"1","text":"Dagu dama daane, goe gi langahia agu helekai, goe hudee de langahia di hai agu mee ala bolo goe gi heia."},{"book":"Agoago Podo","chapter":"7","verse":"2","text":"Heia agu mee ala bolo goe gi heia, gei goe ga mouli waalooloo. Gii pula i dau daudali agu agoago, gii hai be dau hai e benebene ai o golomada."},{"book":"Agoago Podo","chapter":"7","verse":"3","text":"Benabena ina agu agoago i doo baahi i nia madagoaa huogodoo. Hihi ina nia maa gi hongo do hadu manawa."},{"book":"Agoago Podo","chapter":"7","verse":"4","text":"Benabena ina di kabemee i doo baahi gii hai be dau benebene do duaahina ahina; benabena ina di iloo nia mee gii hai be dau benebene do ehoo hagaaloho."},{"book":"Agoago Podo","chapter":"7","verse":"5","text":"Nia mee aanei ga duuli goe gi daha mo di lodo o tuai daane mo nia ahina ala e dagi nia daangada gi huaidu."},{"book":"Agoago Podo","chapter":"7","verse":"6","text":"Dahi madagoaa hua, gei au nogo mmada ia i tama bontai o dogu hale,"},{"book":"Agoago Podo","chapter":"7","verse":"7","text":"gei au ga gidee nia dama daane de wouwou dogologowaahee, gei au ga gidee au taane e dahi i lodo digaula e dadaulia."},{"book":"Agoago Podo","chapter":"7","verse":"8","text":"Taane deelaa la nogo haele i hongo di ala, i di buu ala dela e noho ai dahi ahina. Mee ne hoohoo mai gi di hale o di ahina deelaa,"},{"book":"Agoago Podo","chapter":"7","verse":"9","text":"gei di maa gu bouli."},{"book":"Agoago Podo","chapter":"7","verse":"10","text":"Gei di ahina ga heetugi gi taane deelaa. Di ahina e ulu di gahu nia ahina huihui nadau huaidina, gei mee nogo hai ana bilaan huaidu."},{"book":"Agoago Podo","chapter":"7","verse":"11","text":"Di ahina le e dee noho di hai ana mee, gei mee hagalee dono langaadia ai, e heehee i nia madagoaa huogodoo i hongo nia ala,"},{"book":"Agoago Podo","chapter":"7","verse":"12","text":"be e duu e kana i tei buu ala, hunu madagoaa e duu i hongo nia ala, ge hunu madagoaa gei mee e duu i di gowaa huihui mee."},{"book":"Agoago Podo","chapter":"7","verse":"13","text":"Di ahina deelaa ga bulubulu adu taane deelaa, gaa hongi a mee, gaa mmada haga huudonu gi lodo nia golomada o maa, ga helekai,"},{"book":"Agoago Podo","chapter":"7","verse":"14","text":"“Au guu lawa di hai dagu tigidaumaha dangi nei, guu kae nia goneiga tigidaumaha deelaa gi dogu hale."},{"book":"Agoago Podo","chapter":"7","verse":"15","text":"Malaa, au ne hanimoi belee halahala goe, e hiihai bolo au e heetugi adu, gei goe deenaa dogo gila mai!"},{"book":"Agoago Podo","chapter":"7","verse":"16","text":"Au guu gahu dogu hada kii gi nia tei madamada mai i Egypt."},{"book":"Agoago Podo","chapter":"7","verse":"17","text":"Au gu haga kala dogu hada kii gi nia ‘myrrh’, ‘aloe’, mo ‘cinnamon’."},{"book":"Agoago Podo","chapter":"7","verse":"18","text":"Hanimoi e hula gidaua e kii i hongo dogu hada kii gaa tugi loo gi di luada. E kii e dagadaga tene."},{"book":"Agoago Podo","chapter":"7","verse":"19","text":"Dogu lodo la hagalee i di hale, guu hana haga mogowaa."},{"book":"Agoago Podo","chapter":"7","verse":"20","text":"Mee guu kae ana bahihadu e logo dalia ia. Malaa, mee e duai nia tabu e lua ga hanimoi laa.”"},{"book":"Agoago Podo","chapter":"7","verse":"21","text":"Di ahina deelaa guu dagi taane deelaa gi dono hiihai i ana helekai hagamada aalaa, gei taane deelaa gu hagalongo gi nia hanga helekai o di ahina deelaa."},{"book":"Agoago Podo","chapter":"7","verse":"22","text":"Digi duai, taane la gaa hana i muli di ahina, gadoo be di kau dela e hana gi di hale daaligi manu, e hai gadoo labelaa be dahi ee e hana gi di hele dela e kumi ia,"},{"book":"Agoago Podo","chapter":"7","verse":"23","text":"di gowaa dela e puu ai dono hadu manawa go di amu maalei. Mee e hai gadoo be di manu mamaangi dela e hana gi di hele dela e kumi ia, geia digi iloo loo bolo dono mouli la gu i lodo di halauwa."},{"book":"Agoago Podo","chapter":"7","verse":"24","text":"Malaa, agu dama daane, hagalongo gi agu helekai."},{"book":"Agoago Podo","chapter":"7","verse":"25","text":"Goodou hudee hiihai gi di hanga mouli o di ahina deenei, hudee taele gi hoohoo gi mee."},{"book":"Agoago Podo","chapter":"7","verse":"26","text":"Mee gu hagahuaidu ana daane dogologo, gaa hidi ai digau dogologo ne mmade e deemee di dau."},{"book":"Agoago Podo","chapter":"7","verse":"27","text":"Di hale o di ahina deelaa, deenei di ala dela e hana gi di gowaa o digau mmade, mo di ala bodobodo dela e hana gi di made."}]}