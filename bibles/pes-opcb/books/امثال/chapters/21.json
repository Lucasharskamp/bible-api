{"data":[{"book":"امثال","chapter":"21","verse":"1","text":"دل پادشاه در دست خداوند است، او آن را مانند آب جوی، به هر سو که بخواهد هدایت می‌کند."},{"book":"امثال","chapter":"21","verse":"2","text":"تمام کارهای انسان به نظر خودش درست است، اما انگیزه‌ها را خداوند می‌بیند."},{"book":"امثال","chapter":"21","verse":"3","text":"به جا آوردن عدالت و انصاف بیشتر از تقدیم قربانیها خداوند را خشنود می‌سازد."},{"book":"امثال","chapter":"21","verse":"4","text":"غرور و تکبر گناهانی هستند که آدم بدکار توسط آنها شناخته می‌شود."},{"book":"امثال","chapter":"21","verse":"5","text":"زیرکی و کوشش، انسان را توانگر می‌کند، اما شتابزدگی باعث فقر می‌شود."},{"book":"امثال","chapter":"21","verse":"6","text":"ثروتی که با زبان دروغگو به دست آید، بخاری است بی‌دوام و تله‌ای مرگبار21‏:6 ترجمۀ یونانی؛ نسخۀ عبری: «بخاری است ناپایدار برای جویندگان مرگ».."},{"book":"امثال","chapter":"21","verse":"7","text":"ظلم بدکارانی که نمی‌خواهند راستی را به جا آورند، عاقبت به سوی خودشان باز می‌گردد و آنان را نابود می‌کند."},{"book":"امثال","chapter":"21","verse":"8","text":"راه آدم گناهکار کج است ولی شخص پاک در راستی گام برمی‌دارد."},{"book":"امثال","chapter":"21","verse":"9","text":"سکونت در گوشهٔ پشت بام بهتر است از زندگی کردن با زن ستیزه‌جو در یک خانه مشترک."},{"book":"امثال","chapter":"21","verse":"10","text":"آدم بدکار شرارت را دوست دارد، و همسایه‌اش نیز از دست او در امان نیست."},{"book":"امثال","chapter":"21","verse":"11","text":"جاهلان تا تنبیه شدن مسخره‌کنندگان را نبینند درس عبرت نمی‌گیرند، اما دانایان تنها با شنیدن می‌آموزند."},{"book":"امثال","chapter":"21","verse":"12","text":"خداشناسان از مشاهدهٔ خراب شدن خانهٔ بدکاران و هلاکت ایشان پند می‌گیرند."},{"book":"امثال","chapter":"21","verse":"13","text":"آنکه فریاد فقیران را نشنیده می‌گیرد در روز تنگدستی خود نیز فریادرسی نخواهد داشت."},{"book":"امثال","chapter":"21","verse":"14","text":"هدیه‌ای که در خفا داده می‌شود خشم را می‌خواباند و رشوهٔ پنهانی غضب شدید را فرو می‌نشاند."},{"book":"امثال","chapter":"21","verse":"15","text":"اجرای عدالت برای عادلان شادی‌بخش است، اما برای ظالمان مصیبت‌بار."},{"book":"امثال","chapter":"21","verse":"16","text":"مرگ در انتظار کسانی است که از راه حکمت منحرف می‌شوند."},{"book":"امثال","chapter":"21","verse":"17","text":"کسی که خوشگذرانی را دوست دارد، تهیدست می‌شود و آدم میگسار و عیاش هرگز ثروتمند نخواهد شد."},{"book":"امثال","chapter":"21","verse":"18","text":"بدکاران در همان دامی که برای درستکاران نهاده‌اند، گرفتار می‌شوند."},{"book":"امثال","chapter":"21","verse":"19","text":"سکونت در بیابان بی‌آب و علف بهتر است از زندگی کردن با زن ستیزه‌جو."},{"book":"امثال","chapter":"21","verse":"20","text":"خانهٔ شخص دانا پر از نعمت و ثروت است، ولی آدم نادان هر چه به دست می‌آورد بر باد می‌دهد."},{"book":"امثال","chapter":"21","verse":"21","text":"درستکار و مهربان باش تا عمر خوشی داشته باشی و از احترام و موفقیت برخوردار شوی."},{"book":"امثال","chapter":"21","verse":"22","text":"یک مرد دانا می‌تواند شهر زورمندان را بگیرد و قلعه اعتمادشان را فرو بریزد."},{"book":"امثال","chapter":"21","verse":"23","text":"هر که مواظب سخنانش باشد جانش را از مصیبتها نجات خواهد داد."},{"book":"امثال","chapter":"21","verse":"24","text":"کسانی که دیگران را مسخره می‌کنند، مغرور و متکبرند."},{"book":"امثال","chapter":"21","verse":"25","text":"داشتن اشتیاق و آرزو برای شخص تنبل کشنده است، زیرا برای رسیدن به آن تن به کار نمی‌دهد."},{"book":"امثال","chapter":"21","verse":"26","text":"او تمام روز در آرزوی گرفتن به سر می‌برد؛ ولی شخص خداشناس سخاوتمند است و از بخشیدن به دیگران دریغ نمی‌کند."},{"book":"امثال","chapter":"21","verse":"27","text":"خدا از قربانیهای بدکاران نفرت دارد، بخصوص اگر با نیت بد تقدیم شده باشد."},{"book":"امثال","chapter":"21","verse":"28","text":"شاهد دروغگو نابود خواهد شد، اما سخنان شخص امین تا ابد باقی خواهد ماند."},{"book":"امثال","chapter":"21","verse":"29","text":"آدم بدکار خودسرانه عمل می‌کند، اما شخص درستکار تمام جوانب امر را می‌سنجد."},{"book":"امثال","chapter":"21","verse":"30","text":"هیچ حکمت و بصیرت و نقشه‌ای نمی‌تواند علیه خداوند عمل کند."},{"book":"امثال","chapter":"21","verse":"31","text":"انسان اسب را برای روز جنگ آماده می‌کند، ولی پیروزی را خداوند می‌بخشد."}]}