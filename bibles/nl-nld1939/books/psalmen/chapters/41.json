{"data":[{"book":"Psalmen","chapter":"41","verse":"1","text":"Voor muziekbegeleiding. Een psalm van David. Heil, die bezorgd is voor zwakken en armen: Op de dag van rampspoed zal Jahweh hem redden."},{"book":"Psalmen","chapter":"41","verse":"2","text":"Jahweh behoedt en behoudt hem, maakt hem gelukkig op aarde, En geeft hem niet prijs aan de haat van zijn vijand."},{"book":"Psalmen","chapter":"41","verse":"3","text":"Jahweh zal hem op zijn ziekbed verkwikken, En zijn lijdenssponde verlichten."},{"book":"Psalmen","chapter":"41","verse":"4","text":"Ik bid wel: “Jahweh, wees mij genadig; Genees mijn ziel, want ik heb gezondigd tegen U!”"},{"book":"Psalmen","chapter":"41","verse":"5","text":"Maar mijn vijand verwenst mij: “Wanneer gaat hij dood, en verdwijnt ook zijn naam!”"},{"book":"Psalmen","chapter":"41","verse":"6","text":"En komt er een op bezoek, dan huichelt zijn hart, Verzint hij leugens, en gaat ze buiten vertellen."},{"book":"Psalmen","chapter":"41","verse":"7","text":"Al die mij haten, smoezelen onder elkander, En denken het ergste van mij:"},{"book":"Psalmen","chapter":"41","verse":"8","text":"“Een helse pest kleeft hem aan; Waar hij ligt, blijft hij liggen!”"},{"book":"Psalmen","chapter":"41","verse":"9","text":"Zelfs mijn vriend, op wien ik vertrouwde, En die mijn brood heeft gegeten, heft de hiel tegen mij op."},{"book":"Psalmen","chapter":"41","verse":"10","text":"Maar wees Gij mij genadig, o Jahweh; Richt mij weer op, om het hun te vergelden."},{"book":"Psalmen","chapter":"41","verse":"11","text":"Hieraan erken ik, dat Gij mij bemint: Als mijn vijand niet over mij juicht,"},{"book":"Psalmen","chapter":"41","verse":"12","text":"Maar als ik gezond word, en Gij mij behoudt, En mij eeuwig voor uw aangezicht plaatst."},{"book":"Psalmen","chapter":"41","verse":"13","text":"Geloofd zij Jahweh, lsraëls God Van eeuwigheid tot eeuwigheid. Amen, Amen!"}]}