{"data":[{"book":"mathiḥ","chapter":"25","verse":"1","text":"yā daśa kanyāḥ pradīpān gr̥hlatyō varaṁ sākṣāt karttuṁ bahiritāḥ, tābhistadā svargīyarājyasya sādr̥śyaṁ bhaviṣyati|"},{"book":"mathiḥ","chapter":"25","verse":"2","text":"tāsāṁ kanyānāṁ madhyē pañca sudhiyaḥ pañca durdhiya āsan|"},{"book":"mathiḥ","chapter":"25","verse":"3","text":"yā durdhiyastāḥ pradīpān saṅgē gr̥hītvā tailaṁ na jagr̥huḥ,"},{"book":"mathiḥ","chapter":"25","verse":"4","text":"kintu sudhiyaḥ pradīpān pātrēṇa tailañca jagr̥huḥ|"},{"book":"mathiḥ","chapter":"25","verse":"5","text":"anantaraṁ varē vilambitē tāḥ sarvvā nidrāviṣṭā nidrāṁ jagmuḥ|"},{"book":"mathiḥ","chapter":"25","verse":"6","text":"anantaram arddharātrē paśyata vara āgacchati, taṁ sākṣāt karttuṁ bahiryātēti janaravāt"},{"book":"mathiḥ","chapter":"25","verse":"7","text":"tāḥ sarvvāḥ kanyā utthāya pradīpān āsādayituṁ ārabhanta|"},{"book":"mathiḥ","chapter":"25","verse":"8","text":"tatō durdhiyaḥ sudhiya ūcuḥ, kiñcit tailaṁ datta, pradīpā asmākaṁ nirvvāṇāḥ|"},{"book":"mathiḥ","chapter":"25","verse":"9","text":"kintu sudhiyaḥ pratyavadan, dattē yuṣmānasmāṁśca prati tailaṁ nyūnībhavēt, tasmād vikrētr̥ṇāṁ samīpaṁ gatvā svārthaṁ tailaṁ krīṇīta|"},{"book":"mathiḥ","chapter":"25","verse":"10","text":"tadā tāsu krētuṁ gatāsu vara ājagāma, tatō yāḥ sajjitā āsan, tāstēna sākaṁ vivāhīyaṁ vēśma praviviśuḥ|"},{"book":"mathiḥ","chapter":"25","verse":"11","text":"anantaraṁ dvārē ruddhē aparāḥ kanyā āgatya jagaduḥ, hē prabhō, hē prabhō, asmān prati dvāraṁ mōcaya|"},{"book":"mathiḥ","chapter":"25","verse":"12","text":"kintu sa uktavān, tathyaṁ vadāmi, yuṣmānahaṁ na vēdmi|"},{"book":"mathiḥ","chapter":"25","verse":"13","text":"atō jāgrataḥ santastiṣṭhata, manujasutaḥ kasmin dinē kasmin daṇḍē vāgamiṣyati, tad yuṣmābhi rna jñāyatē|"},{"book":"mathiḥ","chapter":"25","verse":"14","text":"aparaṁ sa ētādr̥śaḥ kasyacit puṁsastulyaḥ, yō dūradēśaṁ prati yātrākālē nijadāsān āhūya tēṣāṁ svasvasāmarthyānurūpam"},{"book":"mathiḥ","chapter":"25","verse":"15","text":"ēkasmin mudrāṇāṁ pañca pōṭalikāḥ anyasmiṁśca dvē pōṭalikē aparasmiṁśca pōṭalikaikām itthaṁ pratijanaṁ samarpya svayaṁ pravāsaṁ gatavān|"},{"book":"mathiḥ","chapter":"25","verse":"16","text":"anantaraṁ yō dāsaḥ pañca pōṭalikāḥ labdhavān, sa gatvā vāṇijyaṁ vidhāya tā dviguṇīcakāra|"},{"book":"mathiḥ","chapter":"25","verse":"17","text":"yaśca dāsō dvē pōṭalikē alabhata, sōpi tā mudrā dviguṇīcakāra|"},{"book":"mathiḥ","chapter":"25","verse":"18","text":"kintu yō dāsa ēkāṁ pōṭalikāṁ labdhavān, sa gatvā bhūmiṁ khanitvā tanmadhyē nijaprabhōstā mudrā gōpayāñcakāra|"},{"book":"mathiḥ","chapter":"25","verse":"19","text":"tadanantaraṁ bahutithē kālē gatē tēṣāṁ dāsānāṁ prabhurāgatya tairdāsaiḥ samaṁ gaṇayāñcakāra|"},{"book":"mathiḥ","chapter":"25","verse":"20","text":"tadānīṁ yaḥ pañca pōṭalikāḥ prāptavān sa tā dviguṇīkr̥tamudrā ānīya jagāda; hē prabhō, bhavatā mayi pañca pōṭalikāḥ samarpitāḥ, paśyatu, tā mayā dviguṇīkr̥tāḥ|"},{"book":"mathiḥ","chapter":"25","verse":"21","text":"tadānīṁ tasya prabhustamuvāca, hē uttama viśvāsya dāsa, tvaṁ dhanyōsi, stōkēna viśvāsyō jātaḥ, tasmāt tvāṁ bahuvittādhipaṁ karōmi, tvaṁ svaprabhōḥ sukhasya bhāgī bhava|"},{"book":"mathiḥ","chapter":"25","verse":"22","text":"tatō yēna dvē pōṭalikē labdhē sōpyāgatya jagāda, hē prabhō, bhavatā mayi dvē pōṭalikē samarpitē, paśyatu tē mayā dviguṇīkr̥tē|"},{"book":"mathiḥ","chapter":"25","verse":"23","text":"tēna tasya prabhustamavōcat, hē uttama viśvāsya dāsa, tvaṁ dhanyōsi, stōkēna viśvāsyō jātaḥ, tasmāt tvāṁ bahudraviṇādhipaṁ karōmi, tvaṁ nijaprabhōḥ sukhasya bhāgī bhava|"},{"book":"mathiḥ","chapter":"25","verse":"24","text":"anantaraṁ ya ēkāṁ pōṭalikāṁ labdhavān, sa ētya kathitavān, hē prabhō, tvāṁ kaṭhinanaraṁ jñātavān, tvayā yatra nōptaṁ, tatraiva kr̥tyatē, yatra ca na kīrṇaṁ, tatraiva saṁgr̥hyatē|"},{"book":"mathiḥ","chapter":"25","verse":"25","text":"atōhaṁ saśaṅkaḥ san gatvā tava mudrā bhūmadhyē saṁgōpya sthāpitavān, paśya, tava yat tadēva gr̥hāṇa|"},{"book":"mathiḥ","chapter":"25","verse":"26","text":"tadā tasya prabhuḥ pratyavadat rē duṣṭālasa dāsa, yatrāhaṁ na vapāmi, tatra chinadmi, yatra ca na kirāmi, tatrēva saṁgr̥hlāmīti cēdajānāstarhi"},{"book":"mathiḥ","chapter":"25","verse":"27","text":"vaṇikṣu mama vittārpaṇaṁ tavōcitamāsīt, yēnāhamāgatya vr̥dvyā sākaṁ mūlamudrāḥ prāpsyam|"},{"book":"mathiḥ","chapter":"25","verse":"28","text":"atōsmāt tāṁ pōṭalikām ādāya yasya daśa pōṭalikāḥ santi tasminnarpayata|"},{"book":"mathiḥ","chapter":"25","verse":"29","text":"yēna vardvyatē tasminnaivārpiṣyatē, tasyaiva ca bāhulyaṁ bhaviṣyati, kintu yēna na vardvyatē, tasyāntikē yat kiñcana tiṣṭhati, tadapi punarnēṣyatē|"},{"book":"mathiḥ","chapter":"25","verse":"30","text":"aparaṁ yūyaṁ tamakarmmaṇyaṁ dāsaṁ nītvā yatra sthānē krandanaṁ dantagharṣaṇañca vidyētē, tasmin bahirbhūtatamasi nikṣipata|"},{"book":"mathiḥ","chapter":"25","verse":"31","text":"yadā manujasutaḥ pavitradūtān saṅginaḥ kr̥tvā nijaprabhāvēnāgatya nijatējōmayē siṁhāsanē nivēkṣyati,"},{"book":"mathiḥ","chapter":"25","verse":"32","text":"tadā tatsammukhē sarvvajātīyā janā saṁmēliṣyanti| tatō mēṣapālakō yathā chāgēbhyō'vīn pr̥thak karōti tathā sōpyēkasmādanyam itthaṁ tān pr̥thaka kr̥tvāvīn"},{"book":"mathiḥ","chapter":"25","verse":"33","text":"dakṣiṇē chāgāṁśca vāmē sthāpayiṣyati|"},{"book":"mathiḥ","chapter":"25","verse":"34","text":"tataḥ paraṁ rājā dakṣiṇasthitān mānavān vadiṣyati, āgacchata mattātasyānugrahabhājanāni, yuṣmatkr̥ta ā jagadārambhat yad rājyam āsāditaṁ tadadhikuruta|"},{"book":"mathiḥ","chapter":"25","verse":"35","text":"yatō bubhukṣitāya mahyaṁ bhōjyam adatta, pipāsitāya pēyamadatta, vidēśinaṁ māṁ svasthānamanayata,"},{"book":"mathiḥ","chapter":"25","verse":"36","text":"vastrahīnaṁ māṁ vasanaṁ paryyadhāpayata, pīḍītaṁ māṁ draṣṭumāgacchata, kārāsthañca māṁ vīkṣituma āgacchata|"},{"book":"mathiḥ","chapter":"25","verse":"37","text":"tadā dhārmmikāḥ prativadiṣyanti, hē prabhō, kadā tvāṁ kṣudhitaṁ vīkṣya vayamabhōjayāma? vā pipāsitaṁ vīkṣya apāyayāma?"},{"book":"mathiḥ","chapter":"25","verse":"38","text":"kadā vā tvāṁ vidēśinaṁ vilōkya svasthānamanayāma? kadā vā tvāṁ nagnaṁ vīkṣya vasanaṁ paryyadhāpayāma?"},{"book":"mathiḥ","chapter":"25","verse":"39","text":"kadā vā tvāṁ pīḍitaṁ kārāsthañca vīkṣya tvadantikamagacchāma?"},{"book":"mathiḥ","chapter":"25","verse":"40","text":"tadānīṁ rājā tān prativadiṣyati, yuṣmānahaṁ satyaṁ vadāmi, mamaitēṣāṁ bhrātr̥ṇāṁ madhyē kañcanaikaṁ kṣudratamaṁ prati yad akuruta, tanmāṁ pratyakuruta|"},{"book":"mathiḥ","chapter":"25","verse":"41","text":"paścāt sa vāmasthitān janān vadiṣyati, rē śāpagrastāḥ sarvvē, śaitānē tasya dūtēbhyaśca yō'nantavahnirāsādita āstē, yūyaṁ madantikāt tamagniṁ gacchata|"},{"book":"mathiḥ","chapter":"25","verse":"42","text":"yatō kṣudhitāya mahyamāhāraṁ nādatta, pipāsitāya mahyaṁ pēyaṁ nādatta,"},{"book":"mathiḥ","chapter":"25","verse":"43","text":"vidēśinaṁ māṁ svasthānaṁ nānayata, vasanahīnaṁ māṁ vasanaṁ na paryyadhāpayata, pīḍitaṁ kārāsthañca māṁ vīkṣituṁ nāgacchata|"},{"book":"mathiḥ","chapter":"25","verse":"44","text":"tadā tē prativadiṣyanti, hē prabhō, kadā tvāṁ kṣudhitaṁ vā pipāsitaṁ vā vidēśinaṁ vā nagnaṁ vā pīḍitaṁ vā kārāsthaṁ vīkṣya tvāṁ nāsēvāmahi?"},{"book":"mathiḥ","chapter":"25","verse":"45","text":"tadā sa tān vadiṣyati, tathyamahaṁ yuṣmān bravīmi, yuṣmābhirēṣāṁ kañcana kṣōdiṣṭhaṁ prati yannākāri, tanmāṁ pratyēva nākāri|"},{"book":"mathiḥ","chapter":"25","verse":"46","text":"paścādamyanantaśāstiṁ kintu dhārmmikā anantāyuṣaṁ bhōktuṁ yāsyanti|"}]}