{"data":[{"book":"मत्ती","chapter":"17","verse":"1","text":"आर दिन इन बाद्दा यीशु पतरस अदिक याकूब अदिक आऊन वार्ट यूहन्ना अक सांगुळ हुळदुन, अदिक आंदरी आबना दा यातोदारा ऊँचा पहाळ मा ओतुन. अदिक आंदुर अलावा अल याऊ ईला ईरोन."},{"book":"मत्ती","chapter":"17","verse":"2","text":"अल आंदुर्द मुंद यीशु उन रूप बदलुसेत, अदिक आऊन बाय सुर्य अन्द घाई चमकुस्त अदिक आऊन कपळा ज्योत इन घाई उजुळ आगेदव."},{"book":"मत्ती","chapter":"17","verse":"3","text":"अदिक मूसा अदिक एलिय्याह आऊन सांगुळ मातगोळ हेळतेला आंदरी कांळ्सदुर."},{"book":"मत्ती","chapter":"17","verse":"4","text":"इदुर मा पतरस यीशु से अंदुन, “हे प्रभु, नाम ईल ईरोद ठीक आद. अगर नीन इच्छा आद रा ना इल मुर हांद्रा माळाईन; ऊंद नीन साटी, ऊंद मूसा अन साटी, अदिक ऊंद एलिय्याह अन साटी.”"},{"book":"मत्ती","chapter":"17","verse":"5","text":"यीशु माताळतेला अच ईरोन कि ऊंद उजला बादल आंदरी झाक्स बुळ्त, अदिक आ बादल दा टु ईद शब्द होळ्त: “ईव नान प्रिय पार हुन, ईऊन से ना खुश आईन: ईऊन केळी.”"},{"book":"मत्ती","chapter":"17","verse":"6","text":"चेलागोळ ईद केळकु बाय इन भार देल बिदोदुर अदिक हापाळ अंजेदुर."},{"book":"मत्ती","chapter":"17","verse":"7","text":"यीशु हात्‍ती बंदकु आंदरी मुटदुन, अदिक अंदुन, “येळी, अंजबाळी.”"},{"book":"मत्ती","chapter":"17","verse":"8","text":"आग आंदुर तान कण्णगोळ नेगदुर अदिक यीशु उक बिटकु अदिक यारीकु नोळीदील."},{"book":"मत्ती","chapter":"17","verse":"9","text":"याग आंदुर पहाळी मा टु ईळा होती यीशु आंदरी ईद आग्या कोट्टुन, “यागासताका मंळसा अन्द पार सोत्‍तुर दा टु जित्‍ता आगालुन, आगासताका जो येनारा नीव नोळीर यारीकु हेळबाळेतीर.”"},{"book":"मत्ती","chapter":"17","verse":"10","text":"इदुर मा यीशु उन चेलागोळ आऊन से केळदुर, “बाक शास्त्री यती अनतार कि एलिय्याह अन्द पयले बरोद जरूरी आद?”"},{"book":"मत्ती","chapter":"17","verse":"11","text":"यीशु उत्‍तर कोट्टुन, “एलिय्याह जरूर बंदान, अदिक सप्पा येनारा सुधरूस्यान."},{"book":"मत्ती","chapter":"17","verse":"12","text":"१७:१२ मत्ती ११:१४लेकीन ना नीम से अनतीन कि एलिय्याह होटबंदुन, अदिक लॉकुर आऊक अरतीदिल; लेकीन ह्यांग चाहासदुर हांग अच आऊन सांगुळ माळदुर. ईदा रीति देल मंळसा अन्द पार भी आंदुर्द कय देल दुख नेगदान.”"},{"book":"मत्ती","chapter":"17","verse":"13","text":"आग चेलागोळ सम्सदुर कि यीशु नाम से यूहन्ना बपतिस्मा कोळावाळा अन्द बारा दा अंदुन."},{"book":"मत्ती","chapter":"17","verse":"14","text":"याग आंदुर भीळ इन हात्‍ती पोहचुसदुर, रा ऊंद मंळसा यीशु उन हात्‍ती बंदुन, अदिक ट्वांगरा टेक्सकु अनली कुरतुन,"},{"book":"मत्ती","chapter":"17","verse":"15","text":"“हे प्रभु, नान पार उन मा दया माळ! यतिकी आऊक मिर्गी बरतद, अदिक आव हापाळ दुख नेगुतान; अदिक घळी-घळी बेक्‍की दा अदिक घळी-घळी नीर दा बीळतोगतान."},{"book":"मत्ती","chapter":"17","verse":"16","text":"ना तान पार उक नीन चेलागोळ हात्‍ती तंदिदीन, पर आंदुर आऊक चंगा माळ सकिदील.”"},{"book":"मत्ती","chapter":"17","verse":"17","text":"यीशु अंदुन, “हे अविश्वासी अदिक हठीला लॉकुरगोळा, ना यागासताका नीम सांगुळ ईराइन? यागासताका नीम्द सहन माळाईन? आ पार उक ईल नान हात्‍ती तरी.”"},{"book":"मत्ती","chapter":"17","verse":"18","text":"आग यीशु दुष्टआत्मा अक आग्या कोट्टुन, अदिक अद आऊन दा टु होट बुळ्त; अदिक पार अदा घळी चंगा आगेदुन."},{"book":"मत्ती","chapter":"17","verse":"19","text":"आग चेलागोळ आबना दा यीशु उन हात्‍ती बंदकु अंदुर, “नाव आ दुष्टआत्मा अक यती तेगु सकिदील?”"},{"book":"मत्ती","chapter":"17","verse":"20","text":"यीशु आंदुर से अंदुन, “तान विश्वास इन कमी इन कारण, यतिकी ना नीम से खरा अनतीन, अगर नीम्द विश्वास राई इन दाना अन बराबर भी आद, रा ईद पहाळी से अन सक्‍कीर, ‘ईल टु सरकुसकु अल होटोग,’ रा अद होटोदीत; अदिक यातोदु मात नीम साटी असंभव ईरतीदील."},{"book":"मत्ती","chapter":"17","verse":"21","text":"लेकीन ईव दुष्टआत्मागोळ प्रार्थना अदिक उपास इन अलावा यातोदु उपाय देल होळालव.”१७:२१ ईद वचन दस्तावेज दा सिकाल"},{"book":"मत्ती","chapter":"17","verse":"22","text":"याग आंदुर गलील क्षेत्र दा ईरोर, रा यीशु आंदुर से अंदुन, “ना मंळसा अन पार मंळसागोळ्द कय देल हुळसुस्कु आगाईन अदिक सौप्सकु आगाईन;"},{"book":"मत्ती","chapter":"17","verse":"23","text":"अदिक आंदुर आऊक कोंद बुट्टार, अदिक आव तीसरा दिशी जित्‍ता आदान.” ई मात मा चेलागोळ हापाळ उदास आदुर."},{"book":"मत्ती","chapter":"17","verse":"24","text":"याग यीशु अदिक आऊन चेलागोळ कफरनहूम दा पोहचुसदुर, रा सभागृह अन कर ताकोमावाळेर पतरस उन हात्‍ती बंदकु केळली कुरतुर, “येन नीम गुरु सभागृह अन कर कोळालुन?”"},{"book":"मत्ती","chapter":"17","verse":"25","text":"पतरस अंदुन, “हव, कोळतान.”"},{"book":"मत्ती","chapter":"17","verse":"26","text":"पतरस आऊन से अंदुन, “परायागोळ से.” यीशु आऊन से अंदुन, “आग अच रा चिकोर कर कोळदुर देल ऊळ्दोदुर."},{"book":"मत्ती","chapter":"17","verse":"27","text":"तरी भी इदुरसाटी कि नाव आंदरी ठोकर तिन्सतीदील, नी समुद्र अन्द किनारा मा होगकु गरी हाक, अदिक जो मेन पयले होट्टीत, अदरी हुडु; अदुर्द बाय तेरदुर मा नीनी ऊंद सिक्‍का सिक्‍कीत, अदरी का हुडुकु नान अदिक तान कर आंदरी कोटबुळेत.”"}]}