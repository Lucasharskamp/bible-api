{"data":[{"book":"1. Timotej","chapter":"3","verse":"1","text":"Akavai lafi čačipe: te neko mangela te ovel nadgledniko, šukar služba mangela."},{"book":"1. Timotej","chapter":"3","verse":"2","text":"O nadgledniko valjani te ovel bizi mana, te ovel rom jekha romnjakoro, te ovel trezveno, razumno, poštujime, gostoljubivo, hem sposobno te sikaj,"},{"book":"1. Timotej","chapter":"3","verse":"3","text":"te na ovel pijanica, ni nasilniko, nego te ovel nežno, ni kavgađija, ni halano lovenđe."},{"book":"1. Timotej","chapter":"3","verse":"4","text":"Valjani te upravini šukar ple čhereja, hem te oven le čhave kola šunena le hem but poštujinena le."},{"book":"1. Timotej","chapter":"3","verse":"5","text":"Ali, te na džanđa te upravini ple čhereja, sar ka upravini e Devlesere khanđirjaja?"},{"book":"1. Timotej","chapter":"3","verse":"6","text":"O nadgledniko na tromal te ovel manuš kova samo so obratinđa pe, sar te na ovel barikano hem te na perel ani isto osuda sar o beng."},{"book":"1. Timotej","chapter":"3","verse":"7","text":"I valjani te ovel poštujime hem avere manušendar kola nane ani khanđiri, te na lađari pe hem te na perel ani zamka e bengesiri."},{"book":"1. Timotej","chapter":"3","verse":"8","text":"Ađahar hem o đakonja valjani te oven cenime, te na oven dujemujengere, te na pijen but mol hem te na džan palo nepošteno barvalipe."},{"book":"1. Timotej","chapter":"3","verse":"9","text":"Valjani te ićeren pe ko hor čačipe e verakoro, ani čisto savest."},{"book":"1. Timotej","chapter":"3","verse":"10","text":"E đakonen najangle valjani te proverini pe, i tei bizi mana, šaj te oven ani služba."},{"book":"1. Timotej","chapter":"3","verse":"11","text":"Ađahar hem lengere romnja valjani te oven cenime, te na ogovorinen, te oven trezvena hem ko sa te oven verna."},{"book":"1. Timotej","chapter":"3","verse":"12","text":"O đakoni valjani te ovel rom jekha romnjakoro, hem šukar te upravini ple čhavencar hem ple čhereja."},{"book":"1. Timotej","chapter":"3","verse":"13","text":"Adalese so, okola kola šukar ćerena i služba, ovena poštujime maškaro narodo hem troman bizi dar te vaćeren oti pumari vera ano Hrist Isus."},{"book":"1. Timotej","chapter":"3","verse":"14","text":"Iako isi man nada da pana hari i ka avav tute, pisinava će akava"},{"book":"1. Timotej","chapter":"3","verse":"15","text":"sar te šaj, te zadržinđum man, džane sar valjani te ponašini pe o manuš e Devlese ano čher, savoi i khanđiri e dživde Devlesiri, stubo hem temelji e čačipnasoro."},{"book":"1. Timotej","chapter":"3","verse":"16","text":"Bizi sumnja, baroi o garavdipe ano adava so verujinaja:"}]}