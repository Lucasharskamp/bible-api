{"data":[{"book":"زکریا","chapter":"12","verse":"1","text":"این است پیام خداوند برای اسرائیل. خداوند که آسمانها را گسترانید و بنیاد زمین را نهاد و روح انسان را در درونش قرار داد، چنین می‌گوید:"},{"book":"زکریا","chapter":"12","verse":"2","text":"«اورشلیم را برای قومهای همسایه که سپاهیان خود را برای محاصرهٔ اورشلیم و سایر شهرهای یهودا می‌فرستند، مثل جامی سرگیجه‌آور می‌سازم."},{"book":"زکریا","chapter":"12","verse":"3","text":"هنگامی که تمام قومهای جهان بر ضد اورشلیم جمع شوند، من اورشلیم را برای آنها مانند سنگ عظیمی خواهم ساخت، که هر کس بخواهد آن را تکان دهد خود سخت مجروح شود.»"},{"book":"زکریا","chapter":"12","verse":"4","text":"خداوند می‌فرماید: «در آن روز، همۀ اسبان را به گیجی و همۀ سوارانشان را به جنون دچار خواهم کرد. من مراقب خاندان یهودا خواهم بود، اما اسبان دشمنانشان را به کوری مبتلا خواهم ساخت."},{"book":"زکریا","chapter":"12","verse":"5","text":"آنگاه رهبران یهودا در دل خود خواهند گفت: مردم اورشلیم قوی هستند، زیرا خداوند لشکرهای آسمان، خدای ایشان است."},{"book":"زکریا","chapter":"12","verse":"6","text":"«در آن روز، رهبران یهودا را مثل شعلۀ آتشی که جنگلها و مزارع را می‌سوزاند، می‌گردانم. آنها تمام قومهای همسایه را از راست و چپ خواهند سوزاند، و مردم اورشلیم در امنیت خواهند بود."},{"book":"زکریا","chapter":"12","verse":"7","text":"«خداوند سایر شهرهای یهودا را پیش از اورشلیم پیروز می‌گرداند تا مردم اورشلیم و نسل سلطنتی داوود از پیروزی خود مغرور نشوند."},{"book":"زکریا","chapter":"12","verse":"8","text":"«در آن روز خداوند از مردم اورشلیم دفاع خواهد کرد. ضعیفترین آنها مثل داوود پادشاه قوی خواهد بود، و نسل سلطنتی داوود مانند خدا و مثل فرشتهٔ خداوند در پیشاپیش آنها حرکت خواهند کرد!"},{"book":"زکریا","chapter":"12","verse":"9","text":"زیرا قصد من این است که تمام قومهایی را که به جنگ اورشلیم می‌آیند نابود کنم."},{"book":"زکریا","chapter":"12","verse":"10","text":"«من روح فیض و دعا را بر خاندان داوود و بر ساکنان اورشلیم خواهم ریخت، و آنها بر من که نیزه زده‌اند خواهند نگریست و عزاداری خواهند نمود چنانکه گویی برای تنها فرزند خود عزا گرفته‌اند، و آنچنان ماتم خواهند گرفت که گویی پسر ارشدشان مرده است."},{"book":"زکریا","chapter":"12","verse":"11","text":"در آن روز، در اورشلیم ماتم بزرگی بر پا خواهد شد همانند ماتم عظیمی که برای هَدَد رِمّون در وادی مجدون بر پا نمودند.12‏:11 شاید اشاره‌ای باشد به مرگ یوشیا که در وادی مجدون رخ داد. نگاه کنید به ۲پادشاهان ۲۳‏:۲۸‏‑۳۰."},{"book":"زکریا","chapter":"12","verse":"12","text":"تمامی این سرزمین سوگواری خواهد کرد، هر طایفه‌ای جداگانه: طایفۀ خاندان داوود جداگانه، و زنانشان جداگانه؛ طایفۀ خاندان ناتان جداگانه، و زنانشان جداگانه؛"},{"book":"زکریا","chapter":"12","verse":"13","text":"طایفۀ خاندان لاوی جداگانه، و زنانشان جداگانه؛ طایفۀ شِمعی جداگانه، و زنانشان جداگانه؛"},{"book":"زکریا","chapter":"12","verse":"14","text":"و همۀ طایفه‌های باقیمانده، هر یک جداگانه، و زنانشان جداگانه."}]}