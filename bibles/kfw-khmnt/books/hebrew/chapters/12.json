{"data":[{"book":"Hebrew","chapter":"12","verse":"1","text":"Khawajarra eini um, hiwatuk kalok suumphai ka-ang sakhi ngaikhan nakahiilla omjarra, karik rakip, khat-um beitheiya nakasur manu kha eini'n masuorui, halli eini matiangnga inda ruolsiak taanna kha kadeikaraat le inruoiya taanrui."},{"book":"Hebrew","chapter":"12","verse":"2","text":"Eini ngamna Inphutna khat-um insuona ka-e Jisu diangkhan eini'n en chakrui, ama'n cross chungnga injaktheiya athisik kha iteiiya ngaidonmak! Khawa rathuulla, rokna khan ama i-ngaakchak kha angaidonna, Cross ah nathipiya, tuunchu Pathian reng in-ongna changtiang ama in-ongnga omjei."},{"book":"Hebrew","chapter":"12","verse":"3","text":"Manukaroon ngai'n ama kha khatuktak inleimatir katung ama'n ileidei kha ngaidonru! Khawajarra nangni ningtheinuo-ah ningmalung minpoongmaru khat-um malung kahoimak thomaru."},{"book":"Hebrew","chapter":"12","verse":"4","text":"Ajarchu nangni'n manu chungnga raal ningdei kha nangni'n thina katungchu ladeimakchu."},{"book":"Hebrew","chapter":"12","verse":"5","text":"Malung masokna chong ngai nangnidiang Pathian ama'n asa ngai angnga naminchu kha ningmanil bejei?"},{"book":"Hebrew","chapter":"12","verse":"6","text":"Ajarchu Pumi'n iminriang mi ngaikha amintuun,"},{"book":"Hebrew","chapter":"12","verse":"7","text":"Pa inkhat eya narachaakna poongna kha nangni'n deiru; ajarchu nangni poongna khan Pathian in asa ngai kapuo ah nangni narachaakna kha inlar eii. Apa in irachaakmak asa omngaiyabe?"},{"book":"Hebrew","chapter":"12","verse":"8","text":"Nangni rakip kha ama sangai angnga narachaakmak inchu, nangni asa tak emakchu, takkha buojai sangai kha ning eii."},{"book":"Hebrew","chapter":"12","verse":"9","text":"Eini miring taksa pa ngai'n, eini innarachaak halli eini'n inmani kha khoya nitho. Kha e-inchu, angtuk kheella eini ratha Pa diangkhan niluut-ah halli niringsik kasuokme!"},{"book":"Hebrew","chapter":"12","verse":"10","text":"Eini miring taksa pa ngai khan pha bongkhat sik inmani'n hiwahi adik tia eini innarachaak eii, takkha eini'n ama inthiangna kha nichang theinasik hiwahi eini thana sik-ah Pathian i-narachaak eii."},{"book":"Hebrew","chapter":"12","verse":"11","text":"Eini narachaak pha, rachaakna khan phabongkhat nimalung minnuor khat-um rokmakmi. Kha e-innum hiwa rachaakna in i-mintuun ngaikha nuk achu, ringkhuo kadik malung daina karakha inluok."},{"book":"Hebrew","chapter":"12","verse":"12","text":"Ningkut kajeng ngaikha thaangru, halli ningkemurkhup intuul ngaikha minngarru! Isa 35:3"},{"book":"Hebrew","chapter":"12","verse":"13","text":"Lam katuun ngaikhan siru, kha e-inchu kasitheimak keii kha omnunijei, takkha khawa rathuulla adamsik ejei. Chongil 4:26"},{"book":"Hebrew","chapter":"12","verse":"14","text":"Mirakip le kadaiya omnasik khat-um ringkhuo inthiang inkhat ah ringnasik thoru, ajarchu khawa incheelleiya tu inkhat innum Pumi kha mumatornuni."},{"book":"Hebrew","chapter":"12","verse":"15","text":"Pathian riangwaiya inphut nuktiang kirmak nasik insingtheiru. tu inkhat innum kakha thingkuung inkhat angnga hongmoongli atur kha insuina angjet kamasuok hong-emaru. Innidan 29:18"},{"book":"Hebrew","chapter":"12","verse":"16","text":"Esau in salutir achangna atum kha chara inkhat sik-ah ijuor angnga, omchan-kathamak emakli kadikmak ithokha tu inkhat innum hongtho maru. Inphut 25:29-34"},{"book":"Hebrew","chapter":"12","verse":"17","text":"Khawasuo, tichu, apa rawaan kha ama'n amanuomma mitrathi sarpumma ama'n ajo-entok takkha zootmak ah ileithosuo kha thuulnasik lam kha mumak jarra akirjei ti nangni'n ningjet.12:17. ama'n ajo-entok; emakli ama'n rawaan munasik aleitho Inphut 27:30-40"},{"book":"Hebrew","chapter":"12","verse":"18","text":"Israel mi ngai'n Sinai Chingnga inhong angnga nangni chu kahong emakchu, katook katha, meimachuon, kaziing khat-um kaziingkhap, ruosur thikaraang, Suok 19:16-22; 20:18-21; Innidan 4:11,12; 5:22-27"},{"book":"Hebrew","chapter":"12","verse":"19","text":"tampaloi rasa khat-um chong rasa. Mi ngai'n rasa kha injetpha khan, inmani'n woikhat chongkha injetmaknasik inleini,"},{"book":"Hebrew","chapter":"12","verse":"20","text":"ajarchu inmani'n chongpeii iril kha leidei matormu, “Sa e-innum ching kha ajokatook inchu, lungnga deengthatsik eii.” Suok 19:12,13"},{"book":"Hebrew","chapter":"12","verse":"21","text":"Aleikasuok inmu kha khatuk chi leiom Moses in aleiti, “Kei kaleichi halli kalei-intuul!” Innidan 9:19"},{"book":"Hebrew","chapter":"12","verse":"22","text":"Khawa rathuulla nangnichu, Zion Chingtiang khat-um akaring chak Pathian khuopui, marwaan tirton lising lising omna marwaan Jerusalem tiang, ningheiwajei."},{"book":"Hebrew","chapter":"12","verse":"23","text":"Marwaanna inraming injia Pathian salutir ngai karok-ah inchunna khan ningheiwa ejei. Mi rakip chongkatan, halli mi katha ngai ratha puikamintung Pathian diang nangni ningheiwa ejei."},{"book":"Hebrew","chapter":"12","verse":"24","text":"Abel thisen neek-ah katha thisen sarra chong-inkhitna Akathar Inzootna kabool Jisu diang ningheiwa ejei. Inphut 4:10"},{"book":"Hebrew","chapter":"12","verse":"25","text":"Khawajarra chongkarilpa ama chong kha rangaimak thomaru, insingtheiru. Nuoipilchungnga Pathian chongpui karilpa karangai zootmak mi ngaikhan lei-inthup matormu. marwaanna inphut chongjuokarilpa makheiya angtho thoa eini ninthupthei sikme! Suok 20:22"},{"book":"Hebrew","chapter":"12","verse":"26","text":"Khawa phakhan ama rasakhan neipilchung hi aleiminnik, takkha tuunchu ama'n chong-inkhitna aneijei, “Kei'n woikhat inlet-ah neipilchung bit kikanik eleiya, marwaan um kalakanik sik eii.” Hag 2:6"},{"book":"Hebrew","chapter":"12","verse":"27","text":"Hiwa chong ngai'n “Woikhat inlet-ah” inthiangnga naminmu khachu inbool phur rakip ngaihi lakanik nooksik khat-um lakhai nooksik eii, kanik kathamak phur rakip kha kumsoot-ah omsik eii."},{"book":"Hebrew","chapter":"12","verse":"28","text":"Khawajarra eini'n innik maksik rengram inkhat kha nimu jarra karok ah minpaakrui. Halli Pathian kha eini'n chile kaya tak-ah, ama malung nimintai nasik lamtiang chubei tho-inlang rokpuirui;"},{"book":"Hebrew","chapter":"12","verse":"29","text":"Eini Pathian chu kaminmang mator mei ka-ang kha eii. Innidan 4:24"}]}