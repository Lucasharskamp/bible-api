{"data":[{"book":"1 John","chapter":"3","verse":"1","text":"En ta u, khodôr tak mo Pa mi lungkham hi! Mi lungkhamna lien rai sikin Pathien nâingeiin mi be zoi ani, male ma anghan a nâingei eini zoi. Hima sika hin rammuolin mi riet loi ani: Pathien a riet loi sikin.3:1 Joh 1:12"},{"book":"1 John","chapter":"3","verse":"2","text":"Ka mal moroitak ngei, atûn hin Pathien nâingei ei ni zoi, aniatachu, imo ei hongni rang ti chu lân thâr tak mak. Aniatachu, Khrista a juong inlâr tika chu ama angin om ei tih, ti chu ei riet, ama chu anina anghan adiktakin ei mu rang sikin."},{"book":"1 John","chapter":"3","verse":"3","text":"Tukhomin Khrista taka sabeina dôn kaiin chu Khrista ânthieng anghan an inthieng ngâi ani."},{"book":"1 John","chapter":"3","verse":"4","text":"Tutu khom nunsie ngei tho kai chu Pathien Balam a siet ani, asikchu nunsie hih balam sietna ani."},{"book":"1 John","chapter":"3","verse":"5","text":"Khrista hah nunsie ngei lâk pai rangin a juong inlâr zoi ti nin riet,3:5 sietna ngei; miziek senkhatngei an dôn ei sietna ngei. male ama kôm han chu nunsie reng om mak.3:5: Joh 1:29"},{"book":"1 John","chapter":"3","verse":"6","text":"Masikin tukhom Khrista leh inzomin a om tittin chu nunsie tho ngâi khâi mak; aniatachu tukhom nunsie a la tho bangin chu ama hah mu maka aninônchu riet khom riet tet mak ani."},{"book":"1 John","chapter":"3","verse":"7","text":"Ka nâingei, tutên nangni huong no rese ngei! Tukhom adik sinpu chu midik ania, Khrista hah adik anghan."},{"book":"1 John","chapter":"3","verse":"8","text":"Tukhom nunsie a la tho bangin chu Diabol ta ani, Diabol chu aphut renga nunsie a tho sikin. Pathien Nâipasal a juong inlangna abitak chu, Diabol sintho ngei minmang rang hih ani."},{"book":"1 John","chapter":"3","verse":"9","text":"Tukhom Pathien nâingei chu nunsie tho ngâi khâi mak ngei, Pathien nina tatak hah an nia han aom tita, male Pathien hih an Pa ani sikin, nunsie tho thei ngâi khâi mak ngei."},{"book":"1 John","chapter":"3","verse":"10","text":"Mahin Pathien nâingei le Diabol nâingei an teina ânthârna ani: adik sin loi ngei murdi le midang lungkham loi ngei chu Pathien nâingei nimak ngei."},{"book":"1 John","chapter":"3","verse":"11","text":"Aphut renga chong nin riet ha: inkhat le inkhat ên lungkham inlôm ngêt rang tih hi ani.3:11: Joh 13:34"},{"book":"1 John","chapter":"3","verse":"12","text":"Eini chu Cain anghan chu om tet no u; ama chu Asaloi Inkhatpa ta ania, male a nâipa lele Abel a that ani. Ithomo Cain'n a thata? A sintho ngei ha chu asaloi ania, a nâipa sintho ngei ha chu adik sikin ani.3:12: Aph 4:8"},{"book":"1 John","chapter":"3","verse":"13","text":"Masikin ka lâibungngei le sarnu ngei, rammuol mingeiin nangni an mumâkin chu kamâm no roi."},{"book":"1 John","chapter":"3","verse":"14","text":"Ei lâibungngei le sarnu ngei ei lungkham sikin thina renga hong jôkin ringna han ei lût zoi tiin ei riet ani. Tukhom lungkhamna dôn loi chu thina sinthotheina nuoia a la om tit ani.3:14: Joh 5:24"},{"book":"1 John","chapter":"3","verse":"15","text":"Tutu khom a lâibungngei mumâkngei chu mithatngei an ni, male mithatngei kumtuong ringna man ngâi mak ngei iti nin riet."},{"book":"1 John","chapter":"3","verse":"16","text":"Ma hin lungkhamna hih imo ani ti chu ei riet: Khrista'n eini rangin a ringna a pêka. Hanchu, eini khom ma anghan, ei lâibungngei le sarnu ngei rangin ei ringna pêk rang hi êntâng ani!"},{"book":"1 John","chapter":"3","verse":"17","text":"Minei ngeiin lâibung mini sarnu mini ânsamin mu senla, hannoma anni ngei doiin an mulungngei khâr senla ngeia, Pathien kin lungkham inti thei no ni ngei."},{"book":"1 John","chapter":"3","verse":"18","text":"Ka nâingei, ei lungkhamna hih chongbâingei le mûra ti vaiin ni no senla; lungkhamna diktak, sinthôn minlang ngâi nirse."},{"book":"1 John","chapter":"3","verse":"19","text":"Hanchu, ma anghin, eini chu chongtak ta eini ti riet thei ei ta; ma anghin Pathien makunga ngamin ei om rang ani."},{"book":"1 John","chapter":"3","verse":"20","text":"Ei sielesarietnân asie mimintumin chu, Pathien chu ei sielesarietna nêkin a roiinpui uola neinuntin a riet let ngâi ei riet ani."},{"book":"1 John","chapter":"3","verse":"21","text":"Masikin ku ruol midit om ngei, ei sielesarietnân asie mimintum nôn chu, Pathien makunga hâina ei dôn ani."},{"book":"1 John","chapter":"3","verse":"22","text":"A chongpêkngei ei jôma, a râisân rang lam ei sin ngâi sikin ei ngên murdi a kôm renga ei man ngâi ani."},{"book":"1 John","chapter":"3","verse":"23","text":"A chongpêkngei chu a Nâipasal Jisua Khrista ei iema, Khrista chongpêk mi pêk anghan inkhat le inkhat ên lungkham inlom hih ani.3:23: Joh 13:34; 15:12,17"},{"book":"1 John","chapter":"3","verse":"24","text":"Tukhom Pathien chongpêkngei ajômpu chu Pathien leh inzomin an oma, Pathien khom anni leh inzomin aom ngâi ani. Male Pathien'n Ratha mi pêk sikin Pathien leh inzomin ei om ti ei riet ani."}]}