{"data":[{"book":"Yowani","chapter":"17","verse":"1","text":"Yesu bu katuba mambu momo, wuvumbula meso mandi ku diyilu ayi wutuba :"},{"book":"Yowani","chapter":"17","verse":"2","text":"bu didi ti ngeyo wumvana lulendo mu batu boso mu diambu kavana luzingulukalumani kuidi babo bobo wumvana."},{"book":"Yowani","chapter":"17","verse":"3","text":"Muaki luzingu lukalumani luidi mu kuzaba ngeyo Nzambi yimosi kakayi kiedika ayi mu zaba Yesu Klisto mutu wowo wutuma."},{"book":"Yowani","chapter":"17","verse":"4","text":"Minu ndikembisidi va ntoto ; ndimanisini kisalu kioki wuphana mu sala."},{"book":"Yowani","chapter":"17","verse":"5","text":"Buabu Tata bika wukhembisa va ntualꞌaku mu nkembo wowo wubayama bu ndiba yaku va kimosi, tuamina nza yivangama."},{"book":"Yowani","chapter":"17","verse":"6","text":"—Ndizabikisidi dizina diaku kuidi batu bobo wuphana, bobowubonga mu nza. Baba batu baku ayi wuphana bawu ayi balunda mambu maku."},{"book":"Yowani","chapter":"17","verse":"7","text":"Buabu bazebi ti mambu moso momo wuphana, kuidi ngeyo maba."},{"book":"Yowani","chapter":"17","verse":"8","text":"Bila ndiba veni mambu momo wuphana. Batambula mawu ; bukiedikabazaba ti kuidi ngeyo ndiba. Bawilukila ti ngeyo wuthuma."},{"book":"Yowani","chapter":"17","verse":"9","text":"Ndinsambila mu diambu diawu. Ndisi nsambila ko mu diambu di nza, vayi mu diambu di batu bobo wuphana bila batu baku."},{"book":"Yowani","chapter":"17","verse":"10","text":"Ayi bibioso biobi phuidi ngeyo kuandi vuidi biawu ; bibioso biobi vuidi minu kuandi phuidi biawu ayi ndilembo kemboso mu bawu."},{"book":"Yowani","chapter":"17","verse":"11","text":"Ndisiedi diaka va nza ko, vayi baba badi va nza, minu ndieka kuizakuidi ngeyo. Tata di Nlongo, bika wuba keba mu lulendo lu dizina diaku, dizina diodi wuphana, muingi baba mutu wumosi, banga beto butuididi mutu wumosi."},{"book":"Yowani","chapter":"17","verse":"12","text":"Bu ndibedi yawu va kimosi ndibakebidi mu dizina diaku diodiwuphana. Ndibalundidi, kadi mutu wumosi mu bawu kasia zimbala ko ; botula kaka wumosi : muana wu bulungi muingi masonuku madedakana."},{"book":"Yowani","chapter":"17","verse":"13","text":"Buabu minu ndieka kuiza kuidi ngeyo. Ndilembo tubi mambu mama bundikidi va nza muingi khini ama yoyo yiduka yiba mu bawu."},{"book":"Yowani","chapter":"17","verse":"14","text":"Ndibaveni mambu maku ; nza yiba lendidi bila basiko basi nza bangaminu ndisiko muisi nza."},{"book":"Yowani","chapter":"17","verse":"15","text":"Ndikadi kulomba ti wuba botula va nza vayi wuba keba mu nkua wumbi."},{"book":"Yowani","chapter":"17","verse":"16","text":"Basiko basi nza banga minu ndisiko muisi nza."},{"book":"Yowani","chapter":"17","verse":"17","text":"Wuba bieka mu kiedika bila mambu maku madi makiedika."},{"book":"Yowani","chapter":"17","verse":"18","text":"Sumbu didi ti ngeyo wuthuma va nza, minu mamvama ndiba tuma va nza."},{"book":"Yowani","chapter":"17","verse":"19","text":"Ndikivedisidi minu veka mu diambu diawu, muingi mamvawu kiedika ki bavedisa."},{"book":"Yowani","chapter":"17","verse":"20","text":"Ndikadi sambila mu diambu diawu kaka vayi mu diambu di batu bobo bela kunguilukila mu diambu di mambu mawu."},{"book":"Yowani","chapter":"17","verse":"21","text":"Ndinlomba muingi babo baba mutu wumosi banga ngeyo Tata widi mu minu, minu mu ngeyo muingi bawu mamvawu baba mu beto ; mu diambu di nza yiwilukila ti ngeyo wuthuma."},{"book":"Yowani","chapter":"17","verse":"22","text":"Ndibavana nkembo wowo wuphana muingi baba mutu wumosi, banga beto bu tuididi mutu wumosi."},{"book":"Yowani","chapter":"17","verse":"23","text":"Minu mu bawu, ngeyo mu minu muingi mu kiedika baba mutu wumosi, mu diambu di nza yizaba ti ngeyo wuthuma, ayi yizaba ti wuba zola banga bu wunzodila."},{"book":"Yowani","chapter":"17","verse":"24","text":"Tata, thidi ti batu bobo wuphana baba vovo minu ndiela ba muingi bamona nkemboꞌama, nkembo wowo wuphana bila ngeyo wunzola tuamina nza yivangama."},{"book":"Yowani","chapter":"17","verse":"25","text":"A Tata di busonga, nza yisi kuzaba ko ; vayi minu ndizaba ayi baba bazaba ti ngeyo wuthuma."},{"book":"Yowani","chapter":"17","verse":"26","text":"Minu ndiba zabikisa dizina diaku ayi ndiela buela kuba zabikisadiawu muingi luzolo lolo wunzodila luba mu bawu ayi minu ndiba mu bawu."}]}