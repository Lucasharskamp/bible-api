{"data":[{"book":"2 Mojžíšova","chapter":"9","verse":"1","text":"Tedy řekl Hospodin Mojžíšovi: Vejdi k Faraonovi, a mluv k němu: Takto praví Hospodin, Bůh Hebrejský: Propusť lid můj, ať mi slouží."},{"book":"2 Mojžíšova","chapter":"9","verse":"2","text":"Pakli nebudeš chtíti propustiti, než předce držeti je budeš:"},{"book":"2 Mojžíšova","chapter":"9","verse":"3","text":"Aj, ruka Hospodinova bude na dobytku tvém, kterýž jest na poli, na koních, na oslích, na velbloudích, na volích a na ovcech, mor těžký velmi."},{"book":"2 Mojžíšova","chapter":"9","verse":"4","text":"A učiní Hospodin rozdíl mezi dobytky Izraelských a mezi dobytky Egyptských, aby nic neumřelo ze všeho, což jest synů Izraelských."},{"book":"2 Mojžíšova","chapter":"9","verse":"5","text":"A uložil Hospodin čas jistý, řka: Zítra učiní Hospodin věc takovou na zemi."},{"book":"2 Mojžíšova","chapter":"9","verse":"6","text":"I učinil Hospodin tu věc na zejtří, a pomřel všecken dobytek Egyptským; z dobytku pak synů Izraelských ani jedno neumřelo."},{"book":"2 Mojžíšova","chapter":"9","verse":"7","text":"I poslal Farao, a aj, neumřelo z dobytků Izraelských ani jedno. Ale obtíženo jest srdce Faraonovo, a nepropustil lidu."},{"book":"2 Mojžíšova","chapter":"9","verse":"8","text":"I řekl Hospodin Mojžíšovi a Aronovi: Vezměte sobě plné hrsti své popela z peci, a ať jej sype Mojžíš k nebi před očima Faraonovýma."},{"book":"2 Mojžíšova","chapter":"9","verse":"9","text":"I obrátí se v prach po vší zemi Egyptské, a budou z něho na lidech i na hovadech vředové prýštící se neštovicemi po vší zemi Egyptské."},{"book":"2 Mojžíšova","chapter":"9","verse":"10","text":"Nabravše tedy popela z peci, stáli před Faraonem, a sypal jej Mojžíš k nebi. I byli vředové plní neštovic, prýštící se na lidech i na hovadech."},{"book":"2 Mojžíšova","chapter":"9","verse":"11","text":"Aniž mohli čarodějníci státi před Mojžíšem pro vředy; nebo byli vředové na čarodějnících i na všech Egyptských."},{"book":"2 Mojžíšova","chapter":"9","verse":"12","text":"I zsilil Hospodin srdce Faraonovo, a neposlechl jich, tak jakž byl mluvil Hospodin k Mojžíšovi."},{"book":"2 Mojžíšova","chapter":"9","verse":"13","text":"Tedy řekl Hospodin Mojžíšovi: Vstana ráno, postav se před Faraonem, a rci k němu: Takto praví Hospodin, Bůh Hebrejský: Propusť lid můj, ať mi slouží."},{"book":"2 Mojžíšova","chapter":"9","verse":"14","text":"Nebo já teď již pošli všecky rány své na srdce tvé, i na služebníky tvé a na lid tvůj, abys věděl, žeť není podobného mně na vší zemi."},{"book":"2 Mojžíšova","chapter":"9","verse":"15","text":"Nebo nyní, když jsem vztáhl ruku svou, byl bych tebe také ranil i lid tvůj morem tím; a tak bys byl vyhlazen z země."},{"book":"2 Mojžíšova","chapter":"9","verse":"16","text":"Ale však proto jsem tě zachoval, abych ukázal na tobě moc svou, a aby vypravovali jméno mé na vší zemi."},{"book":"2 Mojžíšova","chapter":"9","verse":"17","text":"Ještě ty pozdvihuješ se proti lidu mému, nechtěje ho propustiti?"},{"book":"2 Mojžíšova","chapter":"9","verse":"18","text":"Aj, já dštíti budu zítra v tentýž čas krupobitím těžkým náramně, jakéhož nebylo v Egyptě od toho dne, jakž založen jest, až do tohoto času."},{"book":"2 Mojžíšova","chapter":"9","verse":"19","text":"Protož nyní pošli, shromažď dobytek svůj a cokoli máš na poli. Na všecky lidi i hovada, kteráž by nalezena byla na poli, a nebyla by shromážděna do domu, spadne krupobití, a pomrou."},{"book":"2 Mojžíšova","chapter":"9","verse":"20","text":"Kdo tedy z služebníků Faraonových ulekl se slova Hospodinova, svolal hbitě služebníky své i dobytek svůj do domu."},{"book":"2 Mojžíšova","chapter":"9","verse":"21","text":"Ale kdož nepřiložil srdce svého k slovu Hospodinovu, nechal služebníků svých a dobytka svého na poli."},{"book":"2 Mojžíšova","chapter":"9","verse":"22","text":"I řekl Hospodin Mojžíšovi: Vztáhni ruku svou k nebi, ať jest krupobití po vší zemi Egyptské, na lidi i na hovada i na všelikou bylinu polní v zemi Egyptské."},{"book":"2 Mojžíšova","chapter":"9","verse":"23","text":"Tedy vztáhl Mojžíš hůl svou k nebi, a Hospodin vydal hřímání a krupobití. I sstoupil oheň na zem, a dštil Hospodin krupobitím na zemi Egyptskou."},{"book":"2 Mojžíšova","chapter":"9","verse":"24","text":"I bylo krupobití a oheň smíšený s krupobitím těžký velmi, jakéhož nebylo nikdy ve vší zemi Egyptské, jakž v ní bydliti lidé začali."},{"book":"2 Mojžíšova","chapter":"9","verse":"25","text":"I ztloukly kroupy po vší zemi Egyptské, cožkoli bylo na poli od člověka až do hovada; všecku také bylinu polní potloukly kroupy, i všecko stromoví na poli zpřerážely."},{"book":"2 Mojžíšova","chapter":"9","verse":"26","text":"Toliko v zemi Gesen, v níž byli synové Izraelští, nebylo krupobití."},{"book":"2 Mojžíšova","chapter":"9","verse":"27","text":"Poslav tedy Farao, povolal Mojžíše a Arona a řekl jim: Zhřešil jsem i nyní. Hospodinť jest spravedlivý, ale já a lid můj bezbožní jsme."},{"book":"2 Mojžíšova","chapter":"9","verse":"28","text":"Modlte se Hospodinu, (nebo dosti jest), ať není hřímání Božího a krupobití. Tedy propustím vás, aniž déle zůstávati budete."},{"book":"2 Mojžíšova","chapter":"9","verse":"29","text":"I řekl jemu Mojžíš: Když vyjdu ven z města, rozprostru ruce své k Hospodinu, a hřímání přestane, i krupobití více nebude, abys poznal, že Hospodinova jest země."},{"book":"2 Mojžíšova","chapter":"9","verse":"30","text":"Ale vím, že ani ty, ani služebníci tvoji ještě se nebudete báti tváři Hospodina Boha."},{"book":"2 Mojžíšova","chapter":"9","verse":"31","text":"I potlučen jest len a ječmen; nebo ječmen se byl vymetal, len také byl v hlávkách."},{"book":"2 Mojžíšova","chapter":"9","verse":"32","text":"Ale pšenice a špalda nebyla ztlučena, nebo pozdní byla."},{"book":"2 Mojžíšova","chapter":"9","verse":"33","text":"Tedy Mojžíš vyšed od Faraona z města, rozprostřel ruce své k Hospodinu. I přestalo hřímání a krupobití, a ani déšť nelil se na zemi."},{"book":"2 Mojžíšova","chapter":"9","verse":"34","text":"Uzřev pak Farao, že přestal déšť a krupobití a hřímání, opět hřešil; a více obtížil srdce své, on i služebníci jeho."},{"book":"2 Mojžíšova","chapter":"9","verse":"35","text":"I zsililo se srdce Faraonovo, a nepropustil synů Izraelských, tak jakž byl mluvil Hospodin skrze Mojžíše."}]}