{"data":[{"book":"1 Wakolinto","chapter":"3","verse":"1","text":"Ndugu zangu, kulonga ukweli, sidahile kulonga na mweye kamba vinilonga na wanhu weli na Loho wa Mulungu. Nilonda kulonga na mweye kamba wanhu wa mwiisi ino, kamba wana ving'hele waja tamanilo jao kwa Kilisito hadinakangala."},{"book":"1 Wakolinto","chapter":"3","verse":"2","text":"Nilondeka kuwagwaa maziwa mung'we, lakini si lujo mdala, kwavija hamudahile kukija. Hata sambi hamudaha bule kukija,"},{"book":"1 Wakolinto","chapter":"3","verse":"3","text":"kwavija mweye mung'hali mokala kamba viwokala wanhu wa mwiisi ino. Avo moiyonela migongo na kugomba wenyego, vino, ino hailagusa kuwa mweye mung'hali wanhu wa mwiisi ino na mokala kamba viwokala wanhu wa isi ino?"},{"book":"1 Wakolinto","chapter":"3","verse":"4","text":"Imoja wenu kolonga, “Niye nomkweleleza Paulo,” na iyagwe kolonga, “Niye nomkweleleza Apolo,” Vino, hamutenda kamba wanhu wa mwiisi viwotenda?"},{"book":"1 Wakolinto","chapter":"3","verse":"5","text":"Vino, Apolo ayo nani? Na Paulo ayo nani? Tweye twa wasang'hanaji wa Mulungu, tuwatenda mweye mutogole. Kila imoja wetu kotenda sang'hano iyagweleligwe na Mndewa."},{"book":"1 Wakolinto","chapter":"3","verse":"6","text":"Niye nihanda mbeyu, Apolo kagelela mazi, lakini Mulungu heyo yaitendile ikule."},{"book":"1 Wakolinto","chapter":"3","verse":"7","text":"Kwavija yahandile na ija yaigelele mazi waduhu chochose, lakini Mulungu heyo yaitendile ikule."},{"book":"1 Wakolinto","chapter":"3","verse":"8","text":"Munhu yahandile na munhu yaigelele mazi wose wa kinhu kimoja, Mulungu komgweka kila imoja kwa sang'hano yake yaitendile."},{"book":"1 Wakolinto","chapter":"3","verse":"9","text":"Kwavija wose tosang'hana hamoja na Mulungu, mweye muwa kamba mgunda wa Mulungu."},{"book":"1 Wakolinto","chapter":"3","verse":"10","text":"Kwa ng'hekewa iyangwelele Mulungu, nhenda sang'hano ya mzengaji yanogile, nika chandusilo chake na munhu iyagwe kozenga uchanha yake. Lakini kila munhu yozenga kolondeka yatiganye viyozenga."},{"book":"1 Wakolinto","chapter":"3","verse":"11","text":"Kuduhu munhu iyagwe iyodaha kwika chandusilo, kwavija Mulungu kamwika Yesu Kilisito yaiyeka yawe chandusilo."},{"book":"1 Wakolinto","chapter":"3","verse":"12","text":"Uchanha mwa chandusilo acho wanhu wozenga kwa zahabu hebu shaba hebu mabwe ganogile ng'hani, na wayagwe wozenga kwa mibiki, majani hebu usoti."},{"book":"1 Wakolinto","chapter":"3","verse":"13","text":"Ukunoga kwa sang'hano ya munhu hokoneka mna isiku ija Kilisito vondayaifisule. Kwavija mna isiku ayo moto wogubula sang'hano ya kila munhu, moto wozigeza sang'hano zao kulagusa kamba zinoga."},{"book":"1 Wakolinto","chapter":"3","verse":"14","text":"Kamba kija kizengigwe uchanha mwa ichandusilo chokala bila kulukula moto, mzengaji kobokela nhunza."},{"book":"1 Wakolinto","chapter":"3","verse":"15","text":"Lakini kamba sang'hano ya munhu yolukula, mzengaji koyagiza, lakini heyo mwenyego kokomboligwa, kamba munhu yahonyeke kulawa kuna umoto."},{"book":"1 Wakolinto","chapter":"3","verse":"16","text":"Mweye mujuwa kuwa mwa ng'anda ya Mulungu na Loho wa Mulungu kokala mgati mmwenu!"},{"book":"1 Wakolinto","chapter":"3","verse":"17","text":"Avo, munhu yoyose yoibananga ng'anda ya Mulungu, Mulungu nayo kombananga munhu ayo. Kwavija ng'anda ya Mulungu ing'ala, na mweye wenyego mwa ng'anda ya Mulungu."},{"book":"1 Wakolinto","chapter":"3","verse":"18","text":"Sekemwiivizile! Munhu yoyose kumwenu yogesa kana nzewele za mwiisi ino, muleke yawe mbozi, muladi yawe na nzewele."},{"book":"1 Wakolinto","chapter":"3","verse":"19","text":"Kwavija nzewele za wanhu wa mwiisi ino ni ubozi mgameso ga Mulungu. Kamba Maandiko Gang'alile vigolonga, “Mulungu kowanamata weli na nzewele muubala wao,”"},{"book":"1 Wakolinto","chapter":"3","verse":"20","text":"na vivija Maandiko golonga, “Mndewa kojuwa viwogesa wanhu weli na nzewele siyo chochose.”"},{"book":"1 Wakolinto","chapter":"3","verse":"21","text":"Avo, sekemuigodele wanhu, kwavija vinhu vose venu."},{"book":"1 Wakolinto","chapter":"3","verse":"22","text":"Paulo na Apolo na Kefa na isi ino na ugima na ifa na mbuli za sambi na za kumwande, gose gano genu."},{"book":"1 Wakolinto","chapter":"3","verse":"23","text":"Na mweye mwa wanhu wa Kilisito, nayo Kilisito wa Mulungu."}]}