{"data":[{"book":"1 Koryntian","chapter":"11","verse":"1","text":"Naśladujcie więc mnie, tak jak ja naśladuję Chrystusa."},{"book":"1 Koryntian","chapter":"11","verse":"2","text":"Tak się cieszę, przyjaciele, że pamiętacie wszystko, czego was nauczyłem, i przestrzegacie tego."},{"book":"1 Koryntian","chapter":"11","verse":"3","text":"Wiedzcie jednak, że głową męża jest Chrystus, głową żony—mąż, a głową Chrystusa—Bóg."},{"book":"1 Koryntian","chapter":"11","verse":"4","text":"Dlatego jeśli mężczyzna modli się albo prorokuje z nakrytą głową, przynosi wstyd swojej głowie."},{"book":"1 Koryntian","chapter":"11","verse":"5","text":"Jeśli zaś kobieta publicznie modli się albo prorokuje z odkrytą głową, również przynosi wstyd swojej głowie, wygląda bowiem tak, jakby nie miała włosów."},{"book":"1 Koryntian","chapter":"11","verse":"6","text":"Jeśli nie chce nakrywać głowy, niech zetnie włosy. A skoro wstydzi się to zrobić, niech postępuje zgodnie ze zwyczajem i nakrywa głowę."},{"book":"1 Koryntian","chapter":"11","verse":"7","text":"Mąż natomiast nie powinien nakrywać głowy. Jest bowiem obrazem Boga, przynoszącym Mu chwałę, żona zaś jest obrazem męża."},{"book":"1 Koryntian","chapter":"11","verse":"8","text":"To nie mężczyzna powstał z kobiety, ale ona z niego."},{"book":"1 Koryntian","chapter":"11","verse":"9","text":"I nie mąż został stworzony dla żony, ale żona dla męża."},{"book":"1 Koryntian","chapter":"11","verse":"10","text":"Dlatego żona powinna nosić nakrycie głowy—ze względu na aniołów."},{"book":"1 Koryntian","chapter":"11","verse":"11","text":"Przed Panem jednak ani żona, ani mąż nie są niezależni od siebie,"},{"book":"1 Koryntian","chapter":"11","verse":"12","text":"bo chociaż pierwsza kobieta pochodzi od mężczyzny, to jednak każdy mężczyzna rodzi się z kobiety—a wszyscy pochodzą od Boga."},{"book":"1 Koryntian","chapter":"11","verse":"13","text":"Sami zresztą oceńcie: Czy wypada kobiecie publicznie modlić się do Boga z odkrytą głową?"},{"book":"1 Koryntian","chapter":"11","verse":"14","text":"Długie włosy u mężczyzny są czymś sprzecznym z naturą i przynoszą mu wstyd."},{"book":"1 Koryntian","chapter":"11","verse":"15","text":"Kobiecie zaś—wręcz przeciwnie, dodają urody, bo zostały jej dane jako nakrycie głowy."},{"book":"1 Koryntian","chapter":"11","verse":"16","text":"Takie zasady panują we wszystkich kościołach, nie ma więc sensu sprzeczać się o te rzeczy."},{"book":"1 Koryntian","chapter":"11","verse":"17","text":"Przekazując te zalecenia, chciałbym poruszyć jeszcze jedną sprawę. Nie mogę was pochwalić za to, że wasze wspólne spotkania zamiast przynosić pożytek, wyrządzają szkodę."},{"book":"1 Koryntian","chapter":"11","verse":"18","text":"Usłyszałem bowiem—i po części temu wierzę—że gdy zbieracie się jako kościół, dochodzi wśród was do podziałów."},{"book":"1 Koryntian","chapter":"11","verse":"19","text":"Zresztą musi dojść do podziałów, bo stanowią one próbę wiary."},{"book":"1 Koryntian","chapter":"11","verse":"20","text":"Wasze spotkania nie mają nic wspólnego z prawdziwą Wieczerzą Pańską."},{"book":"1 Koryntian","chapter":"11","verse":"21","text":"Każdy spożywa bowiem własny posiłek. Niektórzy są jednak głodni, a inni—pijani."},{"book":"1 Koryntian","chapter":"11","verse":"22","text":"Czy nie możecie się najeść i napić w domu? Czemu lekceważycie kościół Boga i upokarzacie biednych, których nie stać na to, aby przynieść coś do jedzenia? Co ja mam z wami zrobić? Pochwalić? Za to na pewno was nie pochwalę!"},{"book":"1 Koryntian","chapter":"11","verse":"23","text":"To, co przekazałem wam na temat Wieczerzy, otrzymałem od samego Pana. On, tej nocy, której został zdradzony, wziął chleb,"},{"book":"1 Koryntian","chapter":"11","verse":"24","text":"podziękował za niego Bogu, połamał na kawałki i powiedział do uczniów: „Jedzcie! To jest moje ciało, które oddaję za was. Czyńcie to pamiętając o Mnie”."},{"book":"1 Koryntian","chapter":"11","verse":"25","text":"Po posiłku podał im kielich z winem i rzekł: „Ten kielich jest nowym przymierzem, które przypieczętuję przelewając własną krew. Pijcie z niego pamiętając o Mnie”."},{"book":"1 Koryntian","chapter":"11","verse":"26","text":"Zawsze więc, gdy spożywacie ten chleb i pijecie z tego kielicha, ogłaszacie śmierć Pana! Tak będzie aż do czasu Jego powrotu."},{"book":"1 Koryntian","chapter":"11","verse":"27","text":"Jeśli więc ktoś niegodnie spożywa chleb i niegodnie pije z kielicha Pana, grzeszy przeciwko Jego ciału i krwi."},{"book":"1 Koryntian","chapter":"11","verse":"28","text":"Dlatego każdy, kto sięga po ten chleb i kielich, niech osądzi swoje serce."},{"book":"1 Koryntian","chapter":"11","verse":"29","text":"Ten bowiem, kto uczestnicząc w Wieczerzy lekceważy ciało Chrystusa, ściąga na siebie Boży sąd."},{"book":"1 Koryntian","chapter":"11","verse":"30","text":"Z tego właśnie powodu jest wśród was wielu słabych i chorych, a niektórzy nawet umarli."},{"book":"1 Koryntian","chapter":"11","verse":"31","text":"Jeśli jednak będziecie osądzać swoje serca, ominie was ta kara."},{"book":"1 Koryntian","chapter":"11","verse":"32","text":"A gdy Pan nas osądza i karze, czyni to po to, abyśmy nie zostali potępieni wraz z całym światem."},{"book":"1 Koryntian","chapter":"11","verse":"33","text":"Zatem, moi przyjaciele, przychodząc na Wieczerzę Pańską, czekajcie na siebie nawzajem."},{"book":"1 Koryntian","chapter":"11","verse":"34","text":"Jeśli ktoś jest bardzo głodny, niech się naje w domu. Nie pozwólcie, aby z powodu waszych spotkań dotknęła was Boża kara. O pozostałych sprawach powiem wam, gdy do was przybędę."}]}