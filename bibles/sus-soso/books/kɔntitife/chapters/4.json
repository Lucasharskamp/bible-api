{"data":[{"book":"Kɔnti tife","chapter":"4","verse":"1","text":"Alatala naxa a masen Munsa bɛ,"},{"book":"Kɔnti tife","chapter":"4","verse":"2","text":"«Kehati xa die tɛngɛ Lewi bɔnsɔɛe ya ma a xabilɛ nun a denbaya ki ma,"},{"book":"Kɔnti tife","chapter":"4","verse":"3","text":"naxee xa simaya bara ɲɛ tongo saxan li han ɲɛ tongo suuli, naxee fama hɔrɔmɔlingira wali rabade."},{"book":"Kɔnti tife","chapter":"4","verse":"4","text":"Kehati xa die lanma e xa mɛɛni se sɛniyɛnxie ma naxee na hɔrɔmɔlingira kui."},{"book":"Kɔnti tife","chapter":"4","verse":"5","text":"Isirayilakae na keli sigade, Haruna nun a xa di xɛmɛe xa dugi yarasa ragoro, e saatɛ kankira makoto a ra."},{"book":"Kɔnti tife","chapter":"4","verse":"6","text":"Na dangi xanbi e xa foye yɛxɛ kiri sa na fari, a nun gɛrɛ dugi. A dɔnxɔɛ ra e xa wuri kuyee raso kankira tongosee ra.»"},{"book":"Kɔnti tife","chapter":"4","verse":"7","text":"«E na gɛrɛ dugi gbɛtɛ itala teebili ma, e xa piletie, tɔnbilie, nun kundie sa na fari, naxee rawalima wɛni sɛrɛxɛe ra. Taami naxan bama sɛrɛxɛ ra, na fan sama nɛ na teebili nan fari."},{"book":"Kɔnti tife","chapter":"4","verse":"8","text":"E dugi gbeeli nan sama na birin xun ma, e fa foye yɛxɛ kiri itala na fari. Na dangi xanbi e xa wuri kuyee raso teebili tongosee ra.»"},{"book":"Kɔnti tife","chapter":"4","verse":"9","text":"«E xa gɛrɛ dugi dusu lanpui dɔxɔse, lanpuie, a yirabasee, xube sasee, nun ture kundie xun ma."},{"book":"Kɔnti tife","chapter":"4","verse":"10","text":"E xa na birin mafilin foye yɛxɛ kiri nan kui, e fa a sa xaninse fari."},{"book":"Kɔnti tife","chapter":"4","verse":"11","text":"E xa gɛrɛ dugi itala sɛrɛxɛbade xɛɛma daaxi fari, e fa a makoto foye yɛxɛ kiri ra, e wuri kuyee raso a tongosee ra."},{"book":"Kɔnti tife","chapter":"4","verse":"12","text":"Na hɔrɔmɔlingira raxunmase birin makotoma garɛ dugi nan na, e e mafilin foye yɛxɛ kiri kui, e fa na sa xaninse fari."},{"book":"Kɔnti tife","chapter":"4","verse":"13","text":"E xa xube ba sɛrɛxɛbade wure gbeeli daaxi kui, e fa dugi gbeeli dusu a xun na."},{"book":"Kɔnti tife","chapter":"4","verse":"14","text":"E na a yirabasee sa a fari, alɔ surayi gansee, suxumɛe, pelie, nun pɔɔti xungbee, e xa na birin mafilin foye yɛxɛ kiri ra, e fa wuri kuyee raso a tongose ra."},{"book":"Kɔnti tife","chapter":"4","verse":"15","text":"Haruna nun a xa di xɛmɛe na gɛ na xunmase sɛniyɛnxie nun a yirabasee makotode, Kehati xa die lanma e xa na birin xanin biyaasi kui. Kɔnɔ e mu lanma e xa din na se sɛniyɛnxie ra xa na mu e faxama nɛ. Kehati bɔnsɔɛe xa wali nan na ki."},{"book":"Kɔnti tife","chapter":"4","verse":"16","text":"Haruna sɛrɛxɛdubɛ xa di xɛmɛ Eleyasari nan a ɲɔxɔ sama lanpui ture, surayi, sansi sɛrɛxɛ, nun ture sɛniyɛnxi xɔn ma. Hɔrɔmɔlingira raxunmase sɛniyɛnxie nun a yirabase birin taxuxi a tan nan na.»"},{"book":"Kɔnti tife","chapter":"4","verse":"17","text":"Alatala naxa a masen Munsa nun Haruna bɛ,"},{"book":"Kɔnti tife","chapter":"4","verse":"18","text":"«Wo naxa lu Kehati bɔnsɔɛ xabilɛe xa ba Lewi bɔnsɔɛ ya ma."},{"book":"Kɔnti tife","chapter":"4","verse":"19","text":"Haruna nun a xa di xɛmɛe xa e mati hɔrɔmɔlingira kui, e fa e xa wali masen kankan bɛ alako e naxa e makɔrɛ se sɛniyɛnxie ra, e fa faxa."},{"book":"Kɔnti tife","chapter":"4","verse":"20","text":"E mu lan e xa e ya masa se sɛniyɛnxie ma, hali dondoronti, xa na mu e faxama nɛ.»"},{"book":"Kɔnti tife","chapter":"4","verse":"21","text":"Alatala naxa a masen Munsa bɛ,"},{"book":"Kɔnti tife","chapter":"4","verse":"22","text":"«Gerison bɔnsɔɛ tɛngɛ a xabilɛ nun a denbaya ki ma,"},{"book":"Kɔnti tife","chapter":"4","verse":"23","text":"naxee xa simaya bara ɲɛ tongo saxan li han ɲɛ tongo suuli, naxee fama hɔrɔmɔlingira wali rabade."},{"book":"Kɔnti tife","chapter":"4","verse":"24","text":"Gerison xabilɛ xa wali nan yi ki."},{"book":"Kɔnti tife","chapter":"4","verse":"25","text":"E hɔrɔmɔlingira mafelenyie nan xaninma, a nun mafelenyi naxan yailanxi foye yɛxɛ kiri ra, a nun mafelenyi naxan gbakuxi hɔrɔmɔlingira sode dɛ ra."},{"book":"Kɔnti tife","chapter":"4","verse":"26","text":"E xa tɛtɛ mafelenyie fan xanin naxee hɔrɔmɔlingira nun sɛrɛxɛbade rabilinma, a nun naxan gbakuxi tɛtɛ sode dɛ ra, a nun tɛtɛ luutie. E xa e ɲɔxɔ sa na se mɔɔli birin xɔn ma."},{"book":"Kɔnti tife","chapter":"4","verse":"27","text":"Gerison xabilɛ walima Haruna nun a xa di xɛmɛe xa yaamari nan bun ma, a findi kotee xaninfe ra, a findi wali gbɛtɛ rabafe ra. Nee nan a falama e bɛ e lan e xa naxan naba, a nun e lan e xa naxan xanin."},{"book":"Kɔnti tife","chapter":"4","verse":"28","text":"Gerison bɔnsɔɛ xa wali nan na ki hɔrɔmɔlingira xa fe ra. E na wali rabama Haruna sɛrɛxɛdubɛ xa di xɛmɛ Itamari xa yaamari nan bun ma.»"},{"book":"Kɔnti tife","chapter":"4","verse":"29","text":"«I xa Merari bɔnsɔɛ fan tɛngɛ a xabilɛ nun a denbaya ki ma,"},{"book":"Kɔnti tife","chapter":"4","verse":"30","text":"naxee xa simaya bara ɲɛ tongo saxan li han ɲɛ tongo suuli, naxee fama hɔrɔmɔlingira wali rabade."},{"book":"Kɔnti tife","chapter":"4","verse":"31","text":"See nan yi ki e tan lan e xa naxee maxanin hɔrɔmɔlingira see ra: a xebenyie, a wuri kuyee, a kɔntigibae, nun e sanbunyie."},{"book":"Kɔnti tife","chapter":"4","verse":"32","text":"E xa tɛtɛ fan xanin, a nun a kɔntigibae, e sanbunyie, e sɔrɔnsee, e xa luutie, e xa yirabasee, nun e xa walise birin. Wo see masen kankan bɛ, a lanma a xa naxee xanin."},{"book":"Kɔnti tife","chapter":"4","verse":"33","text":"Merari bɔnsɔɛe xa wali birin nan na ki hɔrɔmɔlingira xa fe ra. E walima Haruna sɛrɛxɛdubɛ xa di xɛmɛ Itamari xa yaamari nan bun ma.»"},{"book":"Kɔnti tife","chapter":"4","verse":"34","text":"Munsa, Haruna, nun ɲama kuntigie naxa Kehati xa mixie tɛngɛ e xabilɛ nun e xa denbaya ki ma,"},{"book":"Kɔnti tife","chapter":"4","verse":"35","text":"xɛmɛ naxee xa simaya bara ɲɛ tongo saxan li han ɲɛ tongo suuli, naxee fama hɔrɔmɔlingira wali rabade."},{"book":"Kɔnti tife","chapter":"4","verse":"36","text":"E xasabi lan mixi wulu firin, mixi kɛmɛ solofere, tongo suuli nan ma."},{"book":"Kɔnti tife","chapter":"4","verse":"37","text":"Xɛmɛe nan na ki Kehati xabilɛe ya ma naxee hɔrɔmɔlingira wali rabama. Munsa nun Haruna bara e tɛngɛ alɔ Alatala Munsa yamarixi ki naxɛ."},{"book":"Kɔnti tife","chapter":"4","verse":"38","text":"E naxa Gerison xa mixie tɛngɛ e xabilɛ nun e xa denbaya ki ma,"},{"book":"Kɔnti tife","chapter":"4","verse":"39","text":"xɛmɛ naxee xa simaya bara ɲɛ tongo saxan li han ɲɛ tongo suuli, naxee fama hɔrɔmɔlingira wali rabade."},{"book":"Kɔnti tife","chapter":"4","verse":"40","text":"E xasabi lan mixi wulu firin, kɛmɛ senni, tongo saxan nan ma."},{"book":"Kɔnti tife","chapter":"4","verse":"41","text":"Xɛmɛe nan na ki Gerison xabilɛe ya ma naxee hɔrɔmɔlingira wali rabama. Munsa nun Haruna bara e tɛngɛ alɔ Alatala Munsa yamarixi ki naxɛ."},{"book":"Kɔnti tife","chapter":"4","verse":"42","text":"E naxa Merari xa mixie tɛngɛ e xabilɛ nun e xa denbaya ki ma,"},{"book":"Kɔnti tife","chapter":"4","verse":"43","text":"xɛmɛ naxee xa simaya bara ɲɛ tongo saxan li han ɲɛ tongo suuli, naxee fama hɔrɔmɔlingira wali rabade."},{"book":"Kɔnti tife","chapter":"4","verse":"44","text":"E xasabi lan mixi wulu saxan mixi kɛmɛ firin nan ma."},{"book":"Kɔnti tife","chapter":"4","verse":"45","text":"Xɛmɛe nan na ki Merari xabilɛe ya ma naxee hɔrɔmɔlingira wali rabama. Munsa nun Haruna bara e tɛngɛ alɔ Alatala Munsa yamarixi ki naxɛ."},{"book":"Kɔnti tife","chapter":"4","verse":"46","text":"Munsa, Haruna, nun Isirayila kuntigie, e Lewi bɔnsɔɛ mixi naxee tɛngɛxi e xabilɛ nun e xa denbaya ki ma,"},{"book":"Kɔnti tife","chapter":"4","verse":"47","text":"xɛmɛ naxee xa simaya bara ɲɛ tongo saxan li han ɲɛ tongo suuli, naxee fama hɔrɔmɔlingira wali rabade."},{"book":"Kɔnti tife","chapter":"4","verse":"48","text":"E xasabi lan mixi wulu solomasaxan, kɛmɛ suuli, tongo solomasaxan nan ma."},{"book":"Kɔnti tife","chapter":"4","verse":"49","text":"Xɛmɛe nun e xa walie nan na ki Lewi naxee tɛngɛxi Munsa nun Haruna saabui ra alɔ Alatala Munsa yamarixi ki naxɛ."}]}