{"data":[{"book":"2 thiṣalanīkinaḥ","chapter":"2","verse":"1","text":"hē bhrātaraḥ, asmākaṁ prabhō ryīśukhrīṣṭasyāgamanaṁ tasya samīpē 'smākaṁ saṁsthitiñcādhi vayaṁ yuṣmān idaṁ prārthayāmahēे,"},{"book":"2 thiṣalanīkinaḥ","chapter":"2","verse":"2","text":"prabhēstad dinaṁ prāyēṇōpasthitam iti yadi kaścid ātmanā vācā vā patrēṇa vāsmākam ādēśaṁ kalpayan yuṣmān gadati tarhi yūyaṁ tēna cañcalamanasa udvignāśca na bhavata|"},{"book":"2 thiṣalanīkinaḥ","chapter":"2","verse":"3","text":"kēnāpi prakārēṇa kō'pi yuṣmān na vañcayatu yatastasmād dināt pūrvvaṁ dharmmalōpēnōpasyātavyaṁ,"},{"book":"2 thiṣalanīkinaḥ","chapter":"2","verse":"4","text":"yaśca janō vipakṣatāṁ kurvvan sarvvasmād dēvāt pūjanīyavastuścōnnaṁsyatē svam īśvaramiva darśayan īśvaravad īśvarasya mandira upavēkṣyati ca tēna vināśapātrēṇa pāpapuruṣēṇōdētavyaṁ|"},{"book":"2 thiṣalanīkinaḥ","chapter":"2","verse":"5","text":"yadāhaṁ yuṣmākaṁ sannidhāvāsaṁ tadānīm ētad akathayamiti yūyaṁ kiṁ na smaratha?"},{"book":"2 thiṣalanīkinaḥ","chapter":"2","verse":"6","text":"sāmprataṁ sa yēna nivāryyatē tad yūyaṁ jānītha, kintu svasamayē tēnōdētavyaṁ|"},{"book":"2 thiṣalanīkinaḥ","chapter":"2","verse":"7","text":"vidharmmasya nigūḍhō guṇa idānīmapi phalati kintu yastaṁ nivārayati sō'dyāpi dūrīkr̥tō nābhavat|"},{"book":"2 thiṣalanīkinaḥ","chapter":"2","verse":"8","text":"tasmin dūrīkr̥tē sa vidharmmyudēṣyati kintu prabhu ryīśuḥ svamukhapavanēna taṁ vidhvaṁsayiṣyati nijōpasthitēstējasā vināśayiṣyati ca|"},{"book":"2 thiṣalanīkinaḥ","chapter":"2","verse":"9","text":"śayatānasya śaktiprakāśanād vināśyamānānāṁ madhyē sarvvavidhāḥ parākramā bhramikā āścaryyakriyā lakṣaṇānyadharmmajātā sarvvavidhapratāraṇā ca tasyōpasthitēḥ phalaṁ bhaviṣyati;"},{"book":"2 thiṣalanīkinaḥ","chapter":"2","verse":"10","text":"yatō hētōstē paritrāṇaprāptayē satyadharmmasyānurāgaṁ na gr̥hītavantastasmāt kāraṇād"},{"book":"2 thiṣalanīkinaḥ","chapter":"2","verse":"11","text":"īśvarēṇa tān prati bhrāntikaramāyāyāṁ prēṣitāyāṁ tē mr̥ṣāvākyē viśvasiṣyanti|"},{"book":"2 thiṣalanīkinaḥ","chapter":"2","verse":"12","text":"yatō yāvantō mānavāḥ satyadharmmē na viśvasyādharmmēṇa tuṣyanti taiḥ sarvvai rdaṇḍabhājanai rbhavitavyaṁ|"},{"book":"2 thiṣalanīkinaḥ","chapter":"2","verse":"13","text":"hē prabhōḥ priyā bhrātaraḥ, yuṣmākaṁ kr̥ta īśvarasya dhanyavādō'smābhiḥ sarvvadā karttavyō yata īśvara ā prathamād ātmanaḥ pāvanēna satyadharmmē viśvāsēna ca paritrāṇārthaṁ yuṣmān varītavān"},{"book":"2 thiṣalanīkinaḥ","chapter":"2","verse":"14","text":"tadarthañcāsmābhi rghōṣitēna susaṁvādēna yuṣmān āhūyāsmākaṁ prabhō ryīśukhrīṣṭasya tējasō'dhikāriṇaḥ kariṣyati|"},{"book":"2 thiṣalanīkinaḥ","chapter":"2","verse":"15","text":"atō hē bhrātaraḥ yūyam asmākaṁ vākyaiḥ patraiśca yāṁ śikṣāṁ labdhavantastāṁ kr̥tsnāṁ śikṣāṁ dhārayantaḥ susthirā bhavata|"},{"book":"2 thiṣalanīkinaḥ","chapter":"2","verse":"16","text":"asmākaṁ prabhu ryīśukhrīṣṭastāta īśvaraścārthatō yō yuṣmāsu prēma kr̥tavān nityāñca sāntvanām anugrahēṇōttamapratyāśāñca yuṣmabhyaṁ dattavān"},{"book":"2 thiṣalanīkinaḥ","chapter":"2","verse":"17","text":"sa svayaṁ yuṣmākam antaḥkaraṇāni sāntvayatu sarvvasmin sadvākyē satkarmmaṇi ca susthirīkarōtu ca|"}]}