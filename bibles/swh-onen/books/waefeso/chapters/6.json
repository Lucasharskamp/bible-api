{"data":[{"book":"Waefeso","chapter":"6","verse":"1","text":"Enyi watoto, watiini wazazi wenu katika Bwana, kwa kuwa hili ni jema."},{"book":"Waefeso","chapter":"6","verse":"2","text":"“Waheshimu baba yako na mama yako,” hii ndio amri ya kwanza yenye ahadi,"},{"book":"Waefeso","chapter":"6","verse":"3","text":"“upate baraka na uishi siku nyingi duniani.”"},{"book":"Waefeso","chapter":"6","verse":"4","text":"Ninyi akina baba, msiwachokoze watoto wenu, bali waleeni kwa nidhamu na mafundisho ya Bwana."},{"book":"Waefeso","chapter":"6","verse":"5","text":"Ninyi watumwa, watiini hao walio mabwana zenu hapa duniani kwa heshima na kwa kutetemeka na kwa moyo mmoja, kama vile mnavyomtii Kristo."},{"book":"Waefeso","chapter":"6","verse":"6","text":"Watiini, si tu wakati wakiwaona ili mpate upendeleo wao, bali mtumike kama watumwa wa Kristo, mkifanya mapenzi ya Mungu kwa moyo."},{"book":"Waefeso","chapter":"6","verse":"7","text":"Tumikeni kwa moyo wote, kama vile mnamtumikia Bwana na si wanadamu."},{"book":"Waefeso","chapter":"6","verse":"8","text":"Mkijua kwamba Bwana atampa kila mtu thawabu kwa lolote jema alilotenda, kama yeye ni mtumwa au ni mtu huru."},{"book":"Waefeso","chapter":"6","verse":"9","text":"Nanyi mabwana, watendeeni watumwa wenu kwa jinsi iyo hiyo. Msiwatishe, kwa kuwa mnajua ya kwamba yeye aliye Bwana wenu na Bwana wao yuko mbinguni, naye hana upendeleo."},{"book":"Waefeso","chapter":"6","verse":"10","text":"Hatimaye, mzidi kuwa hodari katika Bwana na katika uweza wa nguvu zake."},{"book":"Waefeso","chapter":"6","verse":"11","text":"Vaeni silaha zote za Mungu ili kwamba mweze kuzipinga hila za ibilisi."},{"book":"Waefeso","chapter":"6","verse":"12","text":"Kwa maana kushindana kwetu si juu ya nyama na damu, bali dhidi ya falme, mamlaka, dhidi ya wakuu wa giza na majeshi ya pepo wabaya katika ulimwengu wa roho."},{"book":"Waefeso","chapter":"6","verse":"13","text":"Kwa hiyo vaeni silaha zote za Mungu ili mweze kushindana siku ya uovu itakapokuja nanyi mkiisha kufanya yote, simameni imara."},{"book":"Waefeso","chapter":"6","verse":"14","text":"Kwa hiyo simameni imara mkiwa mmejifunga kweli kiunoni na kuvaa dirii ya haki kifuani,"},{"book":"Waefeso","chapter":"6","verse":"15","text":"nayo miguu yenu ifungiwe utayari tuupatao kwa Injili ya amani."},{"book":"Waefeso","chapter":"6","verse":"16","text":"Zaidi ya haya yote, twaeni ngao ya imani, ambayo kwa hiyo mtaweza kuizima mishale yote yenye moto ya yule mwovu."},{"book":"Waefeso","chapter":"6","verse":"17","text":"Vaeni chapeo ya wokovu na mchukue upanga wa Roho, ambao ni Neno la Mungu."},{"book":"Waefeso","chapter":"6","verse":"18","text":"Mkiomba kwa Roho siku zote katika sala zote na maombi, mkikesha kila wakati mkiwaombea watakatifu wote."},{"book":"Waefeso","chapter":"6","verse":"19","text":"Niombeeni na mimi pia, ili kila nifunguapo kinywa changu, nipewe maneno ya kusema, niweze kutangaza siri ya Injili kwa ujasiri,"},{"book":"Waefeso","chapter":"6","verse":"20","text":"ambayo mimi ni balozi wake katika vifungo. Ombeni ili nipate kuhubiri kwa ujasiri kama inipasavyo."},{"book":"Waefeso","chapter":"6","verse":"21","text":"Tikiko, aliye ndugu mpendwa na mtumishi mwaminifu katika Bwana, atawaambia kila kitu, ili pia mpate kujua hali yangu na kile ninachofanya sasa."},{"book":"Waefeso","chapter":"6","verse":"22","text":"Ninamtuma kwenu kwa ajili ya kusudi hili hasa, ili mpate kujua hali yetu, na awatie moyo."},{"book":"Waefeso","chapter":"6","verse":"23","text":"Amani iwe kwa ndugu, na pendo pamoja na imani kutoka kwa Mungu Baba na Bwana Yesu Kristo."},{"book":"Waefeso","chapter":"6","verse":"24","text":"Neema iwe na wote wampendao Bwana wetu Yesu Kristo kwa upendo wa dhati. Amen."}]}