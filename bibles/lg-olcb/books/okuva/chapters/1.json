{"data":[{"book":"Okuva","chapter":"1","verse":"1","text":"Gano ge mannya ga batabani ba Isirayiri, era ye Yakobo, abajja naye mu Misiri; buli omu n’ab’omu nnyumba ye:"},{"book":"Okuva","chapter":"1","verse":"2","text":"Lewubeeni, ne Simyoni, ne Leevi ne Yuda,"},{"book":"Okuva","chapter":"1","verse":"3","text":"ne Isakaali, ne Zebbulooni, ne Benyamini,"},{"book":"Okuva","chapter":"1","verse":"4","text":"ne Ddaani, ne Nafutaali, ne Gaadi, ne Aseri."},{"book":"Okuva","chapter":"1","verse":"5","text":"Abaana bonna awamu Yakobo yennyini be yazaala baali bawera nsanvu1:5 ebiwandiiko ebimu bigamba nsanvu; kyokka ebiwandiiko ebyasangibwa mu Nnyanja ey’Omunnyo bigamba nsanvu mu bataano; Yusufu ye, yali yabeera dda mu Misiri."},{"book":"Okuva","chapter":"1","verse":"6","text":"Awo Yusufu n’afa; ne baganda be ne bonna ab’omulembe ogwo ne bafa."},{"book":"Okuva","chapter":"1","verse":"7","text":"Naye Abayisirayiri ne bazaala nnyo, ne baala, ne bayitirira obungi, era ne baba ba maanyi nnyo; ne bajjula ekitundu ekyo mwe baali."},{"book":"Okuva","chapter":"1","verse":"8","text":"Awo ne waddawo kabaka omuggya mu Misiri ataamanya Yusufu."},{"book":"Okuva","chapter":"1","verse":"9","text":"N’agamba abantu be nti, “Abayisirayiri batuyitiriddeko obungi era ba maanyi."},{"book":"Okuva","chapter":"1","verse":"10","text":"Ka tubasalire amagezi baleme kweyongera bungi. Kubanga singa wagwawo olutalo ne beegatta n’abalabe baffe, ne batulwanyisa, balituddukako ne bava mu nsi eno.”"},{"book":"Okuva","chapter":"1","verse":"11","text":"Bwe batyo ne babateekako bannampala bababonyeebonye n’emirimu egy’obuwaze; ne bazimbira Falaawo ebibuga eby’amaterekero, Pisomu ne Lamusesi."},{"book":"Okuva","chapter":"1","verse":"12","text":"Naye gye baakoma okutuntuzibwa, ate gye baakoma okweyongera obungi, ne basaasaana wonna. Abamisiri ne bakyawa abaana ba Isirayiri ate nga bwe babatya."},{"book":"Okuva","chapter":"1","verse":"13","text":"Ne bongera okutuntuza abaana ba Isirayiri n’obukambwe."},{"book":"Okuva","chapter":"1","verse":"14","text":"Obulamu bw’Abayisirayiri ne bubakaayirira nga bakozesebwa ng’abaddu; nga batabula ebbumba okukola amatoffaali; n’emirimu egya buli ngeri egikolebwa mu nnimiro. Mu mirimu egyo gyonna baabakozesanga n’amaanyi era n’obukambwe."},{"book":"Okuva","chapter":"1","verse":"15","text":"Awo kabaka w’e Misiri n’ayogera n’abazaalisa b’Abaebbulaniya, amannya gaabwe Sifira ne Puwa1:15 Sifira ne Puwa baali abazaalisa Abaebbulaniya., n’abagamba nti,"},{"book":"Okuva","chapter":"1","verse":"16","text":"“Bwe mubanga muzaalisa abakazi Abaebbulaniya, ne mulaba ng’omwana wabulenzi, mumuttanga bussi, naye bw’abanga owoobuwala, mumulekanga n’alama.”"},{"book":"Okuva","chapter":"1","verse":"17","text":"Naye abazaalisa baali batya Katonda, nga bamussaamu ekitiibwa, ebyo kabaka w’e Misiri bye yabalagira ne batabikolerako, n’abaana abalenzi nabo ne babaleka ne balama."},{"book":"Okuva","chapter":"1","verse":"18","text":"Kabaka w’e Misiri n’ayita abazaalisa, n’ababuuza nti, “Kiki ekibakozesezza bwe mutyo, okuleka abaana abalenzi ne balama?”"},{"book":"Okuva","chapter":"1","verse":"19","text":"Abazaalisa, ne baddamu Falaawo nti, “Abakazi Abaebbulaniya tebali ng’abakazi Abamisiri; bo balamu bulungi era ba maanyi; abazaalisa we bagendera okubatuukako nga bamaze okuzaala.”"},{"book":"Okuva","chapter":"1","verse":"20","text":"Katonda, n’ayisanga bulungi abazaalisa n’abawa emikisa. Abaana ba Isirayiri ne beeyongera nnyo obungi era ne baba ba maanyi nnyo."},{"book":"Okuva","chapter":"1","verse":"21","text":"Olwokubanga abazaalisa bassangamu Katonda ekitiibwa, nga bamutya, n’abawa ezzadde."},{"book":"Okuva","chapter":"1","verse":"22","text":"Falaawo n’alyoka alagira abantu be bonna nti, “Buli mwana wabulenzi Abaebbulaniya gwe banaazaalanga mumusuulanga mu mugga Kiyira, naye owoobuwala mumulekanga.”"}]}