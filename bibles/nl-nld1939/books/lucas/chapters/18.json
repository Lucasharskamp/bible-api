{"data":[{"book":"Lucas","chapter":"18","verse":"1","text":"Hij zeide hun nog een gelijkenis over de noodzakelijkheid, om altijd te bidden, en nooit de moed te verliezen."},{"book":"Lucas","chapter":"18","verse":"2","text":"Hij sprak: In zekere stad was een rechter, die God niet vreesde, en zich aan de mensen niet stoorde."},{"book":"Lucas","chapter":"18","verse":"3","text":"Ook was er een weduwe in die stad, die naar hem toe ging, en sprak: Verschaf me recht tegenover mijn tegenpartij."},{"book":"Lucas","chapter":"18","verse":"4","text":"Een tijd lang wilde hij niet. Maar later zei hij bij zichzelf: Ofschoon ik God niet vrees en me aan de mensen niet stoor,"},{"book":"Lucas","chapter":"18","verse":"5","text":"zal ik toch die weduwe maar recht doen, omdat ze mij lastig valt, en anders me eindeloos komt vervelen."},{"book":"Lucas","chapter":"18","verse":"6","text":"En de Heer sprak: Hoort wat de onrechtvaardige rechter zegt."},{"book":"Lucas","chapter":"18","verse":"7","text":"En zou God dan aan zijn uitverkorenen geen recht doen, die dag en nacht tot Hem roepen? Of zou Hij ze lang laten wachten?"},{"book":"Lucas","chapter":"18","verse":"8","text":"Ik zeg u: Hij zal hun recht doen met spoed. Maar zal de Mensenzoon bij zijn komst wel geloof op aarde vinden?"},{"book":"Lucas","chapter":"18","verse":"9","text":"Nog sprak Hij deze gelijkenis tegen hen, die van eigen gerechtigheid overtuigd zijn, en anderen verachten."},{"book":"Lucas","chapter":"18","verse":"10","text":"Twee mensen gingen op naar de tempel, om er te bidden: de één was een farizeër, de ander een tollenaar."},{"book":"Lucas","chapter":"18","verse":"11","text":"De farizeër stond recht overeind, en bad bij zichzelf: O God, ik dank U, dat ik niet ben als de andere mensen: rovers, onrechtvaardigen, echtbrekers, of ook als die tollenaar ginds."},{"book":"Lucas","chapter":"18","verse":"12","text":"Ik vast tweemaal per week, en geef tienden van al wat ik bezit."},{"book":"Lucas","chapter":"18","verse":"13","text":"Maar de tollenaar bleef op een afstand, en durfde zelfs zijn ogen niet ten hemel heffen; hij sloeg zich op de borst, en sprak: O God, wees mij, zondaar, genadig."},{"book":"Lucas","chapter":"18","verse":"14","text":"Ik zeg u: Deze ging gerechtvaardigd naar huis, in plaats van den andere. Want wie zich verheft zal vernederd, en wie zich vernedert, zal verheven worden."},{"book":"Lucas","chapter":"18","verse":"15","text":"Men bracht zelfs de kinderen naar Hem toe, opdat Hij ze aanraken zou. Toen de leerlingen dit zagen, wezen ze hen af."},{"book":"Lucas","chapter":"18","verse":"16","text":"Maar Jesus riep ze naar Zich toe, en sprak: Laat de kinderen bij Mij komen, en houdt ze niet tegen. Want het koninkrijk Gods is voor hen, die zijn zoals zij."},{"book":"Lucas","chapter":"18","verse":"17","text":"Voorwaar, Ik zeg u: Wie het koninkrijk Gods niet aanneemt als een kind, zal er niet ingaan."},{"book":"Lucas","chapter":"18","verse":"18","text":"Een heel voornaam man ondervroeg Hem, en sprak: Goede Meester, wat moet ik doen, om het eeuwige leven te verkrijgen?"},{"book":"Lucas","chapter":"18","verse":"19","text":"Jesus zeide hem: Waarom noemt ge Mij goed? Niemand is goed, dan God alleen."},{"book":"Lucas","chapter":"18","verse":"20","text":"Ge kent de geboden: “Gij zult geen overspel doen; gij zult niet doodslaan; gij zult niet stelen; gij zult geen valse getuigenis geven; eer uw vader en moeder”."},{"book":"Lucas","chapter":"18","verse":"21","text":"Hij antwoordde: Dit alles heb ik onderhouden reeds van mijn jeugd af"},{"book":"Lucas","chapter":"18","verse":"22","text":"Toen Jesus dit hoorde, zeide Hij hem: Eén ding ontbreekt u nog; verkoop wat ge bezit, geef het aan de armen, en ge zult een schat in de hemel bezitten. Kom dan, en volg Mij."},{"book":"Lucas","chapter":"18","verse":"23","text":"Maar toen hij dit hoorde, werd hij bedroefd; want hij was zeer rijk."},{"book":"Lucas","chapter":"18","verse":"24","text":"Toen Jesus zijn droefheid zag, zeide Hij: Hoe moeilijk zullen zij, die rijkdommen bezitten, het koninkrijk Gods binnengaan."},{"book":"Lucas","chapter":"18","verse":"25","text":"Een kameel gaat gemakkelijker door het oog van een naald, dan een rijke in het koninkrijk Gods."},{"book":"Lucas","chapter":"18","verse":"26","text":"De toehoorders zeiden: Wie kan dan zalig worden?"},{"book":"Lucas","chapter":"18","verse":"27","text":"Hij sprak: Wat onmogelijk is bij de mensen, is mogelijk bij God."},{"book":"Lucas","chapter":"18","verse":"28","text":"Toen zei Petrus: Zie, wij hebben alles verlaten, en zijn U gevolgd."},{"book":"Lucas","chapter":"18","verse":"29","text":"Hij zei hun: Voorwaar, Ik zeg u: Er is niemand, die huis, ouders of broers, vrouw of kinderen verlaat om het koninkrijk Gods,"},{"book":"Lucas","chapter":"18","verse":"30","text":"of hij zal veel meer terug ontvangen in deze tijd, en in de toekomstige wereld het eeuwige leven."},{"book":"Lucas","chapter":"18","verse":"31","text":"Nu nam Hij het twaalftal ter zijde, en sprak tot hen: Zie, wij gaan op naar Jerusalem; en alles wat door de profeten over den Mensenzoon is geschreven, zal worden vervuld."},{"book":"Lucas","chapter":"18","verse":"32","text":"Want Hij zal worden overgeleverd aan de heidenen; Hij zal worden bespot, mishandeld, bespuwd."},{"book":"Lucas","chapter":"18","verse":"33","text":"Men zal Hem geselen en doden; maar op de derde dag zal Hij verrijzen."},{"book":"Lucas","chapter":"18","verse":"34","text":"Ze begrepen er niets van; dit woord bleef hun duister, en ze verstonden niet wat er gezegd werd."},{"book":"Lucas","chapter":"18","verse":"35","text":"Toen Hij nu Jericho naderde, zat er een blinde te bedelen langs de weg."},{"book":"Lucas","chapter":"18","verse":"36","text":"Hij hoorde de menigte voorbijgaan, en vroeg, wat er gebeurde."},{"book":"Lucas","chapter":"18","verse":"37","text":"Men vertelde hem, dat Jesus van Názaret voorbijkwam."},{"book":"Lucas","chapter":"18","verse":"38","text":"Toen riep hij luide: Jesus, Zoon van David, ontferm U mijner."},{"book":"Lucas","chapter":"18","verse":"39","text":"Zij, die vooropgingen, vielen ruw tegen hem uit, om hem tot zwijgen te brengen. Maar hij riep nog harder: Zoon van David, ontferm U mijner."},{"book":"Lucas","chapter":"18","verse":"40","text":"Jesus bleef staan, en liet hem bij Zich brengen. En toen hij genaderd was, vroeg Hij hem:"},{"book":"Lucas","chapter":"18","verse":"41","text":"Wat wilt ge, dat Ik voor u doe? Hij sprak: Heer, dat ik zien zal!"},{"book":"Lucas","chapter":"18","verse":"42","text":"Jesus zeide hem: Zie! Uw geloof heeft u gered."},{"book":"Lucas","chapter":"18","verse":"43","text":"En aanstonds zag hij, volgde Hem, en verheerlijkte God. Al het volk zag het, en bracht glorie aan God."}]}