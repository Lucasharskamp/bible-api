{"data":[{"book":"Marko","chapter":"13","verse":"1","text":"Iye atachoka mʼNyumba ya Mulungu, mmodzi wa ophunzira ake anati kwa Iye, “Aphunzitsi taonani! Miyala ikuluikulu! Nyumba zikongolerenji!”"},{"book":"Marko","chapter":"13","verse":"2","text":"Yesu anayankha kuti, “Kodi mukuziona nyumba zikuluzikuluzi? Palibe mwala ndi umodzi pano umene udzakhala pa unzake; uliwonse udzagwetsedwa pansi.”"},{"book":"Marko","chapter":"13","verse":"3","text":"Yesu atakhala pansi pa phiri la Olivi moyangʼanana ndi Nyumba ya Mulungu, Petro, Yakobo, Yohane ndi Andreya anamufunsa Iye pambali kuti,"},{"book":"Marko","chapter":"13","verse":"4","text":"“Tatiwuzani, izi zidzachitika liti? Nanga chizindikiro chakuti zatsala pangʼono kukwaniritsidwa chidzakhala chiyani?”"},{"book":"Marko","chapter":"13","verse":"5","text":"Yesu anawawuza kuti, “Chenjerani kuti wina asakunyengeni."},{"book":"Marko","chapter":"13","verse":"6","text":"Anthu ambiri adzabwera mʼdzina langa, nadzati, ‘Ine ndi Iyeyo,’ ndipo adzanamiza anthu ambiri."},{"book":"Marko","chapter":"13","verse":"7","text":"Pamene mudzamva zankhondo ndi mbiri zankhondo, musadzadzidzimuke. Zinthu zotere ziyenera kuchitika, koma sikuti chimaliziro chafika kale ayi."},{"book":"Marko","chapter":"13","verse":"8","text":"Mtundu udzawukira mtundu unzake, ndi ufumu kuwukira ufumu unzake. Kudzakhala zivomerezi mʼmalo osiyanasiyana, ndi njala. Izi ndi chiyambi chabe cha zowawa monga mayi pobereka."},{"book":"Marko","chapter":"13","verse":"9","text":"“Muyenera kukhala tcheru. Mudzaperekedwa ku mabwalo oweruza ndi kukwapulidwa mwankhanza mʼmasunagoge. Mudzayima pamaso pa abwanamkubwa ndi mafumu monga mboni kwa iwo chifukwa cha Ine."},{"book":"Marko","chapter":"13","verse":"10","text":"Ndipo Uthenga Wabwino uyenera kuyamba walalikidwa kwa anthu a mitundu yonse."},{"book":"Marko","chapter":"13","verse":"11","text":"Nthawi iliyonse pamene mwamangidwa ndi kuyimbidwa mlandu, musadandaule za zimene mudzanena. Zimene mudzapatsidwe pa nthawiyo yankhulani; pakuti sindinu amene mudzayankhula, koma Mzimu Woyera."},{"book":"Marko","chapter":"13","verse":"12","text":"“Mʼbale adzapereka mʼbale kuti aphedwe, ndipo abambo adzapereka mwana wawo. Ana adzawukira makolo awo ndi kuwapereka kuti aphedwe."},{"book":"Marko","chapter":"13","verse":"13","text":"Anthu onse adzakudani chifukwa cha Ine, koma amene adzalimbika mpaka potsiriza, ameneyo ndiye adzapulumuke."},{"book":"Marko","chapter":"13","verse":"14","text":"“Mukadzaona ‘chinthu chonyansa chosakaza’ chitayima pa malo amene si ake, owerenga azindikire. Pamenepo amene ali ku Yudeya athawire kumapiri."},{"book":"Marko","chapter":"13","verse":"15","text":"Aliyense amene ali pa denga la nyumba yake asatsike kapena kulowa mʼnyumba kukatenga kanthu kalikonse."},{"book":"Marko","chapter":"13","verse":"16","text":"Aliyense amene ali ku munda asabwerere kukatenga mkanjo wake."},{"book":"Marko","chapter":"13","verse":"17","text":"Kudzakhala koopsa mʼmasiku amenewo kwa amayi oyembekezera ndi amayi oyamwitsa!"},{"book":"Marko","chapter":"13","verse":"18","text":"Pempherani kuti zimenezi zisadzachitike nthawi yozizira,"},{"book":"Marko","chapter":"13","verse":"19","text":"chifukwa masiku amenewo adzakhala owawitsa osafanana ndi ena kuyambira pachiyambi, pamene Mulungu analenga dziko, kufikira lero ndipo sadzafanananso ndi ena."},{"book":"Marko","chapter":"13","verse":"20","text":"Ambuye akanapanda kufupikitsa masikuwo, palibe amene akanapulumuka. Koma chifukwa cha osankhidwiratu, amene anawasankha, Iye anawafupikitsa."},{"book":"Marko","chapter":"13","verse":"21","text":"Pa nthawi imeneyo, ngati wina adzati kwa inu, ‘Taonani, Khristu ali kuno, kapena, Taonani, uyo ali apoyo!’ musakhulupirire."},{"book":"Marko","chapter":"13","verse":"22","text":"Pakuti akhristu onama ndi aneneri onama adzaonekera ndipo adzachita zizindikiro ndi zodabwitsa kuti anyenge osankhidwiratu ngati kutakhala kotheka kutero."},{"book":"Marko","chapter":"13","verse":"23","text":"Choncho khalani tcheru; ndakuwuzani zonse nthawi isanafike."},{"book":"Marko","chapter":"13","verse":"24","text":"“Koma masiku amenewo, masautsowo atatha,"},{"book":"Marko","chapter":"13","verse":"25","text":"nyenyezi zidzagwa kuchokera ku thambo,"},{"book":"Marko","chapter":"13","verse":"26","text":"“Nthawi imeneyo anthu adzaona Mwana wa Munthu akubwera mʼmitambo ndi mphamvu yayikulu ndi ulemerero."},{"book":"Marko","chapter":"13","verse":"27","text":"Ndipo adzatuma angelo ake kukasonkhanitsa osankhidwiratu ake ku mphepo zinayi, kuyambira kumalekezero a dziko lapansi mpaka ku malekezero ake enanso."},{"book":"Marko","chapter":"13","verse":"28","text":"“Tsopano phunzirani phunziro ili kuchokera ku mtengo wamkuyu. Pamene msonga za nthambi zake zikhala za nthete ndipo masamba ake ayamba kuphukira, mumadziwa kuti dzinja layandikira."},{"book":"Marko","chapter":"13","verse":"29","text":"Momwenso pamene muona zinthu izi zikuchitika, dziwani kuti wayandikira, ali pa khomo."},{"book":"Marko","chapter":"13","verse":"30","text":"Zoonadi, Ine ndikuwuzani kuti mʼbado uno sudzatha mpaka zinthu zonsezi zitachitika."},{"book":"Marko","chapter":"13","verse":"31","text":"Kumwamba ndi dziko lapansi zidzatha, koma mawu anga sadzatha.”"},{"book":"Marko","chapter":"13","verse":"32","text":"“Palibe amene akudziwa za tsikulo kapena nthawi, ngakhale angelo akumwamba, kapena Mwana, koma Atate wokha."},{"book":"Marko","chapter":"13","verse":"33","text":"Khalani maso! Khalani tcheru! Simudziwa pamene nthawi imeneyo idzafike."},{"book":"Marko","chapter":"13","verse":"34","text":"Zili ngati munthu amene akuchokapo. Amasiyira nyumba yake antchito ake, aliyense ndi ntchito yake; ndi kumuwuza wa pa khomo kuti azikhala maso."},{"book":"Marko","chapter":"13","verse":"35","text":"“Inunso muyenera kukhala maso chifukwa simukudziwa nthawi imene mwini nyumba adzabwere, kaya madzulo, kapena pakati pa usiku, kapena tambala akulira, kapena mʼbandakucha."},{"book":"Marko","chapter":"13","verse":"36","text":"Ngati atabwera mwadzidzidzi, asadzakupezeni inu muli mtulo."},{"book":"Marko","chapter":"13","verse":"37","text":"Zimene ndikunena kwa inu, ndikunena kwa aliyense: ‘Khalani tcheru!’ ”"}]}