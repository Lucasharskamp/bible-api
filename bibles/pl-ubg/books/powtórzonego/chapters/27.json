{"data":[{"book":"Powtórzonego","chapter":"27","verse":"1","text":"Wtedy Mojżesz i starsi Izraela nakazali ludowi: Przestrzegajcie wszystkich przykazań, które wam dziś nakazuję."},{"book":"Powtórzonego","chapter":"27","verse":"2","text":"A w dniu, w którym przeprawicie się przez Jordan do ziemi, którą daje ci PAN, twój Bóg, ustawisz sobie wielkie kamienie i pobielisz je wapnem."},{"book":"Powtórzonego","chapter":"27","verse":"3","text":"I wypiszesz na nich wszystkie słowa tego prawa, gdy tylko przeprawisz się, abyś wszedł do ziemi, którą daje ci PAN, twój Bóg, do ziemi mlekiem i miodem płynącej, jak ci obiecał PAN, Bóg twoich ojców."},{"book":"Powtórzonego","chapter":"27","verse":"4","text":"Gdy więc przeprawicie się przez Jordan, ustawicie te kamienie, o których wam dziś nakazuję, na górze Ebal, i pobielisz je wapnem."},{"book":"Powtórzonego","chapter":"27","verse":"5","text":"Tam też zbudujesz ołtarz PANU, swemu Bogu, ołtarz z kamieni. Nie będziesz ich ciosał narzędziem z żelaza."},{"book":"Powtórzonego","chapter":"27","verse":"6","text":"Z kamieni nieciosanych zbudujesz ołtarz PANU, swemu Bogu, i na nim będziesz składał całopalenia PANU, swemu Bogu."},{"book":"Powtórzonego","chapter":"27","verse":"7","text":"Złożysz też ofiary pojednawcze i będziesz tam jadł, i radował się przed PANEM, swoim Bogiem;"},{"book":"Powtórzonego","chapter":"27","verse":"8","text":"I na tych kamieniach bardzo wyraźnie wypiszesz wszystkie słowa tego prawa."},{"book":"Powtórzonego","chapter":"27","verse":"9","text":"Potem Mojżesz i kapłani Lewici powiedzieli do całego Izraela: Milcz i słuchaj, Izraelu. Dziś stałeś się ludem PANA, swego Boga."},{"book":"Powtórzonego","chapter":"27","verse":"10","text":"Będziesz więc słuchał głosu PANA, swego Boga, i będziesz wypełniał jego przykazania i ustawy, które dziś ci nakazuję."},{"book":"Powtórzonego","chapter":"27","verse":"11","text":"W tym samym dniu Mojżesz nakazał ludowi:"},{"book":"Powtórzonego","chapter":"27","verse":"12","text":"Oto ci, którzy staną, by błogosławić lud na górze Gerizim, gdy przeprawicie się przez Jordan: Symeon, Lewi, Juda, Issachar, Józef i Beniamin."},{"book":"Powtórzonego","chapter":"27","verse":"13","text":"Oto zaś ci staną na górze Ebal, by przeklinać: Ruben, Gad, Aszer, Zebulon, Dan i Neftali."},{"book":"Powtórzonego","chapter":"27","verse":"14","text":"I odezwą się Lewici, i przemówią donośnym głosem do wszystkich mężczyzn Izraela:"},{"book":"Powtórzonego","chapter":"27","verse":"15","text":"Przeklęty człowiek, który wykona wyrzeźbiony lub odlewany posąg – obrzydliwość dla PANA, dzieło rąk rzemieślnika, i postawi w ukrytym miejscu. A cały lud odpowie: Amen."},{"book":"Powtórzonego","chapter":"27","verse":"16","text":"Przeklęty, kto lekceważy swego ojca i swoją matkę. A cały lud powie: Amen."},{"book":"Powtórzonego","chapter":"27","verse":"17","text":"Przeklęty, kto przesuwa granicę swego bliźniego. A cały lud powie: Amen."},{"book":"Powtórzonego","chapter":"27","verse":"18","text":"Przeklęty, kto sprowadza ślepego z drogi, aby błądził. A cały lud powie: Amen."},{"book":"Powtórzonego","chapter":"27","verse":"19","text":"Przeklęty, kto nagina sądu przybysza, sieroty i wdowy. A cały lud powie: Amen."},{"book":"Powtórzonego","chapter":"27","verse":"20","text":"Przeklęty, kto obcuje z żoną swego ojca, bo odkrywa brzeg płaszcza swego ojca. A cały lud powie: Amen."},{"book":"Powtórzonego","chapter":"27","verse":"21","text":"Przeklęty, kto obcuje z jakimkolwiek zwierzęciem. A cały lud powie: Amen."},{"book":"Powtórzonego","chapter":"27","verse":"22","text":"Przeklęty, kto obcuje ze swoją siostrą, córką swego ojca lub córką swojej matki. A cały lud powie: Amen."},{"book":"Powtórzonego","chapter":"27","verse":"23","text":"Przeklęty, kto obcuje ze swoją teściową. A cały lud powie: Amen."},{"book":"Powtórzonego","chapter":"27","verse":"24","text":"Przeklęty, kto zabija potajemnie swego bliźniego. A cały lud powie: Amen."},{"book":"Powtórzonego","chapter":"27","verse":"25","text":"Przeklęty, kto przyjmuje dary, by zabić niewinnego człowieka. A cały lud powie: Amen."},{"book":"Powtórzonego","chapter":"27","verse":"26","text":"Przeklęty, kto nie trwa w wypełnianiu słów tego prawa. A cały lud powie: Amen."}]}