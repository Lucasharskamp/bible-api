{"data":[{"book":"2 Tessalonikawa","chapter":"2","verse":"1","text":"Game da dawowar Ubangijinmu Yesu Kiristi da game da tattara mu gare shi, muna roƙonku, ’yan’uwa,"},{"book":"2 Tessalonikawa","chapter":"2","verse":"2","text":"kada ku yi saurin jijjiguwa ko kuwa hankalinku yă tashi ta wurin wani annabci, rahoto ko wasiƙar da an ce daga wurinmu ne, cewa ranar Ubangiji ta riga ta zo."},{"book":"2 Tessalonikawa","chapter":"2","verse":"3","text":"Kada ku bar wani yă ruɗe ku ko ta yaya, gama wannan rana ba za tă zo ba sai an yi tawayen nan an kuma bayyana mutumin tawayen nan, mutumin da aka ƙaddara ga hallaka."},{"book":"2 Tessalonikawa","chapter":"2","verse":"4","text":"Zai yi gāba yă kuma ɗaukaka kansa a bisa kome da ya shafe sunan Allah, ko kuma ake yi wa sujada, domin yă kafa kansa a haikalin Allah, yana shelar kansa a kan shi Allah ne."},{"book":"2 Tessalonikawa","chapter":"2","verse":"5","text":"Ba ku tuna ba cewa sa’ad da nake tare da ku nakan gaya muku waɗannan abubuwa?"},{"book":"2 Tessalonikawa","chapter":"2","verse":"6","text":"Yanzu kuwa kun san abin da yake hana shi, wannan yana faruwa ne don a bayyana shi a daidai lokaci."},{"book":"2 Tessalonikawa","chapter":"2","verse":"7","text":"Gama ikon asirin tawaye ya riga ya fara aiki; sai dai wannan da yake hana shi zai ci gaba da yin haka sai an kau da shi."},{"book":"2 Tessalonikawa","chapter":"2","verse":"8","text":"Sa’an nan za a bayyana mai tawayen, Ubangiji Yesu kuwa zai hamɓare shi da numfashin bakinsa yă kuma hallaka shi da darajar dawowarsa."},{"book":"2 Tessalonikawa","chapter":"2","verse":"9","text":"Zuwan mai tawayen nan zai zama ta wurin aikin Shaiɗan da aka bayyana cikin kowane irin ayyukan banmamaki, alamu da abubuwan banmamaki na ƙarya,"},{"book":"2 Tessalonikawa","chapter":"2","verse":"10","text":"da kuma cikin kowace irin muguntar da take ruɗin waɗanda suke hallaka. Sun hallaka ne domin sun ƙi su ƙaunaci gaskiya don su sami ceto."},{"book":"2 Tessalonikawa","chapter":"2","verse":"11","text":"Saboda haka Allah zai aiko musu da babban ruɗu don su gaskata ƙarya"},{"book":"2 Tessalonikawa","chapter":"2","verse":"12","text":"don kuma a hukunta dukan waɗanda ba su gaskata gaskiyar ba sai dai suke jin daɗin mugunta."},{"book":"2 Tessalonikawa","chapter":"2","verse":"13","text":"Amma dole kullum mu gode wa Allah dominku, ’yan’uwa waɗanda Ubangiji ya ƙaunace, domin daga farko Allah ya zaɓe ku don a cece ku ta wurin aikin tsarkakewar Ruhu da kuma ta wurin gaskatawa da gaskiya."},{"book":"2 Tessalonikawa","chapter":"2","verse":"14","text":"Ya kira ku ga wannan ta wurin bishararmu, don ku sami rabo a cikin ɗaukakar Ubangijinmu Yesu Kiristi."},{"book":"2 Tessalonikawa","chapter":"2","verse":"15","text":"Saboda haka fa, ’yan’uwa, sai ku tsaya daram ku riƙe koyarwar da muka miƙa muku, ko ta wurin maganar baki ko kuma ta wurin wasiƙa."},{"book":"2 Tessalonikawa","chapter":"2","verse":"16","text":"Ubangijinmu Yesu Kiristi kansa da kuma Allah Ubanmu, wanda ya ƙaunace mu kuma ta wurin alherinsa yă ba mu madawwamiyar ƙarfafawa da kyakkyawar bege,"},{"book":"2 Tessalonikawa","chapter":"2","verse":"17","text":"yă ƙarfafa zukatanku yă kuma gina ku cikin kowane aikin nagari da kuma magana."}]}