{"data":[{"book":"Psalmen","chapter":"60","verse":"1","text":"Voor muziekbegeleiding; op de wijze: “De lelie der wet.” Een punt- en leerdicht van David, toen, na zijn oorlog tegen Aram van Mesopotamië en Aram-Soba, Joab terugkeerde, en in het Zoutdal twaalfduizend Edomieten versloeg. O God, Gij hebt ons verstoten, Onze gelederen verbroken; Gij waart vertoornd, En hebt ons doen vluchten."},{"book":"Psalmen","chapter":"60","verse":"2","text":"Gij hebt het land laten kraken en scheuren; Het stortte ineen, en ligt nu in puin."},{"book":"Psalmen","chapter":"60","verse":"3","text":"Gij hebt uw volk harde dingen doen slikken, En ons een koppige wijn laten drinken!"},{"book":"Psalmen","chapter":"60","verse":"4","text":"Maar voor uw vromen hadt Gij een banier opgericht, Om zich daar omheen te verzamelen tegen de boog;"},{"book":"Psalmen","chapter":"60","verse":"5","text":"En om uw geliefden te redden, Strek uw rechterhand uit, en verhoor ons."},{"book":"Psalmen","chapter":"60","verse":"6","text":"Bij zijn heiligheid heeft God beloofd: Juichend zal ik Sikem verdelen, En het dal van Soekkot meten;"},{"book":"Psalmen","chapter":"60","verse":"7","text":"Mij behoort Gilad, van mij is Manasse. Efraïm is de helm van mijn hoofd, Juda mijn schepter,"},{"book":"Psalmen","chapter":"60","verse":"8","text":"Moab is mijn voetenbekken; Op Edom werp ik mijn schoeisel, Over Filistea hef ik mijn zegekreet aan."},{"book":"Psalmen","chapter":"60","verse":"9","text":"Maar wie brengt mij nu binnen de vesting, Wie zal mij naar Edom geleiden:"},{"book":"Psalmen","chapter":"60","verse":"10","text":"Moet Gij het niet zijn, die ons hebt verstoten, o God, En niet langer met onze heirscharen optrekt, o God?"},{"book":"Psalmen","chapter":"60","verse":"11","text":"Ach, help ons dan tegen den vijand, Want hulp van mensen is ijdel;"},{"book":"Psalmen","chapter":"60","verse":"12","text":"Maar met God zijn wij sterk, Hij zal onze verdrukkers vertrappen!"}]}