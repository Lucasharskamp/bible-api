{"data":[{"book":"4 Moseboken","chapter":"33","verse":"1","text":"Detta är Israels söners lägerplatser, vilka de passerade när de drog ut ur Egyptens land med sina härar under Moses och Arons hand."},{"book":"4 Moseboken","chapter":"33","verse":"2","text":"Och Mose skrev ner deras vandring, lägerplats för lägerplats på Herrens (Jahves) befallning, och detta är deras lägerplatser på deras vandring."},{"book":"4 Moseboken","chapter":"33","verse":"3","text":"De vandrade från Rameses [förrådsstad i området Goshen i lägre Egypten, se 2 Mos 1:11] i den första månaden [Aviv/Nisan] på den 15:e dagen i den första månaden, från morgonen efter Pesach (påsken) gick Israels söner ut stolt (ordagrant: ”med en hög hand”) i alla egypternas åsyn,"},{"book":"4 Moseboken","chapter":"33","verse":"4","text":"medan egypterna begravde dem som Herren (Jahve) slagit bland dem, alla deras förstfödda. Herren (Jahve) verkställde även dom över alla deras avgudar."},{"book":"4 Moseboken","chapter":"33","verse":"5","text":"Och Israels söner vandrade från Rameses och slog läger i Sukkot. [2 Mos 12:37]"},{"book":"4 Moseboken","chapter":"33","verse":"6","text":"Och de vandrade från Sukkot och slog läger i Etam [2 Mos 13:20], som ligger i kanten på öknen. [2 Mos 13:20; 15:22-23.]"},{"book":"4 Moseboken","chapter":"33","verse":"7","text":"Och de vandrade från Etam och gick tillbaka till Pihachirot [ betyder ”kanalens mun/utlopp”, se 2 Mos 14:2, 9], som är framför Baal Tsefon, och slog läger i Migdol."},{"book":"4 Moseboken","chapter":"33","verse":"8","text":"Och de vandrade från Pihachirot och passerade mitt genom havet till öknen, och de gick tre dagsresor in i Etams öken och slog läger i Mara [2 Mos 15:23]."},{"book":"4 Moseboken","chapter":"33","verse":"9","text":"Och de vandrade från Mara och kom till Elim, och i Elim fanns tolv vattenkällor och 70 palmträd, och slog läger där."},{"book":"4 Moseboken","chapter":"33","verse":"10","text":"Och de vandrade från Elim och slog läger vid Vasshavet (Röda havet)."},{"book":"4 Moseboken","chapter":"33","verse":"11","text":"Och de vandrade från Vasshavet (Röda havet) och slog läger i Sins öken."},{"book":"4 Moseboken","chapter":"33","verse":"12","text":"Och de vandrade från Sins öken och slog läger i Dofka."},{"book":"4 Moseboken","chapter":"33","verse":"13","text":"Och de vandrade från Dofka och slog läger i Alosh."},{"book":"4 Moseboken","chapter":"33","verse":"14","text":"Och de vandrade från Alosh och slog läger i Refidim, där fanns inget vatten för folket att dricka."},{"book":"4 Moseboken","chapter":"33","verse":"15","text":"Och de vandrade från Refidim och slog läger i Sinais öken."},{"book":"4 Moseboken","chapter":"33","verse":"16","text":"Och de vandrade från Sinais öken och slog läger i Kivrot Hatava"},{"book":"4 Moseboken","chapter":"33","verse":"17","text":"Och de vandrade från Kivrot Hatava och slog läger i Chatserot"},{"book":"4 Moseboken","chapter":"33","verse":"18","text":"Och de vandrade från Chatserot och slog läger i Ritma."},{"book":"4 Moseboken","chapter":"33","verse":"19","text":"Och de vandrade från Ritma och slog läger i Rimmon Parets."},{"book":"4 Moseboken","chapter":"33","verse":"20","text":"Och de vandrade från Rimmon Parets och slog läger i Livna [betyder ”vit”, troligtvis inte samma Livna i Låglandet som senrare intas från norr, se Jes 10:29]."},{"book":"4 Moseboken","chapter":"33","verse":"21","text":"Och de vandrade från Livna och slog läger i Rissa."},{"book":"4 Moseboken","chapter":"33","verse":"22","text":"Och de vandrade från Rissa och slog läger i Kehelata."},{"book":"4 Moseboken","chapter":"33","verse":"23","text":"Och de vandrade från Kehelata och slog läger i Shefer."},{"book":"4 Moseboken","chapter":"33","verse":"24","text":"Och de vandrade från Shefer och slog läger i Charada."},{"book":"4 Moseboken","chapter":"33","verse":"25","text":"Och de vandrade från Charada och slog läger i Makhelot."},{"book":"4 Moseboken","chapter":"33","verse":"26","text":"Och de vandrade från Makhelot och slog läger i Tachat."},{"book":"4 Moseboken","chapter":"33","verse":"27","text":"Och de vandrade från Tachat och slog läger i Tera."},{"book":"4 Moseboken","chapter":"33","verse":"28","text":"Och de vandrade från Tera och slog läger i Mitqa."},{"book":"4 Moseboken","chapter":"33","verse":"29","text":"Och de vandrade från Mitqa och slog läger i Chashmona."},{"book":"4 Moseboken","chapter":"33","verse":"30","text":"Och de vandrade från Chashmona och slog läger i Moserot."},{"book":"4 Moseboken","chapter":"33","verse":"31","text":"Och de vandrade från Moserot och slog läger i Bene Jaqan."},{"book":"4 Moseboken","chapter":"33","verse":"32","text":"Och de vandrade från Bene Jaqan och slog läger i Chor Hagidgad."},{"book":"4 Moseboken","chapter":"33","verse":"33","text":"Och de vandrade från Chor Hagidgad och slog läger i Jotvata."},{"book":"4 Moseboken","chapter":"33","verse":"34","text":"Och de vandrade från Jotvata och slog läger i Avrona."},{"book":"4 Moseboken","chapter":"33","verse":"35","text":"Och de vandrade från Avrona och slog läger i Etsion Gever."},{"book":"4 Moseboken","chapter":"33","verse":"36","text":"Och de vandrade från Etsion Gever och slog läger i Tsins öken, det är Kadesh."},{"book":"4 Moseboken","chapter":"33","verse":"37","text":"Och de vandrade från Kadesh och slog läger vid berget Hor, på gränsen till Edoms land."},{"book":"4 Moseboken","chapter":"33","verse":"38","text":"Och prästen Aron gick upp till berget Hor på Herrens (Jahves) befallning, och dog där, i det fyrtionde året efter att Israels söner kommit ut ur Egyptens land, i den 5:e månaden på den första dagen i månaden."},{"book":"4 Moseboken","chapter":"33","verse":"39","text":"Och Aron var 123 år när han dog på berget Hor."},{"book":"4 Moseboken","chapter":"33","verse":"40","text":"Och kananéen, Arads kung, som bodde i Kanaans sydland, hörde att Israels söner kom (var i antågande)."},{"book":"4 Moseboken","chapter":"33","verse":"41","text":"Och de vandrade från Hor och slog läger i Tsalmona."},{"book":"4 Moseboken","chapter":"33","verse":"42","text":"Och de vandrade från Tsalmona och slog läger i Ponon."},{"book":"4 Moseboken","chapter":"33","verse":"43","text":"Och de vandrade från Ponon och slog läger i Obot."},{"book":"4 Moseboken","chapter":"33","verse":"44","text":"Och de vandrade från Obot och slog läger i Ijej-Haavarim [betyder: ”Abrahams ruiner”], vid Moavs gräns."},{"book":"4 Moseboken","chapter":"33","verse":"45","text":"Och de vandrade från Ijim [Ijej-Haavarim, se vers 44] och slog läger i Dibon Gad."},{"book":"4 Moseboken","chapter":"33","verse":"46","text":"Och de vandrade från Dibon Gad och slog läger i Almon Diblatajma"},{"book":"4 Moseboken","chapter":"33","verse":"47","text":"Och de vandrade från Almon Diblatajma och slog läger i Avarims berg, framför Nebo."},{"book":"4 Moseboken","chapter":"33","verse":"48","text":"Och de vandrade från Avarims berg och slog läger på Moavs slätt vid Jordan mittemot Jeriko."},{"book":"4 Moseboken","chapter":"33","verse":"49","text":"Och de slog läger vid Jordan från Beit Jeshimot ända till Avel Shittim på Moavs slätt."},{"book":"4 Moseboken","chapter":"33","verse":"50","text":"Och Herren (Jahve) talade till Mose på Moavs slätt vid Jordan mittemot Jeriko och sade:"},{"book":"4 Moseboken","chapter":"33","verse":"51","text":"”Tala till Israels söner och säg till dem:"},{"book":"4 Moseboken","chapter":"33","verse":"52","text":"då ska ni driva ut (hebr. jarash) alla landets invånare framför er, och förstöra alla deras huggna stenar, och förstöra alla deras gjutna avbilder, och bryta ner alla deras höga platser (där de ägnar sig åt avguderi)."},{"book":"4 Moseboken","chapter":"33","verse":"53","text":"Och ni ska driva ut landets invånare och bo där, för till er har jag gett landet för att ta det i besittning."},{"book":"4 Moseboken","chapter":"33","verse":"54","text":"Och ni ska ärva (hebr. nachal) landet genom lottkastning efter era familjer, till de som är fler ska det ges ett större arv, och till dem som är färre ska det ges ett mindre arv. Varthelst lotten faller för en man, det ska vara hans. Efter (i enlighet med) era fäders stammar ska ni ärva."},{"book":"4 Moseboken","chapter":"33","verse":"55","text":"Men om ni inte driver ut landets invånare framför er, då ska deras kvarleva bli som törnen i era ögon, och som taggar i era sidor, och de ska plåga er i landet som ni bor i. [Det kan vara detta talesätt som Paulus refererar till när han nämner om sin ”törntagg”, se 2 Kor 12:7.]"},{"book":"4 Moseboken","chapter":"33","verse":"56","text":"Och det ska ske att det jag tänkte göra mot dem, det ska jag göra mot er.’ ”"}]}