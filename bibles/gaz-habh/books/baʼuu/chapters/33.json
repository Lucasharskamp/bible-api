{"data":[{"book":"Baʼuu","chapter":"33","verse":"1","text":"Waaqayyo Museedhaan akkana jedhe; “Atii fi sabni ati biyya Gibxiitii baaftee fidde kun asii baʼaatii gara biyya ani Abrahaamiif, Yisihaaqii fi Yaaqoobiif, ‘Ani sanyii keetiif nan kenna’ jedhee kakadhe sanaa dhaqaa."},{"book":"Baʼuu","chapter":"33","verse":"2","text":"Ani ergamaa koo fuula kee duraan ergee Kanaʼaanota, Amoorota, Heetota, Feerzota, Hiiwotaa fi Yebuusota ariʼee nan baasa."},{"book":"Baʼuu","chapter":"33","verse":"3","text":"Gara biyya aannanii fi dammi keessaa burquu dhaqi. Garuu waan ati saba mata jabeessa taateef ani akka karaatti si hin balleessineef si wajjin hin deemu.”"},{"book":"Baʼuu","chapter":"33","verse":"4","text":"Jarri yommuu oduu hamaa kana dhagaʼanitti gadduu jalqaban; isaan keessaas namni tokko iyyuu faaya tokko illee hin kaaʼanne."},{"book":"Baʼuu","chapter":"33","verse":"5","text":"Waaqayyo Museedhaan akkana jedheeraatii; “Saba Israaʼeliin akkana jedhi; ‘Isin saba mata jabeeyyii dha. Ani utuu yeruma muraasa illee isin wajjin deemee silaa isin balleessa ture; isin amma faayawwan keessan of irraa baasaa; anis waanan isin godhu nan murteessaa.’ ”"},{"book":"Baʼuu","chapter":"33","verse":"6","text":"Kanaafuu Israaʼeloonni Gaara Kooreeb biratti faayawwan isaanii of irraa baasan."},{"book":"Baʼuu","chapter":"33","verse":"7","text":"Museen dunkaana tokko fuudhee iddoo qubataa sana keessaa baasee achi fageessee dhaaba ture; dunkaana sanas, “dunkaana wal gaʼii” jedhee moggaase. Namni Waaqayyoon barbaadatu hundinuu iddoo qubataa sana keessaa baʼee gara dunkaana wal gaʼii sanaa dhaqa ture."},{"book":"Baʼuu","chapter":"33","verse":"8","text":"Yeroo Museen baʼee gara dunkaana sanaa dhaqu hunda sabni hundinuu kaʼee balbala dunkaana ofii isaa dura dhaabatee hamma inni dunkaanicha seenutti ilaala ture."},{"book":"Baʼuu","chapter":"33","verse":"9","text":"Yeroo Museen dunkaana sana seenutti utubaan duumessaa gad buʼee balbala dunkaanichaa dura dhaabata ture; Waaqayyos Musee wajjin dubbata ture."},{"book":"Baʼuu","chapter":"33","verse":"10","text":"Sabni yeroo utubaa duumessaa kan balbala dunkaanaa dura dhaabatu argutti hundi isaa ol kaʼee tokkoon tokkoon namaa dunkaana ofii isaa duratti sagada ture."},{"book":"Baʼuu","chapter":"33","verse":"11","text":"Waaqayyos akkuma nama michuu isaa wajjin haasaʼu tokkootti ifumaan ifatti Museetti dubbachaa ture. Ergasiis Museen iddoo qubataatti deebiʼa ture; gargaaraan isaa, Iyyaasuun ilmi Nuuni dargaggeessi suni garuu dunkaana sana biraa hin deemu ture."},{"book":"Baʼuu","chapter":"33","verse":"12","text":"Museen Waaqayyoon akkana jedhe; “Ilaa, ati, ‘saba kana dura buʼii baasi’ naan jetteerta; garuu ana wajjin eenyun akka ergitu na hin beeksifne. Ati, ‘Ani maqaadhaan si beeka; ati na biratti fudhatama argateerta’ jette."},{"book":"Baʼuu","chapter":"33","verse":"13","text":"Ammas ani fuula kee duratti surraa argadhee yoon jiraadhe, akka ani si beekuu fi akka ani fuula kee duratti surraa argadhuuf karaa kee na barsiisi; akka sabni kun saba kee taʼes yaadadhu.”"},{"book":"Baʼuu","chapter":"33","verse":"14","text":"Waaqayyos deebisee, “Ani si wajjin nan deema; boqonnaas siifin kenna” jedhe."},{"book":"Baʼuu","chapter":"33","verse":"15","text":"Museen immoo akkana jedheen; “Yoo ati nu wajjin deemuu baate, asii nu hin baasin."},{"book":"Baʼuu","chapter":"33","verse":"16","text":"Ati nu wajjin deemuu baannaan namni akkamiin akka ati anaa fi saba keetti gammaddu beeka? Wanni anaa fi saba kee saboota lafa irraa kaan hunda irraa addaan baasu biraa maali ree?”"},{"book":"Baʼuu","chapter":"33","verse":"17","text":"Waaqayyo immoo Museedhaan, “Ani waan ati amma kadhatte kana nan godha; ati fuula koo duratti ayyaana argatteertaatii; anis maqaadhaan si beeka” jedhe."},{"book":"Baʼuu","chapter":"33","verse":"18","text":"Museenis, “Maaloo ulfina kee na argisiisi” jedhe."},{"book":"Baʼuu","chapter":"33","verse":"19","text":"Waaqayyo immoo akkana jedhe; “Ani gaarummaa koo hundumaa fuula kee dura nan dabarsa; maqaa Waaqayyoo fuula kee duratti nan labsa. Ani kanan maaru nan maara; kanan garaa laafuufiis garaa nan laafa."},{"book":"Baʼuu","chapter":"33","verse":"20","text":"Garuu waan namni fuula koo argee jiraachuu hin dandeenyeef ati fuula koo arguu hin dandeessu.”"},{"book":"Baʼuu","chapter":"33","verse":"21","text":"Ergasiis Waaqayyo akkana jedhe; “Kunoo as na bira iddoon ati kattaa irra dhaabachuu dandeessu jira."},{"book":"Baʼuu","chapter":"33","verse":"22","text":"Ani yeroo ulfinni koo darbuutti jiru holqa kattaa keessa si kaaʼee hamma ani darbutti harka kootiin si daʼeessa."},{"book":"Baʼuu","chapter":"33","verse":"23","text":"Ergasiis ani harka koo nan fudhadha; atis dugda koo ni argita; fuulli koo garuu argamuu hin qabu.”"}]}