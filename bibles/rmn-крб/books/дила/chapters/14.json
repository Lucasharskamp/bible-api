{"data":[{"book":"Дила","chapter":"14","verse":"1","text":"Андэ Иконий о Павел тай о Варнава динэ, сар екхараи, андэ иудейски синагога тай пхэнэнас аякха, кай пакянилэ бут иудея тай грекя."},{"book":"Дила","chapter":"14","verse":"2","text":"Ай о иудея, савэ на пакян, ваздинэ наиудеен тай болдинэ лэн мамуй ко пхрала."},{"book":"Дила","chapter":"14","verse":"3","text":"Ай о Павел тай о Варнава ачёнас отхэ бут вахыти. Он доврус пхэнэнас, ай о Сагбус зоралякерэлас По габэри катар мила кай дэлас лэн зор тэ керэн сикаиматэс тай чюдэс."},{"book":"Дила","chapter":"14","verse":"4","text":"О мануша андэ диз паляштыларпэс. Сарсавэ сас андар иудея, ай сарсавэ сас андар апостоля."},{"book":"Дила","chapter":"14","verse":"5","text":"Ай кана о наиудея тай о иудея екхетханэ пумарэ барэнца манглэ тэ холязэн лэнги тай тэ марэн лэн барэнца,"},{"book":"Дила","chapter":"14","verse":"6","text":"одола галилэ адалэстар, нашлэ андэ диза ки Ликаонияки, андэ Листра тай Дервия тай ко тхана агорял лэндэ,"},{"book":"Дила","chapter":"14","verse":"7","text":"катэ генэ пхукавэнас Лошано Габэри."},{"book":"Дила","chapter":"14","verse":"8","text":"Андэ Листра бэшэлас мануш, савэски чянга на кхелавэнаспэс. Ов лангалас, сар аракхлило, тай никана на пхирэлас. Ов сас бэшло"},{"book":"Дила","chapter":"14","verse":"9","text":"тай шунэлас одова, со пхэнэлас о Павел. О Павел дикхляс карин лэстэ тай дикхляс, кай одолэстэ си пакяпэ аиндимаски."},{"book":"Дила","chapter":"14","verse":"10","text":"— Ущи опрэ! — бэбэряса пхэнляс ов э бангески."},{"book":"Дила","chapter":"14","verse":"11","text":"О мануша дикхлэ, со кердяс о Павел, тай лилэ тэ дэн бэбэря опэр ликаонски чиб:"},{"book":"Дила","chapter":"14","verse":"12","text":"Он тхэдэ э Варнавес Зевс, ай э Павлэс Гермес, вай ов сас баро андэ зборима."},{"book":"Дила","chapter":"14","verse":"13","text":"Ангал диз сас храми э Зевсеско, тай лэско попази андяс ки дизаки бар гурувэн тай венокя, мангелас екхетханэ э дюняса тэ анэн лэнги курбанес."},{"book":"Дила","chapter":"14","verse":"14","text":"Кана о апостоля о Варнава тай о Павел шунлэ адалэстар, он пхаравдэ пумарэ савутя, читэпэс андэ дюняс тай лилэ тэ дэн бэбэря:"},{"book":"Дила","chapter":"14","verse":"15","text":"— Галёнтумэн, со тумэ керэн? Амэ асавке мануша, сар ли тумэ! Амэ андямус тумэнги Лошано Габэри, тай амэ мангас, тумэ тэ ачявэн адалэ бифайдаски дэвлэн тай тэ болдэн тумэн ко дживиндо Дэл, Саво кердяс одова, со си опрэ, тай э пху, э моря тай алаи, со си андэ лэндэ."},{"book":"Дила","chapter":"14","verse":"16","text":"Буруни Ов мукелас э дюнядэн тэ пхирэн кажнески пэ дромэса,"},{"book":"Дила","chapter":"14","verse":"17","text":"ай генэ сикавэлас Пэс, керэлас лачипэ, бичялэлас тумэнги брышым опрал тай имиша андэ по вахыти, дэлас хапэ тай пхэрэлас тумарэ илэ лошаса."},{"book":"Дила","chapter":"14","verse":"18","text":"Ай джи адалэ зборэнца генэ залаг, тай кан анэнас лэнги курбанес."},{"book":"Дила","chapter":"14","verse":"19","text":"Ай о иудея, савэ алэ андар Антиохия тай Иконий, бангярдэ э дюняс пэ ригатэ. Э Павлэс мардэ барэнца тай сидинэ пал диз, тюшундиенас, кай ов муло."},{"book":"Дила","chapter":"14","verse":"20","text":"Ай кана о сиклярдэ кидинэпэс агорял лэстэ, ов ваздиняспэс тай гело палэ андэ диз. Авэр дес он э Варнавеса гелэ андэ Дервия."},{"book":"Дила","chapter":"14","verse":"21","text":"Он пхукавэнас Лошано Габэри андэ адалэ дизатэ, тай лэндэ улэ бут сиклярдэ. Дэчи он гелэ палэ андэ Листра, Иконий тай Антиохия."},{"book":"Дила","chapter":"14","verse":"22","text":"Отхэ он зоралякерэнас э сиклярдэн тай пхэнэнас лэнги тэ ачён зоралэ андэ пакяпэ."},{"book":"Дила","chapter":"14","verse":"23","text":"О Павел тай о Варнава андэ кажни кхангерятэ тхэдэ барэн, манглэ э Дэвлэс оразаса тай динэ лэн ко Сагбус, андэ Савэстэ он пакянилэ."},{"book":"Дила","chapter":"14","verse":"24","text":"Дэчи он накхлэ э Писидия тай алэ андэ Памфилия."},{"book":"Дила","chapter":"14","verse":"25","text":"Пал отхэ, сар он пхукавдэ э збора андэ Пергия, он алэ андэ Атталия."},{"book":"Дила","chapter":"14","verse":"26","text":"Андар Атталия он накхен опрал пани палэ андэ Антиохия. Атхэ кана-то лэн динэ э Дэвлэски лачимаса тэ керэн бути, сави он анкха бытэрдылар."},{"book":"Дила","chapter":"14","verse":"27","text":"Кана он алэ андэ Антиохия, он кидинэ э кхангери тай пхукавдэ адалэстар, со кердяс о Дэл андар лэндэ тай сар Ов пхутэрдяс о удар э пакямаско наиудеенги."},{"book":"Дила","chapter":"14","verse":"28","text":"Отхэ он сас бут вахыти екхетханэ э сиклярдэнца."}]}