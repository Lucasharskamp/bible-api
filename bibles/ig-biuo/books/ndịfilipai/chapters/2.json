{"data":[{"book":"Ndị Filipai","chapter":"2","verse":"1","text":"Ya mere, ọ bụrụ na e nwere nkasiobi ọbụla dịrị anyị nʼihi njikọta e jikọtara anyị na Kraịst, ọ bụrụkwa na e nwere inyeaka ọbụla site nʼịhụnanya ya, ọ bụrụkwa na ọ dị nnwekọ ọbụla anyị na Mmụọ na-enwekọ, ọ bụrụ na unu nwere obi nro na ọmịiko,"},{"book":"Ndị Filipai","chapter":"2","verse":"2","text":"meenụ ka ọṅụ m zuo oke, site nʼinwe nkwekọta nʼihe ọbụla, site nʼịhụrịta onwe unu nʼanya, sitekwa nʼinwekọ otu mmụọ, na otu uche."},{"book":"Ndị Filipai","chapter":"2","verse":"3","text":"Emela ihe ọbụla nʼihi naanị ọdịmma nke gị, maọbụ bie ndụ nʼụzọ ịdọtara onwe gị otuto efu. Kama bụrụ onye wedara onwe ya ala, onye na-ahụ ndị ọzọ dị ka ndị ka ya mma."},{"book":"Ndị Filipai","chapter":"2","verse":"4","text":"Echela echiche banyere naanị ihe metụtara gị, kama, na-eleba anya nʼihe banyere ndị ọzọ."},{"book":"Ndị Filipai","chapter":"2","verse":"5","text":"Na mmekọrịta unu na ibe unu, nweenụ ụdị uche ahụ nke dị nʼime Jisọs Kraịst:"},{"book":"Ndị Filipai","chapter":"2","verse":"6","text":"Onye ọ bụ ezie na o nwere ụdịdị Chineke site na mmalite"},{"book":"Ndị Filipai","chapter":"2","verse":"7","text":"Kama, ọ gụrụ onwe ya dị ka ihe efu,"},{"book":"Ndị Filipai","chapter":"2","verse":"8","text":"Ebe ahụrụ ya ka ọ dịka mmadụ nʼoyiyi,"},{"book":"Ndị Filipai","chapter":"2","verse":"9","text":"Ọ bụ nʼihi nke a ka Chineke ji bulie ya elu nʼebe kachasị elu,"},{"book":"Ndị Filipai","chapter":"2","verse":"10","text":"Ka ọ ga-abụ mgbe ọbụla a kpọrọ aha Jisọs ka ikpere niile ọbụla gbuo nʼala,"},{"book":"Ndị Filipai","chapter":"2","verse":"11","text":"Ka ire niile ọbụla kwupụta na Jisọs Kraịst bụ Onyenwe anyị,"},{"book":"Ndị Filipai","chapter":"2","verse":"12","text":"Ya mere, ezi ndị enyi m, dị ka unu na-erube isi mgbe niile, ọ bụghị naanị mgbe m nọ, ma karịsịa ugbu a m na-anọghị unu nso, gaanụ nʼihu ịrụpụta nzọpụta unu site nʼịtụ egwu na ịma jijiji."},{"book":"Ndị Filipai","chapter":"2","verse":"13","text":"Nʼihi na ọ bụ Chineke nʼonwe ya na-arụ ọrụ nʼime unu, inyere unu aka ịchọ ime ihe ọ chọrọ ka unu mee, na inyere unu aka ime ihe ahụ ọ chọrọ."},{"book":"Ndị Filipai","chapter":"2","verse":"14","text":"Nʼihe ọbụla unu na-eme, wezuganụ ntamu na ịrụ ụka nʼetiti unu."},{"book":"Ndị Filipai","chapter":"2","verse":"15","text":"Bienụ ndụ unu dị ka ụmụ Chineke, ndị a na-apụghị ịta ụta, ndị dị ọcha na ndị a na-apụghị ibo ebubo nʼime ụwa ọjọọ a, nʼetiti ọgbọ gbagọrọ agbagọ,2:15 Dit 32:5 na nʼetiti ndị nwere obi nʼazụ. Mgbe ahụ, unu ga-enwupụta nʼetiti ha dị ka kpakpando nʼime ụwa!"},{"book":"Ndị Filipai","chapter":"2","verse":"16","text":"Na-echekwanụ nʼihu ha okwu ahụ na-enye ndụ. Ka ọ bụrụ na mgbe Kraịst bịara ọzọ, aga m aṅụrị ọṅụ, nʼihi na ọrụ m rụrụ nʼetiti unu abụghị ihe efu."},{"book":"Ndị Filipai","chapter":"2","verse":"17","text":"Nʼezie, ọ bụrụ na-awụpụ m dị ka aja ihe ọṅụṅụ nʼelu aja nʼife ofufe nke sitere na Chineke nʼihi okwukwe unu. E, a si na e gbuo m nʼihi unu, aga m aṅụrị ọṅụ na-esorokwa unu niile nwe obi ụtọ"},{"book":"Ndị Filipai","chapter":"2","verse":"18","text":"otu aka ahụ, unu onwe unu kwesiri inwe obi ụtọ ma sorokwa m ṅụrịa ọṅụ."},{"book":"Ndị Filipai","chapter":"2","verse":"19","text":"Enwere m olileanya nʼime Onyenwe anyị Jisọs na m ga-ezitere unu Timoti nʼoge na-adịghị anya site ugbu a, ka m site nʼozi ọ ga-anata banyere unu nwee obi ụtọ."},{"book":"Ndị Filipai","chapter":"2","verse":"20","text":"Enweghị m onye ọzọ dị ka ya, onye ga-eche ezi echiche maka ọdịmma unu."},{"book":"Ndị Filipai","chapter":"2","verse":"21","text":"Nʼihi na ndị ọzọ na-echegbu onwe ha maka ọdịmma nke ha, ma ọ bụghị maka ọdịmma Jisọs Kraịst."},{"book":"Ndị Filipai","chapter":"2","verse":"22","text":"Ma unu niile maara otu Timoti si dị oke mkpa. Ọ dị nnọọ dị ka nwa m, site nʼinyeaka ọ na-enyere m nʼọrụ izisa oziọma."},{"book":"Ndị Filipai","chapter":"2","verse":"23","text":"Enwere m olileanya nʼezie izitere unu ya. M ga-emekwa nke a ma ọ bụrụ na m chọpụta ihe ọnọdụ m nʼebe a ga-abụ."},{"book":"Ndị Filipai","chapter":"2","verse":"24","text":"Nʼezie, enwere m olileanya na site nʼinyeaka Onyenwe anyị, mụ onwe m ga-abịakwutekwa unu na mgbe na-adịghị anya."},{"book":"Ndị Filipai","chapter":"2","verse":"25","text":"Otu ọ dị, echere m na ọ dị mkpa ugbu a izighachiri unu Epafroditọs, nwanna m na onye mụ na ya na-arụkọ ọrụ, onye mụ na ya na-ebukọ agha, onyeozi nke unu zitere ka ọ bịa nyere m aka nʼọnọdụ mkpa m."},{"book":"Ndị Filipai","chapter":"2","verse":"26","text":"Ugbu a, ana m eziteghachiri unu ya, nʼihi na ọ na-agụsị ya agụụ ike ịhụ unu anya. O wutekwara ya nke ukwuu, na e mere ka unu mara na ọ dara ọrịa nʼoge gara aga."},{"book":"Ndị Filipai","chapter":"2","verse":"27","text":"Nʼezie, ọ fọdụrụ nnọọ ntakịrị ka o site nʼọrịa ahụ daa nʼụra ọnwụ. Ma Chineke meere ya ebere. Ọ bụghị naanị ya, kama o mekwaara m ebere, nʼihi na o kweghị ka a tụkwasịrị m ihe mwute nʼelu ihe mwute."},{"book":"Ndị Filipai","chapter":"2","verse":"28","text":"Nʼihi nke a, ọ na-anụ m ọkụ nʼobi izite ya nʼebe unu nọ. Nʼihi na amaara m na ọbịbịa ọ ga-abịakwute unu ga-eme ka unu ṅụrịa ọṅụ. Ọ ga-emekwa ka ọnọdụ nchegbu m dị mfe."},{"book":"Ndị Filipai","chapter":"2","verse":"29","text":"Ya mere, arịọ m unu, werenụ ọṅụ nabata ya nke ọma nʼime Onyenwe anyị, na-asọpụkwaranụ ndị dị ka ya."},{"book":"Ndị Filipai","chapter":"2","verse":"30","text":"Nʼihi na ọ fọdụrụ nwantịị ka o nwụọ, nʼihi ọrụ nke Kraịst, tinye ndụ ya nʼihe egwu iji mezuo ọrụ unu nʼebe m nọ."}]}