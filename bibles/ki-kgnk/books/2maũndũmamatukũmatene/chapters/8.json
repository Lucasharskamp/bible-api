{"data":[{"book":"2 Maũndũ ma Matukũ ma Tene","chapter":"8","verse":"1","text":"Thuutha wa mĩaka mĩrongo ĩĩrĩ, ihinda rĩrĩa Solomoni aahũthĩrire gwaka hekarũ ya Jehova o na nyũmba yake ya ũthamaki-rĩ,"},{"book":"2 Maũndũ ma Matukũ ma Tene","chapter":"8","verse":"2","text":"Solomoni nĩaakire rĩngĩ matũũra marĩa aaheetwo nĩ Hiramu, na akĩmahe andũ a Isiraeli matũũre thĩinĩ wamo."},{"book":"2 Maũndũ ma Matukũ ma Tene","chapter":"8","verse":"3","text":"Solomoni agĩcooka agĩthiĩ Hamathu-Zoba na akĩrĩtaha."},{"book":"2 Maũndũ ma Matukũ ma Tene","chapter":"8","verse":"4","text":"Ningĩ agĩcooka agĩaka Tadimori kũu werũ-inĩ na matũũra manene mothe marĩa aakĩte kũu Hamathu ma kũigwo indo."},{"book":"2 Maũndũ ma Matukũ ma Tene","chapter":"8","verse":"5","text":"Nĩaakire Bethi-Horoni ya Mwena wa Igũrũ, na Bethi-Horoni ya Mwena wa Mũhuro rĩngĩ,8:5 Bethi-Horoni ya Rũgongo na Bethi-Horoni ya Mũhuro maarĩ matũũra meerĩ, na maarĩ njĩra-inĩ ya gũthiĩ Jerusalemu. marĩ matũũra manene mairige, marĩ na thingo, na ihingo, na mĩgĩĩko ya igera,"},{"book":"2 Maũndũ ma Matukũ ma Tene","chapter":"8","verse":"6","text":"o ũndũ ũmwe na Baalathu, na matũũra make mothe manene ma kũiga indo, na matũũra make mothe manene ma ngaari cia mbaara na mbarathi ciake, na agĩaka kĩrĩa gĩothe eerirĩirie kũu Jerusalemu, na Lebanoni, o na kũndũ guothe bũrũri-inĩ ũrĩa aathanaga."},{"book":"2 Maũndũ ma Matukũ ma Tene","chapter":"8","verse":"7","text":"Andũ othe arĩa maatigaire kuuma kũrĩ Ahiti, na Aamori, na Aperizi, na Ahivi, na Ajebusi (nao andũ acio matiarĩ Aisiraeli),"},{"book":"2 Maũndũ ma Matukũ ma Tene","chapter":"8","verse":"8","text":"ũguo nĩ kuuga atĩ, njiaro ciao iria ciatigarĩte bũrũri-inĩ, iria andũ a Isiraeli mataaninĩte, acio nĩo maandĩkithirio nĩ Solomoni matuĩke ngombo ciake cia kũrutithio wĩra na hinya, na noguo gũtũire nginya ũmũthĩ."},{"book":"2 Maũndũ ma Matukũ ma Tene","chapter":"8","verse":"9","text":"No Solomoni ndaatuire andũ a Isiraeli ngombo cia wĩra wake; acio nĩo maarĩ andũ ake a kũrũa mbaara, o na aathi a anene ake, na aathi a ngaari ciake cia ita, na atwari a ngaari icio."},{"book":"2 Maũndũ ma Matukũ ma Tene","chapter":"8","verse":"10","text":"O na ningĩ no-o maarĩ atongoria anene a Mũthamaki Solomoni, maarĩ anene 250 a kũrũgamĩrĩra andũ acio."},{"book":"2 Maũndũ ma Matukũ ma Tene","chapter":"8","verse":"11","text":"Solomoni akĩruta mwarĩ wa Firaũni kuuma Itũũra Inene rĩa Daudi, akĩmũrehe nyũmba ya ũthamaki ĩrĩa aamwakĩire, tondũ oigire atĩrĩ, “Mũtumia wakwa ndangĩtũũra nyũmba ya Mũthamaki Daudi, mũthamaki wa Isiraeli, nĩgũkorwo kũndũ kũrĩa ithandũkũ rĩa kĩrĩkanĩro kĩa Jehova rĩtoonyete nĩ gũtheru.”"},{"book":"2 Maũndũ ma Matukũ ma Tene","chapter":"8","verse":"12","text":"Igũrũ rĩa kĩgongona kĩa Jehova kĩrĩa Solomoni aakĩte mbere ya gĩthaku, hau nĩho Solomoni arutĩire Jehova maruta ma njino,"},{"book":"2 Maũndũ ma Matukũ ma Tene","chapter":"8","verse":"13","text":"O ta ũrĩa maabataranĩtie kũrutwo o mũthenya nĩ ũndũ wa maruta marĩa Musa aathanĩte ma Thabatũ, na ma Tũrũgamo twa Mweri, na ma ciathĩ ithatũ cia o mwaka, nĩcio Gĩathĩ kĩa Mĩgate ĩtarĩ Mĩĩkĩre Ndawa ya Kũimbia, na Gĩathĩ gĩa Ciumia, na Gĩathĩ gĩa Ithũnũ."},{"book":"2 Maũndũ ma Matukũ ma Tene","chapter":"8","verse":"14","text":"Kũrũmanĩrĩra na wathani ũrĩa watuĩtwo nĩ ithe Daudi, nĩamũrire ikundi cia athĩnjĩri-Ngai nĩ ũndũ wa mawĩra mao, o na Alawii nĩguo matongoragie hĩndĩ ya kũgooca na ningĩ mateithagĩrĩrie athĩnjĩri-Ngai kũringana na mabataro ma o mũthenya. Ningĩ nĩamũrire ikundi cia arangĩri a ihingo marangagĩre ihingo mwanya mwanya, tondũ ũguo nĩguo Daudi, mũndũ wa Ngai, aathanĩte."},{"book":"2 Maũndũ ma Matukũ ma Tene","chapter":"8","verse":"15","text":"Nao matiatigire kũrũmĩrĩra watho ũrĩa mũthamaki aathĩte athĩnjĩri-Ngai kana Alawii ũndũ-inĩ o wothe hamwe na ũmenyereri wa igĩĩna."},{"book":"2 Maũndũ ma Matukũ ma Tene","chapter":"8","verse":"16","text":"Wĩra wa Solomoni wothe nĩwahingirio kuuma mũthenya ũrĩa mũthingi wa hekarũ ya Jehova wakirwo nginya ĩkĩrĩka. Nĩ ũndũ ũcio hekarũ ya Jehova ĩkĩrĩkio gwakwo."},{"book":"2 Maũndũ ma Matukũ ma Tene","chapter":"8","verse":"17","text":"Ningĩ Solomoni agĩthiĩ Ezioni-Geberi na Elathu hũgũrũrũ-inĩ cia Edomu."},{"book":"2 Maũndũ ma Matukũ ma Tene","chapter":"8","verse":"18","text":"Nake Hiramu akĩmũtũmĩra marikabu irũgamĩrĩirwo nĩ anene ake, andũ arĩa mooĩ ũhoro wa iria. Andũ acio, hamwe na andũ a Solomoni magĩtwarithia marikabu nginya Ofiri na magĩcooka makĩrehe taranda 4508:18 nĩ ta tani 17 cia thahabu, iria maatwarĩire Mũthamaki Solomoni."}]}