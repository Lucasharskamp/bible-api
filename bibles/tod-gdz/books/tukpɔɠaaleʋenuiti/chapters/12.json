{"data":[{"book":"Tukpɔɠaaleʋe Nuiti","chapter":"12","verse":"1","text":"Efelayime wolodai ma zunuiti ti ɠaalɛɛni ba, ti Zuludɛn ɓudɛ, ti li Safon, ti ɠɛni Zɛfeté ma: «Leeni vaa zu è leʋegai, è li, è kɔɔi ʋɛɛ Amɔn nuiti ba, è la gi lolini, gi ʋa ʋilɛ è ʋolu? Gá pɔ gi ɗa-ʋɛlɛi ɠala, gi è ɓɔ ba, è ɠala.»"},{"book":"Tukpɔɠaaleʋe Nuiti","chapter":"12","verse":"2","text":"Zɛfeté ti wooɠaaʋoteni, é ɠɛ ti ma: «Kpɔɛ wola ɠa é ɠɛa loni gi ʋa gá nà-nuɓusɛiti, é lo gi yɔɠɔzuʋɛ ʋa gá Amɔn nuiti. Siɛgi zu gè wo lolini la, ga wo ʋa wo ɓɔ bà, wo la ʋaani wo ʋa ɓɔ bà, wo ʋa kùla ti ya."},{"book":"Tukpɔɠaaleʋe Nuiti","chapter":"12","verse":"3","text":"Siɛgi zu gè kaani la ga gè la zooga ɠitosu wo ʋa, gè ɠikulani zɛ̀nvui zu, gè liini nà ɠila, gè Amɔn nuiti sakpe. Ɠɔoɠɔ GALAGI ti lɔɔni zèezu. Lee vaa zu za wo ʋaazu dàalɔɠɔma, ga wo kɔɔ ʋɛɛ bà?»"},{"book":"Tukpɔɠaaleʋe Nuiti","chapter":"12","verse":"4","text":"Efelayime nuiti ti ɠɛni ɠɛɛzu: «Wa ya, Galaade nuiti, wa ga Efelayime nuiti ti ʋelaai, ti li Manasé.» Naa ɠa é kɛɛni, Zɛfeté Galaade zunuiti kpein gaalɛ ba, é kɔɔi ʋɛɛ Efelayime nui naati ba, ti pilɛ sɔlɔɔ ti ma."},{"book":"Tukpɔɠaaleʋe Nuiti","chapter":"12","verse":"5","text":"Galaade nuiti ti Zuludɛn maaleʋesuʋɛti soni Efelayime letemaʋɛ. Pela nuiti ti ɠɛni zeɠezu Efelayime, naa ta a la ɠɛna: «Nà pɔ gè leʋe,» Galaade nuiti ti ɠɛni gaazaɠasu, ti ɠɛ ma: «Ɗa ga Efelayime nuiti ta?» A la ɠɛna ti ma: «Ɓa-o,»"},{"book":"Tukpɔɠaaleʋe Nuiti","chapter":"12","verse":"6","text":"ti ɠɛni ɠɛɛzu ma: «Ɗa ɠɛ ‹Siɓɔlɛte.› » É ɠɛni ɠɛɛzu «Ziɓɔlɛte,» mazɔlɔɔ ti la ɠɛni zoosu ti ʋa bo ga pagɔ. Naa ɠa é ɠɛni kɛɛzu, Galaade zunuiti ti ɠɛni ti zosu, ti ɗa ti ɠɔdaaleʋe Zuludɛn maaleʋesuʋɛ. Efelayime zunuiti ti undaaʋilini naama vai zu, é ɠɛni ga nu waaʋuunaani maazu fele (42.000)."},{"book":"Tukpɔɠaaleʋe Nuiti","chapter":"12","verse":"7","text":"Zɛfeté ɠɛni ga tukpɔɠaaleʋe nui Izilayɛle yooi zu kona dɔzita laawu. Naa ʋoluma Galaade nui Zɛfeté zaani, ti maaɠuluni Galaade laa wolai ta zu."},{"book":"Tukpɔɠaaleʋe Nuiti","chapter":"12","verse":"8","text":"Tɔun poluma, Ɓɛteleyɛme nui Iɓesan ɠɛni ga tukpɔɠaaleʋe nui Izilayɛle yooi zu."},{"book":"Tukpɔɠaaleʋe Nuiti","chapter":"12","verse":"9","text":"É doun zunu ʋuusaʋagɔ (30) zɔlɔɔni, ta doun anzanu ʋuusaʋagɔ (30), é ti veeni Izilayɛle wolodama ɠiligiti bɛ ga anzai, é anzanuiti fuluni ná-doun zunuiti bɛ, ti ɠula Izilayɛle wolodama ɠiligiti su. É ɠɛni ga tukpɔɠaaleʋe nui Izilayɛle yooi zu, kona dɔfela laawu."},{"book":"Tukpɔɠaaleʋe Nuiti","chapter":"12","verse":"10","text":"Naa ʋolu, Iɓesan zaani, ti maaɠulu Ɓɛteleyɛme."},{"book":"Tukpɔɠaaleʋe Nuiti","chapter":"12","verse":"11","text":"Tɔun poluma, Zaɓulɔn nui Elon ɠɛni ga tukpɔɠaaleʋe nui Izilayɛle yooi zu kona puugɔ laawu."},{"book":"Tukpɔɠaaleʋe Nuiti","chapter":"12","verse":"12","text":"Saai ma, ti maaɠuluni Ayalon, Zaɓulɔn yooi zu."},{"book":"Tukpɔɠaaleʋe Nuiti","chapter":"12","verse":"13","text":"Tɔun poluma, Aɓadon, Pilaton nui Ɠilɛle ná-doun zunui ɠɛni ga tukpɔɠaaleʋe nui Izilayɛle yooi zu."},{"book":"Tukpɔɠaaleʋe Nuiti","chapter":"12","verse":"14","text":"É doun zunu ʋuunaanigɔ (40) zɔlɔɔni, ná-dounloin ɠɛni ga puusaʋagɔ (30), ti ga zunuiti, ti pɛ ti ɠɛni zeizu soovale ʋuulɔfela (70) ɠɔma. É ɠɛni ga tukpɔɠaaleʋe nui Izilayɛle yooi zu kona dɔsaʋa laawu."},{"book":"Tukpɔɠaaleʋe Nuiti","chapter":"12","verse":"15","text":"Naa ʋolu, Pilaton nui Ɠilɛle ná-doun zunui Aɓadon zaani, ti maaɠulu Pilaton, Efelayime yooi zu, Amalɛke nuiti ta-ɠize yooi zu."}]}