{"data":[{"book":"مەتا","chapter":"27","verse":"1","text":"کاتێک ڕۆژبووەوە، هەموو کاهینانی باڵا و پیرانی گەل تەگبیریان کرد کە عیسا بکوژن."},{"book":"مەتا","chapter":"27","verse":"2","text":"جا بەستیانەوە و بردیان و دایانە دەست پیلاتۆسی فەرمانڕەوا."},{"book":"مەتا","chapter":"27","verse":"3","text":"ئینجا یەهوزا، ئەوەی بە گرتنی دا کە بینی عیسا حوکمی بەسەردا درا، پەشیمان بووەوە، سی دراوە زیوەکەی بۆ کاهینانی باڵا و پیران گەڕاندەوە و"},{"book":"مەتا","chapter":"27","verse":"4","text":"گوتی: «گوناهم کرد کە ناپاکیم لە مرۆڤێکی بێتاوان کرد.»"},{"book":"مەتا","chapter":"27","verse":"5","text":"ئەویش زیوەکانی لە پەرستگا فڕێدا و چوو خۆی هەڵواسی."},{"book":"مەتا","chapter":"27","verse":"6","text":"بەڵام کاهینانی باڵا دراوە زیوەکانیان هەڵگرتەوە و گوتیان: «دروست نییە بیخەینە گەنجینەی پەرستگاوە، چونکە نرخی خوێنە.»"},{"book":"مەتا","chapter":"27","verse":"7","text":"ئینجا تەگبیریان کرد و کێڵگەی گۆزەکەرەکەیان بۆ گۆڕستانی بێگانان پێ کڕی."},{"book":"مەتا","chapter":"27","verse":"8","text":"لەبەر ئەوە ئەو کێڵگەیە هەتا ئەمڕۆش پێی دەگوترێ کێڵگەی خوێن."},{"book":"مەتا","chapter":"27","verse":"9","text":"ئەوسا ئەوەی بەهۆی پێغەمبەر یەرمیا گوتراوە، هاتە دی: ﴿سی پارچە زیوەکەیان برد، ئەم نرخە لەلایەن نەوەی ئیسرائیلەوە لەسەری خەمڵێنرا،"},{"book":"مەتا","chapter":"27","verse":"10","text":"ئینجا بە کێڵگەی گۆزەکەرەکەیان دا، وەک یەزدان فەرمانی پێدام.27‏:10 زەکەریا 11‏:12‏-13 و یەرمیا 19‏:1‏-13؛ 32‏:6‏-9.‏‏﴾"},{"book":"مەتا","chapter":"27","verse":"11","text":"عیساش لەبەردەم پیلاتۆسی فەرمانڕەوا ڕاوەستا، فەرمانڕەواش لێی پرسی و گوتی: «ئایا تۆ پاشای جولەکەی؟»"},{"book":"مەتا","chapter":"27","verse":"12","text":"کاتێک کاهینانی باڵا و پیران سکاڵایان لێی دەکرد، هیچ وەڵامی نەدەدایەوە."},{"book":"مەتا","chapter":"27","verse":"13","text":"پیلاتۆس پێی گوت: «ئایا گوێت لێ نییە چەند شایەتیت لەسەر دەدەن؟»"},{"book":"مەتا","chapter":"27","verse":"14","text":"بەڵام عیسا تەنانەت بە وشەیەکیش وەڵامی نەدایەوە، فەرمانڕەواش زۆر سەرسام بوو."},{"book":"مەتا","chapter":"27","verse":"15","text":"لە هەر جەژنێکدا فەرمانڕەوا کردبوویە نەریت بەگوێرەی خواستی خەڵکەکە بەندکراوێک ئازاد بکات."},{"book":"مەتا","chapter":"27","verse":"16","text":"لەو کاتەدا گیراوێکی بەناوبانگیان هەبوو کە ناوی باراباس بوو."},{"book":"مەتا","chapter":"27","verse":"17","text":"لەبەر ئەوە کاتێک کۆببوونەوە، پیلاتۆس لێی پرسین: «دەتانەوێت کێتان بۆ ئازاد بکەم، باراباس یان عیسا، ئەوەی پێی دەگوترێ مەسیح؟»"},{"book":"مەتا","chapter":"27","verse":"18","text":"چونکە زانی لەبەر ئیرەیی عیسایان بە گرتن دابوو."},{"book":"مەتا","chapter":"27","verse":"19","text":"کاتێک پیلاتۆس لەسەر کورسی دادوەری دانیشتبوو، ژنەکەی هەواڵی بۆ نارد: «هیچ لەو بێتاوانە مەکە، چونکە ئەمڕۆ لە خەوندا لەبەر ئەو زۆر ئازارم چێژت.»"},{"book":"مەتا","chapter":"27","verse":"20","text":"بەڵام کاهینانی باڵا و پیران خەڵکەکەیان جۆشدا کە داوا بکەن باراباس ئازاد بکرێ و عیسا لەناو ببردرێت."},{"book":"مەتا","chapter":"27","verse":"21","text":"فەرمانڕەوا وەڵامی دانەوە: «لەم دووانە کامەتان دەوێ بۆتان ئازاد بکەم؟»"},{"book":"مەتا","chapter":"27","verse":"22","text":"پیلاتۆس لێی پرسین: «ئەی چی لە عیسا بکەم، ئەوەی پێی دەگوترێ مەسیح؟»"},{"book":"مەتا","chapter":"27","verse":"23","text":"ئەویش گوتی: «بۆ؟ چ خراپەیەکی کردووە؟»"},{"book":"مەتا","chapter":"27","verse":"24","text":"پیلاتۆس بینی سوودی نییە و خەریکە ئاژاوە ڕوودەدات، ئاوی هێنا و لەبەردەم خەڵکەکە دەستی شوشت و گوتی: «لە خوێنی ئەمە بێتاوانم! لە ئەستۆی ئێوەیە!»"},{"book":"مەتا","chapter":"27","verse":"25","text":"گەل هەموو وەڵامیان دایەوە: «با خوێنی لە ئەستۆی ئێمە و منداڵمان بێت!»"},{"book":"مەتا","chapter":"27","verse":"26","text":"ئەوسا باراباسی بۆ ئازاد کردن، بەڵام فەرمانی دا کە عیسا بدرێتە بەر قامچی و پاشان لە خاچ بدرێت."},{"book":"مەتا","chapter":"27","verse":"27","text":"سەربازەکانی فەرمانڕەوا عیسایان بۆ کۆشکی فەرمانڕەوا برد و تەواوی سەربازەکان لە دەوری کۆبوونەوە."},{"book":"مەتا","chapter":"27","verse":"28","text":"ڕووتیان کردەوە و کەوایەکی سووریان لەبەرکرد."},{"book":"مەتا","chapter":"27","verse":"29","text":"هەروەها تاجێکیان لە دڕک دروستکرد و لە سەریان کرد، قامیشێکیان دایە دەستی ڕاستی، لەبەردەمی چۆکیان دادا و گاڵتەیان پێ دەکرد و دەیانگوت: «سڵاو ئەی پاشای جولەکە!»"},{"book":"مەتا","chapter":"27","verse":"30","text":"تفیان لێکرد، قامیشەکەیان برد و بە سەریاندا کێشا."},{"book":"مەتا","chapter":"27","verse":"31","text":"دوای ئەوەی گاڵتەیان پێکرد، کەواکەیان لەبەر داکەند و کراسەکەی خۆیان لەبەرکردەوە، بردیان تاوەکو لە خاچی بدەن."},{"book":"مەتا","chapter":"27","verse":"32","text":"کاتێک دەهاتنە دەرەوە پیاوێکی کورێنییان27‏:32 کورێن: شارێکی یۆنانی بووە کە دەکەوێتە ناو وڵاتی لیبیای ئێستا.‏ بینی ناوی شیمۆن بوو، ناچاریان کرد خاچەکەی ئەو هەڵبگرێت."},{"book":"مەتا","chapter":"27","verse":"33","text":"کە گەیشتنە ئەو شوێنەی پێی دەگوترا گولگۆسا، کە بە واتای «شوێنی کاسەسەر» دێت،"},{"book":"مەتا","chapter":"27","verse":"34","text":"شەرابی تێکەڵ بە تاڵاویان دایە عیسا تاکو بیخواتەوە، کە تامی کرد نەیویست بیخواتەوە."},{"book":"مەتا","chapter":"27","verse":"35","text":"کە لە خاچیان دا، بە تیروپشک جلەکانیان دابەش کرد."},{"book":"مەتا","chapter":"27","verse":"36","text":"ئینجا لەوێ دانیشتن و ئێشکیان بۆ گرت."},{"book":"مەتا","chapter":"27","verse":"37","text":"لەژوور سەرییەوە تاواننامەکەی ئەویان دانا کە نووسرابوو:"},{"book":"مەتا","chapter":"27","verse":"38","text":"دوو دزیشیان لەگەڵی لە خاچ دا، یەکێک لەلای ڕاستی و ئەوەی دیکەش لەلای چەپی."},{"book":"مەتا","chapter":"27","verse":"39","text":"ئەوانەی بەوێدا تێدەپەڕین، جنێویان پێی دەدا و سەریان بادەدا و"},{"book":"مەتا","chapter":"27","verse":"40","text":"دەیانگوت: «ئەی ڕووخێنەری پەرستگا و بنیادنەرەوەی لە سێ ڕۆژدا، خۆت ڕزگار بکە! ئەگەر تۆ کوڕی خودای، لە خاچەکە دابەزە!»"},{"book":"مەتا","chapter":"27","verse":"41","text":"بە هەمان شێوە کاهینانی باڵا لەگەڵ مامۆستایانی تەورات و پیران گاڵتەیان پێدەکرد و دەیانگوت:"},{"book":"مەتا","chapter":"27","verse":"42","text":"«خەڵکی دیکەی ڕزگار کرد، بەڵام ناتوانێ خۆی ڕزگار بکات! ئەگەر پاشای ئیسرائیلە، با ئێستا لە خاچەکە دابەزێت، باوەڕی پێدەهێنین!"},{"book":"مەتا","chapter":"27","verse":"43","text":"پشتی بە خودا بەست، با ئێستا خودا ڕزگاری بکات، ئەگەر ئەمی دەوێت، چونکە گوتی: ”من کوڕی خودام.“»"},{"book":"مەتا","chapter":"27","verse":"44","text":"دزەکانیش کە لەگەڵی لە خاچ درابوون قسەیان پێ دەگوت."},{"book":"مەتا","chapter":"27","verse":"45","text":"لە کاتژمێر دوازدەوە27‏:45 یۆنانی: کاتژمێری شەشەم.‏ هەتا سێ27‏:45 یۆنانی: کاتژمێری نۆیەم.‏، تاریکی باڵی بەسەر هەموو زەویدا کێشا."},{"book":"مەتا","chapter":"27","verse":"46","text":"نزیکەی کاتژمێر سێ عیسا بە دەنگێکی بەرز هاواری کرد: «﴿ئێلی، ئێلی، لەما شەبەقتانی؟﴾» کە بە واتای ﴿خودای من، خودای من، بۆ وازت لێ هێنام؟﴾27‏:46 زەبوورەکان 22‏:1.‏‏ دێت."},{"book":"مەتا","chapter":"27","verse":"47","text":"کاتێک هەندێک لەوانەی لەوێ ڕاوەستابوون گوێیان لێی بوو، گوتیان: «ئەوە بانگی ئەلیاس دەکات!»"},{"book":"مەتا","chapter":"27","verse":"48","text":"دەستبەجێ یەکێک لەوان ڕایکرد و ئیسفەنجێکی هەڵگرت، خستییە ناو سرکەوە و کردی بەسەر قامیشێکەوە و پێیدا تاکو بیخواتەوە،"},{"book":"مەتا","chapter":"27","verse":"49","text":"بەڵام ئەوانی دیکە گوتیان: «لێگەڕێ، با بزانین ئەلیاس دێت ڕزگاری بکات؟»"},{"book":"مەتا","chapter":"27","verse":"50","text":"عیساش بە دەنگێکی بەرز هاواری کردەوە و گیانی سپارد."},{"book":"مەتا","chapter":"27","verse":"51","text":"لەو کاتەدا پەردەی پەرستگا لە سەرەوە هەتا خوارەوە شەق بوو و بوو بە دوو پارچەوە. زەوی لەرزی و بەرد درزیان برد و"},{"book":"مەتا","chapter":"27","verse":"52","text":"گۆڕەکان کرانەوە، زۆرێک لە لاشەی گەلی پیرۆزی خودا کە مردبوون هەستانەوە."},{"book":"مەتا","chapter":"27","verse":"53","text":"دوای هەستانەوەی عیسا، لە گۆڕەکان هاتنە دەرەوە و چوونە ناو شاری پیرۆز، بۆ زۆر کەسیش دەرکەوتن."},{"book":"مەتا","chapter":"27","verse":"54","text":"کاتێک سەرپەلەکە و ئەوانەی لەگەڵی پاسەوانیی عیسایان دەکرد، بوومەلەرزەکە و ئەو شتانەیان بینی کە ڕوویدا، زۆر ترسان و گوتیان: «بەڕاستی ئەمە کوڕی خودا بوو!»"},{"book":"مەتا","chapter":"27","verse":"55","text":"زۆر ژن لەوێ بوون، لە دوورەوە تەماشایان دەکرد، ئەوانەی لە جەلیلەوە دوای عیسا کەوتبوون و خزمەتیان دەکرد،"},{"book":"مەتا","chapter":"27","verse":"56","text":"مریەمی مەجدەلی و مریەمی دایکی یاقوب و یوسف، لەگەڵ دایکی کوڕەکانی زەبدی لەنێویان بوون."},{"book":"مەتا","chapter":"27","verse":"57","text":"کاتێک ئێوارە داهات، پیاوێکی دەوڵەمەندی خەڵکی ڕامە هات، ناوی یوسف بوو، ئەو خۆی قوتابی عیسا بوو."},{"book":"مەتا","chapter":"27","verse":"58","text":"چوو بۆ لای پیلاتۆس و داوای تەرمەکەی عیسای لێکرد، ئینجا پیلاتۆس فەرمانی دا بیدرێتێ."},{"book":"مەتا","chapter":"27","verse":"59","text":"یوسفیش تەرمەکەی برد و بە کەتانی پاک پێچای و"},{"book":"مەتا","chapter":"27","verse":"60","text":"لەو گۆڕە نوێیەی خۆی ناشتی کە لە تاشەبەرد هەڵکەنرابوو، ئینجا بەردێکی گەورەی گلۆر کردەوە سەر دەرگای گۆڕەکە و ڕۆیشت."},{"book":"مەتا","chapter":"27","verse":"61","text":"مریەمی مەجدەلی و مریەمەکەی دیکەش لەوێ بوون، بەرامبەر گۆڕەکە دانیشتبوون."},{"book":"مەتا","chapter":"27","verse":"62","text":"بۆ بەیانی، کە دوای ڕۆژی خۆ ئامادەکردنە27‏:62 ڕۆژی خۆ ئامادەکردن: مەبەست لە ڕۆژی هەینییە کەوا لە کەلتوری جولەکەکاندا ئامادەکاری تێدا دەکرێت بۆ پێشوازی لە ڕۆژی شەممە، چونکە دروست نییە لە ڕۆژی شەممەدا هیچ کارێک بکرێت.‏، کاهینانی باڵا و فەریسییەکان لەلای پیلاتۆس کۆبوونەوە،"},{"book":"مەتا","chapter":"27","verse":"63","text":"گوتیان: «گەورەم، هاتەوە بیرمان ئەو چەواشەکارە کاتێک زیندوو بوو گوتی: ”دوای سێ ڕۆژ هەڵدەستمەوە.“"},{"book":"مەتا","chapter":"27","verse":"64","text":"جا فەرمان بدە هەتا ڕۆژی سێیەم گۆڕەکەی پاس بکرێت، نەوەک قوتابییەکانی بێن و بیدزن، ئەوسا بە گەل بڵێن لەنێوان مردووان هەستاوەتەوە. جا چەواشەی دوایی لەوەی یەکەم خراپتر دەبێت.»"},{"book":"مەتا","chapter":"27","verse":"65","text":"پیلاتۆسیش گوتی: «پاسەوانتان هەیە، بڕۆن چۆنتان پێ باشە وا پاسی بکەن.»"},{"book":"مەتا","chapter":"27","verse":"66","text":"ئەوانیش چوون گۆڕەکەیان پاس کرد، مۆریان لە بەردەکە دا و پاسەوانیان دانا."}]}