{"data":[{"book":"Agoago Podo","chapter":"31","verse":"1","text":"Aanei la nia helekai hagalabagau tinana o King Lemuel e helekai gi mee:"},{"book":"Agoago Podo","chapter":"31","verse":"2","text":"“Goe tama daane donu ni aagu, di haga honu o agu dangidangi. Ma di aha dela ga helekai iei au gi di goe?"},{"book":"Agoago Podo","chapter":"31","verse":"3","text":"Hudee hagauwwou ina oo mahi huogodoo gi di haihai huaidu mo nia ahina, hudee hagauwwou ina au bahihadu huogodoo gi nia ahina. Digaula la gu oho nia king."},{"book":"Agoago Podo","chapter":"31","verse":"4","text":"Lemuel, hagalongo mai malaa. Nia king hagalee ne belee inu nia waini be hagalee hiihai gi nia dagaao."},{"book":"Agoago Podo","chapter":"31","verse":"5","text":"Di madagoaa digaula ma ga libaliba, digaula e de langahia e ginaadou nia haganoho, e haga de langahia e ginaadou nia donu o nia daangada haingadaa."},{"book":"Agoago Podo","chapter":"31","verse":"6","text":"Dagaao la anga hua gi digau ala e hagangaengae, be anga hua gi digau ala e lodo huaidu."},{"book":"Agoago Podo","chapter":"31","verse":"7","text":"Dugu ina gi digaula gi libaliba e haga de langahia nadau hagaloale mo nadau lodo huaidu."},{"book":"Agoago Podo","chapter":"31","verse":"8","text":"“Helekai aga i di baahi o digau ala e deemee di helekai i ginaadou. Abaabalia nia donu o nia daangada huogodoo ala gu deai nadau hagamaamaa ai."},{"book":"Agoago Podo","chapter":"31","verse":"9","text":"Helekai i nadau baahi, gabunga digaula gii donu. Abaabalia nia donu o digau hagaloale mo haingadaa.”"},{"book":"Agoago Podo","chapter":"31","verse":"10","text":"E haingadaa di gida di ahina dela e hagamadabouli! Mee koia e dahidamee i nia hadu hagalabagau madamada!"},{"book":"Agoago Podo","chapter":"31","verse":"11","text":"Dono lodo e gana gi mee, gei mee e maluagina."},{"book":"Agoago Podo","chapter":"31","verse":"12","text":"Di ahina deelaa, le e benebene hagahumalia dono lodo i di waalooloo o dono mouli dela e mouli ai, deai di mee huaidu e tale gi mee ai."},{"book":"Agoago Podo","chapter":"31","verse":"13","text":"Di ahina deelaa le e daadaamee e llanga ana gahu gi nia huluhulu siibi, ge e llanga ana gahu lenge."},{"book":"Agoago Podo","chapter":"31","verse":"14","text":"Mee e gaamai ana meegai haga mogowaa gi di nau hale, e hai gadoo be nia wagabaalii dali goloo."},{"book":"Agoago Podo","chapter":"31","verse":"15","text":"Mee e ala hagaluada loo e hagatogomaalia ana meegai, e haangai digau dono hale mo di hagi anga ana hegau gi ana dama ahina hege."},{"book":"Agoago Podo","chapter":"31","verse":"16","text":"Mee ga gidee ia di gowaa, geia e hui di gowaa, e dogi dana hadagee waini gi ana bahihadu ala ne kumi koia i ana moomee ala ne hai."},{"book":"Agoago Podo","chapter":"31","verse":"17","text":"Mee tangada ngalua hagamadabouli, e noho mau dono ngalua maaloo."},{"book":"Agoago Podo","chapter":"31","verse":"18","text":"Mee e iloo ia nia dahidamee o nia mee huogodoo ala e hai koia, geia e ngalua gaa dae loo gi di boo loo."},{"book":"Agoago Podo","chapter":"31","verse":"19","text":"Mee e bida dui hua ono gahu donu gi ono lima."},{"book":"Agoago Podo","chapter":"31","verse":"20","text":"Mee e dumaalia ang gi nia daangada hagaloale, mo digau ala e haingadaa."},{"book":"Agoago Podo","chapter":"31","verse":"21","text":"Mee hagalee maanadu e logo i di madagoaa ma ga magalillili, idimaa, digau dono hale gu togomaalia nadau gahu mahanahana."},{"book":"Agoago Podo","chapter":"31","verse":"22","text":"Mee e dui ana gili moenge maluu, gei mee e ulu gi nia gahu madamada."},{"book":"Agoago Podo","chapter":"31","verse":"23","text":"Di lodo o maa tangada hagalabagau i di waahale deelaa, gei nia daangada dogologo e iloo ginaadou a mee."},{"book":"Agoago Podo","chapter":"31","verse":"24","text":"Mee e dui ana gahu mo di hai ana duu, e hui gi digau huihui mee."},{"book":"Agoago Podo","chapter":"31","verse":"25","text":"Mee e maaloo, ge e hagalaamua go nia daangada, gei mee hagalee madagu i nia mee ala ma ga kila aga maalia."},{"book":"Agoago Podo","chapter":"31","verse":"26","text":"Mee ga helekai, le e helekai balabala mo di kabemee."},{"book":"Agoago Podo","chapter":"31","verse":"27","text":"Mee e daadaamee i nia madagoaa huogodoo, e benebene digau dono hale."},{"book":"Agoago Podo","chapter":"31","verse":"28","text":"Nia dama a maa le e hagalaamua a mee, gei dono lodo le e hagaamu hogi a mee,"},{"book":"Agoago Podo","chapter":"31","verse":"29","text":"e helekai boloo, “Nia ahina dogologo la nia lodo humalia, gei goe le e kaedahi!”"},{"book":"Agoago Podo","chapter":"31","verse":"30","text":"Di madanga la dono hadinga ai, di madamada le e maa gi daha, gei ogo di ahina dela e hagalaamua Dimaadua la gi hagaamuina."},{"book":"Agoago Podo","chapter":"31","verse":"31","text":"Haga laamua ina a mee gi ana mee huogodoo ala e hai. Nia daangada huogodoo belee hagalaamua a mee."}]}