{"data":[{"book":"2 ЛЕТАПІСАЎ","chapter":"36","verse":"1","text":"І ўзяў народ зямлі Ёахаза, сына Ёсіінага, і паставілі царом яго, замест бацькі ягонага, у Ерусаліме."},{"book":"2 ЛЕТАПІСАЎ","chapter":"36","verse":"2","text":"Дваццаць тры гады было Ёахазу, калі зацараваў, і тры месяцы валадарыў у Ерусаліме."},{"book":"2 ЛЕТАПІСАЎ","chapter":"36","verse":"3","text":"І скінуў яго цар Егіпецкі, і наклаў на зямлю яго даніны сто талантаў срэбра і талант золата."},{"book":"2 ЛЕТАПІСАЎ","chapter":"36","verse":"4","text":"І паставіў цар Егіпецкі над Юдэяй і Ерусалімам Эліякіма, брата ягонага, і перамяніў імя ягонае на Ёакіма, а Ёахаза, брата ягонага, узяў Нэхаа і завёў яго ў Егіпет."},{"book":"2 ЛЕТАПІСАЎ","chapter":"36","verse":"5","text":"Дваццаць пяць гадоў было Ёакіму, калі зацараваў, і адзінаццаць гадоў валадарыў у Ерусаліме. І рабіў ён незаўгоднае ў вачах Госпада Бога свайго."},{"book":"2 ЛЕТАПІСАЎ","chapter":"36","verse":"6","text":"Супроць яго выйшаў Навухаданосар, цар Вавілонскі, і закаваў яго ў кайданы, каб завесьці ў Вавілон."},{"book":"2 ЛЕТАПІСАЎ","chapter":"36","verse":"7","text":"І частку посуду дома Гасподняга перанёс Навухаданосар у Вавілон і паклаў яго ў капішчы сваім у Вавілоне."},{"book":"2 ЛЕТАПІСАЎ","chapter":"36","verse":"8","text":"Іншыя дзеі Ёакіма і мярзоты ягоныя, якія ён рабіў і якія знойдзены ў ім, апісаны ў кнізе цароў Ізраільскіх і Юдэйскіх. І зацараваў Еханія, сын ягоны, замест яго."},{"book":"2 ЛЕТАПІСАЎ","chapter":"36","verse":"9","text":"Васямнаццаць гадоў было Еханіі, калі зацараваў, і тры месяцы і дзесяць дзён валадарыў у Ерусаліме, і рабіў ён неспадобнае ў вачах Гасподніх."},{"book":"2 ЛЕТАПІСАЎ","chapter":"36","verse":"10","text":"Праз год паслаў цар Навухаданосар і загадаў узяць яго ў Вавілон разам з каштоўным посудам дома Гасподняга, і паставіў царом над Юдэяю і Ерусалімам Сэдэкію, брата ягонага."},{"book":"2 ЛЕТАПІСАЎ","chapter":"36","verse":"11","text":"Дваццаць адзін год было Сэдэкію, калі зацараваў, і адзінаццаць гадоў валадарыў у Ерусаліме,"},{"book":"2 ЛЕТАПІСАЎ","chapter":"36","verse":"12","text":"і рабіў ён неспадобнае ў вачах Госпада Бога свайго. Ён не ўпакорыўся перад Ераміем прарокам, які прарочыў з вуснаў Гасподніх,"},{"book":"2 ЛЕТАПІСАЎ","chapter":"36","verse":"13","text":"і адкалоўся ад цара Навухаданосара, які ўзяў зь яго клятву імем Бога, - і зрабіў упарцістаю шыю сваю і зжарсьцьвіў сэрца сваё да таго, што не зьвярнуўся да Госпада Бога Ізраілевага."},{"book":"2 ЛЕТАПІСАЎ","chapter":"36","verse":"14","text":"Ды і ўсе начальнікі над сьвятарамі і над народам многа грашылі, пераймаючы ўсе мярзоты язычнікаў, і спаганілі дом Госпада, які Ён асьвяціў у Ерусаліме."},{"book":"2 ЛЕТАПІСАЎ","chapter":"36","verse":"15","text":"І пасылаў да іх Гасподзь Бог бацькоў іхніх пасланцаў Сваіх з раньняга рана, бо Ён шкадаваў народ Свой і Сваё жытлішча."},{"book":"2 ЛЕТАПІСАЎ","chapter":"36","verse":"16","text":"Але яны зьдзекаваліся з пасланых ад Бога і заняхайвалі словы Яго, і ганілі прарокаў Ягоных, пакуль ня сышоў гнеў Госпада на народ Ягоны, так што ня было яму ратунку."},{"book":"2 ЛЕТАПІСАЎ","chapter":"36","verse":"17","text":"І Ён навёў на іх цара Халдэйскага, - і той пазабіваў юнакоў іхніх мечам у доме сьвятыні іхняй і не пашкадаваў ні юнака, ні дзяўчыны, ні старога, ні сівога: усё аддаў Бог у руку ягоную."},{"book":"2 ЛЕТАПІСАЎ","chapter":"36","verse":"18","text":"І ўвесь посуд дома Божага, вялікі і малы, і скарбы дома Гасподняга, і скарбы цара і князёў ягоных, усё прынёс ён у Вавілон."},{"book":"2 ЛЕТАПІСАЎ","chapter":"36","verse":"19","text":"І спалілі дом Божы, і разбурылі сьцяну Ерусаліма, і ўсе харомы яго спалілі агнём, і ўсе каштоўнасьці яго зьнішчылі."},{"book":"2 ЛЕТАПІСАЎ","chapter":"36","verse":"20","text":"І перасяліў ён тых, што засталіся, ў Вавілон, і былі яны рабамі яго і сыноў ягоных, да цараваньня цара Персідскага,"},{"book":"2 ЛЕТАПІСАЎ","chapter":"36","verse":"21","text":"пакуль, дзеля спраўджаньня слова Гасподняга, сказанага вуснамі Ераміі, зямля не адсьвяткавала суботаў сваіх. Ва ўсе дні запусьценьня яна суботнічала, пакуль ня споўнілася семдзесят гадоў."},{"book":"2 ЛЕТАПІСАЎ","chapter":"36","verse":"22","text":"А на першым годзе Кіра, цара Персідскага, дзеля спраўджаньня слова Гасподняга, сказанага вуснамі Ераміі, абудзіў Гасподзь дух Кіра, цара Персідскага, і ён загадаў абвясьціць па ўсім царстве сваім словамі і пісьмова, і сказаць:"},{"book":"2 ЛЕТАПІСАЎ","chapter":"36","verse":"23","text":"так кажа Кір, цар Персідскі: усе царствы зямлі даў мне Гасподзь Бог нябесны, і Ён загадаў мне пабудаваць Яму дом у Ерусаліме, што ў Юдэі. Хто ёсьць з вас - з усяго народу Ягонага, Гасподзь Бог яго зь ім, і хай ён туды ідзе."}]}