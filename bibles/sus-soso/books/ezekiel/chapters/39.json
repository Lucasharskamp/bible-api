{"data":[{"book":"Ezekiel","chapter":"39","verse":"1","text":"«Adamadi, n ma masenyi xɔrɔxɔɛ ti mangɛ Gogo bɛ, a falafe ra, ‹Marigi Alatala yi nan masenxi: Meseki nun Tubali mangɛ Gogo, n bara ti i kanke!"},{"book":"Ezekiel","chapter":"39","verse":"2","text":"N i mafindima nɛ alɔ n wama a xɔn ki naxɛ. N i rakelima i xɔnyi kɔɔla ma, n fa i ra Isirayila geyae ma gere tife ra."},{"book":"Ezekiel","chapter":"39","verse":"3","text":"Mɛnni n i xa xali nun i xa xali woli se rabirama nɛ."},{"book":"Ezekiel","chapter":"39","verse":"4","text":"I tan nun i xa sɔɔrie birin faxama nɛ na geyae longori. N wo findima yubɛe nun burunyi subee xa donse nan na,"},{"book":"Ezekiel","chapter":"39","verse":"5","text":"wo binbie fa lu kɛnɛ ma. Marigi Alatala xui nan na ki."},{"book":"Ezekiel","chapter":"39","verse":"6","text":"N tɛ soma nɛ Magogo ra, nun yire raxaraxi baa dɛ ra. Na tɛmui, e a kolonma nɛ a n tan nan na Alatala ra.›»"},{"book":"Ezekiel","chapter":"39","verse":"7","text":"«N na n xili sɛniyɛnxi masenma nɛ n ma ɲama Isirayila bɛ, n man mu tinma sɔnɔn e xa n mabere. Si gbɛtɛe fama nɛ a kolonde, a n tan Alatala nan na Isirayila xa Sɛniyɛntɔɛ ra."},{"book":"Ezekiel","chapter":"39","verse":"8","text":"Na fe birin fama nɛ rabade. Marigi Alatala xui nan na ki. Lɔxɔɛ na a ra, n naxan xa fe fala.»"},{"book":"Ezekiel","chapter":"39","verse":"9","text":"«Isirayilaka naxee sabatixi taae kui, e minima geresosee matongode bɔxi ma, alɔ wure lefae, xalie, xalie woli see, tanbɛe, nun wuri faxɛti see, e fa e gan yege fari. Na e hayi fanma ɲɛ solofere nan bun ma."},{"book":"Ezekiel","chapter":"39","verse":"10","text":"E mu yege fenma fiili nun fɔtɔnyi ma sɔnɔn, barima geresosee nan findima yege ra e bɛ. Naxee bara wa harige bafe e yi ra, e tan nan fama harige bade nee yi ra. Marigi Alatala xui nan na ki.»"},{"book":"Ezekiel","chapter":"39","verse":"11","text":"«Na lɔxɔɛ, n a niyama nɛ Gogo xa ragata Isirayila bɔxi ma, gulunba nde kui mixie dangima dɛnnaxɛ sigafe ra baa dɛ ra sogetede mabiri. Na gulunba kira ibolonma nɛ Gogo nun a xa sɔɔrie ragatade xa fe ra. E mɛnni xili sama nɛ ‹Gogo xa ɲama xa gulunba.›»"},{"book":"Ezekiel","chapter":"39","verse":"12","text":"«Isirayila bɔnsɔɛ kike solofere nan nabama na mixie ragatafe ra, alako e xa bɔxi xa sɛniyɛn."},{"book":"Ezekiel","chapter":"39","verse":"13","text":"Ɲama birin luma nɛ na wali raba ra. N ma nɔrɛ to lɔxɔɛ findima fe belebele nan na e bɛ. Wo Marigi Alatala xui nan na ki."},{"book":"Ezekiel","chapter":"39","verse":"14","text":"E mixie sugandima nɛ bɔxi rasɛniyɛnde. Nee tan nun e booree luma nɛ bɔxi birin iɲɛrɛ ra binbie ragatafe ra. Na wali buma nɛ ɲɛ solofere."},{"book":"Ezekiel","chapter":"39","verse":"15","text":"E na gɛ na ra, e man bɔxi iɲɛrɛma nɛ mixi xɔrie fende. E na nde to, e tɔnxuma nde ti naa alako gaburi gemae xa a to, e xa na xɔrie xanin Gogo xa ɲama xa gulunba yire."},{"book":"Ezekiel","chapter":"39","verse":"16","text":"E bɔxi rasɛniyɛnma na ki nɛ. Taa nde tima naa, naxan xilima Hamona. Xili nan na ki naxan a falama ‹Ɲama› e gbe xui ra.»"},{"book":"Ezekiel","chapter":"39","verse":"17","text":"«Adamadi, i Marigi Alatala yi nan masenxi: A fala wulai xɔnie nun sube mɔɔli birin bɛ, ‹Wo birin xa fa be, n xa n ma sɛrɛxɛ xungbe rafala Isirayila geyae ma. Mɛnni wo sube nun wuli donma nɛ."},{"book":"Ezekiel","chapter":"39","verse":"18","text":"Wo sɛnbɛmae sube donma nɛ, wo bɔxi mangɛe wuli min alɔ xuruse naxee raturaxi Basan bɔxi ma."},{"book":"Ezekiel","chapter":"39","verse":"19","text":"Na sɛrɛxɛ tɛmui, wo wasama nɛ e sube ra, wo siisi e wuli ra."},{"book":"Ezekiel","chapter":"39","verse":"20","text":"Wo lugama nɛ soe nun a ragimae sube ra, mangɛe nun sɔɔri mɔɔli birin sube. Wo Marigi Alatala xui nan na ki.›»"},{"book":"Ezekiel","chapter":"39","verse":"21","text":"«N na n ma nɔrɛ masenma nɛ duniɲa birin bɛ Gogo ɲama xa ɲaxankatɛ saabui ra."},{"book":"Ezekiel","chapter":"39","verse":"22","text":"Keli na lɔxɔɛ ma, Isirayila bɔnsɔɛ a kolonma nɛ a n tan nan na e Marigi Alatala ra."},{"book":"Ezekiel","chapter":"39","verse":"23","text":"Si gbɛtɛe a kolonma nɛ a Isirayila xa yunubie nan a niya e xa siga konyiya kui. E to n yanfa, n naxa n kobe raso e ra, n fa e sa e yaxuie sagoe. Na nan a ra, e naxa faxa santidɛgɛma ra."},{"book":"Ezekiel","chapter":"39","verse":"24","text":"N e ɲaxankataxi e xa yunubie nun e xa sɛniyɛntareɲa nan ma. Na nan a niyaxi n xa n kobe so e ra.»"},{"book":"Ezekiel","chapter":"39","verse":"25","text":"«Awa, i Marigi Alatala yi nan masenxi, a naxɛ: Yakɔsi, n Yaxuba bɔnsɔɛ ragbilenma nɛ kelife konyiya kui. N kinikinima nɛ Isirayila bɔnsɔɛe ma, n fa a ragiri n xili xa binya."},{"book":"Ezekiel","chapter":"39","verse":"26","text":"E na sabati e xɔnyi xaxilisa kui, mixi yo mu e tɔɔrɔ, yaagi man luma nɛ e ma e xa yanfanteya xa fe ra n tan mabiri."},{"book":"Ezekiel","chapter":"39","verse":"27","text":"N na e raminima nɛ ɲamanɛe kui, n fa e ra e xɔnyi, ɲamanɛe fa n ma sɛniyɛnyi tode na saabui ra."},{"book":"Ezekiel","chapter":"39","verse":"28","text":"Na tɛmui, Isirayila bɔnsɔɛ a kolonma nɛ a n tan nan na e Marigi Alatala ra, barima hali n to e rasiga konyiya kui ɲamanɛe tagi, n man bara e birin nagbilen, mixi yo mu lu e xanbi ra."},{"book":"Ezekiel","chapter":"39","verse":"29","text":"N mu n kobe soma e ra sɔnɔn, barima n na n Xaxili luma nɛ Isirayila bɔnsɔɛ ma. I Marigi Alatala xui nan na ki.»"}]}