{"data":[{"book":"Kirje kolossalaisille","chapter":"3","verse":"1","text":"Nyt kun olette aloittaneet Kristuksen kanssa uuden elämän, pitäkää taivaan aarteita ja iloa määränpäänänne. Kristus on siellä Jumalan luona kunniapaikalla."},{"book":"Kirje kolossalaisille","chapter":"3","verse":"2","text":"Ajatelkaa taivasta älkääkä alituisesti miettikö näitä maallisia murheita."},{"book":"Kirje kolossalaisille","chapter":"3","verse":"3","text":"Tämän maailman turhuuden ei pitäisi kiinnostaa teitä enempää kuin kuolleita – todellinen elämänne on Kristus, joka nyt on taivaassa Jumalan luona."},{"book":"Kirje kolossalaisille","chapter":"3","verse":"4","text":"Kun Kristus tulee takaisin, olette hänen rinnallaan osallisia hänen kunniastaan."},{"book":"Kirje kolossalaisille","chapter":"3","verse":"5","text":"Luovuttakaa syntiin johtavat halunne Kristuksen hallintaan. Pysykää erossa kaikesta, mikä vie holtittomaan elämään ja häpeällisten himojen orjuuteen. Älkää ahnehtiko maallista hyvää, sillä se on epäjumalan palvelemista."},{"book":"Kirje kolossalaisille","chapter":"3","verse":"6","text":"Tätä kaikkea Jumala vihaa."},{"book":"Kirje kolossalaisille","chapter":"3","verse":"7","text":"Se oli teidänkin elämänne sisältö, kun kuuluitte vielä tähän maailmaan."},{"book":"Kirje kolossalaisille","chapter":"3","verse":"8","text":"Nyt on jo aika päästä eroon vihasta, suuttumisesta, kiroilemisesta ja panettelemisesta."},{"book":"Kirje kolossalaisille","chapter":"3","verse":"9","text":"Älkää valehdelko toisillenne niin kuin ennen, sillä entinen minänne ja sen pahat teot ovat kuolleet."},{"book":"Kirje kolossalaisille","chapter":"3","verse":"10","text":"Elätte täysin uudenlaista elämää. Opitte yhä paremmin tietämään, mikä on oikein, ja muistutatte jatkuvasti enemmän Kristusta, joka loi teihin uuden elämän."},{"book":"Kirje kolossalaisille","chapter":"3","verse":"11","text":"Kansallisuus, rotu, koulutustaso tai sosiaalinen asema tulevat toisarvoisiksi. Tärkeintä on yhteys Kristukseen, ja se taas on yhtäläisesti jokaisen ulottuvilla."},{"book":"Kirje kolossalaisille","chapter":"3","verse":"12","text":"Jumala, joka on antanut teille uuden elämän, on valinnut teidät ja rakastaa teitä syvästi. Rakastakaa tekin muita ihmisiä ja osoittakaa se käytännössä. Älkää tavoitelko omaa etuanne, vaan olkaa kärsivällisiä ja nöyriä."},{"book":"Kirje kolossalaisille","chapter":"3","verse":"13","text":"Olkaa jalomielisiä ja antakaa anteeksi – älkää elätelkö katkeruutta toista ihmistä kohtaan. Muistakaa, että Herra on antanut teille anteeksi, ja siksi teidänkin on annettava muille anteeksi."},{"book":"Kirje kolossalaisille","chapter":"3","verse":"14","text":"Antakaa ennen kaikkea rakkauden ohjata elämäänne, sillä se pitää seurakunnan ehyenä."},{"book":"Kirje kolossalaisille","chapter":"3","verse":"15","text":"Kristukselta tuleva sydämen rauha vallitkoon teissä aina – se on etuoikeutenne hänen ruumiinsa jäseninä. Olkaa aina kiitollisia."},{"book":"Kirje kolossalaisille","chapter":"3","verse":"16","text":"Muistakaa, mitä Jeesus on opettanut. Opettakaa hänen sanojaan edelleen toisillenne, laulakaa virsiä ja hengellisiä lauluja kiitollisin mielin."},{"book":"Kirje kolossalaisille","chapter":"3","verse":"17","text":"Mitä tahansa teette tai sanotte, edustakaa Jeesusta. Kiittäkää hänen kanssaan Jumalaa."},{"book":"Kirje kolossalaisille","chapter":"3","verse":"18","text":"Vaimot, antakaa miehenne olla perheen pää, sillä se kuuluu Jumalan suunnitelmaan."},{"book":"Kirje kolossalaisille","chapter":"3","verse":"19","text":"Miehet, rakastakaa vaimoanne ja olkaa hänelle hyviä – älkää katkeria ja kovia."},{"book":"Kirje kolossalaisille","chapter":"3","verse":"20","text":"Lapset, totelkaa aina isäänne ja äitiänne, sillä se miellyttää Herraa."},{"book":"Kirje kolossalaisille","chapter":"3","verse":"21","text":"Isät, älkää moittiko lapsianne niin, että he masentuvat ja menettävät aloitekykynsä."},{"book":"Kirje kolossalaisille","chapter":"3","verse":"22","text":"Orjat, totelkaa maallista isäntäänne ja hoitakaa tehtävänne tunnollisesti silloinkin, kun hän ei ole näkemässä. Totelkaa isäntäänne hyvin mielin siksi, että rakastatte Herraa ja tahdotte tuottaa hänelle iloa."},{"book":"Kirje kolossalaisille","chapter":"3","verse":"23","text":"Tehkää kaikki, minkä teette, niin kuin olisitte Herran ettekä ihmisten palveluksessa."},{"book":"Kirje kolossalaisille","chapter":"3","verse":"24","text":"Muistakaa, että Herra Kristus maksaa teille: saatte täydet oikeudet kaikkeen, mitä hän omistaa. Hänelle te loppujen lopuksi teette työnne."},{"book":"Kirje kolossalaisille","chapter":"3","verse":"25","text":"Ellette yritä parastanne, on palkkakin sen mukainen. Kukaan ei ole etuoikeutetussa asemassa eikä ketään katsota sormien läpi."}]}