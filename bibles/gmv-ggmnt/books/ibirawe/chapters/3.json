{"data":[{"book":"Ibirawe","chapter":"3","verse":"1","text":"Hessa gishshi salope xeyisi intena gakin ammaniza nu ishato nu ammanos hawarene qessista halaqa Yesusa qopite."},{"book":"Ibirawe","chapter":"3","verse":"2","text":"Musey Xoossa keethe wuriso bolla ammanetidade gidida mala Yesusaykka bena shuumidades ammanetidadeko."},{"book":"Ibirawe","chapter":"3","verse":"3","text":"Keethe kexxidades keethefe bollara bonchoy diza mala Yesusaska Musepe adhdhiza bonchoy besizade gidanas besses."},{"book":"Ibirawe","chapter":"3","verse":"4","text":"Keethe wurisoska kexxidadey dees. Gido attin wuriska oothidadey Xoossaa."},{"book":"Ibirawe","chapter":"3","verse":"5","text":"Musey buro hananayssa markatishe Xoossa keeththa wuriso bolla issi ammanetida oothancha mala gidi de7ides."},{"book":"Ibirawe","chapter":"3","verse":"6","text":"Kiristoosay gidiko Xoossa keeththa bolla ammanetida na malako. Nunika iza bolla ammanetiza ufayssayne ceeqetiza ufaysi lo7ethi oykiko nu izaso duusa keeth gidos."},{"book":"Ibirawe","chapter":"3","verse":"7","text":"Hessa gishshi xiillo ayanay giza mala “Inte hachchi iza qaala siyiko"},{"book":"Ibirawe","chapter":"3","verse":"8","text":"Bazzo biittan inte tana paacida wode makalidayssatho inte wozina muumisopite."},{"book":"Ibirawe","chapter":"3","verse":"9","text":"Inte Aawati kase heen tana paccidane tanara eqetida. Ta oothidayssa wuris oyddu tammu laytha gakanas be7ida” gees Xooss."},{"book":"Ibirawe","chapter":"3","verse":"10","text":"“He wode yeletethata bolla ta hanqistada <Istta wozinay wuriso wode baletes; Istti ta oge eribeytena> gadis”"},{"book":"Ibirawe","chapter":"3","verse":"11","text":"Qasse “<Ta isttas immiza shemposo istti muleka geletena!> gaada tan ta hanqon caaqadis."},{"book":"Ibirawe","chapter":"3","verse":"12","text":"Ta ishato intefe oonikka deyo Xoossafe haraso intena haasiza iittane ammanontta wozinay dontta mala naagetite."},{"book":"Ibirawe","chapter":"3","verse":"13","text":"Harapeka inte garisafe oonikka nagaran baletidi ba wozina muumisontta mala “Hachchi” geetetishin hachchi hachchi inte inte garisan minetite."},{"book":"Ibirawe","chapter":"3","verse":"14","text":"Nuusi kase koyrope diza ammano nuni wuriseth gakanas lo7ethi minthi oykiko nuni kiristoosara issife laatana."},{"book":"Ibirawe","chapter":"3","verse":"15","text":"Hessika “Inte hachchi iza qaala siyiko kase makal7idaysssa mala ha7ika inte wozina inte minthontta mala” geeteti geisha maxaafan xaafetidayssatho hanana."},{"book":"Ibirawe","chapter":"3","verse":"16","text":"Siyidi makal7idayti istti oonanitee? Musey Gibixefe kaaleth kessidayta wurisota gidetee?"},{"book":"Ibirawe","chapter":"3","verse":"17","text":"Xoossi istta bolla oyddu tammu laytha hanqettidayti istti oonanitee? Nagara oothin istta ahay bazzo biittan kundi attidayta gidetenee?"},{"book":"Ibirawe","chapter":"3","verse":"18","text":"Izas azazetontta ixxidaytape attin iza shemposo gelontta mala izi caaqi digiday haray oonanitee?"},{"book":"Ibirawe","chapter":"3","verse":"19","text":"Hessa gishshi istti gelontta attiday ammanoy baynda gishshi gididayssa nu erosu."}]}