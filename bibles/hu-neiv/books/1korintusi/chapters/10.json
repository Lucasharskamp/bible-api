{"data":[{"book":"1 Korintusi","chapter":"10","verse":"1","text":"Nem akarom pedig, hogy ne tudjátok, atyámfiai, hogy a mi atyáink mindnyájan felhő alatt voltak, és mindnyájan tengeren mentek át,"},{"book":"1 Korintusi","chapter":"10","verse":"2","text":"és mindnyájan Mózesre keresztelkedtek meg a felhőben és a tengerben,"},{"book":"1 Korintusi","chapter":"10","verse":"3","text":"és mindnyájan ugyanazt a lelki eledelt ették,"},{"book":"1 Korintusi","chapter":"10","verse":"4","text":"és mindnyájan ugyanazt a lelki italt itták, mert ittak a lelki kősziklából, amely követte őket. Ez a kőszikla pedig Krisztus volt."},{"book":"1 Korintusi","chapter":"10","verse":"5","text":"De azoknak többségét nem kedvelte Isten, úgyhogy elhullottak a pusztában."},{"book":"1 Korintusi","chapter":"10","verse":"6","text":"Ezek példák számunkra, hogy mi ne kívánjunk gonosz dolgokat, ahogy azok kívánták."},{"book":"1 Korintusi","chapter":"10","verse":"7","text":"Bálványimádók se legyetek, ahogy azok közül némelyek, amint meg van írva: „Leült a nép enni, inni, és felkelt játszani“."},{"book":"1 Korintusi","chapter":"10","verse":"8","text":"Ne is paráználkodjunk, ahogy azok közül némelyek paráználkodtak, és elestek egy nap huszonháromezren."},{"book":"1 Korintusi","chapter":"10","verse":"9","text":"Krisztust se kísértsük, ahogy azok közül kísértették némelyek, és elvesztek a kígyóktól."},{"book":"1 Korintusi","chapter":"10","verse":"10","text":"Ne is zúgolódjatok, ahogy azok közül zúgolódtak némelyek, és elvesztek a pusztító (angyal) által."},{"book":"1 Korintusi","chapter":"10","verse":"11","text":"Mindezek példaképpen estek rajtuk, de a mi tanulságunkra írattak meg, akikhez az idők vége elérkezett."},{"book":"1 Korintusi","chapter":"10","verse":"12","text":"Azért aki azt hiszi, hogy áll, vigyázzon, hogy el ne essék."},{"book":"1 Korintusi","chapter":"10","verse":"13","text":"Nem egyéb csak emberi kísértés esett rajtatok, de hű az Isten, aki nem hagy titeket erőtökön felül kísérteni, sőt a kísértéssel együtt a kimenekedést is megadja majd, hogy elviselhessétek."},{"book":"1 Korintusi","chapter":"10","verse":"14","text":"Ezért, szeretteim, kerüljétek a bálványimádást."},{"book":"1 Korintusi","chapter":"10","verse":"15","text":"Mint okosokhoz szólok, ítéljétek meg ti magatok, amit mondok."},{"book":"1 Korintusi","chapter":"10","verse":"16","text":"A hálaadásnak pohara, amelyet megáldunk, nem a Krisztus vérével való közösségünk-e? A kenyér, amelyet megszegünk, nem a Krisztus testével való közösségünk-e?"},{"book":"1 Korintusi","chapter":"10","verse":"17","text":"Mert egy a kenyér, egy test vagyunk sokan, mert mindnyájan az egy kenyérből részesedünk."},{"book":"1 Korintusi","chapter":"10","verse":"18","text":"Nézzétek a test szerint való Izraelt! Akik az áldozatot eszik, nincsenek-e közösségben az oltárral?"},{"book":"1 Korintusi","chapter":"10","verse":"19","text":"Mit mondok tehát? Talán azt, hogy a bálvány vagy a bálványáldozat ér valamit?"},{"book":"1 Korintusi","chapter":"10","verse":"20","text":"Éppen ellenkezőleg: amit a pogányok áldoznak, az ördögöknek áldozzák és nem Istennek, én pedig nem akarom, hogy az ördögökkel legyetek közösségben."},{"book":"1 Korintusi","chapter":"10","verse":"21","text":"Nem ihatjátok az Úr poharát és az ördögök poharát. Nem lehettek az Úr asztalának és az ördögök asztalának részesei!"},{"book":"1 Korintusi","chapter":"10","verse":"22","text":"Vagy haragra ingereljük az Urat? Vagy erősebbek vagyunk nála?"},{"book":"1 Korintusi","chapter":"10","verse":"23","text":"Minden szabad, de nem minden használ. Minden szabad, de nem minden épít."},{"book":"1 Korintusi","chapter":"10","verse":"24","text":"Senki se keresse a maga előnyét, hanem ki-ki a másét"},{"book":"1 Korintusi","chapter":"10","verse":"25","text":"Mindent megehettek, amit a mészárszékben árulnak, semmit sem kérdezősködve lelkiismereti okokból."},{"book":"1 Korintusi","chapter":"10","verse":"26","text":"„Az Úré a föld és annak teljessége!“"},{"book":"1 Korintusi","chapter":"10","verse":"27","text":"Ha pedig valaki a hitetlenek közül meghív titeket, és el akartok menni, mindent megehettek, amit elétek hoznak, és ne kérdezősködjetek lelkiismereti okokból."},{"book":"1 Korintusi","chapter":"10","verse":"28","text":"De ha valaki ezt mondja nektek: „Ez bálványáldozati hús“, ne egyétek meg amiatt, aki erre figyelmeztetett, és a lelkiismeret miatt."},{"book":"1 Korintusi","chapter":"10","verse":"29","text":"De nem a te lelkiismeretedre célzok, hanem az övére. Az én szabadságomat miért ítélje meg más lelkiismerete?"},{"book":"1 Korintusi","chapter":"10","verse":"30","text":"Ha pedig én hálaadással élek vele, miért ítélnek meg azért, amiért én hálát adok?"},{"book":"1 Korintusi","chapter":"10","verse":"31","text":"Tehát akár esztek, akár isztok, akármit cselekedtek, mindent az Isten dicsőségére tegyetek."},{"book":"1 Korintusi","chapter":"10","verse":"32","text":"Ne botránkoztassátok meg se a zsidókat, se a görögöket, se az Isten gyülekezetét."},{"book":"1 Korintusi","chapter":"10","verse":"33","text":"Ahogyan én is mindenkinek kedvében járok, nem keresve a magam hasznát, hanem a többiekét, hogy üdvözüljenek."}]}