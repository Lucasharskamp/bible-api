{"data":[{"book":"Apostolien teot","chapter":"10","verse":"1","text":"Kesareassa asui Kornelius-niminen Rooman armeijan upseeri, joka toimi komppanian päällikkönä niin kutsutussa Italian rykmentissä."},{"book":"Apostolien teot","chapter":"10","verse":"2","text":"Hän ja hänen perheensä olivat Jumalaa kunnioittavia ihmisiä. He osallistuivat juutalaisten jumalanpalveluksiin ja harjoittivat hyväntekeväisyyttä."},{"book":"Apostolien teot","chapter":"10","verse":"3","text":"Eräänä iltapäivänä kolmen aikaan Kornelius sai selvän näyn: Jumalan enkeli tuli hänen luokseen."},{"book":"Apostolien teot","chapter":"10","verse":"4","text":"Mies tuijotti enkeliä kauhuissaan ja sopersi: »Mistä on kysymys?» Enkeli vastasi: »Jumala on kuullut rukouksesi ja nähnyt hyvät työsi."},{"book":"Apostolien teot","chapter":"10","verse":"5,6","text":"Lähetä muutamia miehiä Joppeen etsimään Simon Pietaria. Hän asuu lähellä rantaa nahkuri Simonin talossa. Kutsu hänet luoksesi.»"},{"book":"Apostolien teot","chapter":"10","verse":"7","text":"Heti kun enkeli oli lähtenyt, Kornelius kutsui kaksi palvelijaansa ja erään Jumalaa kunnioittavan sotilaan, joka kuului hänen henkivartijoihinsa."},{"book":"Apostolien teot","chapter":"10","verse":"8","text":"Hän selosti heille, mitä oli tapahtunut, ja lähetti heidät matkaan."},{"book":"Apostolien teot","chapter":"10","verse":"9,10","text":"Seuraavana päivänä, kun miehet olivat jo lähellä Joppea, Pietari meni asuntonsa katolle rukoilemaan. Hänen oli nälkä. Odottaessaan ruuan valmistumista hän näki näyn."},{"book":"Apostolien teot","chapter":"10","verse":"11","text":"Taivas avautui, ja sieltä laskettiin maahan kuin suurta valkoista liinaa, jota pidettiin neljästä kulmasta kiinni."},{"book":"Apostolien teot","chapter":"10","verse":"12","text":"Liinassa oli matelijoita, lintuja ja muita eläimiä10:12 Mooseksen laissa oli tarkat määräykset siitä, mitä eläimiä sai syödä; nämä kuuluivat kiellettyihin (ks. 3 Moos. 11).."},{"book":"Apostolien teot","chapter":"10","verse":"13","text":"Ääni sanoi Pietarille: »Teurasta ja syö mitä haluat.»"},{"book":"Apostolien teot","chapter":"10","verse":"14","text":"Pietari vastusteli: »En suinkaan, Herra. Juutalaisten lakihan kieltää tuollaisten eläinten syömisen.»"},{"book":"Apostolien teot","chapter":"10","verse":"15","text":"Ääni sanoi uudelleen: »Syö vain, sillä jos Jumala pitää jotakin puhtaana, myös sinä voit sen hyväksyä.»"},{"book":"Apostolien teot","chapter":"10","verse":"16","text":"Sama näky toistui kolme kertaa. Sitten liina nostettiin takaisin taivaaseen."},{"book":"Apostolien teot","chapter":"10","verse":"17","text":"Pietari oli hämmentynyt. Mitä tuollainen näky oikein merkitsi? Mitä hänen pitäisi tehdä?"},{"book":"Apostolien teot","chapter":"10","verse":"18","text":"tiedustelemassa, sielläkö Simon Pietari asui."},{"book":"Apostolien teot","chapter":"10","verse":"19","text":"Pietari pohti yhä näyn merkitystä, mutta Pyhä Henki sanoi hänelle: »Kolme miestä on tullut tapaamaan sinua."},{"book":"Apostolien teot","chapter":"10","verse":"20","text":"Mene heidän luokseen ja lähde epäröimättä heidän mukaansa, sillä minä olen lähettänyt heidät.»"},{"book":"Apostolien teot","chapter":"10","verse":"21","text":"Pietari meni alas ja sanoi vieraille: »Minä olen mies jota etsitte. Mitä asiaa teillä on?»"},{"book":"Apostolien teot","chapter":"10","verse":"22","text":"He kertoivat hänelle Korneliuksesta, hyvästä, jumalaapelkäävästä Rooman armeijan upseerista, joka nautti kaikkien juutalaisten arvonantoa. Miehet kuvailivat, miten enkeli oli neuvonut Korneliusta etsimään Pietarin käsiinsä, jotta tämä sanoisi hänelle, mitä Jumala tahtoi hänen tekevän."},{"book":"Apostolien teot","chapter":"10","verse":"23","text":"Pietari pyysi miehet sisään ja majoitti heidät yöksi. Seuraavana päivänä he lähtivät matkaan. Muutamat Joppen uskovat tulivat mukaan."},{"book":"Apostolien teot","chapter":"10","verse":"24","text":"Matkustettuaan vuorokauden he tulivat Kesareaan, missä Kornelius odotti heitä. Hän oli kutsunut paikalle myös sukulaisiaan ja läheisiä ystäviään."},{"book":"Apostolien teot","chapter":"10","verse":"25","text":"Kun Pietari tuli sisään, Kornelius heittäytyi kunnioittavasti hänen eteensä maahan."},{"book":"Apostolien teot","chapter":"10","verse":"26","text":"Pietari sanoi silloin: »Nouse toki, en minä ole mikään jumala!»"},{"book":"Apostolien teot","chapter":"10","verse":"27","text":"Kornelius nousi. He vaihtoivat muutaman sanan ja menivät sitten muiden luo sisälle."},{"book":"Apostolien teot","chapter":"10","verse":"28","text":"Pietari kertoi: »Tiedätte varmaan, että juutalaisten laki ei sallisi minun tulla luoksenne, koska te ette ole juutalaisia. Jumala osoitti minulle kuitenkin näyssä, etten saa koskaan pitää ketään alempiarvoisena10:28 Sananmukaisesti: »arvottomana tai epäpuhtaana».."},{"book":"Apostolien teot","chapter":"10","verse":"29","text":"Siksi tulin heti kun pyysitte. Haluaisin nyt kuulla, miksi minut haettiin.»"},{"book":"Apostolien teot","chapter":"10","verse":"30","text":"Kornelius vastasi: »Olin neljä päivää sitten juuri näihin aikoihin rukoilemassa, kun edessäni äkkiä seisoi häikäisevän kirkkaaseen viittaan pukeutunut mies."},{"book":"Apostolien teot","chapter":"10","verse":"31","text":"Hän sanoi, että Jumala on kuullut rukoukseni ja nähnyt hyvät työni,"},{"book":"Apostolien teot","chapter":"10","verse":"32","text":"ja käski lähettää hakemaan sinua Joppesta. Hän sanoi sinun asuvan meren rannalla nahkuri Simonin talossa."},{"book":"Apostolien teot","chapter":"10","verse":"33","text":"Lähetin miehet heti matkaan ja olen iloinen, kun tulit näin pian. Odotamme tässä nyt kaikki Jumalan edessä, mitä hän on käskenyt sinun puhua meille.»"},{"book":"Apostolien teot","chapter":"10","verse":"34","text":"Pietari vastasi: »Käsitän nyt, että Jumala on kiinnostunut muistakin kuin juutalaisista."},{"book":"Apostolien teot","chapter":"10","verse":"35","text":"Kaikissa kansoissa on ihmisiä, jotka palvelevat häntä ja tekevät hänen mielensä mukaisia tekoja."},{"book":"Apostolien teot","chapter":"10","verse":"36","text":"Olette varmasti kuulleet Israelin kansalle julistetusta hyvästä uutisesta: meidän ja Jumalan välillä on rauha Jeesuksen tähden. Hän on Messias, koko luomakunnan Herra."},{"book":"Apostolien teot","chapter":"10","verse":"37","text":"Tämä sanoma lähti liikkeelle Galileasta, ja Johannes Kastajan julistustoiminnan jälkeen se levisi myös kaikkialle Juudeaan."},{"book":"Apostolien teot","chapter":"10","verse":"38","text":"Tiedätte varmaan, että Jumala antoi Jeesus Nasaretilaiselle voiman ja Pyhän Hengen. Hän vaelsi ympäri maata, auttoi ihmisiä ja paransi kaikki pahojen henkien valtaan joutuneet, sillä Jumala oli hänen kanssaan."},{"book":"Apostolien teot","chapter":"10","verse":"39","text":"Me apostolit olemme omin silmin nähneet kaiken, mitä hän teki Israelissa ja Jerusalemissa – siellähän hänet murhattiin, ristiinnaulittiin."},{"book":"Apostolien teot","chapter":"10","verse":"40,41","text":"Kolme päivää myöhemmin Jumala kuitenkin herätti hänet eloon ja antoi muutamien todistajiksi valitsemiensa ihmisten nähdä hänet – ei kansanjoukkojen, vaan meidän, jotka söimme ja joimme hänen kanssaan hänen ylösnousemuksensa jälkeen."},{"book":"Apostolien teot","chapter":"10","verse":"42","text":"Hän käski meidän kertoa kaikille hyvän uutisen: Jumala on asettanut hänet koko maailman – elävien ja kuolleiden – tuomariksi."},{"book":"Apostolien teot","chapter":"10","verse":"43","text":"Kaikki profeetat ovat kirjoittaneet, että ne, jotka uskovat häneen, saavat hänen tähtensä synnit anteeksi.»"},{"book":"Apostolien teot","chapter":"10","verse":"44","text":"Pyhä Henki tuli Pietarin puhuessa kaikkiin kuulijoihin."},{"book":"Apostolien teot","chapter":"10","verse":"45","text":"Pietarin mukana seuranneet juutalaiset ihmettelivät, kun Pyhän Hengen lahja annettiin pakanoillekin."},{"book":"Apostolien teot","chapter":"10","verse":"46,47","text":"Siitä ei kuitenkaan ollut epäilystäkään, sillä Kornelius ja hänen vieraansa puhuivat kielillä ja kiittivät Jumalaa."},{"book":"Apostolien teot","chapter":"10","verse":"48","text":"Heidät kastettiin Jeesuksen Kristuksen nimeen. Sen jälkeen Kornelius pyysi Pietaria jäämään vieraakseen muutamaksi päiväksi."}]}