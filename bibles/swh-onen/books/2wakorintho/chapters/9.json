{"data":[{"book":"2 Wakorintho","chapter":"9","verse":"1","text":"Hakuna haja yangu kuwaandikia kuhusu huduma hii itolewayo kwa ajili ya watakatifu."},{"book":"2 Wakorintho","chapter":"9","verse":"2","text":"Kwa kuwa ninajua mlivyo na shauku ya kusaidia, nami nimekuwa nikijivuna kwa ajili ya jambo hilo kwa watu wa Makedonia, nikiwaambia kuwa ninyi wa Akaya mmekuwa tayari kutoa tangu mwaka jana na shauku yenu imewachochea wengi wao katika kutoa."},{"book":"2 Wakorintho","chapter":"9","verse":"3","text":"Lakini sasa nawatuma hawa ndugu ili kujivuna kwetu kuhusu mchango wenu kusiwe maneno matupu, bali mpate kuwa tayari kama nilivyosema mngekuwa tayari."},{"book":"2 Wakorintho","chapter":"9","verse":"4","text":"Kwa maana kama nikija na Mmakedonia yeyote na kuwakuta hamjawa tayari, tutaona aibu kusema chochote juu yenu katika matoleo."},{"book":"2 Wakorintho","chapter":"9","verse":"5","text":"Kwa hivyo niliona ni muhimu niwahimize hawa ndugu watangulie kuja huko kwenu kabla yangu, wafanye mipango ya hayo matoleo ya ukarimu mliyokuwa mmeahidi, ili yawe tayari kama matoleo ya hiari wala si kama ya kutozwa kwa nguvu."},{"book":"2 Wakorintho","chapter":"9","verse":"6","text":"Kumbukeni kwamba: Yeyote apandaye kwa uchache pia atavuna kwa uchache, naye apandaye kwa ukarimu pia atavuna kwa ukarimu."},{"book":"2 Wakorintho","chapter":"9","verse":"7","text":"Kila mtu atoe kama anavyokusudia moyoni mwake, si kwa uchoyo au kwa kulazimishwa, kwa maana Mungu humpenda yeye atoaye kwa moyo mkunjufu."},{"book":"2 Wakorintho","chapter":"9","verse":"8","text":"Naye Mungu aweza kuwapa kila baraka kwa wingi, ili katika mambo yote kila wakati, mwe na kila kitu mnachohitaji, ili mweze kushiriki kwa wingi katika kila kazi njema."},{"book":"2 Wakorintho","chapter":"9","verse":"9","text":"Kama ilivyoandikwa:"},{"book":"2 Wakorintho","chapter":"9","verse":"10","text":"Yeye ampaye mpanzi mbegu kwa ajili ya kupanda na mkate kuwa chakula, atawapa na kuzizidisha mbegu zenu za kupanda na kuongeza mavuno ya haki yenu."},{"book":"2 Wakorintho","chapter":"9","verse":"11","text":"Mtatajirishwa kwa kila namna ili mpate kuwa wakarimu kila wakati, na kupitia kwetu, ukarimu wenu utamletea Mungu shukrani."},{"book":"2 Wakorintho","chapter":"9","verse":"12","text":"Huduma hii mnayofanya si tu kwa ajili ya kukidhi mahitaji ya watakatifu, bali huzidi sana kwa shukrani nyingi apewazo Mungu."},{"book":"2 Wakorintho","chapter":"9","verse":"13","text":"Kwa sababu ya huduma ambayo mmejithibitisha wenyewe, watu watamtukuza Mungu kwa ajili ya utiifu ufuatanao na ukiri wenu wa Injili ya Kristo, na kwa ukarimu wenu wa kushiriki pamoja nao na pia wengine wote."},{"book":"2 Wakorintho","chapter":"9","verse":"14","text":"Nao katika maombi yao kwenu mioyo yao itawaonea shauku kwa sababu ya neema ipitayo kiasi mliyopewa na Mungu."},{"book":"2 Wakorintho","chapter":"9","verse":"15","text":"Ashukuriwe Mungu kwa karama yake isiyoelezeka."}]}