{"data":[{"book":"Genesisi","chapter":"9","verse":"1","text":"Ipapo Mwari akaropafadza Noa navanakomana vake, akati kwavari, “Berekanai muwande uye muzadze nyika."},{"book":"Genesisi","chapter":"9","verse":"2","text":"Mhuka dzose dzenyika neshiri dzose dzedenga dzichakutyai uye dzichakuvhundukai; zvisikwa zvose zvinokambaira panyika, nehove dzose dzegungwa, zvakapiwa mumaoko enyu."},{"book":"Genesisi","chapter":"9","verse":"3","text":"Zvinhu zvose zvinorarama nezvinokambaira zvichava zvokudya zvenyu. Sezvandakakupai muriwo munyoro, ndiri kukupai zvino zvinhu zvose."},{"book":"Genesisi","chapter":"9","verse":"4","text":"“Asi hamufaniri kudya nyama, ropa rayo roupenyu richiri mairi."},{"book":"Genesisi","chapter":"9","verse":"5","text":"Uye zvirokwazvo ndichatsvaka kuti muzvidavirire nokuda kweropa roupenyu hwenyu. Ndichatsvaka kuti muzvidavirire pamhuka dzose. Uye kubvawo pamunhu mumwe nomumwe, ndichatsvaka kuti azvidavirire nokuda kwoupenyu hwomunhu wokwake."},{"book":"Genesisi","chapter":"9","verse":"6","text":"“Ani naani anoteura ropa romunhu,"},{"book":"Genesisi","chapter":"9","verse":"7","text":"Kana murimi, berekanai muwande; muwande panyika uye muwande kwazvo pamusoro payo.”"},{"book":"Genesisi","chapter":"9","verse":"8","text":"Ipapo Mwari akati kuna Noa navanakomana vaaiva navo,"},{"book":"Genesisi","chapter":"9","verse":"9","text":"“Zvino ndava kusimbisa sungano yangu newe uye nezvizvarwa zvako zvinotevera,"},{"book":"Genesisi","chapter":"9","verse":"10","text":"uye nezvisikwa zvipenyu zvose zvakanga zvinewe, shiri, zvipfuwo nemhuka dzose dzesango, dzose dziya dzakabuda newe muareka, zvisikwa zvipenyu zvose zviri panyika."},{"book":"Genesisi","chapter":"9","verse":"11","text":"Ndiri kusimbisa sungano yangu newe: Zvipenyu zvose hazvichatongoparadzwizve nemvura yamafashamu; hakuchatongovizve namafashamu okuti aparadze nyika.”"},{"book":"Genesisi","chapter":"9","verse":"12","text":"Uye Mwari akati, “Ichi ndicho chiratidzo chesungano yandiri kuita pakati pangu nemi nezvisikwa zvose zvipenyu zvinemi, sungano yamarudzi ose ari kuzouya:"},{"book":"Genesisi","chapter":"9","verse":"13","text":"Ndaisa muraravungu wangu mumakore, uye uchava chiratidzo chesungano pakati pangu nenyika."},{"book":"Genesisi","chapter":"9","verse":"14","text":"Pose pandinouyisa makore pamusoro penyika, uye muraravungu ukaonekwa mumakore,"},{"book":"Genesisi","chapter":"9","verse":"15","text":"ndicharangarira sungano yangu pakati pangu nemi nezvisikwa zvipenyu zvose zvamarudzi ose. Mvura haingatongoitizve mafashamu kuti iparadze zvipenyu zvose."},{"book":"Genesisi","chapter":"9","verse":"16","text":"Pose panoonekwa muraravungu mumakore, ndichaona ndigorangarira sungano yangu isingaperi pakati paMwari nezvisikwa zvipenyu zvose zvemhando dzose panyika.”"},{"book":"Genesisi","chapter":"9","verse":"17","text":"Saka Mwari akati kuna Noa, “Ichi ndicho chiratidzo chesungano yandakasimbisa pakati pangu nezvipenyu zvose zviri panyika.”"},{"book":"Genesisi","chapter":"9","verse":"18","text":"Vanakomana vaNoa vakabuda muareka vaiva Shemu, Hamu naJafeti. (Hamu akanga ari baba vaKenani.)"},{"book":"Genesisi","chapter":"9","verse":"19","text":"Ava ndivo vakanga vari vanakomana vatatu vaNoa, uye kwavari ndiko kwakabva vanhu vakapararira pamusoro penyika."},{"book":"Genesisi","chapter":"9","verse":"20","text":"Noa akava murimi, akarima munda wamazambiringa."},{"book":"Genesisi","chapter":"9","verse":"21","text":"Akati anwa imwe yewaini yawo, akadhakwa uye akavata akashama mutende rake."},{"book":"Genesisi","chapter":"9","verse":"22","text":"Hamu, baba vaKenani, akaona kusasimira kwababa vake akaudza mukoma wake nomununʼuna vake vaiva panze."},{"book":"Genesisi","chapter":"9","verse":"23","text":"Asi Shemu naJafeti vakatora nguo vakayiisa pamapfudzi avo; ipapo vakafamba nenhendashure vakafukidza baba vavo pakusasimira kwavo. Zviso zvavo zvakanga zvakatarisa parutivi kuitira kuti varege kuona kusasimira kwababa vavo."},{"book":"Genesisi","chapter":"9","verse":"24","text":"Noa akati amuka kubva pawaini yake uye akaziva zvakanga zvaitwa kwaari nomwanakomana wake muduku,"},{"book":"Genesisi","chapter":"9","verse":"25","text":"akati,"},{"book":"Genesisi","chapter":"9","verse":"26","text":"Akatiwo,"},{"book":"Genesisi","chapter":"9","verse":"27","text":"Mwari ngaakurise nyika yaJafeti;"},{"book":"Genesisi","chapter":"9","verse":"28","text":"Shure kwamafashamu, Noa akararama kwamakore mazana matatu namakumi mashanu."},{"book":"Genesisi","chapter":"9","verse":"29","text":"Pamwe chete, Noa akararama kwamakore mazana mapfumbamwe namakumi mashanu, uye akafa."}]}