{"data":[{"book":"ዮሃኒሴም ፆኦሲ ዻዌ ባኮ","chapter":"16","verse":"1","text":"ዬካፓ ላንካዎ ኪኢታንቾንሢም ዼኤፒ ዑኡሲና፦ «ዓኣዹዋቴ! ፆኦሲኮ ዻጋ ኩሜ፥ ዑዦ ዓንጎይዳ ዓኣ ዑዦ ሳዖይዳ ላኣሉዋቴ» ጌኤዦ ማኣራፓ ጋዓንቴ ታ ዋይዜኔ።"},{"book":"ዮሃኒሴም ፆኦሲ ዻዌ ባኮ","chapter":"16","verse":"2","text":"ዒማና ቤርታሳ ኪኢታንቻሢ ዴንዳዖ፥ ዑዦ ዓንጎይዳ ዓኣ ዑዦ ሳዖይዳ ላኣላዛ ቦዓሢኮ ማላቶ ዔኪ ዓኣ ዓሶና ዬያ ማላቶም ዚጊ ካኣሽካ ዓሶናይዳ ፑርታ ሜታሳ ኪሢ ኬዴኔ። 16፡2 ኬሲ. ማፃ 9፡10።"},{"book":"ዮሃኒሴም ፆኦሲ ዻዌ ባኮ","chapter":"16","verse":"3","text":"ላምዓሳ ኪኢታንቻሢ ዑዦ ዓንጎይዳ ዓኣ ዑዦ ባዞ ዋኣፆይዳ ላኣላዛ፥ ዋኣፃ ሃይቄ ዓሲ ሱጉሢጉዲ ካርቴ ሱጉሢ ማዔኔ፤ ባዞይዳ ዓኣ፥ ሼምፔና ናንጋ ባካ ቢያ ሃይቄኔ።"},{"book":"ዮሃኒሴም ፆኦሲ ዻዌ ባኮ","chapter":"16","verse":"4","text":"ሃይሣሳ ኪኢታንቻሢ ዑዦ ዓንጎይዳ ዓኣ ዑዦ ዎሮ ዋኣፆንታ ዓልቃ ዋኣፆንታይዳ ላኣላዛ፥ ዬይያ ሱጉሢ ማዔኔ፤"},{"book":"ዮሃኒሴም ፆኦሲ ዻዌ ባኮ","chapter":"16","verse":"5","text":"ዬካፓ ዋኣፆ ዑፃ ቢታንታ ዓኣ፥ ኪኢታንቻሢ፦"},{"book":"ዮሃኒሴም ፆኦሲ ዻዌ ባኮ","chapter":"16","verse":"6","text":"ዓሳ ኔኤም ዱማዼዞንሢንታ ኔ ማሊፆ ኬኤዛዞንሢያ"},{"book":"ዮሃኒሴም ፆኦሲ ዻዌ ባኮ","chapter":"16","verse":"7","text":"ዬያጉዲ ሃሣ ፆኦሲም ዒንጊ ካኣሽኮ ቤዞይዳፓ፦"},{"book":"ዮሃኒሴም ፆኦሲ ዻዌ ባኮ","chapter":"16","verse":"8","text":"ዖይዳሳ ኪኢታንቻሢ ዑዦ ዓንጎይዳ ዓኣ ዑዦ ዓባ ላኣላዛ፥ ዓቦም ዓሶ ዓዳ ታሚጉዲ ሚቻንዳ ዎልቄ ዒንጊንቴኔ፤"},{"book":"ዮሃኒሴም ፆኦሲ ዻዌ ባኮ","chapter":"16","verse":"9","text":"ዬያሮ ዓሳ ዼኤፒ ሩኡጲና ሚቺንቴኔ፤ ዬንሢ ባይዛ ባኮንሢ ዑፃ ቢታንቶ ዓኣ፥ ፆኦዛሢኮ ሱንፆ ዔያታ ጫሽኬኔ፤ ጎሞ ፔኤኮ ቡኡፂ፥ ዒዛ ቦንቺፆዋ ዔያታ ዒፄኔ።"},{"book":"ዮሃኒሴም ፆኦሲ ዻዌ ባኮ","chapter":"16","verse":"10","text":"ዶንጋሳ ኪኢታንቻሢ ዑዦ ዓንጎይዳ ዓኣ ዑዦ ቦዓሢኮ ካኣቱሞ ዖይቶይዳ ላኣላዛ፥ ቦዓሢኮ ካኣቱማ ዹሚ ማዔኔ፤ ዓሳ ኮሺ ሜታዺ ሜታሢዳፓ ዔቄያና ዒንዲርዞ ፔኤኮ ዻዓኔ፤"},{"book":"ዮሃኒሴም ፆኦሲ ዻዌ ባኮ","chapter":"16","verse":"11","text":"ሃሣ ዔያቶኮ ሜታዺፆና ኪፃዺፆናይዳፓ ዔቄያና ጫሪንጮ ፆኦዛሢ ዔያታ ጫሽኬኔ፤ ዔያታ ማዼ፥ ዻቢንቶ ቡኡፂባኣሴ።"},{"book":"ዮሃኒሴም ፆኦሲ ዻዌ ባኮ","chapter":"16","verse":"12","text":"ላሃሳ ኪኢታንቻሢ ዑዦ ዓንጎይዳ ዓኣ ዑዦ ዼኤፖ ዎሮ፥ ዔፕራፂሴይዳ ላኣላዛ ዓባ ኬስካ ዛላፓ ሙካ ካኣቶም ጎይሢ ማዓንዳጉዲ ዎሮ ዋኣፃ ሚጬኔ።"},{"book":"ዮሃኒሴም ፆኦሲ ዻዌ ባኮ","chapter":"16","verse":"13","text":"ዼኤፖ ሾኦዣሢ ዻንጎና ቦዓሢ ዻንጎና ሃሣ ሉኡዙሞና ፆኦሲ ማሊፆ ኬኤዛያ ማሊሳሢ ዻንጋፓ ፓንቆ ማላ፥ ሃይሦ ፑርታ ዓያና ኬስካንቴ ታ ዛጌኔ።"},{"book":"ዮሃኒሴም ፆኦሲ ዻዌ ባኮ","chapter":"16","verse":"14","text":"ዔያታ ዱማ ዓኪ ባኣዚ ማዻ ፃላሄ ዓያናኬ፤ ዬንሢ ሃይሦ ዓያኖንሢ ቢያ ባኮ ዳንዳዓ ፆኦዛሢኮ ዼኤፖ ኬሎና ኬስካንዳ ዖሎም ዓሶ ቡኩሳኒ ዓጮ ካኣቶ ቢያሢ ባንሢ ዓኣዻኔ።"},{"book":"ዮሃኒሴም ፆኦሲ ዻዌ ባኮ","chapter":"16","verse":"15","text":"«ታኣኒ ዉሲጉዲ ዔሩዋንቴ ዬዓንዳኔ፤ ካሎ ማዑዋጉዲና ካሉሞዋ ዓሲ ዛጉዋጉዲ ጴጪ ፔኤኮ ማኣዓሢ ካፓሢ ዓንጆ ዎዛ ዴንቃንዳኔ» 16፡15 ማቲ. 24፡43-44፤ ሉቃ. 12፡30-40፤ ዮሃ. ፆፔዻ 3፡3።"},{"book":"ዮሃኒሴም ፆኦሲ ዻዌ ባኮ","chapter":"16","verse":"16","text":"ዬንሢ ዓያኖንሢ ዓጮ ካኣቶ ቢያ ዔብሬ ዓሶ ሙኡቺና ዓርማጌዶኔ ጌይንታ ቤዞይዳ ቡኩሲ ዖሎም ጊኢጊሼኔ። 16፡16 2ካኣቶ. ማ 23፡29፤ ዛካ. 12፡11።"},{"book":"ዮሃኒሴም ፆኦሲ ዻዌ ባኮ","chapter":"16","verse":"17","text":"ላንካሳ ኪኢታንቻሢ ዑዦ ዓንጎይዳ ዓኣ ዑዦ ዢባሮይዳ ላኣላዛ፥ ጌኤዦ ማኣራ ዓኣ ካኣቱሞ ቤዛፓ፦ «ዓካሪ ቢያ ባካ ማዺንቲ ኩሜኔ!» ጋዓ ዼኤፒ ዑኡሲ ዋይዚንቴኔ።"},{"book":"ዮሃኒሴም ፆኦሲ ዻዌ ባኮ","chapter":"16","verse":"18","text":"ዒማና ዜኤሊንሢ ዜኤሊንሤኔ፥ ዼኤፒ ዑኡሲያ ዋይዚንቴኔ፥ ጉጉንሢ ጉጉንሤኔ ሃሣ ሳዓኣ ሚርጌና ዓጊፄኔ፤ ዬያጉዴ ሳዓ ዓጊፂሢ ዓሲ ማዢንቴማፓ ዓርቃዖ ዓጊፂ ቤቂባኣሴ። 16፡18 ዮሃ. ፆፔዻ 8፡5፤ 11፡13፤ 19።"},{"book":"ዮሃኒሴም ፆኦሲ ዻዌ ባኮ","chapter":"16","verse":"19","text":"ዼኤፖ ካታሜላ ሃይሦ ቤሲ ዱጲ ዱጲ ፓቂንቴኔ፤ ሜሌ ዓጮ ዓሶ ካታማኣ ቢያ ዶዔኔ፤ ፆኦሲ ዼኤፖ፥ ባብሎኔ ካታሜሎ ጶቂሢ ዒዛኮ ዼኤፖ ዻጎ ዑዦ ኩንሦና ዑዦ ዑሽካንዳጉዲ ዒዞም ዒንጌኔ። 16፡19 ዒሲ. 51፡17።"},{"book":"ዮሃኒሴም ፆኦሲ ዻዌ ባኮ","chapter":"16","verse":"20","text":"ዋኣፆ ሳዛ ዓኣ ዓጫ ዓኣዺ ባይቄኔ፤ ሃሣ ዹካኣ ቢያ ዓኣ ቤዛፓ ባይቄኔ። 16፡20 ዮሃ. ፆፔዻ 6፡14።"},{"book":"ዮሃኒሴም ፆኦሲ ዻዌ ባኮ","chapter":"16","verse":"21","text":"ዴኤሡማ ፔቴ ዼኤፒ ዎንሢ ሹቺጉዴ ሻቺ ጫሪንጫፓ ዓሶይዳ ኬዴኔ፤ ዬይ ባይዞም ዳኪንቴ ባካ ሚርጌ ካራ ባይዚ ሜታሴያ ማዔሢሮ ዓሳ ፆኦሲ ጫሽኬኔ። 16፡21 ኬሲ. ማፃ 9፡23፤ ዮሃ. ፆፔዻ 11፡19።"}]}