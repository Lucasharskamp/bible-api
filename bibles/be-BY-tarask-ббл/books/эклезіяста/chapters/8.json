{"data":[{"book":"ЭКЛЕЗІЯСТА","chapter":"8","verse":"1","text":"Хто ёсьць - як мудрэц, і хто разумее значэньне слова? Мудрасьць прасьвятляе чалавеку аблічча яго, і суровасьць твару яго зьмяняецца."},{"book":"ЭКЛЕЗІЯСТА","chapter":"8","verse":"2","text":"Я кажу: трымайся царскага слова, і гэта дзеля прысягі перад Богам."},{"book":"ЭКЛЕЗІЯСТА","chapter":"8","verse":"3","text":"Не сьпяшайся ўхіляцца аблічча яго і не зацінайся ў слове благім; бо ён усё можа зрабіць, што захоча."},{"book":"ЭКЛЕЗІЯСТА","chapter":"8","verse":"4","text":"Дзе слова цара, там улада, і хто яму скажа: «што ты робіш?»."},{"book":"ЭКЛЕЗІЯСТА","chapter":"8","verse":"5","text":"Хто выконвае запаведзь, той не зазнае нічога ліхога. Сэрца мудрага ведае час і ўправу;"},{"book":"ЭКЛЕЗІЯСТА","chapter":"8","verse":"6","text":"бо на ўсякую рэч ёсьць свая пара і ўправа; а чалавеку вялікае ліха з таго,"},{"book":"ЭКЛЕЗІЯСТА","chapter":"8","verse":"7","text":"бо ня ведае ён, што будзе; і як яно будзе - хто скажа яму?"},{"book":"ЭКЛЕЗІЯСТА","chapter":"8","verse":"8","text":"Чалавек ня мае ўлады над духам, каб дух утрымаць, і няма ў яго ўлады над сьмертнай часінай, і няма збавеньня ў гэтым змаганьні, і не ўратуе бязбожнасьць бязбожніка."},{"book":"ЭКЛЕЗІЯСТА","chapter":"8","verse":"9","text":"Усё гэта бачыў я і да сэрца майго браў усякую справу, якая пад сонцам чыніцца. Бывае час, калі чалавек валадарыць над чалавекам на шкоду яму."},{"book":"ЭКЛЕЗІЯСТА","chapter":"8","verse":"10","text":"Бачыў тады я, што хавалі бязбожных, і прыходзілі ў магілу, і адыходзілі далёка ад сьвятога месца, і забывалі ў горадзе іх, што жылі праведна. І гэта - марнасьць!"},{"book":"ЭКЛЕЗІЯСТА","chapter":"8","verse":"11","text":"Няскора ўчыняецца суд над благімі справамі; таму не баіцца сэрца сыноў чалавечых чыніць ліхату."},{"book":"ЭКЛЕЗІЯСТА","chapter":"8","verse":"12","text":"Хоць сто разоў робіць грэшнік ліхое і зацінаецца ў тым, але ведаю я, што добра будзе богабаязным, якія перад абліччам Ягоным стаяць багавейна;"},{"book":"ЭКЛЕЗІЯСТА","chapter":"8","verse":"13","text":"а бязбожнаму добра ня будзе, і як цень, нядоўга стаяцьме той, хто перад Богам не багавейны."},{"book":"ЭКЛЕЗІЯСТА","chapter":"8","verse":"14","text":"Ёсьць на зямлі і такая марнота: праведнага спасьцігае тое, чаго заслугоўваюць дзеі бязбожных, а зь бязбожнымі чыніцца тое, чаго заслугоўваюць дзеі праведнікаў. І сказаў я: і гэта - марнасьць!"},{"book":"ЭКЛЕЗІЯСТА","chapter":"8","verse":"15","text":"І ўславіў я радасьць; бо няма лепшага чалавеку пад сонцам, як есьці, піць і радавацца; гэта ідзе зь ім у працы ў дні жыцьця яго, якія даў яму Бог пад сонцам."},{"book":"ЭКЛЕЗІЯСТА","chapter":"8","verse":"16","text":"Калі паклаў я на сэрца помысел мой, каб мудрасьць спазнаць і пабачыць справы, што робяцца на зямлі і сярод якіх чалавек ані ўдзень, ані ўночы спачыну ня мае:"},{"book":"ЭКЛЕЗІЯСТА","chapter":"8","verse":"17","text":"тады я і ўбачыў усе дзеі Божыя і зразумеў, што ня можа чалавек спазнаць дзеі пад сонцам. Колькі б ні працаваў чалавек, каб дашукацца, а не зразумее таго; і калі б сказаў які-небудзь мудрэц, што ён ведае, - а ня здолее ён даўмецца да таго."}]}