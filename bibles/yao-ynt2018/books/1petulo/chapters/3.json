{"data":[{"book":"1 Petulo","chapter":"3","verse":"1","text":"Iyoyo ŵanyamwe achakongwe ŵannombilwe, mwajitichisye achiŵankwenu, kuti iŵaga kwana ŵampepe mwa ŵelewo ŵangakulikulupilila Liloŵe lya Akunnungu, apatanje kukulupilila kwa kuuwona wende wenu, pangaasalila chachili chose."},{"book":"1 Petulo","chapter":"3","verse":"2","text":"Pakuŵa chalole wende wenu yautite kuŵa wambone ni wakuchimbichisya."},{"book":"1 Petulo","chapter":"3","verse":"3","text":"Kulikwatula kwenu, kunaŵe kwa paasa mpela ila kutiŵa umbo yakusimosya ni kuwala indu yekolochekwe kwa sahabu ni kuwalila iwalo ya ndalama jekulungwa."},{"book":"1 Petulo","chapter":"3","verse":"4","text":"Nambo kulikwatula kwenu kuŵe mu ntima, kulikwatula kwangakukomboleka konasika yaani ntima wa kutulala ni wa kulitimalika. Kweleko ni kwakukusachilwa paujo pa Akunnungu."},{"book":"1 Petulo","chapter":"3","verse":"5","text":"Pakuŵa yeleyo ni iŵatite pakulikwatula achakongwe ŵaswela ŵachiikala ŵaŵaŵisile chilolelo chao kwa Akunnungu achajitichisyaga achiŵankwawo."},{"book":"1 Petulo","chapter":"3","verse":"6","text":"Mpela che Sala iŵatite pakwajitichisya che Iblahimu ni kwaŵilanga ambuje. Sambano ŵanyamwe nli achiŵali ŵakwe, iŵaga chintende yambone pangali kogopa chachili chose."},{"book":"1 Petulo","chapter":"3","verse":"7","text":"Ŵanyamwe achalume, iyoyo peyo ntameje kwa lunda ni achiŵankwenu akuno nchimanyililaga kuti nganakola machili nti ŵanyamwe. Nkusachilwa kwachimbichisya pakuŵa nombewo chapochele ntulilo wa umi pamo ni ŵanyamwe. Mwatendaga yeleyo ngansiŵililwa ni chachili chose pankwapopela Akunnungu."},{"book":"1 Petulo","chapter":"3","verse":"8","text":"Pakumalichisya, nguti yeleyi, ŵanyamwe wose mmeje ni ng'anisyo simo ni kukamuchisyana ni nnonyelane chiulongo nchikolelanaga chanasa ni kulitulusya mu ntima."},{"book":"1 Petulo","chapter":"3","verse":"9","text":"Ngasimwauchisya yangalumbana ŵandu ŵakumpanganyichisya yangalumbana pane kutukana mpela yakuti pakuntukana, nambo mwaŵendele upile, pakuŵa ŵanyamwe mwaŵilanjikwe ni Akunnungu kuti mpochele upile."},{"book":"1 Petulo","chapter":"3","verse":"10","text":"Mpela igakuti kusala Malembelo ga Akunnungu,"},{"book":"1 Petulo","chapter":"3","verse":"11","text":"Aisepuche yangalumbana, atende yambone,"},{"book":"1 Petulo","chapter":"3","verse":"12","text":"Pakuŵa Ambuje akwagosa ŵandu ŵambone ŵakwanonyelesya"},{"book":"1 Petulo","chapter":"3","verse":"13","text":"Ana nduni juchampoteche, mwalimbilaga kutendekanya yambone?"},{"book":"1 Petulo","chapter":"3","verse":"14","text":"Nambo nachiŵamuno nkupotekwa kwa ligongo lya kupanganya yaili yambone paujo pa Akunnungu, nkwete upile. Ngasimunjogopa mundu jwalijose, atamuno ngasimma ni lipamba."},{"book":"1 Petulo","chapter":"3","verse":"15","text":"Nambo mwalambe Kilisito mmitima jenu pakuŵa ali Ambuje. Ntameje chile kunjanga mundu jwalijose jwakummusya yankati chilolelo chachili nkati mwenu."},{"book":"1 Petulo","chapter":"3","verse":"16","text":"Nambo ntende yeleyo kwa chitungato ni luchimbichimbi. Mme ni ntima wangaukulosya kuti nli ni sambi, kuti ŵele ŵakunnamanila ni kuntukana nkati wende wenu wambone nkulumbikana kwenu ni Kilisito jatende soni."},{"book":"1 Petulo","chapter":"3","verse":"17","text":"Pakuŵa mmbaya kusauswa kwa ligongo lya kutenda yambone, iŵaga lili lisosa lya Akunnungu, kupunda kusauswa kwa ligongo lya kutenda yangalumbana."},{"book":"1 Petulo","chapter":"3","verse":"18","text":"Pakuŵa Kilisito asyene ŵawile kamo pe kwa ligongo lya sambi syenu, mundu jwambone paujo pa Akunnungu ŵasawiche ni kuwa kwa ligongo lya ŵandu ŵangalumbana, kuti anjigale mwanya kwa Akunnungu. Ŵaulajikwe chiilu nambo ŵatendekwe ŵajumi kwa ukombole wa Mbumu jwa Akunnungu."},{"book":"1 Petulo","chapter":"3","verse":"19","text":"Kwa litala lya Mbumu jwa Akunnungu jo ŵajawile kweleko kukusilalichila asila mbumu syasili mchitaŵiko."},{"book":"1 Petulo","chapter":"3","verse":"20","text":"Syelesyo sili mbumu sya ŵandu ŵakanile kwajitichisya Akunnungu kalakala, paŵalindililaga nkupililila katema che Nuhu paŵakolosyaga ngalaŵa jajikulungwa jajikuŵilanjikwa safina. Nkati mwa chelecho ŵandu kanandi pe, yaani ŵandu nane, ŵakulupwiche mmeesi."},{"book":"1 Petulo","chapter":"3","verse":"21","text":"Ni meesi go gali chimanyisyo cha ubatiso waukunkulupusya sambano ji. Wele ubatiso uli ngaŵa kwa ligongo lya kutyochesya likaku lya pa chiilu, nambo nti lilangano lyaliŵichikwe kwa Akunnungu lyalikutendekwa mu ntima waukulosya kuti nganitukola sambi. Nombe ubatiso wo ukunkulupusya ŵanyamwe kwa litala lya kusyuka ku Che Yesu Kilisito,"},{"book":"1 Petulo","chapter":"3","verse":"22","text":"ŵajawile kwinani ni sambano atemi peuto pakuchimbichikwa kundyo kwa Akunnungu, akwalongosya achikatumetume ŵa kwinani ni achakulu ni ŵaali ni ukombole wekulungwa wa kwinani."}]}