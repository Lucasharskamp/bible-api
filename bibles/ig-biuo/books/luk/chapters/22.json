{"data":[{"book":"Luk","chapter":"22","verse":"1","text":"Nʼoge a, Mmemme Achịcha na-ekoghị eko nke a na-akpọ Ngabiga na-eru nso."},{"book":"Luk","chapter":"22","verse":"2","text":"Ndịisi nchụaja na ndị ozizi iwu nọkwa na-achọ ụzọ ha ga-esi gbuo ya, nʼihi na ha na-atụ egwu ndị mmadụ."},{"book":"Luk","chapter":"22","verse":"3","text":"Mgbe ahụ, ekwensu banyere nʼime Judas, onye a na-akpọ Iskarịọt, otu nʼime mmadụ iri na abụọ na-eso ụzọ ya."},{"book":"Luk","chapter":"22","verse":"4","text":"Ọ gakwuru ndịisi nchụaja, na ndịisi ndị nlekọta nke ụlọnsọ ukwu ahụ, ya na ha akparịta ụka otu ọ ga-esi rara ya nyefee ya nʼaka ha."},{"book":"Luk","chapter":"22","verse":"5","text":"Ha ṅụrịrị ọṅụ ma kwekwa nkwa inye ya ego."},{"book":"Luk","chapter":"22","verse":"6","text":"O kwenyere, na-achọkwa ohere ga-adị mma ọ ga-eji nyefee ya nʼaka ha mgbe igwe mmadụ na-agaghị anọ."},{"book":"Luk","chapter":"22","verse":"7","text":"O ruo nʼụbọchị Mmemme Achịcha na-ekoghị eko ahụ bụ ụbọchị a na-eji atụrụ Ngabiga achụ aja."},{"book":"Luk","chapter":"22","verse":"8","text":"O zipụrụ Pita na Jọn sị, “Gaanụ kwadoo maka oriri Ngabiga nke anyị ga-eri.”"},{"book":"Luk","chapter":"22","verse":"9","text":"Ha sịrị ya, “Ebee ka ị chọrọ ka anyị gaa kwadoo maka ya?”"},{"book":"Luk","chapter":"22","verse":"10","text":"Ọ sịrị ha, “Lee, ka unu na-abata nʼobodo, otu nwoke bu ite mmiri ga-ezute unu, soronụ ya baa nʼụlọ ọbụla ọ banyere."},{"book":"Luk","chapter":"22","verse":"11","text":"Sịnụ onyenwe ụlọ ahụ, ‘Onye ozizi sịrị, Olee ụlọ ndị ọbịa ebe mụ na ndị na-eso ụzọ m ga-anọ rie oriri Ngabiga?’"},{"book":"Luk","chapter":"22","verse":"12","text":"Ọ ga-egosi unu otu ọnụụlọ buru ibu dị nʼelu ụlọ nke e dozicharala ihe niile, kwadoonụ nri anyị nʼebe ahụ.”"},{"book":"Luk","chapter":"22","verse":"13","text":"Ha gara chọpụta ihe niile dị ka ọ gwara ha. Ha kwadokwara nri Ngabiga ahụ."},{"book":"Luk","chapter":"22","verse":"14","text":"Mgbe oge awa ahụ ruru, ya na ndị na-eso ụzọ ya gara ebe ahụ nọdụ ala iri ihe."},{"book":"Luk","chapter":"22","verse":"15","text":"Ọ sịrị ha, “Ọ gụrụ m nnọọ agụụ ka mụ na unu rie nri Ngabiga a tupu mụ ataa ahụhụ."},{"book":"Luk","chapter":"22","verse":"16","text":"Nʼihi na asị m unu, agaghị m erikwa ya ọzọ tutu ruo mgbe a ga-emezu ya nʼalaeze Chineke.”"},{"book":"Luk","chapter":"22","verse":"17","text":"O buru iko, mgbe o nyechara ekele ọ sịrị, “Burunu nke a kesaa nʼetiti unu."},{"book":"Luk","chapter":"22","verse":"18","text":"Nʼihi na asị m unu, site ugbu a ga nʼihu, agaghị m aṅụ mmanya sitere na mkpụrụ vaịnị ọzọ, ruo mgbe alaeze Chineke ga-abịa.”"},{"book":"Luk","chapter":"22","verse":"19","text":"O werekwara otu ogbe achịcha, mgbe o nyechara ekele, ọ nyawaa ya nye ha sị, “Nke a bụ ahụ m nke e nyere nʼihi unu. Na-emenụ nke a iji na-echeta m.”"},{"book":"Luk","chapter":"22","verse":"20","text":"Nʼotu ụzọ ahụ, mgbe ha risiri nri anyasị o buuru iko sị, “Iko a bụ iko nke ọgbụgba ndụ ọhụrụ nʼọbara m, nke a na-awụpụ nʼihi unu."},{"book":"Luk","chapter":"22","verse":"21","text":"Ma lee, onye ahụ nke ga-arara m nye nọnyeere m, o sokwa m na-eri nri."},{"book":"Luk","chapter":"22","verse":"22","text":"Nwa nke Mmadụ na-aga ịnwụ dị ka e kpebiri ya, ma ahụhụ ga-adịrị nwoke ahụ a ga-esi nʼaka ya rara ya nye.”"},{"book":"Luk","chapter":"22","verse":"23","text":"Ha bidoro ịjụrịta onwe ha onye ọ bụ nʼetiti ha ga-eme nke a."},{"book":"Luk","chapter":"22","verse":"24","text":"Ịrụ ụka malitere nʼetiti ha banyere onye nʼime ha ka a na-agụ na ọ dị ukwuu karịa ibe ya."},{"book":"Luk","chapter":"22","verse":"25","text":"Ma ọ sịrị ha, “Ndị eze ndị mba ọzọ na-eji aka ike na-achị ndị nọ nʼokpuru ha. Otu aka ahụkwa, a na-akpọ ndị na-achị achị enyi ndị mmadụ."},{"book":"Luk","chapter":"22","verse":"26","text":"Ma unu onwe unu agaghị adị otu a. Kama onye kachasị ibe ya ịdị elu dịrị ka onye dịkarịsịrị nta. Ka onyeisi dịrị ka onye na-eje ozi."},{"book":"Luk","chapter":"22","verse":"27","text":"Onye dị elu karịa ibe ya? Ọ bụ onye nọdụrụ ala rie nri na tebul ka ọ bụ onye siri nri dozie ya na tebul? Ọ bụghị onye nọdụrụ ala rie nri na tebul? Ma adị m ka onye na-eje ozi nʼetiti unu."},{"book":"Luk","chapter":"22","verse":"28","text":"Ọ bụ unu onwe unu bụ ndị nọnyere m nʼoge ọnwụnwa m niile."},{"book":"Luk","chapter":"22","verse":"29","text":"Ana m enye unu alaeze dị ka Nna m nyere m ya."},{"book":"Luk","chapter":"22","verse":"30","text":"Ka unu nwe ike isoro m rie ma ṅụọkwa nʼalaeze m. Sorokwa m nọdụ nʼocheeze na-ekpe ebo iri na abụọ nke Izrel ikpe."},{"book":"Luk","chapter":"22","verse":"31","text":"“Saimọn, Saimọn, lee ekwensu arịọla ike ịyọcha unu dị ka ọka wiiti."},{"book":"Luk","chapter":"22","verse":"32","text":"Ma ekpeelara m gị ekpere ka okwukwe gị ghara ịda. Mgbe ị kwudosiri ike, gbaakwa ụmụnna gị ume.”"},{"book":"Luk","chapter":"22","verse":"33","text":"Ma ọ sịrị ya, “Onyenwe anyị, ejikeere m isoro gị gaa mkpọrọ, ma sorokwa gị nwụọ.”"},{"book":"Luk","chapter":"22","verse":"34","text":"Jisọs zara, “Agwa m gị Pita, tupu oke ọkụkụ akwaa akwa taa, ị ga-agọnarị m ugboro atọ, si na ị maghị onye m bụ.”"},{"book":"Luk","chapter":"22","verse":"35","text":"Ọ gwara ha, “Mgbe m zipụrụ unu na mbụ sị unu ewerekwala ego, maọbụ akpa maọbụ akpụkpọụkwụ, o nwere ihe kọrọ unu?”"},{"book":"Luk","chapter":"22","verse":"36","text":"Ọ sịrị ha, “Ugbu a, ọ bụrụ na i nwere akpa ego, were ya, ma werekwa akpa ije. Ọ bụrụkwa na i nweghị mma agha ree uwe mgbokwasị gị zụtara onwe gị otu."},{"book":"Luk","chapter":"22","verse":"37","text":"Nʼihi na agwa m unu, na a ga-emejupụta ihe ndị a e dere nʼakwụkwọ nsọ nʼime m, A gụkọtara ya na ndị na-emebi iwu.22:37 Aịz 53:12 Nʼezie, ihe e dere banyere m eruwela mgbe ọ ga-emezu.”"},{"book":"Luk","chapter":"22","verse":"38","text":"Ha sịrị, “Onyenwe anyị, lee mma agha abụọ dị ebe a.”"},{"book":"Luk","chapter":"22","verse":"39","text":"Jisọs pụrụ gaa nʼUgwu Oliv dị ka ọ na-eme mgbe dum, ndị na-eso ụzọ ya sokwa ya gaa."},{"book":"Luk","chapter":"22","verse":"40","text":"Mgbe o ruru nʼebe ahụ, ọ sịrị ha, “Kpeenụ ekpere ka unu ghara ịdaba nʼọnwụnwa.”"},{"book":"Luk","chapter":"22","verse":"41","text":"Ọ hapụrụ ha gaa ihe ha ka nzọ ụkwụ ole na ole nọrọ nʼebe ahụ gbuo ikpere nʼala kpee ekpere, sị,"},{"book":"Luk","chapter":"22","verse":"42","text":"“Nna ọ bụrụ na ị chọrọ, nara m iko a, ma otu ọ dị, ọ bụghị ka e mee uche m, kama ka e mezuo uche gị.”"},{"book":"Luk","chapter":"22","verse":"43","text":"Otu mmụọ ozi si nʼeluigwe bịakwutere ya, gbaakwa ya ume."},{"book":"Luk","chapter":"22","verse":"44","text":"Site nʼoke ihe mgbu, o kpere ekpere kpesie ike, nke mere na ọsụsọ si ya nʼahụ na-adapụ nʼala dị ka ọkpụrụkpụ ọbara."},{"book":"Luk","chapter":"22","verse":"45","text":"Mgbe o kpechara ekpere bilie, ọ bịakwutere ndị na-eso ụzọ ya hụ ha ka ha na-arahụ ụra nʼihi ihe mwute nke obi."},{"book":"Luk","chapter":"22","verse":"46","text":"Ọ sịrị ha, “Gịnị mere unu ji na-arahụ ụra? Bilienụ kpee ekpere ka unu ghara ịdaba nʼọnwụnwa.”"},{"book":"Luk","chapter":"22","verse":"47","text":"Mgbe ọ ka kpụ okwu nʼọnụ, igwe mmadụ bịara, onye du ha bụ onye a na-akpọ Judas, bụ otu nʼime mmadụ iri na abụọ ahụ na-eso ụzọ ya. Ọ bịaruru Jisọs nso, isutu ya ọnụ."},{"book":"Luk","chapter":"22","verse":"48","text":"Ma Jisọs sịrị ya, “Judas, ọ bụ site nʼisutu ọnụ ka i ji arara Nwa nke Mmadụ nye?”"},{"book":"Luk","chapter":"22","verse":"49","text":"Mgbe ndị nọ ya gburugburu hụrụ ihe gaje ime, ha sịrị, “Onyenwe anyị, ọ bụ anyị were mma agha gbuo?”"},{"book":"Luk","chapter":"22","verse":"50","text":"Otu nʼime ha ji mma gbuo ohu onyeisi nchụaja, gbupụ ntị aka nri ya."},{"book":"Luk","chapter":"22","verse":"51","text":"Ma Jisọs sịrị, “O zuola!” O metụkwara ntị nwoke ahụ aka gwọọ ya."},{"book":"Luk","chapter":"22","verse":"52","text":"Mgbe ahụ, Jisọs sịrị ndịisi nchụaja, na ndị nlekọta nke ụlọnsọ ukwu na ndị okenye, “Gịnị mere unu ji chịrị mma agha na mkpọ bịa ijide m, dị ka a ga-asị na m bụ onye ohi o ji egbe ezu?"},{"book":"Luk","chapter":"22","verse":"53","text":"Mgbe mụ na unu na-anọ kwa ụbọchị nʼime ụlọnsọ ukwu ahụ, ma unu emetụghị m aka. Ma ugbu a bụ oge awa unu bụrụkwa mgbe ike ọchịchịrị na-achị achị.”"},{"book":"Luk","chapter":"22","verse":"54","text":"Mgbe ahụ ha jidere ya duru ya pụọ, gaa nʼụlọ onyeisi nchụaja. Pita sokwara ha nʼazụ kama ọ nọ nʼebe dị anya."},{"book":"Luk","chapter":"22","verse":"55","text":"Mgbe ha kwanyere ọkụ nʼetiti mbara ezi obi ahụ, ma nọdụ ala gba ọkụ ahụ gburugburu, Pita sokwara ha nọdụ ala."},{"book":"Luk","chapter":"22","verse":"56","text":"Ka ọ na-anya ọkụ ahụ, otu nwaagbọghọ na-eje ozi hụrụ ya, o leruru ya anya nke ọma, sị, “Onye a na Jisọs nọkọrọ.”"},{"book":"Luk","chapter":"22","verse":"57","text":"Ma ọ gọrọ agọ sị, “Nwanyị, amaghị m onye ọ bụ.”"},{"book":"Luk","chapter":"22","verse":"58","text":"Mgbe oge nta gasịrị, onye ọzọ hụkwara ya kwukwaa sị, “Gị onwe gị bụkwa otu onye nʼime ha.”"},{"book":"Luk","chapter":"22","verse":"59","text":"Mgbe ihe dị ka otu awa gafere, onye ọzọ bịakwara kwusie okwu ike, “Nʼezie, nwoke a so ya nʼihi na ọ bụ onye Galili.”"},{"book":"Luk","chapter":"22","verse":"60","text":"Pita sịrị, “Nwoke m, amaghị m ihe ị na-ekwu maka ya?” Dị ka ọ kpụ okwu ahụ nʼọnụ, oke ọkpa kwara akwa."},{"book":"Luk","chapter":"22","verse":"61","text":"Mgbe ahụ, Onyenwe anyị tụgharịrị lee Pita anya. Pita chetakwara okwu Onyenwe anyị gwara ya nke bụ, “Tupu oke ọkpa akwa akwa taa, ị ga-agọnarị m ugboro atọ.”"},{"book":"Luk","chapter":"22","verse":"62","text":"Ma ọ pụrụ nʼezi gaa bee akwa na mwute."},{"book":"Luk","chapter":"22","verse":"63","text":"Ndị ahụ na-eche ya nche bidoro na-akwa ya emo na-etikwa ya ihe."},{"book":"Luk","chapter":"22","verse":"64","text":"Ha jiri akwa kechie ya anya, sị ya, “Buo amụma, onye tiri gị ihe?”"},{"book":"Luk","chapter":"22","verse":"65","text":"Ha kwukwara ọtụtụ okwu ọjọọ na nke mkparị megide ya."},{"book":"Luk","chapter":"22","verse":"66","text":"Mgbe chi bọrọ, nzukọ ndị okenye na ndịisi nchụaja, na ndị ozizi iwu zukọtara, a kpọtakwara Jisọs nʼihu ha."},{"book":"Luk","chapter":"22","verse":"67","text":"Ha na-ekwu, “Ọ bụrụ na ị bụ Kraịst, gwa anyị.”"},{"book":"Luk","chapter":"22","verse":"68","text":"Ọ bụrụkwa na m ajụọ unu ajụjụ, unu agaghị aza m."},{"book":"Luk","chapter":"22","verse":"69","text":"Ma site ugbu a gawa, Nwa nke Mmadụ ga-anọdụ ala nʼaka nri nke ike Chineke.”"},{"book":"Luk","chapter":"22","verse":"70","text":"Ha niile sịrị, “Gị onwe gị, ị bụ Ọkpara Chineke?”"},{"book":"Luk","chapter":"22","verse":"71","text":"Mgbe ahụ ha sịrị, “Gịnị mere anyị ji na-achọ onye akaebe ọzọ? Anyị ejirila ntị anyị nụrụ ya site nʼọnụ ya.”"}]}