{"data":[{"book":"Akafilipi","chapter":"2","verse":"1","text":"Bo, bwomi gwinu ku Kilisto kubi kumpe makakala? Bo, mapalano gakwe gabi kumpembeleanga? Bo, mikilonditeje ni Kihuke jwa Chwapi nu kubonelana kia nukokelekeana?"},{"book":"Akafilipi","chapter":"2","verse":"2","text":"Nnenganakiange kuala mwojo kwango kukube niliwacho limwe ni lipalano limwe na mwojo gumwe kuwacha kumwe."},{"book":"Akafilipi","chapter":"2","verse":"3","text":"Makatendangaje kile chochoa kukupetana andaje kukulokaloka jagi, nnyenyepane mangweto kwa mangweto, kila mundu ammone nnyakwe jwambone kumpeta mwene."},{"book":"Akafilipi","chapter":"2","verse":"4","text":"Pakabeje na mundu ojwapalapala ilebe yaipala mwene tu nambu uyo apalepale ilebe ibapala ajabe."},{"book":"Akafilipi","chapter":"2","verse":"5","text":"Mma na mwojo ugwago andi gwa Kilisto Yesu."},{"book":"Akafilipi","chapter":"2","verse":"6","text":"Jwenio pabile akiba Nnoongo, nambu aloije kube tela na Nnoongo ngi kile chu kuonenela."},{"book":"Akafilipi","chapter":"2","verse":"7","text":"Nambu kukupala kwakwe mwene, ngaileka yoa yakweti, ngabe andi mmanda pabile. Ngabelekwa mundu, andi bange bandu."},{"book":"Akafilipi","chapter":"2","verse":"8","text":"Nganyenyepa nu kujali mpaka kuwe, nu kuwe panchalaba."},{"book":"Akafilipi","chapter":"2","verse":"9","text":"Magambu gwa genia Nnoongo ngantondabeya kunani muno, ngampe liina elibi likolongwa kupeta maina goa,"},{"book":"Akafilipi","chapter":"2","verse":"10","text":"kupala ku liina lya Yesu, ipanganigwe yoa ya kumbengu na padunia nu kumambi inkilakitila majugwa nnongi jakwe,"},{"book":"Akafilipi","chapter":"2","verse":"11","text":"na kila lulimi lulenga kutenda Yesu Kilisto nga Nngwana, kukibumo cha Awawa ana Nnoongo."},{"book":"Akafilipi","chapter":"2","verse":"12","text":"Makaganja bango manampala, panakiba pamwe na mangweto ngunyoa machoba goa, ngoe nga pipaligwa muno kwinu mangweto kunnyoa pambi kutali. Kwa mbwele nu kulendema nnayange itendwa inu kube nkombaligwe,"},{"book":"Akafilipi","chapter":"2","verse":"13","text":"magambu Nnoongo nga ojwakamu maengo nkati jinu kingobu choa nu kumpeganga mwojo gu kupala nu uwecho gu kutenda ilebe yaipala mwene."},{"book":"Akafilipi","chapter":"2","verse":"14","text":"Ntendange kila kilebe panga kokaleka andaje kutauka,"},{"book":"Akafilipi","chapter":"2","verse":"15","text":"kupala mme ingota ya kweli ya Nnoongo mabandu mambone, banga malemwa, andi abatamanga mudunia mbaja na bandu abaobite. Mmonekane kati jabe andi ndondwa ping'ala kunani,"},{"book":"Akafilipi","chapter":"2","verse":"16","text":"kongo nkamulinge maha nhwalo gwago gwa bwomi. Anda ntei yene ne mbakube ni kilebe chukulokaloka magambu ginu mu lichoba likubuja Kilisto, magambu maibonekana kipola kube ukachana kwango na liengo lyango liobite jagije."},{"book":"Akafilipi","chapter":"2","verse":"17","text":"Ata ikabi bwomi gwango umiminigwe kube andi lilumbo pamwe ni liengo linu likuaminika elibi lilumbo nnongi ja Nnoongo, ne manhalala mwojo mukulondana pamwe na mangweto mmoa."},{"book":"Akafilipi","chapter":"2","verse":"18","text":"Namangweto uyo nhwalalange mwojo kabe nhwalalange mwojo pamwe na nenga."},{"book":"Akafilipi","chapter":"2","verse":"19","text":"Enoeno cheno mbemele anda Angwana ana Yesu bapaile mbakunkinga Timoteo kwinu machoba uganga, mbala mbe na mwojo kukujoa ile ya kwenio."},{"book":"Akafilipi","chapter":"2","verse":"20","text":"Ngwetije mundu jonge andi jwombe ojwanhwagabala muno."},{"book":"Akafilipi","chapter":"2","verse":"21","text":"Magambu bandu bange baagabala ilebe yabe bene tu kubegeleje ilebe ya Yesu Kilisto."},{"book":"Akafilipi","chapter":"2","verse":"22","text":"Mangweto mmoa mmanyi Timoteo pabegalile pamwe na nenga, magambu gwa Nhwalo Gwambone andi mwana na awamundu."},{"book":"Akafilipi","chapter":"2","verse":"23","text":"Kuyenie nhyobale kunkinga kwinu machoba uganga pambakumanya ile pipakumbitila."},{"book":"Akafilipi","chapter":"2","verse":"24","text":"Ne naamini Angwana kutenda namwene ambanhika chokwe kwenio."},{"book":"Akafilipi","chapter":"2","verse":"25","text":"Nola chwapi kummuya kwinu Epafolodito nnongo gwango na mpakachi nnyango kukuputani Nhwalo Gwambone pamwe na nenga uyo jwenio nga ndundame jwinu ojumunneta anyangate."},{"book":"Akafilipi","chapter":"2","verse":"26","text":"Abi na chuna muno chukummonanga mmoa, kabe atekuechuka muno gambu makajoa atenda kubinia."},{"book":"Akafilipi","chapter":"2","verse":"27","text":"Elo, akiba ntamwe papipi nukuwe. Nambu Nnoongo ngammone kia, ammonela kia jwombe jika jakweje, nambu na nenga uyo kupala nakaechuka munoje."},{"book":"Akafilipi","chapter":"2","verse":"28","text":"Yene, mbai muno kunkinga kwinu, kupala pampakummona nhwala mwojo kabena, nukuechuka kwango kuboke."},{"book":"Akafilipi","chapter":"2","verse":"29","text":"Mampokelange kukuala mwojo andi nnongo ka Angwana. Maagabale bandu andi jwenio,"},{"book":"Akafilipi","chapter":"2","verse":"30","text":"gambu jwombe akiba papipi nukuwe magambu gwa liengo lya Kilisto, ngaubeka mukioya bwomi gwakwe kupala anyangate pamachipulanga kunyangata."}]}