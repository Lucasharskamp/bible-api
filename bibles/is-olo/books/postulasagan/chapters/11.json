{"data":[{"book":"Postulasagan","chapter":"11","verse":"1","text":"Ekki leið á löngu uns postulunum og öðrum bræðrum í Júdeu, bárust fréttirnar um að heiðingjar hefðu einnig snúist til trúar."},{"book":"Postulasagan","chapter":"11","verse":"2","text":"Þegar Pétur kom aftur til Jerúsalem, tóku kristnu Gyðingarnir að ásaka hann og sögðu:"},{"book":"Postulasagan","chapter":"11","verse":"3","text":"„Þú hafðir samskipti við heiðingja, þú borðaðir meira að segja með þeim!“"},{"book":"Postulasagan","chapter":"11","verse":"4","text":"Pétur ákvað að skýra þeim frá málavöxtum og sagði:"},{"book":"Postulasagan","chapter":"11","verse":"5","text":"„Dag einn var ég á bæn í Joppe. Þá fékk ég vitrun. Ég sá stóran ferhyrndan dúk, sem seig niður frá himni."},{"book":"Postulasagan","chapter":"11","verse":"6","text":"Á dúknum voru alls konar skepnur, sem okkur er bannað að borða, ferfætlingar, skriðdýr og fuglar."},{"book":"Postulasagan","chapter":"11","verse":"7","text":"Þá heyrði ég rödd sem sagði: „Slátraðu því sem þú vilt þér til matar.“"},{"book":"Postulasagan","chapter":"11","verse":"8","text":"„Nei, Drottinn! það geri ég ekki,“ svaraði ég. „Ég hef aldrei borðað neitt, sem bannað er samkvæmt lögum okkar Gyðinga.“"},{"book":"Postulasagan","chapter":"11","verse":"9","text":"En röddin kom aftur: „Dirfist þú að mæla á móti því sem Guð segir?“"},{"book":"Postulasagan","chapter":"11","verse":"10","text":"Þetta gerðist þrisvar sinnum, en síðan hvarf dúkurinn til himins, ásamt öllu sem á honum var."},{"book":"Postulasagan","chapter":"11","verse":"11","text":"Rétt í því komu þrír menn að húsinu, þar sem ég dvaldi, og vildu fá mig með sér til Sesareu."},{"book":"Postulasagan","chapter":"11","verse":"12","text":"Heilagur andi sagði mér að fara með þeim og vera ekkert kvíðinn þótt þeir væru heiðingjar. Þessir sex bræður urðu mér samferða. Nú, við komum svo að húsinu, sem sá bjó í, sem sent hafði eftir mér."},{"book":"Postulasagan","chapter":"11","verse":"13","text":"Hann sagði okkur að engill hefði birst sér og sagt að hann ætti að senda mann til Joppe, til að hafa upp á Símoni Pétri."},{"book":"Postulasagan","chapter":"11","verse":"14","text":"Auk þess sagði engillinn: „Þau orð sem hann flytur þér, munu verða þér til eilífs lífs og öllu þínu heimafólki.“"},{"book":"Postulasagan","chapter":"11","verse":"15","text":"Síðan fór ég að útskýra fyrir þeim gleðiboðskapinn. En ég var varla byrjaður á ræðunni, þegar heilagur andi kom yfir þá, alveg eins og yfir okkur í upphafi."},{"book":"Postulasagan","chapter":"11","verse":"16","text":"Þá minntist ég orða Drottins: „Jóhannes skírði með vatni, en þið skuluð skírðir með heilögum anda.“"},{"book":"Postulasagan","chapter":"11","verse":"17","text":"Fyrst það var Guð sem gaf þessum heiðingjum sömu gjöf og okkur, þegar við trúðum Drottni Jesú Kristi, hvað gat ég þá sagt?“"},{"book":"Postulasagan","chapter":"11","verse":"18","text":"Þegar viðstaddir heyrðu þetta þögnuðu öll mótmæli og þeir lofuðu Guð. „Já!“ sögðu þeir glaðir. „Guð hefur þá líka miskunnað heiðingjunum og leyft þeim að snúa sér til sín, og eignast eilíft líf.“"},{"book":"Postulasagan","chapter":"11","verse":"19","text":"Kristnir menn, sem flúið höfðu Jerúsalem í ofsóknunum eftir dauða Stefáns, fóru víða, jafnvel alla leið til Fönikíu, Kýpur og Antíokkíu. Alls staðar boðuðu þeir fagnaðarerindið, en þó aðeins Gyðingum."},{"book":"Postulasagan","chapter":"11","verse":"20","text":"Þó voru nokkrir, sem fóru til Antíokkíu frá Kýpur og Kýrene, sem vitnuðu um Drottin Jesú fyrir Grikkjum."},{"book":"Postulasagan","chapter":"11","verse":"21","text":"Drottinn blessaði starf þeirra, svo að fjöldi heiðingja snerist til trúar."},{"book":"Postulasagan","chapter":"11","verse":"22","text":"Þegar söfnuðurinn í Jerúsalem frétti af þessu, var Barnabas sendur til Antíokkíu til aðstoðar þessum nýju trúsystkinum."},{"book":"Postulasagan","chapter":"11","verse":"23","text":"Þegar hann kom þangað sá hann hve undursamlega hluti Guð var að gera og gladdist innilega. Hvatti hann kristna menn til að halda sér að Drottni og láta ekkert aftra sér."},{"book":"Postulasagan","chapter":"11","verse":"24","text":"Barnabas var góður maður, fylltur heilögum anda og sterkur í trúnni. Ekki leið á löngu uns mikill fjöldi fólks gekk Drottni á hönd."},{"book":"Postulasagan","chapter":"11","verse":"25","text":"Eftir þetta fór Barnabas áfram til Tarsus, til að hafa uppi á Páli."},{"book":"Postulasagan","chapter":"11","verse":"26","text":"Þegar hann hafði fundið hann, fór hann með hann til Antíokkíu og þar dvöldust þeir í heilt ár og fræddu þá sem voru nýir í trúnni. Það var í Antíokkíu sem hinir trúuðu voru fyrst kallaði kristnir."},{"book":"Postulasagan","chapter":"11","verse":"27","text":"Um þessar mundir komu nokkrir spámenn frá Jerúsalem til Antíokkíu."},{"book":"Postulasagan","chapter":"11","verse":"28","text":"Einn þeirra, Agabus að nafni, stóð þá upp á samkomu og flutti boðskap, sem heilagur andi blés honum í brjóst. Spádómurinn fjallaði um að mikil hungursneyð myndi koma yfir heiminn (þetta rættist á valdatíma Kládíusar)."},{"book":"Postulasagan","chapter":"11","verse":"29","text":"Kristnir menn ákváðu því að senda hjálp til trúsystkina sinna í Júdeu og gefa hver um sig eftir efnum sínum."},{"book":"Postulasagan","chapter":"11","verse":"30","text":"Þetta var gert og Barnabasi og Páli falið að koma gjöfinni í hendur forystumanna safnaðarins í Jerúsalem."}]}