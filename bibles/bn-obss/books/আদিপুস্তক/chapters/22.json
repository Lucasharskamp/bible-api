{"data":[{"book":"আদি পুস্তক","chapter":"22","verse":"1","text":"কিছুকাল পর ঈশ্বর অব্রাহামকে পরীক্ষা করলেন। তিনি তাঁকে বললেন, “অব্রাহাম!”"},{"book":"আদি পুস্তক","chapter":"22","verse":"2","text":"তখন ঈশ্বর বললেন, “তোমার ছেলেকে, তোমার একমাত্র ছেলেকে, যাকে তুমি ভালোবাসো তাকে—সেই ইস্‌হাককে—নাও ও মোরিয়া প্রদেশে যাও। সেখানে এমন একটি পর্বতের উপর তাকে হোমবলিরূপে উৎসর্গ করো, যেটি আমি তোমাকে দেখিয়ে দেব।”"},{"book":"আদি পুস্তক","chapter":"22","verse":"3","text":"পরদিন ভোরবেলায় অব্রাহাম উঠে তাঁর গাধায় জিন চাপালেন। তিনি তাঁর দাসদের মধ্যে দুজনকে ও তাঁর ছেলে ইস্‌হাককে সাথে নিলেন। হোমবলির জন্য যথেষ্ট পরিমাণ কাঠ কাটার পর তিনি সেই স্থানের উদ্দেশে যাত্রা শুরু করলেন, যেটির বিষয়ে ঈশ্বর তাঁকে আগেই বলে দিয়েছিলেন।"},{"book":"আদি পুস্তক","chapter":"22","verse":"4","text":"তৃতীয় দিনে অব্রাহাম চোখ তুলে তাকিয়ে দূর থেকে সেই স্থানটি দেখলেন।"},{"book":"আদি পুস্তক","chapter":"22","verse":"5","text":"তিনি তাঁর দাসদের বললেন, “ছেলেটিকে সাথে নিয়ে আমি যখন সেখানে যাচ্ছি, তখন তোমরা গাধাটির সঙ্গে এখানেই থাকো। আমরা আরাধনা করব ও পরে তোমাদের কাছে ফিরে আসব।”"},{"book":"আদি পুস্তক","chapter":"22","verse":"6","text":"অব্রাহাম হোমবলির কাঠ নিয়ে সেগুলি তাঁর ছেলে ইস্‌হাকের কাঁধে চাপিয়ে দিলেন, এবং তিনি স্বয়ং আগুন ও ছুরি নিলেন। তাঁরা দুজন যখন একসাথে এগিয়ে যাচ্ছিলেন,"},{"book":"আদি পুস্তক","chapter":"22","verse":"7","text":"ইস্‌হাক মুখ খুলে তাঁর বাবা অব্রাহামকে বললেন, “বাবা?”"},{"book":"আদি পুস্তক","chapter":"22","verse":"8","text":"অব্রাহাম উত্তর দিলেন, “বাছা, ঈশ্বর স্বয়ং হোমবলির জন্য মেষশাবকের জোগান দেবেন।” আর তাঁরা দুজন একসাথে এগিয়ে গেলেন।"},{"book":"আদি পুস্তক","chapter":"22","verse":"9","text":"ঈশ্বর যে স্থানটির কথা বলেছিলেন, তারা যখন সেখানে পৌঁছালেন, তখন অব্রাহাম সেখানে একটি যজ্ঞবেদি নির্মাণ করলেন ও সেটির উপর কাঠ বিছিয়ে দিলেন। তিনি তাঁর ছেলে ইস্‌হাককে বেঁধে সেই বেদিতে, কাঠের উপর শুইয়ে দিলেন।"},{"book":"আদি পুস্তক","chapter":"22","verse":"10","text":"পরে তিনি হাত বাড়িয়ে ছুরিটি ধরে তাঁর ছেলেকে হত্যা করতে উদ্যত হলেন।"},{"book":"আদি পুস্তক","chapter":"22","verse":"11","text":"কিন্তু সদাপ্রভুর দূত স্বর্গ থেকে তাঁকে ডেকে বললেন, “অব্রাহাম, অব্রাহাম!”"},{"book":"আদি পুস্তক","chapter":"22","verse":"12","text":"“ছেলেটির গায়ে হাত দিয়ো না,” দূত বললেন। “ওর কোনও ক্ষতি কোরো না। এখন আমি বুঝেছি যে তুমি ঈশ্বরকে ভয় করো, কারণ আমাকে তুমি তোমার ছেলেটি, তোমার একমাত্র ছেলেটি দিতে অসম্মত হওনি।”"},{"book":"আদি পুস্তক","chapter":"22","verse":"13","text":"অব্রাহাম চোখ তুলে তাকিয়ে দেখতে পেলেন সেখানে ঝোপঝাড়ের মধ্যে একটি মদ্দা মেষ22:13 বেশ কিছু প্রাচীন পাণ্ডুলিপি অনুসারে “তাঁর পিছনে একটি মদ্দা মেষ” শিং আটকানো অবস্থায় পড়ে আছে। তিনি সেখানে গিয়ে মদ্দা মেষটিকে এনে তাঁর ছেলের পরিবর্তে সেটিকে এক হোমবলিরূপে উৎসর্গ করলেন।"},{"book":"আদি পুস্তক","chapter":"22","verse":"14","text":"অতএব অব্রাহাম সেই স্থানটির নাম দিলেন সদাপ্রভু জোগাবেন। আর আজও পর্যন্ত একথা বলা হয়ে থাকে, “সদাপ্রভুর পর্বতে তা জোগানো হবে।”"},{"book":"আদি পুস্তক","chapter":"22","verse":"15","text":"সদাপ্রভুর দূত দ্বিতীয়বার স্বর্গ থেকে অব্রাহামকে ডাক দিলেন"},{"book":"আদি পুস্তক","chapter":"22","verse":"16","text":"এবং বললেন, “সদাপ্রভু ঘোষণা করছেন, আমি নিজের নামে শপথ করছি, যেহেতু তুমি এই কাজটি করেছ এবং আমাকে তোমার ছেলেটি, তোমার একমাত্র ছেলেটি দিতে অসম্মত হওনি,"},{"book":"আদি পুস্তক","chapter":"22","verse":"17","text":"তাই অবশ্যই আমি তোমাকে আশীর্বাদ করব ও তোমার বংশধরদের আকাশের তারাগুলির মতো ও সমুদ্রের বালুকণার মতো বিপুল সংখ্যক করে তুলব। তোমার বংশধররা তাদের শত্রুদের নগরগুলি দখল করে নেবে,"},{"book":"আদি পুস্তক","chapter":"22","verse":"18","text":"এবং তোমার সন্তানসন্ততির22:18 অথবা, বীজের বা বংশের মাধ্যমে পৃথিবীর সব জাতি আশীর্বাদ লাভ করবে,22:18 অথবা, “পৃথিবীর সব জাতি আশীর্বাদ দানকালে তোমার সন্তানসন্ততির নাম ব্যবহার করবে” কারণ তুমি আমার বাধ্য হয়েছ।”"},{"book":"আদি পুস্তক","chapter":"22","verse":"19","text":"পরে অব্রাহাম তাঁর দাসদের কাছে ফিরে এলেন, এবং তাঁরা সবাই মিলে বের-শেবার উদ্দেশে যাত্রা শুরু করলেন। আর অব্রাহাম বের-শেবাতেই থেকে গেলেন।"},{"book":"আদি পুস্তক","chapter":"22","verse":"20","text":"কিছুকাল পর অব্রাহামকে বলা হল, “মিল্কাও মা হয়েছেন; তিনি আপনার ভাই নাহোরের জন্য এই ছেলেদের জন্ম দিয়েছেন:"},{"book":"আদি পুস্তক","chapter":"22","verse":"21","text":"প্রথমজাত ঊষ, তার ভাই বূষ,"},{"book":"আদি পুস্তক","chapter":"22","verse":"22","text":"কেষদ, হসো, পিলদশ, যিদলফ ও বথূয়েল।”"},{"book":"আদি পুস্তক","chapter":"22","verse":"23","text":"বথূয়েল রিবিকার বাবা।"},{"book":"আদি পুস্তক","chapter":"22","verse":"24","text":"যার নাম রূমা, নাহোরের সেই উপপত্নীও এই ছেলেদের জন্ম দিল:"}]}