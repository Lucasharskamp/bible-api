{"data":[{"book":"Mathayo","chapter":"20","verse":"1","text":"“Nimar pinyruodh polo chalo gi wuon puodho mane owuok gokinyi kogwen, mondo ondik ji mane biro tiyone e puothe mar mzabibu."},{"book":"Mathayo","chapter":"20","verse":"2","text":"Nowinjore kodgi ni nobiro chulogi dinari achiel ngʼato ka ngʼato kuom odiechiengʼno, eka noorogi e puothe mar mzabibu."},{"book":"Mathayo","chapter":"20","verse":"3","text":"“Kar sa adek nowuok oko mi noneno jomoko kochungʼ e chiro ka gibudho abudha."},{"book":"Mathayo","chapter":"20","verse":"4","text":"Nowachonegi ni, ‘Un bende dhiuru uti e puotha mar mzabibu, kendo abiro chulou gimoro amora mowinjore.’"},{"book":"Mathayo","chapter":"20","verse":"5","text":"Omiyo negidhi."},{"book":"Mathayo","chapter":"20","verse":"6","text":"Kar sa apar gachiel bende nowuok oko, kendo nochako oyudo mana ka jomoko pod ochungʼ achungʼa kanyo. Nopenjogi ni, ‘Angʼo momiyo usebedo ka uchungʼ achungʼa ka odiechiengʼ duto maonge gima utim?’ ”"},{"book":"Mathayo","chapter":"20","verse":"7","text":"Negidwoke niya, “ ‘Nikech onge ngʼama osemiyowa tich nyaka chakre okinyi.’"},{"book":"Mathayo","chapter":"20","verse":"8","text":"“Kane ochopo odhiambo, wuon puoth mzabibu nowachone nyapache ni, ‘Luong jotich mondo ichulgi misachgi, kichako gi joma ne ondiki achien mogik, eka idok ir joma nondiki mokwongo.’"},{"book":"Mathayo","chapter":"20","verse":"9","text":"“Jotich mane ondiki kar sa apar gachiel odhiambo nobiro kendo moro ka moro kuomgi noyudo dinari achiel."},{"book":"Mathayo","chapter":"20","verse":"10","text":"Omiyo ka joma nondiki mokwongo nobiro, negigeno yudo mangʼeny. To moro ka moro kuomgi bende noyudo mana dinari achiel."},{"book":"Mathayo","chapter":"20","verse":"11","text":"Kane giyude, negichako ngʼur gi wuon puodho,"},{"book":"Mathayo","chapter":"20","verse":"12","text":"kagiwacho ni, ‘Joma ne ondiki achien mogikgi osetiyo kuom sa achiel kende, to isemiyo gidoko marom kodwa, wan mwasetingʼo pek tich ka watiyo odiechiengʼ duto gi chiengʼ makech.’"},{"book":"Mathayo","chapter":"20","verse":"13","text":"“To nodwoko achiel kuomgi ni, ‘Osiepna, onge gima rach ma asetimoni. Donge ne iyie ni itiyone dinari achiel?"},{"book":"Mathayo","chapter":"20","verse":"14","text":"Kaw chudoni mondo idhi. An awuon ema ayiero mondo ami ngʼat mane ondiki achien mogik chudo maromre gi mari."},{"book":"Mathayo","chapter":"20","verse":"15","text":"Donge an-gi ratiro mar timo gima adwaro gi pesana? Koso nyiego omaki koda nikech angʼwon?’"},{"book":"Mathayo","chapter":"20","verse":"16","text":"“Kuom mano joma ni chien mogik nobed mokwongo, to joma okwongo nobed chien mogik.”"},{"book":"Mathayo","chapter":"20","verse":"17","text":"Kane oyudo Yesu dhi Jerusalem, nokawo jopuonjre apar gariyo otero tenge kendo nowachonegi niya,"},{"book":"Mathayo","chapter":"20","verse":"18","text":"“Eri wadhi nyaka Jerusalem, kendo Wuod Dhano ibiro ndhogi mi chiw e lwet jodolo madongo gi jopuonj chik. Gibiro ngʼadone buch tho,"},{"book":"Mathayo","chapter":"20","verse":"19","text":"mi gichiwe ne joma ok jo-Yahudi mondo ojare, ochwade kendo ogure. To chiengʼ mar adek nochier mobed mangima kendo!”"},{"book":"Mathayo","chapter":"20","verse":"20","text":"Eka min yawuot Zebedi nobiro ir Yesu kaachiel gi yawuote, kendo bangʼ goyo chong-gi piny e nyime, ne gikwaye ni otimnegie ngʼwono."},{"book":"Mathayo","chapter":"20","verse":"21","text":"Yesu nopenjogi niya, “En angʼo mudwaro?”"},{"book":"Mathayo","chapter":"20","verse":"22","text":"To Yesu nowachonegi niya, “Ok ungʼeyo gima ukwayo. Bende unyalo madho kikombe ma adhi madhoni?”"},{"book":"Mathayo","chapter":"20","verse":"23","text":"Yesu nowachonegi niya, “Kikombena to en adier ni ubiro methoe, to bedo e bada ma korachwich kata ma koracham ok an ema achiw. Kuondego gin mag joma Wuora ochano negi chon.”"},{"book":"Mathayo","chapter":"20","verse":"24","text":"Ka jopuonjre apar mamoko nowinjo wachno, to ne gisin gi jowete ariyogo."},{"book":"Mathayo","chapter":"20","verse":"25","text":"To Yesu noluongogi duto kaachiel mowachonegi niya, “Ungʼeyo ni jotelo mag joma ok jo-Yahudi rito jogegi gi angʼenge, kendo jotendgi madongo tiyogi githuon,"},{"book":"Mathayo","chapter":"20","verse":"26","text":"un to ok un kamano. Kar timo kamano to ngʼato angʼata madwaro bedo maduongʼ e dieru nyaka bedi jatichu,"},{"book":"Mathayo","chapter":"20","verse":"27","text":"kendo ngʼato angʼata madwaro bedo ngʼat mokwongo nyaka bed misumbau,"},{"book":"Mathayo","chapter":"20","verse":"28","text":"mana kaka Wuod Dhano ne ok obiro mondo ji otine, to nobiro mondo otine ji, kendo mondo ochiw ngimane obed gima iwarogo ji mangʼeny.”"},{"book":"Mathayo","chapter":"20","verse":"29","text":"Kane oyudo Yesu gi jopuonjrene koro wuok Jeriko, oganda maduongʼ noluwe."},{"book":"Mathayo","chapter":"20","verse":"30","text":"To muofni ariyo mane oyudo obet e bath yo kane owinjo ni Yesu ne kadho machiegni kanyo, nokok matek niya, “Ruoth, Wuod Daudi, yie ikechwa!”"},{"book":"Mathayo","chapter":"20","verse":"31","text":"Oganda nokwerogi monyisogi ni gilingʼ, to gin koro eka negimedo kok matek moloyo niya, “Ruoth, Wuod Daudi, yie ikechwa!”"},{"book":"Mathayo","chapter":"20","verse":"32","text":"Omiyo Yesu nochungʼ kendo noluongogi ire, mopenjogi niya, “Angʼo mudwaro mondo atimnu?”"},{"book":"Mathayo","chapter":"20","verse":"33","text":"Negidwoke niya, “Ruoth, wadwaro ni wanen.”"},{"book":"Mathayo","chapter":"20","verse":"34","text":"Yesu nokechogi, mi nomulo wengegi. Gikanyono negichako neno, kendo ne giluwe."}]}