{"data":[{"book":"Akaloma","chapter":"15","verse":"1","text":"Twenga tatubi ndii mu lihyobalelo tupaligwe kajangata abalegalike lihyobalelo bagaotole malola gabe. Tukikikonjale tubeneje."},{"book":"Akaloma","chapter":"15","verse":"2","text":"Kila mundu kati jito apaligwa kunhwalali nndami nnyakwe kwa mbone aoto kutama mulihyobalelo."},{"book":"Akaloma","chapter":"15","verse":"3","text":"Magambu Kilisto akikonjelije mwene, nambu akiba andi Majandiko pagalenga, “Lukolo lwoa lubankolila mwenga lumbatite nenga.”"},{"book":"Akaloma","chapter":"15","verse":"4","text":"Magambu, goa agaandikigwe gaandikigwa kwa magambu ga kutubola twenga tube mukuimbalila nukuala mwojo kuboke Mumajandiko Gachwapi gutuhyobalela."},{"book":"Akaloma","chapter":"15","verse":"5","text":"Nnoongo jwabi kindumbutumbu chukuimbalila nu kulimba mwojo, anhwotoyange mangweto kube nu Uhuke ju kulondana kengama andi kulandanakia kwa Yesu Kilisto,"},{"book":"Akaloma","chapter":"15","verse":"6","text":"ibe mangweto mmoa, kwa lihyobalelo limwe na lilobe limwe, mankoleye Nnoongo, Awawa ba Nngwana jwito Yesu Kilisto."},{"book":"Akaloma","chapter":"15","verse":"7","text":"Nnyeketelane magambu ga kibumo cha Nnoongo andi jwombe Kilisto apannyeketilinge."},{"book":"Akaloma","chapter":"15","verse":"8","text":"Magambu, nannengelanga Kilisto ngababegelela Akayahudi apate kulaya kuaminika kwa Nnoongo, lyale lilagilo lya Nnoongo apabapile akaokabito lilenganila,"},{"book":"Akaloma","chapter":"15","verse":"9","text":"ibe bandu ba ilambo yenge bannyali Nnoongo kwa magambu ga kia jakwe. Andi Majandiko Gachwapi pagalenga,"},{"book":"Akaloma","chapter":"15","verse":"10","text":"Kabe Majandiko galenga,"},{"book":"Akaloma","chapter":"15","verse":"11","text":"Na kabe,"},{"book":"Akaloma","chapter":"15","verse":"12","text":"Kabe Isaya alenga,"},{"book":"Akaloma","chapter":"15","verse":"13","text":"Yene Nnoongo jwabi kindumbutumbu cha bwomi, antweleyange kuala mwojo kwoa na tengela kuboke mu muimani jinu, kuhyobalela kwinu kujonjakeke mu makakala gu Uhuke jwa Chwapi."},{"book":"Akaloma","chapter":"15","verse":"14","text":"Makalongo bango, ne namwene manyi kipola kutenda mangweto uyo ntwelelinge gwambone na ilimu yoa, nhwotwile kubolana mmenemangweto."},{"book":"Akaloma","chapter":"15","verse":"15","text":"Mubalua jenje ilebe yenge nunhwandikilinge pangajogopa. Ndela nyenie kwa gwambone gwa Nnoongo,"},{"book":"Akaloma","chapter":"15","verse":"16","text":"chukube napakachi jwa Yesu Kilisto kwa bandu banga Akayahudi. Liengo lyango likube Nakung'i kutangacha Nhwalo Gwambone gwa Nnoongo kupala bandu banga Akayahudi babe lilumbo elijeketeligwe na Nnoongo, lilumbo elijeguigwe nu Uhuke jwa Chwapi."},{"book":"Akaloma","chapter":"15","verse":"17","text":"Bai kukulondana na Yesu Kilisto nokenoke liengo lyango magambu ga Nnoongo."},{"book":"Akaloma","chapter":"15","verse":"18","text":"Mbaligwije kulonge kilebe chenge chachoa nambu tu chache chatei Yesu Kilisto kupete nenga ibe bandu banga Akayahudi bannyali Nnoongo. Atei nyenie kwa malobe na itendwa,"},{"book":"Akaloma","chapter":"15","verse":"19","text":"kwa makakala ga ikobo na gukuomongwa, kwa makakala ga Uhuke jwa Nnoongo. Kwa kutyanga kila paali, kutumbwa kukilambo chu Kuyelusalemu mpaka kukilambo cha Iluliko, nuutangiche tegatega Nhwalo Gwambone gwa Kilisto."},{"book":"Akaloma","chapter":"15","verse":"20","text":"Echimbala machoba goa kutangacha Nhwalo Gwambone papoa pangajoanika liina lya Kilisto, nakaikaje kuchenga panani ja kijemo cha mundu jonge."},{"book":"Akaloma","chapter":"15","verse":"21","text":"Anda pagalenga Majandiko Gachwapi,"},{"book":"Akaloma","chapter":"15","verse":"22","text":"Kwa magambu genia nakaibilikigwa pajingi kuika kwinu."},{"book":"Akaloma","chapter":"15","verse":"23","text":"Nambu ngoe nyomwile liengo lyango kingonu chenje, kwa kube kwa yaka ndu nakate kupala muno kuika kwinu,"},{"book":"Akaloma","chapter":"15","verse":"24","text":"nhyobale ukamwa nyenie ngoe. Napaile kupeta kunnolanga mangweto mumwanja gwango gukujenda Kusipania nu kupala unyangatange mu mwanja gwenio kuboka pu kualala mwojo pukube pamwe na mangweto."},{"book":"Akaloma","chapter":"15","verse":"25","text":"Nambu, kwa ngoe nyenda kabegelela bandu ba Nnoongo kwako Kuyelusalemu."},{"book":"Akaloma","chapter":"15","verse":"26","text":"Magambu kikuta cha bandu abunhwamini Kilisto bikilambo cha Makedonia na bu Kuakaya balengite bapakupanga nchango gwabe kajangata bandu ba Nnoongo ababi aocho okwo Kuyelusalemu."},{"book":"Akaloma","chapter":"15","verse":"27","text":"Benekangweto bapaile kutenda nyenie, nambu, kweli lyenie ngi liengo lyabe. Anda babi bandu banga Akayahudi bapokile kindimba chiki Uhuke kuboka kwa Akayahudi, nangweto uyo bapaligwa kabegelela Akayahudi mu ilebe ipaligwa mukutama kwabe."},{"book":"Akaloma","chapter":"15","verse":"28","text":"Pamba kulenganakia liengo lyenie na kakamuya nchango gwenio gukongoligwe kwa magambu gabe, manuntyangilanga mangweto pamba kujenda Kusipania."},{"book":"Akaloma","chapter":"15","verse":"29","text":"Manyi kube andanhike kwenio maninnetelanga indimba nduu ya Kilisto."},{"book":"Akaloma","chapter":"15","verse":"30","text":"Akalongobango, nannyopanga ku Nngwana jwito Yesu Kilisto na mapalano agaletigwa nu Uhuke, nnandane na nenga mumaengo gango kukunyope nenga ku Nnoongo."},{"book":"Akaloma","chapter":"15","verse":"31","text":"Nnyopange mbate komboka kati ja bandu bangahyobalela ababi Kuyudea, liengo lyango kwenio Kuyelusalemu lijeketeligwe na bandu ba Nnoongo ababi kwenio."},{"book":"Akaloma","chapter":"15","verse":"32","text":"Nyenie, andapaile Nnoongo, manhotola kuika kwinu kukuala mojo, mambomolela pamwe namangweto."},{"book":"Akaloma","chapter":"15","verse":"33","text":"Nnoongo jwabi kindumbutumbu cha tengela abe namangweto mmoa! Unhyo."}]}