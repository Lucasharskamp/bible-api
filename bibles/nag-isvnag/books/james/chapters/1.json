{"data":[{"book":"James","chapter":"1","verse":"1","text":"James, Probhu Jisu Khrista aru Isor laga ekjon noukar pora, baroh ta jat1.1 Baroh ta jati laga motlob ase Yehudi Khristan khan kunkhan Syria aru Asia Minor te thaki ase. kunkhan alag-alag jagate ase, taikhan logote etu chithi likhi kene salam jonai ase!"},{"book":"James","chapter":"1","verse":"2","text":"Kitia dukh digdar khan lok pai, ami laga bhai khan, titia khushi koribi."},{"book":"James","chapter":"1","verse":"3","text":"Kilekoile apnikhan jani ase, kitia biswas ke porikha kore, etu pora dhorjo ulai."},{"book":"James","chapter":"1","verse":"4","text":"Etu dhorjo kora laga kaam pura hobole dibi, etu pora apuni khan pura hoi jabo, aru eku pora bhi komti nathakibo."},{"book":"James","chapter":"1","verse":"5","text":"Jodi kunba manu gyaan lage, tai Isor logote mangi lobi, aru Tai kunke ki lage, etu hisab te manga khan ke Tai khushi pora diye."},{"book":"James","chapter":"1","verse":"6","text":"Kintu tai biswas pora mangibo lage, monte eku bhabona nakori kene. Kelemane kun manu bhabona kori kene mange tai to hoile samundar laga hawa pora ekta jaga pora dusra jagate loija nisena ase."},{"book":"James","chapter":"1","verse":"7","text":"Eneka manu to Probhu pora kiba ekta pabo koi kene bhabona na koribi."},{"book":"James","chapter":"1","verse":"8","text":"Eneka manu to duita mon thaka manu ase, aru sob rasta te thik nathake."},{"book":"James","chapter":"1","verse":"9","text":"Kintu biswasi gorib bhai bhi jitia Isor he taike uthai dibo, titia khushi koribi,"},{"book":"James","chapter":"1","verse":"10","text":"aru dhuni manu tai laga nomro kori diya sonman nimite khushi thakibi, kelemane tai nijor to jongol laga phul nisena ghas logote harai jabo."},{"book":"James","chapter":"1","verse":"11","text":"Kelemane suryo to gorom diye aru ghas khan ke bhi sukhai diye. Ghas laga phul khan giri jai, aru tai sundur dikhi thaka to harai jai. Etu nisena, dhuni manu rasta te safar kori thaka homoi te, taikhan bhi harai jai1.11 Psa. 102:11; Isa. 40:7-8.."},{"book":"James","chapter":"1","verse":"12","text":"Kun pora porikha te thik dhorjo kori kene khara kori thake, tai asishit ase. Kilekoile etu porikha paar huwa pichete, jibon laga mukut, kuntu Isor ke morom kora khan nimite ase, etu tai pabo."},{"book":"James","chapter":"1","verse":"13","text":"Kun bhi porikha aha homoi te eneka nokobi, “Moike Isor pora porikha kori ase,” kelemane Isor ke biya pora porikha nakore, aru Tai nijor bhi dusra ke porikha nakore."},{"book":"James","chapter":"1","verse":"14","text":"Kintu sob nijor laga itcha pora he porikha te gire, etu pora taike tani kene biya kaam kori bole nimite loijai."},{"book":"James","chapter":"1","verse":"15","text":"Jitia itcha khan monte ulai, etu paap ke jonom diye, aru jitia paap to pura dangor hoijai, etu mrityu ke jonom diye."},{"book":"James","chapter":"1","verse":"16","text":"Nijorke thogai nadibi, ami laga morom bhai khan."},{"book":"James","chapter":"1","verse":"17","text":"Sobse bhal uphar aru sobse thik uphar upor thaka Isor pora he ahe. Eitu khan jyoti laga Baba Isor pora he ahe. Tai logot te bodla-bodli nohoile andhera chaya nathake."},{"book":"James","chapter":"1","verse":"18","text":"Isor pora amikhan ke hosa laga kotha pora jonom dibole basi loise, etu pora amikhan Tai bona laga shristi bhitor te prothom ula phol hobole dise."},{"book":"James","chapter":"1","verse":"19","text":"Apuni etu jane, ami laga bhai khan: Kintu sob manu huna te joldi hobi, aste pora kotha kobi, aru khong nauthibi."},{"book":"James","chapter":"1","verse":"20","text":"Kelemane manu laga khong pora Isor laga dharmik kaam nacholai."},{"book":"James","chapter":"1","verse":"21","text":"Etu nimite sob paap laga kaam khan chari dibi. Aru nomro hoi kene Isor laga kotha monte rakhibi, etu pora apuni laga atma bachai lobole paribo."},{"book":"James","chapter":"1","verse":"22","text":"Kintu kotha huna nisena kaam bhi kori bhi, khali huni kene nathakibi, eneka kora to nijorke thogai diya he ase."},{"book":"James","chapter":"1","verse":"23","text":"Jodi kunba Isor laga kotha to hune kintu kaam nakore, tai eneka ekjon ase kun ayna te nijor laga chehera ke sai."},{"book":"James","chapter":"1","verse":"24","text":"Tai kineka dikhe etu tai nijorke bhal pora sai loi, kintu bahar ula logote, tai laga chehera pahori jai."},{"book":"James","chapter":"1","verse":"25","text":"Kintu kun manu bhal pora saikene niyom mani thake, aru hodai eneka kori thake, khali huni kene pahorija nohoi, kintu kaam bhi kore, etu manu tai laga sob kaam te asirbad pabo."},{"book":"James","chapter":"1","verse":"26","text":"Jodi kunba nijorke dhorom mani kene thaka manu ase bhabe, hoile bhi tai laga jiba to rukhai kene narakhe, aru nijor laga mon to thogai diye, titia hoile tai laga dhorom to eku kaam nai1.26 Psa. 34:13; 141:3.."},{"book":"James","chapter":"1","verse":"27","text":"Baba Isor usorte sapha aru bhal dhorom etu ase: baba nathaka aru bidhowa khan dukh paikene thaka homoi te modot kori bole, aru etu prithibi pora nijorke dagi nathaki kene rakhibole nimite ase."}]}