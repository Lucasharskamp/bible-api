{"data":[{"book":"Matthew","chapter":"2","verse":"1","text":"Jesus ne haanau i lodo di waahale Bethlehem i Judea, i lodo di madagoaa di King Herod. Hunu daane halahala hagailongo mee gi nia heduu, ne llooia i bahi i dua, gaa dau i Jerusalem,"},{"book":"Matthew","chapter":"2","verse":"2","text":"ga heheeu, “Dehee di Tama dela ne haanau belee hai di king digau o Jew? Gimaadou gu gidee di heduu o Maa dela ne gila aga i bahi i dua, gimaadou ga lloo ia belee daumaha gi Mee.”"},{"book":"Matthew","chapter":"2","verse":"3","text":"Di madagoaa King Herod ne longono di mee deenei, geia mo digau Jerusalem huogodoo gu lodo huaidu huoloo."},{"book":"Matthew","chapter":"2","verse":"4","text":"Mee ga gahi mai nia dagi hai mee dabu mono gau haga donudonu haganoho huogodoo, ga heeu gi digaula, “Di Mesaia la bolo e haanau i hee?”"},{"book":"Matthew","chapter":"2","verse":"5","text":"Digaula ga helekai, “I lodo di waahale Bethlehem i Judea, be nnelekai ala guu lawa di hihi mai baahi soukohp:"},{"book":"Matthew","chapter":"2","verse":"6","text":"‘Bethlehem, goe dela i lodo Judea."},{"book":"Matthew","chapter":"2","verse":"7","text":"Herod ga haga dagabuli mai hagammuni digau ala ne lloo ia i bahi i dua, ga heeu gi digaula di madagoaa ne gila aga di heduu deelaa,"},{"book":"Matthew","chapter":"2","verse":"8","text":"ga hagau digaula gi Bethlehem, ga helekai, “Goodou hula halahala ina hagahumalia di Tama dulii deelaa. Goodou gu gidee, haga iloo ina mai, au e hanadu labelaa e daumaha gi Mee.”"},{"book":"Matthew","chapter":"2","verse":"9","text":"Muli hua di nadau hagalongo gi nnelekai aanei, digaula gaa hula, gaa mmada gi di heduu la hua dela ne mmada ginai ginaadou i bahi i dua, e hana i nadau mua e dagi ginaadou, gaa hana loo, ga haga huudonu ia gi hongo di gowaa dela e noho ai Tama dulii deelaa."},{"book":"Matthew","chapter":"2","verse":"10","text":"Digaula gu tenetene huoloo i di nadau gidee labelaa di heduu deelaa."},{"book":"Matthew","chapter":"2","verse":"11","text":"Digaula ga ulu adu gi lodo di hale, ga gidee Tama dulii mo dono dinana go Mary, gei digaula ga dogoduli ga daumaha ang gi Mee, ga dahi aga nadau goloo hagalabagau aanei: nia goolo, nia ‘frankincense’ mono ‘myrrh’, ga dugu adu gi Mee."},{"book":"Matthew","chapter":"2","verse":"12","text":"God gu helekai gi digaula i lodo di moe, bolo gi hudee hula labelaa gi Herod, gei digaula gaa hula i tuai ala gi nadau henua."},{"book":"Matthew","chapter":"2","verse":"13","text":"I muli digaula ne hula, tangada di langi o Dimaadua ga haga gida gi Joseph i lodo di midi, ga helekai, “Herod e halahala di Tama deenaa belee daaligi gii made. Nnoinua, lahia di Tama deenaa mo dono dinana, hula hagammuni gi Egypt, noho i golo gaa dae loo gi di madagoaa au ga helekai bolo gi hagatanga.”"},{"book":"Matthew","chapter":"2","verse":"14","text":"Joseph ga du gi nua, ga hagatanga i di boo hua deelaa, gaa lahi Tama deelaa mo dono dinana, gaa hula gi Egypt,"},{"book":"Matthew","chapter":"2","verse":"15","text":"gaa noho i golo, gaa dae loo gi di made o Herod. Di mee deenei ne hai bolo gi kila ai nia helekai a Dimaadua mai i baahi soukohp,"},{"book":"Matthew","chapter":"2","verse":"16","text":"Herod gu modongoohia bolo digaula gu halahalau eia, gu hagawelewele huoloo, ga helekai bolo nia dama daane huogodoo ala i lodo Bethlehem mo i lodo nia guongo ala i nodaha la gi daaligidia gii mmade, nia dama daane huogodoo ala gu dagi lua nadau ngadau gaa huli gi lala. Mee ne hai di mee deenei idimaa mee gu iloo mai baahi digau hagailongo mee gi nia heduu, di madagoaa ne gila ai di heduu deelaa."},{"book":"Matthew","chapter":"2","verse":"17","text":"Di mee deenei ne hai guu gila be di haga modongoohia soukohp Jeremiah, dela ne hihi boloo:"},{"book":"Matthew","chapter":"2","verse":"18","text":"“Dahi lee e hanimoi i Ramah,"},{"book":"Matthew","chapter":"2","verse":"19","text":"Muli di made o Herod, tangada di langi o Dimaadua ga hagagida gi Joseph i lodo di moe,"},{"book":"Matthew","chapter":"2","verse":"20","text":"ga helekai gi mee, “Nnoinua, lahia di Tama mo dono dinana, hula gi Israel, idimaa, digau ala ne belee daaligi di Tama deenaa, la guu mmade.”"},{"book":"Matthew","chapter":"2","verse":"21","text":"Joseph ga du gi nua, gaa lahi Tama deelaa mo tinana o maa, gaa hula gi muli gi Israel."},{"book":"Matthew","chapter":"2","verse":"22","text":"Gei Joseph ga longono bolo Archelaus guu hai di king o Judea i muli dono damana go Herod, geia guu lliga huoloo di hana gi golo. Dimaadua ga haga modongoohia gi mee i lodo di moe, gei mee gaa hana gi Galilee,"},{"book":"Matthew","chapter":"2","verse":"23","text":"gaa noho i lodo tama waahale go Nazareth. Malaa, nia helekai soukohp la guu kila boloo,"}]}