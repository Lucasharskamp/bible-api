{"data":[{"book":"Ọrụ Ndị Ozi","chapter":"21","verse":"1","text":"Mgbe anyị hapụsịrị ha, anyị nyapụrụ ụgbọ anyị bịaruo Kos. Nʼechi ya, anyị rutere Rods. Anyị sitere nʼebe ahụ jeruo Patara."},{"book":"Ọrụ Ndị Ozi","chapter":"21","verse":"2","text":"Mgbe anyị hụrụ ụgbọ mmiri na-aga Fonisia, anyị banyere nʼime ya kwọpụ."},{"book":"Ọrụ Ndị Ozi","chapter":"21","verse":"3","text":"Mgbe anyị kwọruru ụgbọ anyị ebe anyị nwere ike ịhụ Saiprọs, anyị siri nʼaka ekpe ya gafee, ruo Siria. Anyị rutere nʼọnụ mmiri Taịa, ebe ụgbọ mmiri ga-akwapụ ibu dị nʼime ya."},{"book":"Ọrụ Ndị Ozi","chapter":"21","verse":"4","text":"Mgbe anyị chọtara ndị na-eso ụzọ ahụ, anyị nọnyere ha abalị asaa. Ha gwara Pọl site nʼike nke Mmụọ Nsọ, ka ọ ghara ịga Jerusalem."},{"book":"Ọrụ Ndị Ozi","chapter":"21","verse":"5","text":"Mgbe anyị nọzuru ụbọchị anyị, anyị hapụrụ ha, bilie ije. Ha na nwunye ha na ụmụ ha so dupu ruo mgbe anyị si nʼobodo ahụ pụọ. Anyị na ha gburu ikpere nʼala nʼọnụ mmiri kpee ekpere."},{"book":"Ọrụ Ndị Ozi","chapter":"21","verse":"6","text":"Mgbe ahụ, anyị kelere onwe anyị ekele ikpeazụ. Emesịa, anyị banyere nʼime ụgbọ, ma ha laghachiri azụ nʼụlọ ha."},{"book":"Ọrụ Ndị Ozi","chapter":"21","verse":"7","text":"Mgbe anyị hapụrụ Taịa, anyị kwụsịrị na Tolomas. Nʼebe a anyị kelekwara ndị kwere ekwe nọ nʼime obodo a, nọnyere ha naanị otu ụbọchị."},{"book":"Ọrụ Ndị Ozi","chapter":"21","verse":"8","text":"Nʼụbọchị nke ọzọ ya, anyị gara nʼihu nʼije anyị rute Sizaria. Nʼebe ahụ, anyị nọnyeere otu nwanna anyị a na-akpọ Filip onye na-agbasa oziọma. Ọ bụ otu nʼime mmadụ asaa ahụ."},{"book":"Ọrụ Ndị Ozi","chapter":"21","verse":"9","text":"O nwere ụmụ agbọghọ anọ ndị na-alụbeghị di. Ha nwekwara onyinye ibu amụma."},{"book":"Ọrụ Ndị Ozi","chapter":"21","verse":"10","text":"Mgbe anyị nọrọ ọtụtụ ụbọchị nʼebe ahụ, ka otu onye amụma a na-akpọ Agabọs, si Judịa bata."},{"book":"Ọrụ Ndị Ozi","chapter":"21","verse":"11","text":"Ọ bịakwutere anyị, chilite belịt Pọl na-eke nʼukwu, kee onwe ya nʼụkwụ na aka sị, “Dịka Mmụọ Nsọ kwuru, ‘otu a ka ndị ndu ndị Juu ga-eke onye nwe ihe a agbụ na Jerusalem. Ha ga-ararakwa ya nye nʼaka ndị mba ọzọ.’ ”"},{"book":"Ọrụ Ndị Ozi","chapter":"21","verse":"12","text":"Mgbe anyị nụrụ nke a, anyị na ndị niile nọ nʼebe ahụ rịọrọ Pọl ka ọ ghara ịga Jerusalem."},{"book":"Ọrụ Ndị Ozi","chapter":"21","verse":"13","text":"Ma Pọl zaghachiri, “Gịnị ka unu na-eme, ọ bụ akwa ka unu na-ebe, na-eme ka obi gbawaa m? Nʼihi na ọ bụghị naanị na m dị njikere ka e kee m agbụ, kama ejikekwara m iwere ndụ m nye na Jerusalem nʼihi aha Onyenwe anyị Jisọs.”"},{"book":"Ọrụ Ndị Ozi","chapter":"21","verse":"14","text":"Ebe ọ na-ekweghị ege anyị ntị, anyị kwụsịrị ma sị, “Ka e mee uche Onyenwe anyị.”"},{"book":"Ọrụ Ndị Ozi","chapter":"21","verse":"15","text":"Mgbe ụbọchị ndị a gasịrị, anyị jikere bilie ịga Jerusalem."},{"book":"Ọrụ Ndị Ozi","chapter":"21","verse":"16","text":"Ụfọdụ ndị na-eso ụzọ ahụ ndị nọ na Sizaria, duuru anyị gaa, ha kpọruru anyị nʼụlọ Mnasin, onye Saiprọs ebe anyị ga-anọ dịka ọbịa, onye sitere na mbụ bụrụ onye na-eso ụzọ ahụ."},{"book":"Ọrụ Ndị Ozi","chapter":"21","verse":"17","text":"Mgbe anyị rutere Jerusalem, ndị ụmụnna jiri obi ụtọ nabata anyị."},{"book":"Ọrụ Ndị Ozi","chapter":"21","verse":"18","text":"Nʼụbọchị nke so ya, anyị na Pọl gara ileta Jemis, ndị okenye niile nọkwa nʼebe ahụ."},{"book":"Ọrụ Ndị Ozi","chapter":"21","verse":"19","text":"Mgbe o kelechara ha, ọ kọọrọ ha nʼotu nʼotu, ihe niile Chineke rụrụ nʼetiti ndị mba ọzọ site nʼije ozi ya."},{"book":"Ọrụ Ndị Ozi","chapter":"21","verse":"20","text":"Mgbe ha nụchara nke a, ha nyere Chineke otuto. Emesịa, ha sịrị Pọl, “Leenụ nwanna, otu ọtụtụ puku ndị Juu si bụrụ ndị kwere ekwe, ha niile ka ihe banyere iwu a na-anụ ọkụ nʼobi."},{"book":"Ọrụ Ndị Ozi","chapter":"21","verse":"21","text":"A kọọrọla ha ihe banyere gị, na ị na-ezi ndị Juu bi nʼetiti ndị mba ọzọ ka ha hapụ ịgbasokwa iwu Mosis, na ka ha kwụsịkwa ibi ụmụ ha ugwu maọbụ bie ndụ nʼusoro omenaala anyị."},{"book":"Ọrụ Ndị Ozi","chapter":"21","verse":"22","text":"Gịnị ka anyị ga-eme ugbu a? O doro anya na ha ga-amata na ị bịara nʼebe a."},{"book":"Ọrụ Ndị Ozi","chapter":"21","verse":"23","text":"Ya bụ, jisie ike mee ihe anyị ga-agwa gị ugbu a. Anyị nwere mmadụ anọ nʼebe a, ndị nọ na nkwa ha kwere Chineke."},{"book":"Ọrụ Ndị Ozi","chapter":"21","verse":"24","text":"Soro ha mee omenaala ahụ nke ndị nọ na nkwa ji edo onwe ha ọcha. Kwụọrọ ha ụgwọ maka ịkpụcha isi ha. I mee otu a, mmadụ niile ga-amata na eziokwu adịghị nʼihe ndị a niile e kwuru maka gị, kama na gị onwe gị na-agazi ma na-edebekwa iwu."},{"book":"Ọrụ Ndị Ozi","chapter":"21","verse":"25","text":"Ma nʼebe ndị mba ọzọ kwere ekwe nọ, anyị edegarala ha akwụkwọ gwa ha kwụsị iri ihe ọbụla a chụrụ nʼaja nye arụsị, na iri ọbara, maọbụ anụ a nyagburu anyagbu, ya na ịkwa iko.”"},{"book":"Ọrụ Ndị Ozi","chapter":"21","verse":"26","text":"Pọl kpọọrọ ndị ikom anọ ndị ahụ tinyere onwe ya, nʼụbọchị so ya mee ka ya na ha dị ọcha. Mgbe ahụ, ọ banyere nʼụlọnsọ ukwu ahụ, maka ikwupụta ụbọchị ole mmemme ịdị ọcha ahụ ga-anọ tupu e mechaa ya, nakwa mgbe ịchụ aja nʼihi ha nʼotu nʼotu ga-abụ."},{"book":"Ọrụ Ndị Ozi","chapter":"21","verse":"27","text":"Ma mgbe ọ fọdụrụ nwa oge nta ka ụbọchị asaa ahụ gwụchaa, ụfọdụ ndị Juu si Eshịa bịa hụrụ ya nʼụlọnsọ ukwu ahụ. Ha tikuru igwe mmadụ ma kpaliekwa ha. Ha jidere ya,"},{"book":"Ọrụ Ndị Ozi","chapter":"21","verse":"28","text":"na-eti mkpu, “Ndị ikom Izrel, nyerenụ anyị aka! Onye a bụ nwoke ahụ na-ejegharị nʼebe niile na-ezi ozizi megidere ndị nke anyị, iwu anyị nakwa ebe a. Ma nke kachasị nke, ọ merụọkwala ụlọnsọ a site nʼịkpọbata ndị Griik nʼime ya.”"},{"book":"Ọrụ Ndị Ozi","chapter":"21","verse":"29","text":"(Nʼihi na ha ebula ụzọ hụ ya na Trofimọs onye Efesọs nʼime obodo, ha chere na Pọl kpọbatara ya nʼụlọnsọ ukwu ahụ.)"},{"book":"Ọrụ Ndị Ozi","chapter":"21","verse":"30","text":"Ọgbaaghara jupụtara nʼobodo ahụ niile. Ndị mmadụ gbakọtara dọkpụpụta Pọl site nʼụlọnsọ ukwu ahụ. Nʼotu mgbe ahụ, e mechiri ọnụ ụzọ niile."},{"book":"Ọrụ Ndị Ozi","chapter":"21","verse":"31","text":"Mgbe ha na-achọ igbu ya, ozi ruru ọchịagha ntị na Jerusalem niile nọ nʼọgbaaghara."},{"book":"Ọrụ Ndị Ozi","chapter":"21","verse":"32","text":"Otu mgbe ahụ o duuru ụfọdụ ndịisi agha ya na ndị agha ya mee ngwangwa bịaruo nʼebe ha nọ. Mgbe ha hụrụ ndị agha ka ha na-abịa, ha kwụsịrị iti Pọl ihe."},{"book":"Ọrụ Ndị Ozi","chapter":"21","verse":"33","text":"Ọchịagha ahụ bịara jide ya, nye iwu ka e were ụdọ igwe abụọ kee ya agbụ, ọ jụkwara onye ọ bụ na ihe o mere."},{"book":"Ọrụ Ndị Ozi","chapter":"21","verse":"34","text":"Ụfọdụ nʼime igwe mmadụ ahụ na-eti mkpu na-ekwu otu ihe, ebe ụfọdụ na-eti na-ekwu ihe ọzọ. Mgbe ọ na-apụghị ịchọpụta ihe bụ isi mkpọtụ na ọgbaaghara ahụ, o nyere iwu ka e duru ya gaa nʼogige ndị agha."},{"book":"Ọrụ Ndị Ozi","chapter":"21","verse":"35","text":"Mgbe o rutere na mgbagolite ọnụ ụzọ ụlọ ahụ, ndị agha bulitere ya elu nʼihi ọgbaaghara igwe ndị mmadụ dị ukwuu."},{"book":"Ọrụ Ndị Ozi","chapter":"21","verse":"36","text":"Igwe mmadụ ahụ so ha nọ na-eti mkpu, “Wepụnụ ya! Wepụnụ ya!”"},{"book":"Ọrụ Ndị Ozi","chapter":"21","verse":"37","text":"Mgbe ha chọrọ iduba Pọl nʼime ogige ahụ, ọ sịrị ọchịagha ahụ, “Ị ga-ekwe ka m gwa gị okwu?”"},{"book":"Ọrụ Ndị Ozi","chapter":"21","verse":"38","text":"Ọ pụtara na ị bụghị onye Ijipt ahụ malitere ọgbaaghara ma duuru puku ndị ogbu mmadụ anọ gbalaa nʼọzara?”"},{"book":"Ọrụ Ndị Ozi","chapter":"21","verse":"39","text":"Pọl sịrị, “Abụ m onye Juu si Tasọs, obodo dị na Silisia, nwa afọ oke obodo amara aha ya. Biko, kwee ka m gwa ndị mmadụ okwu.”"},{"book":"Ọrụ Ndị Ozi","chapter":"21","verse":"40","text":"Mgbe o nyere ya ikike, Pọl guzooro nʼihe nrigo nke ọnụ ụzọ ahụ fee aka ya ime ka ha nọọ duu. Mgbe ha nọdụrụ nwayọọ, ọ gwara ha okwu nʼasụsụ Hibru21:40 Maọbụ, Aramaik sị,"}]}