{"data":[{"book":"2WAKOLINTO","chapter":"4","verse":"1","text":"Mulungu sama ya bazi jake katugwelela tweye sang'hano ino tuitende, avo hatudonha."},{"book":"2WAKOLINTO","chapter":"4","verse":"2","text":"Tokwika hamgwazo sang'hano zose za kifiso na zija zigela kinyala, hatusang'hanika na uzenzeleganye, na vivija hatutibuliza mbuli za Mulungu na uvwizi. Tolonga ikweli iiyeka hameso ga Mulungu, giladi tuilaguse wenyego kuudaho wa kusambula gehile na ganogile wa kila munhu."},{"book":"2WAKOLINTO","chapter":"4","verse":"3","text":"Kamba Usenga wetu Unogile utuupeta ufisigwa, ufisigwa ha awo wopotela."},{"book":"2WAKOLINTO","chapter":"4","verse":"4","text":"Mmbuli ya wanhu wano, mulungu wa ulumwengu uno kazigela umbugumbugu nzonzi za wanhu walekile kumtogola Kilisto, giladi sambiwone mulangaza wa Usenga Unogile wa yenzi ya Kilisto, ayo yalingile kabisa na Mulungu."},{"book":"2WAKOLINTO","chapter":"4","verse":"5","text":"Kwavija tweye hatuzipeta mbuli zetu wenyego, ila tozipeta mbuli za Yesu Kilisto yali Mndewa, na tweye kamba nyakadala zenu sama ya Yesu."},{"book":"2WAKOLINTO","chapter":"4","verse":"6","text":"Kwavija iyo Mulungu yalongile, “Mulangaza naubung'hule mdiziza,” katenda mulangaza wake ubung'hule mmioyo yetu, katugwelela mulangaza wa ilimu ya yenzi ya Mulungu mkihanga cha Yesu Kilisto."},{"book":"2WAKOLINTO","chapter":"4","verse":"7","text":"Ila tuna ngama ino ili mzinongo kulagusa kamba mhiko ng'hulu zose zolawa ha Mulungu na sio kumwetu tweye."},{"book":"2WAKOLINTO","chapter":"4","verse":"8","text":"Tobanizigwa ng'ambu zose, ila hatubanangigwa. Tokona bwembwe, ila nhamanila yetu haipotela."},{"book":"2WAKOLINTO","chapter":"4","verse":"9","text":"Togazigwa, ila hatulekigwa twiyeka. Totoigwa, ila hatudanganhika."},{"book":"2WAKOLINTO","chapter":"4","verse":"10","text":"Mazua gose ng'huli zetu zogendelela kupapa ifa ya Yesu, giladi ugima wa Yesu vivija woneke mng'huli zetu."},{"book":"2WAKOLINTO","chapter":"4","verse":"11","text":"Kwavija tweye tuli wagima mazua gose tolavigwa tudanganhike sama ya Yesu, giladi ugima wake ugubuligwe muna zing'huli zetu zino za kubanangika."},{"book":"2WAKOLINTO","chapter":"4","verse":"12","text":"Avo, ifa yosang'hanika mgati yetu, ila ugima wosang'hanika mgati yenu."},{"book":"2WAKOLINTO","chapter":"4","verse":"13","text":"Yandikigwa Mzinyandiko Zing'alile, “Nitogola, avo nilonga.” Na tweye vivija tutogola muloho iija wa nhamanila, na avo tolonga,"},{"book":"2WAKOLINTO","chapter":"4","verse":"14","text":"kwavija tuvitanga kamba ayo yamzusile Mndewa Yesu kuwa mgima, vivija kotuzusa na tweye hamoja na Yesu, na kutusola tweye hamoja na mweye na kutugala kuukazi wake."},{"book":"2WAKOLINTO","chapter":"4","verse":"15","text":"Gano gose gatendeka sama yenu mweye, avo wanhu bwando ng'hani wavitange vija ngekewa ya Mulungu vuili, giladi wamuheweze na kumuhishimila heyo."},{"book":"2WAKOLINTO","chapter":"4","verse":"16","text":"Avo hatudonha. Hata kamba unhu wetu wa kunze womala, ila unhu wetu wa mgati wotendigwa wa sambi kila lelo."},{"book":"2WAKOLINTO","chapter":"4","verse":"17","text":"Na mgayo uno utugaya mdodo na wa kipigiti kiguhi wotugalila yenzi ng'hulu na ya digunge, yenzi ng'hulu ng'hani kuubanza umgayo."},{"book":"2WAKOLINTO","chapter":"4","verse":"18","text":"Meso getu hagalola migayo ituyona sambi, ila yenzi ija ileka koneka. Kwavija vinhu vija vikoneka va kipigiti kiguhi, ila vinhu vija havoneka va digunge."}]}