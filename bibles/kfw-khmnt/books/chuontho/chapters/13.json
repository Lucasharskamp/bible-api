{"data":[{"book":"Chuontho","chapter":"13","verse":"1","text":"Antioch koisuok ah kaom Pathian chongkachoi khat-um kaminchu lekkhat inleiom; Barnabas, akawom inti Simeon, Cyrene na inphut Lucius, halli Manaen Herod le hongkalok suom, khat-um Saul."},{"book":"Chuontho","chapter":"13","verse":"2","text":"Inmani'n bu in-ngeiya Pumi sepa intholai, Ratha Inthiang in ati, “Barnabas le Saul chu kei'n chuonsik kakoijei, khawa jarra inmani keisik bit-ah tuun nathenpiru.”"},{"book":"Chuontho","chapter":"13","verse":"3","text":"Khawa phakhan inmani'n bu in-ngeiya inmani chungnga inkut induongnga, Pathian diang innipili, inmani kha inleitirjei."},{"book":"Chuontho","chapter":"13","verse":"4","text":"Barnabas le Saul kha Ratha Inthiang in atirra, Celeucia tiang insiya; halli khawa makheiya Cyprus tuiram katung rakuong inhongchuong jei."},{"book":"Chuontho","chapter":"13","verse":"5","text":"Inmani Salamis inhongtungpha, Pathian chongkha Jihudi ngai Synagogue rakip ah inleiril, khawakhan John Mark um inmani kasansik ah inleiruoi."},{"book":"Chuontho","chapter":"13","verse":"6","text":"Khawasuo inmani'n tuiram rakip inrakaanna Paphos tiang insijei, khawa munkhan mitmalet dooikachoi, Pathian chongkachoi inleem araming Bar-Jisus inti Jihudi mi inkhat inmani'n inlei-intongpui."},{"book":"Chuontho","chapter":"13","verse":"7","text":"Amachu tuiram waikaroonpa Sergius Paulus inti akasing mipa sap eii, tuiram waikaroonpa khan Barnabas li Saul akoolla aleikoi, ajarchu ama'n Pathian chong alei rangaizoot."},{"book":"Chuontho","chapter":"13","verse":"8","text":"Takkha Greek chongnga Elymas inti mitmalet dooikachoipa khan, inmani kha insiakpuiya khawa waikaroonpa in-ngamna ah inphut heiminkir nasik alei-entokjei."},{"book":"Chuontho","chapter":"13","verse":"9","text":"Takkha Paul tia inkoi Saul in Ratha Inthiang asip ah, amadiang katha ah enna"},{"book":"Chuontho","chapter":"13","verse":"10","text":"aleiti, “Nangchu akathamak malungroon rakip kasip, Seitan sapa, akatha rakip kazootmak, akadik Pumi chongkha maleisei lam kamin eii ladanutin be?"},{"book":"Chuontho","chapter":"13","verse":"11","text":"Halli tuun enro, Pumi kutkha nachungnga aom, namit chota apha lekkhat suunwar kha munutinjei.”"},{"book":"Chuontho","chapter":"13","verse":"12","text":"Waikaroonpa in angme akasuok amu phakhan ama'n angamnajei, ajarchu Pumi jarra minchuna khan alei-ngakjei."},{"book":"Chuontho","chapter":"13","verse":"13","text":"Paul khat-um asapngai Paphos makheiya rakuong inhong chuongnga, Pamphylia khuopuiya kaom Perga inhongtungjei, halli John Mark in inmani inthenpuiya Jerusalemma hongkirjei."},{"book":"Chuontho","chapter":"13","verse":"14","text":"Inmani'n Perga inhong rakaanna Pisidia ah kaom Antioch inhongtungjei; halli inmani'n Jehudi ngai serni khan Synagogue ah inluut ah inlei-in-ong."},{"book":"Chuontho","chapter":"13","verse":"15","text":"Moses Dan khat-um Pathian chongkachoingai larik inteel suonuk Synagogue chuon-karoon ngai'n inmani inheitirra inti, “E ule-nai ngai, nangni'n mimasokna chong ningnei inchu, rilru.”"},{"book":"Chuontho","chapter":"13","verse":"16","text":"Khawakhan Paul in angirra, akut kalek ah aril:"},{"book":"Chuontho","chapter":"13","verse":"17","text":"Israel mi ngai Pathian in eini nipi nipu ngaikha anakadangpi, halli inmani Egypt ramma khomal angnga in-omlai, mi aleiminpung, khat-um inmani kha Pathian raatna kutkhan Egypt ramma inphut aheikeisuok, Suok 1:7; 12:51"},{"book":"Chuontho","chapter":"13","verse":"18","text":"halli kum soommili katung ama'n neelramma inmani kha aleikeiruoijei. Teelna 14:34; Innidan 1:31"},{"book":"Chuontho","chapter":"13","verse":"19","text":"Halli ama'n Canaan ramma kaom zaat sari aminmangli, inmani ramkha ama mi ngai ram min-enasik, Innidan 7:1"},{"book":"Chuontho","chapter":"13","verse":"20","text":"kum rajamili-le soomra-nga katung ama'n aleipeii."},{"book":"Chuontho","chapter":"13","verse":"21","text":"Inmani'n reng inleini, halli Pathian in inmani diang Benjamin phungnga mi, Kish sapa Saul kha kum soommili sik-ah apejei. 1 Sam 8:5; 10:21"},{"book":"Chuontho","chapter":"13","verse":"22","text":"Khawasuoli ama kha akhaiya, Pathian in David kha inmani reng amin ejei; ama jarra Pathian in sakhi apeya ati, Kei'n Jesse sapa David, kamalungnga kimanuom pasal inkhat kamujei, ama'n kei lungdou rakip athosik eii. 1 Sam 13:14; 16:12; Minpkla 89:20"},{"book":"Chuontho","chapter":"13","verse":"23","text":"Hiwa mipa wonchoiya inphut Pathian in kanapesik eii tia chong inkhit angnga Israel ngai kasanringpa Jisu kha ajuojei."},{"book":"Chuontho","chapter":"13","verse":"24","text":"Jisu'n achuon aphut makma, John in Israel mi rakip inmalung inthuulla baptize inthosik hi aleirilpijei. Mk 1:4; Luk 3:3"},{"book":"Chuontho","chapter":"13","verse":"25","text":"Halli John in achuon aminhek siktiang ati, Keihi tu eii tia nangni'n ningngaidonme? Keichu ningngaak amakha emong, takkha rangairu, kei kanuk-ah akajuo ama kekok kakhaisik um keichu rahoi suokmong."},{"book":"Chuontho","chapter":"13","verse":"26","text":"“Ka-u kanai, Abraham innsuungkhur sangai, khat-um Pathian kachi nangni zaatlop ngai, hiwa sanminringna chonghi einidiang ajuotirjei."},{"book":"Chuontho","chapter":"13","verse":"27","text":"Ajarchu Jerusalemma kaom ngaile inlamkakei ngai'n amakha leijetmu khat-um Jihudi ngai sernikhuo rakip ah inteel Pathian chongkachoi ngai rasa kha injetmak jarra, Jisu kha amasialna innoonna chongkha huui-inmintungjei."},{"book":"Chuontho","chapter":"13","verse":"28","text":"Halli inmani'n thatnasik ajar amadiang inmumak innum, amakha thatna sik-ah inmani'n Pilate diang inhongni. Matt 27:22,23; Mk 15:13,14; Luk 23:21-23; Jn 19:15"},{"book":"Chuontho","chapter":"13","verse":"29","text":"Ama jarra chong-inthiang in ileiril rakip kha inmani'n inmintungpha, amakha Cross ah inphut inkeithaak ah, thaanna inreiijei. Matt 27:57-61; Mk 15:42-47; Luk 23:50-55; Jn 19:38-42"},{"book":"Chuontho","chapter":"13","verse":"30","text":"Takkha Pathian in amakha kathiya inphut aminringjei,"},{"book":"Chuontho","chapter":"13","verse":"31","text":"halli amale Galilee makheiya inphut Jerusalem katung amale hong-inruoi ngaidiang nikhuo angjet lei-inlarjei, tuunchu inmani'n Israel mi ngaidiang ama sakhi kha in-ejei. Chuon 1:3"},{"book":"Chuontho","chapter":"13","verse":"32","text":"Halli nipi-nipu ngai diangnga chong-inkhitna akatha chongkha keini'n nangni sik-ah kinnahong choipi,"},{"book":"Chuontho","chapter":"13","verse":"33","text":"Pathian in hiwahi einidiang pui mintungjei, tuunchu inmani sa ngaisik ah Jisu hi aminringjei. Hi-angnga inni changna minpaakla khan injia jei,"},{"book":"Chuontho","chapter":"13","verse":"34","text":"Halli Pathian in ngamna kaom ama kha kathiya inphut aminringjei, halli angtikniteii thaanna thu-inlang omnunijei aleiti,"},{"book":"Chuontho","chapter":"13","verse":"35","text":"Khawa jarra ama innum minpaakla munkhat ah ati,"},{"book":"Chuontho","chapter":"13","verse":"36","text":"Ajarchu David in aringlai Pathian lungdou khan sepa aleitho, halli athijei, apu-apa ngaile inphuumma akaluong kha-um thaanna thuwa inmangjei."},{"book":"Chuontho","chapter":"13","verse":"37","text":"Takkha Pathian in iminringjei ama diangchu hiwahi suokmak."},{"book":"Chuontho","chapter":"13","verse":"38","text":"Moses Dan in ingaidam matormak manu kha hiwa Jisu kangamna mi rakip diangchu inmanu rakipkha angaidamjei."},{"book":"Chuontho","chapter":"13","verse":"39","text":"Khawa jarra kangamna ka-u kanai ngai, hiwahi nangni'n najetpiru, hiwa mipa diangnga inphut manu ngaidamna hi nangnidiang kinril eii."},{"book":"Chuontho","chapter":"13","verse":"40","text":"Khawa jarra angme Pathian chongkachoi ngai'n inleiti kha nangni chungnga asuokmak nasik insingtheiru,"},{"book":"Chuontho","chapter":"13","verse":"41","text":"‘Enru, nangni mi-innuipui ngai, ngakru, halli thiru;"},{"book":"Chuontho","chapter":"13","verse":"42","text":"Paul li Barnabas in synagogue ah inheisuokpha, hiwa chongngaihi akahongsik Jihudi ngai sernikhuo khan narilpiru tia mipui ngai'n nina inleinei."},{"book":"Chuontho","chapter":"13","verse":"43","text":"Mipui ngaikhan intuup kha ininthensuo phakhan, Jihudi katamtak khat-um zaatlop katamtak Judaism kaluut ngaikhan Paul li Barnabas inleijuijei. Tirton ngaikhan inmani diang inrilla Pathian riangwaiya ringnasik inmani malung inleimasok."},{"book":"Chuontho","chapter":"13","verse":"44","text":"Akahong Jihudi ngai sernikhuo khan khuopui suungnga mi katamkhat in Pumi chong karangai sik inhong-inchunjei."},{"book":"Chuontho","chapter":"13","verse":"45","text":"Takkha Jihudi ngai'n mipui ngaikha inmupha, kara-ot in aleisip, Paul in angme iti chong kha jui-um leijuimu, halli ama kha inlei-minjak."},{"book":"Chuontho","chapter":"13","verse":"46","text":"Takkha Paul li Barnabas in kachi omleiya inrilla inti, “Nangnidiang mansakhet-ah Pathian chonghi leiril masasik kha eii. Takkha nangni'n zootmak chua hektik kaneimak ringna kamusik kha rahoi suokmung ningtia ningpumtak in ning-ngaidon jarra, enru, keinichu zaatlop ngaidiang kinsijei."},{"book":"Chuontho","chapter":"13","verse":"47","text":"Ajarchu hiwahi Pumi khan keini diangnga inape chongpeii kha eii:"},{"book":"Chuontho","chapter":"13","verse":"48","text":"Zaatlop ngaikhan hiwahi injetpha, inrok um inrokjei, Pumi chongkha um inleirokpui; halli hektik kaboi ringkhuo sik-ah inkadang rakip in ka-ngamna inhong ejei."},{"book":"Chuontho","chapter":"13","verse":"49","text":"Halli Pumi chongkha khawa ramtiangnga kaom ram rakip kha aleiphuonjei."},{"book":"Chuontho","chapter":"13","verse":"50","text":"Khoya intho, Pathian ka-ngamna numeisa khat-um khopui khanna lamkakei pasal ngaikha Jihudi ngai'n Paul khat-um Barnabas chungnga minpoongnasik chong inmasok-ah, inmani ramma inphut inleipuut suokjei."},{"book":"Chuontho","chapter":"13","verse":"51","text":"Tirton ngaikhan inmani chungnga inzootmakna kha inkeiiya rahut inkathingnga Iconium tiang insijei. Matt 10:14; Mk 6:11; Luk 9:5; 10:11"},{"book":"Chuontho","chapter":"13","verse":"52","text":"Halli Antoich ah kaom siamruoi ngaikha Ratha Inthiang khat-um karok khan aleisipjei."}]}