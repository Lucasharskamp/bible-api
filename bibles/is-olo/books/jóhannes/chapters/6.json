{"data":[{"book":"Jóhannes","chapter":"6","verse":"1","text":"Eftir þetta fór Jesús til landsvæðisins hinum megin Galíleuvatnsins, sem kennt er við Tíberías,"},{"book":"Jóhannes","chapter":"6","verse":"2-5","text":"og fylgdi honum gífurlegur mannfjöldi. Margt af þessu fólki var pílagrímar á leið til Jerúsalem á páskahátíðina, en það langaði til að sjá Jesú lækna hina sjúku og því fylgdi það honum hvert fótmál."},{"book":"Jóhannes","chapter":"6","verse":"6","text":"(Jesús hafði ákveðið með sjálfum sér hvað hann ætlaði að gera, en með þessu var hann að reyna Filippus.)"},{"book":"Jóhannes","chapter":"6","verse":"7","text":"Filippus svaraði: „Þótt við keyptum ekki nema handa hluta þeirra, mundi það kosta mikla peninga!“"},{"book":"Jóhannes","chapter":"6","verse":"8-9","text":"Þá sagði Andrés, bróðir Símonar Péturs: „Hér er ungur drengur með fimm byggbrauð og tvo fiska, en það dugar að vísu skammt handa öllum þessum fjölda.“"},{"book":"Jóhannes","chapter":"6","verse":"10","text":"„Látið fólkið setjast niður,“ sagði Jesús. Þá settist allt fólkið niður í grasigróna brekkuna og voru karlmennirnir einir um fimm þúsund."},{"book":"Jóhannes","chapter":"6","verse":"11","text":"Því næst tók hann brauðin, flutti þakkarbæn og skipti þeim meðal fólksins, og fengu allir eins mikið og þeir vildu."},{"book":"Jóhannes","chapter":"6","verse":"12","text":"Þegar allir höfðu borðað nægju sína sagði Jesús: „Tínið nú saman leifarnar svo að ekkert fari til spillis.“"},{"book":"Jóhannes","chapter":"6","verse":"13","text":"Það var gert og afgangs urðu tólf sneisafullar körfur!"},{"book":"Jóhannes","chapter":"6","verse":"14","text":"Þegar fólkinu varð ljóst hvílíkt kraftaverk hafði gerst hrópaði það: „Hann er áreiðanlega spámaðurinn, sem við höfum beðið eftir!“"},{"book":"Jóhannes","chapter":"6","verse":"15","text":"Þegar Jesús sá að fólkið ætlaði að taka hann með valdi og gera hann að konungi, gekk hann enn hærra upp á fjallið, einn síns liðs."},{"book":"Jóhannes","chapter":"6","verse":"16","text":"Um kvöldið fóru lærisveinarnir niður að vatninu og biðu hans."},{"book":"Jóhannes","chapter":"6","verse":"17","text":"Þegar myrkrið skall á og Jesús var enn ókominn, stigu þeir í bátinn, héldu út á vatnið og stefndu til Kapernaum."},{"book":"Jóhannes","chapter":"6","verse":"18-19","text":"En á leiðinni hvessti skyndilega svo vatnið varð mjög úfið. Þeir höfðu róið um sex kílómetra þegar þeir sáu Jesú koma gangandi í átt til sín. Þeir urðu skelkaðir,"},{"book":"Jóhannes","chapter":"6","verse":"20","text":"en þá kallaði hann til þeirra og sagði: „Verið óhræddir, þetta er ég!“"},{"book":"Jóhannes","chapter":"6","verse":"21","text":"Þeir tóku hann upp í bátinn og um leið sáu þeir að þeir voru komnir þangað sem þeir ætluðu sér."},{"book":"Jóhannes","chapter":"6","verse":"22-23","text":"Morguninn eftir fór fólkið að safnast saman á ströndinni hinum megin vatnsins (í von um að hitta Jesú), því það vissi að hann hafði komið þangað með lærisveinum sínum, og að lærisveinarnir höfðu síðan farið á sínum bát, en skilið Jesú eftir. Þarna voru margir smábátar frá Tíberías."},{"book":"Jóhannes","chapter":"6","verse":"24","text":"Þegar fólkinu varð ljóst að hvorki Jesús né lærisveinar hans voru þar, þá steig það í bátana og fór yfir vatnið til Kapernaum, til að leita hans."},{"book":"Jóhannes","chapter":"6","verse":"25","text":"Þegar fólkið kom þangað og fann hann, spurði það: „Herra, hvernig komstu hingað?“"},{"book":"Jóhannes","chapter":"6","verse":"26","text":"Jesús svaraði: „Ég segi ykkur satt, þið leitið mín vegna þess að ég gaf ykkur að borða, en ekki vegna þess að þið trúið á mig."},{"book":"Jóhannes","chapter":"6","verse":"27","text":"Hugsið ekki um það sem eyðist, eins og til dæmis mat. Leitið heldur eilífa lífsins sem ég, Kristur, get gefið ykkur, og einmitt þess vegna sendi Guð mig hingað.“"},{"book":"Jóhannes","chapter":"6","verse":"28","text":"„Hvað eigum við þá að gera til að þóknast Guði?“ spurði fólkið."},{"book":"Jóhannes","chapter":"6","verse":"29","text":"„Guðs vilji er að þið trúið þeim sem hann sendi,“ svaraði Jesús."},{"book":"Jóhannes","chapter":"6","verse":"30-31","text":"„Þá verður þú að sýna okkur fleiri kraftaverk, ef þú vilt að við trúum því að þú sért Kristur,“ svaraði fólkið. „Gefðu okkur ókeypis brauð á hverjum degi eins og forfeður okkar fengu á leið sinni yfir eyðimörkina. Það stendur í Biblíunni að Móse hafi gefið þeim brauð frá himni.“"},{"book":"Jóhannes","chapter":"6","verse":"32","text":"„Það var ekki Móse, sem gaf þeim það,“ svaraði Jesús, „heldur faðir minn. En nú vill hann gefa ykkur hið sanna brauð af himni."},{"book":"Jóhannes","chapter":"6","verse":"33","text":"Brauð Guðs er sá sem Guð sendi frá himni og gefur heiminum líf.“"},{"book":"Jóhannes","chapter":"6","verse":"34","text":"„Herra,“ sögðu þeir, „gefðu okkur slíkt brauð á hverjum degi!“"},{"book":"Jóhannes","chapter":"6","verse":"35","text":"„Ég er brauð lífsins,“ svaraði Jesús, „þann mun ekki hungra sem til mín kemur og þann aldrei þyrsta sem á mig trúir."},{"book":"Jóhannes","chapter":"6","verse":"36","text":"Ég segi enn: Vandi ykkar er að þið trúið ekki á mig þótt þið hafið séð mig."},{"book":"Jóhannes","chapter":"6","verse":"37","text":"Allir þeir sem faðirinn gefur mér, koma til mín, og þann sem til mín kemur, mun ég alls ekki reka burt."},{"book":"Jóhannes","chapter":"6","verse":"38","text":"Ég kom hingað frá himni til að gera vilja Guðs sem sendi mig, en ekki minn eigin vilja."},{"book":"Jóhannes","chapter":"6","verse":"39","text":"Vilji Guðs er sá að ég týni ekki neinum þeirra sem hann hefur gefið mér, heldur veki þá til eilífs lífs á dómsdegi."},{"book":"Jóhannes","chapter":"6","verse":"40","text":"Það er vilji föður míns að allir sem sjá soninn og trúa á hann, eignist eilíft líf og að ég reisi þá upp á efsta degi.“"},{"book":"Jóhannes","chapter":"6","verse":"41","text":"Þegar Gyðingarnir heyrðu hann segja að hann væri brauð frá himni, gagnrýndu þeir hann sín á milli og hrópuðu:"},{"book":"Jóhannes","chapter":"6","verse":"42","text":"„Ha? Hvað á hann við? Þetta er bara hann Jesús Jósefsson! Við þekkjum föður hans og móður. Hvernig getur hann sagt að hann hafi komið niður af himni?“"},{"book":"Jóhannes","chapter":"6","verse":"43","text":"„Verið ekki með þennan kurr,“ svaraði Jesús."},{"book":"Jóhannes","chapter":"6","verse":"44","text":"„Enginn getur komið til mín, nema faðirinn, sem sendi mig, leiði hann og á efsta degi mun ég reisa hann upp frá dauðum."},{"book":"Jóhannes","chapter":"6","verse":"45","text":"Svo segir Biblían um þá: „Guð mun sjálfur fræða þá.“ Þeir sem hlusta á föðurinn og læra sannleikann hjá honum, munu dragast að mér."},{"book":"Jóhannes","chapter":"6","verse":"46","text":"Ekki svo að skilja að þeir sjái föðurinn í raun og veru, ég er sá eini sem það hef gert."},{"book":"Jóhannes","chapter":"6","verse":"47","text":"Ég segi ykkur satt: „Hver sem trúir á mig, mun þegar í stað eignast eilíft líf!“"},{"book":"Jóhannes","chapter":"6","verse":"48-51","text":"Ég er brauð lífsins! Það var ekkert líf í brauðinu sem féll af himni og forfeður ykkar átu í eyðimörkinni – þeir dóu allir um síðir. Það er aðeins til eitt himneskt brauð og þeir sem þess neyta munu ekki deyja. Ég er þetta lifandi brauð, sem kom niður af himni, og sá sem neytir þess mun lifa að eilífu. Þetta brauð er ég sjálfur – hold mitt sem gefið er heiminum til lífs.“"},{"book":"Jóhannes","chapter":"6","verse":"52","text":"Þá tóku Gyðingarnir að þrátta sín á milli um það hvað hann ætti við og spurðu: „Hvernig getur þessi maður gefið okkur hold sitt að borða?“"},{"book":"Jóhannes","chapter":"6","verse":"53","text":"Jesús sagði því aftur: „Ég segi ykkur satt og legg á það áherslu: Þið getið ekki átt eilíft líf í ykkur, nema þið etið hold Krists og drekkið blóð hans."},{"book":"Jóhannes","chapter":"6","verse":"54","text":"Sá sem etur hold mitt og drekkur blóð mitt hefur eilíft líf, og ég mun vekja hann upp á efsta degi."},{"book":"Jóhannes","chapter":"6","verse":"55","text":"Hold mitt er sönn fæða og blóð mitt sannur drykkur."},{"book":"Jóhannes","chapter":"6","verse":"56","text":"Hver sem etur hold mitt og drekkur blóð mitt, er í mér og ég í honum."},{"book":"Jóhannes","chapter":"6","verse":"57","text":"Ég lifi í krafti föðurins, hans sem lifir, og á sama hátt munu þeir lifa sem hlutdeild eiga í mér."},{"book":"Jóhannes","chapter":"6","verse":"58","text":"Ég er hið sanna brauð sem kom niður af himni og hver sem etur þetta brauð, mun lifa að eilífu en ekki deyja eins og forfeður ykkar, sem átu brauð frá himni.“"},{"book":"Jóhannes","chapter":"6","verse":"59","text":"Þessa ræðu hélt Jesús í samkomuhúsinu í Kapernaum."},{"book":"Jóhannes","chapter":"6","verse":"60","text":"Þá sögðu sumir lærisveina hans: „Þetta var hörð ræða! Hver getur hlýtt á annað eins?“"},{"book":"Jóhannes","chapter":"6","verse":"61","text":"Jesús vissi með sjálfum sér að lærisveinarnir voru óánægðir og sagði því við þá: „Hneykslar þetta ykkur?"},{"book":"Jóhannes","chapter":"6","verse":"62","text":"Hvað mynduð þið segja ef þið sæjuð mig, Krist, fara aftur til himins?"},{"book":"Jóhannes","chapter":"6","verse":"63","text":"Það er aðeins heilagur andi sem getur lokið þessu upp fyrir ykkur, þið getið aldrei skilið það af eigin mætti. Nú hef ég sagt ykkur hvernig þið getið eignast þetta sanna líf,"},{"book":"Jóhannes","chapter":"6","verse":"64","text":"en sumir ykkar trúa mér samt ekki.“ (Jesús vissi frá byrjun hverjir það voru sem ekki trúðu, og hann vissi einnig hver mundi svíkja hann.)"},{"book":"Jóhannes","chapter":"6","verse":"65","text":"Hann bætti við og sagði: „Þetta átti ég við þegar ég sagði að enginn gæti komið til mín nema faðirinn leiddi hann til mín.“"},{"book":"Jóhannes","chapter":"6","verse":"66","text":"Eftir þessi orð Jesú, fóru margir lærisveina hans frá honum fyrir fullt og allt."},{"book":"Jóhannes","chapter":"6","verse":"67","text":"Jesús sagði þá við þá tólf: „En þið, ætlið þið líka að fara?“"},{"book":"Jóhannes","chapter":"6","verse":"68","text":"Símon varð fyrir svörum: „Meistari, hvert ættum við að fara? Þú ert sá eini sem hefur orð eilífs lífs,"},{"book":"Jóhannes","chapter":"6","verse":"69","text":"við trúum þér og vitum að þú ert hinn heilagi sonur Guðs.“"},{"book":"Jóhannes","chapter":"6","verse":"70","text":"Þá sagði Jesús: „Ég útvaldi ykkur tólf, en einn ykkar er djöfull.“"},{"book":"Jóhannes","chapter":"6","verse":"71","text":"Hér átti hann við Júdas, son Símonar Ískaríot, einn þeirra tólf, en sá varð síðar til þess að svíkja hann."}]}