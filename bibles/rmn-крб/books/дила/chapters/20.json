{"data":[{"book":"Дила","chapter":"20","verse":"1","text":"Кана о чингара тэныкисаилэ, о Павел кидиняс э сиклярдэн, диняс такати, пхэнляс ов: «Ачё Дэвлэса!» — тай гело ки Македония."},{"book":"Дила","chapter":"20","verse":"2","text":"Ов накхелас одолэ тханэндар, бутэ зборэнца дэлас такати э пакялэн. Дэчи о Павел ало ки Грецыя"},{"book":"Дила","chapter":"20","verse":"3","text":"тай сас отхэ трин чён. Кана ов кидэласпэс тэ джял карабляса андэ Сирия, о иудея гортярдэпэс тэ мударэн лэс, тай ов галило адалэстар тай гело палэ андар Македония."},{"book":"Дила","chapter":"20","verse":"4","text":"Лэса сас о Сопатр, о чяво э Пирраско андар Верия, о фессалоникийца о Аристарх тай о Секунд, о Гай андар Дервия тай о Тимафей, генэ о Тихик тай о Трофим андар правинцыя Азия."},{"book":"Дила","chapter":"20","verse":"5","text":"Он гелэ англэ тай ишандиенас амэн андэ Троас."},{"book":"Дила","chapter":"20","verse":"6","text":"Амэ пал мисяфири ки Писное Питэнго джялас карабляса андар Филиппи тай пандже десендар улэ лэнца андэ Троас. Отхэ амэ самас эфта дес."},{"book":"Дила","chapter":"20","verse":"7","text":"Андэ екхто дес ки базареско кидинямамэн екхетханэ тэ пхагерас о манро. Авэр дес о Павел мангляс тэ джял дром, оничин ов бут зборизэлас, тай о зборима сидиняспэс джи машкарэ ки рат."},{"book":"Дила","chapter":"20","verse":"8","text":"Опрэ андэ кхер, катэ амэ кидиндилям, тхабонас бут лампэс."},{"book":"Дила","chapter":"20","verse":"9","text":"Опэр пэнчира бэшло сас тэрно мануш, саво бучёлас Евтих. О Павел кай бут зборизэлас, о Евтих суто тай пэло ки пху катар трито этажы. Кана лэс ваздинэ, ов сас муло."},{"book":"Дила","chapter":"20","verse":"10","text":"О Павел фулистино, пашлило опэр тэрно мануш тай диняс ангали лэс."},{"book":"Дила","chapter":"20","verse":"11","text":"О Павел ваздиняспэс опрэ, пхагердяс о манро тай лиляс тэ хал. Опэр сабахтанятэ о Павел бытэрды тэ зборизэл тай гело дром,"},{"book":"Дила","chapter":"20","verse":"12","text":"ай э тэрнэ манушэс гелдэ кхерэ дживиндэс, тай алаен адава лошаскердяс."},{"book":"Дила","chapter":"20","verse":"13","text":"Амэ бэшлям опэр карабляс тай гелям андэ Асс, мангенас тэ лэн отхэ э Павлэс. Ов аякха пхэнляс, вай мангляс тэ джял опрал шукипэ."},{"book":"Дила","chapter":"20","verse":"14","text":"Андэ Асс ов дикхляс амэн, тай амэ лилям лэс опэр карабляс тай гелям андэ Митилини."},{"book":"Дила","chapter":"20","verse":"15","text":"Отхар амэ гелям карабляса тай авэр дес алям мамуй ко Хиос. Накхло генэ екх дес, тай амэ алям андэ Самос, ай авэр дес — андэ Милит."},{"book":"Дила","chapter":"20","verse":"16","text":"О Павел тюшунды тэ накхел пашал Эфес тэ на ачёл андэ правинцыя Азия, вай ов сигярэлас, мангелас тэ рэсэл андэ Иерусалими ко дес ки Пэиндако."},{"book":"Дила","chapter":"20","verse":"17","text":"Андар Милит о Павел бичялдяс андэ Эфес тэ манген э барэ манушэн андар кхангери тэ авэн лэстэ."},{"book":"Дила","chapter":"20","verse":"18","text":"Кана одола алэ, ов пхэнляс лэнги:"},{"book":"Дила","chapter":"20","verse":"19","text":"Мэ ивашымаса тай авсенца керавас иргатлыки э Сагбуски, на дикхавас карин алаи ко пхариматэс, кай о иудея керэнас манги."},{"book":"Дила","chapter":"20","verse":"20","text":"Мэ на мукавас ништо андар одолэстэ, со овэлас би тумэнги лачё, пхукававас тай сикляравас тумэн ангал дюняс тай андэ кхера."},{"book":"Дила","chapter":"20","verse":"21","text":"Мэ пхэнавас ли э иудеенги, тай э грекенги, кай он камэл тэ пхутрэн пумарэ бэзя э Дэвлэски тай тэ пакян амарэ Сагбуски Исусески."},{"book":"Дила","chapter":"20","verse":"22","text":"Анкха мэ бичялдо э Духоса тай джяв андэ Иерусалими, на джянав, со отхэ манца кан овэл."},{"book":"Дила","chapter":"20","verse":"23","text":"Мэ джянав екх, кай о Шужо Духос пхукавэл манги одолэстар, кай андэ кажни дизатэ ман ишандиел пханлипэ тай хурлуки."},{"book":"Дила","chapter":"20","verse":"24","text":"Мэ на трашав мэ бэшымаски, манги екх тэ накхав мо дром тай тэ бытэрдияв э бути, со пхэнляс манги о Сагбус Исус, тэ пхукавав о Лошано Габэри катар мила ки Дэвлэски."},{"book":"Дила","chapter":"20","verse":"25","text":"Тай анкха мэ джянав, кай алаи тумэ, каса мэ зборизавас тай каски пхукававас катар Патишайлыки, генэ тумэ ман на кан дикхен."},{"book":"Дила","chapter":"20","verse":"26","text":"Оничин мэ пхэнав авдес: мэ на кан овав дошало андэ никхаски мэримастэ20.26 Опэр гречески чиб атхэ си яздимэ: «мэ шужо катар рат алаенгерэстар».,"},{"book":"Дила","chapter":"20","verse":"27","text":"вай мэ бигараимаско пхукававас тумэнги э Дэвлэско мангипэ."},{"book":"Дила","chapter":"20","verse":"28","text":"Дикхен пал тумэндэ тай пал алаи ки атара, андэ савятэ о Шужо Духос тхэдяс тумэн дикхимарен. Дикхен пал кхангери ки Дэвлэски, сави Ов киндяс Пэски кимяса Пэ ратэскеряса."},{"book":"Дила","chapter":"20","verse":"29","text":"Мэ джянав, кана мэ кан джяв, тумэндэ кан авэн джюнгалэ рува, ай он э атара на кан аядиен."},{"book":"Дила","chapter":"20","verse":"30","text":"Джи машкарэ тумэндэ кан овэн мануша, савэ кан лэн тэ болдэн о яздипэ, тэ гелэн э сиклярдэн пал пэстэ."},{"book":"Дила","chapter":"20","verse":"31","text":"Оничин дикхен лачес! Мабристэн, кай мэ састэ трин брэш пхэнавас авсенца ли о дес ли э рат кажнески андар тумэндэ."},{"book":"Дила","chapter":"20","verse":"32","text":"Анкха мэ дав тумэн ко Дэл тай ки збора Лэски милаки, сави кан сиклярэл тумэн тай кан дэл тумэн о барвалипэ, саво Ов пхэнляс тэ дэл Пэ шужэ дюнястэ."},{"book":"Дила","chapter":"20","verse":"33","text":"Мэ никхастэ на мангавас нэ руп, нэ пхол, нэ савутя."},{"book":"Дила","chapter":"20","verse":"34","text":"Вай тумэ джянен, кай мэ казандиявас мэ вастэнца мэ бэшымаски тай э бэшымаски мэ амалэнги."},{"book":"Дила","chapter":"20","verse":"35","text":"Андэ алаестэ, со би мэ тэ на керавас, мэ сикававас тумэнги, сар камэл тэ керэс бути, тэ керас ярдыми э назоралэнги тай тэ на бристас катар зборэс ки Сагбуски Исусески: «Зиядэ тэ дэс, ниш тэ лэс»."},{"book":"Дила","chapter":"20","verse":"36","text":"Кана о Павел пхэнляс адава, бангярдяс алаенца пэ кочя тай мангляс э Дэвлэс."},{"book":"Дила","chapter":"20","verse":"37","text":"Алаи ровэнас, дэнас ангали э Павлэс тай чюмидэнас лэс."},{"book":"Дила","chapter":"20","verse":"38","text":"Лэн диняс касэвэти лэски зборэс одолэстар, кай он генэ лэс на кан дикхен. Дэчи он гелэ э Павлэса джи ко карабляс."}]}