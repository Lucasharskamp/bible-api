{"data":[{"book":"Kirje heprealaisille","chapter":"5","verse":"1,2,3","text":"Juutalaisten ylipappi on vain ihminen, mutta hänet on valittu edustamaan ihmisiä Jumalan edessä. Hän vie Jumalalle heidän uhrilahjansa ja uhrieläinten veren, joka on tarkoitettu peittämään kansan synnit ja myös ylipapin omat synnit. Koska hän itsekin on ihminen ja kokee kiusauksia, hän osaa suhtautua erehtyviin ja tietämättömiin ihmisiin oikein ja ymmärtää heidän vaikeutensa."},{"book":"Kirje heprealaisille","chapter":"5","verse":"4","text":"Kenestäkään ei voi tulla ylipappia vain siksi, että hän itse sitä toivoo. Jumala kutsuu hänet tähän tehtävään, niin kuin hän kutsui Aaroninkin."},{"book":"Kirje heprealaisille","chapter":"5","verse":"5","text":"Siksi Kristuskaan ei itse valinnut itseään ylipapin kunnioitettuun virkaan, vaan Jumala valitsi hänet. Jumala sanoi hänelle: »Sinä olet minun Poikani, joka tänään synnyit minusta.»"},{"book":"Kirje heprealaisille","chapter":"5","verse":"6","text":"Hän sanoi myös: »Olen valinnut sinut ikuiseksi papiksi, aivan niin kuin Melkisedekin.»"},{"book":"Kirje heprealaisille","chapter":"5","verse":"7","text":"Tästä huolimatta Jeesus maan päällä ollessaan rukoili tuskissaan itkien Jumalaa, joka yksin voi pelastaa hänet kuolemasta. Jumala kuuli hänen rukouksensa, koska hän oli halunnut aina totella Jumalaa."},{"book":"Kirje heprealaisille","chapter":"5","verse":"8","text":"Vaikka Jeesus oli Jumalan Poika, hänen oli kokemuksesta opittava, mitä totteleminen on, silloin kun se merkitsee kärsimistä."},{"book":"Kirje heprealaisille","chapter":"5","verse":"9","text":"Hän osoitti olevansa täydellinen. Ja nyt hän voi antaa ikuisen pelastuksen kaikille, jotka tottelevat häntä."},{"book":"Kirje heprealaisille","chapter":"5","verse":"10","text":"Jumalahan oli valinnut hänet ylipapiksi niin kuin Melkisedekin aikoinaan."},{"book":"Kirje heprealaisille","chapter":"5","verse":"11","text":"Tahtoisin sanoa tästä asiasta paljon muutakin, mutta teitä on vaikea saada mitään ymmärtämään, kun ette välitä kuunnella."},{"book":"Kirje heprealaisille","chapter":"5","verse":"12,13","text":"Olette olleet jo niin kauan kristittyjä, että teidän olisi aika opettaa muita. Sen sijaan tarvitsettekin taas itse Jumalan sanan alkeiden opetusta. Olette kuin maidolla ruokittavat vauvat, jotka eivät vielä pysty syömään kiinteää ruokaa. Jos elätte jatkuvasti maidolla, ette ole vielä paljoa kasvaneet kristittyinä ettekä ymmärrä edes perusasioita."},{"book":"Kirje heprealaisille","chapter":"5","verse":"14","text":"Teidän on kasvettava, ennen kuin voitte syödä hengellistä ruokaa ja ymmärtää syvemmin Jumalan sanaa. Vasta silloin totutte elämään oikein ja erotatte hyvän pahasta."}]}