{"data":[{"book":"МАРКА","chapter":"10","verse":"1","text":"Выправіўшыся адтуль, прыходзіць у межы Юдэйскія за Ярданам. Зноў зьбіраюцца да Яго людзі; і паводле звычаю Свайго, Ён зноў вучыў іх."},{"book":"МАРКА","chapter":"10","verse":"2","text":"Падышлі фарысэі і спыталіся, спакушаючы Яго: ці дазволена разводзіцца мужу з жонкаю?"},{"book":"МАРКА","chapter":"10","verse":"3","text":"Ён сказаў ім у адказ: што наказаў вам Майсей?"},{"book":"МАРКА","chapter":"10","verse":"4","text":"Яны сказалі: Майсей дазволіў пісаць разводны ліст і разводзіцца."},{"book":"МАРКА","chapter":"10","verse":"5","text":"А Ісус сказаў ім у адказ: за жорсткае сэрца вашае ён напісаў вам гэтую запаведзь;"},{"book":"МАРКА","chapter":"10","verse":"6","text":"а ў пачатку стварэньня, Бог мужчыну і жанчыну стварыў іх."},{"book":"МАРКА","chapter":"10","verse":"7","text":"Таму пакіне чалавек бацьку свайго і маці"},{"book":"МАРКА","chapter":"10","verse":"8","text":"і прылепіцца да жонкі сваёй, і будуць двое адною плоцьцю, так што яны ўжо ня двое, а адна плоць."},{"book":"МАРКА","chapter":"10","verse":"9","text":"Дык вось, што Бог злучыў, таго чалавек хай не разлучае."},{"book":"МАРКА","chapter":"10","verse":"10","text":"У доме вучні Ягоныя зноў спыталіся ў Яго пра тое самае."},{"book":"МАРКА","chapter":"10","verse":"11","text":"Ён сказаў ім: хто разьвядзецца з жонкаю сваёю і ажэніцца з другою, той чыніць пералюб зь ёю;"},{"book":"МАРКА","chapter":"10","verse":"12","text":"і калі жонка разьвядзецца з мужам сваім і выйдзе за другога, пералюб чыніць."},{"book":"МАРКА","chapter":"10","verse":"13","text":"Прыносілі да Яго дзяцей, каб Ён дакрануўся да іх; а вучні не дапускалі тых, што прыносілі."},{"book":"МАРКА","chapter":"10","verse":"14","text":"Убачыўшы гэта, Ісус разгневаўся і сказаў ім: пусьцеце дзяцей прыходзіць да Мяне і не перашкаджайце ім, бо такім належыць Царства Божае;"},{"book":"МАРКА","chapter":"10","verse":"15","text":"праўду кажу вам: хто ня прыме Царства Божага, як дзіця, той ня ўвойдзе ў яго."},{"book":"МАРКА","chapter":"10","verse":"16","text":"І абняўшы іх, усклаў рукі на іх і дабраслаўляў іх."},{"book":"МАРКА","chapter":"10","verse":"17","text":"Калі выходзіў Ён у дарогу, падбег нехта, упаў перад Ім на калені і спытаўся ў Яго: Настаўнік Добры! што мне рабіць, каб успадкаваць жыцьцё вечнае?"},{"book":"МАРКА","chapter":"10","verse":"18","text":"Ісус сказаў яму: што ты называеш Мяне добрым? ніхто ня добры, толькі адзін Бог."},{"book":"МАРКА","chapter":"10","verse":"19","text":"Ведаеш запаведзі: ня чыні пералюбу; не забівай; ня крадзь; ня сьведчы ілжыва; ня крыўдзі; шануй бацьку твайго і маці."},{"book":"МАРКА","chapter":"10","verse":"20","text":"А ён сказаў Яму ў адказ: Настаўнік! Усё гэта захаваў я зь юнацтва майго."},{"book":"МАРКА","chapter":"10","verse":"21","text":"Ісус, зірнуўшы на яго, палюбіў яго і сказаў яму: аднаго табе не стае: ідзі, усё, што маеш, прадай і раздай убогім і мець будзеш скарб на нябёсах; і прыходзь, і ідзі сьледам за Мною, узяўшы крыж."},{"book":"МАРКА","chapter":"10","verse":"22","text":"А ён, ад гэтага слова сумеўшыся, адышоў замаркочаны, бо ў яго была вялікая маёмасьць."},{"book":"МАРКА","chapter":"10","verse":"23","text":"І паглядзеўшы навакол, Ісус кажа вучням Сваім: як цяжка багатым маетнікам увайсьці ў Царства Божае!"},{"book":"МАРКА","chapter":"10","verse":"24","text":"Вучні жахнуліся ад словаў Ягоных. Але Ісус зноў кажа ім у адказ: дзеці! як цяжка тым, хто спадзяецца на багацьце, увайсьці ў Царства Божае!"},{"book":"МАРКА","chapter":"10","verse":"25","text":"лягчэй вярблюду прайсьці праз вушка іголкі, чым багатаму ўвайсьці ў Царства Божае."},{"book":"МАРКА","chapter":"10","verse":"26","text":"А яны вельмі моцна зьдзіўляліся і гаварылі паміж сабою: хто ж можа ўратавацца?"},{"book":"МАРКА","chapter":"10","verse":"27","text":"Ісус, зірнуўшы на іх, кажа: людзям гэта немагчыма, але ня Богу; бо ўсё магчымае Богу."},{"book":"МАРКА","chapter":"10","verse":"28","text":"І пачаў Пётр гаварыць Яму: вось, мы пакінулі ўсё і пайшлі сьледам за Табою."},{"book":"МАРКА","chapter":"10","verse":"29","text":"Ісус сказаў у адказ: праўду кажу вам: няма нікога, хто пакінуў бы дом, альбо братоў, альбо сёстраў, альбо бацьку, альбо маці, альбо жонку, альбо дзяцей, альбо землі дзеля Мяне і Дабравесьця,"},{"book":"МАРКА","chapter":"10","verse":"30","text":"і не атрымаў бы сёньня, у час гэты, сярод ганеньняў, устакроць больш дамоў, і братоў, і сёстраў, і бацькоў, і мацярок, і дзяцей, і земляў, а ў веку будучым жыцьця вечнага;"},{"book":"МАРКА","chapter":"10","verse":"31","text":"а многія першыя будуць апошнімі, і апошнія першымі."},{"book":"МАРКА","chapter":"10","verse":"32","text":"Калі былі яны ў дарозе, узыходзячы ў Ерусалім, Ісус ішоў паперадзе іх, а яны жахаліся і, ідучы сьледам за Ім, былі ў страху. Паклікаўшы дванаццаць, Ён зноў пачаў ім казаць пра тое, што будзе зь Ім:"},{"book":"МАРКА","chapter":"10","verse":"33","text":"вось, мы ўзыходзім у Ерусалім, і Сын Чалавечы выдадзены будзе першасьвятарам і кніжнікам, і засудзяць Яго на сьмерць, і выдадуць Яго язычнікам;"},{"book":"МАРКА","chapter":"10","verse":"34","text":"і паглумяцца зь Яго, і біцьмуць Яго, і аплююць Яго, і заб'юць Яго; і на трэйці дзень уваскрэсьне."},{"book":"МАРКА","chapter":"10","verse":"35","text":"Тады падышлі да Яго сыны Зевядзеевыя, Якаў і Ян, і сказалі: Настаўнік! мы хочам, каб Ты зрабіў нам, чаго папросім."},{"book":"МАРКА","chapter":"10","verse":"36","text":"Ён сказаў ім: чаго хочаце, каб Я зрабіў вам?"},{"book":"МАРКА","chapter":"10","verse":"37","text":"Яны сказалі Яму: дай нам сесьці ў Цябе, аднаму праваруч, а другому леваруч, у славе Тваёй."},{"book":"МАРКА","chapter":"10","verse":"38","text":"Але Ісус сказаў ім: ня ведаеце, чаго просіце; ці можаце піць чару, якую Я п'ю, і хрысьціцца хрышчэньнем, якім Я хрышчуся?"},{"book":"МАРКА","chapter":"10","verse":"39","text":"Яны адказвалі: можам. А Ісус сказаў ім: чару, якую Я п'ю, будзеце піць, і хрышчэньнем, якім Я хрышчуся, будзеце хрысьціцца;"},{"book":"МАРКА","chapter":"10","verse":"40","text":"а даць сесьці ў Мяне праваруч і леваруч - не ад Мяне залежыць, а каму ўгатавана."},{"book":"МАРКА","chapter":"10","verse":"41","text":"І пачуўшы, дзесяцёра пачалі абурацца Якавам і Янам."},{"book":"МАРКА","chapter":"10","verse":"42","text":"А Ісус, паклікаўшы іх, сказаў ім: вы ведаеце, што тыя, хто лічацца князямі народаў, пануюць над імі, і вяльможы іхнія ўладараць над імі;"},{"book":"МАРКА","chapter":"10","verse":"43","text":"але ня так хай будзе паміж вамі: а хто хоча быць большым між вамі, хай будзе вам слугою;"},{"book":"МАРКА","chapter":"10","verse":"44","text":"і хто хоча між вамі быць першым, хай будзе ўсім рабом;"},{"book":"МАРКА","chapter":"10","verse":"45","text":"бо і Сын Чалавечы не на тое прыйшоў, каб Яму служылі, а каб паслужыць і аддаць душу Сваю як выкуп за многіх."},{"book":"МАРКА","chapter":"10","verse":"46","text":"Прыходзяць у Ерыхон. І калі выходзіў Ён зь Ерыхона з вучнямі Сваімі і мноствам людзей, Варцімей, сын Цімееў, сьляпы сядзеў пры дарозе, жабруючы."},{"book":"МАРКА","chapter":"10","verse":"47","text":"Пачуўшы, што гэта Ісус Назарэй, ён пачаў крычаць і казаць: Ісусе, Сыне Давідаў! памілуй мяне."},{"book":"МАРКА","chapter":"10","verse":"48","text":"Многія змушалі яго замоўкнуць; але ён яшчэ мацней крычаў: Сыне Давіваў! памілуй мяне."},{"book":"МАРКА","chapter":"10","verse":"49","text":"Ісус спыніўся і загадаў паклікаць яго. Клічуць сьляпога і кажуць яму: ня бойся, уставай, кліча цябе."},{"book":"МАРКА","chapter":"10","verse":"50","text":"Ён скінуў зь сябе верхнюю вопратку, устаў і прыйшоў да Ісуса."},{"book":"МАРКА","chapter":"10","verse":"51","text":"Адказваючы яму, Ісус спытаўся: чаго ты хочаш ад Мяне? Сьляпы сказаў Яму: Настаўнік! каб зноў бачыць."},{"book":"МАРКА","chapter":"10","verse":"52","text":"Ісус сказаў яму: ідзі, вера твая ўратавала цябе. І той адразу пачаў бачыць і пайшоў за Ісусам па дарозе."}]}