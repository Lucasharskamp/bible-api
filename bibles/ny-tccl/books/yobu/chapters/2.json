{"data":[{"book":"Yobu","chapter":"2","verse":"1","text":"Tsiku linanso pamene ana a Mulungu anabwera kudzadzionetsa pamaso pa Yehova, nayenso Satana anabwera nawo limodzi kudzadzionetsa pamaso pa Yehova."},{"book":"Yobu","chapter":"2","verse":"2","text":"Ndipo Yehova anati kwa Satana, “Kodi iwe ukuchokera kuti?”"},{"book":"Yobu","chapter":"2","verse":"3","text":"Pamenepo Yehova anati kwa Satana, “Kodi unalingalirapo za mtumiki wanga Yobu? Palibe wina pa dziko lapansi wofanana naye; ndi munthu wosalakwa ndi wolungama mtima, munthu amene amaopa Mulungu ndi kupewa zoyipa. Ndipo iye akanalibe wangwiro, ngakhale iwe unandiwumiriza kuti ndikulole kuti umuvutitse popanda chifukwa.”"},{"book":"Yobu","chapter":"2","verse":"4","text":"Satana anayankha kuti, “Iye ayesedwe mʼthupi mwake. Munthu angathe kupereka zonse ali nazo malingana iyeyo ali ndi moyo."},{"book":"Yobu","chapter":"2","verse":"5","text":"Koma tatambasulani dzanja lanu ndi kuwononga thupi lake, ndipo iyeyo adzakutukwanani ndithu pamaso panu.”"},{"book":"Yobu","chapter":"2","verse":"6","text":"Yehova anati kwa Satana, “Chabwino, iye ali mʼmanja mwako; koma moyo wake usawuchotse.”"},{"book":"Yobu","chapter":"2","verse":"7","text":"Choncho Satana anachoka pamaso pa Yehova napita kukazunza Yobu ndi zilonda zaululu pa thupi lake lonse."},{"book":"Yobu","chapter":"2","verse":"8","text":"Pamenepo Yobu anatenga phale ndi kumadzikanda nalo atakhala pa dzala la phulusa."},{"book":"Yobu","chapter":"2","verse":"9","text":"Mkazi wake anati kwa iye, “Kodi ukuwumirirabe kukhala wangwiro? Tukwana Mulungu kuti ufe!”"},{"book":"Yobu","chapter":"2","verse":"10","text":"Yobu anayankha kuti, “Ukuyankhula ngati mkazi wopusa. Kodi tidzalandira zokoma zokhazokha kwa Mulungu, osalandiranso zowawa?”"},{"book":"Yobu","chapter":"2","verse":"11","text":"Abwenzi atatu a Yobu, Elifazi wa ku Temani, Bilidadi wa ku Suki ndi Zofari wa ku Naama, atamva za tsoka lonse limene linamugwera iye, ananyamuka ku nyumba zawo nakumana malo amodzi mopangana kuti apite ndi kukamupepesa Yobu ndi kumutonthoza."},{"book":"Yobu","chapter":"2","verse":"12","text":"Atamuona Yobuyo, iwo ali chapatalipo, sanathe kumuzindikira. Choncho anayamba kulira mokweza mawu ndipo anangʼamba mikanjo yawo ndi kuwaza fumbi pa mitu yawo."},{"book":"Yobu","chapter":"2","verse":"13","text":"Tsono anakhala naye pamodzi pansi kwa masiku asanu ndi awiri, usana ndi usiku omwe. Palibe ndi mmodzi yemwe anayankhula naye, chifukwa anazindikira kuti Yobu amavutika kwambiri."}]}