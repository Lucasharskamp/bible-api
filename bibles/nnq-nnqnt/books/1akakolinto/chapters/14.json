{"data":[{"book":"1 Akakolinto","chapter":"14","verse":"1","text":"Nkachana kube na mapalano. Uhyo nnokalela yenge itoi ikiuhuke, muno mpate kitoi chu kutangacha Nhwalo gwa Nnoongo."},{"book":"1 Akakolinto","chapter":"14","verse":"2","text":"Mundu ojwalonge kilonge kiyono alonge na banduje nambu alonge na Nnoongo, gambu abije mundu jwamanya. Jwenio alonge kwa makakala ga Uhuke ilebe ikiite."},{"book":"1 Akakolinto","chapter":"14","verse":"3","text":"Nambu juna kitoi chukutangacha Nhwalo gwa Nnoongo, alonge na bandu magambu ga kajangata na kapeganga mojo na kakweleka."},{"book":"1 Akakolinto","chapter":"14","verse":"4","text":"Boa abalonge kilonge kiyono bikijangata bene tu, nambu boa abatangacha Nhwalo gwa Nnoongo bajangata bandu abunhwamini Kilisto boa."},{"book":"1 Akakolinto","chapter":"14","verse":"5","text":"Nenga kabi mbai mmoa nnongelange kilonge kiyono, nambu kabi mbai muno mmoa mmegange na kitoi cha kutangacha Nhwalo gwa Nnoongo, gambu mundu ojwatangacha Nhwalo gwa Nnoongo jwambone muno kupeta ojwalonge kilonge kiyono, nambu tu anda abi mundu jukulandulila chalongela, yene bandu abunhwamini Kilisto boa baotwi kujangatigwa."},{"book":"1 Akakolinto","chapter":"14","verse":"6","text":"Yene, makalongo bango, anda nhike kachinu nu kulonge kilonge kiyono mpa kupatanga nike? Kibije champakupata, nambu tu anda nannengalinge agaekeligwe kuboka ku Nnoongo andaje ilimu andaje Nhwalo gwa Nnoongo andaje maboulo."},{"book":"1 Akakolinto","chapter":"14","verse":"7","text":"Andi pibi yombo yangapomola ijemba andi pilimbi andaje kilimba anda ibi kupiaje lilobe kipola. Mundu aotolabo kuumanya nhwambo ogujembigwa?"},{"book":"1 Akakolinto","chapter":"14","verse":"8","text":"Lipenga anda libi kujembaje gwicho beneke ababakukibeka tela kwa ngondo?"},{"book":"1 Akakolinto","chapter":"14","verse":"9","text":"Uhyo namangweto, anda lulimi lwinu lulonge ilebe yangamanyika, bene abapa kumanya channongela? Gambu malobe ginu andi nnonge panyengelejagi."},{"book":"1 Akakolinto","chapter":"14","verse":"10","text":"Ibi ilonge aina ijingi padunia, ni kibije changa mana."},{"book":"1 Akakolinto","chapter":"14","verse":"11","text":"Nambu anda ne manyije mana ga kilonge cha mundu jwajwoa jola yoa ibalongela iba igeni kwangone na mundu jwenio nng'eni kwango."},{"book":"1 Akakolinto","chapter":"14","verse":"12","text":"Na mangwetomwe uhyo, kwa magambu mpalanga itoi ya Uhuke, nkachananga muno kupata yae eijangata kachenga bandu boa bi kikuta cha bandu abunhwamini Kilisto."},{"book":"1 Akakolinto","chapter":"14","verse":"13","text":"Kwa yene, ojwalonge kilonge kiyono annyope Nnoongo apate kitoi chikulandulila."},{"book":"1 Akakolinto","chapter":"14","verse":"14","text":"Gambu anda ng'ongali kukilonge kiyono mwojo gwango uhyo utenda kugongalela, nambu malango gango gabi kupata kileje."},{"book":"1 Akakolinto","chapter":"14","verse":"15","text":"Lele ndendabole nenga? Ng'ongalela kwa kihuke chango, ng'ongelela uhyo kwa malango gango, nyemba kwa kihuke chango uhyo nyemba kwa malango gango."},{"book":"1 Akakolinto","chapter":"14","verse":"16","text":"Anda munnumbali Nnoongo kwa kihuke chinu tu anda abi mundu nng'eni ojwabi pangongano apakumanya bole kujeketela pannumba kulenga “Unhyo,” anda amanyije channongela?"},{"book":"1 Akakolinto","chapter":"14","verse":"17","text":"Kugongale kwinu kwa kunnumba Nnoongo kuotwi kube chwapi nambu jwenio kunnyangata kilebeje."},{"book":"1 Akakolinto","chapter":"14","verse":"18","text":"Ne nannumba Nnoongo kukumbe kulongela kilonge kiyono kumpeta mangweto mmoa."},{"book":"1 Akakolinto","chapter":"14","verse":"19","text":"Nambu mulikanicha mbala muno kulonge malobe nhwano agamanyikana kupala nabolange bange, kupeta malobe elufu ga kilonge kiyono."},{"book":"1 Akakolinto","chapter":"14","verse":"20","text":"Makalongo bango, makawachanga andi ingotaje. Kwa mabaja mmegange andi ingota, nambu punhwacha mmaganga andi makinahota."},{"book":"1 Akakolinto","chapter":"14","verse":"21","text":"Iandikigwe Mumalagilo ga Musa kulenga,"},{"book":"1 Akakolinto","chapter":"14","verse":"22","text":"Yene kitoi cha kulonge kilonge kiyono ngi kiingi, ngiti kwa bandu abaaminije, nambu kwa bandu bangaamini, nambu kitoi cha kutangacha Nhwalo gwa Nnoongo nga magambu ga bandu abaamini ngiti bangaaminije."},{"book":"1 Akakolinto","chapter":"14","verse":"23","text":"Anda bandu abunhwamini Kilisto boa bakongine pamwe na boa anda batumbu kulonge kilonge kiyono, anda baike bandu akageni andaje bandu bangahyobalela, bo, balengaje mangweto kube nkweti machonjo?"},{"book":"1 Akakolinto","chapter":"14","verse":"24","text":"Nambu boa anda batangacha Nhwalo gwa Nnoongo, andaike mundu nng'eni andaje jwangahyobalela goa agapakujoa gapakulaya ubaja gwakwe mwene, goa agapakujoa gapakunhukumula."},{"book":"1 Akakolinto","chapter":"14","verse":"25","text":"Ilebe yoa iikiite umojo jakwe ibakubonekana, najwenio apakilikitila nu kung'ongale Nnoongo kulenga, “Kweli Nnoongo abi pamwe na mangweto.”"},{"book":"1 Akakolinto","chapter":"14","verse":"26","text":"Makalongo bango, tulenga nike? Pankongana pamwe, jumwe ajembe nhwambo, jonge abolage, jonge alenga ilebe iiigwe kuboka kwa Nnoongo, jonge alongela kilonge kiyono na jonge alenganakia agalongaligwa. Goa gaba kwa magambu ga kajangata bandu ba likanicha."},{"book":"1 Akakolinto","chapter":"14","verse":"27","text":"Anda babi bukulonge kilonge kiyono, balongela abena andaje atatu, akajonjake jongije, nambu alongela jumwe jumwe na kongo aba mundu jonge jukulandulila agalongaligwa."},{"book":"1 Akakolinto","chapter":"14","verse":"28","text":"Nambu anda abije mundu junkunnandulila agalongeligwa, bai, ojwalonge kilonge kiyono akotoke pangongano penia, alonge mwene tu na Nnoongo."},{"book":"1 Akakolinto","chapter":"14","verse":"29","text":"Akalondoli ba Nnoongo, balondola abena andaje atatu na kongo bandu bange bagapeme malobe ga benia."},{"book":"1 Akakolinto","chapter":"14","verse":"30","text":"Nambu anda mundu jumwe pangongano akalongelaga na jonge kati ja abapenakia aekuligwe Nhwalo gwa Nnoongo bai jwajo ojwalongela akotoke."},{"book":"1 Akakolinto","chapter":"14","verse":"31","text":"Mmoa nhwotwile kutangacha Nhwalo gwa Nnoongo, jumwe jumwe, kupala kila mundu aotole kukibola alimbe mojo."},{"book":"1 Akakolinto","chapter":"14","verse":"32","text":"Ihuke ya akalondoli kajoa akalondoli."},{"book":"1 Akakolinto","chapter":"14","verse":"33","text":"Gambu Nnoongo ngiti Nnoongo jwa kijongaje, nambu jwa tengela, uhyo andi pibile mumakanicha goa ga bandu ba chwapi."},{"book":"1 Akakolinto","chapter":"14","verse":"34","text":"Akikege batame nuu pangongano. Bapaligwaje kulongela, bapaligwa kube ni ichima, andi pagalenga Malagilo ga Akayahudi."},{"book":"1 Akakolinto","chapter":"14","verse":"35","text":"Anda bapala kumanya kilebe chachoa chela, bakonya akangwanamundu kachabe. Gambu oni munkege kulonge milikanicha."},{"book":"1 Akakolinto","chapter":"14","verse":"36","text":"Bo, nkita lilobe lya Nnoongo liboke kwinu mangweto andaje linhwikili mangweto jika jinu?"},{"book":"1 Akakolinto","chapter":"14","verse":"37","text":"Anda abi mundu jwajwoa akipemele kube jwenio nga nnondoli jwa Nnoongo andaje akweti kitoi cha Uhuke, amanya kutenda ganuandikila mangweto gano malagilo ga Angwana."},{"book":"1 Akakolinto","chapter":"14","verse":"38","text":"Nambu mundu anda agabembwile genia na jwenio abembuligwe."},{"book":"1 Akakolinto","chapter":"14","verse":"39","text":"Yene makalongo bango, mpaligwa kube na chuna cha kutangacha lilobe lya Nnoongo, nambu mukunkanakiaje mundu kulonge kilonge kiyono."},{"book":"1 Akakolinto","chapter":"14","verse":"40","text":"Nambu kila kilebe kitendigwe kuichima na maha."}]}