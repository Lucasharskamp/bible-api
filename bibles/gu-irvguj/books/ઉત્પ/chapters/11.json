{"data":[{"book":"ઉત્પ","chapter":"11","verse":"1","text":"હવે આખી પૃથ્વીમાં એક જ ભાષા તથા એક જ બોલી વપરાતી હતી."},{"book":"ઉત્પ","chapter":"11","verse":"2","text":"તેઓ પૂર્વ તરફ ગયા, તેઓએ શિનઆર11:2 શિનઆર બાબિલોન દેશમાં એક સપાટ જગ્યા શોધી ત્યાં તેઓ રહ્યા."},{"book":"ઉત્પ","chapter":"11","verse":"3","text":"તેઓએ એકબીજાને કહ્યું કે, “ચાલો, આપણે ઈંટો બનાવીએ અને તેને સારી રીતે પકવીએ.” પથ્થરની જગ્યાએ તેઓની પાસે ઈંટો અને ચૂનાની જગ્યાએ ડામર હતો."},{"book":"ઉત્પ","chapter":"11","verse":"4","text":"તેઓએ કહ્યું, “આપણે એક શહેર બનાવીએ જેનો બુરજ આકાશો સુધી પહોંચે. એનાથી આપણે આપણું નામ પ્રતિષ્ઠિત કરીએ અને આપણે પૃથ્વી પર વિખેરાઈ જઈએ નહિ.”"},{"book":"ઉત્પ","chapter":"11","verse":"5","text":"તેથી આદમના વંશજો જે નગરનો બુરજ બાંધતા હતા તે જોવાને ઈશ્વર નીચે ઊતર્યા."},{"book":"ઉત્પ","chapter":"11","verse":"6","text":"ઈશ્વરે કહ્યું, “જુઓ, આ લોકો એક છે અને તેઓ સર્વની ભાષા એક છે, તેઓએ આવું કરવા માંડ્યું છે! તો હવે જે કંઈ તેઓ કરવા ધારે તેમાં તેઓને કશો અવરોધ નડશે નહિ."},{"book":"ઉત્પ","chapter":"11","verse":"7","text":"આવો, આપણે ત્યાં નીચે ઉતરીએ અને તેઓની ભાષાને ગૂંચવી નાખીએ, કે જેથી તેઓ એકબીજાની બોલી સમજી શકે નહિ.”"},{"book":"ઉત્પ","chapter":"11","verse":"8","text":"તેથી ઈશ્વરે તેઓને ત્યાંથી આખી પૃથ્વીની સપાટી પર વિખેરી નાખ્યા અને તેઓ નગરનો બુરજ બાંધી શક્યા નહિ."},{"book":"ઉત્પ","chapter":"11","verse":"9","text":"તેથી તે નગરને બાબિલ11:9 બાબિલ બાબિલોન એટલે ગૂંચવણ કહેવામાં આવે છે. કેમ કે ઈશ્વરે પૃથ્વી પરની ભાષામાં ગૂંચવણ કરી અને ઈશ્વરે તેઓને ત્યાંથી પૃથ્વી પર ચોતરફ વિખેરી નાખ્યા."},{"book":"ઉત્પ","chapter":"11","verse":"10","text":"શેમની વંશાવળી આ પ્રમાણે છે. શેમ સો વર્ષનો હતો અને જળપ્રલયના બે વર્ષ પછી તેના પુત્ર આર્પાકશાદનો જન્મ થયો."},{"book":"ઉત્પ","chapter":"11","verse":"11","text":"આર્પાકશાદના જન્મ થયા પછી શેમ પાંચસો વર્ષ જીવ્યો. તે બીજા ઘણાં દીકરા અને દીકરીઓનો પિતા થયો."},{"book":"ઉત્પ","chapter":"11","verse":"12","text":"જયારે આર્પાકશાદ પાંત્રીસ વર્ષનો થયો, ત્યારે તેના પુત્ર શેલાનો જન્મ થયો."},{"book":"ઉત્પ","chapter":"11","verse":"13","text":"શેલાના જન્મ થયા પછી આર્પાકશાદ ચારસો ત્રણ વર્ષ જીવ્યો અને તે બીજા ઘણાં દીકરા અને દીકરીઓનો પણ પિતા થયો."},{"book":"ઉત્પ","chapter":"11","verse":"14","text":"જયારે શેલા ત્રીસ વર્ષનો થયો, ત્યારે તેના પુત્ર એબેરનો જન્મ થયો."},{"book":"ઉત્પ","chapter":"11","verse":"15","text":"એબેરનો જન્મ થયા પછી શેલા ચારસો ત્રણ વર્ષ જીવ્યો અને તે બીજા ઘણાં દીકરા તથા દીકરીઓનો પણ પિતા થયો."},{"book":"ઉત્પ","chapter":"11","verse":"16","text":"એબેર ચોત્રીસ વર્ષનો થયો ત્યારે તેના પુત્ર પેલેગનો જન્મ થયો."},{"book":"ઉત્પ","chapter":"11","verse":"17","text":"પેલેગનો પિતા થયા પછી એબેર ચારસો ત્રીસ વર્ષ જીવ્યો અને તે બીજા દીકરા તથા દીકરીઓનો પણ પિતા થયો."},{"book":"ઉત્પ","chapter":"11","verse":"18","text":"પેલેગ ત્રીસ વર્ષનો થયો ત્યારે તેના પુત્ર રેઉનો જન્મ થયો."},{"book":"ઉત્પ","chapter":"11","verse":"19","text":"રેઉનો જન્મ થયા પછી પેલેગ બસો નવ વર્ષ જીવ્યો અને તે બીજા દીકરા તથા દીકરીઓનો પણ પિતા થયો."},{"book":"ઉત્પ","chapter":"11","verse":"20","text":"રેઉ બત્રીસ વર્ષનો થયો ત્યારે તેના પુત્ર સરૂગનો જન્મ થયો."},{"book":"ઉત્પ","chapter":"11","verse":"21","text":"સરૂગનો જન્મ થયા પછી રેઉ બસો સાત વર્ષ જીવ્યો અને તે બીજા દીકરા તથા દીકરીઓનો પણ પિતા થયો."},{"book":"ઉત્પ","chapter":"11","verse":"22","text":"સરૂગ ત્રીસ વર્ષનો થયો ત્યારે તેના પુત્ર નાહોરનો જન્મ થયો."},{"book":"ઉત્પ","chapter":"11","verse":"23","text":"નાહોરનો જન્મ થયા પછી સરૂગ બસો વર્ષ જીવ્યો અને તે બીજા દીકરા તથા દીકરીઓનો પણ પિતા થયો."},{"book":"ઉત્પ","chapter":"11","verse":"24","text":"નાહોર ઓગણત્રીસ વર્ષનો થયો ત્યારે તેના પુત્ર તેરાહનો જન્મ થયો."},{"book":"ઉત્પ","chapter":"11","verse":"25","text":"તેરાહનો જન્મ થયા પછી નાહોર એકસો ઓગણીસ વર્ષ જીવ્યો અને તે બીજા દીકરા તથા દીકરીઓનો પણ પિતા થયો."},{"book":"ઉત્પ","chapter":"11","verse":"26","text":"તેરાહ સિત્તેર વર્ષનો થયા પછી તેના પુત્ર ઇબ્રામ, નાહોર તથા હારાનના જન્મ થયા."},{"book":"ઉત્પ","chapter":"11","verse":"27","text":"હવે તેરાહની વંશાવળી આ છે. તેરાના પુત્રો ઇબ્રામ, નાહોર તથા હારાન હતા. હારાને લોતને જન્મ આપ્યો."},{"book":"ઉત્પ","chapter":"11","verse":"28","text":"હારાન તેના પિતા તેરાહની હાજરીમાં, તેના જન્મના દેશમાં, ખાલદીઓના ઉરમાં મૃત્યુ પામ્યો."},{"book":"ઉત્પ","chapter":"11","verse":"29","text":"ઇબ્રામે તથા નાહોરે લગ્ન કર્યાં. ઇબ્રામની પત્નીનું નામ સારાય અને નાહોરની પત્નીનું નામ મિલ્કાહ હતું. તે હારાનની દીકરી હતી, મિલ્કા તથા યિસ્કા હારાનના સંતાનો હતા."},{"book":"ઉત્પ","chapter":"11","verse":"30","text":"હવે સારાય નિ:સંતાન હતી; તેને કોઈ સંતાન નહોતું."},{"book":"ઉત્પ","chapter":"11","verse":"31","text":"તેરાહ તેના દીકરા ઇબ્રામને તથા દીકરા હારાનના પુત્ર લોતને અને સારાય તેની પુત્રવધૂ લઈને ઉર જે ખાલદીઓનો પ્રદેશ છે તે છોડીને, કનાન દેશમાં જવા નીકળ્યા. પણ તેઓ હારાનમાં આવીને રહ્યાં."},{"book":"ઉત્પ","chapter":"11","verse":"32","text":"તેરાહ બસો પાંચ વર્ષની ઉંમરે હારાનમાં મરણ પામ્યો."}]}