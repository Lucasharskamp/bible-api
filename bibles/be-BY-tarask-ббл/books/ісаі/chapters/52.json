{"data":[{"book":"ІСАІ","chapter":"52","verse":"1","text":"Паўстань, паўстань, апраніся ў сілу тваю, Сіёне! Апраніся ў строі велічы тваёй, Ерусаліме, горадзе сьвяты! бо ня будзе болей уваходзіць у цябе неабрэзаны і нячысты."},{"book":"ІСАІ","chapter":"52","verse":"2","text":"Абтрасі зь сябе пыл; устань, палонны Ерусаліме! здымі ланцугі з шыі тваёй, паланёная дачка Сіёна!"},{"book":"ІСАІ","chapter":"52","verse":"3","text":"Бо так кажа Гасподзь: за нішто былі вы прададзены, і бяз срэбра адкуплены будзеце;"},{"book":"ІСАІ","chapter":"52","verse":"4","text":"бо так кажа Гасподзь: народ Мой хадзіў раней у Егіпет, каб там пажыць, і Асур уціскаў яго нізавошта."},{"book":"ІСАІ","chapter":"52","verse":"5","text":"І цяпер што ў Мяне тут? кажа Гасподзь, - народ Мой узяты дарам, уладары іхнія шалеюць, кажа Гасподзь, і ўвесь час, кожны дзень імя Маё няславіцца."},{"book":"ІСАІ","chapter":"52","verse":"6","text":"Таму народ Мой уведае імя Маё; таму ўведае ў той дзень, што Я той самы, Які сказаў: вось Я!"},{"book":"ІСАІ","chapter":"52","verse":"7","text":"Якія прыгожыя на горах ногі дабравесьніка, што абвяшчае мір, зьвястуе радасьць, прапаведуе збавеньне, кажа Сіёну: «зацараваў Бог твой!»"},{"book":"ІСАІ","chapter":"52","verse":"8","text":"Голас вартаўнікоў тваіх - яны ўзвысілі голас, і ўсе разам радуюцца, бо на свае вочы бачаць, што Гасподзь вяртаецца ў Сіён."},{"book":"ІСАІ","chapter":"52","verse":"9","text":"Радуйцеся, сьпявайце разам, руіны Ерусаліма, бо суцешыў Гасподзь народ Свой - адкупіў Ерусалім."},{"book":"ІСАІ","chapter":"52","verse":"10","text":"Агаліў Гасподзь сьвятую сілу Сваю на вачах усіх народаў, - і ўсе канцы зямлі ўбачаць збавеньне Бога нашага."},{"book":"ІСАІ","chapter":"52","verse":"11","text":"Ідзеце, ідзеце, выходзьце адтуль: не дакранайцеся да нячыстага; выходзьце з асяродзьдзя ягонага, ачысьціце сябе, носьбіты сасудаў Гасподніх!"},{"book":"ІСАІ","chapter":"52","verse":"12","text":"бо вы выйдзеце не пасьпешліва, і не пабяжыце; бо паперадзе ў вас пойдзе Гасподзь, і Бог Ізраілеў будзе вартаю за вамі."},{"book":"ІСАІ","chapter":"52","verse":"13","text":"Вось, раб мой будзе ўсьцешаны посьпехам, узвысіцца і ўзьнясецца і ўзьвялічыцца."},{"book":"ІСАІ","chapter":"52","verse":"14","text":"Як многія дзіву даваліся, гледзячы на Цябе, - так было зьнявечана больш за ўсякага чалавека аблічча Яго, і выгляд Ягоны больш за сыноў чалавечых!"},{"book":"ІСАІ","chapter":"52","verse":"15","text":"Так многія народы прывядзе Ён да подзіву; цары затуляць перад Ім вусны свае, бо яны ўбачаць тое, пра што ня было казана ім, і даведаюцца пра тое, чаго ня чулі."}]}