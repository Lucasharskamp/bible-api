{"data":[{"book":"2 Watesalonike","chapter":"2","verse":"1","text":"Sambi aino imbuli ye ukutsa kwe Imtwatsa wetu Yesu Kiristu, na twetwe kwitingana hamwe hambele hake. Ndughu tsetu twomlombani ghendo,"},{"book":"2 Watesalonike","chapter":"2","verse":"2","text":"imunu aleke kuwaweghetsa himahima achila ichili mwitwi mwenu, wala mleke kwiduka ne usenga au imbuli au ibaluwa iilongighwa ilawila kuna twetwe, iilonga litsuwa lye ukuya Imtwatsa ma litsa."},{"book":"2 Watesalonike","chapter":"2","verse":"3","text":"Imunu wowose aleke kuwaghutsukila ichinu chochose, kwapfila litsuwa lila ng'alikutsa bae mbaka Litsuwa lila lyo Ukumlema Imulungu lilawile, na imunu yokemighwa Yehile yoneke, ayo usighilo wake ukuhinyighwa ghendo."},{"book":"2 Watesalonike","chapter":"2","verse":"4","text":"Katsopinga ne katsetenda imwenyegho mkulu kwe chila chinu ichikemighwa imulungu au ichitambikighwa, apfo katsokala hata mne Ing'anda ye Imulungu ne ukulonga yeye imwenyegho iyo Imulungu."},{"book":"2 Watesalonike","chapter":"2","verse":"5","text":"Ng'amkumbuka bae? Tsaniwalongela ghano ghose haning'ali namwe."},{"book":"2 Watesalonike","chapter":"2","verse":"6","text":"Lekeni kuna ichinu ichimghoma sambi, namwe mwochimanya ichinu acho. Tsuwa lyake halitsopfika imunu yokemighwa Yehile katsakoneka."},{"book":"2 Watesalonike","chapter":"2","verse":"7","text":"Kwaapfila sambi ngupfu yake ayula iyolema ghamalaghitso yosang'ana chinyelenyele, lekeni ng'atsakoneka mbaka ayula iyomghoma tanu yaleghusighwe."},{"book":"2 Watesalonike","chapter":"2","verse":"8","text":"Kuya imunu yokemighwa Yehile katsoghubulighwa, lekeni Imtwatsa Yesu katsomkoma kwa muhe wa mlomo wake na kumuhonda kwa mng'alo we ukutsa kwake."},{"book":"2 Watesalonike","chapter":"2","verse":"9","text":"Imunu ayo yokemighwa Yehile katsakutsa na ngupfu tsa Setani na katsotenda chila chihulo na pfinu pfa kukangawatsa pfe ughutsu,"},{"book":"2 Watesalonike","chapter":"2","verse":"10","text":"na kutumila ghose ghehile kuwaghutsukila wose iwakwaghwa. Hawo watsokwagha kwaapfila ng'awaubokele bae na kuunoghela ukweli ili wakombolighwe."},{"book":"2 Watesalonike","chapter":"2","verse":"11","text":"Apfo Imulungu kawaghalila iwanu awo ingupfu ye ukwagha ili wautoghole ughutsu."},{"book":"2 Watesalonike","chapter":"2","verse":"12","text":"Apfo wose iwalemile kutoghola ukweli, ila wodeng'elela nzambi, watsohighighwa."},{"book":"2 Watesalonike","chapter":"2","verse":"13","text":"Lekeni twobamighwa kulonga mighede kwe Imulungu ghamatsuwa ghose kwaajili yenu, iyamnoghelighwe ne Imtwatsa, kwaapfila kulawa mwanduso Imulungu kamsaghulani mkombolighwe kubitila isang'ano ya Ghumuhe wake na kuwatendani muwe wanu wake wahenzeluka kwa inoghola yenu mne ukweli."},{"book":"2 Watesalonike","chapter":"2","verse":"14","text":"Imulungu tsakamkemani mwemwe kubitila imbuli inoghile iyatumpeteleni, ili mpate utunitso we Imtwatsa wetu Yesu Kiristu."},{"book":"2 Watesalonike","chapter":"2","verse":"15","text":"Lelo wandughu, mwime ghoya na mghakinde ghamalangulitso ghatuwapeteleni na ghatumwandikileni."},{"book":"2 Watesalonike","chapter":"2","verse":"16","text":"Twomlomba Imtwatsa wetu Yesu Kiristu imwenyegho ne Imulungu Aba wetu iyatunoghele, na kwa uluso wake katwing'a tindiwalo lya ghamatsuwa ghose na lolelo ilinoghile,"},{"book":"2 Watesalonike","chapter":"2","verse":"17","text":"yamghumeni ghumoyo na yaweng'e ingupfu ye ukutenda ne ukulonga ighanoghile."}]}