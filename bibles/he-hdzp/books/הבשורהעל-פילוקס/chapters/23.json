{"data":[{"book":"הבשורה על-פי לוקס","chapter":"23","verse":"1","text":"ראשי הכוהנים, הסופרים, זקני העם וחברי הסנהדרין הוליכו את ישוע אל פילטוס,"},{"book":"הבשורה על-פי לוקס","chapter":"23","verse":"2","text":"ומיד החלו להאשים אותו: ”האיש הזה מסית את העם לא לשלם מס לקיסר הרומאי, וטוען שהוא המשיח, כלומר מלך!“"},{"book":"הבשורה על-פי לוקס","chapter":"23","verse":"3","text":"”האם אתה מלך היהודים?“ שאל פילטוס את ישוע. ”אתה אומר“, ענה ישוע."},{"book":"הבשורה על-פי לוקס","chapter":"23","verse":"4","text":"פילטוס פנה אל ראשי הכוהנים ואל ההמון וקרא: ”מה אתם רוצים ממנו? הוא לא עבר על שום חוק!“"},{"book":"הבשורה על-פי לוקס","chapter":"23","verse":"5","text":"אולם הם התעקשו: ”אבל הוא מסית את העם בכל אזור יהודה נגד השלטון. הוא החל בכך בגליל, ועכשיו הוא בא לירושלים.“"},{"book":"הבשורה על-פי לוקס","chapter":"23","verse":"6","text":"”האם הוא תושב הגליל?“ שאל פילטוס."},{"book":"הבשורה על-פי לוקס","chapter":"23","verse":"7","text":"”כן“, השיבו לו. מאחר שהגליל היה במחוז שיפוטו של הורדוס, החליט פילטוס לשלוח את ישוע אליו. מלבד זאת, באותה העת היה הורדוס בירושלים."},{"book":"הבשורה על-פי לוקס","chapter":"23","verse":"8","text":"הורדוס שמח מאוד לראות את ישוע, מכיוון ששמע עליו ניסים ונפלאות, ומזה זמן רב השתוקק לפגוש אותו פנים אל פנים ולחזות בניסים שחולל."},{"book":"הבשורה על-פי לוקס","chapter":"23","verse":"9","text":"הורדוס שאל את ישוע שאלות רבות, אולם ישוע לא השיב דבר."},{"book":"הבשורה על-פי לוקס","chapter":"23","verse":"10","text":"בינתיים ראשי הכוהנים והסופרים הטיחו את האשמותיהם בישוע."},{"book":"הבשורה על-פי לוקס","chapter":"23","verse":"11","text":"גם הורדוס וחייליו בזו לישוע וצחקו לו; הם הלבישו אותו גלימת פאר ושלחוהו חזרה אל פילטוס."},{"book":"הבשורה על-פי לוקס","chapter":"23","verse":"12","text":"הורדוס ופילטוס, שהיו עד אז אויבים, הפכו באותו יום לידידים."},{"book":"הבשורה על-פי לוקס","chapter":"23","verse":"13","text":"פילטוס אסף את ראשי הכוהנים, ומנהיגים אחרים ואת העם,"},{"book":"הבשורה על-פי לוקס","chapter":"23","verse":"14","text":"והודיע להם: ”הבאתם לפני את האיש הזה וטענתם שהוא מסית את העם למרוד בשלטון. חקרתי אותו היטב בנוכחותכם ולא מצאתי כל יסוד להאשמותיכם!"},{"book":"הבשורה על-פי לוקס","chapter":"23","verse":"15","text":"גם הורדוס לא מצא כל אשמה בישוע, ולכן שלח אותו אלינו. האיש הזה לא עשה כל מעשה שדינו מוות!"},{"book":"הבשורה על-פי לוקס","chapter":"23","verse":"16","text":"משום כך אלקה אותו בשוט ואשחרר אותו.“"},{"book":"הבשורה על-פי לוקס","chapter":"23","verse":"17","text":"מדי שנה בחג הפסח, נהג פילטוס לשחרר אסיר יהודי אחד."},{"book":"הבשורה על-פי לוקס","chapter":"23","verse":"18","text":"אך כולם צעקו פה אחד: ”קחו אותו מכאן! שחרר לנו את בר־אבא!“"},{"book":"הבשורה על-פי לוקס","chapter":"23","verse":"19","text":"(בר־אבא היה במאסר באשמת רצח והסתה למרד בירושלים)."},{"book":"הבשורה על-פי לוקס","chapter":"23","verse":"20","text":"פילטוס רצה לשחרר את ישוע, ולכן ניסה להתווכח עם הקהל."},{"book":"הבשורה על-פי לוקס","chapter":"23","verse":"21","text":"אבל הקהל התעקש: ”צלוב אותו! צלוב אותו!“"},{"book":"הבשורה על-פי לוקס","chapter":"23","verse":"22","text":"פילטוס שאל אותם פעם שלישית: ”מדוע? מה הוא עשה? לא מצאתי כל סיבה להוציאו להורג. אלקה אותו בשוט ואשחרר אותו.“"},{"book":"הבשורה על-פי לוקס","chapter":"23","verse":"23","text":"אבל הם המשיכו לצעוק ולהפציר בו לצלוב את ישוע, וצעקותיהם הכריעו את הנידון."},{"book":"הבשורה על-פי לוקס","chapter":"23","verse":"24","text":"פילטוס נכנע לדרישתם ודן את ישוע למוות."},{"book":"הבשורה על-פי לוקס","chapter":"23","verse":"25","text":"על־פי בקשתם שחרר את בר־אבא, שהיה אסור באשמת רצח ומרידה, ומסר לידיהם את ישוע כדי שיעשו בו כרצונם."},{"book":"הבשורה על-פי לוקס","chapter":"23","verse":"26","text":"בהוליכם את ישוע אל מקום הצליבה פגשו בדרך את שמעון הקוריני, שחזר מן השדה, ואילצוהו ללכת אחרי ישוע ולשאת את צלבו."},{"book":"הבשורה על-פי לוקס","chapter":"23","verse":"27","text":"בין הקהל הרב שהלך אחרי ישוע היו גם נשים רבות שספדו עליו."},{"book":"הבשורה על-פי לוקס","chapter":"23","verse":"28","text":"ישוע פנה אליהן ואמר: ”בנות ירושלים, אל תבכינה עלי, כי אם על עצמכן ועל ילדיכן,"},{"book":"הבשורה על-פי לוקס","chapter":"23","verse":"29","text":"כי תבוא העת שבה נשים שאין להן ילדים תיחשבנה לבנות מזל.23‏.29 כג 29 כלשונו: ”הנה ימים באים ויאמרו: ’אשרי העקרות ואשרי המעיים אשר לא ילדו ואשרי השדיים אשר לא הניקו‘.“"},{"book":"הבשורה על-פי לוקס","chapter":"23","verse":"30","text":"בעת ההיא יתחננו בני־האדם לפני ההרים שיפלו עליהם ויכסו אותם, ולפני הגבעות – שתקבורנה אותם."},{"book":"הבשורה על-פי לוקס","chapter":"23","verse":"31","text":"שהרי אם זהו גורלו של אדם חף מפשע, מה נורא יהיה גורלם של האשמים באמת!“23‏.31 כג 31 כלשונו: ”אם ככה יעשו בעץ הלח, מה ייעשה ביבש?“"},{"book":"הבשורה על-פי לוקס","chapter":"23","verse":"32","text":"יחד עם ישוע הובלו למוות גם שני פושעים."},{"book":"הבשורה על-פי לוקס","chapter":"23","verse":"33","text":"בהגיעם אל המקום שנקרא ”מקום הגולגולת“ – הם צלבו את השלושה: את ישוע במרכז, ואת שני הפושעים לימינו ולשמאלו."},{"book":"הבשורה על-פי לוקס","chapter":"23","verse":"34","text":"”אבי, סלח להם,“ קרא ישוע, ”כי אינם יודעים מה הם עושים!“ בינתיים ערכו החיילים הגרלה וחילקו ביניהם את בגדי ישוע."},{"book":"הבשורה על-פי לוקס","chapter":"23","verse":"35","text":"ההמון עמד והביט במתרחש, ואילו מנהיגי העם לעגו לו וקראו: ”הוא ’הושיע‘ כל־כך הרבה אנשים? אם הוא באמת המשיח בחיר האלוהים, הבה נראה כיצד יושיע את עצמו!“"},{"book":"הבשורה על-פי לוקס","chapter":"23","verse":"36","text":"גם החיילים התלו בו; הם נתנו לו לשתות חומץ"},{"book":"הבשורה על-פי לוקס","chapter":"23","verse":"37","text":"וקראו: ”אם אתה באמת מלך היהודים, הושע את עצמך!“"},{"book":"הבשורה על-פי לוקס","chapter":"23","verse":"38","text":"מעל ראשו של ישוע תלו שלט: ”זהו מלך היהודים“."},{"book":"הבשורה על-פי לוקס","chapter":"23","verse":"39","text":"אחד הפושעים שהיה תלוי לצידו של ישוע לעג לו ואמר: ”אם אתה באמת המשיח, מדוע אינך מציל את עצמך ואותנו לפני שיהיה מאוחר מדי?“"},{"book":"הבשורה על-פי לוקס","chapter":"23","verse":"40","text":"הפושע השני גער בחברו ואמר: ”האם גם במותך אינך ירא את האלוהים?"},{"book":"הבשורה על-פי לוקס","chapter":"23","verse":"41","text":"אנחנו נענשים בעונש שמגיע לנו על מעשינו הרעים, אולם האדם הזה חף מפשע!“"},{"book":"הבשורה על-פי לוקס","chapter":"23","verse":"42","text":"הוא פנה אל ישוע ואמר: ”ישוע, זכור אותי כשתבוא אל מלכותך.“"},{"book":"הבשורה על-פי לוקס","chapter":"23","verse":"43","text":"”עוד היום אתה תהיה איתי בגן־עדן“, ענה לו ישוע."},{"book":"הבשורה על-פי לוקס","chapter":"23","verse":"44","text":"בשעה שתים־עשרה בצהריים כיסה חושך את כל הארץ למשך שלוש שעות."},{"book":"הבשורה על-פי לוקס","chapter":"23","verse":"45","text":"אור השמש חשך, והפרוכת התלויה לפני קודש הקודשים בבית־המקדש נקרעה לשניים."},{"book":"הבשורה על-פי לוקס","chapter":"23","verse":"46","text":"לאחר מכן קרא ישוע בקול גדול: ”אבי, אני מפקיד את רוחי בידך.“ ונפח את נשמתו."},{"book":"הבשורה על-פי לוקס","chapter":"23","verse":"47","text":"קצין רומאי אחד, אשר ראה את המתרחש, נמלא יראת אלוהים וקרא: ”האיש הזה באמת היה צדיק!“"},{"book":"הבשורה על-פי לוקס","chapter":"23","verse":"48","text":"משנוכחו האנשים שבאו לחזות בצליבה כי ישוע מת, הצטערו צער רב והלכו לבתיהם."},{"book":"הבשורה על-פי לוקס","chapter":"23","verse":"49","text":"כל חבריו וידידיו של ישוע, וביניהם הנשים שהלכו אחריו מהגליל, עמדו במרחק מה והביטו במתרחש."},{"book":"הבשורה על-פי לוקס","chapter":"23","verse":"50-51","text":"בין ידידיו של ישוע היה גם אדם בשם יוסף מהעיירה היהודית רמתיים. יוסף היה איש טוב וישר והאמין בביאת המשיח. למרות שהיה חבר הסנהדרין לא הסכים עם החלטתם ופעולתם."},{"book":"הבשורה על-פי לוקס","chapter":"23","verse":"52","text":"יוסף הלך אל פילטוס וביקש ממנו את גופתו של ישוע."},{"book":"הבשורה על-פי לוקס","chapter":"23","verse":"53","text":"לאחר שהוריד את הגופה מן הצלב עטף אותה יוסף בסדין, וקבר אותה בקבר חדש חצוב בסלע, שטרם נקבר בו איש."},{"book":"הבשורה על-פי לוקס","chapter":"23","verse":"54","text":"כל זה התרחש ביום שישי בערב, לפני כניסת השבת."},{"book":"הבשורה על-פי לוקס","chapter":"23","verse":"55","text":"הנשים אשר באו עם ישוע מהגליל הלכו אחרי יוסף וראו היכן שקבר את הגופה."},{"book":"הבשורה על-פי לוקס","chapter":"23","verse":"56","text":"לאחר מכן הלכו והכינו מרקחת בשמים, אולם לא שבו מיד אל הקבר, כי בינתיים נכנסה השבת והן לא רצו לחלל אותה."}]}