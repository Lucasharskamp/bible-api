{"data":[{"book":"1 Timothy","chapter":"4","verse":"1","text":"Etiya Pobitro Atma pora sapha pora koidi ase, olop homoi pichete manu khan biswas chari bo, aru misa atma khan laga kotha te mon di jabo, aru bhoot khan pora sikhai diya kotha khan hunibo,"},{"book":"1 Timothy","chapter":"4","verse":"2","text":"aru misa hikhok khan ke biswas koribo, taikhan laga nijor bhabona ke jui pora sukha nisena sukhai dibo."},{"book":"1 Timothy","chapter":"4","verse":"3","text":"Taikhan pora shadi kora to paap ase kobo aru kha luwa juntu Isor pora dise, juntu biswasi aru hosa buja khan pora khai kene dhanyavad dibole ase, eitu khan nakhai jabi kobo4.3 Gen. 1:31; 9:3.."},{"book":"1 Timothy","chapter":"4","verse":"4","text":"Kilekoile ki saman Isor pora banai se etu sob bhal ase, aru juntu amikhan pora Isor ke dhanyavad dikene khabo, eitu khan ekta bhi phelabo nalage,"},{"book":"1 Timothy","chapter":"4","verse":"5","text":"kele koile etu kha bostu to Isor laga kotha aru prathana pora sapha kori dise."},{"book":"1 Timothy","chapter":"4","verse":"6","text":"Etu janoni kotha sob to bhai khan ke janibo dise koile tumi Jisu Khrista laga ekjon bhal kaam kora noukar hobo, tumi etu biswas laga kotha pora taikhan ke pali bo, juntu tumi nijor bhi mani kene ahise."},{"book":"1 Timothy","chapter":"4","verse":"7","text":"Kintu duniya laga dristanto khan juntu buri ama khan bhal pai, eitu khan pora dur thakibi. Kintu, nije ke Isor laga jibon te taiyar koribi."},{"book":"1 Timothy","chapter":"4","verse":"8","text":"Kilekoile nijor gaw ke mon dile olop he labh hoi, kintu Isor laga jibon ke mon dile sob phale labh hoi, kelemane etu pora he etiya thaka jibon aru ahibole thaka jibon te asha thakibo."},{"book":"1 Timothy","chapter":"4","verse":"9","text":"Etu kotha to hosa ase aru biswas koribo lage aru mani bole nimite yogya ase."},{"book":"1 Timothy","chapter":"4","verse":"10","text":"Etu nimite, amikhan dukh paikena bisi kaam kori thake, kele koile amikhan jinda thaka Isor uporte asha ase, jun he sob manu laga Tran-Korta ase, biswasi khan nimite aru bhi bisi ase."},{"book":"1 Timothy","chapter":"4","verse":"11","text":"Eitu khan hukum kori dibi aru sikhai dibi."},{"book":"1 Timothy","chapter":"4","verse":"12","text":"Tumi laga jawani ke kun pora bhi ninda koribo nadibi, hoilebi taikhan jun biswas kore, taikhan ke tumi laga kotha, kaam, morom, biswas, aru eku dagi nathaka jibon pora ekta bhal namuna dikhai dibi."},{"book":"1 Timothy","chapter":"4","verse":"13","text":"Jitia tak ami ta te nahe, mon dikene Shastro porhi thakibi, manu khan laga mon dangor kori dibi aru taikhan ke hikai dibi."},{"book":"1 Timothy","chapter":"4","verse":"14","text":"Kitia bhi tumi bhitor te thaka Atma laga bordan, juntu bura manu khan pora tumi uporte hath dikene bhabobani pora tumi etu paise, etu ke nacharibi."},{"book":"1 Timothy","chapter":"4","verse":"15","text":"Eitu khan porhi thakibi; eitu khan te bhorta thakibi, titia tumi laga bhal kaam laga labh sob manu dikhibo pabo."},{"book":"1 Timothy","chapter":"4","verse":"16","text":"Nije ke hoshiar thakibi, aru tumi ki hikai di ase etu te bhi hoshiar thakibi. Eitu khan sob kori thakibi, kele koile eneka korise koile, tumi nijor bhi aru tumi sikhai diya manu khan sob bachibo."}]}