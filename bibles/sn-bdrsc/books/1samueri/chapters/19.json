{"data":[{"book":"1 Samueri","chapter":"19","verse":"1","text":"Sauro akataurira mwanakomana wake Jonatani navaranda vake vose kuti vauraye Dhavhidhi. Asi Jonatani aida Dhavhidhi zvikuru"},{"book":"1 Samueri","chapter":"19","verse":"2","text":"akamuudza akati, “Baba vangu Sauro vari kutsvaka mukana wokukuuraya. Ungware, mangwana mangwanani; uende undovanda uye ugare ikoko."},{"book":"1 Samueri","chapter":"19","verse":"3","text":"Ini ndichabuda ndigondomira nababa vangu mumunda maunenge uri. Ndichataura navo pamusoro pako ndigozokuudza zvandinenge ndaona.”"},{"book":"1 Samueri","chapter":"19","verse":"4","text":"Jonatani akataura zvakanaka pamusoro paDhavhidhi kuna Sauro baba vake akati kwavari, “Mambo ngaarege kuita zvakaipa kumuranda wake Dhavhidhi; haana kukutadzirai, uye zvaakaita zvakakubatsirai zvikuru kwazvo."},{"book":"1 Samueri","chapter":"19","verse":"5","text":"Akabata upenyu hwake mumaoko ake paakauraya muFiristia. Jehovha akakundira vaIsraeri vose nokukunda kukuru, uye imi makazviona mukafara. Zvino munoitireiko zvakaipa kumunhu asina mhosva saDhavhidhi nokumuuraya pasina chikonzero?”"},{"book":"1 Samueri","chapter":"19","verse":"6","text":"Sauro akateerera kuna Jonatani akaita mhiko iyi achiti, “Zvirokwazvo naJehovha mupenyu, Dhavhidhi haangaurayiwi.”"},{"book":"1 Samueri","chapter":"19","verse":"7","text":"Saka Jonatani akadana Dhavhidhi sapamazuva akare akamuudza zvose zvavakanga vataurirana. Akauya naye kuna Sauro, uye Dhavhidhi akava naSauro."},{"book":"1 Samueri","chapter":"19","verse":"8","text":"Hondo yakavapozve, Dhavhidhi akabuda akaenda akandorwa navaFiristia. Akavauraya nokuuraya kukuru zvokuti vakatiza pamberi pake."},{"book":"1 Samueri","chapter":"19","verse":"9","text":"Asi mweya wakaipa wakabva kuna Jehovha wakauya pamusoro paSauro paakanga agere mumba make ane pfumo rake muruoko rwake. Dhavhidhi paakanga achiridza mbira,"},{"book":"1 Samueri","chapter":"19","verse":"10","text":"Sauro akaedza kumubayira kumadziro nepfumo rake, asi Dhavhidhi akamunzvenga Sauro akabayira pfumo mukati mamadziro. Usiku ihwohwo Dhavhidhi akatiza, akapunyuka."},{"book":"1 Samueri","chapter":"19","verse":"11","text":"Sauro akatuma vanhu kumba kwaDhavhidhi kuti vairinde uye kuti vamuuraye mangwanani. Asi Mikari, mukadzi waDhavhidhi, akamuudza kuti, “Kana ukasatiza noupenyu hwako manheru ano, mangwana uchaurayiwa.”"},{"book":"1 Samueri","chapter":"19","verse":"12","text":"Saka Mikari akaburutsa Dhavhidhi napawindo, iye akatiza akapunyuka."},{"book":"1 Samueri","chapter":"19","verse":"13","text":"Ipapo Mikari akatora chidhori akachiradzika pamubhedha, akachifukidza nejira akaisa mvere dzembudzi kumusoro wacho."},{"book":"1 Samueri","chapter":"19","verse":"14","text":"Sauro akati atuma vanhu kundobata Dhavhidhi, Mikari akati, “Ari kurwara.”"},{"book":"1 Samueri","chapter":"19","verse":"15","text":"Ipapo Sauro akadzorera vanhu kwakare kuti vandoona Dhavhidhi akataura kwavari akati, “Uyai naye kuno kwandiri ari pamubhedha wake kuti ndigomuuraya.”"},{"book":"1 Samueri","chapter":"19","verse":"16","text":"Asi varume vakati vapinda, vakaona kuti pakanga pane chidhori pamubhedha, uye kuti pamusoro wacho paiva nemvere dzembudzi."},{"book":"1 Samueri","chapter":"19","verse":"17","text":"Sauro akati kuna Mikari, “Seiko wakandinyengera kudai uchiendesa muvengi wangu kure kuti apunyuke?”"},{"book":"1 Samueri","chapter":"19","verse":"18","text":"Dhavhidhi akati atiza, apunyuka, akaenda kuna Samueri kuRama akamuudza zvose zvakanga zvaitwa kwaari naSauro. Ipapo iye naSamueri vakaenda kuNayoti vakandogarako."},{"book":"1 Samueri","chapter":"19","verse":"19","text":"Shoko rakasvika kuna Sauro richiti, “Dhavhidhi ari kuNayoti paRama.”"},{"book":"1 Samueri","chapter":"19","verse":"20","text":"Saka akatuma vanhu kundomubata. Asi vakati vaona boka ravaprofita vachiprofita, naSamueri amire ipapo somutungamiri wavo, Mweya waMwari wakauya pamusoro pavanhu vaSauro, naivowo vakaprofita."},{"book":"1 Samueri","chapter":"19","verse":"21","text":"Sauro akaudzwa nezvazvo, akatumazve vamwe varume, naivowo vakaprofita."},{"book":"1 Samueri","chapter":"19","verse":"22","text":"Pakupedzisira, iye akaendawo kuRama akaenda kutsime guru rapaSeku. Zvino akabvunza akati, “Samueri naDhavhidhi varipiko?”"},{"book":"1 Samueri","chapter":"19","verse":"23","text":"Saka Sauro akaenda kuNayoti paRama. Asi Mweya waMwari wakauya kunyange pamusoro pake, akafamba achiprofita kusvikira kuNayoti."},{"book":"1 Samueri","chapter":"19","verse":"24","text":"Akabvisa nguo dzake akaprofitawo pamberi paSamueri uye akavata pasi akashama zuva rose nousiku hwose. Naizvozvo vanhu vanoti, “NaSaurowo ari pakati pavaprofita here?”"}]}