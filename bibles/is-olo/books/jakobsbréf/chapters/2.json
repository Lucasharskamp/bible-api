{"data":[{"book":"Jakobsbréf","chapter":"2","verse":"1","text":"Kæru vinir, hvernig getið þið sagst tilheyra Jesú Kristi, Drottni dýrðarinnar, ef þið upphefjið ríka á kostnað fátækra?"},{"book":"Jakobsbréf","chapter":"2","verse":"2","text":"Segjum svo að inn í kirkjuna ykkar komi maður, ríkmannlega klæddur, með dýrmæta gullhringi á fingrum sér, og um leið kæmi annar fátækur og illa til fara."},{"book":"Jakobsbréf","chapter":"2","verse":"3","text":"Þá dekrið þið við ríka manninn og látið hann setjast á besta stað, en segið við þann fátæka: „Þú getur staðið þarna fjær ef þú vilt eða setið úti í horni.“"},{"book":"Jakobsbréf","chapter":"2","verse":"4","text":"Þið farið í manngreinarálit ef þið vegið og metið menn eftir eigum þeirra."},{"book":"Jakobsbréf","chapter":"2","verse":"5","text":"Takið eftir, kæru vinir: Guð hefur valið hina fátæku til að auðgast í trúnni og erfa ríki himnanna. Það er gjöfin, sem Guð hefur heitið öllum þeim sem elska hann."},{"book":"Jakobsbréf","chapter":"2","verse":"6","text":"En í dæminu um mennina tvo, hafið þið lítilsvirt fátæka manninn. Vitið þið ekki að það eru venjulega þeir ríku, sem troða á rétti ykkar og draga ykkur fyrir dómstóla?"},{"book":"Jakobsbréf","chapter":"2","verse":"7","text":"Það eru oftast þeir sem hæðast að Jesú Kristi og hans göfuga nafni, sem nefnt var yfir ykkur."},{"book":"Jakobsbréf","chapter":"2","verse":"8","text":"Vissulega er gott að þið hlýðið þannig þessari skipun Drottins: „Elskið og hjálpið meðbræðrum ykkar eins og þið elskið og annist ykkur sjálfa,“"},{"book":"Jakobsbréf","chapter":"2","verse":"9","text":"en ef þið farið í manngreinarálit, þá brjótið þið þetta boðorð og syndgið."},{"book":"Jakobsbréf","chapter":"2","verse":"10","text":"Þótt einhverjum tækist að halda allt lögmálið, en hrasaði í einu atriði, þá yrði hann jafnsekur þeim sem brýtur þau öll."},{"book":"Jakobsbréf","chapter":"2","verse":"11","text":"Sá Guð, sem sagði að þið mættuð ekki ganga að eiga gifta konu, sagði einnig að óheimilt væri að fremja morð. Og þótt þú hafir ekki brotið hjúskaparlögin með því að drýgja hór, en þess í stað myrt einhvern, þá hefur þú fótum troðið lög Guðs."},{"book":"Jakobsbréf","chapter":"2","verse":"12","text":"Þið verðið dæmd eftir því hvort þið gerið, eða látið ógert, það sem Kristur býður ykkur. Gætið því að hvað þið hugsið og gerið,"},{"book":"Jakobsbréf","chapter":"2","verse":"13","text":"því að þeim sem er miskunnarlaus við aðra, verður engin miskunn sýnd. En ef þið miskunnið, þurfið þið ekki að óttast dóm Guðs."},{"book":"Jakobsbréf","chapter":"2","verse":"14","text":"Kæru vinir, hvað gagnar það þótt þið segist eiga trú og vera kristnir, ef það sést ekki í hjálpsemi við aðra? Mun slík trú geta frelsað nokkurn?"},{"book":"Jakobsbréf","chapter":"2","verse":"15","text":"Þú segir við vin þinn, sem skortir bæði fæði og klæði:"},{"book":"Jakobsbréf","chapter":"2","verse":"16","text":"„Hafðu það gott og borðaðu þig saddan. Vertu sæll og Guð blessi þig!“ Hvaða gagn er í slíku, ef þú gefur honum hvorki föt né mat?"},{"book":"Jakobsbréf","chapter":"2","verse":"17","text":"Þið skiljið af þessu að trúin ein nægir ekki. Þið verðið einnig að gera öðrum gott til þess að sanna að þið eigið trúna. Trú, sem ekki birtist í góðum verkum, er alls engin trú. Slík trú er dauð og gagnslaus."},{"book":"Jakobsbréf","chapter":"2","verse":"18","text":"Þú segir kannski: „Já, en trúin er eina leiðin til Guðs.“ Því svara ég: „Góð verk eru líka mikilvæg, því að án þeirra getur þú ekki sýnt að þú trúir. Verkin sanna trúna.“"},{"book":"Jakobsbréf","chapter":"2","verse":"19","text":"Eru fleiri á meðal ykkar, sem segja að það nægi „bara að trúa“? Trúa hverju? Því að aðeins sé til einn Guð? Því trúa illu andarnir líka og skjálfa við tilhugsunina!"},{"book":"Jakobsbréf","chapter":"2","verse":"20","text":"Fávísi maður! Hvenær ætlar þú að láta þér skiljast, að trúin er gagnslaus nema þú gerir Guðs vilja? Trú, sem ekki birtist í góðum verkum, er dauð trú."},{"book":"Jakobsbréf","chapter":"2","verse":"21","text":"Þið munið að Abraham, faðir okkar, var einmitt úrskurðaður réttlátur vegna þess sem hann gerði, eftir að hann ákvað að hlýða Guði, jafnvel þótt það fæli í sér að hann þyrfti að fórna Ísaki syni sínum."},{"book":"Jakobsbréf","chapter":"2","verse":"22","text":"Skiljið þið þetta? Abraham bar slíkt traust til Guðs að hann var fús að hlýða honum í einu og öllu. Trú hans fullkomnaðist í verkum hans."},{"book":"Jakobsbréf","chapter":"2","verse":"23","text":"Gamla testamentið orðar þetta svo: Abraham trúði Guði og það réttlætti hann í augum Guðs. Abraham var meira að segja kallaður „vinur Guðs“."},{"book":"Jakobsbréf","chapter":"2","verse":"24","text":"Af þessu sjáið þið að maðurinn frelsast af verkum, sem hann vinnur í trú."},{"book":"Jakobsbréf","chapter":"2","verse":"25","text":"Skækjan Rahab er enn eitt dæmið um þetta. Hún bjargaðist vegna þess sem hún gerði. Hún faldi sendiboðana og kom þeim síðan undan."},{"book":"Jakobsbréf","chapter":"2","verse":"26","text":"Eins og líkaminn deyr þegar andinn yfirgefur hann, þannig er trúin líka dauð, ef hún birtist ekki í góðum verkum."}]}