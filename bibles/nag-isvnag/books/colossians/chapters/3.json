{"data":[{"book":"Colossians","chapter":"3","verse":"1","text":"Jodi Isor pora apuni ke Khrista logote uthai dise, titia hoile apuni to upor laga jinis ke he bisaribi, kun jagate Khrista to Isor laga dyna hathte bohi ase."},{"book":"Colossians","chapter":"3","verse":"2","text":"Prithibi laga jinis khan nohoi, kintu uporte thaka jinis khan ke bhabona koribi."},{"book":"Colossians","chapter":"3","verse":"3","text":"Kelemane apuni mori jaise, aru apuni laga jibon to Isor te Khrista dwara lukai kene ase."},{"book":"Colossians","chapter":"3","verse":"4","text":"Jitia Khrista wapas ahibo, jun apuni laga jibon ase, titia apuni bhi Tai laga mohima te ahibo."},{"book":"Colossians","chapter":"3","verse":"5","text":"Etu nimite prithibi te thaka kaam khan sob morai dibi- bebichari, sapha nathaka, gaw mangso itcha, biya laga itcha, aru lalchi kora, kuntu to murti puja kora nisina he ase."},{"book":"Colossians","chapter":"3","verse":"6","text":"Etu kaam khan nimite Isor laga khong to ahi ase."},{"book":"Colossians","chapter":"3","verse":"7","text":"Ekta homoi te apuni khan etu kaam khan kori kene jinda thakise."},{"book":"Colossians","chapter":"3","verse":"8","text":"Kintu etiya apuni khan sob purana kaam khan chari dibole lage- gusa, khong, biya bhabona, sorom khilai diya, aru apuni laga mukh pora biya kotha ula khan."},{"book":"Colossians","chapter":"3","verse":"9","text":"Ekjon-ekjon logote misa kotha nokoribi, kelemane apuni khan logote purana manu aru purana kaam kori thaka khan sob ulaikene phelai dise3.9 Rom. 12:2; 2 Cor. 4:16; Tit. 3:5.,"},{"book":"Colossians","chapter":"3","verse":"10","text":"aru kun pora apuni khan ke notun manu bonai dise Tai laga gyaan pora notun hoi jaise."},{"book":"Colossians","chapter":"3","verse":"11","text":"Yate kun bhi Yunani aru Yehudi nai, sunnot kora aru sunnot nakora nai, dusra jat aru desh laga manu nai, ta te Scythia laga manu nai, noukar aru ajad thaka manu nai, kintu Khrista he sob ase, aru sob te Tai he ase."},{"book":"Colossians","chapter":"3","verse":"12","text":"Etu nimite, Isor pora basi luwa manu nisena, pobitro aru morom thaka khan, apnikhan daya, morom, nomro aru norom aru dhorjo eitu khan pindhi lobi."},{"book":"Colossians","chapter":"3","verse":"13","text":"Ekjon-ekjon logote nomro aru morom kori kene thakibi. Jodi kunba manu dusra laga bhirodh kore, Probhu pora apuni ke maph kori diya nisena, taikhan ke bhi maph kori dibi."},{"book":"Colossians","chapter":"3","verse":"14","text":"Etu sob kotha khan pora bhi, morom thakibi, etu pora he sob to bhal bonai dibo."},{"book":"Colossians","chapter":"3","verse":"15","text":"Khrista laga shanti apuni khan laga monte raj kori bole dibi. Etu shanti nimite apuni khan ke ekta gaw hoi kene matise. Aru dhanyavad dibole janibi."},{"book":"Colossians","chapter":"3","verse":"16","text":"Khrista laga kotha apuni khan logote bhorta hoi kene rakhi bhi. Atma laga gana kori kene ekjon-ekjon ke gyaan pora sikhai dibi. Apuni laga monte Isor ke dhanyavad dikene gana kori thakibi."},{"book":"Colossians","chapter":"3","verse":"17","text":"Apuni khan ki kore, kotha aru kaam pora, Probhu Jisu laga naam te he koribi. Tai nimite Baba Isor ke dhanyavad dibi."},{"book":"Colossians","chapter":"3","verse":"18","text":"Maiki khan, nijor mota logote bhal pora thakibi, etu he Probhu usorte thik ase3.18 Eph. 5:22.."},{"book":"Colossians","chapter":"3","verse":"19","text":"Mota khan, nijor laga maiki ke morom koribi, aru taikhan logote mon tita kori kene nathakibi."},{"book":"Colossians","chapter":"3","verse":"20","text":"Bacha khan, sob kotha te ama baba khan laga kotha mani kene thakibi, kelemane Probhu etu he khushi pai."},{"book":"Colossians","chapter":"3","verse":"21","text":"Baba khan, apuni laga bacha khan ke biya kotha na koribi, etu pora taikhan laga mon dukh kori bole nadibi."},{"book":"Colossians","chapter":"3","verse":"22","text":"Sewak kora khan, gaw pora ki pare etu loi kene apuni malik laga kotha mani kene thakibi, manu ki suku pora dikhi kene khushi pai etu pora nohoi, kintu bhal mon loi kene. Probhu ke bhoi koribi."},{"book":"Colossians","chapter":"3","verse":"23","text":"Apuni ki kori ase, atma pora kaam koribi aru Probhu nimite koribi, manu khan nimite kora nisena na koribi."},{"book":"Colossians","chapter":"3","verse":"24","text":"Apuni jane Probhu pora apuni waris hobole laga inam pabo. Etu Probhu Khrista ase kunke apuni khan sewa kori ase."},{"book":"Colossians","chapter":"3","verse":"25","text":"Kun manu biya kaam khan kore tai biya kaam kora laga hisab te he sajai pabo, aru taike eku alag morom napabo3.25 Acts 10:34; Rom. 2:11.."}]}