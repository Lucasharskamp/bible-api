{"data":[{"book":"1 Dɔlɔ Sɛʋɛi","chapter":"11","verse":"1","text":"Izilayɛle nuiti pɛ ti ʋaani Davide ʋɔ bɛ Eɓelɔn, ti ɠɛ ma: «Ada ga zii ɠila, ta ɲama ɠila."},{"book":"1 Dɔlɔ Sɛʋɛi","chapter":"11","verse":"2","text":"Kaite Sayile ná-masadai ma ziɛgi zu, ɗa ɠa è ɠɛni losu Izilayɛle ná-kɔɔiti tuɠɔ. Tama ɗa-ƓALAGI, Ɠɔoɠɔ GALAGI minazeɠeni è ʋɛ, é ɠɛ ma: ‹Ɗa ɠa è ɠɛɛzu ga nà-nuɓusɛi Izilayɛle maaɓɛɛ nui, è ɠɛ ga ná-totuɠɔi.› »"},{"book":"1 Dɔlɔ Sɛʋɛi","chapter":"11","verse":"3","text":"Izilayɛle ɠɛwolaiti pɛ ti ʋaani masagi Davide ʋɔ bɛ Eɓelɔn. Miná ɠa ti minazeɠe kɛɛni ná yɔɠɔzu, Ɠɔoɠɔ GALAGI ɠaazu. Ti gulɔi ziɛni ma, kɛɛ vai zu ga Izilayɛle pɛ ma masagi, é zoloo naa ma, nii Ɠɔoɠɔ GALAGI boni, é ɠula Samiyɛle la."},{"book":"1 Dɔlɔ Sɛʋɛi","chapter":"11","verse":"4","text":"Davide ta Izilayɛle nuiti pɛ ti liini Zeluzalɛme laalɔɠɔma, ʋɛ ná laaseigi ga Yeɓuse, naa ɠa Yeɓuse nuiti ti ɠɛni zeini ná, zooi naa zu zei wo nuiti."},{"book":"1 Dɔlɔ Sɛʋɛi","chapter":"11","verse":"5","text":"Naati ti ɠɛni Davide ma: «È la lɛa taai nii zu pɛ!» Kɛlɛ Davide Siyɔn zoni, taai nii makɛgai ga siɠi gaaɠoozagiti, ti ná laasei pɛɛ ga: «Davide ná-taa wolai»."},{"book":"1 Dɔlɔ Sɛʋɛi","chapter":"11","verse":"6","text":"Davide ɠɛni ná-nuiti ma: «Zɔi nɔpɛ a ɠɛ ga nu mɔungi, é vɔni Yeɓuse nuiti ma, nà kɛ ga kɔɔʋɛbɛi ma lotuɠɔi.» Seluya ná-doun zunui Zoaɓe ese ka é lɛɛni ti laalɔɠɔma, tama, é ɠɛ ga kɔɔʋɛbɛi ma lotuɠɔi."},{"book":"1 Dɔlɔ Sɛʋɛi","chapter":"11","verse":"7","text":"Davide zeini taazuʋɛ, naa ɠa é kɛa ti ná laaseigi ʋɛɛni la ga: «Davide ná-taa wolai»."},{"book":"1 Dɔlɔ Sɛʋɛi","chapter":"11","verse":"8","text":"É ta ɓɔni taai zɛbɛi ʋa ga pɛlɛiti ta siɠigiti, niiti é ti loni pɛtugi maaɠoolii zu nii é daaveni, daa ga Milo. Naama ziɛgi zu, Zoaɓe ɗa taai mɔtai niinɛ."},{"book":"1 Dɔlɔ Sɛʋɛi","chapter":"11","verse":"9","text":"Davide zɛbɛi ɠɛni liizu ga wɔɔlɔa, tama Ɠɔoɠɔ GALAGI, Fai-Pɛ-Maliɠii ɠɛni ba."},{"book":"1 Dɔlɔ Sɛʋɛi","chapter":"11","verse":"10","text":"Davide ná-kɔɔɠuluɓaiti daaseigiti pɛtɛ, niiti ta Izilayɛle nuiti pɛ ti yeezeini bu ga zɛbɛi, yeeɠɛɠalai pɛ su é kɛɛni masadai zu, é zoloo naa ma nii Ɠɔoɠɔ GALAGI boni é ʋilɛ Izilayɛle ʋa."},{"book":"1 Dɔlɔ Sɛʋɛi","chapter":"11","verse":"11","text":"Wɛlɛ Davide ná-kɔɔɠuluɓa wolaiti daaseigiti ba: Ɠakamoni mavofodai Yasoɓeyame, é ɠɛni ga kɔɔɠuluɓaiti ta-lotuɠɔi. Tɔ ɠa é nu unsaʋagɔ (300) ʋaani ga ná-kpɛɛin, é ti pɛ paa ʋɔɔma kɔɔɠɔ laa ɠila su."},{"book":"1 Dɔlɔ Sɛʋɛi","chapter":"11","verse":"12","text":"Tɔun polumai ɠɛni ga Dodo ná-doun zunui Eleazaal, Aɠoa nui. É ɠɛni kɔɔɠuluɓa saʋagɔiti saama."},{"book":"1 Dɔlɔ Sɛʋɛi","chapter":"11","verse":"13","text":"Tɔ ɠa é Davide maazaani Pa-Damime, ʋɛ Filisiti nuiti ti ɠaalɛɛni ba ná kɔɔɠɔ vai ma. Kpalagi ta ɠɛni miná, sulaavegai kpe ga moloi nii daa ga wɔɔlezegi. Izilayɛle nuiti ti ʋelani Filisiti nuiti ba."},{"book":"1 Dɔlɔ Sɛʋɛi","chapter":"11","verse":"14","text":"Ti lopele ɓɛtɛni kpalagi zu, ti ná zo ʋolu, ti vɔni Filisiti nuiti ma. Ɠɔoɠɔ GALAGI fɔnifaama wola veeni Izilayɛle ya."},{"book":"1 Dɔlɔ Sɛʋɛi","chapter":"11","verse":"15","text":"Yeeta, kɔɔɠuluɓa ʋuusaʋagɔiti (30) saama, nu saʋagɔ yeini Davide ɠoba fasai ma Adulame ʋugi zu, siɛgi zu Filisiti ɠɔɔɓɔgi gila ge ɠɛni ɠaalɛɛzu la ba Lefayime ʋɛtugi zu."},{"book":"1 Dɔlɔ Sɛʋɛi","chapter":"11","verse":"16","text":"Davide ɠɛni názu ná-dɔɔɠu wosuʋɛ, siɛgi zu Filisiti ɠɔɔɓɔgi gila ge zeini la Ɓɛteleyɛme."},{"book":"1 Dɔlɔ Sɛʋɛi","chapter":"11","verse":"17","text":"Ani wɔin ta Davide zoni nɔ sa, é ɠɛ ma: «Ɓɛ ɠa a ʋa bɛ̀ ga Ɓɛteleyɛme taa loaʋɛ ma ziɛyeɠei zu ɗɛi ta pɔ̀, gè kpɔle?»"},{"book":"1 Dɔlɔ Sɛʋɛi","chapter":"11","verse":"18","text":"Kɔɔɠuluɓa saʋagɔiti ti lɔɔni Filisiti ɠɔɔlaaɠai zu, ti ziɛi zaɠa ziɛyeɠei zu, é Ɓɛteleyɛme taa loaʋɛ. Ti ʋaani la, ti fe Davide ya, kɛlɛ é la ɠɛni kɛɛni, é ʋa kpɔle. É feeni Ɠɔoɠɔ GALAGI ʋɛ, é pu ya zooi ma."},{"book":"1 Dɔlɔ Sɛʋɛi","chapter":"11","verse":"19","text":"É ɠɛni ma: «Nà-GALAGI kìzo nii ɠɛɠala vai ɠɛɛ vai ma! Kulaʋɛ eɠɛ nà ɠɛ naama nuiti ma ɲamai ɓɔlezu, niiti ti ɠikulaai ti-yɛnvuiti su, ti li. Tɔɔzei ti ɠikulaʋɛ ti-yɛnvuiti su pɛ, ti ʋa ʋa ga ziɛi nii.» É ɠɛlɛni kpɔle vai ʋa."},{"book":"1 Dɔlɔ Sɛʋɛi","chapter":"11","verse":"20","text":"Zoaɓe kɛɛɠɛloin Aɓisayi ɠa é ɠɛni ga nu saʋagɔiti ta-ɠundiɠii. Tɔ ɠa é nu unsaʋagɔ (300) ʋaani ga ná-kpɛɛin. É lɔɠɔ zɔlɔɔni naazu nu saʋagɔiti saama."},{"book":"1 Dɔlɔ Sɛʋɛi","chapter":"11","verse":"21","text":"Tɔɠɔɠulani ti saʋagɔ zaama, é ɠɛ ga ta-ɠundiɠii, kɛlɛ é la ɠɛni zeelini nu saʋagɔ mɔungiti su."},{"book":"1 Dɔlɔ Sɛʋɛi","chapter":"11","verse":"22","text":"Ɓenaya, Yeɠoyada ná-doun zunui, é ɠɛni ga kɔɔɠuluɓa wolai ta ná-dounloun, nii é ɠɛni ga Kaɓeseyɛle nu, é lɔɠɔɠula faa wolaiti kɛɛni. Ɓenaya naa ɠa é Moaɓe ɠɔɔɠuluɓa wola felegɔ ʋaani. Tɔ ɠa ɓalaa, kɔɔlɛ vukɔi yɛni ʋuuzu foloi ta, é yeini ziɛyeɠei ɓomaʋɛ, é zalai ʋa."},{"book":"1 Dɔlɔ Sɛʋɛi","chapter":"11","verse":"23","text":"Tɔ ɠa mɔnɔ é Ezipete nui ta ʋaani, nii sɔligɔi ɠɛni ga mɛtɛlɛ felegɔ ta tukpɛ (2,5) kɛɠala, kpɛɛin é ɠɛni zea, é wɔɔlɔni ga seɠe vɛlɛ nui ná-gba gului ɠɛɠala. Tukpɔ nɔ ɠa é ɠɛni zoni Ɓenaya ya, é ʋili Ezipete nui naa ma, é naa ná-kpɛɛin ɠula zea, é paa la."},{"book":"1 Dɔlɔ Sɛʋɛi","chapter":"11","verse":"24","text":"Lɔɠɔɠula faa wolaiti kana Ɓenaya kɛɛni, Yeɠoyada ná-doun zunui, é lɔɠɔ wola zɔlɔɔni kɔɔɠuluɓa wola saʋagɔ ɠiligi niiti saama."},{"book":"1 Dɔlɔ Sɛʋɛi","chapter":"11","verse":"25","text":"É lɛbiya wola zɔlɔɔni nu ʋuusaʋagɔiti (30) pɛ ba, kɛlɛ é la ɠɛni zeelini nu saʋagɔ mɔungiti su. Davide seini tɔ ɓɔɠɔi makɛ zalaʋusuiti unda."},{"book":"1 Dɔlɔ Sɛʋɛi","chapter":"11","verse":"26","text":"Kɔɔɠuluɓai taɠiligaa laaseigiti kaa: Zoaɓe kɛɛɠɛloin Azayɛle, Ɓɛteleyɛme nui Dodo ná-doun zunui Ɛlɛɠanan,"},{"book":"1 Dɔlɔ Sɛʋɛi","chapter":"11","verse":"27","text":"Ɠalɔɔl nui Samɔte, Palon nui Ɠelɛse,"},{"book":"1 Dɔlɔ Sɛʋɛi","chapter":"11","verse":"28","text":"Tekoa nui Ikese ná-doun zunui Ila, Anatɔte nui Aɓiyezɛɛl,"},{"book":"1 Dɔlɔ Sɛʋɛi","chapter":"11","verse":"29","text":"Ɠusa nui Siɓekayi, Aɠoa nui Ilayi,"},{"book":"1 Dɔlɔ Sɛʋɛi","chapter":"11","verse":"30","text":"Netofa nui Maɠalayi, Netofa nui Ɓaana ná-doun zunui Ɠelɛde,"},{"book":"1 Dɔlɔ Sɛʋɛi","chapter":"11","verse":"31","text":"Liɓayi ná-doun zunui Itayi, Giɓea nui Ɓɛnzamɛn yooi zu, Pilaton nui Ɓenaya,"},{"book":"1 Dɔlɔ Sɛʋɛi","chapter":"11","verse":"32","text":"Naɠalé-Gaase nui Ɠulayi, Aalaɓa nui Aɓiyɛle,"},{"book":"1 Dɔlɔ Sɛʋɛi","chapter":"11","verse":"33","text":"Ɓaɠalime nui Azamavɛte, Saaleɓon nui Eliaɓa,"},{"book":"1 Dɔlɔ Sɛʋɛi","chapter":"11","verse":"34","text":"Gizon nui Ɓené-Ɠasɛme, Ɠalaal nui Sage ná-doun zunui Zonatan,"},{"book":"1 Dɔlɔ Sɛʋɛi","chapter":"11","verse":"35","text":"Ɠalaal nui Sakaal ná-doun zunui Ayiyame, Uul ná-doun zunui Elifale,"},{"book":"1 Dɔlɔ Sɛʋɛi","chapter":"11","verse":"36","text":"Mekela nui Ɠefɛɛl, Palon nui Ayiya,"},{"book":"1 Dɔlɔ Sɛʋɛi","chapter":"11","verse":"37","text":"Kaalamɛle nui Ɠɛsɛlo, Ezeɓayi ná-doun zunui Naalayi,"},{"book":"1 Dɔlɔ Sɛʋɛi","chapter":"11","verse":"38","text":"Natan kɛɛɠɛloin Zowɛle, Ɠageli ná-doun zunui Miɓaal,"},{"book":"1 Dɔlɔ Sɛʋɛi","chapter":"11","verse":"39","text":"Amɔn nui Selɛke, Ɓeyelɔte nui Naalayi, nii é ɠɛni Seluya ná-doun zunui Zoaɓe ná-kɔɔɠɔ zɔɔlaiti seɠezu,"},{"book":"1 Dɔlɔ Sɛʋɛi","chapter":"11","verse":"40","text":"Ila ta Galɛɓe, Yetɛɛl nu felegɔiti,"},{"book":"1 Dɔlɔ Sɛʋɛi","chapter":"11","verse":"41","text":"Ɠɛte nui Ilii, Aalayi ná-doun zunui Zaɓade,"},{"book":"1 Dɔlɔ Sɛʋɛi","chapter":"11","verse":"42","text":"Siza ná-doun zunui Adina, é ɠɛni ga Luɓɛn wolodamai zu nu, é ɠɛni ga Luɓɛn wolodamai zu nuiti ta-lotuɠɔi, é ɠɛni zeini ɓalaa salaʋusu ʋuusaʋagɔ (30) unda,"},{"book":"1 Dɔlɔ Sɛʋɛi","chapter":"11","verse":"43","text":"Maaka ná-doun zunui Ɠanan, Miteni nui Zozafate,"},{"book":"1 Dɔlɔ Sɛʋɛi","chapter":"11","verse":"44","text":"Asatelɔte nui Uziya, Alowɛɛl nui Wotame ná-doun zunuiti, Sama ta Yeiyɛle,"},{"book":"1 Dɔlɔ Sɛʋɛi","chapter":"11","verse":"45","text":"Simili ná-doun zunui Yediayɛle, kɛɛɠɛloin ɓalaa Yoɠa, Tise nui,"},{"book":"1 Dɔlɔ Sɛʋɛi","chapter":"11","verse":"46","text":"Maɠava nui Eliyɛle, Ɛlɛname ná-doun zunuiti Yeliɓayi ta Yosavia, Moaɓe nui Yitima,"},{"book":"1 Dɔlɔ Sɛʋɛi","chapter":"11","verse":"47","text":"ta Metesoɓaya nuiti Eliyɛle, Woɓɛde, naa ʋɛɛ Yasiyɛle ʋa."}]}