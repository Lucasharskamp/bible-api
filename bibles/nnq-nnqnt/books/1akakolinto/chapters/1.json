{"data":[{"book":"1 Akakolinto","chapter":"1","verse":"1","text":"Nenga Napaulo, nangemigwe kube nandundame ba Yesu Kilisto kukupala kwa Nnoongo. Balua jenje tuandika nenga na nnongo Sositenesi,"},{"book":"1 Akakolinto","chapter":"1","verse":"2","text":"ku kikuta cha bandu ba Nnoongo abunhwamini Kilisto ababi Kukolinto, ku bandu boa abajeguigwe mu Yesu Kilisto nu kemigwe babe chwapi, pamwe na boa abikema liina lya Angwana ana Yesu Kilisto kila paali, Angwana babe na bito."},{"book":"1 Akakolinto","chapter":"1","verse":"3","text":"Awawa bito ana Nnoongo na Angwana ana Yesu Kilisto bampegange upeele na tengela."},{"book":"1 Akakolinto","chapter":"1","verse":"4","text":"Kila kingobu nannumba Nnoongo jwango magambu ga upeele gwampilingite mangweto kupete kwa Yesu Kilisto."},{"book":"1 Akakolinto","chapter":"1","verse":"5","text":"Gambu kukulondana na Kilisto kummekangite kube nu uwecho gwa ilebe yoa. Nnoongo ampi ilimu nuwecho gukutangacha."},{"book":"1 Akakolinto","chapter":"1","verse":"6","text":"Gambu nhwalo gwa Kilisto uchalakichwe kipola nkati jinu,"},{"book":"1 Akakolinto","chapter":"1","verse":"7","text":"yene kipungukaje kitoi chachoa chela chikiuke kwinu mangweto anda mmi makalendela pabapakuekuligwa Angwana bito ana Yesu Kilisto."},{"book":"1 Akakolinto","chapter":"1","verse":"8","text":"Bombe mabampa makakala mpaka pukupela makabonekanaje na malemwa Lichoba lyale lya Angwana bito ana Yesu Kilisto."},{"book":"1 Akakolinto","chapter":"1","verse":"9","text":"Nnoongo juna kuaminika, jwombe ankemite mangweto mmegange kilebe chimwe na Mwana jwabe Yesu Kilisto."},{"book":"1 Akakolinto","chapter":"1","verse":"10","text":"Kwa lina lya Angwana bito ana Yesu Kilisto, chonde nannyopanga nchikachane kwa kila kilebe channongelanga, makapwilikanaje kati jinu. Mmaganga kilebe chimwe, champala chimwe na mawacho gamwe."},{"book":"1 Akakolinto","chapter":"1","verse":"11","text":"Makalongo bango, bandu bange bakachakwe Kaloe bannengile ilebe ilaya kube ubi bulwa."},{"book":"1 Akakolinto","chapter":"1","verse":"12","text":"Mbakulenga yene, kila mundu kati jinu alonge gakwe. Jumwe alenga, “Nankengama Paulo,” jonge, “Nankengama Apolo,” jonge, “Nankengama Kefa,” na jonge, “Nankengama Kilisto.”"},{"book":"1 Akakolinto","chapter":"1","verse":"13","text":"Bo, Kilisto ate kikibagana ikuta ikuta! Bo, Paulo nga ojwakabambigwa panchalaba kwa magambu ginu mangweto? Andaje makabatichigwa kwa lina lya Paulo?"},{"book":"1 Akakolinto","chapter":"1","verse":"14","text":"Nannumba Nnoongo kwa magambu nammatichije mundu jwajwoa kati jinu nambu Kilisipo na Gayo."},{"book":"1 Akakolinto","chapter":"1","verse":"15","text":"Mundu akalengaje abatichigwe kwa lina lyango."},{"book":"1 Akakolinto","chapter":"1","verse":"16","text":"Oho! Elo, nakammaticha Stefano na akalongo mundu, nambu mbikobakelaje kube nammatiche mundu jonge."},{"book":"1 Akakolinto","chapter":"1","verse":"17","text":"Kilisto angingitije ne kubaticha. Nambu angingita kutangacha Nhwalo Gwambone nu kutangacha kwenio panga kengama malobe ga bandu bina malango kupala makakala ga kiu cha Kilisto panchalaba gakabembuligwaje."},{"book":"1 Akakolinto","chapter":"1","verse":"18","text":"Kunhwalo gwa kiu cha Kilisto panchalaba upuuchi kwa bandu ababilingite mukuoba, nambu kwito twenga tatubi mundela ja ukomboi nga makakala ga Nnoongo."},{"book":"1 Akakolinto","chapter":"1","verse":"19","text":"Gambu Majandiko Gachwapi galenga,"},{"book":"1 Akakolinto","chapter":"1","verse":"20","text":"Babiko, bina malango? Babiko, aboli ba malagilo? Apundi kutaukana ba yaka yenjeno babi koo? Nnoongo abekite malango ga dunia jenje kube upuuchi."},{"book":"1 Akakolinto","chapter":"1","verse":"21","text":"Gambu malango ga Nnoongo, bandu kuotoje kummanya Nnoongo kwa malango gabe bene. Kinyume chakwe Nnoongo apala kakombolanga abaamini kundela ejibijibonanga bandu bina malango kube upuuchi, yani nhwalo ogututangacha."},{"book":"1 Akakolinto","chapter":"1","verse":"22","text":"Akayahudi bapalanga kuingikiya iingi, Akagiliki bapalanga malango,"},{"book":"1 Akakolinto","chapter":"1","verse":"23","text":"nambu twenga tuntangacha Kilisto ojwabambigwe panchalaba. Kwa Akayahudi kauchi na kwa bandu banga Akayahudi upuuchi."},{"book":"1 Akakolinto","chapter":"1","verse":"24","text":"Nambu kwa boa abakemigwe na Nnoongo, kwa Akayahudi na Akagiliki, Kilisto nga makakala ga Nnoongo na malango ga Nnoongo."},{"book":"1 Akakolinto","chapter":"1","verse":"25","text":"Gambu chikibonekana kube upuuchi gwa Nnoongo, kikweti malango kupeta malango ga mundu."},{"book":"1 Akakolinto","chapter":"1","verse":"26","text":"Makalongo, nkombakelanga kingobu pamakemigwa, akajingi bakibangaje bina malango ata kukuwacha tu kimundu, ajingi bakibaje na makakala andaje bandu bina kujoanika."},{"book":"1 Akakolinto","chapter":"1","verse":"27","text":"Nnoongo aichagwi ilebe ibonekana nadunia kube upuuchi, kupala bakoye oni bandu bina malango, na ngagachagula gaga dunia eigabona kube gina kulegeleka, kupala kakoya oni bina makakala."},{"book":"1 Akakolinto","chapter":"1","verse":"28","text":"Nnoongo ngachagu ilebe ibonekana na bandu kube yanga mbone na ina kubembuligwa nu kuiwachi kube yanga mbone, kupala kuialabia ilebe ibawachi bandu kube yambone."},{"book":"1 Akakolinto","chapter":"1","verse":"29","text":"Nnoongo atela yene kupala akabeje mundu ojwaoto kulokaloka nnongi jakwe."},{"book":"1 Akakolinto","chapter":"1","verse":"30","text":"Nambu Nnoongo mwene nga ojwammekite mangweto kube pamwe na Yesu Kilisto, Nnoongo antei Kilisto abe malango gito. Kupete jwenio twe tubekigwa kube tambone nnongi ja Nnoongo, tube tabandu bachwapi ba Nnoongo nu kombaligwa."},{"book":"1 Akakolinto","chapter":"1","verse":"31","text":"Anda pagalenga Majandiko ga Chwapi,"}]}