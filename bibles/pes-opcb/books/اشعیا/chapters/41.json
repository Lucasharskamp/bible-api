{"data":[{"book":"اشعیا","chapter":"41","verse":"1","text":"خداوند می‌فرماید: «ای سرزمینهای دور دست، ساکت باشید و به من گوش دهید! قویترین دلایل خود را ارائه دهید. نزدیک بیایید و سخن بگویید. دادگاه آمادهٔ شنیدن سخنان شماست."},{"book":"اشعیا","chapter":"41","verse":"2","text":"«چه کسی این مرد41‏:2 منظور کوروش، پادشاه پارس است. نگاه کنید به ۴۵‏:۱. را از مشرق آورده است که هر جا قدم می‌گذارد آنجا را فتح می‌کند؟ چه کسی او را بر قومها و پادشاهان پیروز گردانیده است؟ شمشیر او سپاهیان آنان را مثل غبار به زمین می‌اندازد و کمانش آنان را چون کاه پراکنده می‌کند."},{"book":"اشعیا","chapter":"41","verse":"3","text":"آنان را تا جاهای دور که قبل از آن پایش به آنجا نرسیده بود تعقیب می‌کند و به سلامت پیش می‌رود."},{"book":"اشعیا","chapter":"41","verse":"4","text":"چه کسی این کارها را کرده است؟ کیست که سیر تاریخ را تعیین نموده است؟ مگر نه من، که یهوه خداوند ازلی و ابدی هستم؟"},{"book":"اشعیا","chapter":"41","verse":"5","text":"«مردم سرزمینهای دور دست وقتی کارهای مرا دیدند از ترس لرزیدند. اینک آنها دور هم جمع شده‌اند"},{"book":"اشعیا","chapter":"41","verse":"6","text":"و یکدیگر را کمک و تشویق می‌کنند"},{"book":"اشعیا","chapter":"41","verse":"7","text":"تا بُتی بسازند. نجار و زرگر و آهنگر به یاری هم می‌شتابند، قسمتهای مختلف بت را به هم وصل می‌کنند و با میخ آن را به دیوار می‌کوبند تا نیفتد!"},{"book":"اشعیا","chapter":"41","verse":"8","text":"«اما ای اسرائیل، ای بندهٔ من، تو قوم برگزیدهٔ من هستی. تو از خاندان دوست من ابراهیم هستی."},{"book":"اشعیا","chapter":"41","verse":"9","text":"من تو را از اقصای جهان فرا خواندم و گفتم که تو بندهٔ من هستی. من تو را برگزیده‌ام و ترکت نخواهم کرد."},{"book":"اشعیا","chapter":"41","verse":"10","text":"نترس، چون من با تو هستم؛ نگران نشو، زیرا من خدای تو هستم. من تو را تقویت خواهم کرد و یاری خواهم داد و تو را حمایت کرده، نجات خواهم بخشید."},{"book":"اشعیا","chapter":"41","verse":"11","text":"«دشمنانت که بر تو خشمگین هستند رسوا خواهند شد و کسانی که با تو مخالفت می‌کنند هلاک خواهند گردید."},{"book":"اشعیا","chapter":"41","verse":"12","text":"همهٔ آنان از بین خواهند رفت و اثری از آنان باقی نخواهد ماند."},{"book":"اشعیا","chapter":"41","verse":"13","text":"من که یهوه، خدای تو هستم دست راستت را گرفته‌ام و می‌گویم نترس، زیرا تو را یاری خواهم داد.»"},{"book":"اشعیا","chapter":"41","verse":"14","text":"خداوند می‌گوید: «ای اسرائیل، هر چند کوچک و ضعیف هستی، ولی نترس، زیرا تو را یاری خواهم داد. من، خدای مقدّس اسرائیل، خداوند و نجا‌ت‌دهندۀ تو هستم."},{"book":"اشعیا","chapter":"41","verse":"15","text":"تو مانند خرمنکوب تازه با دندانه‌های تیز خواهی بود و همهٔ دشمنانت را در هم کوبیده، خرد خواهی کرد و آنها را مانند کاه جمع کرده، کوهی از آنها خواهی ساخت."},{"book":"اشعیا","chapter":"41","verse":"16","text":"آنها را به هوا خواهی افشاند و باد همه را خواهد برد و گردباد آنها را پراکنده خواهد ساخت. آنگاه من که خداوند، خدای مقدّس اسرائیل هستم مایهٔ شادمانی تو خواهم بود و تو به من افتخار خواهی کرد."},{"book":"اشعیا","chapter":"41","verse":"17","text":"«وقتی فقرا و نیازمندان دنبال آب بگردند و پیدا نکنند و زبانشان از تشنگی خشک شود، من به دعای ایشان جواب خواهم داد. من که یهوه، خدای اسرائیل هستم هرگز آنان را ترک نخواهم کرد."},{"book":"اشعیا","chapter":"41","verse":"18","text":"بر تپه‌های خشک برای ایشان رودخانه جاری می‌کنم و در میان دره‌ها، به آنان چشمه‌های آب می‌دهم. بیابان را به برکهٔ آب و زمین خشک را به چشمه مبدل می‌سازم."},{"book":"اشعیا","chapter":"41","verse":"19","text":"کاری می‌کنم که در زمین بایر، درخت سرو آزاد و آس و زیتون و شمشاد و صنوبر و کاج بروید."},{"book":"اشعیا","chapter":"41","verse":"20","text":"هر کس این را ببیند و در آن تفکر کند خواهد فهمید که من خداوند، خدای مقدّس اسرائیل این کار را کرده‌ام.»"},{"book":"اشعیا","chapter":"41","verse":"21","text":"خداوند که پادشاه اسرائیل است چنین می‌گوید: «بگذارید خدایان قومهای دیگر بیایند و قویترین دلایل خود را ارائه دهند!"},{"book":"اشعیا","chapter":"41","verse":"22","text":"بگذارید آنچه را در گذشته اتفاق افتاده برای ما شرح دهند. بگذارید از آینده به ما خبر دهند و پیشگویی کنند تا بدانیم چه پیش خواهد آمد."},{"book":"اشعیا","chapter":"41","verse":"23","text":"بله، اگر آنها براستی خدا هستند بگذارید بگویند که چه اتفاقاتی بعد از این خواهد افتاد. بگذارید معجزه‌ای بکنند که از دیدنش حیران شویم."},{"book":"اشعیا","chapter":"41","verse":"24","text":"اما بدانید آنها هیچ هستند و کاری از دستشان برنمی‌آید، و هر که آنها را انتخاب کند خود را آلوده می‌سازد."},{"book":"اشعیا","chapter":"41","verse":"25","text":"«اما من مردی41‏:25 منظور کورش، پادشاه پارس است. نگاه کنید به ۴۵‏:۱. را از شرق برگزیده‌ام و او را از شمال به جنگ قومها خواهم فرستاد. او نام مرا خواهد خواند و من او را بر پادشاهان مسلط خواهم ساخت. مثل کوزه‌گری که گل را لگدمال می‌کند، او نیز آنها را پایمال خواهد کرد."},{"book":"اشعیا","chapter":"41","verse":"26","text":"آیا کسی تا به حال این را پیشگویی کرده است؟ آیا کسی به شما خبر داده که چنین واقعه‌ای رخ خواهد داد تا بگوییم که او درست پیشگویی می‌کند؟"},{"book":"اشعیا","chapter":"41","verse":"27","text":"من اولین کسی بودم که به اورشلیم مژده داده، گفتم: ای اورشلیم، قوم تو به وطن باز خواهند گشت."},{"book":"اشعیا","chapter":"41","verse":"28","text":"هیچ‌یک از بتها چیزی برای گفتن نداشتند. وقتی از آنها سؤال کردم جوابی نشنیدم."},{"book":"اشعیا","chapter":"41","verse":"29","text":"تمام این خدایان اجسام بی‌جان هستند و هیچ کاری از دستشان برنمی‌آید.»"}]}