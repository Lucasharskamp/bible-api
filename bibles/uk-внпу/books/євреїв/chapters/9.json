{"data":[{"book":"Євреїв","chapter":"9","verse":"1","text":"Отже, перший Завіт мав настанови щодо служіння в земному Святилищі."},{"book":"Євреїв","chapter":"9","verse":"2","text":"Було встановлено Оселю, і в її першому відділенні були світильник та стіл із хлібами покладання; це відділення називалося «Святе місце»."},{"book":"Євреїв","chapter":"9","verse":"3","text":"За другою завісою Оселі було відділення, яке називалося «Святая Святих»."},{"book":"Євреїв","chapter":"9","verse":"4","text":"Воно мало золоту кадильницю й ковчег Завіту, покритий золотом з усіх боків, в якому була золота посудина з манною, посох Аарона, що розцвів, і таблиці Завіту."},{"book":"Євреїв","chapter":"9","verse":"5","text":"Над ковчегом були херувими слави, що отінювали кришку примирення. Однак зараз не час це обговорювати докладно."},{"book":"Євреїв","chapter":"9","verse":"6","text":"Відколи все було так влаштовано, священники завжди входять у перше відділення Оселі, звершуючи служіння."},{"book":"Євреїв","chapter":"9","verse":"7","text":"А до другого відділення раз у рік заходив лише первосвященник, і не без крові, яку він приносив за себе й за гріхи, які люди скоїли через незнання."},{"book":"Євреїв","chapter":"9","verse":"8","text":"Цим Святий Дух показує, що шлях до Святая Святих не відкритий, доки дійсна9:8 Або: стоїть. перша Оселя."},{"book":"Євреїв","chapter":"9","verse":"9","text":"Це є приклад для теперішнього часу, який вказує на те, що принесені дари та жертви не можуть зробити досконалим сумління9:9 Або: очистити сумління. того, хто служить."},{"book":"Євреїв","chapter":"9","verse":"10","text":"Вони пов’язані лише з їжею, питтям, різними ритуальними обмиваннями та настановами щодо тіла, встановленими до часу нового порядку."},{"book":"Євреїв","chapter":"9","verse":"11","text":"Але коли Христос прийшов як Первосвященник благ, які зараз маємо, через величнішу й досконалішу нерукотворну Оселю, яка не є частиною цього творіння,"},{"book":"Євреїв","chapter":"9","verse":"12","text":"Він увійшов не з кров’ю козлів і телят, але раз і назавжди увійшов до Святая Святих із власною кров’ю, отримавши таким чином вічне визволення."},{"book":"Євреїв","chapter":"9","verse":"13","text":"Бо якщо кров козлів, телят і попіл телиці, посипані на тих, хто нечистий, освячують їх, даючи їм чистоту тіла,"},{"book":"Євреїв","chapter":"9","verse":"14","text":"то наскільки більше кров Христа, Який через вічного Духа приніс Себе непорочним Богові, очистить наше сумління від мертвих діл, щоб ми могли служити живому Богу!"},{"book":"Євреїв","chapter":"9","verse":"15","text":"Саме тому Христос і є Посередником Нового Завіту, щоб покликані могли отримати обіцяний вічний спадок тепер, коли Він помер як викуп, щоб звільнити їх від провин, скоєних проти першого Завіту."},{"book":"Євреїв","chapter":"9","verse":"16","text":"Бо де заповіт9:16 Грецьке слово має й значення розпорядження або бажання певної особи щодо її майна. Також і в 17 вірші., там необхідно, щоб була смерть того, хто його уклав."},{"book":"Євреїв","chapter":"9","verse":"17","text":"Оскільки заповіт дійсний лише після його смерті, він не набуває чинності, поки той, хто уклав заповіт, живе."},{"book":"Євреїв","chapter":"9","verse":"18","text":"Ось чому навіть перший Завіт не був встановлений без крові."},{"book":"Євреїв","chapter":"9","verse":"19","text":"Адже коли Мойсей проголосив усі заповіді Закону всьому народові, він узяв кров телят і козлів разом із водою, червоною вовною та гісопом і окропив книгу та весь народ."},{"book":"Євреїв","chapter":"9","verse":"20","text":"Він сказав: «Це кров Завіту, якого Бог наказав вам дотримуватися».9:20 Див. Вих. 24:8."},{"book":"Євреїв","chapter":"9","verse":"21","text":"Також він окропив кров’ю Оселю й всі речі для служіння."},{"book":"Євреїв","chapter":"9","verse":"22","text":"Згідно із Законом майже все очищується кров’ю, і без пролиття крові не може бути прощення."},{"book":"Євреїв","chapter":"9","verse":"23","text":"Тож якщо було необхідно, щоб подоби небесних речей очищалися саме так, то самі небесні речі потребують кращих жертв."},{"book":"Євреїв","chapter":"9","verse":"24","text":"Бо Христос не зайшов до рукотворної Святині, зробленої на зразок справжньої, але Він увійшов у саме небо, щоб тепер з’явитися для нас перед обличчям Бога."},{"book":"Євреїв","chapter":"9","verse":"25","text":"І Він увійшов у небо не для того, щоб приносити Себе знову й знову, як первосвященник щороку входить до Святая Святих, із чужою кров’ю."},{"book":"Євреїв","chapter":"9","verse":"26","text":"Інакше Йому довелося б страждати багато разів від створення світу. Але тепер, наприкінці віків, Він з’явився один раз, щоб покласти край гріху Своєю жертвою."},{"book":"Євреїв","chapter":"9","verse":"27","text":"І як людям призначено померти один раз, а після цього суд,"},{"book":"Євреїв","chapter":"9","verse":"28","text":"так і Христос один раз був принесений у жертву, щоб понести гріхи багатьох. Він з’явиться вдруге не для того, аби взяти на Себе гріх, а щоб принести спасіння тим, хто чекає на Нього."}]}