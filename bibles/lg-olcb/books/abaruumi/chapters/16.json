{"data":[{"book":"Abaruumi","chapter":"16","verse":"1","text":"Kaakano mbanjulira Foyibe mwannyinaffe, era omuweereza w’ekkanisa16:1 Foyibe yali mudiikoni mu kkanisa eyo ey’omu Kenkereya."},{"book":"Abaruumi","chapter":"16","verse":"2","text":"Mumwanirize mu Mukama waffe, nga bwe kigwanidde abatukuvu, era muyimirire naye nga mumuyamba mu nsonga yonna gye yeetaaga, kubanga naye yennyini yayamba bangi era nange kennyini."},{"book":"Abaruumi","chapter":"16","verse":"3","text":"Mundabire Pulisikira ne Akula, bwe tukola omulimu mu Kristo Yesu,"},{"book":"Abaruumi","chapter":"16","verse":"4","text":"abeewaayo wakiri okutemwako emitwe olw’obulamu bwange, era si beebaza bokka wabula n’Ekkanisa z’Abamawanga zonna."},{"book":"Abaruumi","chapter":"16","verse":"5","text":"Mutuuse okulamusa kwange eri abo bonna abakuŋŋaana ng’ekkanisa mu maka gaabwe."},{"book":"Abaruumi","chapter":"16","verse":"6","text":"Mundabire Maliyamu eyabakolera ennyo."},{"book":"Abaruumi","chapter":"16","verse":"7","text":"Mundabire Anduloniiko ne Yuniya ab’ekika kyange, abaasibibwa awamu nange mu kkomera, era bassibwamu nnyo ekitiibwa abatume era be bansooka okubeera mu Kristo."},{"book":"Abaruumi","chapter":"16","verse":"8","text":"Mundabire Ampuliyaato omwagalwa wange mu Mukama waffe."},{"book":"Abaruumi","chapter":"16","verse":"9","text":"Mundabire Ulubano, mukozi munnaffe mu Kristo, n’omwagalwa waffe Sutaku."},{"book":"Abaruumi","chapter":"16","verse":"10","text":"Mundabire Apere, asiimibwa mu Kristo."},{"book":"Abaruumi","chapter":"16","verse":"11","text":"Mundabire Kerodiyoni muganda wange."},{"book":"Abaruumi","chapter":"16","verse":"12","text":"Mundabire Terufayina ne Terufoosa, abaakola ennyo omulimu gwa Mukama waffe."},{"book":"Abaruumi","chapter":"16","verse":"13","text":"Mundabire Luufo Mukama gwe yalonda, era ne nnyina ali nga mmange."},{"book":"Abaruumi","chapter":"16","verse":"14","text":"Mundabire Asunkulito ne Felegoni, ne Kerume, ne Patuloba, ne Keruma era n’abooluganda abali nabo."},{"book":"Abaruumi","chapter":"16","verse":"15","text":"Mundabire Firologo ne Yuliya, ne Nerewu ne mwannyina, ne Olumpa n’abatukuvu bonna abali awamu nabo."},{"book":"Abaruumi","chapter":"16","verse":"16","text":"Mulamusagane n’okunywegera okutukuvu."},{"book":"Abaruumi","chapter":"16","verse":"17","text":"Noolwekyo mbakuutira abooluganda mwegenderezenga abo abaleeta enjawukana, n’eby’esittaza ebikontana n’okuyigiriza kwe mwayiga, era mubakubenga amabega."},{"book":"Abaruumi","chapter":"16","verse":"18","text":"Kubanga abantu ng’abo tebaweereza Mukama waffe Yesu, wabula embuto zaabwe. Bakozesa ebigambo ebirungi eby’okuwaanawaana nga balimbalimba emitima gy’abanafu."},{"book":"Abaruumi","chapter":"16","verse":"19","text":"Kubanga amawulire ag’okuwulira kwammwe gaabuna mu bantu bonna, kyenvudde mbasanyukira. Naye njagala mubenga bagezi mu kukola obulungi, era abalongoofu abeewala ekibi."},{"book":"Abaruumi","chapter":"16","verse":"20","text":"Kaakano Katonda ow’emirembe ajja kubetentera Setaani wansi w’ebigere byammwe, mangu."},{"book":"Abaruumi","chapter":"16","verse":"21","text":"Timoseewo mukozi munnange, ne Lukiyo ne Yasooni wamu ne Sosipateri, baganda bange, babatumidde."},{"book":"Abaruumi","chapter":"16","verse":"22","text":"Nange Terutiyo16:22 Terutiyo ye yakubanga tayipu nga Pawulo awandiika ebbaluwa ze awandiika ebbaluwa eno, mbatumidde mu Mukama waffe."},{"book":"Abaruumi","chapter":"16","verse":"23","text":"Gaayo16:23 Gaayo yandiba Gaayo ow’omu 1Ko 1:14, Pawulo gwe yabatiza ansuza, n’ekkanisa yonna babalamusizza. Mundabire Erasuto omuwanika w’ekibuga, ne Kwaluto muganda we."},{"book":"Abaruumi","chapter":"16","verse":"24","text":"Ekisa kya Mukama waffe Yesu Kristo kibeerenga nammwe mwenna. Amiina."},{"book":"Abaruumi","chapter":"16","verse":"25","text":"Kaakano eri oyo ayinza okubanyweza ng’enjiri yange n’okubuulira mu Kristo Yesu bwe biri, ng’ekyama ky’okubikkulirwa eby’ebiro eby’emirembe n’emirembe ebyasirikirwa, bwe kiri,"},{"book":"Abaruumi","chapter":"16","verse":"26","text":"kaakano nga bannabbi bwe baayogerera mu byawandiikibwa, ng’ekiragiro kya Katonda ataggwaawo bwe kiri, olw’okugonda mu kukkiriza eri Abaamawanga bonna abaamanyibwa,"},{"book":"Abaruumi","chapter":"16","verse":"27","text":"Katonda omu yekka ow’amagezi, agulumizibwenga ku bwa Yesu Kristo, emirembe n’emirembe. Amiina."}]}