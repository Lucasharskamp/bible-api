{"data":[{"book":"Ƙidaya","chapter":"36","verse":"1","text":"Sai shugabannin gidajen iyalan Gileyad ɗan Makir, ɗan Manasse, waɗanda suka fito daga kabilar zuriyar Yusuf, suka zo, suka yi magana a gaban Musa da shugabanni, shugabannin iyalan Isra’ilawa."},{"book":"Ƙidaya","chapter":"36","verse":"2","text":"Suka ce, “Sa’ad da Ubangiji ya umarce ranka yă daɗe, yă raba ƙasar gādo ga Isra’ilawa ta wurin ƙuri’a, ya umarce ka, ka ba wa ’ya’ya matan nan na Zelofehad ɗan’uwanmu gādonsa."},{"book":"Ƙidaya","chapter":"36","verse":"3","text":"To, a ce sun auri mutane daga waɗansu kabilan Isra’ilawa fa; ka ga, za a ɗebe gādonsu daga gādon kakanninmu a ƙara wa gādon kabilan mutanen da suka aura ke nan. Ta haka za a ɗebe sashe daga gādon da aka ba mu ke nan."},{"book":"Ƙidaya","chapter":"36","verse":"4","text":"Sa’ad da Shekara ta Murnar Isra’ilawa ta kewayo, za a haɗa gādonsu da na kabilan mutanen da suka aura, a kuma ba su mallakar gādon da aka ɗebe daga kabilar kakanninmu.”"},{"book":"Ƙidaya","chapter":"36","verse":"5","text":"Ta wurin umarnin Ubangiji, Musa ya ba Isra’ilawa wannan umarni, “Abin da kabilar zuriyar Yusuf suke faɗi, daidai ne."},{"book":"Ƙidaya","chapter":"36","verse":"6","text":"Ga abin da Ubangiji ya umarta saboda ’ya’ya matan nan na Zelofehad. Za su iya auri duk wanda suka ga dama, muddin sun yi aure a cikin kabilar kakanninsu."},{"book":"Ƙidaya","chapter":"36","verse":"7","text":"Ba gādon Isra’ilan da za a ba wa wata kabila daga wata kabila, gama kowane mutumin Isra’ila zai riƙe gādonsa na kabilar da ya gāda daga kakanninsa."},{"book":"Ƙidaya","chapter":"36","verse":"8","text":"Kowace ’ya wadda ta ci gādon ƙasa, a kowace kabilar Isra’ilawa, dole tă auri wani cikin kabilar kakanninta, saboda kowane mutumin Isra’ila yă mallaki gādon kakanninsa."},{"book":"Ƙidaya","chapter":"36","verse":"9","text":"Ba gādon da za a ba wa wata kabila daga wata kabila, gama kowace kabilar Isra’ilawa za tă riƙe mallaka da ta gāda.”"},{"book":"Ƙidaya","chapter":"36","verse":"10","text":"Saboda haka ’ya’yan Zelofehad mata suka yi yadda Ubangiji ya umarci Musa."},{"book":"Ƙidaya","chapter":"36","verse":"11","text":"’Ya’yan Zelofehad mata, Mala, Tirza, Hogla, Milka da Nowa, suka auri ’ya’yan ’yan’uwa na gefen mahaifinsu."},{"book":"Ƙidaya","chapter":"36","verse":"12","text":"Suka yi aure cikin kabilar zuriyar Manasse ɗan Yusuf, gādonsu kuwa ya kasance a cikin iyali da kuma kabilar mahaifinsu."},{"book":"Ƙidaya","chapter":"36","verse":"13","text":"Waɗannan su ne umarnai da ƙa’idodin da Ubangiji ya ba wa Isra’ilawa ta wurin Musa, a filayen Mowab kusa da Urdun, ɗaura da Yeriko."}]}