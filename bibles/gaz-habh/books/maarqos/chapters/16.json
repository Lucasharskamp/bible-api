{"data":[{"book":"Maarqos","chapter":"16","verse":"1","text":"Erga Sanbanni darbee booddee Maariyaam isheen Magdalaa, Maariyaam haati Yaaqoobii fi Saloomeen dhaqanii reeffa Yesuus dibuuf jedhanii urgooftuu bitan."},{"book":"Maarqos","chapter":"16","verse":"2","text":"Isaanis guyyaa jalqaba torbaan sanaa ganama barii, akkuma biiftuun baateen gara awwaalaa dhaqan;"},{"book":"Maarqos","chapter":"16","verse":"3","text":"isaanis, “Eenyutu balbala awwaalaa irraa dhagaa sana nuu gangalcha?” waliin jedhan."},{"book":"Maarqos","chapter":"16","verse":"4","text":"Yommuu milʼatanii ilaalanitti garuu akka dhagaan baayʼee guddaan sun afaan awwaalaa irraa gangalfame argan."},{"book":"Maarqos","chapter":"16","verse":"5","text":"Isaanis awwaala keessa seenanii dargaggeessa uffata adii uffate tokko karaa mirgaatiin taaʼee arganii rifatan."},{"book":"Maarqos","chapter":"16","verse":"6","text":"Innis akkana isaaniin jedhe; “Hin rifatinaa! Isin Yesuus Nama Naazreeti isa fannifamee ture barbaaddu. Inni kaʼeera! As hin jiru. Mee iddoo isaan isa kaaʼanii turan ilaalaa."},{"book":"Maarqos","chapter":"16","verse":"7","text":"Garuu dhaqaatii barattoota isaatii fi Phexrositti, ‘Inni isin dursee Galiilaa ni dhaqa. Akkuma isinitti hime sanas achitti isa ni argitu’ jedhaatii himaa.”"},{"book":"Maarqos","chapter":"16","verse":"8","text":"Dubartoonni sunis hollachaa fi dinqisiifachaa gad baʼanii awwaalicha biraa baqatan. Sababii sodaataniifis nama tokkotti illee homaa hin himne."},{"book":"Maarqos","chapter":"16","verse":"9","text":"Yesuusis barii guyyaa jalqaba torban sanaa yeroo duʼaa kaʼetti duraan dursee Maariyaam ishee Magdalaatti mulʼate; Maariyaam kunis kan inni hafuurota hamoo torba ishee keessaa baasee turee dha."},{"book":"Maarqos","chapter":"16","verse":"10","text":"Isheenis dhaqxee utuu warri isa wajjin turan wawwaachuu fi booʼuutti jiranuu isaanitti himte."},{"book":"Maarqos","chapter":"16","verse":"11","text":"Isaan garuu yommuu akka Yesuus jiraataa taʼee fi akka isheen isa argite dhagaʼanitti waan sana hin amanne."},{"book":"Maarqos","chapter":"16","verse":"12","text":"Ergasiis isaan keessaa utuu namoonni lama baadiyyaa dhaqaa jiranuu Yesuus bifa biraatiin isaanitti mulʼate."},{"book":"Maarqos","chapter":"16","verse":"13","text":"Jarris deebiʼanii warra hafanitti himan; isaan garuu warra kanas hin amanne."},{"book":"Maarqos","chapter":"16","verse":"14","text":"Ergasiis Yesuus utuu isaan maaddiitti dhiʼaatanii jiranuu warra Kudha Tokkotti mulʼate; innis sababii isaan warra erga inni duʼaa kaʼe isa argan sana amanuu didaniif, amantii dhabuu isaaniitii fi mata jabina isaaniitiif isaan ifate."},{"book":"Maarqos","chapter":"16","verse":"15","text":"Innis akkana isaaniin jedhe; “Gara addunyaa hundaa dhaqaa; uumama hundumattis wangeela lallabaa."},{"book":"Maarqos","chapter":"16","verse":"16","text":"Namni amanuu fi cuuphamu kam iyyuu ni fayya; nama hin amannetti garuu ni murama."},{"book":"Maarqos","chapter":"16","verse":"17","text":"Mallattoon kunis warra amanan irraa mulʼata; isaan maqaa kootiin hafuurota hamoo baasu; afaan haaraadhaan dubbatu;"},{"book":"Maarqos","chapter":"16","verse":"18","text":"harka isaaniitiin bofa ni qabu; yoo summii nama ajjeesu dhugan isaan hin miidhu; harka isaanii namoota dhukkubsatan irra ni kaaʼu; namoonnis ni fayyu.”"},{"book":"Maarqos","chapter":"16","verse":"19","text":"Yesuus Gooftaan erga isaanitti dubbatee booddee samiitti ol fudhatamee gara mirga Waaqaatiin taaʼe."},{"book":"Maarqos","chapter":"16","verse":"20","text":"Barattoonnis achii baʼanii iddoo hundatti lallaban; Gooftaanis isaan wajjin hojjechaa ture; dubbii isaas dinqiiwwan hojjetamaniin ni mirkaneessa ture.]16:9‑20 Waraabbileen durii tokko tokko kutaa luqqisaa 9 fi 20 gidduu jiru hin qaban."}]}