{"data":[{"book":"Johannes","chapter":"9","verse":"1","text":"Matkan varrella Jeesus tapasi miehen, joka oli ollut syntymästään saakka sokea."},{"book":"Johannes","chapter":"9","verse":"2","text":"Oppilaat kysyivät Jeesukselta: »Mestari, miksi tämä mies syntyi sokeana? Siksikö, että hän teki syntiä? Vai onko hän sokea vanhempiensa syntien tähden?»"},{"book":"Johannes","chapter":"9","verse":"3","text":"»Ei kummastakaan syystä», Jeesus vastasi. »Hän on sokea siksi, että Jumalan voima pääsisi näkyviin."},{"book":"Johannes","chapter":"9","verse":"4","text":"Meidän on tehtävä Jumalan työtä niin kauan kuin vielä päivä on, sillä yön tuloon ei ole enää pitkä aika, ja silloin on kaikki työt lopetettava."},{"book":"Johannes","chapter":"9","verse":"5","text":"Niin kauan kuin vielä viivyn täällä maailmassa, olen maailman valo.»"},{"book":"Johannes","chapter":"9","verse":"6","text":"Sen sanottuaan Jeesus kostutti syljellään multaa ja levitti sitä sokean silmille."},{"book":"Johannes","chapter":"9","verse":"7","text":"Sitten hän sanoi sokealle: »Mene pesemään itsesi Siiloan lammessa.» (Sana Siiloa merkitsee »lähetetty».) Mies meni, peseytyi ja tuli takaisin näkevänä."},{"book":"Johannes","chapter":"9","verse":"8","text":"Lähellä asuvat ja muutkin, jotka tunsivat sokean kerjäläisen, kyselivät: »Onko tuo se kerjäläinen?»"},{"book":"Johannes","chapter":"9","verse":"9","text":"Toiset sanoivat: »On», ja toiset: »Ei ole.» »Eihän se voi olla sama mies, hän vain muistuttaa kovasti sitä sokeaa», he ajattelivat."},{"book":"Johannes","chapter":"9","verse":"10","text":"Silloin ihmiset alkoivat kysellä häneltä, kuinka hän nyt sitten pystyi näkemään. Mitä oli tapahtunut?"},{"book":"Johannes","chapter":"9","verse":"11","text":"Kerjäläinen selitti: »Eräs mies, jonka nimi kuuluu olevan Jeesus, otti multaa ja levitti sitä silmilleni. Sitten hän käski minun mennä Siiloan lammelle pesemään silmäni. Minä tein niin, ja nyt näen!»"},{"book":"Johannes","chapter":"9","verse":"12","text":"»Missä hän nyt on?» he kysyivät."},{"book":"Johannes","chapter":"9","verse":"13","text":"Sitten mies vietiin fariseusten luo."},{"book":"Johannes","chapter":"9","verse":"14","text":"Tämä kaikki tapahtui sapattina."},{"book":"Johannes","chapter":"9","verse":"15","text":"Fariseukset kyselivät mieheltä tarkkaan, mitä Jeesus oli tehnyt. Mies selitti heille, kuinka Jeesus oli sivellyt multaa hänen silmilleen ja kuinka hän pestyään sen pois oli saanut näkönsä."},{"book":"Johannes","chapter":"9","verse":"16","text":"Jotkut fariseukset sanoivat silloin: »Eihän tämä Jeesus voi olla Jumalan lähettämä, koska hän kerran tekee työtä sapattina.»"},{"book":"Johannes","chapter":"9","verse":"17","text":"Fariseukset rupesivat tiukkaamaan näkönsä saaneelta: »Se mies paransi silmäsi – kuka hän sinun mielestäsi on?»"},{"book":"Johannes","chapter":"9","verse":"18","text":"Juutalaisten johtomiehet eivät uskoneet, että mies oli ollutkaan sokea, vaan kutsuivat hänen vanhempansa paikalle"},{"book":"Johannes","chapter":"9","verse":"19","text":"ja kysyivät heiltä: »Onko tämä teidän poikanne? Onko hän syntynyt sokeana? Ja jos on, niin kuinka hän sitten nyt näkee?»"},{"book":"Johannes","chapter":"9","verse":"20","text":"Vanhemmat vastasivat: »Kyllä tämä on meidän poikamme, ja syntymästään saakka hän on ollut sokea."},{"book":"Johannes","chapter":"9","verse":"21","text":"Mutta sitä me emme tiedä, miten hän on saanut näkönsä tai kuka hänet paransi. Hän on tarpeeksi vanha puhumaan itse puolestaan, kysykää häneltä.»"},{"book":"Johannes","chapter":"9","verse":"22,23","text":"Näin he sanoivat siksi, että pelkäsivät juutalaisten johtomiehiä, jotka olivat antaneet määräyksen, että jokainen, joka sanoisi Jeesuksen olevan Messias, erotettaisiin seurakunnasta."},{"book":"Johannes","chapter":"9","verse":"24","text":"Sokeana ollut mies kutsuttiin siis uudestaan kuultavaksi, ja hänelle sanottiin: »Anna kunnia Jumalalle äläkä Jeesukselle, sillä me tiedämme, että Jeesus on paha ihminen.»"},{"book":"Johannes","chapter":"9","verse":"25","text":"»Minä en tiedä, onko hän hyvä vai paha», mies vastasi, »mutta sen tiedän, että olen ollut sokea ja nyt näen!»"},{"book":"Johannes","chapter":"9","verse":"26","text":"»Mitä hän sitten teki?» häneltä kysyttiin. »Miten hän sinut paransi?»"},{"book":"Johannes","chapter":"9","verse":"27","text":"»Johan minä sen selitin», mies huudahti. »Miksette voi kuunnella? Pitääkö minun selittää kaikki uudestaan? Haluatteko tekin ruveta hänen oppilaikseen?»"},{"book":"Johannes","chapter":"9","verse":"28","text":"Vastaukseksi hän sai oikean sadattelujen ryöpyn. »Sinusta on tullut Jeesuksen oppilas», kuulustelijat sanoivat, »mutta me olemme Mooseksen oppilaita."},{"book":"Johannes","chapter":"9","verse":"29","text":"Me tiedämme Jumalan puhuneen Moosekselle, mutta tuosta miehestä emme tiedä mitään.»"},{"book":"Johannes","chapter":"9","verse":"30","text":"»Sepä merkillistä», mies vastasi. »Hän parantaa sokeita, ettekä te tiedä hänestä mitään!"},{"book":"Johannes","chapter":"9","verse":"31","text":"Eihän Jumala pahoja kuule, hän kuulee niitä, jotka palvelevat häntä ja toimivat hänen tahtonsa mukaan."},{"book":"Johannes","chapter":"9","verse":"32","text":"Maailmassa ei ole ikinä ollut ketään, joka pystyisi avaamaan sokeana syntyneen silmät."},{"book":"Johannes","chapter":"9","verse":"33","text":"Ellei tämä mies olisi Jumalan lähettämä, hän ei pystyisi tekemään sitä.»"},{"book":"Johannes","chapter":"9","verse":"34","text":"»Sinä senkin syntisäkki – yrität opettaa meitä», he huusivat ja ajoivat hänet ulos."},{"book":"Johannes","chapter":"9","verse":"35","text":"Jeesus kuuli siitä, ja tavatessaan miehen hän kysyi tältä: »Uskotko Jumalan Poikaan9:35 Tai: »Ihmisen Poikaan».?»"},{"book":"Johannes","chapter":"9","verse":"36","text":"Mies vastasi: »Tahtoisin uskoa – mutta kuka hän on?»"},{"book":"Johannes","chapter":"9","verse":"37","text":"»Sinä olet nähnyt hänet», Jeesus sanoi, »ja hän puhuu juuri nyt sinun kanssasi.»"},{"book":"Johannes","chapter":"9","verse":"38","text":"»Uskon, Herra», mies sanoi, »kyllä minä uskon!» Hän kumartui palvomaan Jeesusta."},{"book":"Johannes","chapter":"9","verse":"39","text":"Silloin Jeesus sanoi hänelle: »Olen tullut maailmaan antamaan näön hengellisesti sokeille ja osoittamaan niille, jotka luulevat näkevänsä, että he ovat sokeita.»"},{"book":"Johannes","chapter":"9","verse":"40","text":"Siinä seisovat fariseukset kysyivät: »Yritätkö sanoa, että me olemme sokeita?»"},{"book":"Johannes","chapter":"9","verse":"41","text":"»Jos olisittekin sokeita, teitä ei syytettäisi teoistanne», Jeesus vastasi. »Mutta koska väitätte tietävänne mikä on oikein, olette syyllisiä, kun ette tee sen mukaan.»"}]}