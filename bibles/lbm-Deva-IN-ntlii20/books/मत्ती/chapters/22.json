{"data":[{"book":"मत्ती","chapter":"22","verse":"1","text":"यीशु तब उन्को सी दृष्टान्तों म कहन लग्यो,"},{"book":"मत्ती","chapter":"22","verse":"2","text":"“स्वर्ग को राज्य की तुलना एक राजा सी कर सकय हय, जेन अपनो बेटा को बिहाव को जेवन दियो।"},{"book":"मत्ती","chapter":"22","verse":"3","text":"अऊर ओन बिहाव को जेवन म नेवता वालो ख बुलावन लायी अपनो सेवक ख भेज्यो, पर उन लोगों न बिहाव म आनो नहीं चाह्यो।"},{"book":"मत्ती","chapter":"22","verse":"4","text":"तब ओन अऊर सेवकों ख यो कह्य क भेज्यो, ‘नेवता वालो सी कहो: देखो, मय जेवन तैयार कर दियो हय, मोरो जनावर अऊर पाल्यो पशु काट्यो गयो हंय; अऊर सब कुछ तैयार हय; बिहाव को जेवन म आवो।’"},{"book":"मत्ती","chapter":"22","verse":"5","text":"पर हि अनसुनी कर क् चली गयो: कोयी अपनो खेत ख, कोयी अपनो धन्दा ख।"},{"book":"मत्ती","chapter":"22","verse":"6","text":"बाकी न ओको सेवकों ख पकड़ क उन्को अपमान करयो अऊर मार डाल्यो।"},{"book":"मत्ती","chapter":"22","verse":"7","text":"तब राजा ख गुस्सा आयो, अऊर ओन अपनी सेना भेज क उन हत्यारों को नाश करयो, अऊर उन्को नगर ख जलाय दियो।"},{"book":"मत्ती","chapter":"22","verse":"8","text":"तब ओन अपनो सेवकों सी कह्यो, ‘बिहाव को जेवन त तैयार हय पर नेवता वालो लोग लायक नहीं होतो।"},{"book":"मत्ती","chapter":"22","verse":"9","text":"येकोलायी सड़क पर जावो अऊर जितनो लोग तुम्ख मिले, सब ख बिहाव को जेवन म बुलाय लावो।’"},{"book":"मत्ती","chapter":"22","verse":"10","text":"येकोलायी उन सेवकों न सड़क म जाय क जो भी बुरो यां भलो, जितनो मिल्यो, सब ख जमा करयो; अऊर बिहाव को घर मेहमानों सी भर गयो।”"},{"book":"मत्ती","chapter":"22","verse":"11","text":"“जब राजा मेहमानों ख देखन अन्दर आयो, त ओन उत एक आदमी ख देख्यो, जो बिहाव को कपड़ा पहिन्यो नहीं होतो।"},{"book":"मत्ती","chapter":"22","verse":"12","text":"ओन ओको सी कह्यो, ‘हे संगी; तय इत बिहाव को कपड़ा पहिन्यो बिना कसो आय गयो?’ अऊर ऊ कुछ नहीं कह्य सक्यो।"},{"book":"मत्ती","chapter":"22","verse":"13","text":"२२:१३ मत्ती ८:१२; २५:३०; लूका १३:२८तब राजा न सेवकों सी कह्यो, ‘येको हाथ-पाय बान्ध क ओख बाहेर अन्धारो म डाल देवो, उत रोवनो अऊर दात कटरनो होयेंन।’”"},{"book":"मत्ती","chapter":"22","verse":"14","text":"कहालीकि “बुलायो हुयो त बहुत हंय, पर चुन्यो हुयो थोड़ो हंय।”"},{"book":"मत्ती","chapter":"22","verse":"15","text":"तब फरीसियों न जाय क आपस म बिचार करयो कि ओख कसो तरह बातों म फसायबोंन।"},{"book":"मत्ती","chapter":"22","verse":"16","text":"येकोलायी उन्न अपनो चेलावों ख हेरोदियों को संग ओको जवर यो कहन ख भेज्यो, “हे गुरु, हम जानजे हंय कि तय सच्चो हय, अऊर परमेश्वर को रस्ता सच्चायी सी सिखावय हय, अऊर कोयी कि परवाह नहीं करय, कहालीकि तय आदमियों को चेहरा देख क बाते नहीं करय।"},{"book":"मत्ती","chapter":"22","verse":"17","text":"येकोलायी हम्ख बता कि तय का सोचय हय? कैसर ख कर देनो उचित हय कि नहाय।”"},{"book":"मत्ती","chapter":"22","verse":"18","text":"यीशु न उन्की दुष्ट हरकत जान क कह्यो, “हे कपटियों, मोख कहाली परखय हय?"},{"book":"मत्ती","chapter":"22","verse":"19","text":"मोख ऊ सिक्का दिखाव।” जेकोसी कर चुकायो जावय हय।"},{"book":"मत्ती","chapter":"22","verse":"20","text":"ओन उन्को सी पुच्छ्यो, “यो चेहरा अऊर नाम कौन्को आय?”"},{"book":"मत्ती","chapter":"22","verse":"21","text":"उन्न ओको सी कह्यो, “कैसर को हय।”"},{"book":"मत्ती","chapter":"22","verse":"22","text":"यो सुन क उन्न अचम्भित भयो, अऊर हि यीशु छोड़ क चली गयो।"},{"book":"मत्ती","chapter":"22","verse":"23","text":"उच दिन सदूकी जो कह्य हंय कि मरयो हुयो को पुनरुत्थान हयच नहाय, यीशु को जवर आयो अऊर ओको सी पुच्छ्यो,"},{"book":"मत्ती","chapter":"22","verse":"24","text":"“हे गुरु, मूसा न कह्यो होतो, कि यदि कोयी आदमी बिना सन्तान मर जाये, त ओको भाऊ ओकी पत्नी सी बिहाव कर क् अपनो भाऊ लायी सन्तान पैदा करे।"},{"book":"मत्ती","chapter":"22","verse":"25","text":"अब हमरो इत सात भाऊ होतो; पहिलो बिहाव कर क् मर गयो, अऊर सन्तान नहीं होन को वजह अपनी विधवा पत्नी ख अपनो भाऊ लायी छोड़ गयो।"},{"book":"मत्ती","chapter":"22","verse":"26","text":"यो तरह दूसरों अऊर तीसरो न भी करयो, अऊर सातों तक योच भयो।"},{"book":"मत्ती","chapter":"22","verse":"27","text":"सब को बाद आखरी म वा बाई भी मर गयी।"},{"book":"मत्ती","chapter":"22","verse":"28","text":"येकोलायी पुनरुत्थान को समय जीन्दो होन पर वा उन सातों म सी कौन्की पत्नी होयेंन? कहालीकि वा सब की पत्नी भय गयी होती।”"},{"book":"मत्ती","chapter":"22","verse":"29","text":"यीशु न उन्ख उत्तर दियो, “तुम पवित्र शास्त्र अऊर परमेश्वर को सामर्थ नहीं जानय; यो वजह सी भूल म पड़्यो हय।"},{"book":"मत्ती","chapter":"22","verse":"30","text":"कहालीकि पुनरुत्थान को समय जीन्दो होनो पर हि नहीं बिहाव करेंन अऊर नहीं बिहाव म दियो जायेंन पर स्वर्ग म परमेश्वर को दूतों को जसो होयेंन।"},{"book":"मत्ती","chapter":"22","verse":"31","text":"पर मरयो हुयो को जीन्दो होन को बारे म का तुम न यो वचन नहीं पढ़्यो जो परमेश्वर न तुम सी कह्यो:"},{"book":"मत्ती","chapter":"22","verse":"32","text":"२२:३२ निर्गमन ३:६,१५,१६‘मय अब्राहम को परमेश्वर, अऊर इसहाक को परमेश्वर, अऊर याकूब को परमेश्वर आय?’ ऊ मरयो हुयो को नहाय, पर जीन्दो को परमेश्वर आय।”"},{"book":"मत्ती","chapter":"22","verse":"33","text":"यो सुन क लोग ओकी शिक्षा सी अचम्भित भयो।"},{"book":"मत्ती","chapter":"22","verse":"34","text":"जब फरीसियों न सुन्यो कि यीशु न सदूकियों को मुंह बन्द कर दियो, त हि जमा भयो।"},{"book":"मत्ती","chapter":"22","verse":"35","text":"उन्म सी एक व्यवस्था को शिक्षक न ओख परखन लायी ओको सी पुच्छ्यो,"},{"book":"मत्ती","chapter":"22","verse":"36","text":"“हे गुरु, व्यवस्था म कौन सी आज्ञा सब सी बड़ी हय?”"},{"book":"मत्ती","chapter":"22","verse":"37","text":"ओन ओको सी कह्यो, “तय परमेश्वर अपनो प्रभु सी अपनो पूरो दिल अऊर अपनो पूरो जीव अऊर अपनी पूरी मन को संग प्रेम रख।"},{"book":"मत्ती","chapter":"22","verse":"38","text":"बड़ी अऊर मुख्य आज्ञा त योच आय।"},{"book":"मत्ती","chapter":"22","verse":"39","text":"अऊर ओकोच जसो यो दूसरी भी हय कि तय अपनो पड़ोसी सी अपनो जसो प्रेम रख।"},{"book":"मत्ती","chapter":"22","verse":"40","text":"२२:४० लूका १०:२५-२८योच दोय आज्ञायें पूरी व्यवस्था अऊर भविष्यवक्तावों को आधार हंय।”"},{"book":"मत्ती","chapter":"22","verse":"41","text":"जब फरीसी जमा होतो, त यीशु न उन्को सी पुच्छ्यो,"},{"book":"मत्ती","chapter":"22","verse":"42","text":"“मसीह को बारे म तुम का सोचय हय? ऊ कौन्को बेटा आय?”"},{"book":"मत्ती","chapter":"22","verse":"43","text":"ओन उन्को सी पुच्छ्यो, “त दाऊद आत्मा म होय क ओख ‘प्रभु’ कहाली कह्य हय?”"},{"book":"मत्ती","chapter":"22","verse":"44","text":"“प्रभु न, मोरो प्रभु सी कह्यो,"},{"book":"मत्ती","chapter":"22","verse":"45","text":"“जब दाऊद ओख ‘प्रभु’ कह्य हय, त ऊ ओको बेटा कसो भयो?”"},{"book":"मत्ती","chapter":"22","verse":"46","text":"कोयी भी ओख कुछ उत्तर नहीं दे सक्यो। अऊर ऊ दिन सी कोयी ख फिर ओको सी अऊर प्रश्न करन को साहस नहीं भयो।"}]}