{"data":[{"book":"Chuontho","chapter":"15","verse":"1","text":"Takkha mi lekkhat Judea ah inphut Antioch khan inheiwa, “Moses Dan dungjuiya wun-intanmak inchu, nangni'n ringna munutun, intia kangamna ngaidiang kaninchu inleiphut.”"},{"book":"Chuontho","chapter":"15","verse":"2","text":"Paul li Barnabas in inmanile murruolsiak kana ah inleithopha, hiwajarra chong inkelnasik Paul, Barnabas khat-um inmani karra tuka-ang lekkhat tirton ngaili uparup ngaidiang Jerusalemma sinasik inleikadangjei."},{"book":"Chuontho","chapter":"15","verse":"3","text":"Khawa jarra koisuok ngai'n inmani kha inlamtiang inheithak ah, zaatlop ngai'n Pathian diang angtho-thoa inhei-inletme ti inmani'n inriltirra Phoenicia khat-um Samaria inheirakaan, halli hiwa chonghin kangamna rakip ngaikha karok in aleiminsip."},{"book":"Chuontho","chapter":"15","verse":"4","text":"Inmani'n Jerusalem inheitungpha, koisuok, tirton ngai khat-um uparup ngai'n inmani kha inleiralaangjei, halli Pathian in inchungnga ithopi chuon rakip inmani diang inleirilpijei."},{"book":"Chuontho","chapter":"15","verse":"5","text":"Takkha kangamna Pharisee rup lekkhat inhong-ngirra, “Zaatlop ngai'n wun-intansik khat-um Moses Dan kha injuisik hi nitipisik eii,” inheiti."},{"book":"Chuontho","chapter":"15","verse":"6","text":"Tirton ngai khat-um uparup ngai'n hiwa chongrakel jarra inbiak nasik inlei-inchunjei."},{"book":"Chuontho","chapter":"15","verse":"7","text":"Kasoottak inlei-inseii suopha, Peter in angirra inmani diang ati, “E kasap ngai, zaatlop ngai'n kamursuo ah inphut akatha chong inrangaili inngamnasik, keihi matiang khan Pathian in nakadangjei tihi nangni'n ningjet. Chuon 10:1-43"},{"book":"Chuontho","chapter":"15","verse":"8","text":"Halli malung-ngaidon kanajetpi Pathian in eini diangnga inaleithopi angnga zaatlop diang-um azootpina Ratha Inthiang kha ajuopejei. Chuon 10:44; 2:4"},{"book":"Chuontho","chapter":"15","verse":"9","text":"Halli ngamna jarra inmani malung aminthiangpiya, Ama'n einili inmani karra iteii um inteina min-ommakjei."},{"book":"Chuontho","chapter":"15","verse":"10","text":"Khawa jarra tuun eini nipi-nipu ngai innum inchoi matormak phurrik kha siamruoi ngai chungnga ningminchanna, angsik ah Pathian kha ensinna ningneime?"},{"book":"Chuontho","chapter":"15","verse":"11","text":"Emak! Pumi Jisu riangwaiya eini um inmani um ningamna jarra niringsik eii,” ati."},{"book":"Chuontho","chapter":"15","verse":"12","text":"Halli mipui rakip in inlei-omchianna; inmani'n Barnabas khat-um Paul jarra zaatlop ngai karra Pathian in chuon inlak ileitho kha inmani inni'n inleirilsuok kha inleirangai."},{"book":"Chuontho","chapter":"15","verse":"13","text":"Inmani'n inrilsuo pha, James in aleimasang, kasap ngai, kachong nara-ngaipiru:"},{"book":"Chuontho","chapter":"15","verse":"14","text":"Pathian in ama ramingsik ah Zaatlop ngai diangnga mi lekkhat akeisuo ah ma-insakhet ah angtho-thoa ilei-enme tikha Simon in inthiangnga aleirilpijei."},{"book":"Chuontho","chapter":"15","verse":"15","text":"Pathian chongkachoi ngai chong le hiwahi in-ang; tichu chong inthiang in hinthoa aril,"},{"book":"Chuontho","chapter":"15","verse":"16","text":"Hiwasuoli kei kajuokirsik eii, Pumi'n ati,"},{"book":"Chuontho","chapter":"15","verse":"17","text":"Khawa jarra leiilak miring rakip innum Pumi kha in-entoksik eii,"},{"book":"Chuontho","chapter":"15","verse":"18","text":"Matiangnga inphut anakaminjet Pumi khan ati."},{"book":"Chuontho","chapter":"15","verse":"19","text":"“Khawa jarra hiwahi kei ingaidon eii,” James in arilla, Zaatlop ngai karra Pathian diang heikaluut inmani kha eini'n minpoongmui;"},{"book":"Chuontho","chapter":"15","verse":"20","text":"takkha kutbool pathian diangnga inpe inthiangmak phur, zool-inthai, inkhitthat sa, emakli thisen ka-in kabak rakip makheiya inchelmaknasik eini'n inmani diang chemajia kha majiadirui."},{"book":"Chuontho","chapter":"15","verse":"21","text":"Ajarchu tianlaiya inphut khuopui rakip ah Moses Dan karil ngai'n inleiril halli Jihudi ngai serni rakip synagogue ah inleiteel."},{"book":"Chuontho","chapter":"15","verse":"22","text":"Khawapha inmani ngai karra lamkakei ngaikhan, araming nitia, Barsabbas inti Judas khat-um Silas kha, inkadangnga Paul khat-um Barnabas le inruoiya Antioch katung tirnasik ah koisuok pumpuile tirton ngai khat-um uparup ngai'n thate tia inleingaidonjei;"},{"book":"Chuontho","chapter":"15","verse":"23","text":"halli inmani'n anuoiya chong ngaihi inmajia ah inleitirjei:"},{"book":"Chuontho","chapter":"15","verse":"24","text":"Keini'n chongpeii kinpemak mi lekkhat in keini diangnga inphut insili, inmani chongril khan nangni kha chongnga insuina khat-um ningmalung poongna innaminneijei."},{"book":"Chuontho","chapter":"15","verse":"25-26","text":"Keini'n malungkhat bit-ah inzootna kinneiya mi lekkhat ngaihi kinkadangli, eini Pumi Jisu Christa ramingsik ah apum inpesuok, minriang kaom Barnabas khat-um Paul le inruoiya inmani heitirsik thate tia kinngaidonjei."},{"book":"Chuontho","chapter":"15","verse":"27","text":"Khawa jarra keini'n, Judas khat-um Silas kinhongtirjei; inmani inpumtak innum nangni diang kimajia chongtak kha narilpi inte."},{"book":"Chuontho","chapter":"15","verse":"28","text":"Hiwa arei kaomkhet dan ngaihi eleiya aleiilak phurrik ninchungnga naminroon maknasik ah Ratha Inthiang khat-um keini'n kinmintha eii:"},{"book":"Chuontho","chapter":"15","verse":"29","text":"tichu, kutbool pathian diangnga ipe phur, thisen ka-in kabak, inraakthat sa, khat-um zool-inthai rakip ah inphut nangni'n ningthomak kha atha; nangni ningpumtak in hiwa rakip hi ningmathaan inchu, nangnisik ah akathasik eii. nangni rawaan katha eru.”"},{"book":"Chuontho","chapter":"15","verse":"30","text":"Hinthoa inmani inheitirra, Antioch katung insijei, halli kangamna ngai inkhoomchunna, inmani diang chemajia kha inpejei."},{"book":"Chuontho","chapter":"15","verse":"31","text":"Inmani'n chemajia kha inteelpha, inmalung amasokpi jarra inrokjei."},{"book":"Chuontho","chapter":"15","verse":"32","text":"Inmani inpumtak Pathian chongkachoi Judas khat-um Silas in ule-nai ngai diangkhan chongkatamtak ah inmasok ah, inmani malung inleimasokpi jei."},{"book":"Chuontho","chapter":"15","verse":"33","text":"Inmani'n phabong khat inlei-omli, ule-nai ngai'n kahoi-kadaitak ah inmani aheikatir ngaidiang inheiminkirjei."},{"book":"Chuontho","chapter":"15","verse":"34","text":"Takkha Silas inchu khawakhan kaom thate tia aleingaidon."},{"book":"Chuontho","chapter":"15","verse":"35","text":"Paul li Barnabas in Antioch ah phabong khat, aleiilak ngaile inruoiya Pumi chongkha inminchu khat-um inrilpiya inleiom."},{"book":"Chuontho","chapter":"15","verse":"36","text":"Phabong khat suo Paul in Barnabas diang ati, eini'n Pumi chong nileirilna khuopui rakip ah ule-nai ngai angtho-thoa inomme, tuun woikhat kir-inlang juo-enrui."},{"book":"Chuontho","chapter":"15","verse":"37","text":"Barnabas inchu Mark inti John kha-um inmanile inruoiya aleiruoizoot."},{"book":"Chuontho","chapter":"15","verse":"38","text":"Takkha inmani kha Pamphylia ah adali inchuon khan inmanile kasisuommak amahi ruoiya sisik akatha emak tia Paul in aleingaidon. Chuon 13:13"},{"book":"Chuontho","chapter":"15","verse":"39","text":"Khawa khan kana ah inseiina inneiya, inmani inkhatli inkhat in-inthenjei, halli Barnabas in Mark aruoiya Cyprus tiang rakuong achuongjei;"},{"book":"Chuontho","chapter":"15","verse":"40","text":"Halli Paul innun Silas kadangjei, halli ule-nai ngai'n inmani kha Pumi riangwai khan inpeluut ah insijei."},{"book":"Chuontho","chapter":"15","verse":"41","text":"Ama'n koisuok ngaikha amasok ah, Syria khat-um Cilicia arakaanna asijei."}]}