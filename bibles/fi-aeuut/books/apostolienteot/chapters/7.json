{"data":[{"book":"Apostolien teot","chapter":"7","verse":"1","text":"Ylipappi kysyi Stefanukselta: »Onko syyte oikea?»"},{"book":"Apostolien teot","chapter":"7","verse":"2,3","text":"Stefanus alkoi selittää: »Jumala ilmestyi Mesopotamiassa7:2,3 Nykyisen Irakin alueella. esi-isällemme Aabrahamille ja käski hänen jättää hyvästit sukulaisilleen ja muuttaa synnyinmaastaan Jumalan osoittamaan maahan."},{"book":"Apostolien teot","chapter":"7","verse":"4","text":"Hän lähtikin kaldealaisten maasta ja asettui asumaan Harraniin7:4 Kaupunki nykyisen Syyrian alueella.. Kun hänen isänsä oli kuollut, Jumala johdatti hänet tänne Israeliin,"},{"book":"Apostolien teot","chapter":"7","verse":"5","text":"mutta ei antanut hänelle omaksi yhtään maata. Kuitenkin Jumala lupasi, että joskus koko maa olisi Aabrahamin jälkeläisten hallussa. Tämä oli silloin vielä lapseton."},{"book":"Apostolien teot","chapter":"7","verse":"6","text":"Jumala ilmoitti Aabrahamille myös, että hänen jälkeläisensä joutuisivat lähtemään maasta ja elämään vieraassa maassa orjina neljäsataa vuotta."},{"book":"Apostolien teot","chapter":"7","verse":"7","text":"Jumala sanoi: ’Minä rankaisen sitä kansaa, jonka orjiksi he joutuvat, ja oma kansani saa palata Israeliin ja palvella minua siellä.’"},{"book":"Apostolien teot","chapter":"7","verse":"8","text":"Tällöin Jumala teki Aabrahamin kanssa liiton, jonka merkkinä oli ympärileikkaus. Kun Aabrahamin poika Iisak syntyi, hänet ympärileikattiin kahdeksan päivän ikäisenä. Iisakista tuli Jaakobin isä, ja Jaakobin kaksitoista poikaa taas olivat juutalaisten kantaisät."},{"book":"Apostolien teot","chapter":"7","verse":"9","text":"He olivat kateellisia Joosefille ja myivät hänet orjaksi Egyptiin, mutta Jumala oli hänen kanssaan"},{"book":"Apostolien teot","chapter":"7","verse":"10","text":"ja auttoi häntä selviytymään kaikista vaikeuksista. Hän pääsi Egyptin kuninkaan, faaraon, suosioon. Jumala antoi hänelle sellaisen viisauden, että faarao uskoi hänen hallintaansa koko Egyptin ja kaikki palatsinsa asiat."},{"book":"Apostolien teot","chapter":"7","verse":"11","text":"Egyptiin ja Kanaaniin tuli kova nälänhätä, josta esi-isämmekin joutuivat kärsimään."},{"book":"Apostolien teot","chapter":"7","verse":"12","text":"Jaakob sai kuulla, että Egyptissä vielä oli viljaa, ja lähetti poikansa sitä ostamaan."},{"book":"Apostolien teot","chapter":"7","verse":"13","text":"Kun he olivat toista kertaa samalla asialla, Joosef paljasti heille henkilöllisyytensä. Heidät vietiin faaraon luo."},{"book":"Apostolien teot","chapter":"7","verse":"14","text":"Joosef kutsui luokseen myös isänsä ja veljiensä perheet, kaikkiaan seitsemänkymmentäviisi henkeä."},{"book":"Apostolien teot","chapter":"7","verse":"15","text":"Tällä tavoin Jaakob ja hänen sukunsa tulivat Egyptiin, missä sekä Jaakob että kantaisämme kuolivat."},{"book":"Apostolien teot","chapter":"7","verse":"16","text":"Aabraham oli ostanut sukuhaudan Emmorin lapsilta Sikemistä. Heidät kaikki haudattiin sinne."},{"book":"Apostolien teot","chapter":"7","verse":"17,18","text":"Jumala oli Aabrahamille luvannut vapauttaa hänen jälkeläisensä orjuudesta. Kun lupauksen täyttymisen aika lähestyi, juutalaisten joukko oli kasvanut Egyptissä suureksi. Sitten maa sai uuden hallitsijan, jolle Joosefin muisto ei merkinnyt mitään."},{"book":"Apostolien teot","chapter":"7","verse":"19","text":"Uusi kuningas punoi juonia kansaamme vastaan ja pakotti vanhemmat jättämään lapsensa heitteille, että nämä kuolisivat."},{"book":"Apostolien teot","chapter":"7","verse":"20","text":"Siihen aikaan syntyi Mooses – kaunis lapsi, jota Jumala rakasti. Vanhemmat piilottelivat poikaa kolme kuukautta,"},{"book":"Apostolien teot","chapter":"7","verse":"21","text":"ja kun heidän lopulta oli jätettävä hänet heitteille, faaraon tytär löysi hänet ja otti kasvatikseen."},{"book":"Apostolien teot","chapter":"7","verse":"22","text":"Mooses sai parhaan mahdollisen kasvatuksen ja koulutuksen, niin että hän pystyi toimimaan muiden johtajana.7:22 Sananmukaisesti: »oli voimallinen sanoissa ja teoissa»."},{"book":"Apostolien teot","chapter":"7","verse":"23","text":"Kerran – Mooses oli silloin nelikymmenvuotias – hänen mieleensä tuli lähteä tapaamaan oman kansansa jäseniä, israelilaisia."},{"book":"Apostolien teot","chapter":"7","verse":"24","text":"Hän näki erään egyptiläisen pahoinpitelevän israelilaista miestä. Silloin Mooses löi egyptiläisen kuoliaaksi."},{"book":"Apostolien teot","chapter":"7","verse":"25","text":"Hän oletti veljiensä tajuavan, että Jumala oli lähettänyt hänet heitä auttamaan, mutta eivät he sitä ymmärtäneet."},{"book":"Apostolien teot","chapter":"7","verse":"26","text":"Seuraavana päivänä Mooses meni taas israelilaisten luo. Nähdessään kahden miehen riitelevän hän yritti sovitella: ’Teidän ei pitäisi tapella keskenänne, kun kuulutte samaan kansaan.’"},{"book":"Apostolien teot","chapter":"7","verse":"27","text":"Se, joka oli tehnyt vääryyttä, sanoi Moosekselle, että tämän oli paras olla sekaantumatta heidän asioihinsa. ’Kuka sinulle on antanut luvan määräillä ja neuvoa meitä?’ hän kysyi."},{"book":"Apostolien teot","chapter":"7","verse":"28","text":"’Aiotko tappaa minutkin, niin kuin eilen sen egyptiläisen?’"},{"book":"Apostolien teot","chapter":"7","verse":"29","text":"Silloin Mooses pakeni maasta. Hän asettui midianilaisten maahan, ja hänelle syntyi siellä kaksi poikaa."},{"book":"Apostolien teot","chapter":"7","verse":"30","text":"Neljäkymmentä vuotta myöhemmin enkeli ilmestyi hänelle palavassa pensaassa autiomaassa lähellä Siinain vuorta."},{"book":"Apostolien teot","chapter":"7","verse":"31","text":"Nähdessään pensaan palavan Mooses juoksi ihmeissään tarkemmin katsomaan sitä, ja silloin hän kuuli Herran sanovan:"},{"book":"Apostolien teot","chapter":"7","verse":"32","text":"’Minä olen esi-isiesi Aabrahamin, Iisakin ja Jaakobin Jumala.’ Mooses vapisi pelosta eikä uskaltanut nostaa katsettaan."},{"book":"Apostolien teot","chapter":"7","verse":"33","text":"Herra sanoi: ’Riisu kenkäsi, sillä seisot pyhällä maalla."},{"book":"Apostolien teot","chapter":"7","verse":"34","text":"Olen nähnyt kansani ahdistuksen Egyptissä ja kuullut sen avunhuudot. Olen tullut vapauttamaan sen. Siksi lähetän sinut Egyptiin.’"},{"book":"Apostolien teot","chapter":"7","verse":"35","text":"Näin Jumala lähetti sinne takaisin saman miehen, jonka hänen maanmiehensä aikaisemmin olivat torjuneet. Mooseksesta tuli heidän johtajansa ja pelastajansa, vaikka he olivat kysyneet: ’Kuka sinulle on antanut luvan määreillä ja neuvoa meitä?’"},{"book":"Apostolien teot","chapter":"7","verse":"36","text":"Hän johti heidät pois Egyptistä ja teki monia ihmeitä Egyptissä, Punaisellamerellä ja autiomaassa neljäkymmentä vuotta kestäneen harhailun aikana."},{"book":"Apostolien teot","chapter":"7","verse":"37","text":"Mooses kertoi israelilaisille, että Jumala herättäisi kansan keskuudesta profeetan, joka olisi kuin hän."},{"book":"Apostolien teot","chapter":"7","verse":"38","text":"Autiomaassa hän toimi välittäjänä, kun enkeli antoi Israelin kansalle Jumalan lain. Mooses otti Siinain vuorella Jumalalta vastaan elävät sanat ja antoi ne meille."},{"book":"Apostolien teot","chapter":"7","verse":"39","text":"Mutta esi-isämme kyllästyivät Moosekseen ja halusivat takaisin Egyptiin."},{"book":"Apostolien teot","chapter":"7","verse":"40","text":"He pyysivät Aaronia tekemään epäjumalia, jotta he pääsisivät niiden avulla palaamaan. ’Mooses opasti meidät Egyptistä tänne, mutta nyt emme tiedä, miten hänen on käynyt’, he sanoivat."},{"book":"Apostolien teot","chapter":"7","verse":"41","text":"He tekivät itselleen epäjumalan, kultaisen vasikan, jolle uhrasivat tyytyväisinä aikaansaannokseensa."},{"book":"Apostolien teot","chapter":"7","verse":"42","text":"Silloin Jumala jätti heidät palvomaan aurinkoa, kuuta ja tähtiä. Profeetta Aamoksen kirjassa Herra kysyy: ’Minulleko te uhrasitte autiomaassa noiden neljänkymmenen vuoden aikana, israelilaiset?"},{"book":"Apostolien teot","chapter":"7","verse":"43","text":"Ei, vaan teitä houkuttivat pakanajumalat ja heidän kuvansa. Kannoitte Molokin telttaa ja Refan-jumalan tähteä. Siksi lähetän teidät vankeuteen kauas Babylonin toiselle puolelle.’"},{"book":"Apostolien teot","chapter":"7","verse":"44","text":"Esi-isillämme oli autiomaassa mukanaan siirrettävä temppeli, ilmestysmaja. Siinä säilytettiin kivitauluja, joihin kymmenen käskyä oli kirjoitettu.7:44 Sisältyy ajatukseen. Telttatemppeli oli tehty tarkasti niiden ohjeiden mukaan, jotka Mooses oli saanut enkeliltä."},{"book":"Apostolien teot","chapter":"7","verse":"45","text":"Vuosia myöhemmin ilmestysmaja tuotiin maahan, joka Joosuan johdolla vallattiin pakanakansoilta. Siellä sitä käytettiin Daavidin aikaan asti."},{"book":"Apostolien teot","chapter":"7","verse":"46","text":"Jumala siunasi runsaasti Daavidia. Tämä halusi rakentaa Jaakobin Jumalalle pysyvän temppelin,"},{"book":"Apostolien teot","chapter":"7","verse":"47","text":"mutta Salomo sen lopulta rakennutti."},{"book":"Apostolien teot","chapter":"7","verse":"48,49","text":"Jumala ei kuitenkaan asu ihmiskäsin rakennetuissa temppeleissä. Hän on sanonut profeetan välityksellä: ’Taivas on minun valtaistuimeni ja maa jalkajakkarani. Millaisen asumuksen te voisitte minulle rakentaa? Minäkö asuisin teidän rakennuksissanne?"},{"book":"Apostolien teot","chapter":"7","verse":"50","text":"Minähän olen tehnyt sekä taivaan että maan!’"},{"book":"Apostolien teot","chapter":"7","verse":"51","text":"Olette itsepäisiä ja sydämeltänne pakanoita! Aina vain te vastustatte Pyhää Henkeä niin kuin esi-isännekin."},{"book":"Apostolien teot","chapter":"7","verse":"52","text":"Mainitkaa yksikin profeetta, jota he eivät olisi vainonneet. He tappoivat nekin, jotka ennustivat Messiaan tulon. Tämän Jumalan valitseman Messiaan te puolestanne petitte ja murhasitte."},{"book":"Apostolien teot","chapter":"7","verse":"53","text":"Te olette ehdoin tahdoin rikkoneet Jumalan lainkin, jonka saitte enkeleiltä.»"},{"book":"Apostolien teot","chapter":"7","verse":"54","text":"Stefanuksen puhuessa ja esittäessä syytöksiä kansan johtomiehet tulivat raivoihinsa."},{"book":"Apostolien teot","chapter":"7","verse":"55","text":"Mutta Pyhän Hengen täyttämänä Stefanus katsoi kiinteästi kohti taivasta. Hän näki Jumalan kirkkauden ja Jeesuksen seisomassa Jumalan oikealla puolella."},{"book":"Apostolien teot","chapter":"7","verse":"56","text":"Stefanus sanoi: »Nyt näen taivaat avoimina ja Jeesuksen, Messiaan7:56 Sananmukaisesti: »Ihmisen Pojan»., seisovan Jumalan oikealla puolella.»"},{"book":"Apostolien teot","chapter":"7","verse":"57","text":"Ympärillä olijat ryntäsivät hänen kimppuunsa, tukkivat korvansa ja huusivat niin että hänen äänensä hukkui heidän huutoonsa."},{"book":"Apostolien teot","chapter":"7","verse":"58","text":"He raahasivat hänet kaupungin ulkopuolelle kivitettäväksi. Viralliset todistajat riisuivat takkinsa Saulus-nimisen nuoren miehen jalkojen juureen."},{"book":"Apostolien teot","chapter":"7","verse":"59","text":"Kun tappavia kiviä alkoi sadella, Stefanus rukoili: »Herra Jeesus, ota minun henkeni.»"},{"book":"Apostolien teot","chapter":"7","verse":"60","text":"Hän lysähti polvilleen ja huusi: »Herra, älä syytä heitä tästä synnistä.» Ja Stefanus oli kuollut."}]}