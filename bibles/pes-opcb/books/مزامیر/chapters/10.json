{"data":[{"book":"مزامیر","chapter":"10","verse":"1","text":"ای خداوند، چرا دور ایستاده‌ای؟ چرا به هنگام سختیها خود را پنهان می‌کنی؟"},{"book":"مزامیر","chapter":"10","verse":"2","text":"بیا و اشخاص متکبر و بدکار را که بر فقرا ظلم می‌کنند در دامهای خودشان گرفتار ساز."},{"book":"مزامیر","chapter":"10","verse":"3","text":"آنها با غرور از مقاصد پلید خود سخن می‌رانند. آنها اشخاص طمعکار را می‌ستایند ولی خدا را ناسزا می‌گویند."},{"book":"مزامیر","chapter":"10","verse":"4","text":"این بدکارانِ متکبر فکر می‌کنند خدایی وجود ندارد تا از آنها بازخواست کند."},{"book":"مزامیر","chapter":"10","verse":"5","text":"آنها در کارهایشان موفقند و دشمنانشان را به هیچ می‌شمارند و توجهی به احکام خدا ندارند."},{"book":"مزامیر","chapter":"10","verse":"6","text":"به خود می‌گویند: «همیشه موفق خواهیم بود و از هر مصیبتی به دور خواهیم ماند.»"},{"book":"مزامیر","chapter":"10","verse":"7","text":"دهانشان آکنده از نفرین و دروغ و تهدید است و از زبانشان گناه و شرارت می‌بارد."},{"book":"مزامیر","chapter":"10","verse":"8","text":"در روستاها به کمین می‌نشینند و اشخاص بی‌گناه را می‌کشند."},{"book":"مزامیر","chapter":"10","verse":"9","text":"مانند شیر درنده، کمین می‌کنند و بر اشخاص فقیر و درمانده حمله می‌برند و ایشان را در دام خود گرفتار می‌سازند."},{"book":"مزامیر","chapter":"10","verse":"10","text":"اشخاص بیچاره در زیر ضربات بی‌رحمانهٔ آنها خرد می‌شوند."},{"book":"مزامیر","chapter":"10","verse":"11","text":"این بدکاران در دل خود می‌گویند: «خدا روی خود را برگردانده و این چیزها را هرگز نمی‌بیند.»"},{"book":"مزامیر","chapter":"10","verse":"12","text":"ای خداوند، برخیز و این بدکاران را مجازات کن! ای خدا، بیچارگان را فراموش نکن!"},{"book":"مزامیر","chapter":"10","verse":"13","text":"چرا بدکاران به خدا ناسزا می‌گویند و مجازات نمی‌شوند؟ آنها در دل خود می‌گویند: «خدا از ما بازخواست نخواهد کرد»؟"},{"book":"مزامیر","chapter":"10","verse":"14","text":"اما ای خدا، تو می‌بینی! تو رنج و غم مردم را می‌بینی و به داد آنها می‌رسی. تو امید بیچارگان و مددکار یتیمان هستی."},{"book":"مزامیر","chapter":"10","verse":"15","text":"دست این بدکاران را بشکن. آنها را به سزای اعمالشان برسان و به ظلم آنها پایان بده."},{"book":"مزامیر","chapter":"10","verse":"16","text":"خداوند تا ابد پادشاه است؛ قومهایی که او را نمی‌پرستند از سرزمین وی رانده و هلاک خواهند شد."},{"book":"مزامیر","chapter":"10","verse":"17","text":"ای خداوند، تو دعای بیچارگان را اجابت می‌کنی. تو به درد دل آنها گوش می‌دهی و به ایشان قوت قلب می‌بخشی."},{"book":"مزامیر","chapter":"10","verse":"18","text":"تو از حق یتیمان و مظلومان دفاع می‌کنی تا دیگر انسان خاکی نتواند آنها را بترساند."}]}