{"data":[{"book":"Matendo","chapter":"13","verse":"1","text":"Nnikuwa lya vanu vankulupîla Yesu lya ku Antiyokiya múvele na vanu vanji vanavele manabii na vakúhunda, anevo nni Banaba na Sauli na Simeoni uvachinchema wanapi, na Lukio wa ku Kilene pamo na Manaeni analelewije pamo na Nfalume Helode."},{"book":"Matendo","chapter":"13","verse":"2","text":"Bahi liduva limo pavanavele uvamwabudu Nang'olo na kufunga, Umumu Wanaswe nkuchidoni, “Nguhapulile Banaba na Sauli vakakole madengo lanivachemedile.”"},{"book":"Matendo","chapter":"13","verse":"3","text":"Bahi pavamalidile kufunga na kuyuwa, nkuvavikila makono uvavabaliki, nkuvatuma vakakole madengo anelo."},{"book":"Matendo","chapter":"13","verse":"4","text":"Bahi Banaba na Sauli pavatumwije na Umumu Wanaswe, nkuhelela kuhwena ku Seleukiya. Aneko nkukwela mmeli, nkuhwena chisiwa cha ku Kiplo."},{"book":"Matendo","chapter":"13","verse":"5","text":"Pavakamwele imanga ya Salami, nkuvahubilila vanu Lilove lya Nnungu n'ding'ande dya kunnyuwila Nnungu dya Chiyahudi. Aneko vápapatene na Yohana uvanchema Mako anavele ntumishi wavo."},{"book":"Matendo","chapter":"13","verse":"6","text":"Pavapitile nchisiwa chammalele nkuhwika ku Pafo, aneko nkunkoja Nnyahudi yumo anavele nnyavi, lina lyake Bali-Yesu, lina linji Elima, achililambilila kuva nabii."},{"book":"Matendo","chapter":"13","verse":"7","text":"Munu aneyo ávele na chinemba na Segiyo Paolo, nkulu wa chisiwa achila, munu anavele na ding'ano namene. Aneyo Segiyo Paolo nkunchema Banaba na Sauli ing'anya álembela apilikane Lilove lya Nnungu."},{"book":"Matendo","chapter":"13","verse":"8","text":"Henga aneyo nnyavi, uvanchema kwa Chigiliki, Elima, nkulinga kutahukana na Banaba na Sauli wachinga ankumbe ayula nkulu wa chisiwa anakulupile."},{"book":"Matendo","chapter":"13","verse":"9","text":"Bahi Sauli uvachinchema Paolo, akuno aumbajìjwè Umumu Wanaswe nkumpalambahija meho ayula nnyavi."},{"book":"Matendo","chapter":"13","verse":"10","text":"Nkuchidoni, “Wako nni mwana wanga Ibilisi, ùumbele ulamba wa kila namuna na lahakalenge lammalele! Wako nni mmongo wa kila chinu chambone! Indila ya Nang'olo nni muhiu, henga wako ukáleka kulinga kuitimbanga!"},{"book":"Matendo","chapter":"13","verse":"11","text":"Hambi pilikanila, Nang'olo àmbekuhukumu, ùmbeputala meho na ukambehulula kuwona nng'anje kwa mahiku fulani.” Upala meho la Elima nkwenda litambwe na lupi, nkutandilika kupamipamila wantaha munu wa kunnodya."},{"book":"Matendo","chapter":"13","verse":"12","text":"Ayula nkulu wa chisiwa palawene anelo, nkùkulupila kwa kuva, ánilakangana mahundo lalapilikene lamwâmba Nang'olo."},{"book":"Matendo","chapter":"13","verse":"13","text":"Bahi Paolo na avake nkuuka pa Pafo nkukwela mmeli nkuhwena mpaka kuimanga ya Pega ivêle nchilambo cha ku Pamfiliya, aneko Yohana uvanchema Mako nkuvaleka nkuhwena ku Yelusalemu."},{"book":"Matendo","chapter":"13","verse":"14","text":"Henga vanang'o nkuhweneha mwanda wavo kuuka ku Pega mpaka ku Antiyokiya ya ku Pisidiya. Liduva lya Kuyewelela nkunainjila muing'ande ya kunnyuwila Nnungu, nkuikala."},{"book":"Matendo","chapter":"13","verse":"15","text":"Pavamalidile kusoma nchitabu cha Sheliya ya Musa na Malemba la manabii, vakulu va aila ing'ande ya kunnyuwila Nnungu nkuntuma munu yumo kwavo avahaulile kuchidoni, “Mmalangavetu, ikàva mùvele na lilove lyohelyo lya kuvahaulila vanu kwajili ya kuvakamya mitima, vahaulile.”"},{"book":"Matendo","chapter":"13","verse":"16","text":"Bahi anepo Paolo nkuimila, nkuvapungila nkono, nkutandilika kulonjela, “Mwenu mmanu mma pa Isilaeli na mmanu mukávele Mmayahudi, mumweshîmu Nnungu, pilikanila!"},{"book":"Matendo","chapter":"13","verse":"17","text":"Nnungu wa Vaisilaeli ávatandwele anakuluvetu, nkuvatenda vasitawi pavanavele kuyeni nchilambo cha ku Misili. Aneko Nnungu nkuvalodya kuuka, kwa dimongo dyake ding'ulu."},{"book":"Matendo","chapter":"13","verse":"18","text":"Pavanavele aneko kulilanga, Nnungu ánivapililila kwa vyaka alubaini."},{"book":"Matendo","chapter":"13","verse":"19","text":"Nnungu pavaondongenge vanu va matawa saba la ku Kanaani, nkuveng'a Vaisilaeli anecho chilambo kuva mapala lavo."},{"book":"Matendo","chapter":"13","verse":"20","text":"Anelo lammalele látendeke kwa uhiku wa vyaka myanne na amsini. Bada ya anelo, Nnungu nkuvavika vaamusi vanavalodidye Vaisilaeli mpaka mmahiku la nabii Samwili."},{"book":"Matendo","chapter":"13","verse":"21","text":"Anepo Vaisilaeli nkunnyuwa Nnungu aveng'e nfalume, na Nnungu nkuveng'a Sauli mwanawe Kisi, wa litawa lya Benjamini, aneyo Sauli nkuva nfalume wavo kwa vyaka alubaini."},{"book":"Matendo","chapter":"13","verse":"22","text":"Nnungu pammusije Sauli, nkun'juha Daudi kuva nfalume wavo. Nnungu mwene ánihumya ushahidi wachidoni, ‘Nangu nìmmwene Daudi mwanawe Yese kuva nni munu auvaîla ntima wangu, munu ambelatênda lammalele langulambela latendeke.’"},{"book":"Matendo","chapter":"13","verse":"23","text":"Kuhaloka nnukolo lwa munu aneyo, Nnungu ánivapelekejija Vaisilaeli Mpohi malinga chanavaahidite, na aneyo njo Yesu."},{"book":"Matendo","chapter":"13","verse":"24","text":"Yesu kabla akànambitandilika madengo, Yohana ánilongolela hoti unavahubilila vanu vammalele va Isilaeli valeke masambi na vabatiswe."},{"book":"Matendo","chapter":"13","verse":"25","text":"Yohana pachimalilila madengo lake nkuvahaulila vanu kuchidoni, ‘Mwenu mùtenda kuva nangu nnani? Nangu nikee aneyo umunnolela. Henga pilikanila, ayula aîda nnyuma mwangu, nangu wala nikáfala kuntumikila kananga kwa kuhungula mididi ya vilatu vyake.’"},{"book":"Matendo","chapter":"13","verse":"26","text":"Mwenu mmalangavangu, mmanu mma lukolo lwa Iblahimu, na mwenu mmammalele mukávele Mmayahudi mumweshîmu Nnungu! Auno ujumbe wa upohi ùpelekejijwe kwetu hwetu."},{"book":"Matendo","chapter":"13","verse":"27","text":"Kwa kuva, vanu vaikâla pa Yelusalemu na vakulu vao nanga pavanammaite Yesu na wala nanga pavanamaite malove la Manabii lachihundwa kila Liduva lya Kuyewelela. Henga vánilatimisa malemba la manabii kwa kunnyukumu Yesu ahwe."},{"book":"Matendo","chapter":"13","verse":"28","text":"Pamo na kuva vakanapete ing'anya ya kunnyukumu kuhwa, nkunnyuwa Pilato annyukumu kuhwa."},{"book":"Matendo","chapter":"13","verse":"29","text":"Pavamalidile kutenda lammalele lalembwîje kumwamba Yesu, nkunsulupuha munsalaba, nkunsika munsati uvedwîje nniyanga."},{"book":"Matendo","chapter":"13","verse":"30","text":"Henga Nnungu nkunfufula kuhaloka kwa vanu vahwîle."},{"book":"Matendo","chapter":"13","verse":"31","text":"Kwa maduva lohe nang'e nkuva wavahumila avala vanapapatene navo kuhaloka ku Galilaya mpaka ku Yelusalemu. Na anevo vanu hambi njo mashahidi vake kwa vanu va Isilaeli."},{"book":"Matendo","chapter":"13","verse":"32","text":"Na hwetu tùnnyubilila Malove Lambone kuyamba aila ahadi yanavaahidite Nnungu anakuluvetu."},{"book":"Matendo","chapter":"13","verse":"33","text":"Hambi àniitimisa kwetuhwe tuvadukuluvao, kwa kunfufula Yesu, malinga chiilembwije nchitabu cha Sabuli yavili kuva,"},{"book":"Matendo","chapter":"13","verse":"34","text":"Na kuyamba kufufuka kwanga Yesu uchinga anahwe kavila, Nnungu átangwele kuchidoni,"},{"book":"Matendo","chapter":"13","verse":"35","text":"Ìnilembwa kavila musabuli inji kuva,"},{"book":"Matendo","chapter":"13","verse":"36","text":"Bahi Daudi pamalidile kutenda lalalembela Nnungu mmahiku lake, nkuhwa, nkunansika munsati unavedwije nniyanga, uvanavasikile anakuluvake na mmili wake nkukandika."},{"book":"Matendo","chapter":"13","verse":"37","text":"Henga ayula wananfufwile Nnungu, nanga panakandike."},{"book":"Matendo","chapter":"13","verse":"38","text":"Bahi mmalangavangu, hwetu tùvele apano tunnyubilile kuva kupitila ayuno Yesu pàvele kusamehewa masambi lenu."},{"book":"Matendo","chapter":"13","verse":"39","text":"Kila munu ankulupîla Yesu àvalangiwa kuva wambone pameho pa Nnungu, chinu chikáchihululika kutendeka kwa Sheliya ya Musa."},{"book":"Matendo","chapter":"13","verse":"40","text":"Bahi lyongolelange uchinga lanankojange àlalá lavanatangwele manabii kuva,"},{"book":"Matendo","chapter":"13","verse":"41","text":"‘Pilikanila mwenu mutendânga mang'wanyu. Kangana na kuhwa,"},{"book":"Matendo","chapter":"13","verse":"42","text":"Paolo na Banaba pavanavele nkuhuma muing'ande ya kunnyuwila Nnungu, vanu nkuvayuwa vaide kavila Liduva lya Kuyewelela lichipapâta vakahunde ujumbe uula."},{"book":"Matendo","chapter":"13","verse":"43","text":"Bahi pavamwadilikene, vanu vanavele muing'ande ya kunnyuwila Nnungu Vayahudi vohe pamo na vanu vakávele Vayahudi vanasilimukidile dini ya Chiyahudi nkuva uvampapata Paolo na Banaba. Paolo na Banaba nkupwahika na anevo vanu na kuvakamya mitima uchinga vahwenehe kulolela inema yanga Nnungu."},{"book":"Matendo","chapter":"13","verse":"44","text":"Liduva lya Kuyewelela lipapête, vanu malinga vammalele va imanga aila vániida uchinga vakapilikanile Lilove lya Nnungu."},{"book":"Matendo","chapter":"13","verse":"45","text":"Henga Vayahudi pavaliwene alila likuwa likulu lya vanu nkuva na wiu, anepo nkutandilika kulatahuka na kulahebula malove lalatangwele Paolo."},{"book":"Matendo","chapter":"13","verse":"46","text":"Anepo Paolo na Banaba nkuvayang'ula Vayahudi bila kuyopa, uvachidoni, “Túlembelewa tunnyanjajije Lilove lya Nnungu mwenu hoti. Henga kwa kuva mùnilihita na kulivalangila mmene kuva mwenu mukáfala muumi ukee na ntululilo, bahi hwetu tùvahwenela vanu vakávele Vayahudi."},{"book":"Matendo","chapter":"13","verse":"47","text":"Kwa kuva uvila nni chatuhaulidile Nang'olo,"},{"book":"Matendo","chapter":"13","verse":"48","text":"Vanu vakávele Vayahudi pavalapilikene anelo malove nkuhangalala na kuhaula kuva Lilove lya Nang'olo nni lyambone. Na vammalele vanatandolewije vapate umi ukee na ntululilo, nkunkulupila Yesu."},{"book":"Matendo","chapter":"13","verse":"49","text":"Lilove lya Nang'olo nkuyanjala nchilambo achila chammalele."},{"book":"Matendo","chapter":"13","verse":"50","text":"Henga Vayahudi nkuvachonjela kwa vakulu va imanga na kwa vamahe vachieshimika na vachimweshimu Nnungu. Bahi Vayahudi nkuchonjela kubanihwa kwa Paolo na Banaba, nkuvavinganga vauke nchilambo chavo."},{"book":"Matendo","chapter":"13","verse":"51","text":"Bahi Paolo nawi Banaba nkuvakana kwa kupumuna litutunga mmadodo lavo, anepo nkuukananga nkuhwena ku Ikoniyo."},{"book":"Matendo","chapter":"13","verse":"52","text":"Vakuhundwa va ku Antiyokia nkuumbalwa na ihangaladi na Umumu Wanaswe."}]}