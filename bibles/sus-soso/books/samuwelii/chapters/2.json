{"data":[{"book":"Samuweli I","chapter":"2","verse":"1","text":"Na kui, Ani yi suuki nan ba Alatala bɛ,"},{"book":"Samuweli I","chapter":"2","verse":"2","text":"Alatala xa sɛniyɛnyi maniyɛ mu na."},{"book":"Samuweli I","chapter":"2","verse":"3","text":"Wo naxa wo yɛtɛ igbo,"},{"book":"Samuweli I","chapter":"2","verse":"4","text":"Gereso sɛnbɛmae xa xali igirama nɛ,"},{"book":"Samuweli I","chapter":"2","verse":"5","text":"Naxee singe nu lugaxi,"},{"book":"Samuweli I","chapter":"2","verse":"6","text":"Alatala nan mixi faxama,"},{"book":"Samuweli I","chapter":"2","verse":"7","text":"Alatala nan keren mixi rabannama,"},{"book":"Samuweli I","chapter":"2","verse":"8","text":"A misikiinɛ bama a xa setareɲa kui,"},{"book":"Samuweli I","chapter":"2","verse":"9","text":"A ɲɔxɔ sama nɛ a batulae ɲɛrɛ ki xɔn ma,"},{"book":"Samuweli I","chapter":"2","verse":"10","text":"Alatala matandilae xa fe kanama nɛ."},{"book":"Samuweli I","chapter":"2","verse":"11","text":"Na dangi xanbi, Elekana naxa gbilen a xɔnyi Rama. A naxa a xa di Samuweli lu Alatala xa wali ra Eli sɛrɛxɛdubɛ fɛ ma."},{"book":"Samuweli I","chapter":"2","verse":"12","text":"Fuyante nan nu na Eli xa die ra, naxee mu nu birama Alatala fɔxɔ ra."},{"book":"Samuweli I","chapter":"2","verse":"13","text":"Yi sɛrɛxɛdubɛe nu walima yi ki nɛ ɲama ra: Mixie to nu fama sɛrɛxɛ bade, e nɛ sɛrɛxɛ sube ɲinma, sɛrɛxɛdubɛ xa walikɛ nu sube sɔxɔse belebele"},{"book":"Samuweli I","chapter":"2","verse":"14","text":"ragoroma nɛ tunde kui, xa na mu se ɲin se gbɛtɛ kui, a nu naxan yo sɔxɔ, a a rate, a na soma sɛrɛxɛdubɛ nan yi ra. E nu na mɔɔli rabama Isirayilakae birin na naxee nu fama Silo."},{"book":"Samuweli I","chapter":"2","verse":"15","text":"Waxati ndee beenun xuruse ture gan tɛmui xa fɔlɔ, sɛrɛxɛdubɛ xa walikɛ nu a falama nɛ sɛrɛxɛ kanyi bɛ, «Beenun i xa na sube gan, i xa nde so n yi ra sɛrɛxɛdubɛ bɛ. A mu wama sube ganxi xɔn.»"},{"book":"Samuweli I","chapter":"2","verse":"16","text":"Xa sɛrɛxɛ kanyi a yaabi, «A lanma ture xa gan sinden. Na dangi xanbi, i na wa naxan xɔn, i xa na tongo.» Sɛrɛxɛdubɛ xa walikɛ nu a yaabima nɛ, «N tondi. Xa i mu tin, n a tongoma sɛnbɛ nan na.»"},{"book":"Samuweli I","chapter":"2","verse":"17","text":"Na kui, Eli xa die nu yunubi ɲaaxi nan sɔtɔma Alatala ra, barima e mu nu binyɛ yo saxi sɛrɛxɛe ma naxee nu bama a bɛ."},{"book":"Samuweli I","chapter":"2","verse":"18","text":"Samuweli nu Alatala xa wali rabama nɛ, donma kuye sɛrɛxɛdubɛ daaxi ragoroxi a ma."},{"book":"Samuweli I","chapter":"2","verse":"19","text":"Ɲɛ yo ɲɛ a nga nun a baba nu fama Silo sɛrɛxɛ bade. A nga nu a sanbama guba di ra."},{"book":"Samuweli I","chapter":"2","verse":"20","text":"Eli nu Ala maxandima nɛ Elekana nun a xa ginɛ bɛ a falafe ra, «Alatala xa a ragiri i xa ginɛ xa di gbɛtɛe bari i bɛ di ɲɔxɔɛ ra a naxan fixi Alatala ma.» Na dangi xanbi, Elekana nun Ani naxa gbilen e xɔnyi."},{"book":"Samuweli I","chapter":"2","verse":"21","text":"Alatala naxa hinnɛ Ani ra, a fa di xɛmɛ saxan nun di ginɛ firin bari. Na tɛmui Samuweli nu na mɔfe Alatala ya i."},{"book":"Samuweli I","chapter":"2","verse":"22","text":"Eli sɛrɛxɛdubɛ naxan nu bara fori ki fanyi ra, a naxa a kolon a xa die nu na fe ɲaaxi rabafe Isirayilakae ra. E nun ginɛ naxee nu wali rabama hɔrɔmɔlingira sode dɛ ra, e nu yɛnɛ rabama nee yɛtɛ yati ra."},{"book":"Samuweli I","chapter":"2","verse":"23","text":"Eli naxa a xa die maxɔrin, «Munfe ra wo yi mɔɔli rabama? Ɲama birin wo xa wali kobi nan falafe n bɛ."},{"book":"Samuweli I","chapter":"2","verse":"24","text":"N ma die, wo xa ba na mɔɔli rabafe. N naxan mɛfe wo xun, a mu fan feo. Wo Alatala xa ɲama ramurutama nɛ a xa sɛriyɛ ma."},{"book":"Samuweli I","chapter":"2","verse":"25","text":"Xa mixi yunubi raba a boore ra, Ala nan a makiitima, kɔnɔ xa mixi sa yunubi raba Alatala ra, nde xari sama na kanyi bɛ?» Kɔnɔ Eli xa die mu tin e tuli matide e baba ra, barima Ala sago na nu a ra e xa faxa."},{"book":"Samuweli I","chapter":"2","verse":"26","text":"Na fonike Samuweli nu na mɔfe a fanyi ra. A nu rafan Ala ma, a nu rafan mixie ma."},{"book":"Samuweli I","chapter":"2","verse":"27","text":"Lɔxɔɛ nde namiɲɔnmɛ nde naxa fa Eli yire, a a fala a bɛ, «Alatala xa masenyi nan ya: N mu n yɛtɛ masen xɛ i benbae bɛ Misira, e nu na Firawuna xa yaamari bun ma tɛmui naxɛ?"},{"book":"Samuweli I","chapter":"2","verse":"28","text":"N tan nan i benba sugandi Isirayila bɔnsɔɛ birin tagi, a xa findi sɛrɛxɛdubɛ ra n ma hɔrɔmɔlingira kui, a xa te n ma sɛrɛxɛ gande, a xa surayi gan sɛrɛxɛ ra, a nun a xa sɛrɛxɛdubɛ donma kuye ragoro a ma n ya i. Isirayila e xa sɛrɛxɛ ganxi naxan birin fima n ma, n a birin fi i benba bɔnsɔɛ nan ma.»"},{"book":"Samuweli I","chapter":"2","verse":"29","text":"«Munfe ra wo n ma hadiyae nun n ma sɛrɛxɛe yelebuma, n naxee yamarixi e xa ba n bɛ n ma banxi kui? Munfe ra i i xa die binyaxi dangi n tan na, alako wo xa wo yɛtɛ rabɔrɔgɛ hadiya singee ra, n ma ɲama Isirayila naxee baxi?"},{"book":"Samuweli I","chapter":"2","verse":"30","text":"Na kui, n tan Isirayila Marigi Alatala xa masenyi nan ya: Singe n nu bara laayidi tongo wo bɛ, wo xa denbaya nun wo benbae xa denbaya xa n ma wali raba, kɔnɔ yakɔsi n bara na natɛ masara, barima n mixi nan binyama naxan n binya, kɔnɔ naxee tan n maberema, n yaagi nan dusuma e xun."},{"book":"Samuweli I","chapter":"2","verse":"31","text":"N fama nɛ i tan nun i xa denbaya sɛnbɛ xun nakanade, xɛmɔxi yo mu toma wo ya ma."},{"book":"Samuweli I","chapter":"2","verse":"32","text":"Isirayila xa fe na te, i fama tɔɔrɛ sɔtɔde n ma banxi xa fe ra. I xa mixie mu simaya xɔnkuye sɔtɔma sɔnɔn."},{"book":"Samuweli I","chapter":"2","verse":"33","text":"I xa mixi nde luma n ma sɛrɛxɛbade xa wali kui, kɔnɔ na findima yaye nun tɔɔrɛ nan na i bɛ. I xa mixie mu simaya xɔnkuye sɔtɔma.»"},{"book":"Samuweli I","chapter":"2","verse":"34","text":"«Fe naxan i xa di firinyie sɔtɔma, na nan findima i bɛ tɔnxuma ra: Xofini nun Finexasi birin faxama lɔxɔɛ keren nɛ."},{"book":"Samuweli I","chapter":"2","verse":"35","text":"N sɛrɛxɛdubɛ tinxinxi nde fenma, naxan n bɔɲɛ nun n xaxili waxɔnfe rabama. N bɔnsɔɛ fima nɛ a ma naxan ɲɛrɛma Masiihu ya i, n naxan sugandima."},{"book":"Samuweli I","chapter":"2","verse":"36","text":"I bɔnsɔɛ mixie fama nɛ e magorode a bun ma, alako e xa kɔbiri di sɔtɔ, xa na mu, donse di. E fama a falade a bɛ, ‹Sɛrɛxɛdubɛ wali nde fi n ma, alako n xa n baloe nde sɔtɔ.›»"}]}