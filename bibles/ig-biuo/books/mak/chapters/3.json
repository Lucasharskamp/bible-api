{"data":[{"book":"Mak","chapter":"3","verse":"1","text":"Nʼoge ọzọ, ọ banyere nʼụlọ ekpere, otu nwoke aka ya kpọnwụrụ akpọnwụ nọkwa nʼebe ahụ."},{"book":"Mak","chapter":"3","verse":"2","text":"Ụfọdụ ha nọ na-achọ ụzọ ha ga-esi boo ya ebubo, ya mere ha lekwasịrị ya anya ịhụ ma ọ ga-agwọ ya ọrịa nʼụbọchị izuike."},{"book":"Mak","chapter":"3","verse":"3","text":"Ma ọ gwara nwoke ahụ aka ya kpọnwụrụ akpọnwụ sị, “Bilie guzoro nʼetiti ebe a.”"},{"book":"Mak","chapter":"3","verse":"4","text":"Mgbe ahụ ọ jụrụ ha sị, “Olee nke ziri ezi nʼiwu ime nʼụbọchị izuike: ọ bụ ime ezi ihe ka ọ bụ ime ihe ọjọọ, ịzọpụta ndụ ka ọ bụ ịla ndụ nʼiyi?” Ma ha gbachiri nkịtị."},{"book":"Mak","chapter":"3","verse":"5","text":"O lere ha anya nʼiwe, o wutere ya nʼihi na obi ha kpọrọ nkụ. Ọ sịrị nwoke ahụ, “Setịpụ aka gị.” O setịpụrụ aka ya, aka ya dizikwara nke ọma."},{"book":"Mak","chapter":"3","verse":"6","text":"Ngwangwa, ndị Farisii sitere nʼebe ahụ pụọ nʼiwe. Gaa soro ndị otu Herọd gbaa izu otu ha ga-esi laa ya nʼiyi."},{"book":"Mak","chapter":"3","verse":"7","text":"Ma Jisọs na ndị na-eso ụzọ ya sitere nʼebe ahụ pụọ gaa nọdụ nʼakụkụ osimiri. Igwe mmadụ ndị sitere na Galili sooro ya."},{"book":"Mak","chapter":"3","verse":"8","text":"Mgbe ha nụrụ ihe niile ọ na-eme, ọtụtụ mmadụ bịakwutere ya site na Judịa, na Jerusalem, na Idumia na obodo ndị dị nʼofe Jọdan, na gburugburu Taịa na Saịdọn."},{"book":"Mak","chapter":"3","verse":"9","text":"Nʼihi ịdị ukwuu nke igwe mmadụ ahụ, ọ gwara ndị na-eso ụzọ ya ka ha debere ya ụgbọ mmiri nta nso ka ọ banye, iji gbochie igwe mmadụ ahụ ịkpagbu ya."},{"book":"Mak","chapter":"3","verse":"10","text":"Nʼihi na ọ gwọọla ọtụtụ ndị ọrịa, nke mere na ndị bu ọrịa dị iche iche na-agbalịsị ike ịmetụ ya aka."},{"book":"Mak","chapter":"3","verse":"11","text":"Mgbe ọbụla kwa ndị mmụọ na-adịghị ọcha bi nʼime ha hụrụ ya, ha na-ada nʼala nʼihu ya na-eti mkpu na-asị, “Ị bụ Ọkpara Chineke!”"},{"book":"Mak","chapter":"3","verse":"12","text":"Ma ọ na-enyesi ha iwu ike ka ha hapụ ịkọwa onye ọ bụ."},{"book":"Mak","chapter":"3","verse":"13","text":"Ọ rigooro nʼelu ugwu ma kpọrọ ndị ọ chọrọ nye onwe ya. Ha bịakwutekwara ya."},{"book":"Mak","chapter":"3","verse":"14","text":"Ọ họpụtara mmadụ iri na abụọ ndị ya na ha ga-anọ, mee ha ndị ozi. Ndị ọ ga-ezipụ ikwusa oziọma,"},{"book":"Mak","chapter":"3","verse":"15","text":"nakwa ndị ga-enwe ikike ịchụpụ mmụọ ọjọọ."},{"book":"Mak","chapter":"3","verse":"16","text":"Ndị a bụ mmadụ iri na abụọ ndị ọ họpụtara."},{"book":"Mak","chapter":"3","verse":"17","text":"Jemis nwa Zebedi na Jọn nwanne ya (ndị ọ gụgharịrị aha Boanajis, nke pụtara “ụmụ egbe eluigwe”),"},{"book":"Mak","chapter":"3","verse":"18","text":"Andru,"},{"book":"Mak","chapter":"3","verse":"19","text":"na Judas Iskarịọt, onye raara ya nye."},{"book":"Mak","chapter":"3","verse":"20","text":"Emesịa, ọ lọtara nʼụlọ, ma igwe mmadụ gbakọtakwara ọzọ nke mere na ha enweghị ohere iri nri."},{"book":"Mak","chapter":"3","verse":"21","text":"Mgbe ndị ikwu ya nụrụ nke a, ha bịara gbalịa idulata ya nʼụlọ ha, nʼihi na ndị mmadụ na-asị, “Isi adịghị ya mma.”"},{"book":"Mak","chapter":"3","verse":"22","text":"Ma ndị ozizi iwu si Jerusalem bịa sịrị, “Mmụọ Belzebub bi nʼime ya! Ọ bụkwa nʼike onyeisi ndị mmụọ ọjọọ ka o ji achụpụ mmụọ ọjọọ.”"},{"book":"Mak","chapter":"3","verse":"23","text":"Ma ọ kpọrọ ha jiri ilu gwa ha okwu sị, “Ekwensu ọ pụrụ ịchụpụ ekwensu?"},{"book":"Mak","chapter":"3","verse":"24","text":"Ọ bụrụ na alaeze ekewa megide onwe ya alaeze ahụ apụghị iguzo."},{"book":"Mak","chapter":"3","verse":"25","text":"Ọ bụrụ na ezinaụlọ ekewa megide onwe ya, ezinaụlọ ahụ apụghị iguzo."},{"book":"Mak","chapter":"3","verse":"26","text":"Ọ bụrụkwa na ekwensu ebilie megide onwe ya si otu a nwee nkewa, o nweghị ike iguzo; kama ọgwụgwụ oge ya abịala nso."},{"book":"Mak","chapter":"3","verse":"27","text":"Nʼezie, ọ dịghị onye nwere ike ịbanye nʼụlọ nwoke dị ike kwakọrọ ngwongwo ya niile, ma o bughị ụzọ kee nwoke ahụ siri ike agbụ. Mgbe ahụ ọ ga-enwe ike ịbanye nʼụlọ ya, zukọrọ ngwongwo ya niile."},{"book":"Mak","chapter":"3","verse":"28","text":"Nʼezie agwa m unu, na a ga-agbaghara ụmụ mmadụ mmehie na nkwulu niile nke ha kwuru."},{"book":"Mak","chapter":"3","verse":"29","text":"Ma onye ọbụla ga-ekwulu Mmụọ Nsọ, enweghị ike ịgbaghara ya. Ọ bụ onye ikpe mmehie ebighị ebi mara.”"},{"book":"Mak","chapter":"3","verse":"30","text":"O kwuru nke a nʼihi na ha na-asị, “Mmụọ na-adịghị ọcha bi nʼime ya.”"},{"book":"Mak","chapter":"3","verse":"31","text":"Mgbe ahụ, nne ya na ụmụnne ya ndị nwoke bịara, guzoro nʼezi. Ha ziri ozi ka a kpọọ ya."},{"book":"Mak","chapter":"3","verse":"32","text":"Igwe mmadụ gbara ya gburugburu mgbe ahụ gwara ya sị, “Lee, nne gị na ụmụnne gị ndị nwoke na ndị nwanyị guzo nʼezi. Ha chọrọ ịhụ gị.”"},{"book":"Mak","chapter":"3","verse":"33","text":"Ọ zara sị, “Onye bụ nne m, ndị ole bụkwa ụmụnne m ndị nwoke?”"},{"book":"Mak","chapter":"3","verse":"34","text":"Mgbe ahụ, o lere ndị nọ ya gburugburu anya ma sị, “Ndị a bụ nne m, na ụmụnne m ndị nwoke!"},{"book":"Mak","chapter":"3","verse":"35","text":"Onye ọbụla na-eme uche Chineke bụ nwanne m nwoke, na nwanne m nwanyị, na nne m.”"}]}