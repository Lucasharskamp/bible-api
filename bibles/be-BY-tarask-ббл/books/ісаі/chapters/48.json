{"data":[{"book":"ІСАІ","chapter":"48","verse":"1","text":"Слухайце гэта, доме Якава, які называецца імем Ізраіля, і паходжанцы ад крыніцы Юдавай, што прысягаюць імем Госпада і вызнаюць Бога Ізраілевага, хоць не паводле ісьціны і не паводле праўды."},{"book":"ІСАІ","chapter":"48","verse":"2","text":"Бо яны называюць сябе паходжанцамі ад сьвятога горада і апіраюцца на Бога Ізраілевага; Гасподзь Саваоф - імя Яму."},{"book":"ІСАІ","chapter":"48","verse":"3","text":"Ранейшае Я загадзя абвяшчаў; з Маіх вуснаў выходзіць яно, і Я абвяшчаў гэта і зьнянацку рабіў, - і ўсё збывалася."},{"book":"ІСАІ","chapter":"48","verse":"4","text":"Я ведаў, што ты ўпарты, і што ў шыі тваёй жылы жалезныя, і лоб твой - медны;"},{"book":"ІСАІ","chapter":"48","verse":"5","text":"таму і абвяшчаў табе загадзя, раней чым гэта здарылася, і перадаваў табе, каб ты не сказаў: «ідал мой зрабіў гэта, і балван мой і выліты мой загадаў гэтаму быць»."},{"book":"ІСАІ","chapter":"48","verse":"6","text":"Ты чуў - паглядзі на ўсё гэта! І няўжо вы не прызнаеце гэтага? А сёньня Я абвяшчаю табе новае, і ты ня ведаў гэтага."},{"book":"ІСАІ","chapter":"48","verse":"7","text":"Яно сталася сёньня, а не даўно і не за дзень, і ты ня чуў пра тое, каб ты не сказаў: «вось! я ведаў гэта»."},{"book":"ІСАІ","chapter":"48","verse":"8","text":"Ты і ня чуў, і ня ведаў пра гэта, і вуха тваё ня было раней адкрытае; бо Я ведаў, што ты ўчыніш вераломна, і ад самага ўлоньня матчынага ты празваны адступнікам."},{"book":"ІСАІ","chapter":"48","verse":"9","text":"Дзеля імя Майго адкладваў гнеў Мой, і дзеля славы Маёй стрымліваў Сябе ад зьнішчэньня цябе."},{"book":"ІСАІ","chapter":"48","verse":"10","text":"Вось, Я растапіў цябе, але не як срэбра; выпрабаваў цябе ў гарніле пакуты."},{"book":"ІСАІ","chapter":"48","verse":"11","text":"Дзеля Сябе, дзеля Сябе Самога раблю гэта, - бо якое было б нараканьне на імя Маё! славы Маёй ня дам іншаму."},{"book":"ІСАІ","chapter":"48","verse":"12","text":"Паслухай Мяне, Якаве і Ізраіле, пакліканы Мой: Я той самы, Я першы і Я апошні."},{"book":"ІСАІ","chapter":"48","verse":"13","text":"Мая рука паклала зямлю, і Мая правіца расхінула нябёсы; паклічу іх, - і яны стануць разам."},{"book":"ІСАІ","chapter":"48","verse":"14","text":"Зьбярэцеся ўсе, і слухайце: хто спаміж іх прадказаў гэта? Гасподзь палюбіў яго, і ён выканае волю Яго над Вавілонам і пакажа сілу Яго над Халдэямі."},{"book":"ІСАІ","chapter":"48","verse":"15","text":"Я, Я сказаў, і паклікаў яго; Я прывёў яго, і шлях ягоны будзе пасьпяховы."},{"book":"ІСАІ","chapter":"48","verse":"16","text":"Падыдзеце да Мяне, слухайце гэта: Я і спачатку гаварыў не таемна; з таго часу, як гэта адбываецца, Я быў там; і сёньня паслаў Мяне Гасподзь Бог і Дух Ягоны."},{"book":"ІСАІ","chapter":"48","verse":"17","text":"Так кажа Гасподзь, Адкупнік твой, Сьвяты Ізраілеў: Я Гасподзь Бог твой, вучу цябе карыснаму, вяду цябе па той дарозе, па якой табе трэба ісьці."},{"book":"ІСАІ","chapter":"48","verse":"18","text":"О, калі б ты слухаў запаведзі Мае! Тады мір твой быў бы, як рака, і праўда твая - як хвалі марскія."},{"book":"ІСАІ","chapter":"48","verse":"19","text":"І насеньне тваё было б, як пясок, і паходжанцы ад нутра твайго - як пясчынкі: ня згладзілася б імя ягонае перад Мною."},{"book":"ІСАІ","chapter":"48","verse":"20","text":"Выходзьце з Вавілона, бяжэце ад Халдэяў, з голасам радасьці абвяшчайце і прапаведуйце гэта, пашырайце гэтую вестку да краю зямлі; кажэце: Гасподзь адкупіў раба Свайго Якава»."},{"book":"ІСАІ","chapter":"48","verse":"21","text":"І ня сьмягнуць яны ў пустынях, празь якія Ён вядзе іх: Ён крынічыць ім ваду з каменя; расьсякае скалу, - і ліюцца воды."},{"book":"ІСАІ","chapter":"48","verse":"22","text":"А бязбожным няма спакою, кажа Гасподзь."}]}