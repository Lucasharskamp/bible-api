{"data":[{"book":"زبور","chapter":"105","verse":"1","text":"رب کا شکر کرو اور اُس کا نام پکارو! اقوام میں اُس کے کاموں کا اعلان کرو۔"},{"book":"زبور","chapter":"105","verse":"2","text":"ساز بجا کر اُس کی مدح سرائی کرو۔ اُس کے تمام عجائب کے بارے میں لوگوں کو بتاؤ۔"},{"book":"زبور","chapter":"105","verse":"3","text":"اُس کے مُقدّس نام پر فخر کرو۔ رب کے طالب دل سے خوش ہوں۔"},{"book":"زبور","chapter":"105","verse":"4","text":"رب اور اُس کی قدرت کی دریافت کرو، ہر وقت اُس کے چہرے کے طالب رہو۔"},{"book":"زبور","chapter":"105","verse":"5","text":"جو معجزے اُس نے کئے اُنہیں یاد کرو۔ اُس کے الٰہی نشان اور اُس کے منہ کے فیصلے دہراتے رہو۔"},{"book":"زبور","chapter":"105","verse":"6","text":"تم جو اُس کے خادم ابراہیم کی اولاد اور یعقوب کے فرزند ہو، جو اُس کے برگزیدہ لوگ ہو، تمہیں سب کچھ یاد رہے!"},{"book":"زبور","chapter":"105","verse":"7","text":"وہی رب ہمارا خدا ہے، وہی پوری دنیا کی عدالت کرتا ہے۔"},{"book":"زبور","chapter":"105","verse":"8","text":"وہ ہمیشہ اپنے عہد کا خیال رکھتا ہے، اُس کلام کا جو اُس نے ہزار پُشتوں کے لئے فرمایا تھا۔"},{"book":"زبور","chapter":"105","verse":"9","text":"یہ وہ عہد ہے جو اُس نے ابراہیم سے باندھا، وہ وعدہ جو اُس نے قَسم کھا کر اسحاق سے کیا تھا۔"},{"book":"زبور","chapter":"105","verse":"10","text":"اُس نے اُسے یعقوب کے لئے قائم کیا تاکہ وہ اُس کے مطابق زندگی گزارے، اُس نے تصدیق کی کہ یہ میرا اسرائیل سے ابدی عہد ہے۔"},{"book":"زبور","chapter":"105","verse":"11","text":"ساتھ ساتھ اُس نے فرمایا، ”مَیں تجھے ملکِ کنعان دوں گا۔ یہ تیری میراث کا حصہ ہو گا۔“"},{"book":"زبور","chapter":"105","verse":"12","text":"اُس وقت وہ تعداد میں کم اور تھوڑے ہی تھے بلکہ ملک میں اجنبی ہی تھے۔"},{"book":"زبور","chapter":"105","verse":"13","text":"اب تک وہ مختلف قوموں اور سلطنتوں میں گھومتے پھرتے تھے۔"},{"book":"زبور","chapter":"105","verse":"14","text":"لیکن اللہ نے اُن پر کسی کو ظلم کرنے نہ دیا، اور اُن کی خاطر اُس نے بادشاہوں کو ڈانٹا،"},{"book":"زبور","chapter":"105","verse":"15","text":"”میرے مسح کئے ہوئے خادموں کو مت چھیڑنا، میرے نبیوں کو نقصان مت پہنچانا۔“"},{"book":"زبور","chapter":"105","verse":"16","text":"پھر اللہ نے ملکِ کنعان میں کال پڑنے دیا اور خوراک کا ہر ذخیرہ ختم کیا۔"},{"book":"زبور","chapter":"105","verse":"17","text":"لیکن اُس نے اُن کے آگے آگے ایک آدمی کو مصر بھیجا یعنی یوسف کو جو غلام بن کر فروخت ہوا۔"},{"book":"زبور","chapter":"105","verse":"18","text":"اُس کے پاؤں اور گردن زنجیروں میں جکڑے رہے"},{"book":"زبور","chapter":"105","verse":"19","text":"جب تک وہ کچھ پورا نہ ہوا جس کی پیش گوئی یوسف نے کی تھی، جب تک رب کے فرمان نے اُس کی تصدیق نہ کی۔"},{"book":"زبور","chapter":"105","verse":"20","text":"تب مصری بادشاہ نے اپنے بندوں کو بھیج کر اُسے رِہائی دی، قوموں کے حکمران نے اُسے آزاد کیا۔"},{"book":"زبور","chapter":"105","verse":"21","text":"اُس نے اُسے اپنے گھرانے پر نگران اور اپنی تمام ملکیت پر حکمران مقرر کیا۔"},{"book":"زبور","chapter":"105","verse":"22","text":"یوسف کو فرعون کے رئیسوں کو اپنی مرضی کے مطابق چلانے اور مصری بزرگوں کو حکمت کی تعلیم دینے کی ذمہ داری بھی دی گئی۔"},{"book":"زبور","chapter":"105","verse":"23","text":"پھر یعقوب کا خاندان مصر آیا، اور اسرائیل حام کے ملک میں اجنبی کی حیثیت سے بسنے لگا۔"},{"book":"زبور","chapter":"105","verse":"24","text":"وہاں اللہ نے اپنی قوم کو بہت پھلنے پھولنے دیا، اُس نے اُسے اُس کے دشمنوں سے زیادہ طاقت ور بنا دیا۔"},{"book":"زبور","chapter":"105","verse":"25","text":"ساتھ ساتھ اُس نے مصریوں کا رویہ بدل دیا، تو وہ اُس کی قوم اسرائیل سے نفرت کر کے رب کے خادموں سے چالاکیاں کرنے لگے۔"},{"book":"زبور","chapter":"105","verse":"26","text":"تب اللہ نے اپنے خادم موسیٰ اور اپنے چنے ہوئے بندے ہارون کو مصر میں بھیجا۔"},{"book":"زبور","chapter":"105","verse":"27","text":"ملکِ حام میں آ کر اُنہوں نے اُن کے درمیان اللہ کے الٰہی نشان اور معجزے دکھائے۔"},{"book":"زبور","chapter":"105","verse":"28","text":"اللہ کے حکم پر مصر پر تاریکی چھا گئی، ملک میں اندھیرا ہو گیا۔ لیکن اُنہوں نے اُس کے فرمان نہ مانے۔"},{"book":"زبور","chapter":"105","verse":"29","text":"اُس نے اُن کا پانی خون میں بدل کر اُن کی مچھلیوں کو مروا دیا۔"},{"book":"زبور","chapter":"105","verse":"30","text":"مصر کے ملک پر مینڈکوں کے غول چھا گئے جو اُن کے حکمرانوں کے اندرونی کمروں تک پہنچ گئے۔"},{"book":"زبور","chapter":"105","verse":"31","text":"اللہ کے حکم پر مصر کے پورے علاقے میں مکھیوں اور جوؤں کے غول پھیل گئے۔"},{"book":"زبور","chapter":"105","verse":"32","text":"بارش کی بجائے اُس نے اُن کے ملک پر اولے اور دہکتے شعلے برسائے۔"},{"book":"زبور","chapter":"105","verse":"33","text":"اُس نے اُن کی انگور کی بیلیں اور انجیر کے درخت تباہ کر دیئے، اُن کے علاقے کے درخت توڑ ڈالے۔"},{"book":"زبور","chapter":"105","verse":"34","text":"اُس کے حکم پر اَن گنت ٹڈیاں اپنے بچوں سمیت ملک پر حملہ آور ہوئیں۔"},{"book":"زبور","chapter":"105","verse":"35","text":"وہ اُن کے ملک کی تمام ہریالی اور اُن کے کھیتوں کی تمام پیداوار چٹ کر گئیں۔"},{"book":"زبور","chapter":"105","verse":"36","text":"پھر اللہ نے مصر میں تمام پہلوٹھوں کو مار ڈالا، اُن کی مردانگی کا پہلا پھل تمام ہوا۔"},{"book":"زبور","chapter":"105","verse":"37","text":"اِس کے بعد وہ اسرائیل کو چاندی اور سونے سے نواز کر مصر سے نکال لایا۔ اُس وقت اُس کے قبیلوں میں ٹھوکر کھانے والا ایک بھی نہیں تھا۔"},{"book":"زبور","chapter":"105","verse":"38","text":"مصر خوش تھا جب وہ روانہ ہوئے، کیونکہ اُن پر اسرائیل کی دہشت چھا گئی تھی۔"},{"book":"زبور","chapter":"105","verse":"39","text":"دن کو اللہ نے اُن کے اوپر بادل کمبل کی طرح بچھا دیا، رات کو آگ مہیا کی تاکہ روشنی ہو۔"},{"book":"زبور","chapter":"105","verse":"40","text":"جب اُنہوں نے خوراک مانگی تو اُس نے اُنہیں بٹیر پہنچا کر آسمانی روٹی سے سیر کیا۔"},{"book":"زبور","chapter":"105","verse":"41","text":"اُس نے چٹان کو چاک کیا تو پانی پھوٹ نکلا، اور ریگستان میں پانی کی ندیاں بہنے لگیں۔"},{"book":"زبور","chapter":"105","verse":"42","text":"کیونکہ اُس نے اُس مُقدّس وعدے کا خیال رکھا جو اُس نے اپنے خادم ابراہیم سے کیا تھا۔"},{"book":"زبور","chapter":"105","verse":"43","text":"چنانچہ وہ اپنی چنی ہوئی قوم کو مصر سے نکال لایا، اور وہ خوشی اور شادمانی کے نعرے لگا کر نکل آئے۔"},{"book":"زبور","chapter":"105","verse":"44","text":"اُس نے اُنہیں دیگر اقوام کے ممالک دیئے، اور اُنہوں نے دیگر اُمّتوں کی محنت کے پھل پر قبضہ کیا۔"},{"book":"زبور","chapter":"105","verse":"45","text":"کیونکہ وہ چاہتا تھا کہ وہ اُس کے احکام اور ہدایات کے مطابق زندگی گزاریں۔ رب کی حمد ہو!"}]}