{"data":[{"book":"اعداد","chapter":"1","verse":"1","text":"در روز اولِ ماه دوم از سال دوم، بعد از بیرون آمدن قوم اسرائیل از مصر، زمانی که قوم در بیابان سینا اردو زده بودند، خداوند در خیمهٔ ملاقات به موسی فرمود:"},{"book":"اعداد","chapter":"1","verse":"2-15","text":"«تو و هارون به کمک رهبران هر قبیله، قوم اسرائیل را برحسب قبیله و خاندانشان سرشماری کنید و تمام مردان بیست ساله و بالاتر را که قادر به جنگیدن هستند بشمارید.» رهبرانی که از هر قبیله برای این کار تعیین شدند عبارت بودند از:"},{"book":"اعداد","chapter":"1","verse":"16","text":"اینها رهبرانی بودند که از میان قوم اسرائیل برای این کار انتخاب شدند."},{"book":"اعداد","chapter":"1","verse":"17-19","text":"در همان روز موسی و هارون همراه رهبران قبایل، تمام مردان بیست ساله و بالاتر را برای اسم‌نویسی فرا خواندند و همان‌طور که خداوند به موسی امر فرموده بود هر مرد برحسب خاندان و خانواده‌اش اسم‌نویسی شد."},{"book":"اعداد","chapter":"1","verse":"20-46","text":"نتیجهٔ نهایی سرشماری از این قرار است:"},{"book":"اعداد","chapter":"1","verse":"47-49","text":"این سرشماری شامل مردان لاوی نمی‌شد، چون خداوند به موسی فرموده بود: «تمام قبیلهٔ لاوی را از خدمت نظام معاف کن و ایشان را در این سرشماری منظور نکن؛"},{"book":"اعداد","chapter":"1","verse":"50","text":"زیرا وظیفهٔ لاویان انجام امور خیمهٔ عبادت، و جابه‌جایی آن است. ایشان باید در اطراف خیمهٔ عبادت زندگی کنند."},{"book":"اعداد","chapter":"1","verse":"51","text":"هنگام جابه‌جایی خیمهٔ عبادت لاویان باید آن را جمع کنند و دوباره آن را بر پا سازند. هر کس دیگری به آن دست بزند کشته خواهد شد."},{"book":"اعداد","chapter":"1","verse":"52","text":"هر یک از قبایل اسرائیل باید دارای اردوگاه جداگانه‌ای بوده، پرچم خاص خود را داشته باشند."},{"book":"اعداد","chapter":"1","verse":"53","text":"لاویان باید گرداگرد خیمهٔ عبادت خیمه زنند تا مبادا کسی به خیمهٔ عبادت نزدیک شده، سبب نازل شدن غضب خداوند بر جماعت بنی‌اسرائیل شود.»"},{"book":"اعداد","chapter":"1","verse":"54","text":"پس قوم اسرائیل آنچه را که خداوند به موسی امر فرموده بود، انجام دادند."}]}