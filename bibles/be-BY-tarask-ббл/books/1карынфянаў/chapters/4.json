{"data":[{"book":"1 КАРЫНФЯНАЎ","chapter":"4","verse":"1","text":"Дык вось, кожны павінен уважаць нас за слуг Хрыстовых і за будаўнікоў тайнаў Божых;"},{"book":"1 КАРЫНФЯНАЎ","chapter":"4","verse":"2","text":"ад будаўнікоў жа патрабуецца, каб кожны быў верны."},{"book":"1 КАРЫНФЯНАЎ","chapter":"4","verse":"3","text":"Мне вельмі мала залежыць, як судзіце мяне вы, альбо як судзяць людзі; я і сам сябе ня суджу."},{"book":"1 КАРЫНФЯНАЎ","chapter":"4","verse":"4","text":"Бо, хоць я нічога ня ведаю за сабою, але гэтым не апраўдваюся; а судзьдзя мне - Гасподзь."},{"book":"1 КАРЫНФЯНАЎ","chapter":"4","verse":"5","text":"Таму ня судзеце ніяк дачасна, пакуль ня прыйдзе Гасподзь, Які і асьветліць схаванае ў змроку і выявіць сардэчныя намеры, і тады кожнаму будзе пахвала ад Бога."},{"book":"1 КАРЫНФЯНАЎ","chapter":"4","verse":"6","text":"Гэта, браты, прыклаў я да сябе і да Апалоса дзеля вас, каб вы навучыліся ад нас не мудраваць звыш таго, што напісана, і не выстаўліся адзін перад адным."},{"book":"1 КАРЫНФЯНАЎ","chapter":"4","verse":"7","text":"Бо хто вылучае цябе? Што ты маеш, чаго не атрымаў бы? А калі атрымаў, чаго хвалішся, быццам не атрымаў?"},{"book":"1 КАРЫНФЯНАЎ","chapter":"4","verse":"8","text":"Вы перанасыціліся ўжо, вы ўжо ўзбагаціліся, вы пачалі валадарыць бяз нас. О, калі б на самай справе валадарылі, каб і мы з вамі валадарылі!"},{"book":"1 КАРЫНФЯНАЎ","chapter":"4","verse":"9","text":"Бо я думаю, што нам, апошнім пасланцам, Бог вызначыў быць як бы засуджанымі на сьмерць; бо мы зрабіліся ганьбішчам для сьвету, для анёлаў і людзей."},{"book":"1 КАРЫНФЯНАЎ","chapter":"4","verse":"10","text":"Мы неразумныя дзеля Хрыста, а вы мудрыя ў Хрысьце; мы нямоглыя, а вы дужыя; вы ў славе, а мы ў ганьбе."},{"book":"1 КАРЫНФЯНАЎ","chapter":"4","verse":"11","text":"Нават дагэтуль трываем голад і смагу, і галечу, і б'юць нас, і бадзяемся,"},{"book":"1 КАРЫНФЯНАЎ","chapter":"4","verse":"12","text":"і працуем, робячы сваімі рукамі. Ліхасловяць нас, мы дабраслаўляем; гоняць нас, мы трываем;"},{"book":"1 КАРЫНФЯНАЎ","chapter":"4","verse":"13","text":"клянуць нас, мы молімся; мы як сьмецьце для сьвету, як пыл, усімі таптаны дагэтуль."},{"book":"1 КАРЫНФЯНАЎ","chapter":"4","verse":"14","text":"Ня каб пасароміць вас, пішу гэта, а на розум наводжу вас, як любасных дзяцей маіх."},{"book":"1 КАРЫНФЯНАЎ","chapter":"4","verse":"15","text":"Бо, хоць у вас тысячы настаўнікаў у Хрысьце, але няшмат айцоў: я нарадзіў вас у Хрысьце Ісусе зьвеставаньнем."},{"book":"1 КАРЫНФЯНАЎ","chapter":"4","verse":"16","text":"Таму прашу вас: пераймайце мяне, як я Хрыста."},{"book":"1 КАРЫНФЯНАЎ","chapter":"4","verse":"17","text":"На тое паслаў я да вас Цімафея, майго любаснага і вернага ў Госпадзе сына, які нагадае вам пра шляхі мае ў Хрысьце Ісусе, як я вучу ўсюды ў кожнай царкве."},{"book":"1 КАРЫНФЯНАЎ","chapter":"4","verse":"18","text":"Як я ня йду да вас, дык некаторыя ў вас заганарыліся;"},{"book":"1 КАРЫНФЯНАЎ","chapter":"4","verse":"19","text":"але я неўзабаве прыйду да вас, калі заўгодна будзе Госпаду, і выпрабую ня словы гардуноў, а сілу,"},{"book":"1 КАРЫНФЯНАЎ","chapter":"4","verse":"20","text":"бо Царства Божае ня ў слове, а ў сіле."},{"book":"1 КАРЫНФЯНАЎ","chapter":"4","verse":"21","text":"Чаго вы хочаце? каб з посахам прыйшоў да вас, ці зь любоўю і духам лагоднасьці?"}]}