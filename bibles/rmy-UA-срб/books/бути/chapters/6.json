{"data":[{"book":"Бути","chapter":"6","verse":"1","text":"Дэ кадэла дивэ, кала ачиля бут сиклярнэн, эллинистуря6.1 Кади акхарэнас евреен, савэ дэдумане пав греческо, а на пав еврейско чиб.  холявэнас пэ катутнэн евреен. Вонэ дэдумэнас, со кодэла обджян лэнгэрэн джювлен, савэндэ муле рома, кала роздэн кожно диво хамо."},{"book":"Бути","chapter":"6","verse":"2","text":"Тунчи Дэшудуй акхардэ всавэрэн сиклярнэн тай пхэндэ:"},{"book":"Бути","chapter":"6","verse":"3","text":"Колэсти, пхралалэ, вытидэн пэстар эфта манушэн, савэндэ лачи патив и савэ пхэрдиле Фаноґа тай годяґа, и амэ даґа лэнди тэ терэн кадыя бути."},{"book":"Бути","chapter":"6","verse":"4","text":"Еджинэ амэ аваґа тэ мангэпэ и тэ лиджя бути лавэґа."},{"book":"Бути","chapter":"6","verse":"5","text":"Со вонэ пхэндэ, всавэрэнди чялиля, тай вытидэне Стефано, манушэ, дэ кастэ сля патявимо тай Свэнто Фано, Филиппо, Прохоро, Никаноро, Тимоно, Пармено тай Николае форостар Антиохия, саво прылиля иудеенгоро сикляримо."},{"book":"Бути","chapter":"6","verse":"6","text":"Лэн тховдэ англа апостолонэн, и кодэла поманглепэ пала лэн и возтховдэ пэ лэн васта."},{"book":"Бути","chapter":"6","verse":"7","text":"Лав Дэвлэхкоро розджяласпэ, и дэ Ерусалимо ачиля фартэ бут сиклярнэн, и бут рашая прылиле кадэва патявимо."},{"book":"Бути","chapter":"6","verse":"8","text":"Стефано, мануш, дэ кастэ сле Дэвлэхкэрэ лачимо тай зор, терэлас машкар манушэн барэ дывуря тай допхэнимо."},{"book":"Бути","chapter":"6","verse":"9","text":"Лэґа ачиле тэ розлэпэ койсавэ мануша, ко пхирэнас дэ синагога отмуклэн пэ воля. Пордэ кади ж пхирэнас киренеянуря, александриянуря, тай кодэла, ко джювдэ дэ Киликия тай дэ Цыкни Азия."},{"book":"Бути","chapter":"6","verse":"10","text":"Нэ Стефано дэдумэлас годяґа и зораґа Фаностар, тай вонэ кадэлэґа нисо на ґалёнас тэ терэ."},{"book":"Бути","chapter":"6","verse":"11","text":"Тунчи вонэ поддэдумане койсавэн манушэн тэ пхэнэ: «Амэ шундэ, сар Стефано дэдумэл начячюнэ лава пала Моисее и пала Дэвлэ»."},{"book":"Бути","chapter":"6","verse":"12","text":"Вонэ подваздэне манушэн, пхурэдэрэн и сиклимарен пав Упхэнима. Тунчи схутилдэ Стефано и андэ дэ Синедрионо."},{"book":"Бути","chapter":"6","verse":"13","text":"Тай подтховдэ хохавнэн допхэнимарен, савэ пхэндэ:"},{"book":"Бути","chapter":"6","verse":"14","text":"Амэ шундэ, сар вов дэдуманя, со Исусо Назаретостар розмарэла кадэва храмо и парувэла сикляримо, саво пэрэдэня амэнди Моисеи."},{"book":"Бути","chapter":"6","verse":"15","text":"Всавэрэ кодэла, ко бэшле дэ Синедрионо, чувэнас сама пэ Стефано и дыкхле, со лэхкоро муй исин сар муй ангелостэ."}]}