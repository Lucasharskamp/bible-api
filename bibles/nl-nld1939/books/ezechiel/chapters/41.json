{"data":[{"book":"Ezechiel","chapter":"41","verse":"1","text":"Hij leidde mij binnen in het Heilige, en mat de deurposten op; ze waren aan weerskanten zes el diep."},{"book":"Ezechiel","chapter":"41","verse":"2","text":"De breedte van de deur bedroeg tien el, juist zoals die van de tent; de zijvlakken waren aan weerskanten vijf el. Hij mat de diepte op van het Heilige: die bedroeg veertig el, en de breedte: twintig el."},{"book":"Ezechiel","chapter":"41","verse":"3","text":"Daarna betrad hij het Inwendige, en mat de deurpost op, die twee el diep was. De deur was zes el breed, en de zijvlakken waren aan weerskanten zeven el."},{"book":"Ezechiel","chapter":"41","verse":"4","text":"Hij nam de diepte op, die twintig el bedroeg; ook de breedte bedroeg twintig el. Het lag tegen het Heilige aan; en hij verklaarde mij: dit is het Allerheiligste."},{"book":"Ezechiel","chapter":"41","verse":"5","text":"Toen nam hij de dikte op van de wand van de tempel: die bedroeg zes el. Aan drie kanten van de tempel was er een uitbouw van vier el breedte."},{"book":"Ezechiel","chapter":"41","verse":"6","text":"Hier lagen de cellen in drie rijen van dertig cellen boven elkaar; voor de cellen waren aan alle kanten inkortingen gemaakt in de wand van de tempel, waarop de binten konden rusten; zo behoefde men voor de steunpunten geen gaten te breken in de wand van de tempel."},{"book":"Ezechiel","chapter":"41","verse":"7","text":"Naar gelang men een verdieping hoger steeg, werden de cellen breder en ruimer; want naar boven toe was de wand van de tempel aan alle zijden van de tempel geleidelijk ingekort; daarom werd de uitbouw naar boven toe breder. Van de begane grond af kon men langs de middelste verdieping de bovenverdieping bereiken."},{"book":"Ezechiel","chapter":"41","verse":"8","text":"Aan alle kanten van de tempel zag ik als fundament van de cellen een verhoging van een volle roede, dus zes el ongeveer."},{"book":"Ezechiel","chapter":"41","verse":"9","text":"De dikte van de buitenwand der cellen was vijf el. Er was een plein tussen de cellen van de tempel en het zalengebouw;"},{"book":"Ezechiel","chapter":"41","verse":"10","text":"het had een breedte van twintig el aan drie zijden van de tempel."},{"book":"Ezechiel","chapter":"41","verse":"11","text":"In de uitbouw was een deur naar het plein: één deur aan de noordkant en één deur aan de zuidkant. De verhoging, die op het plein uitkwam, was aan alle kanten vijf el breed."},{"book":"Ezechiel","chapter":"41","verse":"12","text":"Het bijgebouw, dat aan de overzijde van het plein aan de westkant lag, was zeventig el diep; de muur van het bijgebouw was aan alle kanten vijf el dik, de lengte bedroeg negentig el."},{"book":"Ezechiel","chapter":"41","verse":"13","text":"Hij mat de tempel op: de diepte bedroeg honderd el; ook de diepte van het plein met het bijgebouw en zijn muren bedroeg honderd el;"},{"book":"Ezechiel","chapter":"41","verse":"14","text":"de voorzijde van de tempel met het plein naar het oosten was honderd el breed."},{"book":"Ezechiel","chapter":"41","verse":"15","text":"Ook mat hij de breedte op van het gebouw, dat achter de tempel, maar met zijn gevel aan het plein lag; met zijn muren aan weerszijden bedroeg de breedte honderd el. Het Heilige, het Inwendige en de voorhal, die op de binnen-voorhof uitkwam,"},{"book":"Ezechiel","chapter":"41","verse":"16","text":"waren betimmerd, en schuin toelopende vensters lieten aan alle kanten licht toe in de drie ruimten. Aan alle kanten was er een houtbetimmering, van de grond tot de vensters. De vensters waren met tapijten bedekt; ook voor de toegang naar het Inwendige hing aan de buitenkant een tapijt."},{"book":"Ezechiel","chapter":"41","verse":"17","text":"Op de gehele wand waren aan alle kanten, van binnen en van buiten,"},{"book":"Ezechiel","chapter":"41","verse":"18","text":"cherubs en palmen aangebracht: tussen twee cherubs één palm. De cherubs hadden twee gezichten:"},{"book":"Ezechiel","chapter":"41","verse":"19","text":"een mensengezicht, gekeerd naar de palm aan de ene kant, en een leeuwenkop, gekeerd naar de palm aan de andere kant. Ze waren aangebracht rondom de gehele tempel."},{"book":"Ezechiel","chapter":"41","verse":"20","text":"Van de grond af tot op deurhoogte waren op de wand de cherubs en de palmen aangebracht."},{"book":"Ezechiel","chapter":"41","verse":"21","text":"De deurposten van het heiligdom vormden een vierkant. Vóór het Heilige stond iets,"},{"book":"Ezechiel","chapter":"41","verse":"22","text":"dat op een houten altaar geleek. Het was drie el hoog en twee el lang; het had hoornen, en de voetstukken en wanden ervan waren van hout. Hij sprak tot mij: Dit is de tafel, die vóór Jahweh’s aangezicht staat."},{"book":"Ezechiel","chapter":"41","verse":"23","text":"Het Heilige had twee deuren;"},{"book":"Ezechiel","chapter":"41","verse":"24","text":"elke deur had twee draaibare deurvleugels, twee aan de éne en twee aan de andere deur;"},{"book":"Ezechiel","chapter":"41","verse":"25","text":"op de deuren van het Heilige waren cherubs en palmen aangebracht, juist zoals op de wanden."},{"book":"Ezechiel","chapter":"41","verse":"26","text":"Voor de voorhal was aan de buitenzijde een houten luifel; en schuin toelopende vensters en palmen bevonden zich aan weerszijden van de deurposten van de voorhal. Ook de cellen van het tempelhuis hadden een luifel."}]}