{"data":[{"book":"Aebraniya","chapter":"12","verse":"1","text":"Paahi ni hii ukhalhawaya nihorukureriya ni nlhoko mulhupalhe wa attu o unihimiechesha, nirihelheke utayi etu misigo chonkhaye chirina ihu ni uwonya unonikhanyerera. Vanottimakacha ihu uttimakelha mmiholho weesheriye ihu, nittimakacheke wo ukuruvalhelha."},{"book":"Aebraniya","chapter":"12","verse":"2","text":"Nimmwehechesheke Yesu wo miitho melhi, chokholhinhe ni utimiriha upisha nrima wihu. Wo nlhatu wo mpuha unohalha awe upatta ahovilhelha ukhwa vansalaabani wo uhilhoha wuulhihiya muru. Ni uyo vano hokhalha va nipuro no nthimicho, wiimonono wo ihiche yo Imwene ya Nlhuku."},{"book":"Aebraniya","chapter":"12","verse":"3","text":"Paahi etu mmuupuwelheke Yesu chenre awe wo uvilhelha upangelhiya ichimwa ni attu o uwonya, vano etu nhoochee ni ukhwa mirima chinyu."},{"book":"Aebraniya","chapter":"12","verse":"4","text":"Mwaatti khannaatakana ikhoto yo waatakana ni uwonya mpaka nkamwaariha iphome."},{"book":"Aebraniya","chapter":"12","verse":"5","text":"Tho, nholhiyalha malhove o waamukiya, Nlhuku vanoromolha awe wiira mwaatti phi achishaana awe? Vaneera awe"},{"book":"Aebraniya","chapter":"12","verse":"6","text":"Ukhalhawaya Nlhuku Athithi anoomwaamuka ntu riyoothe nonttuna awe,"},{"book":"Aebraniya","chapter":"12","verse":"7","text":"Nvilhelheke vanookolhiya inyu, ukhalhawaya Nlhuku nowookolhani thoko achishaana awe. Mwaana ani hinookolhiya ni athumwanawe?"},{"book":"Aebraniya","chapter":"12","verse":"8","text":"Nansho mwaahikavihiyeke wo wookolhiya ni Nlhuku thoko chinookolha awe achishaana awe, inyu vano kanhii achishaana awe nansho ashaana o mwiithuphini."},{"book":"Aebraniya","chapter":"12","verse":"9","text":"Wo uthepa vavawo nahaanaa manyaathumwanihu o velhaponi, attu yaanamuka, nkaneewelhelha, chani vanorika vayi weewelhelha Athumwanihu o munnepani wiira nipatte ukumi?"},{"book":"Aebraniya","chapter":"12","verse":"10","text":"Manyaathumwanihu o velhaponi anaamunke wo mahuku vakani thoko choona aya wiira vaholhoka. Nansho Nlhuku nonaamuka wo unookolha wiira nikhalhe mu utakatifu awe."},{"book":"Aebraniya","chapter":"12","verse":"11","text":"Nansho vanookolhiya ihu, ninoorushiya ni uhiteelhiya nrima, nansho mmiholho uwo attu onkhaye aamukiye wo yoyo ntwarusho uyo anoottuviya nttuvo no ikekhiaye no mpuha."},{"book":"Aebraniya","chapter":"12","verse":"12","text":"Paahi etu, nlhipiheke miono chinyu chiririilhe ni ulhipiha makutha inyu aririilhe."},{"book":"Aebraniya","chapter":"12","verse":"13","text":"Nthepeke wookokolha mitalha, nnyaa niremanre nihithepe uwereehiya nansho nilhameke."},{"book":"Aebraniya","chapter":"12","verse":"14","text":"Mwiimindiheke wo kila iphiro ukhalha wo mpuha ni attu onkhaye. Nkhalhacheke makhalhelho matakatifu, ukhalhawaya khaawo ntu nohalha woona Athithi wo uhikhalha chechiyo iphiro chiyo."},{"book":"Aebraniya","chapter":"12","verse":"15","text":"Mwiishungeke chinene ntu riyoothe hiwe aawukuwelhiya nnema wa Nlhuku, hiwe aakhalha thoko mwiri wo uwawa unomelha ni wunnuwa nkawaananariha attu enchi."},{"book":"Aebraniya","chapter":"12","verse":"16","text":"Tho, hikhalhe ntu o ishembwere munlhokoni mwinyu ama ntu o unanara nrima hinomwoova Nlhuku thoko Naesau, aathuminhe ibarakha aya yo ukhalha mwaana o nttara wo nlhatu wo yolhia yo nkwaha mmoka."},{"book":"Aebraniya","chapter":"12","verse":"17","text":"Ni inyu nhochuwelha wiira kaanyuma vaathanana aya upochera ibarakha iyo ahokhotelhiya. Khayaarina tho iphiro yo ukhoroma inakhalhaka yaari onlhaka."},{"book":"Aebraniya","chapter":"12","verse":"18","text":"Mwaatti khamwaaphilhe umwaakoni Usinai thoko Aisraeli chenre aya wo uphiya, mwaako unooria uvariya, mwaako waapharelha mooro, mwaako waakhuneelhiye ni ipiphi, waaruma iphioo yo machiri,"},{"book":"Aebraniya","chapter":"12","verse":"19","text":"weewania nipalhapata ni malhove. Attu veewilhe aya nlhove nno, yaholhepelha apepechaka wiira ahiiwe tho nlhove nikina,"},{"book":"Aebraniya","chapter":"12","verse":"20","text":"ukhalhawaya khayoonrie uvilhelha nlhove naahimeriye aya wiira, “Ata mwannama anyikalhaka mwaako uyo, noowonyeriya malhuku, wiiviya.”"},{"book":"Aebraniya","chapter":"12","verse":"21","text":"Ni yayo onkhaye ayo yaari o woopiha chinene mpaka ashinna Musa aheera, “Kinowoova chinene ni uthukumelha!”"},{"book":"Aebraniya","chapter":"12","verse":"22","text":"Nansho mwaatti nhophiya umwaakoni Usayuni, iwani ya Nlhuku nkumi, Yerusalemu yo wiirimu, uri minepa maelufu menchi athukumanne wo mpuha."},{"book":"Aebraniya","chapter":"12","verse":"23","text":"Mwaattiva nhophiya unothukumana aya wo mpuha alhe aneehaniya o nttara a Nlhuku alhe, alhephiye machina aya wiirimu wa Nlhuku, naahukumulha attu onkhaye, ni minepa cha attu aalhakelhiye ikekhia ni Nlhuku."},{"book":"Aebraniya","chapter":"12","verse":"24","text":"Nhophiya wa Yesu o waathaniha o Malhehano o Naanano, o iphome awe yaamichiye, inoolhumacha malhove o urera upwaha iphome ya Habilu."},{"book":"Aebraniya","chapter":"12","verse":"25","text":"Paahi etu, mwiishungeke rata nhikhote umwiiwelhelha noolhumacha ni inyu uyo thoko ayo aakhonte umwiiwelhelha vaamuka awe velhaponi va, yayo khayaakulhuphuwilhe. Ni hii ninohalha ukulhuphuwa chani uno nihimwiiwelhelhaka yoyo nonaamuka ukhuma wiirimu uyo?"},{"book":"Aebraniya","chapter":"12","verse":"26","text":"Nlhove nawe nahotikhinya ilhapo yeyo ikatema iyo, nansho vano holheha tho wiira, “Kinootikhinya ilhapo tho nkwaha mmoka, nansho kuhii ilhapo vekha ayaru, nansho ni irimu ni iyo.”"},{"book":"Aebraniya","chapter":"12","verse":"27","text":"Nenna nlhove nna, “nkwaha mmoka tho”, ninowooniha mwaari wiira chittu chinotikhinyia chinowa utikhinyiya ni uthamihiya, nansho chuupiye chihinotikhinyiya chiyo chiwe chaahalha."},{"book":"Aebraniya","chapter":"12","verse":"28","text":"Paahi ukhalhawaya ninoopochera imwene ihinotikhinyia, ninshukuruku Nlhuku etu, ninthimicheke ni unteelhiha ni wiitimarikha ni umwoova."},{"book":"Aebraniya","chapter":"12","verse":"29","text":"Ukhalhawaya we ikekhiaye, “Nlhuku ihu phi mooro umpaha.”"}]}