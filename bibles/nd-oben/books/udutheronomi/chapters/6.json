{"data":[{"book":"UDutheronomi","chapter":"6","verse":"1","text":"“Le yiyo imilayo, izimiso lemithetho uThixo uNkulunkulu wenu angithuma ukuthi ngilifundise ukuyigcina elizweni elizachapha uJodani lilithathe libe ngelenu,"},{"book":"UDutheronomi","chapter":"6","verse":"2","text":"ukuze lina, labantwabenu kanye labantwababo abezayo bamesabe uThixo uNkulunkulu wenu ekuphileni kwenu ngokugcina izimiso lemilayo engizalinika yona, ukuze libe lempilo ende."},{"book":"UDutheronomi","chapter":"6","verse":"3","text":"Zwana, wena Israyeli, njalo unanzelele ukuthi uyalalela ukuze kukulungele njalo wande kakhulu elizweni eligeleza uchago loluju, njengokuthembisa kukaThixo, uNkulunkulu wabokhokho benu."},{"book":"UDutheronomi","chapter":"6","verse":"4","text":"Zwana, wena Israyeli: UThixo uNkulunkulu wethu, nguThixo munye."},{"book":"UDutheronomi","chapter":"6","verse":"5","text":"Thanda uThixo uNkulunkulu wakho ngenhliziyo yakho yonke langomphefumulo wakho wonke kanye langamandla akho wonke."},{"book":"UDutheronomi","chapter":"6","verse":"6","text":"Imilayo le engikupha yona lamuhla kumele ibe sezinhliziyweni zenu."},{"book":"UDutheronomi","chapter":"6","verse":"7","text":"Igcizeleleni ebantwaneni benu. Likhulume ngayo nxa lihlezi emakhaya enu lalapho lihamba endleleni, lapho lilala lanxa livuka."},{"book":"UDutheronomi","chapter":"6","verse":"8","text":"Ibopheleni ezandleni zenu ibe luphawu, liyibophele lasemabunzini enu."},{"book":"UDutheronomi","chapter":"6","verse":"9","text":"Ibhaleni emigubazini yezindlu zenu kanye lasemasangweni enu."},{"book":"UDutheronomi","chapter":"6","verse":"10","text":"Kuzakuthi uThixo uNkulunkulu wenu eselingenisa elizweni afunga ngalo kuboyihlo, u-Abhrahama, u-Isaka loJakhobe, ukulinika lona, ilizwe elilamadolobho amakhulu, aphumelelayo kodwa elingazakhelanga wona,"},{"book":"UDutheronomi","chapter":"6","verse":"11","text":"izindlu ezigcwele konke okuhle elingazange likuhluphekele, imithombo yamanzi elingazange liyigebhe, kanye lezivini lezihlahla zama-oliva elingazihlanyelanga, ukuze kuthi lingadla lisuthe,"},{"book":"UDutheronomi","chapter":"6","verse":"12","text":"linanzelele ukuthi alimkhohlwa uThixo, yena owalikhupha eGibhithe, elizweni lobugqili."},{"book":"UDutheronomi","chapter":"6","verse":"13","text":"Mesabeni uThixo uNkulunkulu wenu, mkhonzeni yena yedwa njalo lifunge ngebizo lakhe."},{"book":"UDutheronomi","chapter":"6","verse":"14","text":"Lingabalandeli abanye onkulunkulu babantu elakhelene labo;"},{"book":"UDutheronomi","chapter":"6","verse":"15","text":"ngoba uThixo uNkulunkulu wenu, ophakathi kwenu, nguThixo olobukhwele njalo ongalithukuthelela, alitshabalalise ebusweni bomhlaba."},{"book":"UDutheronomi","chapter":"6","verse":"16","text":"Lingamlingi uThixo uNkulunkulu wenu njengalokhu elakwenza eMasa."},{"book":"UDutheronomi","chapter":"6","verse":"17","text":"Nanzelelani ukuthi liyayigcina imilayo kaThixo uNkulunkulu wenu lezimiso kanye lemilayo aliphe yona."},{"book":"UDutheronomi","chapter":"6","verse":"18","text":"Yenzani okuqondileyo lokuhle emehlweni kaThixo, ukuze konke kulihambele kuhle njalo lingene liyethatha ilizwe uThixo alithembisa okhokho benu ngesifungo,"},{"book":"UDutheronomi","chapter":"6","verse":"19","text":"lidudule zonke izitha eziphambi kwenu, njengokutsho kukaThixo."},{"book":"UDutheronomi","chapter":"6","verse":"20","text":"Kuzakuthi ngokuqhubeka kwesikhathi nxa indodana yakho ikubuza isithi, ‘Zitshoni izimiso, imilayo lemithetho leyo uThixo uNkulunkulu wethu alipha yona?’"},{"book":"UDutheronomi","chapter":"6","verse":"21","text":"Wena uzakuthi: ‘Sasiyizigqili zikaFaro eGibhithe, kodwa uThixo wasikhupha eGibhithe ngesandla sakhe esilamandla."},{"book":"UDutheronomi","chapter":"6","verse":"22","text":"Thina sazibonela ngawethu amehlo uThixo ethumela izibonakaliso lezimangaliso ezinkulu lezesabekayo phezu kweleGibhithe laphezu kukaFaro labo bonke abendlu yakhe."},{"book":"UDutheronomi","chapter":"6","verse":"23","text":"Kodwa wasikhupha khonale wasiletha lapha ukuze asinike ilizwe alithembisa okhokho bethu ngesifungo."},{"book":"UDutheronomi","chapter":"6","verse":"24","text":"UThixo wasilaya ukuba silalele zonke lezi zimiso lokwesaba uThixo uNkulunkulu wethu, ukuze sithole ukuphumelela lokuphila, njengoba kunje lamhlanje."},{"book":"UDutheronomi","chapter":"6","verse":"25","text":"Kanti-ke nxa sinanzelela silalela wonke umthetho lo phambi kukaThixo uNkulunkulu wethu, njengokusilaya kwakhe, lokhu kuzakuba yikulunga kwethu.’ ”"}]}