{"data":[{"book":"Matayo","chapter":"21","verse":"1","text":"Che Yesu pamo ni ŵakulijiganya ŵao ŵaŵandichile ku Yelusalemu, ni paŵaiche ku Besefage pachikwesya cha Miseituni, ŵatumile ŵakulijiganya ŵaŵili."},{"book":"Matayo","chapter":"21","verse":"2","text":"Ŵaasalile, “Njaule kunsinda wauli mmbujo mwenu, ni kweleko chinkajisimane mbunda jajitaŵikwe ni mwanambunda pamo najo. Nkaagopole njise nawo kwangune."},{"book":"Matayo","chapter":"21","verse":"3","text":"Iŵaga chakammusye mundu ligongo lya kwagopola, nkajile, ‘Ambuje akusisaka,’ ni pangakaŵa chakannechele.”"},{"book":"Matayo","chapter":"21","verse":"4","text":"Ali lyatendekwe kuti gamalile gaŵaŵechete jwakulondola jwa Akunnungu."},{"book":"Matayo","chapter":"21","verse":"5","text":"“Mwasalile ŵandu ŵa musi wa Sayuni,"},{"book":"Matayo","chapter":"21","verse":"6","text":"Ŵakulijiganya ŵala ŵajawile, ŵatesile mpela iŵatite pakusalilwa ni Che Yesu."},{"book":"Matayo","chapter":"21","verse":"7","text":"Ŵajiichenawo mbunda ni mwanambunda, ŵatandiche nguo syao pachanya pawo ni Che Yesu ŵatemi pachanya pakwe."},{"book":"Matayo","chapter":"21","verse":"8","text":"Mpingo wekulungwa wa ŵandu watandiche nguo syao mwitala, ni ŵane ŵakatile nyambi sya mwana sya itela ni ŵatandiche mwitala."},{"book":"Matayo","chapter":"21","verse":"9","text":"Mipingo ja ŵandu ŵaŵalongolele ni ŵaŵakuiye ŵanyanyisye achitiji,"},{"book":"Matayo","chapter":"21","verse":"10","text":"Che Yesu paŵajinjilaga ku Yelusalemu, ŵandu ŵa musi wose ŵaliji jugulijuguli. Ŵandu ŵaliji nkuusyana, “Ana aju ali nduni?”"},{"book":"Matayo","chapter":"21","verse":"11","text":"Ŵandu mu mpingo ula ŵatite, “Ŵeleŵa ni Che Yesu, jwakulondola jwa Akunnungu kutyochela ku Nasaleti musi wa ku Galilaya.”"},{"book":"Matayo","chapter":"21","verse":"12","text":"Nipele, Che Yesu ŵajinjile mu lutenje lwa Nyuumba ja Akunnungu, ŵaaŵinjile ŵanawose uŵasumisyaga ni kusuma malonda pepala, ŵapitikwisye mesa sya ŵaŵasumanyaga mbiya, ni itengu yao ŵaŵasumisyaga nguunda."},{"book":"Matayo","chapter":"21","verse":"13","text":"Ŵaasalile, “Ilembekwe Mmalembelo ga Akunnungu, ‘Nyuumba jangu chijiŵilanjikwe nyuumba ja kupopelela.’ Nambo ŵanyamwe njitesile peuto pakulisisila ŵa wiyi.”"},{"book":"Matayo","chapter":"21","verse":"14","text":"Ŵangalola ni ŵakulemala ŵanjaulile pa Nyuumba ja Akunnungu, nombe Che Yesu ŵalamisye."},{"book":"Matayo","chapter":"21","verse":"15","text":"Achakulu ŵambopesi ni ŵakwiganya Malajisyo paŵaiweni indu yambone nnope iŵaitesile Che Yesu ni ŵanache ali nkunyanyisya pa Nyuumba ja Akunnungu achitiji, “Ajinichilwe Mwana ju che Daudi,” ŵanyawo ŵatumbile."},{"book":"Matayo","chapter":"21","verse":"16","text":"Ŵausisye, “Uli ngankupilikana yakuti ŵanache?” Che Yesu ŵajanjile, “Elo, ngupikana! Ana nganinsyome Maloŵe ga?"},{"book":"Matayo","chapter":"21","verse":"17","text":"Nipele, ŵalesile, ŵakopweche mmusi ni kwaula ku Besania ni kugona kweleko."},{"book":"Matayo","chapter":"21","verse":"18","text":"Kundaŵi, Che Yesu paŵaujaga kwaula ku Yelusalemu, jakwete sala."},{"book":"Matayo","chapter":"21","verse":"19","text":"Ŵauweni ntini mungulugulu litala, ŵaujaulile, nambo nganachisimana chindu mwelemo, ŵausimene uli masamba pe. Ŵausalile, “Nkasogola isogosi sooni moŵa gose pangali mbesi!” Papopo nkuju wo wanyasile."},{"book":"Matayo","chapter":"21","verse":"20","text":"Ŵakulijiganya paŵauweni, ŵasimosile, ŵaliusisye, “Ntini u ujumwile chinauli chitema kwantinyi?”"},{"book":"Matayo","chapter":"21","verse":"21","text":"Che Yesu ŵajanjile, “Ngunsalila isyene, mwaŵaga ni chikulupi pangali lipamba lili lyose, chinkombole kupanganya ngaŵa yeleyo pe yaitendekwe mu chitela cha ntini, nambo atamuno mwachisalilaga achi chitumbi chi, ‘Ntupuche ni kuliponya mu bahali,’ chiitendekwe iyoyo."},{"book":"Matayo","chapter":"21","verse":"22","text":"Mwakolaga chikulupi, chachilichose chachimmende nkupopela, chimpate.”"},{"book":"Matayo","chapter":"21","verse":"23","text":"Che Yesu ŵajinjile pa Nyuumba ja Akunnungu, ni kwiganya. Paŵajiganyaga, achakulu ŵa mbopesi ni achakulu ŵane ŵa ŵandu ŵausisye kuti, “Ana kwa ukombole chi nkutenda yele indu yi? Ŵaani ŵampele wele ukombole u?”"},{"book":"Matayo","chapter":"21","verse":"24","text":"Che Yesu ŵajanjile, “None chinammusye liusyo limo pe, mwanyangaga, nipele, none chinansalile kwa ukombole chi nguitenda indu yi."},{"book":"Matayo","chapter":"21","verse":"25","text":"Uli ukombole u che Yohana wa kubatisya watyochele kwapi? Watyochele kwinani pane kwa ŵandu?” Nambo ŵaŵechetesyene achinsyene pe achitiji, “Twajilaga, ‘Watyosile kwinani,’ chatuusye, ‘Nambi kwachichi nganimunkulupilila?’"},{"book":"Matayo","chapter":"21","verse":"26","text":"Nambo twajilaga, ‘Watyochele kwa ŵandu,’ tukogopa mpingo wa ŵandu pakuŵa ŵanawose akwitichisya kuti che Yohana ali jwakulondola jwa Akunnungu.”"},{"book":"Matayo","chapter":"21","verse":"27","text":"Nipele, ŵajanjile, “Ngatukumanyilila!” Nombe Che Yesu ŵatite, “Atamuno une ngangunsalila ŵanyamwe kwa ukombole chi nguitenda indu yi."},{"book":"Matayo","chapter":"21","verse":"28","text":"“Ŵanyamwe nkuganisya uli? Mundu jumo ŵakwete achachanda ŵaŵili. Ŵantendele jwaandanda jo kuti, ‘Mwanangu, lelo njaule nkapanganye masengo mungunda wa sabibu.’"},{"book":"Matayo","chapter":"21","verse":"29","text":"Nchanda jo ŵajanjile, ‘Ngangusaka!’ Nambo kanyuma kakwe ŵapitikwiche ntima, ŵajawile kupanganya masengo."},{"book":"Matayo","chapter":"21","verse":"30","text":"Atati ŵala ŵanjaulile mwanagwe jwaaŵili jo ni kunsalila ilaila, nombe ŵajanjile ŵatite, ‘Elo, atati!’ Nambo nganajaula kumasengo."},{"book":"Matayo","chapter":"21","verse":"31","text":"Ana jwapi jwa ŵele ŵaŵili wo jwatesile yakuisaka atatigwe?”"},{"book":"Matayo","chapter":"21","verse":"32","text":"Pakuŵa che Yohana ŵaiche kukwenu ni kunnanjila kutama yambone nti yakuti pakusaka Akunnungu, ni ŵanyamwe nganimunkulupilila, nambo ŵakukumbikanya nsongo ni ŵakulaŵalaŵa ŵankulupilile. Ni ŵanyamwe pammasile kugawona gele nganinleka sambi ni kunkulupilila.”"},{"book":"Matayo","chapter":"21","verse":"33","text":"Che Yesu ŵatite, “Mpilikanile chitagu chine. Jwapali mundu jumo nsyene nyuumba ŵalimile ngunda wa sabibu, ŵausyunguchisye lutenje ni ŵakolosisye pakuminyila sabibu, ŵataŵile chilindo mmomopemo. Nipele ŵaujasimisye kwa ŵakulima ni kwaula ku chilambo cha kutalika."},{"book":"Matayo","chapter":"21","verse":"34","text":"Katema ka kugungula, ŵatumile achikapolo ŵao kwa ŵakulima ŵala, kuti akajigale liunjili lyakwe lya magungulo."},{"book":"Matayo","chapter":"21","verse":"35","text":"Ŵakulima ŵala ŵakamwile achikapolo ŵao, jumo ŵamputile, ni jwine ŵammuleje, ni jwine ŵamponyile maganga."},{"book":"Matayo","chapter":"21","verse":"36","text":"Sooni ŵatumile achikapolo ŵane ŵajinji kupunda ŵa kundanda. Ŵakulima ŵala ŵajasime ngunda ŵatendele ilaila."},{"book":"Matayo","chapter":"21","verse":"37","text":"Kumbesi kwakwe ŵantumile mwanagwe achiganisyaga mu ntima wakwe achitiji, ‘Chakanchimbichisye mwanangu.’"},{"book":"Matayo","chapter":"21","verse":"38","text":"Nambo ŵakulima ŵala paŵammweni mwanagwao ŵaŵechetesyene achinsyene pe, ‘Aju ni juchapochele iŵagosele, twende tummulaje kuti indu iŵagosele tujigale uwe!’"},{"book":"Matayo","chapter":"21","verse":"39","text":"Nipele, ŵankamwile, ŵantyosisye paasa ngunda wa sabibu, ŵammuleje."},{"book":"Matayo","chapter":"21","verse":"40","text":"“Sambano, nsyene ngunda wa sabibu jula pachachiika, chachatenda ichichi ŵakulima ŵala?”"},{"book":"Matayo","chapter":"21","verse":"41","text":"Ŵanyawo ŵajanjile, “Chachajonanga wamba ŵele ŵachigongomalo wo ni ngunda wa sabibu ula chachiujasimisya kwa ŵakulima ŵane uchachapa liunjili lyakwe lya magungulo kwa katema kakwe.”"},{"book":"Matayo","chapter":"21","verse":"42","text":"Pelepo Che Yesu ŵaasalile, “Uli ana nganinsyome lye liloŵe li Mmalembelo ga Akunnungu?"},{"book":"Matayo","chapter":"21","verse":"43","text":"“Kwayele ngunsalila, Umwenye wa Akunnungu chiutyosekwe kukwenu, ni kupegwa ŵandu ŵakupanganya yakuisaka Akunnungu.”"},{"book":"Matayo","chapter":"21","verse":"44","text":"Jwalijose juchagwilile pa liganga lyo chakasiche ipande ipande, ni jwalijose juchilyagwilile, chilinkanyatekanyate."},{"book":"Matayo","chapter":"21","verse":"45","text":"Achakulu ŵa mbopesi ni Mafalisayo paŵapilikene itagu yao, ŵamanyilile kuti ŵaliji nkwagamba ŵanyawo."},{"book":"Matayo","chapter":"21","verse":"46","text":"Nipele ŵasosaga litala lya kwakamula, nambo ŵajogwepe ŵandu pakuŵa ŵanyawo ŵanganisisye nti jwakulondola jwa Akunnungu."}]}