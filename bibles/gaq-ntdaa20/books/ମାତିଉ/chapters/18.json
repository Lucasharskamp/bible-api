{"data":[{"book":"ମାତିଉ","chapter":"18","verse":"1","text":"ଆତେନ୍‌‍ବେଲା ସିସ୍‍ଇଂ ଜିସୁକେ ସାଲ୍ୟାକୁ ଆର୍‌କେ “କିତଂଇନିନ୍ନିଆ ସାପାବାନ୍‍ ମ୍ନା ଜାଣ୍ଡେ ?”"},{"book":"ମାତିଉ","chapter":"18","verse":"2","text":"ଜିସୁ ମୁଇଂ ଡାଆଁନେ ଗଡ଼େଅକେ ମେଁଇଂନେ ସେନୁଗ୍‍ ଆତୁଆଁଚେ ବାସଙ୍ଗ୍‌କେ"},{"book":"ମାତିଉ","chapter":"18","verse":"3","text":"“ନେଙ୍ଗ୍ ଆପେକେ ସତ୍ ବାସଙ୍ଗ୍‌ଣ୍ଡିଂ ପେଇଂ ମନ୍ ବଦ୍ଲେଲେଃଚେ ଏନ୍‌ ଡାଆଁ ଗଡ଼େଅ ସୁଗା ଆଡିଙ୍ଗ୍‌ଲା କିତଂଇନିନ୍ନିଆ ୱେଚା ପେୟା ଣ୍ଡୁ ।"},{"book":"ମାତିଉ","chapter":"18","verse":"4","text":"ଜା ନିଜେକେ ଡାଆଁ ଆଡିଙ୍ଗ୍‌ଚେ ଏନ୍‌ ଡାଆଁ ଗଡ଼େଅ ସୁଗୁଆ ଡିଙ୍ଗ୍‌ଏ ମେଁ କିତଂଇନିନ୍ନିଆ ସାପାବାନ୍‍ ମ୍ନା ।”"},{"book":"ମାତିଉ","chapter":"18","verse":"5","text":"ବାରି ଜାଡିଗ୍‍ ନେଙ୍ଗ୍ ମ୍ନିରେ ଦେକ୍‌ରକମ୍ ମୁଇଙ୍ଗ୍ ଡାଆଁ ଗଡ଼େଅକେ ଗ୍ର‍ଅନ୍‌ ଡିଙ୍ଗ୍‌ଏ ମେଁ ଆନେଙ୍ଗ୍ ଡିଗ୍ ଗ୍ର‍ଅନ୍‌ ଡିଙ୍ଗ୍‌ଏ ।"},{"book":"ମାତିଉ","chapter":"18","verse":"6","text":"ଆନେଙ୍ଗ୍‌କେ ସତ୍ ମାନେଡିଙ୍ଗ୍‌କ୍ନେ ଏନ୍‌ ଡାଆଁ ଗଡ଼େଅଇଂନେ ବାନ୍ ମୁଇଂଜା ସତ୍ ମାନେକ୍ନେ ଜା କି କସ୍ଟ ବିଏ ମେଁନେ ଲୁଗଃନ୍ନିଆ ମୁଇଙ୍ଗ୍ ପିନିଡିର୍‍ ବ୍ରି ଗାଗ୍‌ଚେ ଆମେକେ କେଣ୍ଡିଆନ୍ନିଆ ଜଗ୍‍ତ୍ଲାଗ୍‍ନେ ନିମାଣ୍ଡା ।"},{"book":"ମାତିଉ","chapter":"18","verse":"7","text":"ରେମୁଆଁଇଂନେ ବିସ୍‌ବାସ୍‌ରେ କସ୍ଟ ବିଃନ୍‌ସା ଗୁଲୁଏ ବିସୟ୍ ଲେଃକେ । ଆତେନ୍‌‍ସା ଏନ୍‌ ଦର୍‌ତନିନ୍ନିଆ ଉଡ଼ି ବୟଙ୍କାର୍ । କାଲାଆଃ ଦେକ୍ ସୁଗୁଆ କସ୍ଟ ପାଙ୍ଗ୍‌ଏ, ମାତର୍‌ ଜା କସ୍ଟ ବିଏ, ମେଁ ଡଣ୍ଡ୍ ବାଏ !"},{"book":"ମାତିଉ","chapter":"18","verse":"8","text":"ଜଦି ପେନେ ନ୍ତି ଣ୍ଡୁଲା ଞ୍ଚନ୍‌ସା ପେନେ ସତ୍ ମାନେକ୍ନେ ପେଆରେଏ ତେଲା ଆମେକେ ସିତଗ୍ ଜଗ୍‌ତ୍ଲାଗ୍‍ ବିଃପା । ମ୍ବାକ୍ଲିଗ୍ ନ୍ତି ଣ୍ଡୁଲା ମ୍ବାକ୍ଲିଗ୍ ଞ୍ଚ ଲେଃଚେ ଡୁଆଲେକ୍ନେ ନର୍କେ ଗାଲେକ୍ନେ ବାନ୍ ମୁଇଙ୍ଗ୍ ନ୍ତି ଣ୍ଡୁଲା ଚଟା ଡିଙ୍ଗ୍‌ଚେ ମାଡାନେ ପାରାନ୍‌ ବାନେ ନିମାଣ୍ଡା ।"},{"book":"ମାତିଉ","chapter":"18","verse":"9","text":"“ପେନେ ମୁଆଃ ନ୍‌ସା ଜଦି କସ୍ଟ ଲାଗେଡିଂକେ, ଆମେକେ ତଚେ ଜଗ୍‍ତ୍ଲାଗ୍‍ ବିଃପା । ମ୍ବାକ୍ଲିଗ୍ ମୁଆଃ ଲେଃଚେ ନର୍କନ୍ନିଆ ଲଃନେ ବାଟା ମୁଇଙ୍ଗ୍ ମୁଆଃ ଡୁଙ୍ଗ୍‍ୱେଚେ ଇସ୍‌ପର୍‌ନେ ରାଜିନ୍ନିଆ ୱେନେ ନିମାଣ୍ତା ।”"},{"book":"ମାତିଉ","chapter":"18","verse":"10","text":"“ଏନ୍‌ ଡାଆଁ ଗଡ଼େଇଂ ବାନ୍ ମୁଇଂଜା ଡିଗ୍ ଆଇଙ୍ଗ୍‌ଚେଗ୍‌ପା । ନେଙ୍ଗ୍ ଆପେକେ ବାସଙ୍ଗ୍‌ଣ୍ଡିଂ ଆକ୍‌ମେଇଂକେ ଜତନ୍ ଡିଙ୍ଗ୍‌କ୍ନେ କିତଂ ଦୁତ୍‍ଇଂ କାଲାଆଃ କିତଂ ଲେଃକ୍ନେ ନେମ୍ବା ଇସ୍‌ପର୍ ଡାଗ୍ରା ଲେଃକେ ।"},{"book":"ମାତିଉ","chapter":"18","verse":"11","text":"ମେଁନ୍‌ସା ଡାଗ୍ଲା ଗାଲି ଗୁତ୍ୟା ରେମୁଆଁଇଂକେ ରକ୍ୟା ଡିଙ୍ଗ୍‍ନେସା ରେମୁଆଁ ଉଙ୍ଗ୍‌ଡେ ପାଙ୍ଗ୍‌ଲେକେ ।”"},{"book":"ମାତିଉ","chapter":"18","verse":"12","text":"“ନାଁ ମେଃନେ ଏତେ ନାଡିଙ୍ଗ୍‍କେ, ଜଦି ମୁଇଂ ରେମୁଆଁନେ ମାଲ୍‍କୁଡ଼ି ମେଣ୍ଡା ଲେଃଏ ବାରି ଆତ୍‌ବାନ୍ ମୁଇଙ୍ଗ୍ ବଃୱେଏ, ତେଲା ମେଁ ମେଃଡିଙ୍ଗ୍‌ଏ ? ଅନେସ୍‌ପତ୍‌ ମେଣ୍ଡାଇଂକେ କଣ୍ଡା ଆଡ଼ାତ୍ରା ତୁର୍‍ତ୍ୟାନେ ଆନ୍ତାର୍ଚେ ଆତେନ୍‌ ବଃଲେକ୍ନେ ମେଣ୍ଡା ଆତୁର୍ ଣ୍ଡୁ ?"},{"book":"ମାତିଉ","chapter":"18","verse":"13","text":"ଅଃତେନ୍‍ ବେଲା ମେଁ ଆମେକେ ଆତେନ୍‌ ମେଣ୍ଡା ଅବାଏ, ତେଲା ନିଂ ଆପେକେ ସତ୍‌ ବାସଙ୍ଗ୍‌ଣ୍ଡିଂକେ, ବଃଲେକ୍ନେ ଅନେସ୍‌ପତ୍‌ ମେଣ୍ଡାନ୍‌ସା ମେଁନେ ଉଡ଼ି ସାର୍ଦା ଏନ୍‌ ମୁଇଙ୍ଗ୍ ମେଣ୍ଡାନ୍‌ସା ମେଁ ବାନ୍ ଜାବର୍ ସାର୍ଦା ଡିଙ୍ଗ୍‌ଏ ।"},{"book":"ମାତିଉ","chapter":"18","verse":"14","text":"ସମାନ୍ ଦେତୁଆ ଏନ୍‌ ଡାଆଁ ରେମୁଆଁଇଂନେ ବାନ୍ ମୁଇଂଜା ଡିଗ୍ ବଃୱେଏ ଏନ୍‌ ପେନେ କିତଂ ଲେଃକ୍ନେ ଆବା ଇସ୍‌ପର୍ ଆଚାଏଁ ଣ୍ଡୁ ।”"},{"book":"ମାତିଉ","chapter":"18","verse":"15","text":"“ମୁଇଙ୍ଗ୍ ବୟାଁ ଜଦି ପେନେ ବିରଦ୍‌ରେ ଦସ୍‍ ଡିଙ୍ଗ୍‌ଏ ମେଁ ଡାଗ୍ରା ୱେଚେ ଦସ୍‍ ଆମେକେ ଆକେ ବିଃପା । ମାତର୍‌ ପେମ୍ବାୟା ମୁଇଂନ୍ନିଆ ଲେଃକ୍ନେ ବେଲା ଏନ୍‌ ବୁଡ଼ିଚେ ଡିଙ୍ଗ୍‌ପା । ଡାଗ୍ଲା ମେଁ ପେନେ ବ୍ନାଲିର୍ ଅଁଏ ତେଲା ନାବୟାଁକେ ନାଅବାଏ ।"},{"book":"ମାତିଉ","chapter":"18","verse":"16","text":"ଡାଗ୍ଲା ମେଁ ଆଅଁଣ୍ଡୁ ମୁଇଂଜା ଣ୍ଡୁଲା ମ୍ବାୟା ରେମୁଆଁ ଡୁଙ୍ଗ୍‌ୱେଚେ ମେଁ ଡାଗ୍ରା ୱେଲାପା । ନେନେ ସାସ୍ତର୍‌ନ୍ନିଆ ଗୁଆର୍‌ ବକେ, ମ୍ବାୟା ଣ୍ଡୁଲା ଞ୍ଜିରୁଆ ସାକିନେ ସାମ୍‌ନା ପେନେ ସାପା ଦାବି ଡିଙ୍ଗ୍‍ଲା ସତ୍ ଡାଗ୍‌ଚେ ପାର୍‌ମାନ୍ ଡିଙ୍ଗ୍‌ଏ ।"},{"book":"ମାତିଉ","chapter":"18","verse":"17","text":"ତେଲା ଡିଗ୍ ଜଦି ମେଁ ପେନେ ସାମୁଆଁ ଆଅଁ ଣ୍ଡୁ ଏନ୍‌ ବିସୟ୍ ପାର୍‍ତନା ମଣ୍ଡଲିନ୍ନିଆ ଆଅଁ ବିଃପା । ସାରାସାରି ବେଲା ମେଁ ଜଦି ମଣ୍ଡଲି ସାମୁଆଁ ଆଅଁ ଣ୍ଡୁ ତେଲା ଆମେକେ ମୁଇଙ୍ଗ୍ ଦର୍‌କାର୍ ଣ୍ଡୁନେ ମୁଇଙ୍ଗ୍ ସିସ୍ତୁ ସାଲ୍ୟାଣ୍ତ୍ରେ ଡାଗ୍‌ଚେ ଏତେଚେ ମେଁ ଏତେ କୁଡ଼େନେ ଆନ୍ତାର୍‍ ବିଃପା ।”"},{"book":"ମାତିଉ","chapter":"18","verse":"18","text":"“ଆପେକେ ଏନ୍‌ ସାମୁଆଁ ସତ୍‌ ବାସଙ୍ଗ୍‌ଚେ ବଣ୍ଡିଙ୍ଗ୍‍କେ, ପେ ଏନ୍‌ ମଞ୍ଚ୍‌ପୁର୍‌ନ୍ନିଆ ମେଃନେ ମନା ପେଡିଙ୍ଗ୍‌ଏ କିତଂନ୍ନିଆ ଡିଗ୍ ଆତେନ୍‌ ମନା ଡିଙ୍ଗ୍‌ଏ ଆରି ଜା ସାପା ମଞ୍ଚ୍‌ପୁର୍‌ନ୍ନିଆ ଆଦେସ୍‍ ପେବିଏ କିତଂନ୍ନିଆ ଡିଗ୍ ଆତେନ୍‌ ଆଦେସ୍‍ ମିଲେଏ ।"},{"book":"ମାତିଉ","chapter":"18","verse":"19","text":"ମାତର୍‌ ଅଃତେନ୍‍ ଆଃ ଣ୍ଡୁ, ନିଂ ଆପେକେ ସତ୍‌ ବାସଙ୍ଗ୍‌ଣ୍ଡିଂ, ଦର୍‌ତନିନ୍ନିଆ ପେବାନ୍‍ ମ୍ବାୟା ମେଁ ବିସୟ୍‌ରେ ମୁଇଂ ମନ୍‍ ଡିଗ୍‍ଚେ ଆତେନ୍‌‍ସା ପାର୍‌ତନା ପେଡିଙ୍ଗ୍‌ଏ ନେଙ୍ଗ୍‌ନେ କିତଂନେ ଆବା ନାନେ ଆତେନ୍‌ ଇକ୍‌ଚା ପୁରନ୍‍ ଆଡିଙ୍ଗ୍‌ଏ ।"},{"book":"ମାତିଉ","chapter":"18","verse":"20","text":"ଆଣ୍ଡି ଅରିଆ ମ୍ବାୟା ଣ୍ଡୁଲା ମ୍ୱାୟାବାନ୍‍ ଜବର୍ ରେମୁଆଁ ନେଙ୍ଗ୍ ମ୍ନିରେ ମୁଇଂନ୍ନିଆ ରିସିଙ୍ଗ୍‍ଲେ ଆର୍‌ଏ ନେଙ୍ଗ୍ ଆତ୍‍ ଅରିଆ ପାଙ୍ଗ୍‍ନ୍ଲେଏ ।”"},{"book":"ମାତିଉ","chapter":"18","verse":"21","text":"ମେସୁଆ ପିତର୍ ପାଙ୍ଗ୍‌ଚେ ଜିସୁକେ ସାଲିଆଁକୁକେ “ମାପ୍ରୁ ମୁଇଙ୍ଗ୍ ବୟାଁ ନେଙ୍ଗ୍ ବିରଦ୍‌ରେ ପ୍ରେଗ୍‍ ପ୍ରେଗ୍‍ ଦସ୍‍ ଡିଙ୍ଗ୍‌ଡିଙ୍ଗେ ଆମେକେ ନିଙ୍ଗ୍‌ ଉଡ଼ିତର୍‍ କେମା ମ୍ବିଏ ? ମେଁନେ ଗୁ ତର୍‍ ଜାକ ?”"},{"book":"ମାତିଉ","chapter":"18","verse":"22","text":"ଜିସୁ ବାସଙ୍ଗ୍‌କେ “ଣ୍ଡୁ ଗୁ ତର୍‍ ଜାକ ଣ୍ଡୁ । ଗୁ ତର୍‌ନେ ଞ୍ଜିକୁଡ଼ି ଗୁଆ ଗୁନ୍ ଜାକ ।”"},{"book":"ମାତିଉ","chapter":"18","verse":"23","text":"କିତଂ ରାଜିନେ ବାରି ମୁଇଙ୍ଗ୍ ଉସ୍ରା ଅଁପା । ମେସୁଆ ମୁଇଙ୍ଗ୍ ଇଃସାଙ୍ଗ୍‌ ସ୍ଲେରେଇଂନେ ଇସାବ୍‍ପତର୍‍ ଡିଙ୍ଗ୍‌ନ୍‌ସା ରାଜି ଡିଙ୍ଗ୍‌ଆର୍କେ ।"},{"book":"ମାତିଉ","chapter":"18","verse":"24","text":"ମେଁ ଏନ୍ କାମ୍ ଡିଙ୍ଗ୍‌ନେ ବେଲା ମୁଇଙ୍ଗ୍ ସ୍ଲେରେ ଇସାବ୍ ଡିଙ୍ଗ୍‌ଣ୍ଡ୍ରେକେ ଇଃସାଙ୍ଗ୍‌ ଡାଗ୍ରା ଡୁଂୱେକେ । ମେଁ ମେଁବାନ୍‍ ଲାକ୍‍ ଲାକ୍‍ ଡାବୁ ରୁନ୍‍ ଡିଙ୍ଗ୍‌ବଗେ ।"},{"book":"ମାତିଉ","chapter":"18","verse":"25","text":"ରୁନ୍‍ ସୁଜେନ୍‍ସା ଏନ୍‌ ରେମୁଆଁନେ ଜାବର୍ ଡାବୁ ଆଲେଗେ ଣ୍ଡୁ । ତେସା ମେଁନେ ରୁନ୍‍ ସୁଜେନ୍‍ସା ମେଁନେ ସାପା ସମ୍ପତି ସଚେଃ ଆମେକେ ମେଁନେ କୁନେଣ୍ଡେକେ ବାରି ଗଡ଼େଇଂକେ ମୁଇଂରେନ୍ନିଆ ଗତିରେ ରକମ୍ ଲେଃନ୍‌ସା ସବିଃନ୍‍ସା ଇଃସାଙ୍ଗ୍‌ ଆଦେସ୍‍ ବିକେ ।"},{"book":"ମାତିଉ","chapter":"18","verse":"26","text":"ସ୍ଲେରେ ଇଃସାଙ୍ଗ୍‌ନେ ଞ୍ଚ ବୁନ୍ଦେ ଲଃଚେ କାକୁର୍ତି ଡିଙ୍ଗ୍‌ଚେ ବାସଙ୍ଗ୍‌କେ “ଆରି ଇକୁଡ଼ା ସାଆସ୍ ସାଃ ମାଲିକ୍ ନେଙ୍ଗ୍ ଆନାକେ ସାପା ରୁନ୍‍ ସୁଜେ ମ୍ବିଏ ।”"},{"book":"ମାତିଉ","chapter":"18","verse":"27","text":"ଇଡ଼ିଂ ଆତେନ୍‌ ଚାକର୍‌ନେ ଇଃସାଙ୍ଗ୍‌ନେ ମନ୍‌ନ୍ନିଆ ଦୟା ପାଙ୍କେ, ତେଲା ରୁନ୍‍ ବାନ୍ ନ୍‍ସୁଜେଏ ଡାଗ୍‌ଚେ ବାସଙ୍ଗ୍‌କେ ଆରି ଆମେକେ ଆନ୍ତାର୍‌ଚେ ଲାଗ୍‌ଡକେ ।"},{"book":"ମାତିଉ","chapter":"18","verse":"28","text":"“ଏନ୍‌ ରେମୁଆଁ ଅଲେଙ୍ଗ୍ ୱେନେବେଲା ମେଁବାନ୍‍ ଇକୁଡ଼ା ଡାବୁ ରୁନ୍‍ ଡୁଙ୍ଗ୍‍ୱେବକ୍ନେ ମେଁନେ ଏତେ ସ୍ଲେରେକେ ଅବାକେ । ମେଁ ମେଁନେ ଲୁଗଃନ୍ନିଆ ସାଚେ ମେଁନେ ତୁମୁଆଃ ତାଙ୍ଗ୍‍ଡାଚେ ବାସଙ୍ଗ୍‌କେ, ନେଙ୍ଗ୍‍ବାନ୍‍ ରୁନ୍‍ ଡୁଙ୍ଗ୍‌ୱେ ନାବକ୍ନେ ଡାବୁ ଆଃଆଣ୍ଡେ ବିଲା ।”"},{"book":"ମାତିଉ","chapter":"18","verse":"29","text":"ବାର୍‌ମୁଇଂ ରେମୁଆଁ ମେଁନେ ଞ୍ଚବୁନ୍ଦେ ଲଃଚେ କାକୁର୍ତି ଡିଙ୍ଗ୍‌ଚେ ବାସଙ୍ଗ୍‌କେ “ସାହାସ୍ ସାଃ ସାପା ଡାବୁ ସୁଜେ ମ୍ବିଏ ।”"},{"book":"ମାତିଉ","chapter":"18","verse":"30","text":"ମାତର୍‌ ସିସେନେ ରେମୁଆଁ ମେଁ ସାମୁଆଁ ଆଅଁକେ ଣ୍ଡୁ ଣ୍ଡୁଲା ରୁନ୍‍ ସୁଜେନେ ଜାକ ଆମେକେ କ‍ଏଦ୍ ଡୁଆନ୍ନିଆ ବଆର୍ଗେ ।"},{"book":"ମାତିଉ","chapter":"18","verse":"31","text":"ଏନ୍‌ ଗଟେକ୍ନେ କେଚେ ବିନ୍ ଚାକ୍‌ରି ଡିଙ୍ଗ୍‍ଣ୍ଡ୍ରେ ଜାବର୍ ବାୟାବିକଲ୍‍ ଡିଂକେ । ମେଇଂ ଇଃସାଙ୍ଗ୍‌ନେ ଡାଗ୍ରା ୱେଚେ ମେଁ ମେଁନେ ଗଟେ ଲେଃଗେ ଆତେନ୍‌ ସାପା ଆଅଁ ଆର୍‌କେ ।"},{"book":"ମାତିଉ","chapter":"18","verse":"32","text":"ଇଃସାଙ୍ଗ୍‌ ସେନୁଗ୍‍ ଚାକ୍‌ରି ଡିଙ୍ଗ୍‌ଣ୍ଡ୍ରେକେ ୱାଚେ ବାସଙ୍ଗ୍‌କେ, “ଆରେ ଅସକ୍‌ତିଆ ଗତିରେ ନାଁ ଆନେଙ୍ଗ୍ ଗୁଆରେ ଡିଙ୍ଗ୍‍ନାବଲା ନାନେ ସାପା ରୁନ୍‍ ଡାବୁ ଆନ୍ତାର୍‍ ମ୍ବିଗେ ।"},{"book":"ମାତିଉ","chapter":"18","verse":"33","text":"ନେଙ୍ଗ୍ ଡିରକମ୍ ନାନେ ଆଡ଼ାତ୍ରା ଲିବିସ ଣ୍ଡିଙ୍ଗ୍‍କେ ନାନେ କାମ୍ ଡିଙ୍ଗ୍‌ଣ୍ଡ୍ରେକେ ଡିଗ୍ ଦେତ୍ ରକମ୍ ଲିବିସ ଡିଙ୍ଗ୍‍ନେ ନାନେ ଦର୍‌କାର୍ ।"},{"book":"ମାତିଉ","chapter":"18","verse":"34","text":"ଇଃସାଙ୍ଗ୍‌ ଜାବର୍ ଗିସେ ଡିଙ୍ଗ୍‍ୱେଗେ ବାରି ସାପା ରୁନ୍‍ ମାସୁଜେ ଜାକ ଡଣ୍ଡ୍ ବାନ୍‌ସା ଆମେକେ କ‍ଏଦ୍ ଡୁଆନ୍ନିଆ ବେବିଆର୍‌ଗେ ।”"},{"book":"ମାତିଉ","chapter":"18","verse":"35","text":"ଜିସୁ ଉଃସ୍ରା ଆଃଡାଚେ ବାସଙ୍ଗ୍‌କେ, “ପେନେ ବିରଦ୍‌ରେ ଦସ୍‍ ଡିଙ୍ଗ୍‍ବକ୍ନେ ରେମୁଆଁଇଂକେ ରୁଦୟ୍‍ନ୍ନିଆ ଜଦି କେମା ପେବି, ତେଲା ନେଙ୍ଗ୍‌ନେ କିତଂ ଲେକ୍ନେ ଆବା ଡିଗ୍ ନାନେ ଆଡ଼ାତ୍ରା ଦେକ୍‌ରକମ୍ ବେବ‍ଆର୍ ଡିଙ୍ଗ୍‌ଏ ।”"}]}