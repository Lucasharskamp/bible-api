{"data":[{"book":"इफिसियों","chapter":"5","verse":"1","text":"एल्हेरेलेइ तुस परमेशरेरे बच्चेथ ज़ैन सेइं तै प्यार केरते, तैसेरे ज़ेरे बन्नेरी कोशिश केरा।"},{"book":"इफिसियों","chapter":"5","verse":"2","text":"होरि केरे लेइ प्यारे सेइं भेरतां ज़िन्दगी ज़ीथ, ज़ेन्च़रे मसीहे भी तुसन सेइं प्यार कियो; ते इश्शे लेइ अपनो आप रोड़ी मुशकरे लेइ परमेशरे कां च़ेढ़तां बलिदान केरो।"},{"book":"इफिसियों","chapter":"5","verse":"3","text":"ते ज़ेरू परमेशरेरे लोकां केरे लेइ ज़रूरीए, तेन्च़रे तुसन मां भी बदमाशी, ते कोन्ची किसमेरू बुरू कम न भोए, या लालच़ेरे बारे मां गल भी न भोए।"},{"book":"इफिसियों","chapter":"5","verse":"4","text":"ते न बे शरमी, न बेंसरी गल्लां, न मेवजेरी गल्लां, किजोकि इना गल्लां शोभन्न न, बल्के तुसेईं परमेशरेरू शुक्र कियोरू लोड़े।"},{"book":"इफिसियों","chapter":"5","verse":"5","text":"किजोकि तुस इन ज़ानतथ, कि कोन्ची बदमाश, या भिट्टो मैन्हु, या लालच़ी मैनेरो ज़ै मूरती पूज़ा केरनेबालोए, मसीह ते परमेशरेरे राज़्ज़े मां तैसेरो कोई हिस्सो नईं।"},{"book":"इफिसियों","chapter":"5","verse":"6","text":"कोई तुसन ई सल्लाह देइतां धोखो न दे, कि परमेशरे हकीकति मां तैन सज़ा न देलो ज़ैना एरे पाप केरतन।"},{"book":"इफिसियों","chapter":"5","verse":"7","text":"एल्हेरेलेइ तैन केरू साथ न रखा।"},{"book":"इफिसियों","chapter":"5","verse":"8","text":"किजोकि तुस त पेइले आंधरू थी, पन हुनी प्रभु यीशु मां लोआथ, ते लोअरे बच्चां केरे ज़ेरे च़ला।"},{"book":"इफिसियों","chapter":"5","verse":"9","text":"(किजोकि लोअरो फल सेब्भी किसमेरी भलाई, ते धार्मिकता, ते सच़्च़े)।"},{"book":"इफिसियों","chapter":"5","verse":"10","text":"ते इन तोप्पां कि प्रभु कुन रोड़ू लगते।"},{"book":"इफिसियों","chapter":"5","verse":"11","text":"ते आंधरेरां ते बेकार कम्मन मां शामिल न भोथ, बल्के लोकन इन हिराथ कि इना कम्मां बुरन।"},{"book":"इफिसियों","chapter":"5","verse":"12","text":"किजोकि गैर विश्वासी लोकां केरां छ़पोरां कम्मां केरि गल केरनि भी शर्मारी गल आए।"},{"book":"इफिसियों","chapter":"5","verse":"13","text":"ज़ैखन लौ कोन्ची चीज़ी पुड़ चमकती त हर कोई लेई बटते कि इन केरू, किजोकि ज़ैखन लौ किछ हिराती, त तै चीज़ एप्पू लौ भोइ गातीए।"},{"book":"इफिसियों","chapter":"5","verse":"14","text":"एल्हेरेलेइ एन्च़रे ज़ोवं गाते,"},{"book":"इफिसियों","chapter":"5","verse":"15","text":"एल्हेरेलेइ रोड़े च़ारे हेरा, कि केरि ज़िन्दगी ज़ींने लोरेथ। बेअक्लां केरि ज़ेरि नईं पन अक्लमन्दा केरि ज़ेरि ज़िन्दगी ज़ीथ।"},{"book":"इफिसियों","chapter":"5","verse":"16","text":"ते मौको कीमती समझ़ा, किजोकि दिहाड़े बुरेन।"},{"book":"इफिसियों","chapter":"5","verse":"17","text":"एल्हेरेलेइ बेअक्ल न बना, पन ध्याने सेइं समझ़ा, कि प्रभुएरी तुश्शे लेइ कुन मर्ज़ी?"},{"book":"इफिसियों","chapter":"5","verse":"18","text":"ते शराब पीने मां मतवाले न भोथ, किजोकि एस सेइं बदचलनी भोतीए, पन पवित्र आत्मा सेइं भेरोते राथ।"},{"book":"इफिसियों","chapter":"5","verse":"19","text":"ते एप्पू मांमेइं परमेशरेरां भजन ते स्तुति केरते ते आत्मिक गीत ज़ोथ, ते अपने-अपने मने मां प्रभुएरे लेइ गीत ज़ोथ ते किरतन केरते राथ।"},{"book":"इफिसियों","chapter":"5","verse":"20","text":"ते सदा सेब्भी गल्लां केरे लेइ प्रभु यीशु मसीहेरे नंव्वे सेइं बाजी परमेशरेरू शुक्र केरते राथ।"},{"book":"इफिसियों","chapter":"5","verse":"21","text":"ते मसीहेरे डरे सेइं एक्की होरेरे अधीन राथ।"},{"book":"इफिसियों","chapter":"5","verse":"22","text":"हे कुआन्शव, अपने-अपने मुन्शां केरे अधीन राथ, ज़ेन्च़रे प्रभुएरे।"},{"book":"इफिसियों","chapter":"5","verse":"23","text":"किजोकि मुन्श त कुआन्शरी क्रोड़ी ज़ेन्च़रे मसीह कलीसियारी क्रोड़ी, ते मसीह कलीसियारो मुक्ति देनेबालोए ज़ै तैसेरी जाने।"},{"book":"इफिसियों","chapter":"5","verse":"24","text":"ज़ेन्च़रे कलीसिया मसीहेरे अधीने, तेन्च़रे कुआन्शां भी हर गल्ली मां अपने-अपने मुन्शेरे अधीन रान।"},{"book":"इफिसियों","chapter":"5","verse":"25","text":"हे मुन्शव, अपने-अपने कुआन्शन सेइं प्यार केरा, ज़ेन्च़रे मसीहे भी कलीसिया सेइं प्यार केरतां अपनो आप तैसेरेलेइ दित्तो।"},{"book":"इफिसियों","chapter":"5","verse":"26","text":"ताके तैस वचनेरे ज़िरिये पैनेरे निहाने सेइं शुद्ध केरतां पवित्र बनाए।"},{"book":"इफिसियों","chapter":"5","verse":"27","text":"ते तैस अक एरी महिमा बाली कलीसिया बनेइतां एप्पू कां खड़ी केरे, ज़ैस मां न कोई दाग, न धबो, न कोई एरी चीज़ भोए, बल्के पवित्र ते बेइलज़ाम भोए।"},{"book":"इफिसियों","chapter":"5","verse":"28","text":"एन्च़रे मुन्श अपने कुआन्शी सेइं अपने जानी बराबर प्यार केरे। ज़ै अपने कुआन्शी सेइं प्यार केरते, तै एप्पू सेइं प्यार केरते।"},{"book":"इफिसियों","chapter":"5","verse":"29","text":"किजोकि कोन्चे कधी अपने जानी सेइं बैर नईं रखोरो, बल्के तैसेरी हेरगेश कियोरीए, ज़ेन्च़रे मसीहे भी कलीसियाई सेइं केरते।"},{"book":"इफिसियों","chapter":"5","verse":"30","text":"एल्हेरेलेइ अस मसीहेरे जानरे अंगां केरे ज़ेरे आम।"},{"book":"इफिसियों","chapter":"5","verse":"31","text":"ज़ेन्च़रे पवित्रशास्त्र ज़ोते “एल्हेरेलेइ मड़द अम्मा बाजी शैरतां अपने कुआन्शी सेइं मिलोरो रालो।”"},{"book":"इफिसियों","chapter":"5","verse":"32","text":"ई भेद त बड़ोए; पन अवं मसीह ते कलीसियारे बारे मां ज़ोताईं।"},{"book":"इफिसियों","chapter":"5","verse":"33","text":"पन तुसन मरां हर कोई अपने कुआन्शी सेइं एप्पू बराबर प्यार केरे, ते कुआन्श भी अपने मुन्शेरो इज़्ज़त केरे।"}]}