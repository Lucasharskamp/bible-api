{"data":[{"book":"מעשי השליחים","chapter":"15","verse":"1","text":"בזמן שבר־נבא ופולוס היו באנטיוכיה, הגיעו לשם מספר אנשים מיהודה, והחלו ללמד את המאמינים שאם לא יקפידו לקיים את ברית המילה כדת משה וישראל, לא יוכלו להיוושע."},{"book":"מעשי השליחים","chapter":"15","verse":"2","text":"פולוס ובר־נבא התווכחו איתם על כך בלהט רב, ולכן החליטה הקהילה המקומית לשלוח אותם לירושלים, יחד עם אחדים מחברי הקהילה, כדי לדון בשאלה זאת עם השליחים והזקנים שם."},{"book":"מעשי השליחים","chapter":"15","verse":"3","text":"הקהילה כולה ליוותה אותם אל מחוץ לעיר, והנציגים יצאו בדרכם לירושלים. הם התעכבו בדרך בערי החוף של לבנון ובשומרון, כדי לבקר את המאמינים, ולשמחת כולם סיפרו להם שגם הגויים חוזרים בתשובה."},{"book":"מעשי השליחים","chapter":"15","verse":"4","text":"בהגיעם לירושלים קיבלו את פניהם חברי הקהילה, השליחים והזקנים, ופולוס ובר־נבא דיווחו להם כיצד ה׳ פעל באמצעותם."},{"book":"מעשי השליחים","chapter":"15","verse":"5","text":"אולם מאמינים אחדים, שהשתייכו בעבר לכת הפרושים, קמו על רגליהם וטענו שכל המאמינים מבין הגויים חייבים לשמור את התורה ולקיים ברית מילה."},{"book":"מעשי השליחים","chapter":"15","verse":"6","text":"לכן כינסו השליחים והזקנים אסיפה מיוחדת כדי לדון בבעיה זאת."},{"book":"מעשי השליחים","chapter":"15","verse":"7","text":"לאחר דיון ארוך ומייגע קם שמעון על רגליו ופנה אל המאמינים: ”אחים, כולכם יודעים שעוד לפני זמן רב בחר בי אלוהים לבשר לגויים את הבשורה, כדי שגם הם יאמינו בו."},{"book":"מעשי השליחים","chapter":"15","verse":"8","text":"אלוהים, המכיר והיודע את לב האדם, אישר שהוא מקבל גם את הגויים. כיצד הוא אישר זאת? בכך שנתן להם את רוח הקודש בדיוק כשם שנתן אותו לנו."},{"book":"מעשי השליחים","chapter":"15","verse":"9","text":"אלוהים לא הבדיל בינינו לביניהם, משום שהוא טיהר את לבם, על־ידי האמונה, בדיוק כפי שטיהר את לבנו."},{"book":"מעשי השליחים","chapter":"15","verse":"10","text":"האם אתם רוצים עתה לתקן את מעשיו של אלוהים? מדוע אתם מעמיסים על הגויים עול שאנחנו ואבותינו לא יכולנו לשאת?"},{"book":"מעשי השליחים","chapter":"15","verse":"11","text":"האם אינכם מאמינים שכולנו נושענו באותה הדרך – כלומר בחסדו של האדון ישוע?“"},{"book":"מעשי השליחים","chapter":"15","verse":"12","text":"הויכוח פסק, וכל האחים הקשיבו בדומיה לדיווח של פולוס ובר־נבא על הנסים והנפלאות שחולל אלוהים באמצעותם בין הגויים."},{"book":"מעשי השליחים","chapter":"15","verse":"13","text":"כשסיימו השניים את דיווחם נטל יעקב את רשות הדיבור. ”אחים,“ אמר, ”הקשיבו לדברי!"},{"book":"מעשי השליחים","chapter":"15","verse":"14","text":"שמעון פטרוס הסביר לכם זה עתה כיצד אלוהים גילה תחילה את דאגתו לגויים, וכיצד בחר מקרבם אנשים שיאמינו בו ושיפארו את שמו."},{"book":"מעשי השליחים","chapter":"15","verse":"15","text":"עובדה זאת של ישועת הגויים עולה למעשה בקנה אחד עם דברי הנביאים. קחו למשל את נבואתו של עמוס:"},{"book":"מעשי השליחים","chapter":"15","verse":"16","text":"’ביום ההוא אקים את סכת דויד הנפלת,"},{"book":"מעשי השליחים","chapter":"15","verse":"17","text":"למען ידרשו את־ה׳ שארית אדם"},{"book":"מעשי השליחים","chapter":"15","verse":"18","text":"אלה דברי אלוהים אשר גילה אותם עוד לפני זמן רב."},{"book":"מעשי השליחים","chapter":"15","verse":"19","text":"”על כן אני פוסק שאל לנו לדרוש מהגויים השבים אל ה׳ לקיים את חוקי התורה."},{"book":"מעשי השליחים","chapter":"15","verse":"20","text":"הבה נסתפק בכך שנכתוב להם לא לאכול בשר שהוקרב לאלילים ולא בשר טרף של בעל חיים שנחנק, לא לאכול בשר עם דם, ולהתרחק מהזנות על כל צורותיה."},{"book":"מעשי השליחים","chapter":"15","verse":"21","text":"כי עוד מימי קדם נקראה תורת משה מדי שבת בבתי־כנסת בכל עיר ועיר.“"},{"book":"מעשי השליחים","chapter":"15","verse":"22","text":"השליחים, הזקנים וכל חברי הקהילה החליטו לשלוח משלחת לאנטיוכיה יחד עם פולוס ובר־נבא, כדי לדווח על החלטתם. הם בחרו בשניים ממנהיגי הקהילה, ביהודה (המכונה ”בר־שבא“) ובסילא,"},{"book":"מעשי השליחים","chapter":"15","verse":"23","text":"ושלחו בידם את המכתב הבא:"},{"book":"מעשי השליחים","chapter":"15","verse":"24","text":"נודע לנו שמספר אנשים מקהילתנו בלבלו אתכם והטילו ספק בכם, אולם דעו לכם שלא אנחנו שלחנו אותם – הם באו אליכם על דעת עצמם."},{"book":"מעשי השליחים","chapter":"15","verse":"25","text":"משום כך החלטנו פה־אחד לשלוח אליכם שני נציגים רשמיים שלנו, יחד עם אחינו האהובים פולוס ובר־נבא."},{"book":"מעשי השליחים","chapter":"15","verse":"26-27","text":"נציגים אלה, יהודה וסילא, אשר סיכנו את חייהם למען שם אדוננו ישוע המשיח, יאשרו לפניכם בעל־פה את החלטתנו."},{"book":"מעשי השליחים","chapter":"15","verse":"28","text":"”רוח הקודש ואנחנו מצאנו לנכון שלא להכביד עליכם בחובות מיותרים של שמירת מצוות התורה, אלא רק לדרוש מכם"},{"book":"מעשי השליחים","chapter":"15","verse":"29","text":"שתימנעו מאכילת מזון שהוקרב לאלילים, מאכילת בשר של בעל־חיים שנחנק, מאכילת בשר עם דם, ושתתרחקו מן הזנות. טוב תעשו אם תשמרו דברים אלה. – שלום לכם.“"},{"book":"מעשי השליחים","chapter":"15","verse":"30","text":"ארבעת הנציגים יצאו מיד לאנטיוכיה, כינסו שם אסיפה כללית של כל המשיחיים ונתנו להם את המכתב."},{"book":"מעשי השליחים","chapter":"15","verse":"31","text":"דברי המכתב שמחו מאוד את כל הקהילה באנטיוכיה."},{"book":"מעשי השליחים","chapter":"15","verse":"32","text":"יהודה וסילא, שהיו נביאים, דרשו באוזני הקהל דרשה ארוכה וחיזקו את אמונת האחים."},{"book":"מעשי השליחים","chapter":"15","verse":"33","text":"הם נשארו שם ימים אחדים, ולאחר מכן חזרו לירושלים עם דרישות שלום אל האחים אשר שלחו אותם."},{"book":"מעשי השליחים","chapter":"15","verse":"34-35","text":"פולוס ובר־נבא נשארו באנטיוכיה, ועזרו למטיפים ולמורים המקומיים ללמד את דבר ה׳."},{"book":"מעשי השליחים","chapter":"15","verse":"36","text":"כעבור ימים אחדים הציע פולוס לבר־נבא: ”הבה נשוב ונבקר את אחינו בכל הערים שבהן בישרנו את דבר ה׳, כדי שנראה כיצד מתקדמים המאמינים החדשים.“"},{"book":"מעשי השליחים","chapter":"15","verse":"37","text":"בר־נבא הסכים, וביקש לצרף אליהם את יוחנן מרקוס."},{"book":"מעשי השליחים","chapter":"15","verse":"38","text":"אך רעיון זה לא מצא־חן בעיני פולוס, כי יוחנן מרקוס זנח אותם לנפשם בעיר פמפוליה, ולא עזר להם לסיים את שליחותם."},{"book":"מעשי השליחים","chapter":"15","verse":"39","text":"לאחר ויכוח חריף בנושא זה החליטו השניים להיפרד. בר־נבא לקח את מרקוס והפליג איתו לקפריסין,"},{"book":"מעשי השליחים","chapter":"15","verse":"40-41","text":"ואילו פולוס בחר לקחת איתו את סילא. לאחר שקיבלו את ברכת האחים יצאו השניים בדרכם לסוריה וקילקיה, כדי לעודד את המאמינים שם."}]}