{"data":[{"book":"Jenesis","chapter":"3","verse":"1","text":"Agwọ dị aghụghọ karịa ụmụ anụ ọhịa niile Onyenwe anyị Chineke kere. Ọ bịakwutere nwanyị ahụ sị ya, “Ọ bụ ezie na Chineke sị unu erila mkpụrụ si nʼosisi niile dị nʼogige a?”"},{"book":"Jenesis","chapter":"3","verse":"2","text":"Nwanyị ahụ zara sị ya, “Anyị nwere ike rie mkpụrụ si nʼosisi niile dị nʼogige a"},{"book":"Jenesis","chapter":"3","verse":"3","text":"ma Chineke kwuru sị, ‘Unu erila mkpụrụ si nʼosisi dị nʼetiti ogige a, unu emetụkwala ya aka, ka unu ghara ịnwụ.’ ”"},{"book":"Jenesis","chapter":"3","verse":"4","text":"Agwọ gwara nwanyị ahụ sị, “Unu agaghị anwụ."},{"book":"Jenesis","chapter":"3","verse":"5","text":"Nʼihi na Chineke maara na ọ bụrụ na unu erie ya, anya unu ga-emeghe, unu ga-amata ezi ihe na ajọ ihe.”"},{"book":"Jenesis","chapter":"3","verse":"6","text":"Nwanyị ahụ hụrụ na mkpụrụ si nʼosisi ahụ dị mma iri eri, na ọ dị mma nʼanya, na ọ bụ osisi mara mma e si enweta amamihe. Ọ ghọọrọ mkpụrụ ahụ rie, nyekwa di ya, onye nke na ya nọ, o rie."},{"book":"Jenesis","chapter":"3","verse":"7","text":"Mgbe ahụ, anya ha abụọ meghere, ha chọpụtara na ha gba ọtọ. Ya mere, ha dụkọtara ahịhịa fiig, jiri ya mere onwe ha akwa."},{"book":"Jenesis","chapter":"3","verse":"8","text":"Mgbe nwoke ahụ na nwunye ya nụrụ ụda njegharị Onyenwe anyị Chineke nʼogige ahụ nʼoge uhuruchi, ha zoro onwe ha site nʼebe Onyenwe anyị Chineke nọ nʼetiti osisi ndị dị nʼogige ahụ."},{"book":"Jenesis","chapter":"3","verse":"9","text":"Ma Onyenwe anyị Chineke kpọrọ nwoke ahụ oku sị ya, “Ebee ka ị nọ?”"},{"book":"Jenesis","chapter":"3","verse":"10","text":"Ọ zara si, “Anụrụ m ụda ụkwụ gị nʼogige, nʼihi ya, atụrụ m ụjọ, ebe ọ bụ na m gba ọtọ. Ezokwara m onwe m.”"},{"book":"Jenesis","chapter":"3","verse":"11","text":"Onyenwe anyị Chineke jụrụ ya sị, “Onye gwara gị na ị gba ọtọ? I riela mkpụrụ si nʼosisi ahụ m nyere gị iwu sị gị erila?”"},{"book":"Jenesis","chapter":"3","verse":"12","text":"Nwoke ahụ sịrị, “Nwanyị ahụ i mere ka mụ na ya nọdụ, ọ bụ ya nyere m mkpụrụ sitere nʼosisi ahụ, m rie.”"},{"book":"Jenesis","chapter":"3","verse":"13","text":"Mgbe ahụ, Onyenwe anyị Chineke sịrị nwanyị ahụ, “Gịnị bụ ihe a i mere?”"},{"book":"Jenesis","chapter":"3","verse":"14","text":"Ya mere, Onyenwe anyị Chineke gwara agwọ ahụ sị, “Nʼihi ihe a i mere,"},{"book":"Jenesis","chapter":"3","verse":"15","text":"Aga m eme ka iro"},{"book":"Jenesis","chapter":"3","verse":"16","text":"Ọ gwara nwanyị ahụ sị ya,"},{"book":"Jenesis","chapter":"3","verse":"17","text":"Ọ gwara Adam sị, “Nʼihi na ị ṅara nwunye gị ntị, rie mkpụrụ site nʼosisi ahụ m nyere gị iwu sị, ‘Gị erila mkpụrụ sitere na ya,’"},{"book":"Jenesis","chapter":"3","verse":"18","text":"Ọ ga-erupụtara gị ogwu na uke,"},{"book":"Jenesis","chapter":"3","verse":"19","text":"Site nʼọsụsọ nke ga-agbapụta gị nʼihu"},{"book":"Jenesis","chapter":"3","verse":"20","text":"Adam3:20 Maọbụ, Nwoke ahụ gụrụ nwunye ya Iiv,3:20 Eleghị anya Iiv pụtara Ịdị ndụ nʼihi na ọ bụ nne mmadụ niile dị ndụ."},{"book":"Jenesis","chapter":"3","verse":"21","text":"Emesịa, Onyenwe anyị Chineke weere akpụkpọ anụ meere Adam na nwunye ya uwe oyiyi."},{"book":"Jenesis","chapter":"3","verse":"22","text":"Onyenwe anyị Chineke sịrị, “Lee, mmadụ adịla ka onye ọbụla nʼime anyị site nʼịmata ihe ọma na ihe ọjọọ. Ugbu a, ka ọ gharakwa ị setịpụ aka ya ghọrọ mkpụrụ osisi ahụ na-enye ndụ rie, si otu a dịrị ndụ ruo mgbe ebighị ebi.”"},{"book":"Jenesis","chapter":"3","verse":"23","text":"Nʼihi nke a, Onyenwe anyị Chineke chụpụrụ ya site nʼogige Iden ka ọ gaa na-arụ ọrụ nʼala e si wepụta ya."},{"book":"Jenesis","chapter":"3","verse":"24","text":"Mgbe ọ chụpụrụ mmadụ, o dochiri nʼọwụwa anyanwụ nke ogige Iden ndị mmụọ ozi dị ike a na-akpọ Cherubim, na mma agha na-acha ọkụ, ka ha na-eche ọnụ ụzọ e si aba nʼebe osisi ahụ na-enye ndụ dị nche."}]}