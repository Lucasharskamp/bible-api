{"data":[{"book":"Ntendwa","chapter":"12","verse":"1","text":"Mwa mazuwa yadya, Zumbe Helode akonga kuwasulumiza wantu Wazumile."},{"book":"Ntendwa","chapter":"12","verse":"2","text":"Kamkoma Yakobo mlukolo ywa Yohana kwa bamba."},{"book":"Ntendwa","chapter":"12","verse":"3","text":"Eze awone mbuli iyo iwelela Wayahudi niyo ajendeleza kumgwila Petulo. Mbuli ino ilaila chipindi cha zuwa kulu dya migate haijeligwe ugwadu."},{"book":"Ntendwa","chapter":"12","verse":"4","text":"Eze agwilwe niyo Petulo ajelwa kundani kuno akasinywa ni mafyo mane ya wankondo wane chila dimwenga. Helode nakaika ubala wa kumchimalisa mwe chitala mwa meso ya wantu Pasaka ikajika."},{"book":"Ntendwa","chapter":"12","verse":"5","text":"Ivyo Petulo niyo ajelwa mndani, mna wantu wa Nyumba yo kuvikila nawakamlombezesa Chohile kwa chausa chakwe."},{"book":"Ntendwa","chapter":"12","verse":"6","text":"Chilo chimwenga Helode henati kumwigala kwechitala, Petulo nakagona mgati mwa wankondo waidi. Kanyinywa na minyololo midi, wamizi nawakamila ulwivi lwe dijeleza."},{"book":"Ntendwa","chapter":"12","verse":"7","text":"Aho mndima ywa kwembingu ywa Zumbe achimala, ulangazi niyo walangaza mwakachumba. Mndima ywa kwembingu amsingisa Petulo mweidiyega, amwinula nakumgamba, “Sunguza chimala wite!” Aho, minyolo naimwemikono yakwe yamlagala."},{"book":"Ntendwa","chapter":"12","verse":"8","text":"Niyo mndima ywa kwembingu agamba, “Nyinya umsipi wako niyo wavika ivilatu vyako.” Petulo adamanya ivyo, mndima ywa kwembingu agamba, “Vika isuche yako unitimile.”"},{"book":"Ntendwa","chapter":"12","verse":"9","text":"Petulo amtimila na kufosa mwe idijeleza, hemanyize kugamba chikudamanywa nuyo mndima ywa kwembingu ni cha chindedi hegu ni uwoni."},{"book":"Ntendwa","chapter":"12","verse":"10","text":"Wajinka lindo dya nkongo na dya kaidi, niyo walaila mwe lwivi lwa chuma lukwingila koumzi. Ulwivi lwevugula lwenye niyo wafosa. Wajenda mwesila, aho mndima ywa kwembingu amwasa Petulo."},{"book":"Ntendwa","chapter":"12","verse":"11","text":"Petulo abunkula chimlaile agamba, “Haluse sivimanya chilaile nichindedi, Zumbe kasigila mndima ywa kwembingu ywakwe eze anambule kulaila mo udahi wa Helode na chintu wantu wa Uyahudi waungile chilaile.”"},{"book":"Ntendwa","chapter":"12","verse":"12","text":"Eze amanye mbuli ziya zilaile, aita kwekaya ya Maliyamu nine dya Yohana Mako, uko wantu walozize wadugana wakamlombeza Chohile."},{"book":"Ntendwa","chapter":"12","verse":"13","text":"Petulo atunta ulwivi kwa kuse, mtumwa akwitangwa Loda aita akumwitika."},{"book":"Ntendwa","chapter":"12","verse":"14","text":"Niyo abunkula kugamba izwi idyo nidya Petulo niyo elelwa vidala vyaleka aguluka auya havugulwe ulwivi na kuwagambila weyawe kugamba Petulo kachimala heise."},{"book":"Ntendwa","chapter":"12","verse":"15","text":"Wamgamba, “Wimchilalu!” Mna alahila kugamba ni chindedi. Wamhitula, “Uyo ni mndima ywa kwembingu ywakwe.”"},{"book":"Ntendwa","chapter":"12","verse":"16","text":"Mwechipindi icho, Petulo nakajendeleza kutunta ulwivi. Niyo wavugula ulwivi, weze wamwone wehelwa."},{"book":"Ntendwa","chapter":"12","verse":"17","text":"Awalagisa kwa mkono wakwe wanyamale, awagambila viya Zumbe amlavize kulaila kwechifungo. Awagamba, “Wagambileni Yakobo na wazumile wasigale,” Niyo ahalawa aita hantu hatuhu."},{"book":"Ntendwa","chapter":"12","verse":"18","text":"Kwize kuche, nakuna mkanganyiko mkulu kwa wadimi wedijeleza wehelwa ni chibwani chilaile kwa Petulo?"},{"book":"Ntendwa","chapter":"12","verse":"19","text":"Helode alagiza Petulo azungulwe, mna hawamlondole. Niyo awaunga awamizi wakomwe."},{"book":"Ntendwa","chapter":"12","verse":"20","text":"Helode nakehizwa vitendese ni wantu wa Tilo na Sidoni, ivyo wambasa kwa fyo wakamwone. Wakonga kumkola umbuya Bilasito, mkulu ywa aho hantu, awambize. Niyo waita kwa Helode wakamlombeze wevane, kwaviya isi yawo naikahokela nkande kulaila kwe isi ya zumbe Helode."},{"book":"Ntendwa","chapter":"12","verse":"21","text":"Mwe zuwa disagulwe Helode nakavika suche zakwe zo uzumbe, kekala mwe chigoda chakwe cho uzumbe, nakusimwila nawantu."},{"book":"Ntendwa","chapter":"12","verse":"22","text":"Waguta, “Suyo mntu akutamwila, mna ni yumwenga mwa milungu.”"},{"book":"Ntendwa","chapter":"12","verse":"23","text":"Aho, mndima ywa kwembingu ywa Zumbe amhuta Helode, kwaviya kalemele kumwinka ntogozi Chohile, niyo engilwa ni sango abanika."},{"book":"Ntendwa","chapter":"12","verse":"24","text":"Chipindi icho, ulosi wa Chohile ujendeleza kuzagala nakukula."},{"book":"Ntendwa","chapter":"12","verse":"25","text":"Banaba na Sauli wakomeleza indima yawo nakuogola kulaila Yelusalemu wakatenda hamwenga na Yohana Mako."}]}