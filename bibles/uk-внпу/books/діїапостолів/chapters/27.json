{"data":[{"book":"Дії Апостолів","chapter":"27","verse":"1","text":"Коли було вирішено, що ми попливемо до Італії, Павла та інших ув’язнених передали сотникові, на ім’я Юлій, з когорти Августа."},{"book":"Дії Апостолів","chapter":"27","verse":"2","text":"Ми сіли на адрамітський корабель, який мав плисти до кількох міст Азії, і відпливли. З нами був Аристарх, македонець із Солуня."},{"book":"Дії Апостолів","chapter":"27","verse":"3","text":"Наступного дня ми пристали в Сидоні. Юлій добре ставився до Павла й дозволив йому піти до своїх друзів та отримати догляд."},{"book":"Дії Апостолів","chapter":"27","verse":"4","text":"Відчаливши звідти, ми попливли під укриттям Кіпру, тому що вітри були протилежні;"},{"book":"Дії Апостолів","chapter":"27","verse":"5","text":"перетнувши відкрите море, що омиває береги Килікії та Памфілії, причалили до Міри в Лікії."},{"book":"Дії Апостолів","chapter":"27","verse":"6","text":"Там сотник знайшов олександрійський корабель, який плив до Італії, і посадив нас на нього."},{"book":"Дії Апостолів","chapter":"27","verse":"7","text":"Повільно пропливши багато днів, ми насилу дісталися до Кніду. Оскільки вітер не дозволяв триматися потрібного напрямку, ми попливли біля Криту навпроти Салмона."},{"book":"Дії Апостолів","chapter":"27","verse":"8","text":"З труднощами минувши його, припливли до одного міста, що зветься Добра Пристань, поблизу якого було місто Ласея."},{"book":"Дії Апостолів","chapter":"27","verse":"9","text":"Як минуло багато часу й плавання вже стало небезпечним, бо й піст проминув, Павло радив:"},{"book":"Дії Апостолів","chapter":"27","verse":"10","text":"«Я бачу, що наша подорож буде з труднощами та великими втратами не тільки для вантажу та корабля, але й для нашого життя»."},{"book":"Дії Апостолів","chapter":"27","verse":"11","text":"Проте сотник більше послухався керманича та власника корабля, ніж Павлових слів."},{"book":"Дії Апостолів","chapter":"27","verse":"12","text":"Через те, що пристань не була придатна для зимівлі, більшість вирішила відплисти звідти, щоб, якщо можна, дістатися до Фініка й перезимувати в порту на Криті, відкритому для південно-західних та північно-західних вітрів."},{"book":"Дії Апостолів","chapter":"27","verse":"13","text":"Тож як повіяв південний вітер, подумали, що досягли бажаного, і, піднявши вітрила, попливли вздовж Криту."},{"book":"Дії Апостолів","chapter":"27","verse":"14","text":"Та незабаром зі сторони острова зірвався ураганний вітер, що зветься Евракілон."},{"book":"Дії Апостолів","chapter":"27","verse":"15","text":"Він підхопив корабель, так що неможливо було протистояти, ми піддалися вітрові й нас понесло."},{"book":"Дії Апостолів","chapter":"27","verse":"16","text":"Підпливши до маленького острівця, що зветься Клавдою, ми ледве змогли втримати рятувальний човен."},{"book":"Дії Апостолів","chapter":"27","verse":"17","text":"Коли ж його підняли, намагалися канатами обв’язати корабель. Побоюючись, щоб не попасти на мілину Сирту, опустили вітрила27:17 Це слово є морським терміном, його можна також перекласти і як «плавучий якір» – спеціальне пристосування, яке гальмувало хід корабля.; і так нас понесло."},{"book":"Дії Апостолів","chapter":"27","verse":"18","text":"Наступного дня нас так сильно кидала буря, що ми почали викидати вантаж."},{"book":"Дії Апостолів","chapter":"27","verse":"19","text":"Третього дня ми власними руками викидали корабельне знаряддя."},{"book":"Дії Апостолів","chapter":"27","verse":"20","text":"Оскільки ні сонце, ні зорі не з’являлися багато днів, а шторм не зменшувався, ми втратили вже всяку надію на порятунок."},{"book":"Дії Апостолів","chapter":"27","verse":"21","text":"Оскільки давно нічого не їли, Павло став посеред них та промовив: «Люди, треба було послухати моєї поради й не відпливати з Криту, тоді б ви не зазнали такої біди та шкоди."},{"book":"Дії Апостолів","chapter":"27","verse":"22","text":"А тепер закликаю вас бути бадьорими, бо ніхто з вас не втратить життя, тільки корабель розіб’ється."},{"book":"Дії Апостолів","chapter":"27","verse":"23","text":"Цієї ночі мені з’явився ангел Бога, Якому я належу і Якому служу."},{"book":"Дії Апостолів","chapter":"27","verse":"24","text":"Він сказав мені: „Павле, не бійся! Ти повинен стати перед Кесарем. І ось Бог дарував тобі всіх, хто пливе з тобою“."},{"book":"Дії Апостолів","chapter":"27","verse":"25","text":"Тому, люди, будьте бадьорі! Я вірю Богові, і все буде так, як мені сказано."},{"book":"Дії Апостолів","chapter":"27","verse":"26","text":"Нас має викинути на якийсь острів»."},{"book":"Дії Апостолів","chapter":"27","verse":"27","text":"Коли настала чотирнадцята ніч, нас усе ще носило по Адріатичному морю. Десь опівночі моряки стали припускати, що ми наближаємося до якоїсь землі."},{"book":"Дії Апостолів","chapter":"27","verse":"28","text":"Помірявши глибину, виявили двадцять сажнів27:28 Приблизно 37 метрів.. Пропливши ще трохи, знову поміряли, і було п’ятнадцять сажнів27:28 Приблизно 27 метрів.."},{"book":"Дії Апостолів","chapter":"27","verse":"29","text":"Побоюючись, щоб не натрапити на скелясті місця, скинули з корми чотири якорі й молилися, щоб скоріше настав день."},{"book":"Дії Апостолів","chapter":"27","verse":"30","text":"А коли моряки намагалися втекти з корабля й опускали рятувальний човен у море, вдаючи, ніби бажають спустити якорі з передньої частини,"},{"book":"Дії Апостолів","chapter":"27","verse":"31","text":"Павло сказав сотникові та воїнам: «Якщо вони не залишаться на кораблі, ви не зможете врятуватися»."},{"book":"Дії Апостолів","chapter":"27","verse":"32","text":"Тоді воїни перерізали канати рятувального човна, і він впав у море."},{"book":"Дії Апостолів","chapter":"27","verse":"33","text":"Коли почало розвиднятись, Павло закликав усіх поїсти, кажучи: «Сьогодні вже чотирнадцятий день, як ви перебуваєте в очікуванні, нічого не ївши."},{"book":"Дії Апостолів","chapter":"27","verse":"34","text":"Тому прошу вас поїсти, бо це сприятиме вашому порятунку; жоден із вас навіть волосини з голови не втратить»."},{"book":"Дії Апостолів","chapter":"27","verse":"35","text":"Сказавши це, узяв хліб, подякував Богові перед усіма, розламав та почав їсти."},{"book":"Дії Апостолів","chapter":"27","verse":"36","text":"Тоді всі підбадьорились і стали їсти."},{"book":"Дії Апостолів","chapter":"27","verse":"37","text":"А всіх нас на кораблі було двісті сімдесят шість осіб."},{"book":"Дії Апостолів","chapter":"27","verse":"38","text":"Як всі наїлися, то стали облегшувати корабель, викидаючи зерно в море."},{"book":"Дії Апостолів","chapter":"27","verse":"39","text":"Коли настав день, вони не розпізнали землі, але побачили якусь затоку з піщаним берегом, до якого вирішили причалити кораблем, якщо зможуть."},{"book":"Дії Апостолів","chapter":"27","verse":"40","text":"Відрізавши якорі, залишили їх у морі; водночас розв’язали канати з керма й, піднявши мале вітрило за вітром, попрямували до берега."},{"book":"Дії Апостолів","chapter":"27","verse":"41","text":"Однак, наскочивши на мілину між двома течіями, ніс корабля застряг і став нерухомий, а корму розбивало силою хвиль."},{"book":"Дії Апостолів","chapter":"27","verse":"42","text":"Тоді воїни вирішили вбити всіх в’язнів, щоб ніхто, випливши, не втік."},{"book":"Дії Апостолів","chapter":"27","verse":"43","text":"Проте сотник, бажаючи врятувати Павла, утримав їх від цього наміру. Він наказав тим, хто вміє плавати, стрибати першими та дістатися берега,"},{"book":"Дії Апостолів","chapter":"27","verse":"44","text":"а іншим – рятуватися на дошках або на рештках корабля. І таким чином усі дісталися до суші."}]}