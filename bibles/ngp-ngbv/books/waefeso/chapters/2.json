{"data":[{"book":"Waefeso","chapter":"2","verse":"1","text":"Nyuwe mwandaga mfa kwajili ya malema no wavu wenyu."},{"book":"Waefeso","chapter":"2","verse":"2","text":"Amazuwa yadya, mwekalaga mkatimila ivo wiihi we isi ino, niyo mwanda mwawategeleza wakulu wa mp'hepo yano udahi kwo ulanga, yadya ivi haluse yakuwekaila want'hu hewe kumhuwila Mnungu."},{"book":"Waefeso","chapter":"2","verse":"3","text":"Naivo suwe chose nekinda enga woho, kikekala kutimila kumunk'wamunk'wa munk'hwa kwiihile kwe isi, no kudamanya mbuli zikuibwedeza imili yetu ne zifanyanyi zetu. Naswe ivo kili mwo wavu, kinda enga woho, nekiwagilwa kusulumizwa ni maya ya Mnungu."},{"book":"Waefeso","chapter":"2","verse":"4","text":"Mna Mnungu ni mta mbazi zitendese kakiunga kwa lukunde lukulise,"},{"book":"Waefeso","chapter":"2","verse":"5","text":"hata uneva nekinda kibanika kwajili yo wavu, kakitenda wagima hamwenga na Yesu Kilisito. Nyuwe myokolwa kwa uwedi wa Mnungu."},{"book":"Waefeso","chapter":"2","verse":"6","text":"Kwa kulunganywa na Yesu Kilisito, Mnungu kakiuyula hamwenga naye kinde mazumbe hamwenga naye uko kulanga."},{"book":"Waefeso","chapter":"2","verse":"7","text":"Nivo aungile kukilagisa kwa want'hu wa mazuwa yakwiza, ukulu wa uwedi wakwe uwo akink'hile kwa kise mwo kulungana kwetu na Yesu Kilisito."},{"book":"Waefeso","chapter":"2","verse":"8","text":"Kwaviya myokolwa kwa mbazi za Mnungu kombokela umhuwi. Mbuli ino hailaile kwa kukombeka kwenyu, idi ni ngeleko kulawa kwa Mnungu."},{"book":"Waefeso","chapter":"2","verse":"9","text":"Naho hiyo kwa udamanyi wenyu, mnt'hu yeyose anase kukeduvya."},{"book":"Waefeso","chapter":"2","verse":"10","text":"Mnungu niye akiumbile ivi kili, naho kwa kulunganywa hamwenga na Yesu Kilisito, nakakiumba vileke kikale wikazi we mitendele iyedi akiikile lumwe vileke kiidamanye."},{"book":"Waefeso","chapter":"2","verse":"11","text":"Nyuwe want'hu mwelekwe hi Wayahudi, mkwitangwa, hewe vinilwe, ni Wayahudi wakuketanga wenye, wavinilwe, kwa kiya wakuitendela imili yawe, kumbukileni ivo mwandaga aho nk'hongo."},{"book":"Waefeso","chapter":"2","verse":"12","text":"Lupisi udya nyuwe mwandaga homwiinanaye Kilisito. Nomnda kuse ya Waizilaeli, naho hamwandaga want'hu wasagulwe ni Mnungu. Mwandaga homwiina chochose mwe ndagano, mwe yadya Mnungu alongaga na want'hu wakwe kukawiila, naho mwekalaga mwe isi ino homwiina makawiilo, naho enga want'hu hewe mmanyize Mnungu aha he isi."},{"book":"Waefeso","chapter":"2","verse":"13","text":"Mna haluse kwa kulungana na Yesu, nyue mwandile hale aho nk'hongo, mnda hagihi kwombolela sakame ya Kilisito."},{"book":"Waefeso","chapter":"2","verse":"14","text":"Kwaviya, Kilisito mwenye kakigaila utondowazi, kwa kuwatenda Wayahudi, na want'hu hi wayahudi kunda kint'hu kimwenga."},{"book":"Waefeso","chapter":"2","verse":"15","text":"Yesu ausaga miko ya Wayahudi, ne miko ne nk'hanana, inde kugamba, mwe nk'holo izo zimbuli, adamanye lukolo lumwenga mwo kulunganywa naye, mwe kuudamanya ivo kegala utondowazi."},{"book":"Waefeso","chapter":"2","verse":"16","text":"Kwa file yakwe, Kilisito auusaga unk'hondo wawe, naho kwa msalaba wakwe, Yesu kazilunganya zink'holo izo zinde kint'hu kimwenga, no kuwavuza kwa Mnungu."},{"book":"Waefeso","chapter":"2","verse":"17","text":"Ivo, Yesu ezaga kubilikiza Mbuli Yedi yo utondowazi kwa nyuwe want'hu hi Wayahudi mwandagaga hale na Mnungu, naho kwa Wayahudi awo wandaga hagihi na Mnungu."},{"book":"Waefeso","chapter":"2","verse":"18","text":"Haluse kwasila ya Yesu Kilisito, suwe chose, Wayahudi na hi Wayahudi, chadaha kuita kwa Tate kombokela Muye ywa Mnungu yumwenga."},{"book":"Waefeso","chapter":"2","verse":"19","text":"Ivo elo, nyuwe hi wayahudi hiyo wageni naho, naho hiyo want'hu wa kuse. Nyuwe mwi want'hu wa hamwenga na want'hu wa Mnungu, naho nyuwe ni want'hu wa mp'huga ya Mnungu."},{"book":"Waefeso","chapter":"2","verse":"20","text":"Nyuwe nanywe mzengigwa mwe zink'hongelo ziikigwe ni wegala ulosi na walotezi, Yehe mwenye Kilisito Yesu niye diiwe dikulu dye nk'hongelo."},{"book":"Waefeso","chapter":"2","verse":"21","text":"Yehe niye akudinula dizengo dyose no kudiluganya mpaka dinde nyumba ya Mnungu suntilwa aikilwe Zumbe."},{"book":"Waefeso","chapter":"2","verse":"22","text":"Kwa kulunganywa hamwenga na Yesu, nyuwe nanywe mwazengwa hamwenga na watuhu wose mnde ukalo wa Mnungu kwombokela Muye ywa Mnungu ywakwe."}]}