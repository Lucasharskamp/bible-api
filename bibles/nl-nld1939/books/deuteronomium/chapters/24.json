{"data":[{"book":"Deuteronomium","chapter":"24","verse":"1","text":"Wanneer een man een vrouw huwt, maar omdat hij haar later niet meer genegen is, daar hij iets schandelijks in haar heeft ontdekt, voor haar een scheidingsbrief schrijft, haar die ter hand stelt, en haar zijn huis uitzendt:"},{"book":"Deuteronomium","chapter":"24","verse":"2","text":"en wanneer zij dan uit zijn huis is vertrokken, naar een anderen man is gegaan en zijn vrouw is geworden,"},{"book":"Deuteronomium","chapter":"24","verse":"3","text":"maar ook die andere man krijgt afkeer van haar, zodat ook hij haar eén scheidingsbrief schrijft en ter hand stelt, en haar zijn huis uitzendt: of die andere man, die haar tot vrouw heeft genomen sterft,"},{"book":"Deuteronomium","chapter":"24","verse":"4","text":"dan mag haar eerste man, die haar heeft weggezonden, haar niet voor de tweede maal huwen, nadat zij zich heeft laten bezitten. Want dat is een gruwel voor Jahweh, en gij moogt het land niet bezoedelen, dat Jahweh, uw God, u tot erfdeel geeft."},{"book":"Deuteronomium","chapter":"24","verse":"5","text":"Wanneer een man pas een vrouw heeft getrouwd, behoeft hij niet te velde te trekken, of een andere verplichting op zich te nemen. Een jaar lang zal hij vrij zijn voor zijn gezin, en zal hij zijn vrouw verblijden, die hij heeft gehuwd."},{"book":"Deuteronomium","chapter":"24","verse":"6","text":"Men mag geen beslag leggen op de handmolen noch op de bovenste molensteen; want dan legt men beslag op het leven."},{"book":"Deuteronomium","chapter":"24","verse":"7","text":"Wanneer iemand er op wordt betrapt, dat hij een van zijn broeders, een Israëliet, rooft, hem als slaaf behandelt of verkoopt, dan moet die dief sterven. Zo moet ge dit kwaad uit uw midden verwijderen."},{"book":"Deuteronomium","chapter":"24","verse":"8","text":"Onderhoudt bij melaatsheid zorgvuldig en nauwgezet, wat de levietische priesters u voorschrijven: volbrengt zorgvuldig, wat Ik hun heb geboden."},{"book":"Deuteronomium","chapter":"24","verse":"9","text":"Denk aan wat Jahweh, uw God, bij uw uittocht uit Egypte onderweg aan Mirjam heeft gedaan."},{"book":"Deuteronomium","chapter":"24","verse":"10","text":"Wanneer gij aan uw naaste iets hebt geleend, moogt ge zijn huis niet binnengaan, om een pand van hem te nemen."},{"book":"Deuteronomium","chapter":"24","verse":"11","text":"Gij moet buiten blijven staan, en de man, wien ge iets hebt geleend, moet zelf het pand buiten bij u brengen."},{"book":"Deuteronomium","chapter":"24","verse":"12","text":"Zo het een arme is, moogt ge niet in zijn pand gaan slapen,"},{"book":"Deuteronomium","chapter":"24","verse":"13","text":"maar gij moet het bij zonsondergang teruggeven, zodat hij in zijn mantel kan slapen. Dan zal hij u zegenen, en zal het u tot gerechtigheid worden aangerekend voor het aanschijn van Jahweh, uw God."},{"book":"Deuteronomium","chapter":"24","verse":"14","text":"Gij moogt een armen en behoeftigen dagloner, uw broeder zowel als een vreemde, die in uw land binnen uw poorten woont, niet te kort doen."},{"book":"Deuteronomium","chapter":"24","verse":"15","text":"Gij moet hem iedere dag zijn loon uitbetalen, zodat de zon daarover niet ondergaat; want hij is arm en verlangt er naar. Anders klaagt hij u bij Jahweh aan, en treft u schuld."},{"book":"Deuteronomium","chapter":"24","verse":"16","text":"Vaders mogen niet worden gedood om de schuld van de kinderen, en kinderen niet om die van de vaders; maar iedereen zal voor zijn eigen zonden worden gedood."},{"book":"Deuteronomium","chapter":"24","verse":"17","text":"Gij moogt het recht van den vreemdeling en van den wees niet verkrachten, en geen beslag leggen op het kleed van een weduwe."},{"book":"Deuteronomium","chapter":"24","verse":"18","text":"Denk er aan, dat gij slaaf zijt geweest in Egypte, en Jahweh, uw God, u daaruit heeft bevrijd; daarom beveel ik u, zo te handelen."},{"book":"Deuteronomium","chapter":"24","verse":"19","text":"Wanneer gij op uw akker aan het oogsten zijt, en een schoof op de akker vergeet, moogt gij niet terugkeren, om die te gaan halen. Ze komt den vreemdeling, den wees en de weduwe toe, opdat Jahweh, uw God, u zegene bij al wat ge doet."},{"book":"Deuteronomium","chapter":"24","verse":"20","text":"En wanneer ge uw olijven afslaat, moogt ge de takken niet verder afzoeken; dit is voor den vreemdeling, den wees en de weduwe."},{"book":"Deuteronomium","chapter":"24","verse":"21","text":"Of wanneer gij uw wijngaard plukt, moogt ge geen nalezing houden; ook dit is voor den vreemdeling, den wees en de weduwe."},{"book":"Deuteronomium","chapter":"24","verse":"22","text":"Denk er aan, dat gij slaaf zijt geweest in Egypte; daarom beveel ik u, zo te handelen."}]}