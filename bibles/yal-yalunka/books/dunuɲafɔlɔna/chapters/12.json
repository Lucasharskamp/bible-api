{"data":[{"book":"Dunuɲa Fɔlɔna","chapter":"12","verse":"1","text":"Alatala yi a fala Iburama xa, a naxa, “Keli i ya yamanan nun i xabilan nun i babaa genli. I siga na yamanani n naxan yitama i ra."},{"book":"Dunuɲa Fɔlɔna","chapter":"12","verse":"2","text":"N ni i findima siya gbeen na nɛn. N na i barakama nɛn, n ni i findi xili kanna ra. Muxune fan duban sɔtɔma nɛn i tan barakani."},{"book":"Dunuɲa Fɔlɔna","chapter":"12","verse":"3","text":"Naxan na duba i xa, n fan na kanna barakama nɛn. Naxan na i danga, n fan dangan nagidima na kanna ma nɛn. Dunuɲa xabilane birin duban sɔtɔma nɛn i tan barakani.”"},{"book":"Dunuɲa Fɔlɔna","chapter":"12","verse":"4","text":"Awa, a siin ɲɛɛ tonge solofere e nun suulunna sɔtɔ waxatin naxan yi, Iburama yi keli Xarani yi alo Alatala a yitaxi a ra kii naxan yi. Loti fan yi siga Iburama fɔxɔ ra."},{"book":"Dunuɲa Fɔlɔna","chapter":"12","verse":"5","text":"A yi a ɲaxanla Sarayi nun a xunyɛna dii Loti nun a sɔtɔ seen birin, e nun muxune a naxanye sɔtɔxi Xarani yi, a yi ne birin xali. E yi siga Kanan bɔxɔni."},{"book":"Dunuɲa Fɔlɔna","chapter":"12","verse":"6","text":"Iburama yi dangu bɔxɔn na han a sa wudi bili gbeen li dɛnaxan yi xili Morɛ, Siken bɔxɔni. Na waxatini, Kanan kaane yi dɔxi mɛnni nun."},{"book":"Dunuɲa Fɔlɔna","chapter":"12","verse":"7","text":"Koni Alatala yi a yɛtɛ yita Iburama ra. A yi a fala, a naxa, “N bɔxɔni ito nan fima i yixɛtɛne ma.” Awa, Iburama yi saraxa ganden nafala Alatala xa naxan a yɛtɛ yitaxi a ra."},{"book":"Dunuɲa Fɔlɔna","chapter":"12","verse":"8","text":"A yi keli mɛnni, a siga geyaan ma, geyaan naxan Betɛli sogeteden binni. A yi bubun ti mɛnni. Betɛli taan yi lu a sogegododeni. Ayi taan yi lu a sogetedeni. A yi saraxa ganden nafala Alatala xa mɛnni. A yi Alatala maxandi a xinla ra."},{"book":"Dunuɲa Fɔlɔna","chapter":"12","verse":"9","text":"Na xanbi ra, a yi siga Negewi tonbonna binni."},{"book":"Dunuɲa Fɔlɔna","chapter":"12","verse":"10","text":"Na waxatini, fitina kamɛn yi so bɔxɔni. Awa, Iburama yi siga Misiran bɔxɔni bayo donse yo mi yi na."},{"book":"Dunuɲa Fɔlɔna","chapter":"12","verse":"11","text":"Benun e xa so Misiran bɔxɔni, Iburama yi a fala a ɲaxanla Sarayi xa, a naxa, “A kolon, ɲaxalan tofaɲin nan i tan na."},{"book":"Dunuɲa Fɔlɔna","chapter":"12","verse":"12","text":"Misiran kaane na i to waxatin naxan yi, e a falama nɛn a n ma ɲaxanla nan i ra. Na xanbi ra, e n faxama nɛn, koni e mi i tan faxɛ."},{"book":"Dunuɲa Fɔlɔna","chapter":"12","verse":"13","text":"I xa a fala e xa a n xunyɛn nan i tan na, alogo e xa kininkinin n ma i sabun na. Nayi, e mi n faxama i tan ma fe ra.”"},{"book":"Dunuɲa Fɔlɔna","chapter":"12","verse":"14","text":"Iburama to Misiran li, Misiran kaane yi a to, a Sarayi ɲaxalan tofaɲin nan a ra."},{"book":"Dunuɲa Fɔlɔna","chapter":"12","verse":"15","text":"Misiran Mangana kuntigine yi ɲaxanla ito matɔxɔ Misiran Mangan xa. Misiran Mangan yi a xali a konni."},{"book":"Dunuɲa Fɔlɔna","chapter":"12","verse":"16","text":"A yi hinan Iburama ra a ɲaxanla fe ra. Iburama yi xuruse xunxurine nun ɲingene nun sofanle nun konyine nun ɲɔgɔmɛne sɔtɔ."},{"book":"Dunuɲa Fɔlɔna","chapter":"12","verse":"17","text":"Koni Alatala yi fure ɲaxin sa Misiran Mangan nun a denbayaan ma Sarayi a fe ra, Iburama ɲaxanla."},{"book":"Dunuɲa Fɔlɔna","chapter":"12","verse":"18","text":"Nanara, Misiran Mangan yi Iburama xili. A yi a fala, a naxa, “I nanse ligaxi n na? Nanfera i mi a falaxi n xa i ya ɲaxanla nan a ra."},{"book":"Dunuɲa Fɔlɔna","chapter":"12","verse":"19","text":"Nanfera i ya falaxi a i xunyɛn nan a ra han n tan bata a findi n ma ɲaxanla ra? Awa, hɔn, i ya ɲaxanla ni i ra. Ɛ siga!”"},{"book":"Dunuɲa Fɔlɔna","chapter":"12","verse":"20","text":"Na xanbi, Misiran Mangan yi yamarin fi a sofane ma lan Iburama a fe ma. E yi a ragbɛngbɛn e nun a ɲaxanla, e nun a yii seen birin."}]}