{"data":[{"book":"VaRoma","chapter":"3","verse":"1","text":"Ko, muJudha anopfuura vamwe pakudii, uye kudzingiswa kunobatsireiko?"},{"book":"VaRoma","chapter":"3","verse":"2","text":"Zvizhinji nemitoo yose! Pakutanga, ndivo vakapiwa mashoko aMwari chaiwo."},{"book":"VaRoma","chapter":"3","verse":"3","text":"Ko, kana vamwe vasina kutenda? Kusatenda kwavo kungakonesa kutendeka kwaMwari here?"},{"book":"VaRoma","chapter":"3","verse":"4","text":"Kwete, kwete! Mwari ngaave wechokwadi, asi vanhu vose vave venhema. Sezvazvakanyorwa zvichinzi:"},{"book":"VaRoma","chapter":"3","verse":"5","text":"Asi kana kusarurama kwedu kuchiratidza kururama kwaMwari zvinonyatsoonekwa, tichatiiko? Kuti Mwari haana kururama here kana achiisa hasha dzake pamusoro pedu? (Ndiri kutaura namatauriro avanhu)."},{"book":"VaRoma","chapter":"3","verse":"6","text":"Kwete kwete! Dai zvanga zviri izvo, Mwari aizotonga nyika seiko?"},{"book":"VaRoma","chapter":"3","verse":"7","text":"Mumwe anogona kuti, “Zvino kana nhema dzangu dzichiita kuti chokwadi chaMwari chionekwe uye zvichizowedzera kukudzwa kwake, ko, sei ndichizotongwa somutadzi?”"},{"book":"VaRoma","chapter":"3","verse":"8","text":"Ticharegerereiko kutaura sezvatinopomerwa, uye sezvinoreva vamwe vachiti tinoti, “Ngatiitei zvakaipa kuti zvakanaka zvibudepo”? Kutongwa kwavo kwakavafanira."},{"book":"VaRoma","chapter":"3","verse":"9","text":"Zvino tichatiiko? Tinovapfuura here? Kwete napaduku pose! Nokuti tambopa vose mhosva, vaJudha neveDzimwe Ndudzi, yokuva pasi pechivi."},{"book":"VaRoma","chapter":"3","verse":"10","text":"Sezvazvakanyorwa zvichinzi:"},{"book":"VaRoma","chapter":"3","verse":"11","text":"hakuna anonzwisisa,"},{"book":"VaRoma","chapter":"3","verse":"12","text":"Vose vakatsauka,"},{"book":"VaRoma","chapter":"3","verse":"13","text":"“Huro dzavo makuva akashama;"},{"book":"VaRoma","chapter":"3","verse":"14","text":"“Miromo yavo izere nokutuka nokuvava.”"},{"book":"VaRoma","chapter":"3","verse":"15","text":"“Tsoka dzavo dzinokurumidza kuteura ropa;"},{"book":"VaRoma","chapter":"3","verse":"16","text":"kuparadza nenhamo zviri panzira dzavo,"},{"book":"VaRoma","chapter":"3","verse":"17","text":"Uye nzira yorugare havaizivi.”"},{"book":"VaRoma","chapter":"3","verse":"18","text":"“Kutya Mwari hakupo pamberi pavo.”"},{"book":"VaRoma","chapter":"3","verse":"19","text":"Zvino tinoziva kuti zvose zvinorehwa nomurayiro, unozvitaura kuna avo vari pasi pomurayiro, kuitira kuti miromo yose ishayiswe chokutaura uye kuti nyika yose ive nemhosva pamberi paMwari."},{"book":"VaRoma","chapter":"3","verse":"20","text":"Naizvozvo hapana achanzi akarurama pamberi pake nokuda kwokuchengeta murayiro; asi kuti, kubudikidza nomurayiro tichaziviswa chivi."},{"book":"VaRoma","chapter":"3","verse":"21","text":"Asi zvino kururama kwaMwari, kwakaratidzwa kunze kwomurayiro, kuchipupurirwa nomurayiro navaprofita."},{"book":"VaRoma","chapter":"3","verse":"22","text":"Kururama uku kunobva kuna Mwari kunouya kubudikidza nokutenda muna Jesu Kristu kuna vose vanotenda. Hapana musiyano,"},{"book":"VaRoma","chapter":"3","verse":"23","text":"nokuti vose vakatadza uye vakasasvika pakubwinya kwaMwari,"},{"book":"VaRoma","chapter":"3","verse":"24","text":"uye vanoruramisirwa nenyasha dzake kubudikidza nokudzikinura kuri muna Kristu Jesu."},{"book":"VaRoma","chapter":"3","verse":"25","text":"Mwari akamupa iye sechibayiro chokuyananisa kubudikidza nokutenda muropa rake. Akaita izvi kuti aratidze kururamisira kwake, nokuti mukuita mwoyo murefu kwake akaregerera hake zvivi zvakaitwa kare."},{"book":"VaRoma","chapter":"3","verse":"26","text":"Akazviita kuti aratidze kururamisira kwake panguva ino, kuitira kuti ave akarurama uye anoruramisira vaya vanotenda muna Jesu."},{"book":"VaRoma","chapter":"3","verse":"27","text":"Zvino kuzvikudza kuripiko? Kwabviswa. Nomurayiro upiko? Wokuchengetedza murayiro here? Kwete, asi nomurayiro wokutenda."},{"book":"VaRoma","chapter":"3","verse":"28","text":"Naizvozvo tinomira pakuti munhu anoruramisirwa nokutenda kwete nokuchengeta murayiro."},{"book":"VaRoma","chapter":"3","verse":"29","text":"Ko, Mwari ndiMwari wavaJudha voga here? Ko, haazi Mwari weveDzimwe Ndudziwo here? Hongu ndoweveDzimwe Ndudziwo,"},{"book":"VaRoma","chapter":"3","verse":"30","text":"sezvo kuna Mwari mumwe chete uyo acharuramisira vakadzingiswa nokutenda uye vasina kudzingiswa kubudikidza nokutenda kumwe cheteko."},{"book":"VaRoma","chapter":"3","verse":"31","text":"Zvino tinobvisa murayiro nokutenda uku here? Kwete napaduku! Asi, tinosimbisa murayiro."}]}