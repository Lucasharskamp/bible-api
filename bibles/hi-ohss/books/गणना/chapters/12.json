{"data":[{"book":"गणना","chapter":"12","verse":"1","text":"मोशेह ने कूश देश की स्त्री से विवाह किया था, और उनका इस स्त्री से विवाह करना मिरियम तथा अहरोन का उनके विरुद्ध हो जाने का कारण बन गया."},{"book":"गणना","chapter":"12","verse":"2","text":"उन्होंने यह कहना शुरू कर दिया, “क्या यह सच है कि याहवेह ने सिर्फ मोशेह के द्वारा ही बातचीत की है? क्या उन्होंने हमारे द्वारा भी बातें नहीं की?” याहवेह ने उनकी ये बातें सुन लीं."},{"book":"गणना","chapter":"12","verse":"3","text":"(सब जानते थे कि मोशेह अपने स्वभाव में बहुत ही विनीत थे; पृथ्वी पर किसी भी व्यक्ति से कहीं अधिक.)"},{"book":"गणना","chapter":"12","verse":"4","text":"इसलिये अचानक याहवेह ने मोशेह, अहरोन तथा मिरियम से कहा, “तुम तीनों मिलनवाले तंबू के पास आ जाओ.” तब वे तीनों बाहर आ गए."},{"book":"गणना","chapter":"12","verse":"5","text":"तब याहवेह बादल के खंभे में उतरकर उस तंबू के द्वार पर खड़े हो गए और अहरोन तथा मिरियम को बुलाया. जब वे दोनों पास आ गए,"},{"book":"गणना","chapter":"12","verse":"6","text":"तब याहवेह ने कहा, “अब तुम मेरी बात सुनो:"},{"book":"गणना","chapter":"12","verse":"7","text":"किंतु मेरे सेवक मोशेह के साथ नहीं;"},{"book":"गणना","chapter":"12","verse":"8","text":"मोशेह के साथ मेरी बातचीत आमने-सामने हुआ करती है,"},{"book":"गणना","chapter":"12","verse":"9","text":"तब याहवेह का क्रोध उन पर भड़क गया और वह उन्हें छोड़कर चले गए."},{"book":"गणना","chapter":"12","verse":"10","text":"जब तंबू के ऊपर का वह बादल गायब हो गया, तब उन्होंने देखा कि मिरियम कोढ़ से भरकर हिम के समान सफेद हो चुकी थी. जब अहरोन ने मिरियम की ओर दृष्टि की, तो पाया कि वह कोढ़ रोग से भर गई थी."},{"book":"गणना","chapter":"12","verse":"11","text":"इस पर अहरोन ने मोशेह से विनती की, “मेरे गुरु, मेरी आपसे विनती है, यह पाप हम पर न लगने दीजिए. यह हमारी निरी मूर्खता थी, जो हम यह पाप कर बैठे."},{"book":"गणना","chapter":"12","verse":"12","text":"ओह, उसे उस स्थिति में न छोड़ दीजिए, जो मृत-जात शिशु के समान, मानो प्रसव होते-होते उसकी आधी देह गल गई हो!”"},{"book":"गणना","chapter":"12","verse":"13","text":"मोशेह ने याहवेह की दोहाई दी, “परमेश्वर, मेरी प्रार्थना है, उसे शुद्ध कर दीजिए!”"},{"book":"गणना","chapter":"12","verse":"14","text":"किंतु याहवेह का मोशेह को उत्तर यह था: “यदि उसके पिता ने उसके मुंह पर थूक दिया होता, तो क्या वह सात दिन तक लज्जा की स्थिति में न रहती? रहने दो उसे इस लज्जा की स्थिति में छावनी के बाहर सात दिनों तक. इसके बाद वह छावनी में स्वीकार कर ली जाए.”"},{"book":"गणना","chapter":"12","verse":"15","text":"तब मिरियम को सात दिनों के लिए छावनी के बाहर कर दिया गया. प्रजा ने उस स्थान से तब तक कूच नहीं किया, जब तक मिरियम को छावनी में वापस न ले लिया गया."},{"book":"गणना","chapter":"12","verse":"16","text":"किंतु इसके बाद इस्राएली प्रजा ने हाज़ोरौथ से कूच किया तथा पारान नामक मरुभूमि में डेरा डाल दिया."}]}