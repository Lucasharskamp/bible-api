{"data":[{"book":"lūkaḥ","chapter":"1","verse":"1","text":"prathamato ye sākṣiṇo vākyapracārakāścāsan te'smākaṁ madhye yadyat sapramāṇaṁ vākyamarpayanti sma"},{"book":"lūkaḥ","chapter":"1","verse":"2","text":"tadanusārato'nyepi bahavastadvṛttāntaṁ racayituṁ pravṛttāḥ|"},{"book":"lūkaḥ","chapter":"1","verse":"3","text":"ataeva he mahāmahimathiyaphil tvaṁ yā yāḥ kathā aśikṣyathāstāsāṁ dṛḍhapramāṇāni yathā prāpnoṣi"},{"book":"lūkaḥ","chapter":"1","verse":"4","text":"tadarthaṁ prathamamārabhya tāni sarvvāṇi jñātvāhamapi anukramāt sarvvavṛttāntān tubhyaṁ lekhituṁ matimakārṣam|"},{"book":"lūkaḥ","chapter":"1","verse":"5","text":"yihūdādeśīyaherodnāmake rājatvaṁ kurvvati abīyayājakasya paryyāyādhikārī sikhariyanāmaka eko yājako hāroṇavaṁśodbhavā ilīśevākhyā"},{"book":"lūkaḥ","chapter":"1","verse":"6","text":"tasya jāyā dvāvimau nirdoṣau prabhoḥ sarvvājñā vyavasthāśca saṁmanya īśvaradṛṣṭau dhārmmikāvāstām|"},{"book":"lūkaḥ","chapter":"1","verse":"7","text":"tayoḥ santāna ekopi nāsīt, yata ilīśevā bandhyā tau dvāveva vṛddhāvabhavatām|"},{"book":"lūkaḥ","chapter":"1","verse":"8","text":"yadā svaparyyānukrameṇa sikhariya īśvāsya samakṣaṁ yājakīyaṁ karmma karoti"},{"book":"lūkaḥ","chapter":"1","verse":"9","text":"tadā yajñasya dinaparipāyyā parameśvarasya mandire praveśakāle dhūpajvālanaṁ karmma tasya karaṇīyamāsīt|"},{"book":"lūkaḥ","chapter":"1","verse":"10","text":"taddhūpajvālanakāle lokanivahe prārthanāṁ kartuṁ bahistiṣṭhati"},{"book":"lūkaḥ","chapter":"1","verse":"11","text":"sati sikhariyo yasyāṁ vedyāṁ dhūpaṁ jvālayati taddakṣiṇapārśve parameśvarasya dūta eka upasthito darśanaṁ dadau|"},{"book":"lūkaḥ","chapter":"1","verse":"12","text":"taṁ dṛṣṭvā sikhariya udvivije śaśaṅke ca|"},{"book":"lūkaḥ","chapter":"1","verse":"13","text":"tadā sa dūtastaṁ babhāṣe he sikhariya mā bhaistava prārthanā grāhyā jātā tava bhāryyā ilīśevā putraṁ prasoṣyate tasya nāma yoेhan iti kariṣyasi|"},{"book":"lūkaḥ","chapter":"1","verse":"14","text":"kiñca tvaṁ sānandaḥ saharṣaśca bhaviṣyasi tasya janmani bahava ānandiṣyanti ca|"},{"book":"lūkaḥ","chapter":"1","verse":"15","text":"yato hetoḥ sa parameśvarasya gocare mahān bhaviṣyati tathā drākṣārasaṁ surāṁ vā kimapi na pāsyati, aparaṁ janmārabhya pavitreṇātmanā paripūrṇaḥ"},{"book":"lūkaḥ","chapter":"1","verse":"16","text":"san isrāyelvaṁśīyān anekān prabhoḥ parameśvarasya mārgamāneṣyati|"},{"book":"lūkaḥ","chapter":"1","verse":"17","text":"santānān prati pitṛṇāṁ manāṁsi dharmmajñānaṁ pratyanājñāgrāhiṇaśca parāvarttayituṁ, prabhoḥ parameśvarasya sevārtham ekāṁ sajjitajātiṁ vidhātuñca sa eliyarūpātmaśaktiprāptastasyāgre gamiṣyati|"},{"book":"lūkaḥ","chapter":"1","verse":"18","text":"tadā sikhariyo dūtamavādīt kathametad vetsyāmi? yatohaṁ vṛddho mama bhāryyā ca vṛddhā|"},{"book":"lūkaḥ","chapter":"1","verse":"19","text":"tato dūtaḥ pratyuvāca paśyeśvarasya sākṣādvarttī jibrāyelnāmā dūtohaṁ tvayā saha kathāṁ gadituṁ tubhyamimāṁ śubhavārttāṁ dātuñca preṣitaḥ|"},{"book":"lūkaḥ","chapter":"1","verse":"20","text":"kintu madīyaṁ vākyaṁ kāle phaliṣyati tat tvayā na pratītam ataḥ kāraṇād yāvadeva tāni na setsyanti tāvat tvaṁ vaktuṁmaśakto mūko bhava|"},{"book":"lūkaḥ","chapter":"1","verse":"21","text":"tadānīṁ ye ye lokāḥ sikhariyamapaikṣanta te madhyemandiraṁ tasya bahuvilambād āścaryyaṁ menire|"},{"book":"lūkaḥ","chapter":"1","verse":"22","text":"sa bahirāgato yadā kimapi vākyaṁ vaktumaśaktaḥ saṅketaṁ kṛtvā niḥśabdastasyau tadā madhyemandiraṁ kasyacid darśanaṁ tena prāptam iti sarvve bubudhire|"},{"book":"lūkaḥ","chapter":"1","verse":"23","text":"anantaraṁ tasya sevanaparyyāye sampūrṇe sati sa nijagehaṁ jagāma|"},{"book":"lūkaḥ","chapter":"1","verse":"24","text":"katipayadineṣu gateṣu tasya bhāryyā ilīśevā garbbhavatī babhūva"},{"book":"lūkaḥ","chapter":"1","verse":"25","text":"paścāt sā pañcamāsān saṁgopyākathayat lokānāṁ samakṣaṁ mamāpamānaṁ khaṇḍayituṁ parameśvaro mayi dṛṣṭiṁ pātayitvā karmmedṛśaṁ kṛtavān|"},{"book":"lūkaḥ","chapter":"1","verse":"26","text":"aparañca tasyā garbbhasya ṣaṣṭhe māse jāte gālīlpradeśīyanāsaratpure"},{"book":"lūkaḥ","chapter":"1","verse":"27","text":"dāyūdo vaṁśīyāya yūṣaphnāmne puruṣāya yā mariyamnāmakumārī vāgdattāsīt tasyāḥ samīpaṁ jibrāyel dūta īśvareṇa prahitaḥ|"},{"book":"lūkaḥ","chapter":"1","verse":"28","text":"sa gatvā jagāda he īśvarānugṛhītakanye tava śubhaṁ bhūyāt prabhuḥ parameśvarastava sahāyosti nārīṇāṁ madhye tvameva dhanyā|"},{"book":"lūkaḥ","chapter":"1","verse":"29","text":"tadānīṁ sā taṁ dṛṣṭvā tasya vākyata udvijya kīdṛśaṁ bhāṣaṇamidam iti manasā cintayāmāsa|"},{"book":"lūkaḥ","chapter":"1","verse":"30","text":"tato dūto'vadat he mariyam bhayaṁ mākārṣīḥ, tvayi parameśvarasyānugrahosti|"},{"book":"lūkaḥ","chapter":"1","verse":"31","text":"paśya tvaṁ garbbhaṁ dhṛtvā putraṁ prasoṣyase tasya nāma yīśuriti kariṣyasi|"},{"book":"lūkaḥ","chapter":"1","verse":"32","text":"sa mahān bhaviṣyati tathā sarvvebhyaḥ śreṣṭhasya putra iti khyāsyati; aparaṁ prabhuḥ parameśvarastasya piturdāyūdaḥ siṁhāsanaṁ tasmai dāsyati;"},{"book":"lūkaḥ","chapter":"1","verse":"33","text":"tathā sa yākūbo vaṁśopari sarvvadā rājatvaṁ kariṣyati, tasya rājatvasyānto na bhaviṣyati|"},{"book":"lūkaḥ","chapter":"1","verse":"34","text":"tadā mariyam taṁ dūtaṁ babhāṣe nāhaṁ puruṣasaṅgaṁ karomi tarhi kathametat sambhaviṣyati?"},{"book":"lūkaḥ","chapter":"1","verse":"35","text":"tato dūto'kathayat pavitra ātmā tvāmāśrāyiṣyati tathā sarvvaśreṣṭhasya śaktistavopari chāyāṁ kariṣyati tato hetostava garbbhād yaḥ pavitrabālako janiṣyate sa īśvaraputra iti khyātiṁ prāpsyati|"},{"book":"lūkaḥ","chapter":"1","verse":"36","text":"aparañca paśya tava jñātirilīśevā yāṁ sarvve bandhyāmavadan idānīṁ sā vārddhakye santānamekaṁ garbbhe'dhārayat tasya ṣaṣṭhamāsobhūt|"},{"book":"lūkaḥ","chapter":"1","verse":"37","text":"kimapi karmma nāsādhyam īśvarasya|"},{"book":"lūkaḥ","chapter":"1","verse":"38","text":"tadā mariyam jagāda, paśya prabherahaṁ dāsī mahyaṁ tava vākyānusāreṇa sarvvametad ghaṭatām; ananataraṁ dūtastasyāḥ samīpāt pratasthe|"},{"book":"lūkaḥ","chapter":"1","verse":"39","text":"atha katipayadināt paraṁ mariyam tasmāt parvvatamayapradeśīyayihūdāyā nagaramekaṁ śīghraṁ gatvā"},{"book":"lūkaḥ","chapter":"1","verse":"40","text":"sikhariyayājakasya gṛhaṁ praviśya tasya jāyām ilīśevāṁ sambodhyāvadat|"},{"book":"lūkaḥ","chapter":"1","verse":"41","text":"tato mariyamaḥ sambodhanavākye ilīśevāyāḥ karṇayoḥ praviṣṭamātre sati tasyā garbbhasthabālako nanartta| tata ilīśevā pavitreṇātmanā paripūrṇā satī"},{"book":"lūkaḥ","chapter":"1","verse":"42","text":"proccairgaditumārebhe, yoṣitāṁ madhye tvameva dhanyā, tava garbbhasthaḥ śiśuśca dhanyaḥ|"},{"book":"lūkaḥ","chapter":"1","verse":"43","text":"tvaṁ prabhormātā, mama niveśane tvayā caraṇāvarpitau, mamādya saubhāgyametat|"},{"book":"lūkaḥ","chapter":"1","verse":"44","text":"paśya tava vākye mama karṇayoḥ praviṣṭamātre sati mamodarasthaḥ śiśurānandān nanartta|"},{"book":"lūkaḥ","chapter":"1","verse":"45","text":"yā strī vyaśvasīt sā dhanyā, yato hetostāṁ prati parameśvaroktaṁ vākyaṁ sarvvaṁ siddhaṁ bhaviṣyati|"},{"book":"lūkaḥ","chapter":"1","verse":"46","text":"tadānīṁ mariyam jagāda| dhanyavādaṁ pareśasya karoti māmakaṁ manaḥ|"},{"book":"lūkaḥ","chapter":"1","verse":"47","text":"mamātmā tārakeśe ca samullāsaṁ pragacchati|"},{"book":"lūkaḥ","chapter":"1","verse":"48","text":"akarot sa prabhu rduṣṭiṁ svadāsyā durgatiṁ prati| paśyādyārabhya māṁ dhanyāṁ vakṣyanti puruṣāḥ sadā|"},{"book":"lūkaḥ","chapter":"1","verse":"49","text":"yaḥ sarvvaśaktimān yasya nāmāpi ca pavitrakaṁ| sa eva sumahatkarmma kṛtavān mannimittakaṁ|"},{"book":"lūkaḥ","chapter":"1","verse":"50","text":"ye bibhyati janāstasmāt teṣāṁ santānapaṁktiṣu| anukampā tadīyā ca sarvvadaiva sutiṣṭhati|"},{"book":"lūkaḥ","chapter":"1","verse":"51","text":"svabāhubalatastena prākāśyata parākramaḥ| manaḥkumantraṇāsārddhaṁ vikīryyante'bhimāninaḥ|"},{"book":"lūkaḥ","chapter":"1","verse":"52","text":"siṁhāsanagatāllokān balinaścāvarohya saḥ| padeṣūcceṣu lokāṁstu kṣudrān saṁsthāpayatyapi|"},{"book":"lūkaḥ","chapter":"1","verse":"53","text":"kṣudhitān mānavān dravyairuttamaiḥ paritarpya saḥ| sakalān dhanino lokān visṛjed riktahastakān|"},{"book":"lūkaḥ","chapter":"1","verse":"54","text":"ibrāhīmi ca tadvaṁśe yā dayāsti sadaiva tāṁ| smṛtvā purā pitṛṇāṁ no yathā sākṣāt pratiśrutaṁ|"},{"book":"lūkaḥ","chapter":"1","verse":"55","text":"isrāyelsevakastena tathopakriyate svayaṁ||"},{"book":"lūkaḥ","chapter":"1","verse":"56","text":"anantaraṁ mariyam prāyeṇa māsatrayam ilīśevayā sahoṣitvā vyāghuyya nijaniveśanaṁ yayau|"},{"book":"lūkaḥ","chapter":"1","verse":"57","text":"tadanantaram ilīśevāyāḥ prasavakāla upasthite sati sā putraṁ prāsoṣṭa|"},{"book":"lūkaḥ","chapter":"1","verse":"58","text":"tataḥ parameśvarastasyāṁ mahānugrahaṁ kṛtavān etat śrutvā samīpavāsinaḥ kuṭumbāścāgatya tayā saha mumudire|"},{"book":"lūkaḥ","chapter":"1","verse":"59","text":"tathāṣṭame dine te bālakasya tvacaṁ chettum etya tasya pitṛnāmānurūpaṁ tannāma sikhariya iti karttumīṣuḥ|"},{"book":"lūkaḥ","chapter":"1","verse":"60","text":"kintu tasya mātākathayat tanna, nāmāsya yohan iti karttavyam|"},{"book":"lūkaḥ","chapter":"1","verse":"61","text":"tadā te vyāharan tava vaṁśamadhye nāmedṛśaṁ kasyāpi nāsti|"},{"book":"lūkaḥ","chapter":"1","verse":"62","text":"tataḥ paraṁ tasya pitaraṁ sikhariyaṁ prati saṅketya papracchuḥ śiśoḥ kiṁ nāma kāriṣyate?"},{"book":"lūkaḥ","chapter":"1","verse":"63","text":"tataḥ sa phalakamekaṁ yācitvā lilekha tasya nāma yohan bhaviṣyati| tasmāt sarvve āścaryyaṁ menire|"},{"book":"lūkaḥ","chapter":"1","verse":"64","text":"tatkṣaṇaṁ sikhariyasya jihvājāḍye'pagate sa mukhaṁ vyādāya spaṣṭavarṇamuccāryya īśvarasya guṇānuvādaṁ cakāra|"},{"book":"lūkaḥ","chapter":"1","verse":"65","text":"tasmāccaturdiksthāḥ samīpavāsilokā bhītā evametāḥ sarvvāḥ kathā yihūdāyāḥ parvvatamayapradeśasya sarvvatra pracāritāḥ|"},{"book":"lūkaḥ","chapter":"1","verse":"66","text":"tasmāt śrotāro manaḥsu sthāpayitvā kathayāmbabhūvuḥ kīdṛśoyaṁ bālo bhaviṣyati? atha parameśvarastasya sahāyobhūt|"},{"book":"lūkaḥ","chapter":"1","verse":"67","text":"tadā yohanaḥ pitā sikhariyaḥ pavitreṇātmanā paripūrṇaḥ san etādṛśaṁ bhaviṣyadvākyaṁ kathayāmāsa|"},{"book":"lūkaḥ","chapter":"1","verse":"68","text":"isrāyelaḥ prabhu ryastu sa dhanyaḥ parameśvaraḥ| anugṛhya nijāllokān sa eva parimocayet|"},{"book":"lūkaḥ","chapter":"1","verse":"69","text":"vipakṣajanahastebhyo yathā mocyāmahe vayaṁ| yāvajjīvañca dharmmeṇa sāralyena ca nirbhayāḥ|"},{"book":"lūkaḥ","chapter":"1","verse":"70","text":"sevāmahai tamevaikam etatkāraṇameva ca| svakīyaṁ supavitrañca saṁsmṛtya niyamaṁ sadā|"},{"book":"lūkaḥ","chapter":"1","verse":"71","text":"kṛpayā puruṣān pūrvvān nikaṣārthāttu naḥ pituḥ| ibrāhīmaḥ samīpe yaṁ śapathaṁ kṛtavān purā|"},{"book":"lūkaḥ","chapter":"1","verse":"72","text":"tameva saphalaṁ karttaṁ tathā śatrugaṇasya ca| ṛृtīyākāriṇaścaiva karebhyo rakṣaṇāya naḥ|"},{"book":"lūkaḥ","chapter":"1","verse":"73","text":"sṛṣṭeḥ prathamataḥ svīyaiḥ pavitrai rbhāvivādibhiḥ|"},{"book":"lūkaḥ","chapter":"1","verse":"74","text":"yathoktavān tathā svasya dāyūdaḥ sevakasya tu|"},{"book":"lūkaḥ","chapter":"1","verse":"75","text":"vaṁśe trātāramekaṁ sa samutpāditavān svayam|"},{"book":"lūkaḥ","chapter":"1","verse":"76","text":"ato he bālaka tvantu sarvvebhyaḥ śreṣṭha eva yaḥ| tasyaiva bhāvivādīti pravikhyāto bhaviṣyasi| asmākaṁ caraṇān kṣeme mārge cālayituṁ sadā| evaṁ dhvānte'rthato mṛtyośchāyāyāṁ ye tu mānavāḥ|"},{"book":"lūkaḥ","chapter":"1","verse":"77","text":"upaviṣṭāstu tāneva prakāśayitumeva hi| kṛtvā mahānukampāṁ hi yāmeva parameśvaraḥ|"},{"book":"lūkaḥ","chapter":"1","verse":"78","text":"ūrdvvāt sūryyamudāyyaivāsmabhyaṁ prādāttu darśanaṁ| tayānukampayā svasya lokānāṁ pāpamocane|"},{"book":"lūkaḥ","chapter":"1","verse":"79","text":"paritrāṇasya tebhyo hi jñānaviśrāṇanāya ca| prabho rmārgaṁ pariṣkarttuṁ tasyāgrāyī bhaviṣyasi||"},{"book":"lūkaḥ","chapter":"1","verse":"80","text":"atha bālakaḥ śarīreṇa buddhyā ca varddhitumārebhe; aparañca sa isrāyelo vaṁśīyalokānāṁ samīpe yāvanna prakaṭībhūtastāstāvat prāntare nyavasat|"}]}