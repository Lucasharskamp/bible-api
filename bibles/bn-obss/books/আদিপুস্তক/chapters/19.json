{"data":[{"book":"আদি পুস্তক","chapter":"19","verse":"1","text":"সন্ধ্যাবেলায় সেই দুজন দূত সদোমে উপস্থিত হলেন। লোট নগরের প্রবেশদ্বারে বসেছিলেন। তাঁদের দেখতে পেয়ে তিনি তাঁদের সাথে দেখা করার জন্য উঠে গেলেন ও মাটিতে উবুড় হয়ে প্রণাম করলেন।"},{"book":"আদি পুস্তক","chapter":"19","verse":"2","text":"“হে আমার প্রভুরা,” তিনি বললেন, “দয়া করে আপনাদের এই দাসের বাড়ির দিকে আসুন। আপনারা পা ধুয়ে এখানে রাত কাটাতে পারেন ও তারপর ভোরবেলায় আপনাদের যাত্রাপথে এগিয়ে যান।”"},{"book":"আদি পুস্তক","chapter":"19","verse":"3","text":"কিন্তু তিনি এত পীড়াপীড়ি করলেন যে তাঁরা তাঁর সাথে গেলেন ও তাঁর বাড়িতে প্রবেশ করলেন। তিনি তাঁদের জন্য কিছু খাবারদাবার রান্না করলেন ও খামিরবিহীন রুটি সেঁকে দিলেন, ও তাঁরা তা খেলেন।"},{"book":"আদি পুস্তক","chapter":"19","verse":"4","text":"তাঁরা শুতে যাওয়ার আগে, সদোম নগরের সবদিক থেকে লোকজন এসে—যুবকেরা ও বৃদ্ধেরা—সবাই বাড়িটি ঘিরে ধরল।"},{"book":"আদি পুস্তক","chapter":"19","verse":"5","text":"তারা লোটকে ডেকে বলল, “আজ রাতে যে লোকেরা তোমার কাছে এসেছে, তারা কোথায়? তাদের আমাদের কাছে বের করে নিয়ে এসো, যেন আমরা তাদের সঙ্গে যৌনসঙ্গম করতে পারি।”"},{"book":"আদি পুস্তক","chapter":"19","verse":"6","text":"তাদের সাথে দেখা করার জন্য লোট বাইরে গেলেন ও পিছন থেকে দরজাটি বন্ধ করে দিলেন"},{"book":"আদি পুস্তক","chapter":"19","verse":"7","text":"এবং বললেন, “হে আমার বন্ধুরা, না। এরকম মন্দ কাজ কোরো না।"},{"book":"আদি পুস্তক","chapter":"19","verse":"8","text":"দেখো, আমার এমন দুই মেয়ে আছে যারা কখনও কোনো পুরুষের সাথে সহবাস করেনি। আমি তাদের তোমাদের কাছে বের করে আনি, আর তোমরা তাদের সাথে যা ইচ্ছা তা করতে পারো। কিন্তু এই লোকদের প্রতি কিছু কোরো না, কারণ তাঁরা আমার ঘরে আশ্রয় নিতে এসেছেন।”"},{"book":"আদি পুস্তক","chapter":"19","verse":"9","text":"“আমাদের পথ থেকে সরে দাঁড়া।” তারা উত্তর দিল। “এ তো এক বিদেশি হয়ে এখানে এসেছিল, আর এখন কি না বিচারক হওয়ার চেষ্টা করছে! আমরা তোর প্রতি ওদের চেয়েও মন্দ আচরণ করব।” তারা লোটের উপর চাপ বাড়িয়ে যাচ্ছিল ও দরজা ভেঙে ফেলার জন্য সামনে এগিয়ে গেল।"},{"book":"আদি পুস্তক","chapter":"19","verse":"10","text":"কিন্তু ভিতরে থাকা ব্যক্তিরা হাত বাড়িয়ে লোটকে বাড়ির ভিতরে ঢুকিয়ে দরজা বন্ধ করে দিলেন।"},{"book":"আদি পুস্তক","chapter":"19","verse":"11","text":"পরে তাঁরা সেই বাড়ির দরজায় যারা দাঁড়িয়েছিল—যুবকদের ও বৃদ্ধদের—এমন অন্ধতায় আছন্ন করলেন, যে তারা আর দরজাই খুঁজে পেল না।"},{"book":"আদি পুস্তক","chapter":"19","verse":"12","text":"সেই দুই ব্যক্তি লোটকে বললেন, “এখানে তোমার আর কেউ কি আছে—জামাই, ছেলে বা মেয়ে, অথবা এই নগরের এমন কেউ, যারা তোমার আপনজন? এখান থেকে তাদের বের করে নিয়ে যাও,"},{"book":"আদি পুস্তক","chapter":"19","verse":"13","text":"কারণ আমরা এই স্থানটি ধ্বংস করতে যাচ্ছি। এখানকার লোকজনের বিরুদ্ধে ওঠা কোলাহল সদাপ্রভুর কানে এত জোরে বেজেছে, যে এটি ধ্বংস করার জন্যই তিনি আমাদের এখানে পাঠিয়েছেন।”"},{"book":"আদি পুস্তক","chapter":"19","verse":"14","text":"অতএব লোট বাইরে গিয়ে তাঁর সেই জামাইদের সাথে কথা বললেন, যারা তাঁর মেয়েদের বিয়ে করার জন্য বাগ্‌দান করেছিল।19:14 অথবা, বিয়ে করেছিল তিনি বললেন, “তাড়াতাড়ি করো ও এখান থেকে বেরিয়ে যাও, কারণ সদাপ্রভু এই নগরটি ধ্বংস করতে চলেছেন!” কিন্তু তাঁর জামাইরা ভেবেছিল যে তিনি বুঝি ঠাট্টা করছেন।"},{"book":"আদি পুস্তক","chapter":"19","verse":"15","text":"ভোর হতে না হতেই, দূতেরা লোটকে অনুরোধ জানিয়ে বললেন, “তাড়াতাড়ি করো! যারা এখানে আছে, তোমার সেই স্ত্রী ও দুই মেয়েকে সাথে নাও, তা না হলে এই নগরটিকে যখন দণ্ড দেওয়া হবে, তখন তোমরাও নিশ্চিহ্ন হয়ে যাবে।”"},{"book":"আদি পুস্তক","chapter":"19","verse":"16","text":"তিনি যখন ইতস্তত বোধ করছিলেন, তখন সেই ব্যক্তিরা তাঁর হাত, তাঁর স্ত্রীর হাত ও তাঁর দুই মেয়ের হাত চেপে ধরে নিরাপদে তাঁদের নগরের বাইরে নিয়ে গেলেন, কারণ সদাপ্রভু তাঁদের প্রতি দয়াবান ছিলেন।"},{"book":"আদি পুস্তক","chapter":"19","verse":"17","text":"তাঁদের বাইরে বের করে আনার পরেই সেই ব্যক্তিদের মধ্যে একজন বললেন, “প্রাণ বাঁচানোর জন্য পালিয়ে যাও! পিছনে ফিরে তাকিয়ো না, আর সমভূমিতে কোথাও দাঁড়িয়ো না! পাহাড়-পর্বতে পালিয়ে যাও, তা না হলে তোমরা নিশ্চিহ্ন হয়ে যাবে!”"},{"book":"আদি পুস্তক","chapter":"19","verse":"18","text":"কিন্তু লোট তাঁদের বললেন, “হে আমার প্রভুরা,19:18 অথবা, না, প্রভু; অথবা না, আমার প্রভু না, দয়া করুন!"},{"book":"আদি পুস্তক","chapter":"19","verse":"19","text":"আপনাদের19:19 হিব্রু ভাষায় শব্দটি একবচনে ব্যবহৃত, অর্থাৎ, আপনার এই দাস আপনাদের19:19 হিব্রু ভাষায় শব্দটি একবচনে ব্যবহৃত, অর্থাৎ, আপনার দৃষ্টিতে অনুগ্রহ লাভ করেছে, এবং আপনারা19:19 হিব্রু ভাষায় শব্দটি একবচনে ব্যবহৃত, অর্থাৎ, আপনি আমার প্রাণরক্ষার জন্য অশেষ দয়া দেখিয়েছেন। কিন্তু আমি পাহাড়-পর্বতে পালিয়ে যেতে পারব না; এই দুর্যোগ আমাকে গ্রাস করবে ও আমি মারা যাব।"},{"book":"আদি পুস্তক","chapter":"19","verse":"20","text":"দেখুন, এখানে কাছাকাছি পালিয়ে যাওয়ার উপযোগী একটি নগর আছে, আর তা ছোটও। আমাকে সেখানে পালিয়ে যেতে দিন—সেটি খুবই ছোটো, তাই না? তবেই তো আমার প্রাণরক্ষা হবে।”"},{"book":"আদি পুস্তক","chapter":"19","verse":"21","text":"তিনি তাঁকে বললেন, “তা বেশ, এই অনুরোধটিও আমি রাখব; যে নগরটির কথা তুমি বললে, আমি সেটি উৎখাত করব না।"},{"book":"আদি পুস্তক","chapter":"19","verse":"22","text":"কিন্তু তাড়াতাড়ি সেখানে পালিয়ে যাও, কারণ যতক্ষণ না তুমি সেখানে পৌঁছে যাচ্ছ, আমি কিছুই করতে পারব না।” (সেজন্যই নগরটিকে সোয়র19:22 সোয়র শব্দের অর্থ ছোটো নাম দেওয়া হল।)"},{"book":"আদি পুস্তক","chapter":"19","verse":"23","text":"লোট সোয়রে পৌঁছালে, দেশে সূর্যোদয় হল।"},{"book":"আদি পুস্তক","chapter":"19","verse":"24","text":"তখন সদাপ্রভু সদোম ও ঘমোরার উপর—সদাপ্রভুর কাছ থেকে, আকাশ থেকে—জ্বলন্ত গন্ধক বর্ষণ করলেন।"},{"book":"আদি পুস্তক","chapter":"19","verse":"25","text":"এভাবে তিনি সেই নগরগুলি ও সমগ্র সমতল এলাকা উৎখাত করলেন, ও নগরগুলিতে যত প্রাণী ছিল, সেসব—আর দেশের গাছপালাও ধ্বংস করে দিলেন।"},{"book":"আদি পুস্তক","chapter":"19","verse":"26","text":"কিন্তু লোটের স্ত্রী পিছনে ফিরে তাকাল, ও সে এক লবণস্তম্ভে পরিণত হল।"},{"book":"আদি পুস্তক","chapter":"19","verse":"27","text":"পরদিন ভোরবেলায় অব্রাহাম উঠে সেই স্থানে ফিরে গেলেন, যেখানে তিনি সদাপ্রভুর সামনে দাঁড়িয়েছিলেন।"},{"book":"আদি পুস্তক","chapter":"19","verse":"28","text":"তিনি নিচে সদোম ও ঘমোরার দিকে, এবং সমগ্র সমতল এলাকার দিকে তাকালেন, ও তিনি দেখলেন যে এক চুল্লি থেকে ওঠা ধোঁয়ার মতো ঘন ধোঁয়া সেই দেশ থেকে উঠে আসছে।"},{"book":"আদি পুস্তক","chapter":"19","verse":"29","text":"তাই ঈশ্বর যখন সমতল এলাকার নগরগুলি ধ্বংস করে দিলেন, তখন তিনি অব্রাহামকে স্মরণ করলেন, এবং লোটকে তিনি সেই সর্বনাশ থেকে বের করে আনলেন, যা সেই নগরগুলিকে উৎখাত করে ছেড়েছিল, যেখানে লোট বসবাস করছিলেন।"},{"book":"আদি পুস্তক","chapter":"19","verse":"30","text":"লোট ও তাঁর দুই মেয়ে সোয়র ছেড়ে পাহাড়-পর্বতের উপর বসতি স্থাপন করলেন, কারণ সোয়রে থাকতে তিনি ভয় পেয়েছিলেন। তিনি ও তাঁর দুই মেয়ে একটি গুহাতে বসবাস করছিলেন।"},{"book":"আদি পুস্তক","chapter":"19","verse":"31","text":"একদিন তাঁর বড়ো মেয়ে ছোটো মেয়েকে বলল, “আমাদের বাবা বৃদ্ধ হয়ে গিয়েছেন, আর সমগ্র পৃথিবীর প্রচলিত প্রথানুসারে—এখানে এমন কোনো পুরুষও নেই, যে আমাদের সন্তান দিতে পারে।"},{"book":"আদি পুস্তক","chapter":"19","verse":"32","text":"আয়, আমাদের বাবাকে দ্রাক্ষারস পান করাই ও পরে তাঁর সাথে সহবাস করি এবং আমাদের বাবার মাধ্যমে আমাদের পারিবারিক বংশধারা এগিয়ে নিয়ে যাই।”"},{"book":"আদি পুস্তক","chapter":"19","verse":"33","text":"সেরাতে তারা তাদের বাবাকে দ্রাক্ষারস পান করালো, এবং বড়ো মেয়ে ভিতরে গিয়ে তাঁর সাথে সহবাস করল। লোট জানতেই পারেননি কখন সে শুতে এসেছিল আর কখনোই বা সে উঠে পড়েছিল।"},{"book":"আদি পুস্তক","chapter":"19","verse":"34","text":"পরদিন বড়ো মেয়ে ছোটো মেয়েকে বলল, “গতকাল রাতে আমি আমার বাবার সাথে সহবাস করেছিলাম। আয়, আজ রাতেও আমরা তাঁকে দ্রাক্ষারস পান করাই আর তুই ভিতরে গিয়ে তাঁর সাথে সহবাস কর, যেন আমরা আমাদের বাবার মাধ্যমে আমাদের পারিবারিক বংশধারা এগিয়ে নিয়ে যেতে পারি।”"},{"book":"আদি পুস্তক","chapter":"19","verse":"35","text":"তাই সেরাতেও তারা তাদের বাবাকে দ্রাক্ষারস পান করালো, আর ছোটো মেয়ে ভিতরে গিয়ে তাঁর সাথে সহবাস করল। এবারও তিনি জানতেই পারেননি কখন সে শুতে এসেছিল আর কখনোই বা সে উঠে পড়েছিল।"},{"book":"আদি পুস্তক","chapter":"19","verse":"36","text":"অতএব লোটের দুই মেয়েই তাদের বাবার মাধ্যমে গর্ভবতী হল।"},{"book":"আদি পুস্তক","chapter":"19","verse":"37","text":"বড়ো মেয়ে এক পুত্রসন্তান লাভ করল, আর সে তার নাম দিল মোয়াব19:37 হিব্রু ভাষায় মোয়াব শব্দটি শোনায় বাবা থেকে; সে বর্তমানকালের মোয়াবীয়দের পূর্বপুরুষ।"},{"book":"আদি পুস্তক","chapter":"19","verse":"38","text":"ছোটো মেয়েও এক পুত্রসন্তান লাভ করল, ও সে তার নাম দিল বিন-অম্মি19:38 বিন-অম্মি শব্দের অর্থ আমার বাবার লোকজনেরর ছেলে; সে বর্তমানকালের অম্মোনীয়দের19:38 হিব্রু ভাষায়, বিনি-অম্মোন পূর্বপুরুষ।"}]}