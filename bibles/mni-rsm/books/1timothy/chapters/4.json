{"data":[{"book":"1 Timothy","chapter":"4","verse":"1","text":"Akonba matamda mioi kharana thajaba asi thadoktuna, minamba thawaising amadi lai phattabasingna tambibasing adu in-gani haina Thawai Asengbana sengna haibire."},{"book":"1 Timothy","chapter":"4","verse":"2","text":"Asigumba tambibasing asi achum aran khangba pukning adu mei ikpa yotna chakkhrabagumna aphasasinnaba minamba ngangbasingna sandok-i."},{"book":"1 Timothy","chapter":"4","verse":"3","text":"Makhoina luhongba amadi akaknaba chinjak khara chaba thing-i. Adubu chinjaksingdudi achumba adu khanglaba amadi thajabasingna Tengban Mapubu thagatcharaga chananaba Tengban Mapuna sembikhraba chinjaksingni."},{"book":"1 Timothy","chapter":"4","verse":"4","text":"Tengban Mapuna sembikhraba pot khudingmak aphaba ngaktani; thagatpaga loinana lousinjarabadi yadada karisu leite,"},{"book":"1 Timothy","chapter":"4","verse":"5","text":"maramdi madu Tengban Mapugi wa amadi haijabagi mapanna senghanbire."},{"book":"1 Timothy","chapter":"4","verse":"6","text":"Nahakna thajaba nachin nanaosingda hiramsing asi haibirabadi, thajabagi wa amadi nahakna illiba achumba tambiba aduda nahakki thawaigi oiba punsi adu yokkhatchabaga loinana Christtagi aphaba thougal touba mi ama oigani,"},{"book":"1 Timothy","chapter":"4","verse":"7","text":"Lirubagi karisu kannadaba aduga laininggi maiyokta leiba semjin sajinba warising adudagi namai leithok-u. Tengban Mapu ningba punsi ama hingnabagidamak nasabu sajel toujou."},{"book":"1 Timothy","chapter":"4","verse":"8","text":"Hakchang sajel toubagi kannaba khara makhei lei, adubu thawaigi oiba sajeldi hiram khudingmakta kannei, maramdi maduda houjik hinglingei punsi asigidamak amasung lakkadaba punsi adugidamak wasakpiba lei."},{"book":"1 Timothy","chapter":"4","verse":"9","text":"Wapham asi achumbani amasung lousinbada matik chabamakni."},{"book":"1 Timothy","chapter":"4","verse":"10","text":"Mi pumnamakkidamak, thoidok hendokna thajabasinggidamak Kanbiba Mapu oiriba ahingba Tengban Mapu aduda eikhoigi asa thamjaduna eikhoina thabak nomduna kanna hotnabani."},{"book":"1 Timothy","chapter":"4","verse":"11","text":"Waramsing asi yathang piduna tambiyu."},{"book":"1 Timothy","chapter":"4","verse":"12","text":"Kana amatana nahakpu naha oiri haiduna hanthana yenghan-ganu adubu ngangbada, lichat sajatta, nungsibada, thajabada amasung sengna hingba punsida thajabasinggidamak pandam oiyu."},{"book":"1 Timothy","chapter":"4","verse":"13","text":"Eina laktriba phaoba nakhoigi tinnabada Tengban Mapugi wahei paba, pao sandokpa amasung tambibada pukning chang-u."},{"book":"1 Timothy","chapter":"4","verse":"14","text":"Ahallupna nanggi nathakta khut thambiba matamda Tengban Mapugi wa phongdokpasingna haibikhiba adugi mapanna nangonda pibikhiba thawaigi oiba khudol adu miraiba touganu."},{"book":"1 Timothy","chapter":"4","verse":"15","text":"Hairibasing asi thabak oina touduna nasamak katthokchou madu oirabadi mi khudingna nahak chaokhatlakli haibadu ugani."},{"book":"1 Timothy","chapter":"4","verse":"16","text":"Nahak nasamakki maramda amadi tambiba adugi maramda cheksillu. Madu touduna leiyu maramdi nahakna madu tourabadi nahak nasamak amadi nahakki wa tabasing adubu kanbigani."}]}