{"data":[{"book":"Yokaana","chapter":"12","verse":"1","text":"Bwe waali wakyabulayo ennaku mukaaga emikolo gy’Embaga ejjuukirirwako Okuyitako gitandike, Yesu n’ajja e Besaniya ewa Laazaalo gwe yazuukiza."},{"book":"Yokaana","chapter":"12","verse":"2","text":"Ne bamufumbira ekyeggulo, Maliza n’aweereza, Laazaalo nga ye omu ku baali batudde ne Yesu okulya."},{"book":"Yokaana","chapter":"12","verse":"3","text":"Awo Maliyamu n’addira eccupa erimu amafuta amalungi ag’akaloosa ag’omugavu, ag’omuwendo omungi, n’agafuka ku bigere bya Yesu n’abisiimuuza enviiri ze. Ennyumba yonna n’ejjula akaloosa k’amafuta ago."},{"book":"Yokaana","chapter":"12","verse":"4","text":"Naye Yuda Isukalyoti, omu ku bayigirizwa ba Yesu, eyali ow’okumulyamu olukwe, n’agamba nti,"},{"book":"Yokaana","chapter":"12","verse":"5","text":"“Lwaki amafuta ago tegatundiddwamu eddinaali ebikumi bisatu ne zigabirwa abaavu?”"},{"book":"Yokaana","chapter":"12","verse":"6","text":"Yayogera bw’atyo si lwa kuba nti yali alumirwa nnyo abaavu, wabula Lwa kubanga yali mubbi. Yatwalanga ensimbi ezaaterekebwanga mu nsawo y’ensimbi."},{"book":"Yokaana","chapter":"12","verse":"7","text":"Yesu n’alyoka abagamba nti, “Omukazi mumuleke, akoze ekyo lwa kunteekerateekera kuziikibwa kwange."},{"book":"Yokaana","chapter":"12","verse":"8","text":"Abaavu muli nabo bulijjo, naye Nze sijja kuba nammwe bulijjo.”"},{"book":"Yokaana","chapter":"12","verse":"9","text":"Awo ekibiina kinene eky’Abayudaaya bwe bategeera nti Yesu ali Besaniya, ne bajja, si Lwa Yesu yekka, naye n’okulaba Laazaalo, Yesu gwe yazuukiza."},{"book":"Yokaana","chapter":"12","verse":"10","text":"Awo bakabona abakulu ne basala amagezi okutta Laazaalo,"},{"book":"Yokaana","chapter":"12","verse":"11","text":"kubanga yaleetera Abayudaaya bangi okuva ku bakulembeze baabwe ne bakkiriza Yesu."},{"book":"Yokaana","chapter":"12","verse":"12","text":"Ku lunaku olwaddirira, abantu bangi abaali bazze ku mbaga ey’Okuyitako bwe baawulira nti Yesu ajja e Yerusaalemi,"},{"book":"Yokaana","chapter":"12","verse":"13","text":"ne bakwata amatabi g’enkindu ne bagenda okumusisinkana nga baleekaana nti,"},{"book":"Yokaana","chapter":"12","verse":"14","text":"Awo Yesu bwe yalaba endogoyi ento n’agyebagala. Ekyawandiikibwa ne kiryoka kituukirira ekigamba nti,"},{"book":"Yokaana","chapter":"12","verse":"15","text":"“Ggwe muwala wa Sayuuni totya;"},{"book":"Yokaana","chapter":"12","verse":"16","text":"Ebyo abayigirizwa tebaabitegeererawo, naye Yesu bwe yamala okugulumizibwa, ne balyoka bajjukira ebintu ebyo ebyali bimuwandiikiddwako, ne bye baamukola."},{"book":"Yokaana","chapter":"12","verse":"17","text":"Abo abaali mu kibiina, abaalaba Yesu ng’azuukiza Laazaalo ne baategeeza ebyaliwo ne bwe yazuukiza Laazaalo."},{"book":"Yokaana","chapter":"12","verse":"18","text":"Abantu abangi bwe batyo kyebaava bagenda okusisinkana Yesu, kubanga baali bawulidde ekyamagero ekyo kye yakola."},{"book":"Yokaana","chapter":"12","verse":"19","text":"Awo Abafalisaayo ne bagambagana nti: “Mulabye bwe tutalina kye tufunyeemu! Laba ensi yonna emugoberedde.”"},{"book":"Yokaana","chapter":"12","verse":"20","text":"Naye waaliwo Abayonaani abamu abaali bazze okusinza ku mbaga ey’Okuyitako"},{"book":"Yokaana","chapter":"12","verse":"21","text":"ne bajja eri Firipo eyava e Besusayida eky’omu Ggaliraaya, ne bamugamba nti, “Ssebo, twagala kulaba Yesu.”"},{"book":"Yokaana","chapter":"12","verse":"22","text":"Firipo n’ategeeza Andereya, ne bagenda bombi okutegeeza Yesu."},{"book":"Yokaana","chapter":"12","verse":"23","text":"Yesu n’abaddamu nti, “Ekiseera kituuse Omwana w’Omuntu agulumizibwe."},{"book":"Yokaana","chapter":"12","verse":"24","text":"Ddala ddala mbagamba nti empeke y’eŋŋaano bw’egwa mu ttaka efa, bwe tefa ebeera yokka, naye bw’efa ebala ebibala bingi."},{"book":"Yokaana","chapter":"12","verse":"25","text":"Buli eyeemalira ku bulamu bwe alibufiirwa, naye oyo akyawa obulamu bwe mu nsi eno, alibusigaza mu bulamu obutaggwaawo."},{"book":"Yokaana","chapter":"12","verse":"26","text":"Oyo ampeereza, angoberere. Nze w’endi n’omuweereza wange w’anaabeeranga era Kitange alimuwa ekitiibwa oyo ampeereza.”"},{"book":"Yokaana","chapter":"12","verse":"27","text":"“Kaakano omutima gwange gweraliikiridde. Kale ŋŋambe ntya? Nsabe nti Kitange mponya ekiseera kino? Naye ate ekyandeeta kwe kuyita mu kiseera kino."},{"book":"Yokaana","chapter":"12","verse":"28","text":"Kitange gulumiza erinnya lyo.”"},{"book":"Yokaana","chapter":"12","verse":"29","text":"Ekibiina ky’abantu abaali bayimiridde awo bwe baawulira ne bagamba nti, “Laddu y’ebwatuse!” Abalala ne bagamba nti, “Malayika y’ayogedde naye.”"},{"book":"Yokaana","chapter":"12","verse":"30","text":"Yesu n’abagamba nti, “Eddoboozi lino lizze ku lwammwe, so si ku lwange."},{"book":"Yokaana","chapter":"12","verse":"31","text":"Ekiseera ky’ensi okusalirwa omusango kituuse, era omufuzi w’ensi eno anaagoberwa ebweru."},{"book":"Yokaana","chapter":"12","verse":"32","text":"Bwe ndiwanikibwa okuva mu nsi, ndiwalulira bonna gye ndi.”"},{"book":"Yokaana","chapter":"12","verse":"33","text":"Ekyo yakyogera ng’ategeeza enfa gye yali anaatera okufaamu."},{"book":"Yokaana","chapter":"12","verse":"34","text":"Awo abantu mu kibiina ekyo ne bamugamba nti, “Ffe tumanyi okuva mu mateeka nti Kristo aba mulamu emirembe gyonna. Naye ggwe lwaki ogamba nti Omwana w’Omuntu kimugwanira okufa? Mwana wa Muntu ki oyo gw’oyogerako?”"},{"book":"Yokaana","chapter":"12","verse":"35","text":"Yesu n’abaddamu nti, “Omusana gujja kwongera okubaakira okumala akaseera. Kale mugutambuliremu mugende gye mwagala ng’ekizikiza tekinnatuuka. Atambulira mu kizikiza tamanya gy’alaga."},{"book":"Yokaana","chapter":"12","verse":"36","text":"Kale Omusana nga bwe gukyayaka mugutambuliremu mulyoke mufuuke abaana b’omusana.” Yesu bwe yamala okwogera ebyo n’agenda n’abeekweka."},{"book":"Yokaana","chapter":"12","verse":"37","text":"Kyokka newaakubadde Yesu yakola ebyamagero bingi, tebaamukkiriza."},{"book":"Yokaana","chapter":"12","verse":"38","text":"Ekigambo kya nnabbi Isaaya kituukirire ekigamba nti,"},{"book":"Yokaana","chapter":"12","verse":"39","text":"Kyebaava batakkiriza kubanga nnabbi Isaaya yayongera n’agamba nti,"},{"book":"Yokaana","chapter":"12","verse":"40","text":"“Katonda yabaziba amaaso,"},{"book":"Yokaana","chapter":"12","verse":"41","text":"Ebyo nnabbi Isaaya yabyogera kubanga yalaba ekitiibwa kye, era n’amwogerako."},{"book":"Yokaana","chapter":"12","verse":"42","text":"Era waaliwo bangi ne mu bakulembeze b’Abayudaaya abaamukkiriza. Naye olw’okutya Abafalisaayo, tebaamwatula, baleme kugobebwa mu kkuŋŋaaniro."},{"book":"Yokaana","chapter":"12","verse":"43","text":"Kubanga baayagala ekitiibwa ekibaweebwa abantu okusinga ekitiibwa kya Katonda."},{"book":"Yokaana","chapter":"12","verse":"44","text":"Awo Yesu n’asitula ku ddoboozi n’agamba nti, “Buli anzikiriza aba takkiriza Nze nzekka, wabula aba akkirizza n’oyo eyantuma."},{"book":"Yokaana","chapter":"12","verse":"45","text":"N’oyo alaba Nze aba alabye oli eyantuma."},{"book":"Yokaana","chapter":"12","verse":"46","text":"Nze omusana nzize mu nsi buli anzikiriza aleme okusigala mu kizikiza."},{"book":"Yokaana","chapter":"12","verse":"47","text":"“Awulira ebigambo byange n’atabifaako, Nze simusalira musango, kubanga Nze najja kulokola nsi so si kugisalira musango."},{"book":"Yokaana","chapter":"12","verse":"48","text":"Kyokka buli agaana Nze era n’agaana n’ebigambo byange, alina amusalira omusango. Alisalirwa omusango ku lunaku olw’enkomerero okusinziira ku bigambo bye namutegeeza."},{"book":"Yokaana","chapter":"12","verse":"49","text":"Kubanga Nze bye njogera si byange, ku bwange, naye mbategeezezza ebya Kitange bye yandagira okubategeeza."},{"book":"Yokaana","chapter":"12","verse":"50","text":"Era mmanyi nti by’alagira bwe bulamu obutaggwaawo. Noolwekyo ky’aŋŋamba kye mbategeeza.”"}]}