{"data":[{"book":"1 Timoseo","chapter":"4","verse":"1","text":"Umumu Wanaswe àtangola chihi mwandu kuva, mmahiku la ntululilo, vanu vanji vàmbehapukana na ding'ulupa dyavo na kuvapilikanila anamindenga akúlambila chalumo na mahundo lavo."},{"book":"1 Timoseo","chapter":"4","verse":"2","text":"Mahundo malinga anelo làyanjajwa na vanu valambîla, yani vanu valilambilîla, akuno vavèlè na mitima ikápilikana hukumu ya mitima yavo, mitima yondongêke mwalehu malinga ìpijijwe moto."},{"book":"1 Timoseo","chapter":"4","verse":"3","text":"Vanu anevo vàvalimbija vanu kulomba na kulya vyakulya fulani. Henga Nnungu áumbile vyakulya anevyo uchinga avala vankulupidîle na kuumala uhiu, vapate kuvitumila kwa shukulani."},{"book":"1 Timoseo","chapter":"4","verse":"4","text":"Kwa kuva, kila chinu chachiumbile Nnungu nni chambone, wala nanga chinu chilembelewa kuhitwa, henga vìlembelewa vipwechelewe kwa shukulani."},{"book":"1 Timoseo","chapter":"4","verse":"5","text":"Kwa kuva, kwa lilove lya Nnungu na kwa kuyuwa, Nnungu àchitenda chakulya anecho chihahuke."},{"book":"1 Timoseo","chapter":"4","verse":"6","text":"Wako Timoseo, ukàvahaulila vakúkulupila vammalele malove anelo, uchiuve ntumishi wambone wanga Yesu Kilisto, akuno uhweneha kukulumuka chinnungu kwa malove la ing'ulupa na mahundo la uhiu lulakamwile."},{"book":"1 Timoseo","chapter":"4","verse":"7","text":"Henga lekana na dinano dikee dya chinnungu, dikávele na mana, na badala yake lijeveleje kuikala kwa namuna yalembela Nnungu."},{"book":"1 Timoseo","chapter":"4","verse":"8","text":"“Kwa kuva, kuujeveleja mmili kuhwinga kùvele na faida kadiki, henga kuikala kwa namuna yalembela Nnungu kùvele na faida mmambo lammalele, yani kùtwing'a ahadi ya kuva na umi wa vino na uîda.”"},{"book":"1 Timoseo","chapter":"4","verse":"9","text":"Itangodi aneyo nni yakukulupika, na ìnalembelewa kuyambukilwa mwalehu."},{"book":"1 Timoseo","chapter":"4","verse":"10","text":"Bahi ing'anya ya anelyo, hwetu tùnalikambyakambya na kutumbama kukola madengo, kwa kuva, tùnnolela Nnungu avêle na umi, Mpohi wa vanu vammalele, na asa Mpohi wa vanu vankulupîla."},{"book":"1 Timoseo","chapter":"4","verse":"11","text":"Anelo njo malove lulembelewa kulalaija na kulahunda."},{"book":"1 Timoseo","chapter":"4","verse":"12","text":"Unakubàlì munu woheyo akuhebule ing'anya ya kuva wako kijana. Henga wako ùlembelewa ùùve nfano kwa akúkulupila, kwa itangodi yako na namuna chuwikala na kwa itamwi yako kwa ing'ulupa yako na kwa maisha lakee na uhakwa."},{"book":"1 Timoseo","chapter":"4","verse":"13","text":"Tumbama kuvasomela vanu Malemba Lanaswe na kuvahubilila na kuvahunda, mpaka panimbekwida."},{"book":"1 Timoseo","chapter":"4","verse":"14","text":"Unaleke kuitumila inudyo ya chinnungu ivêle nkati mwako, aila yupwechedile kuhalokana na unabii muuhiku aula vasele va likuwa lya vanu vankulupîla Yesu pavanakuvikidile makono."},{"book":"1 Timoseo","chapter":"4","verse":"15","text":"Bahi lavike mwisungu mambo anelo na ulihumye mwalehu kulatenda anelo lammalele uchinga vanu vammalele valole namuna chuukulumuka chinnungu."},{"book":"1 Timoseo","chapter":"4","verse":"16","text":"Lichunge namene wako umwene pamo na mahundo lako. Hweneha kulakamula mahundo la uhiu, kwa kuva, ukàtenda uchocho, ùmbelipoha umwene chalumo na anevo vakupilikanîla."}]}