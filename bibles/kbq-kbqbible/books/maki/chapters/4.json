{"data":[{"book":"Maki","chapter":"4","verse":"1","text":"Mago'ene Jisasi'a rantiru'mofo ankenare mani'neno naneke erigafa huno rempi huzami'ne. Ana nehige'za tusi'a vahe krerfamo'za regorave hazageno, Jisasi'a votifi marerino mani'nege'za, tusi'a vahe krerfamo'za tiru ankenarega mani'naze."},{"book":"Maki","chapter":"4","verse":"2","text":"Ana nehuno agra rama'a fronka ke zamasami'ne. Rempima huzamifina, anage hu'ne,"},{"book":"Maki","chapter":"4","verse":"3","text":"Kama antahiho! Hoza ne'mo avimaza ruraniku hozarega vu'ne."},{"book":"Maki","chapter":"4","verse":"4","text":"Ana'ma huno ome runeranigeno, mago'a avimzamo'a kamofo ankinafi evuramigeno, namamo'za eme ne'naze."},{"book":"Maki","chapter":"4","verse":"5","text":"Mago'a avimaza avimo'a havege huno rama'a mopa omanenefi evuramiteno ame huno hagene. Na'ankure havege huno osia mopa me'negeno'e."},{"book":"Maki","chapter":"4","verse":"6","text":"Hagi zagemo'a hanatino teosaparene, na'ankure rafu'namo'a fempina uorami'negeno osapare'ne."},{"book":"Maki","chapter":"4","verse":"7","text":"Mago'a avimaza avimo'a ave'ave trazampi evuramigeno, aveave trazamo'a hageno, rentrako higeno raga'a reonte'ne."},{"book":"Maki","chapter":"4","verse":"8","text":"Hu'neanagi mago'a avimzamo'a tima'ane mopafi evuramiteno hageno raga'a rente'ne. Mago'amo'a 30'a rentegeno, mago'amo'a 60'a rentegeno, mago'amo'a 100'a rente'ne."},{"book":"Maki","chapter":"4","verse":"9","text":"Ana nehuno anage hu'ne, Izano agesa me'nenigeno nentahisimofona, atregeno ama kea antahise hino."},{"book":"Maki","chapter":"4","verse":"10","text":"Hagi anama huteno Jisasi'ma Agrake'ma umani'nege'za, mago'a manigagi'naza vahe'mo'zane, 12fu'a amage'ma nentaza disaipol naga'mo'za, ana fronka keramimofo agafa'a antahise hunaku antahige'naze."},{"book":"Maki","chapter":"4","verse":"11","text":"Jisasi'a anage huno zamasami'ne, Anumzamofo kumamofo oku'a antahintahia tamagrira ko tamine. Hianagi megi'ama mani'naza vahe'mo'za fronka kege nentahize."},{"book":"Maki","chapter":"4","verse":"12","text":"Ana higu Avontafepina anage hu'ne, kegahazanagi keama osugahaze. Antahigahazanagi antahi amara osugahaze. Zamagra aru zmagu'a rukrahe hanageno Anumzamo kumizimi eri atrezankure anara hugahie.  (Ais 6:9-10)"},{"book":"Maki","chapter":"4","verse":"13","text":"Anante Jisasi'a anage huno zamasami'ne, Ama fronka kemofo agafa'a antahi ama'ma osanutma, inankna hutma mika fronka kemofo agafa'a antahi amara hugahaze?"},{"book":"Maki","chapter":"4","verse":"14","text":"Avimaza rurani'nea ne'mo'a, Anumzamofo ke ome krine."},{"book":"Maki","chapter":"4","verse":"15","text":"Mago'a avimazama kamofo ankinarega evurami'neana, mago'a vahe'mo'za Anumzamofo kea nentahizageno, Sata'a ame huno zamagu'afima krinea kea eritrene."},{"book":"Maki","chapter":"4","verse":"16","text":"Havege mopafima rurani'neana, Anumzamofo kema nentahi'za, muse hu'za ame hu'za eneri'ze."},{"book":"Maki","chapter":"4","verse":"17","text":"Hianagi zamagu'afina rafuna ore'neza oti hanave oti'nazankiza, anante'ma Anumzamofo kegu hu'za hazenke zano, zamazeri haviza huzama fore hige'za, ame hu'za atre'za nevaze."},{"book":"Maki","chapter":"4","verse":"18","text":"Mago'amo'za ave'ave trazampi avimaza ruranineankna hu'naze. Anamo'za Anumzamofo kea antahinazanagi,"},{"book":"Maki","chapter":"4","verse":"19","text":"mopafi zankuke zamagesa nentahi'za, zago afu fenoma eri atruma huzamo rezmatga nehuno, mago'azama zamesinte'zamo zamagu'afina efreno Anumzamofo nanekea rentrako higeno ne'za raga'a renonte."},{"book":"Maki","chapter":"4","verse":"20","text":"Hianagi tima'ane mopafi rurani'nea avimazana, zamagra Anumzamofo kea antahi ankere'za, ana kea e'neri'za nena raga'a renentaze. Mago'mo'a 30'a rentegeno, mago'mo'a 60'a rentegeno, mago'mo'a 100'a renente."},{"book":"Maki","chapter":"4","verse":"21","text":"Jisasi'a amanage huno mago'ane zamasmi'ne, Rampe tavi'ma rekruma hazana, sipagampi ome nentafi, kavo agu'afinka ome nentazo? A'o anara nosaze. Rekru hutma tavima rekru hunte azotare ome nentaze."},{"book":"Maki","chapter":"4","verse":"22","text":"Na'ankure miko'zama fra'ma ki'nesiazamo'a, eama nehanigeno, oku'a me'nesiazamo'a, masare eama hugahie."},{"book":"Maki","chapter":"4","verse":"23","text":"Izano agesa me'nenigeno nentahisimofona, atregeno ama kea antahise hino."},{"book":"Maki","chapter":"4","verse":"24","text":"Mago'ane anage huno zamasmi'ne, Kema nentahizana antahi so'e hiho. Tamagrama amisaza avamente, ana avamente tamagrira neramamino, mago'ane agofetu huno tamamigahie."},{"book":"Maki","chapter":"4","verse":"25","text":"Na'ankure iza'o eri'nenimofona mago'ene agofetu huno amigahie. Hagi iza'o e'orinesimofona, osiama eri'nenia zana eritre vagaregahie."},{"book":"Maki","chapter":"4","verse":"26","text":"Hagi Jisasi'a mago'ane anage hu'ne, Anumzamofo kumamo'a, mago vahe'mo avimza avi mopafi ruranino kriankna hu'ne."},{"book":"Maki","chapter":"4","verse":"27","text":"Kriteno umasenegeno feru ene kenage'enena hageno, ana avimza avimo'a ru hanana huno hagegeno, anama hageana nankna huno hage'neo agra ontahine."},{"book":"Maki","chapter":"4","verse":"28","text":"Mopamo'a agra'a azerinena higeno ne'zama'a rente'ne, esera asina reno rampa'a fore huteno, anante amosare aheno, ramparera ne'zana rente avinete."},{"book":"Maki","chapter":"4","verse":"29","text":"Anantera raga'a renteno nena hutegeno, agena kazaki kazinteti eme taga hu'ne. Na'ankure hozama hamarekna egeno'e."},{"book":"Maki","chapter":"4","verse":"30","text":"Hagi Jisasi'a mago'ane anage huno zamantahige'ne, Inankna ke hunteta Anumzamofo kumakura hugahune. Inankna fronka ke hunteta eriama hugahune?"},{"book":"Maki","chapter":"4","verse":"31","text":"Masteti raga'agna hunege'za mopafi negrize, ama mopafima me'nea avimzana agatereno onensatfa hu'ne."},{"book":"Maki","chapter":"4","verse":"32","text":"Hagi kritageno'a hageno nena huno, maka hozafima me'nea ne'zana ra huno agetenereno, rama'a azankuna'a hageno vuno eno higeno, maka afi' namamo'za ana zafamofo tonapi nona eme kigahaze."},{"book":"Maki","chapter":"4","verse":"33","text":"Ana nehuno rama'a fronka kefinti zamagrama antahi ama' hanaza avamente zamasami'ne."},{"book":"Maki","chapter":"4","verse":"34","text":"Agra mago'a kema hunakura fronka kefintike zamasmi'ne. Ana hu'neanagi amage'ma nentaza disaipol nagamo'zama zamagrake'ma mani'nageno, eriama huno maka'zana zamasami'ne."},{"book":"Maki","chapter":"4","verse":"35","text":"Hagi ananzupa kinagasegeno Jisasi'a amage nentaza disaipol naga'agura anage hu'ne, Erinketa kantu kaziga tinkenare vamneno huno hige'za,"},{"book":"Maki","chapter":"4","verse":"36","text":"vahe krerfa zamatrete'za Jisasi'ma mani'nea votifi mareri'za vazageno, mago'a ventea zamagrane vu'naze."},{"book":"Maki","chapter":"4","verse":"37","text":"Nevazageno tusi'a ununko atuno, tina erikranto kranto nehuno, ana votifi timo'a marevite'za higeno, timpi votimo'a tami'za hu'ne."},{"book":"Maki","chapter":"4","verse":"38","text":"Hagi Jisasi'a votimofona arigarega fita runo mase'negeza, azeri oti'za anage Agrikura hu'naze. Rempi hurami ne'moka, timo'ma tazeri nakri'za nehiana nonkano?"},{"book":"Maki","chapter":"4","verse":"39","text":"Anante otino zaho'mofona kesuno, Tami avazago  huno timofona higeno, akoheno urami avazagene."},{"book":"Maki","chapter":"4","verse":"40","text":"Ana higeno Jisasi'a anage huno zmantahige'ne, Nahigetma amanahu huta koro nehaze? Tamentintia nosazo?"},{"book":"Maki","chapter":"4","verse":"41","text":"Ana nehige'za zamagra tusi'a zamagogo fege'za, inankna ne'mo kea nehigeno zahomo'ene timokea ke'a antahinezmi'e hu'za hu'naze."}]}