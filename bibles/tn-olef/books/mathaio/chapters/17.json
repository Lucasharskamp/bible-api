{"data":[{"book":"Mathaio","chapter":"17","verse":"1","text":"Mme erile morago ga malatsi a le marataro Jesu a tsaya Petere, Jakobe le Johane monnawe go tlhatlogela kwa setlhoweng sa thaba e e godileng e e kwa thoko."},{"book":"Mathaio","chapter":"17","verse":"2","text":"Mme erile ba etse tlhoko, ponalo ya gagwe ya fetoga mo e leng gore sefatlhego sa gagwe se ne sa phatshima jaaka letsatsi, le diaparo tsa gagwe tsa nna bosweu jo bo fatlhang."},{"book":"Mathaio","chapter":"17","verse":"3","text":"Ka tshoganetso ga bonala Moshe le Elija ba bua nae."},{"book":"Mathaio","chapter":"17","verse":"4","text":"Petere a bua ka tshoganetso a re, “Morena, go molemo gore re be re le fano. Fa o rata, ke tlaa aga metlaagana e le meraro o mongwe e le wa gago, o mongwe e nne wa ga Moshe, o mongwe e nne wa ga Elija.”"},{"book":"Mathaio","chapter":"17","verse":"5","text":"Mme erile a sa bua jalo, leru le le sedifetseng la tla fa godimo ga bone, mme lentswe le le tswang mo lerung la re, “Yo ke morwaake yo o rategang, mme ke itumela thata mo go ene. Mo utlweng.”"},{"book":"Mathaio","chapter":"17","verse":"6","text":"Mo tiragalong e, barutwa ba wela fa fatshe ka difatlhogo ba tsenywe ke letshogo le legolo."},{"book":"Mathaio","chapter":"17","verse":"7","text":"Jesu a tla kwa go bone a ba ama a ba raya a re, “Tsogang, se boifeng.”"},{"book":"Mathaio","chapter":"17","verse":"8","text":"Mme ya re ba leba, ya bo e le Jesu fela yo o nang nabo."},{"book":"Mathaio","chapter":"17","verse":"9","text":"Mme ya re ba fologa thaba, a ba laya gore ba se ka ba itsise ope se ba se boneng go fitlhelela a tsoga mo baswing."},{"book":"Mathaio","chapter":"17","verse":"10","text":"Barutwa ba gagwe ba mmotsa ba re, “Ke eng fa baeteledipele ba Sejuda ba gatelela gore Elija o tshwanetse go boa pele ga Mesia a tla?”"},{"book":"Mathaio","chapter":"17","verse":"11","text":"Jesu a fetola a re, “Ba bua sentle. Elija o tshwanetse go tla go baya sengwe le sengwe ka fa thulaganyong."},{"book":"Mathaio","chapter":"17","verse":"12","text":"Mme legale o setse a tsile, mme ga a a ka a lemogwa, o na a sotlwa ke batho thata. Mme le Nna Morwa Motho ke tlaa sotlega mo diatleng tsa bone.”"},{"book":"Mathaio","chapter":"17","verse":"13","text":"Hong barutwa ba lemoga fa a bua kaga Johane wa Mokolobetsi."},{"book":"Mathaio","chapter":"17","verse":"14","text":"Erile ba goroga kwa tlase ga thaba, bontsintsi jo bogolo jwa bo bo ba letile. Monna mongwe a tla a khubamela Jesu a re,"},{"book":"Mathaio","chapter":"17","verse":"15","text":"“Morena, utlwela morwaake botlhoko, ka gore o tlhakatlhakanye tlhaloganyo, re mo bothatengjo bogolo, ka gore o a tle a wele mo molelong kgotsa mo metsing."},{"book":"Mathaio","chapter":"17","verse":"16","text":"Jalo ke ne ka mo lere mo barutweng ba gago, mme ba retelelwa ke go mo fodisa.”"},{"book":"Mathaio","chapter":"17","verse":"17","text":"Jesu a fetola a re, “Ao batho ke lona ba ba ditlhogo di thata ba ba senang tumelo! Ke tlaa nna le lona boleele bo le kae? Mo lereng kwano go nna.”"},{"book":"Mathaio","chapter":"17","verse":"18","text":"Hong Jesu a kgalemela mowa o o maswe o o mo mosimaneng mme wa tswa mo go ene, mme go simolola ka lobaka loo mosimane a fola."},{"book":"Mathaio","chapter":"17","verse":"19","text":"Moragonyana barutwa ba botsa Jesu mo sephiring ba re, “Ke ka ntlha yang fa re ne re sa kgone go kgoromeletsa mowa o o maswe kwa ntle?”"},{"book":"Mathaio","chapter":"17","verse":"20","text":"Mme Jesu a ba raya a re, “Ke ka ntlha ya tumelo ya lona e potlana. Gonne fa lo no lo na le tumelo le fa e le e nnyennyane jaaka peo e tshesane ya mosetara lo no lo ka raya thaba e lwa re ‘Suta!’ mme e ne e tlaa sutela kgakala. Ga go na se se neng se ka retela."},{"book":"Mathaio","chapter":"17","verse":"21","text":"Mme mofuta o wa mowa o o maswe ga o ka ke wa tsamaya fa e se fela lo rapetse lo ikiditse dijo.”"},{"book":"Mathaio","chapter":"17","verse":"22-23","text":"Letsatsi lengwe fa ba sale mo Galalea Jesu a ba raya a re, “Ke ya go okelwa mo nonofong ya ba ba tlaa mpolayang, mme e tla re ka letsatsi la boraro ke tlaa tsoga mo baswing.” Mme dipelo tsa barutwa tsa tlala khutsafalo le poifo."},{"book":"Mathaio","chapter":"17","verse":"24","text":"Mo kgorogong ya bone kwa Kaperanama, baphuthi ba lekgetho la tempele ba tla mo go Petere ba mmotsa ba re, “A mong wa lona ga a duele lekgetho?”"},{"book":"Mathaio","chapter":"17","verse":"25","text":"Petere a araba a re, “Ee, o a le duela.” Hong a tsena mo ntlung go bolelela Jesu ka potso ya makgetho, mme e rile pele ga a ka bua, Jesu a mmotsa a re, “O akanyang Petere? A dikgosi di phutha makgetho mo bathung ba tsone, kgotsa mo go batswakwa ba ba fentsweng?”"},{"book":"Mathaio","chapter":"17","verse":"26-27","text":"Mme Petere a fetola a re, “Mo go batswakwa.” Jalo he, Jesu a re, “Go siame.” “Beng-ba legae ba gololesegile! Le fa go ntse jalo, ga re batle go ba kgopisa, jalo fologela kwa lotshitshing o konopele sekgoge (huku e e tshwarang ditlhapi), o atlhamolole molomo wa tlhapi ya ntlha e o e tshwarang. O tlaa bona ledi le le tlaa lekanang makgetho a rona rotlhe; le tseye mme o ba duele!”"}]}