{"data":[{"book":"1 Tesalonika","chapter":"1","verse":"1","text":"Polo, Sila ayi Timote tufidisidi nkanda kuidi Dibundu di Tesalonika, divuiwulu kuidi Tata Nzambi ayi kuidi Pfumu Yesu Klisto."},{"book":"1 Tesalonika","chapter":"1","verse":"2","text":"Beto tueti vutudila Nzambi matondo mu diambu dieno mu zithangu ziosobu tukulutebukilanga moyo mu zitsambulu zieto,"},{"book":"1 Tesalonika","chapter":"1","verse":"3","text":"bu tukulutebukilanga moyo mu zithangu zioso va meso ma Nzambi, dise dieto, mu diambu di mavanga malembo monika mu minu kieno, kisalu ki luzolo lueno, mvibudulu yintotukila mu diana dieno di ngolo mu Pfumu eto Yesu Klisto."},{"book":"1 Tesalonika","chapter":"1","verse":"4","text":"Bila beno bakhomba zi luzolo, tuzebi ti Nzambi wulusobula."},{"book":"1 Tesalonika","chapter":"1","verse":"5","text":"Bila Nsamu eto wumboti wusia kuiza kuidi beno ko mu thubulu ko, vayi mu lulendo, mu pheve yinlongo ayi mu diana dingolo."},{"book":"1 Tesalonika","chapter":"1","verse":"6","text":"Beno lukituka minsokudidi mieto ayi mi Pfumu bu lutambula mambu mu ziphasi ziwombo va kimosi ayi khini yi Pheve Yinlongo."},{"book":"1 Tesalonika","chapter":"1","verse":"7","text":"Buawu bobo luyikidi ntungulu kuidi batu boso bobobawilukidi badi ku Maseduani ayi ku Akayi."},{"book":"1 Tesalonika","chapter":"1","verse":"8","text":"Bila, mambu ma Pfumu mamuanginina kuidi beno ; bika sia ti mu Maseduani ayi mu Akayi kaka vayi mu bibuangu bioso minu kieno mu Nzambikimuangana ayi tusiedi ko mfunu mu buela yolukila kiawu."},{"book":"1 Tesalonika","chapter":"1","verse":"9","text":"Bila bawu veka balembo tubi phila lutuyakudila ayi phila lubalukila kuidi Nzambi bu lumanga buela sadila bitumba mu diambu lusadila Nzambi yi moyo ayi yi kiedika,"},{"book":"1 Tesalonika","chapter":"1","verse":"10","text":"ayi mu diambu di vingila Muanꞌandi wela ba ku Diyilu wowo kafulukisa mu bafua Yesu niandi muanꞌandi, wukututaninanga mu zinganzi ziela kuiza."}]}