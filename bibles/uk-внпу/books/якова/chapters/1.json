{"data":[{"book":"Якова","chapter":"1","verse":"1","text":"Яків, раб Бога і Господа Ісуса Христа."},{"book":"Якова","chapter":"1","verse":"2","text":"Брати мої, вважайте за велику радість, коли ви проходите через різні випробування1:2 Або: спокуси.,"},{"book":"Якова","chapter":"1","verse":"3","text":"знаючи, що випробування вашої віри веде до стійкості."},{"book":"Якова","chapter":"1","verse":"4","text":"А стійкість нехай має досконалу дію, щоб ви стали довершеними й бездоганними, без жодного недоліку."},{"book":"Якова","chapter":"1","verse":"5","text":"Якщо комусь із вас бракує мудрості, то нехай просить її в Бога, Який усім дарує щедро й без докору, і буде йому дано."},{"book":"Якова","chapter":"1","verse":"6","text":"Але нехай просить із вірою, анітрохи не вагаючись, бо хто вагається, той подібний до морської хвилі, яку женуть і підіймають вітри."},{"book":"Якова","chapter":"1","verse":"7","text":"Нехай така людина навіть не думає, що вона отримає щось від Господа."},{"book":"Якова","chapter":"1","verse":"8","text":"Це людина двоєдушна,1:8 Або: роздвоєна. невизначена в усіх своїх шляхах."},{"book":"Якова","chapter":"1","verse":"9","text":"Нехай незаможний брат1:9 Або: Брат з покірного положення. хвалиться своїм звеличенням,"},{"book":"Якова","chapter":"1","verse":"10","text":"а багатий – своїм приниженням, бо він промине, наче польова квітка."},{"book":"Якова","chapter":"1","verse":"11","text":"Адже сходить палюче сонце, висушує рослину1:11 Або: траву., її квітка опадає, і краса її обличчя зникає. Ось так і багатий загине у своїх починаннях."},{"book":"Якова","chapter":"1","verse":"12","text":"Блаженна людина, яка вистоює спокусу, бо, здобувши схвалення, вона отримає вінець життя, який Бог обіцяв1:12 У деяких рукописах який обіцяв або Господь обіцяв. тим, хто Його любить."},{"book":"Якова","chapter":"1","verse":"13","text":"Нехай ніхто під час спокуси не каже: «Я спокушений Богом». Адже Бог не може бути спокушений злом, і Він нікого не спокушає."},{"book":"Якова","chapter":"1","verse":"14","text":"Кожен спокушається, коли його зваблює й захоплює власне бажання."},{"book":"Якова","chapter":"1","verse":"15","text":"Бажання, коли зачне, породжує гріх, а гріх, коли дозріє, породжує смерть."},{"book":"Якова","chapter":"1","verse":"16","text":"Любі мої брати, не вводьте себе в оману!"},{"book":"Якова","chapter":"1","verse":"17","text":"Кожен добрий дарунок і кожен досконалий дар походить згори, спускаючись від Отця світла, в Якому немає ні зміни, ні тіні переміни."},{"book":"Якова","chapter":"1","verse":"18","text":"За Своєю волею Він породив нас Словом істини, щоб ми стали наче першим плодом серед Його творінь."},{"book":"Якова","chapter":"1","verse":"19","text":"Любі мої брати, знайте: кожна людина повинна бути швидкою до слухання, повільною до говоріння та повільною до гніву."},{"book":"Якова","chapter":"1","verse":"20","text":"Бо гнів людський не виконує Божої праведності."},{"book":"Якова","chapter":"1","verse":"21","text":"Тому, відкинувши всяку нечистоту й рештки злоби, прийміть із лагідністю насаджене у вас Слово, яке може врятувати ваші душі."},{"book":"Якова","chapter":"1","verse":"22","text":"Тож будьте виконавцями Слова, а не тільки слухачами, які обманюють самих себе."},{"book":"Якова","chapter":"1","verse":"23","text":"Бо якщо хтось є слухачем Слова, а не виконавцем, той подібний до людини, яка розглядає своє обличчя в дзеркалі:"},{"book":"Якова","chapter":"1","verse":"24","text":"вона побачила себе, відійшла й відразу ж забула, як виглядає."},{"book":"Якова","chapter":"1","verse":"25","text":"А хто вдивляється в досконалий Закон свободи й перебуває в ньому, той не слухач-забудько, а виконавець діла. Він буде блаженний1:25 Або: щасливий. у своїй діяльності.1:25 Див. Іс. Нав. 1:8."},{"book":"Якова","chapter":"1","verse":"26","text":"Якщо хтось думає, що він побожний, але не приборкує свого язика, обманюючи своє серце, то його побожність1:26 Або: релігія. Повсюди в цьому розділі. нічого не варта."},{"book":"Якова","chapter":"1","verse":"27","text":"Чиста й непорочна побожність перед Богом і Отцем – це відвідування сиріт і вдів у їхньому горі та зберігання себе чистим від світу."}]}