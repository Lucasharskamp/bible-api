{"data":[{"book":"Jeremia","chapter":"37","verse":"1","text":"Sedekias, de zoon van Josias, was door Nabukodonosor, den koning van Babel, tot koning over het land van Juda aangesteld, en regeerde in plaats van Konjáhoe, den zoon van Jojakim."},{"book":"Jeremia","chapter":"37","verse":"2","text":"Hij met zijn hovelingen noch het mindere volk luisterden naar de woorden van Jahweh, die door den profeet Jeremias werden verkondigd."},{"book":"Jeremia","chapter":"37","verse":"3","text":"Niettemin zond koning Sedekias eens Jehoekal, den zoon van Sjelemja, en den priester Sefanjáhoe, den zoon van Maäseja, naar den profeet Jeremias met het verzoek: Bid voor ons tot Jahweh, onzen God!"},{"book":"Jeremia","chapter":"37","verse":"4","text":"Het was in de tijd, dat Jeremias nog niet gevangen was gezet, maar zich vrij onder het volk bewoog,"},{"book":"Jeremia","chapter":"37","verse":"5","text":"en dat de Chaldeën, die Jerusalem belegerden, van Jerusalem waren weggetrokken, toen ze hoorden, dat er een leger van Farao uit Egypte was opgerukt."},{"book":"Jeremia","chapter":"37","verse":"6","text":"Nu werd het woord van Jahweh tot Jeremias gericht:"},{"book":"Jeremia","chapter":"37","verse":"7","text":"Zo spreekt Jahweh, Israëls God! Dit moet ge den koning van Juda zeggen, die u hierheen heeft gezonden, om mij te raadplegen: Zie, het leger van Farao, dat is uitgetrokken om u te helpen, keert naar zijn land, naar Egypte, terug."},{"book":"Jeremia","chapter":"37","verse":"8","text":"Dan komen de Chaldeën terug; ze zullen deze stad weer belegeren, haar innemen en in vlammen doen opgaan."},{"book":"Jeremia","chapter":"37","verse":"9","text":"Zo spreekt Jahweh: Maakt uzelf maar niets wijs met te denken: De Chaldeën zijn voorgoed van ons weg; want dat zijn ze niet."},{"book":"Jeremia","chapter":"37","verse":"10","text":"Neen, al zoudt gij het hele leger der Chaldeën verslaan, die tegen u strijden, zodat er maar enkele gewonden in hun tenten bleven liggen, dan zouden die opstaan, en deze stad in vlammen doen opgaan."},{"book":"Jeremia","chapter":"37","verse":"11","text":"Terwijl het leger der Chaldeën dus voor de krijgsmacht van Farao van Jerusalem was weggetrokken,"},{"book":"Jeremia","chapter":"37","verse":"12","text":"wilde Jeremias eens Jerusalem uitgaan, en zich naar het land van Benjamin begeven, om daar onder zijn familie een erfenis te verdelen."},{"book":"Jeremia","chapter":"37","verse":"13","text":"Maar toen de profeet Jeremias bij de Benjaminpoort was gekomen, hield de wachtmeester, een zekere Jiri-ja, de zoon van Sjelemja, zoon van Chananja, hem aan, en zeide: Ge wilt overlopen naar de Chaldeën!"},{"book":"Jeremia","chapter":"37","verse":"14","text":"Jeremias antwoordde: Dat is gelogen; ik loop niet over naar de Chaldeën! Maar zonder naar Jeremias te luisteren, greep Jiri-ja hem vast, en bracht hem voor de aanvoerders."},{"book":"Jeremia","chapter":"37","verse":"15","text":"De aanvoerders, die woedend op Jeremias waren, lieten hem geselen, en zetten hem gevangen in het huis van den schrijver Jehonatan, dat men tot kerker had ingericht."},{"book":"Jeremia","chapter":"37","verse":"16","text":"Men bracht Jeremias in een gewelfde kelder, waar hij lange tijd verbleef."},{"book":"Jeremia","chapter":"37","verse":"17","text":"Eens liet koning Sedekias hem halen, om hem in zijn paleis in het geheim te ondervragen. Hij zeide: Is er soms een woord van Jahweh? Jeremias antwoordde: Ja! En hij vervolgde: Gij zult in de macht van den koning van Babel worden overgeleverd!"},{"book":"Jeremia","chapter":"37","verse":"18","text":"En Jeremias voegde koning Sedekias nog toe: Wat heb ik tegen u, uw hovelingen en dit volk toch misdaan, dat gij mij in de gevangenis zet?"},{"book":"Jeremia","chapter":"37","verse":"19","text":"Waar zijn nu uw profeten, die u hebben voorspeld: De koning van Babel rukt niet op tegen u en tegen dit land!"},{"book":"Jeremia","chapter":"37","verse":"20","text":"Wees mij terwille, mijn heer en koning, en laat mijn smeken gehoor bij u vinden: Stuur mij niet terug naar het huis van den schrijver Jehonatan; anders zal ik daar sterven."},{"book":"Jeremia","chapter":"37","verse":"21","text":"Toen zette men Jeremias op last van koning Sedekias gevangen in de gevangen-hof, en gaf hem dagelijks een brood uit de Bakkerstraat, totdat er geen brood in de stad meer was. Zo bleef Jeremias dus in de gevangen-hof."}]}