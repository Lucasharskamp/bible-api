{"data":[{"book":"Sams-Zgame","chapter":"120","verse":"1","text":"Nagrite'ma knazama fore'ma higena, Ra Anumzamofonte e'na zavi krafa hu'na antahigogeno, nunamuni'a antahi nami'ne."},{"book":"Sams-Zgame","chapter":"120","verse":"2","text":"Nagra amanage hu'na nunamuna hu'noe. Ra Anumzamoka zamagi'arima nehu'za vahe'ma rezamatgama nehaza vahe tvaontera omanisuanki naza hunka navre atro."},{"book":"Sams-Zgame","chapter":"120","verse":"3","text":"Havigema nehuta vahe'ma revatagama nehaza vahe'mota, Ra Anumzamo'a naza tamagrira tro huramantegahie? Inankna knaza tamagrira tamigahie?"},{"book":"Sams-Zgame","chapter":"120","verse":"4","text":"Harafa sondia vahe'mokizmia roro hu'nea keve zamireti, tamahe haruharu nehuno, brumu zafamofo teve tankanu'za nerenia erino regasrimprigahie."},{"book":"Sams-Zgame","chapter":"120","verse":"5","text":"Nagra Meseki mopafima kraga'ma emani'nena nomani'zana mani so'ea osu'noe. Anazanke hu'na afete Kedari mopafima mani'noana, seli nontamimpi nemani'na mani so'ea osu'noe."},{"book":"Sams-Zgame","chapter":"120","verse":"6","text":"Zamarimpa fruma huno manizanku'ma zamavesrama nehaza vahe'enena zazate mani'noe."},{"book":"Sams-Zgame","chapter":"120","verse":"7","text":"Nagra ha' osu fru huno mani zankuke nehua neki'na, arimpa fruma huno mani zanku'ma keagama nehuge'za, ha' eri otikege nehaze."}]}