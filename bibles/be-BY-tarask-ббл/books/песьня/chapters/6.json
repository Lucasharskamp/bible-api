{"data":[{"book":"ПЕСЬНЯ","chapter":"6","verse":"1","text":"Куды ж ён пайшоў, твой каханы, жанчына, краса, прыгажуня? Куды ж ухіліўся твой любы, - пашукаем яго з табою!"},{"book":"ПЕСЬНЯ","chapter":"6","verse":"2","text":"Мой каханы ў сад твой спусьціўся, да градак духмяных, каб пасьвіць у садзе і лілеі зьбіраць."},{"book":"ПЕСЬНЯ","chapter":"6","verse":"3","text":"Адданы мой любы мне, а я - яму; ён пасьвіць сярод лілеяў."},{"book":"ПЕСЬНЯ","chapter":"6","verse":"4","text":"Прыгожая ты, каханая, нібы Тырца, харошая, як Ерусалім, грозная, нібы полк са сьцягамі!"},{"book":"ПЕСЬНЯ","chapter":"6","verse":"5","text":"Адвядзі ад мяне свае вочы, бо яны хвалююць мяне."},{"book":"ПЕСЬНЯ","chapter":"6","verse":"6","text":"Твае валасы - нібы козак чародка, што зьбягае з гор Галаадскіх; твае зубы - як статак авечак, што з купальні выходзяць, кожная зь іх прывяла двайнятак, і няма сярод іх бясплоднай,"},{"book":"ПЕСЬНЯ","chapter":"6","verse":"7","text":"як палавінкі граната, шчочкі твае - пад кудзеркамі тваімі."},{"book":"ПЕСЬНЯ","chapter":"6","verse":"8","text":"Ёсьць шэсьцьдзясят царыц і восемдзесят наложніц і безьліч - дзяўчат;"},{"book":"ПЕСЬНЯ","chapter":"6","verse":"9","text":"ды адна яна, беспахібная, чыстая горлінка; адна яна - дачка ясная ў мацеркі роднай - пагначана ласкаю маці. Убачылі гэта сяброўкі і пахвалілі яе, царыцы і наложніцы - і пахвалілі яе."},{"book":"ПЕСЬНЯ","chapter":"6","verse":"10","text":"Хто гэта ўзыходзіць, быццам зара, прыгожая, быццам месячык, ясная, нібы сонейка, грозная, нібы полк са сьцягамі?"},{"book":"ПЕСЬНЯ","chapter":"6","verse":"11","text":"Я спусьціўся ў арэхавы сад паглядзець на ўсходы ў даліне, паглядзець, ці лаза зелянее, гранаты ці зацьвілі?"},{"book":"ПЕСЬНЯ","chapter":"6","verse":"12","text":"Ня ведаю, як душа мая вабіла вяльможаў з народу майго."}]}