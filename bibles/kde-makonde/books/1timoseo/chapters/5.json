{"data":[{"book":"1 Timoseo","chapter":"5","verse":"1","text":"Nnume akupundîle changa unankalipile namene, henga n'dume malinga atatako. Na vijana avako vatendele malinga anung'unuvako,"},{"book":"1 Timoseo","chapter":"5","verse":"2","text":"na vamahe vakupundîle changa vatendele malinga ayuvako, na vali vatendele malinga alumbuvako, akuno uikala bila uhakwa."},{"book":"1 Timoseo","chapter":"5","verse":"3","text":"Vachunge vamahe vanannidi vakávele na chinu chohecho cha kulisingila."},{"book":"1 Timoseo","chapter":"5","verse":"4","text":"Henga ikàva nannidi àvele na vana au udukulu, bahi anevo vàlembelewa valihunde hoti kulihumya mwalehu kuvahudumila alangavao na kuvauihija vávavelèkè na anakuluvao lambone lavavatendedile, kwa kuva, chinu anecho chìnankatapalila Nnungu."},{"book":"1 Timoseo","chapter":"5","verse":"5","text":"Nannidi wa uhiu mwalehu, akávele na munu woheyo wa kunnyangata, aneyo àvikile lisingilo lyake kwa Nnungu, na kuhweneha kuyuwa chilo na muhi wannyuwa Nnungu uchinga annyangate."},{"book":"1 Timoseo","chapter":"5","verse":"6","text":"Henga nannidi aikâla mmaisha la tama, aneyo ànihila, ikànava àonekana kuva mumi."},{"book":"1 Timoseo","chapter":"5","verse":"7","text":"Malaijo alano veng'e na vanu vanji uchinga anapwawe wa kwambika."},{"book":"1 Timoseo","chapter":"5","verse":"8","text":"Ikàva munu nanga pavachunga alangavake mwene, na asa avala va nng'ande mwake, aneyo munu àniikana ing'ulupa yake, na nni m'baya kupunda munu akánkulupila Yesu."},{"book":"1 Timoseo","chapter":"5","verse":"9","text":"Nannidi alembelêwa kuva nnikuwa lya anannidi vayangâtwa, àlembelewa ààve nannidi akamojîje myaka sitini. Na ààve mmahe achikulupika muulombi wake,"},{"book":"1 Timoseo","chapter":"5","verse":"10","text":"na ààve munu alombolêwa kwa kutenda lambone. Na àlembelewa ààve munu avaledîle saana vana vake na avakalibîsa vayeni na avatumikîla vakúkulupila kwa kulisulupuha, na avayangête vanu valâga na alihûmya kutenda lambone la kila namuna."},{"book":"1 Timoseo","chapter":"5","verse":"11","text":"Henga anannidi vali unavavalangile nnikuwa lya anannidi vayangâtwa, kwa kuva, pavakojwa na tama dya kulembela kulombwa, vànaleka kuntumikila Kilisto."},{"book":"1 Timoseo","chapter":"5","verse":"12","text":"Anannidi anevo vàmbepata asabu ing'anya vàniileka ahadi yavo inandi ya kuntumikila chihi Kilisto."},{"book":"1 Timoseo","chapter":"5","verse":"13","text":"Anannidi malinga anevo, vààva valemwa na vààva na nnyambo wa kwonganyaonganya ing'ande kwa ing'ande. Na akee chihi anelyo weka, ila vààva vanu va kuvalamba vanji vikohi, na vàliinjija mmalove la vanu vanji, na kutangolanga mambo lavakalembelewa kulatangola."},{"book":"1 Timoseo","chapter":"5","verse":"14","text":"Bahi ing'anya ya anelo, ngwònite kuva anannidi vali, valombwe, na vàveleke vana na kuchunga makande lavo, uchinga mmongo anapate wasa wa kututongolela lahakalenge."},{"book":"1 Timoseo","chapter":"5","verse":"15","text":"Kwa kuva, pàvele anannidi vanji vànihochela na kumpapata Nanchindenga."},{"book":"1 Timoseo","chapter":"5","verse":"16","text":"Henga ikàva pàvele nkúkulupila woheyo wa chimahe avêle na alangavake anannidi, àlembelewa avayangate wala anavaleke uvalitema likuwa lya vanu vankulupîla Yesu. Na kwa kutenda uchocho, vanu vankulupîla Yesu vachivaave na wasa wa kuvayangata anannidi vanji vakávele na lisingilo lyohevyo."},{"book":"1 Timoseo","chapter":"5","verse":"17","text":"Vasele va likuwa lya vanu vankulupîla Yesu vavachûnga saana vanu vankulupîla Yesu, vànalembelewa kupwechela ata myanda mivili ya nshahala wavo, na asa avala vatumbâma namene kuhubili na kuhunda."},{"book":"1 Timoseo","chapter":"5","verse":"18","text":"Kwa kuva, Malemba Lanaswe làhaula kuva, “Unannyunge kanya ung'ombe puntumila kukola madengo la kuhula ngano,”5:18 Makumbuso 25:4. na kavila làhaula kuva, “Mmádengo àlembelewa apate nshahala wake.”5:18 Luka 10:7"},{"book":"1 Timoseo","chapter":"5","verse":"19","text":"Unakubàlì kupwechelela masitaka lamwâmba nsele wa likuwa lya vanu vankulupîla Yesu ikànave chihi kwa ushahidi wa vanu vavili au vatatu."},{"book":"1 Timoseo","chapter":"5","verse":"20","text":"Avala vakátamwa kuleka kutenda masambi, vadume pameho pavanu vammalele, uchinga vanji vapate kuyopa."},{"book":"1 Timoseo","chapter":"5","verse":"21","text":"Nìkuamulisa muyo mwa Nnungu na muyo mwa Yesu Kilisto na muyo mwa malaika vanaswe, ulakamule malaijo anelo bila kuvabagula vanu vanji wala kulola kumeho kwa munu."},{"book":"1 Timoseo","chapter":"5","verse":"22","text":"Unapiyanye kummikila makono munu woheyo uchinga antumikile Nang'olo, wala unakumile masambi la vanu vanji. Lichunge wako umwene kwa kuikala bila uhakwa."},{"book":"1 Timoseo","chapter":"5","verse":"23","text":"Bahi kwajili ya litumbo lyako lipwatêka na kuhuvangahuvanga kwa mmili wako, kutandikila vino unakumbile chihi medi weka, ila kumbila na divayi kadiki."},{"book":"1 Timoseo","chapter":"5","verse":"24","text":"Masambi la vanu vanji làonekana chihi palengele ata kabla vakànambihukumiwa. Henga masambi la vanu vanji làonekana chihi lukoto."},{"book":"1 Timoseo","chapter":"5","verse":"25","text":"Uchocho, matendo lambone làonekana chihi palengele na ata àlalá lakáonekana palengele, lakáhululika kupihika."}]}