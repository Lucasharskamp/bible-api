{"data":[{"book":"Ebandeli","chapter":"14","verse":"1","text":"Na tango wana, Amirafeli, mokonzi ya Shineari ; Arioki, mokonzi ya Elasari ; Kedorilaomeri, mokonzi ya Elami, mpe Tideali, mokonzi ya Goyimi,"},{"book":"Ebandeli","chapter":"14","verse":"2","text":"bakendeki kobundisa Bera, mokonzi ya Sodome ; Birisha, mokonzi ya Gomore ; Shineabi, mokonzi ya Adima ; Shemeberi, mokonzi ya Tseboyimi mpe mokonzi ya Bela oyo elakisi Tsoari."},{"book":"Ebandeli","chapter":"14","verse":"3","text":"Bakonzi mitano oyo, basangisaki mampinga na bango ya basoda na lubwaku ya Sidimi oyo ezali ebale monene ya Barozo."},{"book":"Ebandeli","chapter":"14","verse":"4","text":"Bazalaki na se ya bokonzi ya Kedorilaomeri mibu zomi na mibale, kasi na mobu oyo ya zomi na misato, batombokelaki ye."},{"book":"Ebandeli","chapter":"14","verse":"5","text":"Na mobu ya zomi na minei, Kedorilaomeri elongo na bakonzi oyo basanganaki na ye, babundisaki mpe balongaki bato ya Refayimi na Ashiteroti-Karinayimi ; bato ya Zuzimi, na Ami ; mpe bato ya Emimi, na Shave-Kiriatayimi ;"},{"book":"Ebandeli","chapter":"14","verse":"6","text":"bato ya Ori, na Seiri, mokili ya bangomba kino na Parani, pene ya esobe."},{"book":"Ebandeli","chapter":"14","verse":"7","text":"Tango bazongaki, bakendeki na Eyini-Mishipati oyo elakisi Kadeshi mpe babotolaki mokili mobimba ya bato ya Amaleki. Balongaki mpe bato ya Amori oyo bazalaki kovanda na Atsatsoni-Tamari."},{"book":"Ebandeli","chapter":"14","verse":"8","text":"Boye mokonzi ya Sodome, mokonzi ya Gomore, mokonzi ya Adima, mokonzi ya Tseboyimi mpe mokonzi ya Bela oyo elakisi Tsoari, babimaki mpe babongamaki na lubwaku ya Sidimi"},{"book":"Ebandeli","chapter":"14","verse":"9","text":"mpo na kobundisa Kedorilaomeri, mokonzi ya Elami ; Tideali, mokonzi ya Goyimi ; Amirafeli, mokonzi ya Shineari, mpe Arioki, mokonzi ya Elasari. Bakonzi minei babundisaki bakonzi mitano."},{"book":"Ebandeli","chapter":"14","verse":"10","text":"Nzokande, lubwaku ya Sidimi ezalaki na mabulu oyo etonda na potopoto ya mwindo ; bongo tango bakonzi ya Sodome mpe ya Gomore bazalaki kokima, ndambo ya bato bazalaki kozinda kati na yango mpe ndambo mosusu bazalaki kokima na bangomba."},{"book":"Ebandeli","chapter":"14","verse":"11","text":"Bakonzi oyo minei, babotolaki biloko nyonso ya Sodome mpe ya Gomore mpe bakendeki na biloko na bango nyonso ya kolia."},{"book":"Ebandeli","chapter":"14","verse":"12","text":"Bamemaki mpe lisusu Loti, mwana ya ndeko ya Abrami, elongo na bomengo na ye nyonso oyo azwaki tango azalaki kovanda na Sodome."},{"book":"Ebandeli","chapter":"14","verse":"13","text":"Bongo, moto moko akimaki na bitumba mpe akendeki kopesa sango epai ya Abrami, Mo-Ebre oyo azalaki kovanda pene ya banzete minene ya Mamire, moto ya Amori, ndeko ya Eshikoli mpe ya Aneri. Bango nyonso misato basalaki lisanga na Abrami."},{"book":"Ebandeli","chapter":"14","verse":"14","text":"Tango Abrami ayokaki ete bakangi ndeko na ye, abengisaki bato nkama misato na zomi na mwambe oyo bayebi kobunda mpe babotama na ndako na ye. Boye balandaki bango kino na Dani."},{"book":"Ebandeli","chapter":"14","verse":"15","text":"Na butu, Abrami akabolaki bato na ye mpo na kobundisa bango, abetaki bango mpe alandaki bango kino na Oba, na nor ya Damasi."},{"book":"Ebandeli","chapter":"14","verse":"16","text":"Abotolaki bango bomengo nyonso ya bitumba mpe azongaki na ndeko na ye Loti elongo na biloko na ye nyonso, basi mpe bato mosusu."},{"book":"Ebandeli","chapter":"14","verse":"17","text":"Mokonzi ya Sodome akendeki na lubwaku ya Shave oyo ezali lubwaku ya bokonzi, mpo na kokutana na Abrami oyo azali kozonga sima na ye kolonga Kedorilaomeri elongo na bakonzi oyo basanganaki na ye, na bitumba."},{"book":"Ebandeli","chapter":"14","verse":"18","text":"Melishisedeki, mokonzi ya Salemi, amemaki mapa mpe masanga ya vino. Azalaki Nganga-Nzambe ya Nzambe-Oyo-Aleki-Likolo"},{"book":"Ebandeli","chapter":"14","verse":"19","text":"mpe apambolaki Abrami na maloba oyo :"},{"book":"Ebandeli","chapter":"14","verse":"20","text":"Tika ete Nzambe-Oyo-Aleki-Likolo apambolama,"},{"book":"Ebandeli","chapter":"14","verse":"21","text":"Mokonzi ya Sodome alobaki na Abrami :"},{"book":"Ebandeli","chapter":"14","verse":"22","text":"Kasi Abrami azongiselaki mokonzi ya Sodome :"},{"book":"Ebandeli","chapter":"14","verse":"23","text":"ete nakozwa eloko moko te kati na biloko na yo : ezala singa ya kotongela to ya kokangela sapato, mpo ete oloba te : « Nakomisi Abrami mozwi. »"},{"book":"Ebandeli","chapter":"14","verse":"24","text":"Nakondima eloko te longola kaka biloko oyo bato na ngai baliaki mpe biloko ya bato oyo bazalaki elongo na ngai : Aneri, Eshikoli mpe Mamire ; bango nde bakozwa biloko na bango."}]}