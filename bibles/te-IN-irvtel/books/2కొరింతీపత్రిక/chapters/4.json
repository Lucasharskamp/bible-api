{"data":[{"book":"2 కొరింతీ పత్రిక","chapter":"4","verse":"1","text":"కనికరం ఎలా పొందామో అలానే ఈ సేవ కూడా పొందాము, కాబట్టి నిరుత్సాహపడము."},{"book":"2 కొరింతీ పత్రిక","chapter":"4","verse":"2","text":"అయితే సిగ్గుకరమైన రహస్య విషయాలను నిరాకరించాము. మేము కుయుక్తిగా ప్రవర్తించడం లేదు, దేవుని వాక్యాన్ని వక్రం చేయడం లేదు. దేవుని దృష్టిలో ప్రతివాడి మనస్సాక్షికీ మమ్మల్ని మేమే అప్పగించుకొంటూ సత్యం ప్రకటిస్తున్నాము."},{"book":"2 కొరింతీ పత్రిక","chapter":"4","verse":"3","text":"ఒకవేళ మా సువార్త అగోచరంగా ఉంది అంటే అది కేవలం నాశనమై పోతున్నవారికే."},{"book":"2 కొరింతీ పత్రిక","chapter":"4","verse":"4","text":"దేవుని స్వరూపమైన క్రీస్తు వైభవాన్ని చూపే సువార్త వెలుగు చూడకుండా, ఈ లోక దేవుడు వారి అవిశ్వాస మనో నేత్రాలకు గుడ్డితనం కలగజేశాడు."},{"book":"2 కొరింతీ పత్రిక","chapter":"4","verse":"5","text":"కాబట్టి మమ్మల్ని మేము ప్రకటించుకోకుండా క్రీస్తు యేసును మా ప్రభువుగా, యేసు కోసం మీ పనివాళ్ళంగా ప్రకటిస్తున్నాము."},{"book":"2 కొరింతీ పత్రిక","chapter":"4","verse":"6","text":"“చీకట్లో నుండి వెలుగు ప్రకాశిస్తుంది” అని చెప్పిన దేవుడే తన జ్ఞాన వైభవపు వెలుగును ఇవ్వడానికి మా హృదయాల్లో ప్రకాశించాడు. ఆ వెలుగు యేసు క్రీస్తు ముఖంలో ప్రకాశిస్తోంది."},{"book":"2 కొరింతీ పత్రిక","chapter":"4","verse":"7","text":"అయితే ఈ సంపద మాకు మట్టి కుండల్లో ఉంది కాబట్టి ఈ అత్యధికమైన శక్తి దేవునిదే తప్ప మాది కాదు అని స్పష్టంగా తెలుస్తూ ఉంది."},{"book":"2 కొరింతీ పత్రిక","chapter":"4","verse":"8","text":"అన్ని రకాలుగా బాధలు పడుతున్నా మేము చితికిపోవడం లేదు. ఎటూ పాలుబోని పరిస్థితుల్లో ఉంటున్నాం గానీ కృంగిపోవడం లేదు."},{"book":"2 కొరింతీ పత్రిక","chapter":"4","verse":"9","text":"చిత్రహింసలు అనుభవించాం గానీ దిక్కుమాలిన వాళ్ళం కాము. మమ్మల్ని కొట్టి పడేశారు కానీ నాశనం అయిపోవడం లేదు."},{"book":"2 కొరింతీ పత్రిక","chapter":"4","verse":"10","text":"యేసు జీవం మా దేహాల్లో కనబడేలా యేసు మరణాన్ని మా దేహంలో ఎప్పుడూ మోసుకుపోతున్నాము."},{"book":"2 కొరింతీ పత్రిక","chapter":"4","verse":"11","text":"యేసు జీవం మా మానవ దేహాల్లో కనబడేలా, బతికి ఉన్న మేము ఎప్పుడూ యేసు కోసం చావుకు లోనవుతూనే ఉన్నాము."},{"book":"2 కొరింతీ పత్రిక","chapter":"4","verse":"12","text":"ఈ విధంగా మాలో చావూ, మీలో జీవమూ పని చేస్తున్నాయి."},{"book":"2 కొరింతీ పత్రిక","chapter":"4","verse":"13","text":"కాగా, “నమ్మాను కాబట్టి మాట్లాడాను” అని రాసినట్టుగా అలాంటి విశ్వాసం గల మనసు కలిగి మేము కూడా నమ్ముతున్నాము కాబట్టి మాట్లాడుతున్నాము."},{"book":"2 కొరింతీ పత్రిక","chapter":"4","verse":"14","text":"ప్రభువైన యేసును లేపినవాడు యేసుతో మమ్మల్ని కూడా లేపి, మీతో తన ఎదుట నిలబెడతాడని మాకు తెలుసు."},{"book":"2 కొరింతీ పత్రిక","chapter":"4","verse":"15","text":"కృప చాలామందికి విస్తరించినట్టుగా దేవుని మహిమ కోసం కృతజ్ఞత విస్తరించేలా అన్నీ మీ కోసమే జరిగాయి."},{"book":"2 కొరింతీ పత్రిక","chapter":"4","verse":"16","text":"అందుచేత మేము నిరుత్సాహపడడం లేదు. మా దేహాలు రోజురోజుకీ క్షీణించి పోతున్నా లోలోపల ప్రతి రోజూ దేవుడు మమ్మల్ని కొత్తవారినిగా చేస్తున్నాడు."},{"book":"2 కొరింతీ పత్రిక","chapter":"4","verse":"17","text":"మేము కనిపించే వాటి కోసం కాకుండా కనిపించని వాటి కోసం ఎదురు చూస్తున్నాము. కాబట్టి క్షణమాత్రం ఉండే స్వల్ప బాధ, దానికి ఎన్నో రెట్లు అధికమైన అద్భుతమైన వైభవానికి మమ్మల్ని సిద్ధం చేస్తూ ఉంది. అది ఎప్పటికీ ఉండే వైభవం."},{"book":"2 కొరింతీ పత్రిక","chapter":"4","verse":"18","text":"కనిపించేవి కొంత కాలమే ఉంటాయి కానీ కనిపించనివి శాశ్వతంగా ఉంటాయి."}]}