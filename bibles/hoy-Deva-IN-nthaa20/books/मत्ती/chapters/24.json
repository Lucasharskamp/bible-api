{"data":[{"book":"मत्ती","chapter":"24","verse":"1","text":"याग यीशु मंदिर टु होटकु होगोन, रा आऊन चेलागोळ आऊक मंदिर इन रचना तोरसोर साटी आऊन हात्‍ती बंदुर."},{"book":"मत्ती","chapter":"24","verse":"2","text":"यीशु आंदुर से अंदुन, “नीव ईद सप्पा नोळेतीर ना! ना नीम से खरा माताळतीन, ईल कल्ल मा कल्ल भी ईला बिळतीदील जो मंळ्सकु आगतीदील.”"},{"book":"मत्ती","chapter":"24","verse":"3","text":"याग यीशु जैतून पहाळी मा कुर्तकु ईरोन, रा चेलागोळ आबना अंदा आऊन हात्‍ती बंदकु अंदुर, “नामी हेळ कि ई सब मातगोळ याग आदव? नीन बरोद अदिक दुनिया अन्द आखरी इन येन चमत्कार ईत्‍तीत?”"},{"book":"मत्ती","chapter":"24","verse":"4","text":"यीशु आंदरी उत्‍तर कोट्टुन, “सावधान ईरी! याऊ नीमी भरमुस बाळुल,"},{"book":"मत्ती","chapter":"24","verse":"5","text":"यतिकी हापाळ सा लॉकुर हिंग ईत्‍तार जो नान हेसुर देल बंदकु अंदार, ‘ना मसीह हुईन,’ अदिक हापाळ मुंदरी भरमुस्यार."},{"book":"मत्ती","chapter":"24","verse":"6","text":"नीव लळाईगोळ मातचीत केळीर अदिक लळाईगोळ्द बारा दा अफवाह केळीर, रा घबरूस बाळेतीर यतिकी इदुर्द आगोद जरूरी आद, लेकीन आ समय दा अन्त आगतीदील."},{"book":"मत्ती","chapter":"24","verse":"7","text":"यतिकी द्याश मा द्याश, अदिक राज्य मा राज्य चढ़ाई माळेव, अदिक हर जागा दा अकाल बिद्दव, अदिक भूकम्प आदव."},{"book":"मत्ती","chapter":"24","verse":"8","text":"ईव सप्पा मातगोळ दुखगोळ्द सुरूवात माळेव.”"},{"book":"मत्ती","chapter":"24","verse":"9","text":"आग आंदुर क्लेश कोळोर साटी नीमी हुळसुस्कु सोपस्यार, अदिक नीमी कोंद बुट्टार, अदिक नान हेसुर इन कारण सप्पा जातीगोळ लॉकुर नीम से दुश्मनी ईट्यार."},{"book":"मत्ती","chapter":"24","verse":"10","text":"आग हापाळ सा लॉकुर ठोकर तिंदार, अदिक आबुर दाबुर हुळसुस्यार, अदिक आबुर दाबुर से दुश्मनी ईट्यार."},{"book":"मत्ती","chapter":"24","verse":"11","text":"हापाळ सा ख्वाटा भविष्यवक्तागोळ बंदार, अदिक हापाळ मुंदरी भरमुस्यार."},{"book":"मत्ती","chapter":"24","verse":"12","text":"अन्याय इन वाळुसदुर देल हापाळ मुंदुर्द प्यार ठंडा बिदोदीत,"},{"book":"मत्ती","chapter":"24","verse":"13","text":"२४:१३ मत्ती १०:२२लेकीन जो आखरी ताका धीरज हुळकु ईत्‍तान, आऊंदा उद्धार आदीत."},{"book":"मत्ती","chapter":"24","verse":"14","text":"अदिक राज्य इन ईद खुशखबरी पुरा दुनिया दा प्रचार माळकु आदीत, कि सप्पा जातीगोळ मा गवाही आगुल, आग अन्त होट्ट बंदीत."},{"book":"मत्ती","chapter":"24","verse":"15","text":"“इदुरसाटी याग नीव आ उजुळसावाळा बेकार वस्तुगोळ्द यदुर्द चर्चा दानिय्येल भविष्यवक्ता अन्द द्वारा आगीत, पवित्र जागा दा नीदुरकु आद हिंग नोळी, वाचुसावाळा खुद अच समसुल कि ईदुर येन मतलब आद."},{"book":"मत्ती","chapter":"24","verse":"16","text":"आग जो यहूदिया प्रदेश दा ईतीदार आंदुर पहाळगोळ मा ओळेगुल."},{"book":"मत्ती","chapter":"24","verse":"17","text":"२४:१७ लूका १७:३१जो छत मा ईतीदार, आव तान मान्ना दा टु सामान ताकोमली ईळुबाळुल;"},{"book":"मत्ती","chapter":"24","verse":"18","text":"अदिक जो केई दा ईतीदार, आंदुर तान कपळा ताकोमली हिंद होगबाळुल."},{"book":"मत्ती","chapter":"24","verse":"19","text":"आ आर्तेर साटी हाय जो आ दिनगोळ दा व्हाट्या दी ईत्‍तार अदिक जो हाल कुळ्सतेला ईत्‍तार!"},{"book":"मत्ती","chapter":"24","verse":"20","text":"प्रार्थना माळतेला ईरी कि नीमी सोळ इन दिनगोळ दा या आराम इन दिन ओळोद बिळबाळुल."},{"book":"मत्ती","chapter":"24","verse":"21","text":"२४:२१ प्रकाशितवाक्य ७:१४यतिकी आ समय दा हिंग भारी क्लेश आदीत, जसा न रा दुनिया अन्द सुरूवात टु ईग ताका आगिदील अदिक न यागलु आदीत.२४:२१ दानिय्येल १२:१; प्रकाशितवाक्य ७:१४"},{"book":"मत्ती","chapter":"24","verse":"22","text":"अदिक अगर परमेश्वर आ दिनगोळी घटुसोद निश्चय ईला माळायदुन रा ऊंद भी जीव ईला ऊळाईत, लेकीन तान निवळुस्द लॉकुर साटी आव दिनगोळी गोर्त माळ्यान."},{"book":"मत्ती","chapter":"24","verse":"23","text":"“आ समय अगर यावारा नीम से अनुल, ‘नोळी, मसीह इल आन’ या ‘आव अल आन,’ रा विश्वास माळबाळेतीर."},{"book":"मत्ती","chapter":"24","verse":"24","text":"यतिकी ख्वाटा मसीह अदिक ख्वाटा भविष्यवक्ता यदकु निदर्‍यार, अदिक धोळ्द चिन्ह, अदिक लॉकुरी ध्वाका कोळोर साटी अदभुत क्याल्सा तोरस्यार की अगर आग सकुल रा निवळुसकु आग्यार आंदरी भी बैकुश बुळुल."},{"book":"मत्ती","chapter":"24","verse":"25","text":"नोळी, ना नीमी सप्पा मातगोळ पयले टु ना हेळ बुटीन.”"},{"book":"मत्ती","chapter":"24","verse":"26","text":"“इदुरसाटी अगर आंदुर नीम से अनुल, ‘नोळी, आव आळी दा आन,’ रा व्हार्या होळबाळेतीर; या ‘नोळी, आव कोठरीगोळ दा आन,’ रा विश्वास माळबाळेतीर."},{"book":"मत्ती","chapter":"24","verse":"27","text":"यतिकी जसा सुर्य अन्द किरण पूर्व टु होटकु पश्चिम ताका चमकुसतद, हांग अच मंळसा अन पार उन भी बरोद आदीत.”"},{"book":"मत्ती","chapter":"24","verse":"28","text":"“यल लाश ईत्‍तीत, अल्या गीधाळ जमा आदव.”२४:२८ लूका १७:३७"},{"book":"मत्ती","chapter":"24","verse":"29","text":"अचानक आ दिनगोळ दा क्लेश इन तुरन्त बाद्दा सुर्य अन्धकारमय आगेदीत, अदिक चन्द्रमा अन्द प्रकाश होगतेला ईत्‍तीत, अदिक तारा आकाश टु बीळतेला ईत्‍तव अदिक आकाश इन शक्तिगोळी हालुस्कु आदीत."},{"book":"मत्ती","chapter":"24","verse":"30","text":"२४:३० प्रकाशितवाक्य १:७आग ना मंळसा अन पार उन चिन्ह आकाश दा कांळ्सीत, अदिक आग पृथ्वी इन सप्पा कुलगोळ लॉकुर याद्दा पीटस्यार; अदिक मंळसा अन पार उक धोळ्द सामर्थ्य अदिक महिमा अन सांगुळ आकाश इन बादलगोळ मा बरतेला नोळ्यार.२४:३० दानिय्येल ७:१३; जकर्याह १२:१०-१४"},{"book":"मत्ती","chapter":"24","verse":"31","text":"आव तुरही इन धोळ्द आवाज इन सांगुळ तान स्वर्गदूतगोळी कळ्यान, अदिक आंदुर आकाश इन ईद छोर टु आ छोर ताका, नाकु क्वाना टु आऊन निवळुस्द लॉकुरी जमा माळ्यार."},{"book":"मत्ती","chapter":"24","verse":"32","text":"“अंजीर इन मार्र देल ईद शिक्षा ताकोमी: याग अदुर्द डगाली मुलायम आगताव अदिक याल्ला होळली कुरताव, रा नीव जान्स कोमतीर की बिसुल इन दिन हात्‍ती आद."},{"book":"मत्ती","chapter":"24","verse":"33","text":"ईदा रीति देल याग नीव ईव मातगोळी आगतेला नोळीर, रा जान्स कोमी की अद दरवाजा मा का आद२४:३३ समय हात्‍ती बरेत्याद, अदिक अद दरवाजा मा का आद."},{"book":"मत्ती","chapter":"24","verse":"34","text":"ना नीम से खरा अनतीन की यागासताका इव सप्पा मातगोळ पुरा आगालव, आगासताका ईद पीढ़ी इन अन्त आगतीदील."},{"book":"मत्ती","chapter":"24","verse":"35","text":"आकाश अदिक पृथ्वी टलुसेदित, लेकीन नान मात्‍तगोळ यागलु टलुसतीदिल.”"},{"book":"मत्ती","chapter":"24","verse":"36","text":"“लेकीन आ दिन अदिक आ समय इन बारा दा यारू जान्सालुर, न स्वर्गदूतगोळ अदिक ना मंळसा अन पार, लेकीन सिर्फ आप्प जान्सतान.”"},{"book":"मत्ती","chapter":"24","verse":"37","text":"“ह्यांग नूह अन दिन ईरव, हांग अच मंळसा अन पार उन भी बरोद आदीत."},{"book":"मत्ती","chapter":"24","verse":"38","text":"ह्यांग नीर इन बाळ बरा से पयला अन्द दिनगोळ ताका लॉकुर तिंत-कुडुत ईत्‍तुर, अदिक मदा माळ्त ईत्‍तुर यागासताका नूह जहाज मा येरीदिल."},{"book":"मत्ती","chapter":"24","verse":"39","text":"अदिक यागासताका जल प्रलय बंदकु आ सप्पा मुंदरी वाहुसकु ओतीदिल, आगासताका आंदरी येनु उच पता नळदिदील; हांग अच मंळसा अन पार उन भी बरोद आदीत."},{"book":"मत्ती","chapter":"24","verse":"40","text":"आ समय दा येढ्ढ मुंदुर केई दा क्याल्सा माळ्त ईत्‍तार, ऊंद नेगुकु आदान अदिक दुसरा बिटकु आदान."},{"book":"मत्ती","chapter":"24","verse":"41","text":"येढ्ढ आर्तेर जाता दा पीसुसतेला ईत्‍तार, ऊंद नेगुकु आदार अदिक दुसरा बिटकु आदार”"},{"book":"मत्ती","chapter":"24","verse":"42","text":"“इदुरसाटी जाग्सतेला ईरी, यतिकी नीव जान्सालीर कि नीम प्रभु याता दिशी बंदान."},{"book":"मत्ती","chapter":"24","verse":"43","text":"२४:४३ लूका १२:३९,४०लेकीन ईद जान्स कोमी कि अगर मान्ना अन्द स्वामी जान्स कोमायदुन कि चोर यास मुरा बंदान रा च्याता ईरायदुन, अदिक तान मान्ना अन काळ्लपनी ईला आग गोळायदुन."},{"book":"मत्ती","chapter":"24","verse":"44","text":"इदुरसाटी नीव भी तयार ईरी, यतिकी याता घळी आऊन बरोद बारा दा नीव सोच भी सकालीर, अदा घळी मंळसा अन पार होट बंदान.”"},{"book":"मत्ती","chapter":"24","verse":"45","text":"“इदुरसाटी आव विश्वासयोग्य अदिक बुद्धिमान दास याव हुन, यारी स्वामी तान नौकर-चाकरगोळ मा अधिकारी ठहरूसदुन कि समय मा आंदरी ऊमली कोळुल?"},{"book":"मत्ती","chapter":"24","verse":"46","text":"धन्य आन आव दास, यारी आऊन स्वामी बंदकु हिंग अच माळतेला नोळुल."},{"book":"मत्ती","chapter":"24","verse":"47","text":"ना नीम से खरा अनतीन, आ स्वामी आऊक तान सप्पा संपत्‍ती मा अधिकारी नियुक्त माळ्यान.”"},{"book":"मत्ती","chapter":"24","verse":"48","text":"लेकीन अगर आ दुष्ट दास ईद सोचुल कि नान स्वामी इक बरली समय आद,"},{"book":"मत्ती","chapter":"24","verse":"49","text":"अदिक तान संगी दासगोळी बडुली हतुल, अदिक सारा कुडावाळेर सांगुळ तिनुल-कुडुल."},{"book":"मत्ती","chapter":"24","verse":"50","text":"रा आ दास उन स्वामी ईत्‍ता दिन दा बंदान, याग आव आऊन हादी ईला कायतीदान, अदिक हिंग समय यदरी आव जान्सालुन,"},{"book":"मत्ती","chapter":"24","verse":"51","text":"आग स्वामी आऊक कठोर दण्ड कोट्टान अदिक आऊन पापगोळी कपटीगोळ सांगुळ आळदान: यल लॉकुर सिर्फ वर्लतोदार अदिक हल्ल कचतोदार."}]}