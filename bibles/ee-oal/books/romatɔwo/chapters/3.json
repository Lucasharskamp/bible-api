{"data":[{"book":"Romatɔwo","chapter":"3","verse":"1","text":"Ekema viɖe kae le Yudatɔnyenye me alo asixɔxɔ kae le aʋatsotso ŋu?"},{"book":"Romatɔwo","chapter":"3","verse":"2","text":"Viɖe geɖe le Yudatɔnyenye me. Gbã la, Mawu tsɔ eƒe nyawo de asi na wo."},{"book":"Romatɔwo","chapter":"3","verse":"3","text":"Ekema ne xɔse mele wo dometɔ aɖewo si o ɖe? Ɖe xɔse si mele wo si o la ate fli ɖe Mawu ƒe anukwaretɔnyenye mea?"},{"book":"Romatɔwo","chapter":"3","verse":"4","text":"Gbeɖe! Mawu nye anukwaretɔ, eye ame sia ame nye aʋatsokala, abe ale si woŋlɔe ɖi ene be:"},{"book":"Romatɔwo","chapter":"3","verse":"5","text":"Gake ne míaƒe madzɔmadzɔnyenye ɖe Mawu ƒe dzɔdzɔenyenye fia nyuie ɖe, nya ka míagblɔ? Ɖe míagblɔ be Mawu mewɔ nu dzɔdzɔe to eƒe dɔmedzoehehe va mía dzi me oa? (Mele nu ƒom abe amegbetɔ ene.)"},{"book":"Romatɔwo","chapter":"3","verse":"6","text":"Mele alea o! Ne ele nenema la, aleke Mawu adrɔ̃ ʋɔnu xexea mee?"},{"book":"Romatɔwo","chapter":"3","verse":"7","text":"Ame aɖe agblɔ be, “Ne nye aʋatsokaka ado Mawu ƒe nyateƒetɔnyenye ɖe ŋgɔ, eye wòado Mawu ƒe ŋutikɔkɔe ɖe dzi ɖe, nu ka ta wogabu fɔm be menye nu vɔ̃ wɔla ɖo?”"},{"book":"Romatɔwo","chapter":"3","verse":"8","text":"Nu ka ta womagblɔ be, abe ale si ame aɖewo ka aʋatso ɖe mía si ene be míegblɔ be, “Mina míawɔ nu vɔ̃ be nu nyui nado tso eme” o ɖo? Enyo be woabu fɔ wo!"},{"book":"Romatɔwo","chapter":"3","verse":"9","text":"Aleke míawu nya la nue? Ɖe míagblɔ be míenyo wu ame bubuwoa? Ao, mele eme nenema o, elabena míegblɔ xoxo be Yudatɔwo kple ame siwo menye Yudatɔwo o la siaa nye nu vɔ̃ wɔlawo."},{"book":"Romatɔwo","chapter":"3","verse":"10","text":"Abe ale si Ŋɔŋlɔ Kɔkɔe la gblɔe ene la,"},{"book":"Romatɔwo","chapter":"3","verse":"11","text":"Ame aɖeke mese egɔme o;"},{"book":"Romatɔwo","chapter":"3","verse":"12","text":"Ame sia ame tra mɔ;"},{"book":"Romatɔwo","chapter":"3","verse":"13","text":"Woƒe ve me le abe yɔdo nuvowo ene;"},{"book":"Romatɔwo","chapter":"3","verse":"14","text":"Woƒe nu me yɔ fũu kple fiƒode kple vevesese helĩhelĩ."},{"book":"Romatɔwo","chapter":"3","verse":"15","text":"Woɖea abla ɖe ʋukɔkɔɖi ŋu;"},{"book":"Romatɔwo","chapter":"3","verse":"16","text":"gbegblẽ kple nuxaxa le woƒe mɔwo dzi,"},{"book":"Romatɔwo","chapter":"3","verse":"17","text":"eye womenya ŋutifafa ƒe mɔ o.”"},{"book":"Romatɔwo","chapter":"3","verse":"18","text":"Mawuvɔvɔ̃ aɖeke mele woƒe ŋkuwo me o."},{"book":"Romatɔwo","chapter":"3","verse":"19","text":"Azɔ la, míenya be nya sia nya si se la gblɔ la, egblɔe na ame siwo le se la te, be amewo nazi ɖoɖoe, eye Mawu nadrɔ̃ ʋɔnu xexea me katã."},{"book":"Romatɔwo","chapter":"3","verse":"20","text":"Eya ta Mawu matso afia na ame aɖeke be ele dzɔdzɔe to se la dzi wɔwɔ me o; ke boŋ to se la me la, míedea dzesi nu vɔ̃."},{"book":"Romatɔwo","chapter":"3","verse":"21","text":"Ke azɔ la, woɖe dzɔdzɔenyenye tso Mawu gbɔ fia mí se la manɔmee. Se la kple Nyagblɔɖilawo ɖi ɖase tso eŋuti."},{"book":"Romatɔwo","chapter":"3","verse":"22","text":"Dzɔdzɔenyenye sia si tso Mawu gbɔ la vana to Yesu Kristo dzixɔse me na ame siwo katã xɔe se la. Vovototo aɖeke mele eme o,"},{"book":"Romatɔwo","chapter":"3","verse":"23","text":"elabena wo katã wowɔ nu vɔ̃, eye Mawu ƒe ŋutikɔkɔe bu ɖe wo,"},{"book":"Romatɔwo","chapter":"3","verse":"24","text":"eye wotso afia na wo faa to eƒe amenuveve si va to ɖeɖedɔ si Kristo Yesu va wɔ la me."},{"book":"Romatɔwo","chapter":"3","verse":"25","text":"Mawu tsɔe na abe vɔsa ene ɖe mía nu, to eƒe ʋu la dzi xɔse me. Ewɔ esia be yeaɖe yeƒe nu dzɔdzɔe wɔwɔ afia, elabena le eƒe lɔlɔ̃ ta la, mena tohehe amewo ɖe nu vɔ̃ siwo wowɔ la ta o."},{"book":"Romatɔwo","chapter":"3","verse":"26","text":"Ewɔ esia tsɔ ɖe eƒe lɔlɔ̃ fia le egbeŋkekewo me, be wòanye dzɔdzɔetɔ kple ame si tsoa afia na ame siwo xɔ Yesu dzi se la."},{"book":"Romatɔwo","chapter":"3","verse":"27","text":"Esia ta adegbeƒoƒo aɖe lia? Adegbeƒoƒo aɖeke meli o. Nu ka ta míaƒo adegbe ɖo? To se la dzi wɔwɔ mea? Gbeɖe, ke boŋ to xɔse me."},{"book":"Romatɔwo","chapter":"3","verse":"28","text":"Elabena míexɔe se be ame akpɔ afiatsotso to xɔse me, ke menye to se la dzi wɔwɔ me o."},{"book":"Romatɔwo","chapter":"3","verse":"29","text":"Ɖe Mawu nye Yudatɔwo ɖeɖe ko ƒe Mawua? Ɖe Mawu menye ame siwo menye Yudatɔwo o hã ƒe Mawu oa? Ɛ̃, enye ame siwo menye Yudatɔwo o hã ƒe Mawu."},{"book":"Romatɔwo","chapter":"3","verse":"30","text":"Elabena Mawu ɖeka koe li, ame si atso afia na aʋatsotsotɔwo kple aʋamatsomatsotɔwo to xɔse ɖeka ma me."},{"book":"Romatɔwo","chapter":"3","verse":"31","text":"Ɖe míate fli ɖe se la me to xɔse sia mea? Gbeɖe! Ke boŋ se la le eteƒe."}]}