{"data":[{"book":"AmaNani","chapter":"34","verse":"1","text":"UThixo wathi kuMosi,"},{"book":"AmaNani","chapter":"34","verse":"2","text":"“Laya abako-Israyeli uthi kubo: ‘Nxa lingena eKhenani, ilizwe elizaliphiwa ukuba libe yisabelo senu lizakuba lale imingcele:"},{"book":"AmaNani","chapter":"34","verse":"3","text":"Icele leningizimu yenu lizahlanganisa isigaba esithile seNkangala yaseZini kulandela umngcele we-Edomi. Empumalanga, umngcele wenu weningizimu uzasukela ekucineni koLwandle lweTswayi,"},{"book":"AmaNani","chapter":"34","verse":"4","text":"udabula eningizimu yoMkhandlu weNkume, kusiya ngaseZini njalo kuye eningizimu yeKhadeshi Bhaneya. Usuka lapho uzaqonda eHazari Adari njalo wedlulele e-Azimoni,"},{"book":"AmaNani","chapter":"34","verse":"5","text":"lapho ozajika khona, kuhlangane lesiHotsha saseGibhithe njalo uyephelela oLwandle lwaseMedithereniyeni."},{"book":"AmaNani","chapter":"34","verse":"6","text":"Umngcele wenu wentshonalanga uzakuba ligumbi loLwandle oLukhulu. Lo uzakuba ngumngcele wenu entshonalanga."},{"book":"AmaNani","chapter":"34","verse":"7","text":"Okomngcele wenu wenyakatho, usekela uLwandle oLukhulu usiya eNtabeni yaseHori"},{"book":"AmaNani","chapter":"34","verse":"8","text":"njalo usuka eNtabeni yaseHori uye eLebho Hamathi. Umngcele uzasuka lapho uqonde eZedadi,"},{"book":"AmaNani","chapter":"34","verse":"9","text":"ubusuqhubeka usiya eZifironi uze uyekuma eHazari-Enani. Lo yiwo umngcele wenu enyakatho."},{"book":"AmaNani","chapter":"34","verse":"10","text":"Okomngcele wenu wempumalanga, sukelani eHazari-Enani kusiya eShefamu."},{"book":"AmaNani","chapter":"34","verse":"11","text":"Umngcele uzakwehla usuka eShefamu usiya eRibhila engempumalanga kwe-Ayini njalo uqhubeke ulandela umthezuko empumalanga koLwandle lwaseKhinerethi."},{"book":"AmaNani","chapter":"34","verse":"12","text":"Kusuka lapho umngcele uzakwehla ulandela umfula uJodani uze uyecina oLwandle lweTswayi."},{"book":"AmaNani","chapter":"34","verse":"13","text":"UMosi walaya abako-Israyeli wathi: “Yabelanani lelilizwe ngenkatho njengelifa lenu. UThixo usekhuphe isiqondiso sokuthi aliphiwe izizwana eziyisificamunwemunye kanye lesizwana esiyingxenye,"},{"book":"AmaNani","chapter":"34","verse":"14","text":"ngenxa yokuthi abezimuli zesizwana sikaRubheni, abesizwana sikaGadi kanye lengxenye yesizwana sikaManase sebethole isabelo sabo."},{"book":"AmaNani","chapter":"34","verse":"15","text":"Izizwana lezi ezimbili kanye lalesi esiyingxenye sezithole isabelo sazo empumalanga komfula uJodani malungana leJerikho, ngokuya ngempumalanga.”"},{"book":"AmaNani","chapter":"34","verse":"16","text":"UThixo wathi kuMosi,"},{"book":"AmaNani","chapter":"34","verse":"17","text":"“La ngamabizo amadoda azalabela ilizwe njengelifa lenu: u-Eliyazari umphristi kanye loJoshuwa indodana kaNuni."},{"book":"AmaNani","chapter":"34","verse":"18","text":"Beselikhetha umkhokheli oyedwa esizwaneni ngasinye ukuncedisa ukwaba ilizwe:"},{"book":"AmaNani","chapter":"34","verse":"19","text":"La yiwo amabizo abo:"},{"book":"AmaNani","chapter":"34","verse":"20","text":"uShemuyeli indodana ka-Amihudi, owesizwana sakoSimiyoni;"},{"book":"AmaNani","chapter":"34","verse":"21","text":"u-Elidadi indodana kaKhisiloni, owesizwana sakoBhenjamini;"},{"book":"AmaNani","chapter":"34","verse":"22","text":"uBhukhi indodana kaJogili, umkhokheli ovela esizwaneni sakoDani;"},{"book":"AmaNani","chapter":"34","verse":"23","text":"uHaniyeli indodana ka-Efodi, ongumkhokheli ovela esizwaneni sikaManase indodana kaJosefa;"},{"book":"AmaNani","chapter":"34","verse":"24","text":"uKhemuweli indodana kaShifuthani, engumkhokheli ovela esizwaneni sako-Efrayimi indodana kaJosefa;"},{"book":"AmaNani","chapter":"34","verse":"25","text":"u-Elizafani indodana kaPhanaki, umkhokheli ovela esizwaneni sikaZebhuluni;"},{"book":"AmaNani","chapter":"34","verse":"26","text":"uPhalithiyeli indodana ka-Azani, umkhokheli ovela esizwaneni sika-Isakhari,"},{"book":"AmaNani","chapter":"34","verse":"27","text":"u-Ahihudi indodana kaShelomi, umkhokheli ovela esizwaneni sika-Asheri;"},{"book":"AmaNani","chapter":"34","verse":"28","text":"uPhedaheli indodana ka-Amihudi, umkhokheli ovela esizwaneni sikaNafithali.”"},{"book":"AmaNani","chapter":"34","verse":"29","text":"La yiwo amadoda uThixo alaya ukuthi ahlukanisele abako-Israyeli isabelo sabo selizwe laseKhenani."}]}