{"data":[{"book":"مزامیر","chapter":"105","verse":"1","text":"خداوند را شکر کنید و نام او را بخوانید؛ کارهای او را به تمام قومهای جهان اعلام نمایید."},{"book":"مزامیر","chapter":"105","verse":"2","text":"در وصف او بسرایید و او را ستایش کنید؛ از کارهای شگفت‌انگیز او سخن بگویید."},{"book":"مزامیر","chapter":"105","verse":"3","text":"ای جویندگان خداوند شادی نمایید و به نام مقدّس او فخر کنید!"},{"book":"مزامیر","chapter":"105","verse":"4","text":"خداوند و قوت او را طالب باشید و پیوسته حضور او را بخواهید."},{"book":"مزامیر","chapter":"105","verse":"5","text":"عجایبی را که به عمل آورده است، به یاد آورید، و معجزات او و داوریهایی که صادر کرده است."},{"book":"مزامیر","chapter":"105","verse":"6","text":"ای فرزندان خادم او ابراهیم، ای پسران یعقوب، که برگزیدۀ او هستید."},{"book":"مزامیر","chapter":"105","verse":"7","text":"او خداوند، خدای ماست، و عدالتش در تمام دنیا نمایان است."},{"book":"مزامیر","chapter":"105","verse":"8","text":"عهد او را همیشه به یاد داشته باشید، عهدی که با هزاران پشت بسته است؛"},{"book":"مزامیر","chapter":"105","verse":"9","text":"عهد او را با ابراهیم، و وعدهٔ او را به اسحاق!"},{"book":"مزامیر","chapter":"105","verse":"10","text":"او با یعقوب عهد بست و به اسرائیل وعده‌ای جاودانی داد."},{"book":"مزامیر","chapter":"105","verse":"11","text":"او گفت: «سرزمین کنعان را به شما می‌بخشم تا ملک و میراثتان باشد.»"},{"book":"مزامیر","chapter":"105","verse":"12","text":"بنی‌اسرائیل قومی کوچک بودند و در آن دیار غریب؛"},{"book":"مزامیر","chapter":"105","verse":"13","text":"میان قومها سرگردان بودند و از مملکتی به مملکتی دیگر رانده می‌شدند."},{"book":"مزامیر","chapter":"105","verse":"14","text":"اما خداوند نگذاشت کسی به آنها صدمه برساند، و به پادشاهان هشدار داد که بر ایشان ظلم نکنند:"},{"book":"مزامیر","chapter":"105","verse":"15","text":"«برگزیدگان مرا آزار ندهید! بر انبیای من دست ستم دراز نکنید!»"},{"book":"مزامیر","chapter":"105","verse":"16","text":"خداوند در کنعان خشکسالی پدید آورد و قحطی تمام سرزمین آنجا را فرا گرفت."},{"book":"مزامیر","chapter":"105","verse":"17","text":"او پیش از آن یوسف را به مصر فرستاده بود. برادران یوسف او را همچون برده فروخته بودند."},{"book":"مزامیر","chapter":"105","verse":"18","text":"پاهای یوسف را به زنجیر بستند و گردن او را در حلقهٔ آهنی گذاشتند."},{"book":"مزامیر","chapter":"105","verse":"19","text":"او در زندان ماند تا زمانی که پیشگویی‌اش به وقوع پیوست، و کلام خدا درستی او را ثابت کرد."},{"book":"مزامیر","chapter":"105","verse":"20","text":"آنگاه، فرعون دستور داد تا یوسف را از زندان بیرون آورده، آزاد سازند."},{"book":"مزامیر","chapter":"105","verse":"21","text":"سپس او را ناظر خانهٔ خود و حاکم سرزمین مصر نمود"},{"book":"مزامیر","chapter":"105","verse":"22","text":"تا بر بزرگان مملکت فرمان راند و مشایخ را حکمت آموزد."},{"book":"مزامیر","chapter":"105","verse":"23","text":"آنگاه یعقوب و فرزندانش به مصر، سرزمین حام، رفتند و در آن سرزمین ساکن شدند."},{"book":"مزامیر","chapter":"105","verse":"24","text":"خداوند قوم خود را در آنجا بزرگ ساخت و آنها را از دشمنانشان قویتر کرد."},{"book":"مزامیر","chapter":"105","verse":"25","text":"اما از طرف دیگر، خداوند کاری کرد که مصری‌ها بر قوم او ظلم کنند و ایشان را بردهٔ خود سازند."},{"book":"مزامیر","chapter":"105","verse":"26","text":"سپس بندگان خود موسی و هارون را که برگزیده بود، نزد بنی‌اسرائیل فرستاد."},{"book":"مزامیر","chapter":"105","verse":"27","text":"موسی و هارون، کارهای شگفت‌انگیز او را در میان مصری‌ها به ظهور آوردند، و معجزات او را در زمین حام."},{"book":"مزامیر","chapter":"105","verse":"28","text":"خدا سرزمین مصر را با تاریکی پوشانید اما مصری‌ها فرمان خدا را مبنی بر آزاد سازی قوم اسرائیل اطاعت نکردند."},{"book":"مزامیر","chapter":"105","verse":"29","text":"او آبهای ایشان را به خون مبدل ساخت و همهٔ ماهیانشان را کشت."},{"book":"مزامیر","chapter":"105","verse":"30","text":"زمین آنها و حتی قصر فرعون پر از قورباغه شد."},{"book":"مزامیر","chapter":"105","verse":"31","text":"به امر خداوند انبوه پشه و مگس در سراسر مصر پدید آمد."},{"book":"مزامیر","chapter":"105","verse":"32","text":"به جای باران، تگرگ مرگبار و رعد و برق بر زمین مصر فرستاد"},{"book":"مزامیر","chapter":"105","verse":"33","text":"و باغهای انگور و تمام درختان انجیر مصری‌ها را از بین برد."},{"book":"مزامیر","chapter":"105","verse":"34-35","text":"خداوند امر فرمود و ملخهای بی‌شماری پدید آمدند و تمام گیاهان و محصولات مصر را خوردند."},{"book":"مزامیر","chapter":"105","verse":"36","text":"او همهٔ پسران ارشد مصری‌ها را کشت."},{"book":"مزامیر","chapter":"105","verse":"37","text":"سرانجام بنی‌اسرائیل را در حالی که طلا و نقره فراوانی با خود برداشته بودند، صحیح و سالم از مصر بیرون آورد."},{"book":"مزامیر","chapter":"105","verse":"38","text":"مصری‌ها از رفتن آنها شاد شدند، زیرا از ایشان ترسیده بودند."},{"book":"مزامیر","chapter":"105","verse":"39","text":"خداوند در روز بر فراز قوم اسرائیل ابر می‌گسترانید تا آنها را از حرارت آفتاب محفوظ نگاه دارد و در شب، آتش به ایشان می‌بخشید تا به آنها روشنایی دهد."},{"book":"مزامیر","chapter":"105","verse":"40","text":"آنها گوشت خواستند و خداوند برای ایشان بلدرچین105‏:40 «بلدرچین» نوعی پرنده است با گوشتی چرب. فرستاد و آنها را با نان آسمانی سیر کرد."},{"book":"مزامیر","chapter":"105","verse":"41","text":"او صخره را شکافت و از آن آب جاری شد و در صحرای خشک و سوزان مثل رودخانه روان گردید."},{"book":"مزامیر","chapter":"105","verse":"42","text":"زیرا خداوند این وعدهٔ مقدّس را به خدمتگزار خویش ابراهیم داده بود که نسل او را برکت دهد."},{"book":"مزامیر","chapter":"105","verse":"43","text":"پس او قوم برگزیدهٔ خود را در حالی که با شادی سرود می‌خواندند از مصر بیرون آورد،"},{"book":"مزامیر","chapter":"105","verse":"44","text":"و سرزمین قومهای دیگر را با تمام محصولاتشان به آنها بخشید"},{"book":"مزامیر","chapter":"105","verse":"45","text":"تا در آن سرزمین نسبت به وی وفادار مانده، از دستورهایش اطاعت نمایند. سپاس بر خداوند!"}]}