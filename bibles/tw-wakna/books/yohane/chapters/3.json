{"data":[{"book":"Yohane","chapter":"3","verse":"1","text":"Anadwo bi, ɔbarima bi a ɔyɛ Yudafo mpanyimfo no mu baako a wɔfrɛ no Nikodemo a ɔsan yɛ Farisini no,"},{"book":"Yohane","chapter":"3","verse":"2","text":"kɔɔ Yesu nkyɛn kɔka kyerɛɛ no se, “Kyerɛkyerɛfo, yenim sɛ Onyankopɔn na ɔsomaa wo, efisɛ obiara ntumi nyɛ nsɛnkyerɛnne a woyɛ yi gye sɛ Onyankopɔn ka ne ho.”"},{"book":"Yohane","chapter":"3","verse":"3","text":"Yesu buaa no se, “Merema woate ase sɛ, sɛ wɔanwo wo foforo a worentumi nkɔ Onyankopɔn ahenni no mu.”"},{"book":"Yohane","chapter":"3","verse":"4","text":"Nikodemo bisaa no se, “Ɛbɛyɛ dɛn na me abasiriwa yi betumi akɔ me na yam ama wawo me bio?”"},{"book":"Yohane","chapter":"3","verse":"5","text":"Yesu nso buaa no se, “Mereka nokware akyerɛ wo se sɛ wɔamfi nsu ne Honhom mu anwo obi a, ɔrentumi nkɔ Onyankopɔn ahenni no mu."},{"book":"Yohane","chapter":"3","verse":"6","text":"Nea wofi ɔhonam mu awo no no yɛ ɔhonam na nea wofi Honhom mu awo no no yɛ honhom."},{"book":"Yohane","chapter":"3","verse":"7","text":"Mma ɛnyɛ wo nwonwa sɛ maka se ɛsɛ sɛ wɔwo wo foforo!"},{"book":"Yohane","chapter":"3","verse":"8","text":"Sɛnea wote mframa nka, nanso wuntumi nkyerɛ faako a efi ba ne faako a ɛbɔ kɔ no, saa ara na Honhom mu awo no nso te.”"},{"book":"Yohane","chapter":"3","verse":"9","text":"Nikodemo bisaa no se, “Ɛbɛyɛ dɛn na eyi aba mu?”"},{"book":"Yohane","chapter":"3","verse":"10","text":"Yesu buaa no se, “Wo, ɔkyerɛkyerɛfo a wudi mu wɔ Israel na wonte eyi ase?"},{"book":"Yohane","chapter":"3","verse":"11","text":"Nea yenim ne nea yɛahu na yɛreka akyerɛ mo yi, nanso munnye yɛn nni."},{"book":"Yohane","chapter":"3","verse":"12","text":"Sɛ meka asase yi so nsɛm kyerɛ mo na munnye nni a, ɛbɛyɛ dɛn na sɛ meka ɔsoro nsɛm kyerɛ mo a mubegye adi?"},{"book":"Yohane","chapter":"3","verse":"13","text":"Obiara nkɔɔ ɔsoro da agye nea ofi ɔsoro bae no—Onipa Ba no."},{"book":"Yohane","chapter":"3","verse":"14","text":"Sɛnea Mose maa ɔwɔ sɛso a wɔde kɔbere ayɛ no so sɛn dua so wɔ sare so no, saa ara na me nso wɔbɛma me so,"},{"book":"Yohane","chapter":"3","verse":"15","text":"na obiara a ogye me di no benya nkwa a enni awiei."},{"book":"Yohane","chapter":"3","verse":"16","text":"“Na sɛnea Onyankopɔn dɔɔ wiase ni, sɛ ɔde ne Ba a ɔwoo no koro no mae, na obiara a ogye no di no nyera na wanya nkwa a enni awiei."},{"book":"Yohane","chapter":"3","verse":"17","text":"Onyankopɔn ansoma ne Ba amma wiase sɛ ommebu wiase atɛn, na mmom ɔsomaa no se ommegye wiase nkwa."},{"book":"Yohane","chapter":"3","verse":"18","text":"Obiara a ogye ɔba no di no, wɔremmu no atɛn; na nea onnye no nni no, wɔabu no atɛn dedaw, efisɛ wannye Onyankopɔn Ba koro no anni."},{"book":"Yohane","chapter":"3","verse":"19","text":"Nea Onyankopɔn gyina so bu atɛn ne sɛ: Hann no aba wiase nanso nnipa ani gye sum ho sen Hann no, efisɛ wɔn nneyɛe nyinaa yɛ bɔne."},{"book":"Yohane","chapter":"3","verse":"20","text":"Ɔdebɔneyɛni biara mpɛ Hann no, na ɔremmɛn Hann no, efisɛ osuro sɛ ne nneyɛe bɔne no bɛda adi."},{"book":"Yohane","chapter":"3","verse":"21","text":"Na nea ɔyɛ Onyame apɛde no ba Hann no mu na obiara ahu sɛ ɔyɛ Onyame apɛde.”"},{"book":"Yohane","chapter":"3","verse":"22","text":"Eyi akyi no Yesu ne nʼasuafo no fii Yerusalem kɔɔ Yudea akuraa bi ase kɔtenaa hɔ kakra bɔɔ asu wɔ hɔ."},{"book":"Yohane","chapter":"3","verse":"23","text":"Saa bere no ara na Yohane nso rebɔ asu wɔ Ainon a ɛbɛn Salim, efisɛ na nsuwansuwa wɔ hɔ. Nnipa pii baa ne nkyɛn ma ɔbɔɔ wɔn asu."},{"book":"Yohane","chapter":"3","verse":"24","text":"Saa bere no na wɔmfaa Yohane ntoo afiase ɛ."},{"book":"Yohane","chapter":"3","verse":"25","text":"Da bi, Yohane akyidifo bi ne Yudani bi gyee akyinnye faa ahodwira ho."},{"book":"Yohane","chapter":"3","verse":"26","text":"Enti asuafo no kɔɔ Yohane nkyɛn kɔka kyerɛɛ no se, “Kyerɛkyerɛfo, ɔbarima bi a na ɔwɔ wo nkyɛn wɔ Yordan fa nohɔ no a wudii ne ho adanse no nso rebɔ asu na nnipa pii rekɔ ne nkyɛn.”"},{"book":"Yohane","chapter":"3","verse":"27","text":"Yohane buae se, “Obi rentumi nni dwuma a ɛte saa gye sɛ Onyame ka ne ho."},{"book":"Yohane","chapter":"3","verse":"28","text":"Mo ara mudi me adanse sɛ meka kyerɛɛ mo se, ‘Ɛnyɛ me ne Kristo no na mmom wɔasoma me adi nʼanim kan.’"},{"book":"Yohane","chapter":"3","verse":"29","text":"Adamfo a ɔboa ayeforokunu no wɛn nʼaso twɛn no na sɛ ɔte ne nne a, nʼani gye. Ɛno nti na mʼanigye wie pɛyɛ no."},{"book":"Yohane","chapter":"3","verse":"30","text":"Ɛsɛ sɛ ɔyɛ ɔkɛse na me nso meyɛ ɔketewa."},{"book":"Yohane","chapter":"3","verse":"31","text":"“Nea ofi ɔsoro aba no yɛ ɔkɛse sen obiara; Nea ofi asase so no yɛ wiaseni na ɔkasa sɛ wiaseni."},{"book":"Yohane","chapter":"3","verse":"32","text":"Ɔsoroni no ka nea wahu ne nea wate, nanso obiara nnye no nni."},{"book":"Yohane","chapter":"3","verse":"33","text":"Wɔn a wogye no di no di adanse sɛ, Onyankopɔn yɛ ɔnokwafo."},{"book":"Yohane","chapter":"3","verse":"34","text":"Nea Onyankopɔn asoma no no ka Onyankopɔn asɛm, efisɛ Onyankopɔn de ne Honhom ahyɛ no ma."},{"book":"Yohane","chapter":"3","verse":"35","text":"Agya no dɔ ne Ba no nti ɔde biribiara so tumi ahyɛ ne nsa."},{"book":"Yohane","chapter":"3","verse":"36","text":"Nea ogye Ɔba no di no benya nkwa a ɛnsa da, na nea onnye no nni no rennya nkwa a ɛnsa da, na mmom Onyankopɔn asotwe da no so.”"}]}