{"data":[{"book":"अमसाल","chapter":"5","verse":"1","text":"मेरे बेटे, मेरी हिकमत पर ध्यान दे, मेरी समझ की बातों पर कान धर।"},{"book":"अमसाल","chapter":"5","verse":"2","text":"फिर तू तमीज़ का दामन थामे रहेगा, और तेरे होंट इल्मो-इरफ़ान महफ़ूज़ रखेंगे।"},{"book":"अमसाल","chapter":"5","verse":"3","text":"क्योंकि ज़िनाकार औरत के होंटों से शहद टपकता है, उस की बातें तेल की तरह चिकनी-चुपड़ी होती हैं।"},{"book":"अमसाल","chapter":"5","verse":"4","text":"लेकिन अंजाम में वह ज़हर जैसी कड़वी और दोधारी तलवार जैसी तेज़ साबित होती है।"},{"book":"अमसाल","chapter":"5","verse":"5","text":"उसके पाँव मौत की तरफ़ उतरते, उसके क़दम पाताल की जानिब बढ़ते जाते हैं।"},{"book":"अमसाल","chapter":"5","verse":"6","text":"उसके रास्ते कभी इधर कभी इधर फिरते हैं ताकि तू ज़िंदगी की राह पर तवज्जुह न दे और उस की आवारगी को जान न ले।"},{"book":"अमसाल","chapter":"5","verse":"7","text":"चुनाँचे मेरे बेटो, मेरी सुनो और मेरे मुँह की बातों से दूर न हो जाओ।"},{"book":"अमसाल","chapter":"5","verse":"8","text":"अपने रास्ते उससे दूर रख, उसके घर के दरवाज़े के क़रीब भी न जा।"},{"book":"अमसाल","chapter":"5","verse":"9","text":"ऐसा न हो कि तू अपनी ताक़त किसी और के लिए सर्फ़ करे और अपने साल ज़ालिम के लिए ज़ाया करे।"},{"book":"अमसाल","chapter":"5","verse":"10","text":"ऐसा न हो कि परदेसी तेरी मिलकियत से सेर हो जाएँ, कि जो कुछ तूने मेहनत-मशक़्क़त से हासिल किया वह किसी और के घर में आए।"},{"book":"अमसाल","chapter":"5","verse":"11","text":"तब आख़िरकार तेरा बदन और गोश्त घुल जाएंगे, और तू आहें भर भरकर"},{"book":"अमसाल","chapter":"5","verse":"12","text":"कहेगा, “हाय, मैंने क्यों तरबियत से नफ़रत की, मेरे दिल ने क्यों सरज़निश को हक़ीर जाना?"},{"book":"अमसाल","chapter":"5","verse":"13","text":"हिदायत करनेवालों की मैंने न सुनी, अपने उस्तादों की बातों पर कान न धरा।"},{"book":"अमसाल","chapter":"5","verse":"14","text":"जमात के दरमियान ही रहते हुए मुझ पर ऐसी आफ़त आई कि मैं तबाही के दहाने तक पहुँच गया हूँ।”"},{"book":"अमसाल","chapter":"5","verse":"15","text":"अपने ही हौज़ का पानी और अपने ही कुएँ से फूटनेवाला पानी पी ले।"},{"book":"अमसाल","chapter":"5","verse":"16","text":"क्या मुनासिब है कि तेरे चश्मे गलियों में और तेरी नदियाँ चौकों में बह निकलें?"},{"book":"अमसाल","chapter":"5","verse":"17","text":"जो पानी तेरा अपना है वह तुझ तक महदूद रहे, अजनबी उसमें शरीक न हो जाए।"},{"book":"अमसाल","chapter":"5","verse":"18","text":"तेरा चश्मा मुबारक हो। हाँ, अपनी बीवी से ख़ुश रह।"},{"book":"अमसाल","chapter":"5","verse":"19","text":"वही तेरी मनमोहन हिरनी और दिलरुबा ग़ज़ाल लफ़्ज़ी तरजुमा : पहाड़ी बकरी।  है। उसी का प्यार तुझे तरो-ताज़ा करे, उसी की मुहब्बत तुझे हमेशा मस्त रखे।"},{"book":"अमसाल","chapter":"5","verse":"20","text":"मेरे बेटे, तू अजनबी औरत से क्यों मस्त हो जाए, किसी दूसरे की बीवी से क्यों लिपट जाए?"},{"book":"अमसाल","chapter":"5","verse":"21","text":"ख़याल रख, इनसान की राहें रब को साफ़ दिखाई देती हैं, जहाँ भी वह चले उस पर वह तवज्जुह देता है।"},{"book":"अमसाल","chapter":"5","verse":"22","text":"बेदीन की अपनी ही हरकतें उसे फँसा देती हैं, वह अपने ही गुनाह के रस्सों में जकड़ा रहता है।"},{"book":"अमसाल","chapter":"5","verse":"23","text":"वह तरबियत की कमी के सबब से हलाक हो जाएगा, अपनी बड़ी हमाक़त के बाइस डगमगाते हुए अपने अंजाम को पहुँचेगा।"}]}