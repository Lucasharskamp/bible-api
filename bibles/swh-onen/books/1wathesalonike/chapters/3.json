{"data":[{"book":"1 Wathesalonike","chapter":"3","verse":"1","text":"Kwa hivyo tulipokuwa hatuwezi kuvumilia zaidi, tuliamua tubaki Athene peke yetu."},{"book":"1 Wathesalonike","chapter":"3","verse":"2","text":"Tukamtuma Timotheo ambaye ni ndugu yetu na mtumishi mwenzetu wa Mungu katika kuieneza Injili ya Kristo, aje kuwaimarisha na kuwatia moyo katika imani yenu,"},{"book":"1 Wathesalonike","chapter":"3","verse":"3","text":"ili mtu yeyote asifadhaishwe na mateso haya. Mnajua vyema kwamba tumewekewa hayo mateso."},{"book":"1 Wathesalonike","chapter":"3","verse":"4","text":"Kwa kweli, tulipokuwa pamoja nanyi tuliwaambia mara kwa mara kwamba tutateswa na imekuwa hivyo kama mjuavyo."},{"book":"1 Wathesalonike","chapter":"3","verse":"5","text":"Kwa sababu hii nilipokuwa siwezi kuvumilia zaidi, nilimtuma mtu ili nipate habari za imani yenu. Niliogopa kwamba kwa njia fulani yule mjaribu asiwe amewajaribu, nasi tukawa tumejitaabisha bure."},{"book":"1 Wathesalonike","chapter":"3","verse":"6","text":"Lakini sasa Timotheo ndiyo tu amerejea kwetu kutoka kwenu na ameleta habari njema kuhusu imani yenu na upendo wenu. Ametuambia kwamba siku zote mnatukumbuka kwa wema na kwamba mna shauku ya kutuona kama vile sisi tulivyo na shauku ya kuwaona ninyi."},{"book":"1 Wathesalonike","chapter":"3","verse":"7","text":"Kwa hiyo, ndugu zetu, katika dhiki na mateso yetu yote tumefarijika kwa sababu ya imani yenu."},{"book":"1 Wathesalonike","chapter":"3","verse":"8","text":"Sasa kwa kuwa hakika tunaishi, kwa kuwa ninyi mmesimama imara katika Bwana."},{"book":"1 Wathesalonike","chapter":"3","verse":"9","text":"Je, tutawezaje kumshukuru Mungu kiasi cha kutosha kwa ajili yenu, kutokana na furaha tuliyo nayo mbele za Mungu wetu kwa sababu yenu?"},{"book":"1 Wathesalonike","chapter":"3","verse":"10","text":"Usiku na mchana tunaomba kwa bidii ili tupate kuwaona tena na kujaza kile kilichopungua katika imani yenu."},{"book":"1 Wathesalonike","chapter":"3","verse":"11","text":"Basi Mungu wetu na Baba yetu mwenyewe na Bwana wetu Yesu atengeneze njia ya sisi kuja kwenu."},{"book":"1 Wathesalonike","chapter":"3","verse":"12","text":"Bwana na auongeze upendo wenu na kuuzidisha kati yenu na kwa wengine wote, kama vile tulivyo na upendo mwingi kwenu."},{"book":"1 Wathesalonike","chapter":"3","verse":"13","text":"Tunamwomba Mungu aimarishe mioyo yenu ili msiwe na lawama katika utakatifu mbele za Mungu wetu aliye Baba yetu wakati wa kuja kwake Bwana Yesu pamoja na watakatifu wote."}]}