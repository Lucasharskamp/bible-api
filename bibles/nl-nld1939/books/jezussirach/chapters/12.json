{"data":[{"book":"Jezussirach","chapter":"12","verse":"1","text":"Als ge wel doet, let dan op aan wien, Opdat ge van uw weldadigheid loon moogt verwachten."},{"book":"Jezussirach","chapter":"12","verse":"2","text":"Doe wel aan den rechtvaardige: dan wordt ge beloond; Zo niet door hem, dan tenminste door Jahweh."},{"book":"Jezussirach","chapter":"12","verse":"3","text":"Maar de weldoener van bozen wordt niet beloond; Hij doet er immers geen goed werk mee."},{"book":"Jezussirach","chapter":"12","verse":"4","text":"Geef den goede, maar weiger den boze;"},{"book":"Jezussirach","chapter":"12","verse":"5","text":"Verkwik den kleine, en geef niet aan den trotse. Geef hem geen wapens in de hand: Hij zou er mee tegen u strijden;"},{"book":"Jezussirach","chapter":"12","verse":"6","text":"Want ook God haat de bozen, En oefent vergelding aan de slechten."},{"book":"Jezussirach","chapter":"12","verse":"7","text":"Dubbel treft u de boze ten tijde van nood, Voor al het goede, dat ge hem deedt."},{"book":"Jezussirach","chapter":"12","verse":"8","text":"Een vriend kan men niet erkennen bij voorspoed; Maar bij ongeluk verbergt de vijand zich niet."},{"book":"Jezussirach","chapter":"12","verse":"9","text":"Als het goed gaat, is ook de vijand een vriend; Maar bij ongeluk gaat de vriend zelfs lopen."},{"book":"Jezussirach","chapter":"12","verse":"10","text":"Vertrouw dus nooit op een vijand, Want als ijzerroest zit hij vol boosheid;"},{"book":"Jezussirach","chapter":"12","verse":"11","text":"Al luistert hij naar u nog zo gedwee, Blijf zorgvuldig voor hem op uw hoede. Wees voor hem als iemand, die een spiegel poetst, Begrijp, dat men nooit zeker is tegen roest."},{"book":"Jezussirach","chapter":"12","verse":"12","text":"Geef hem geen plaats aan uw zijde; Anders jaagt hij u op en neemt uw plaats in beslag. Zet hem niet aan uw rechterhand, Opdat hij niet uw zetel bezet; Dan zoudt ge ten slotte mijn woord begrijpen, En moeten instemmen met mijn klachten."},{"book":"Jezussirach","chapter":"12","verse":"13","text":"Wie beklaagt een slangenbezweerder, die wordt gebeten, Of allen, die zich bij wilde beesten wagen?"},{"book":"Jezussirach","chapter":"12","verse":"14","text":"Evenmin hem, die met een hoogmoedige omgaat, En zich in diens zonde verstrikt."},{"book":"Jezussirach","chapter":"12","verse":"15","text":"Een tijdlang blijft hij, zonder zich te doen kennen, Maar als ge gaat wankelen, houdt hij het niet uit."},{"book":"Jezussirach","chapter":"12","verse":"16","text":"Met zijn lippen is de vijand wel vriendelijk, Maar in zijn hart graaft hij diepe kuilen;"},{"book":"Jezussirach","chapter":"12","verse":"17","text":"Met zijn ogen weet de vijand te wenen, Maar ziet hij de kans, hij wordt niet zat van uw bloed."},{"book":"Jezussirach","chapter":"12","verse":"18","text":"Treft u een ongeluk, dan is hij aanwezig, Als wilde hij helpen, maar hij belaagt uw hiel; Dan schudt hij het hoofd en klapt in de handen, En vertrekt zijn gezicht tot een grijns."}]}