{"data":[{"book":"मत्ती","chapter":"11","verse":"1","text":"जब यीशु अपनो बारयी चेलावों ख शिक्षा दे चुक्यो, त ऊ उन्को नगरों म उपदेश अऊर प्रचार करन ख उत सी चली गयो।"},{"book":"मत्ती","chapter":"11","verse":"2","text":"जब यूहन्ना न जेलखाना म मसीह को कामों को समाचार सुन्यो अऊर अपनो चेलावों ख ओको सी यो पूछन भेज्यो,"},{"book":"मत्ती","chapter":"11","verse":"3","text":"“का आवन वालो तयच आय, का हम कोयी दूसरों की रस्ता देखबो?”"},{"book":"मत्ती","chapter":"11","verse":"4","text":"यीशु न उत्तर दियो, “जो कुछ तुम सुनय हय अऊर देखय हय, ऊ सब जाय क यूहन्ना सी कह्य देवो,"},{"book":"मत्ती","chapter":"11","verse":"5","text":"कि अन्धा देखय हंय अऊर लंगड़ा चलय फिरय हंय, कोढ़ी शुद्ध करयो जावय हंय, अऊर बहिरा सुनय हंय, मुर्दों ख जीन्दो करयो जावय हंय, अऊर गरीबों ख सुसमाचार सुनायो जावय हय।"},{"book":"मत्ती","chapter":"11","verse":"6","text":"अऊर धन्य हय, जो मोरो वजह ठोकर नहीं खावय।”"},{"book":"मत्ती","chapter":"11","verse":"7","text":"जब हि उत सी चली गयो, त यीशु यूहन्ना को बारे म लोगों सी कहन लग्यो, “तुम सुनसान जंगल म का देखन गयो होतो? का हवा सी हलतो हुयो घास ख?"},{"book":"मत्ती","chapter":"11","verse":"8","text":"तब तुम का देखन गयो होतो? का चमकदार कपड़ा पहिन्यो हुयो आदमी ख? देखो, जो चमकदार कपड़ा पहिनय हंय, हि राजभवनों म रह्य हंय!"},{"book":"मत्ती","chapter":"11","verse":"9","text":"त फिर कहाली गयो होतो? का कोयी भविष्यवक्ता ख देखन ख? हव, मय तुम सी कहू हय कि भविष्यवक्ता सी भी बड़ो ख।"},{"book":"मत्ती","chapter":"11","verse":"10","text":"११:१० मलाकी ३:१यो उच आय जेको बारे म लिख्यो हय: ‘देख, मय अपनो दूत ख तोरो आगु भेजूं हय, जो तोरो आगु तोरो रस्ता तैयार करेंन।’"},{"book":"मत्ती","chapter":"11","verse":"11","text":"मय तुम सी सच कहू हय कि जो बाईयों सी जनम लियो हय, उन्म सी यूहन्ना बपतिस्मा देन वालो सी कोयी बड़ो नहीं भयो; पर जो स्वर्ग को राज्य म छोटो सी छोटो हय ऊ ओको सी बड़ो हय।"},{"book":"मत्ती","chapter":"11","verse":"12","text":"११:१२ लूका १६:१६यूहन्ना बपतिस्मा देन वालो को दिनो सी अब तक स्वर्ग को राज्य म बलपूर्वक सिरतो रह्यो हय, अऊर बलवान ओख छीन लेवय हंय।"},{"book":"मत्ती","chapter":"11","verse":"13","text":"कहालीकि सब भविष्यवक्तावों अऊर मूसा की व्यवस्था, यूहन्ना को आनो तक भविष्यवानी करत रह्यो होतो।"},{"book":"मत्ती","chapter":"11","verse":"14","text":"११:१४ मत्ती १७:१०-१३; मरकुस ९:११-१३अऊर चाहो त मानो कि एलिय्याह जो आवन वालो होतो, ऊ योच आय।"},{"book":"मत्ती","chapter":"11","verse":"15","text":"जेको कान होना ऊ सुन ले।"},{"book":"मत्ती","chapter":"11","verse":"16","text":"“मय यो पीढ़ी को लोगों की तुलना कौन्को सी करू? हि उन बच्चां को जसो हंय, जो बजार म बैठ्यो हुयो एक दूसरों सी पुकार क कह्य हंय:"},{"book":"मत्ती","chapter":"11","verse":"17","text":"‘हम न तुम्हरो लायी बांसुरी बजायी, अऊर तुम नहीं नाच्यो; हम न विलाप करयो, अऊर तुम रोयो नहीं।’"},{"book":"मत्ती","chapter":"11","verse":"18","text":"कहालीकि यूहन्ना बपतिस्मा देन वालो नहीं खातो आयो अऊर नहीं पीतो, अऊर हि कह्य हंय, ‘ओको म दुष्ट आत्मा हय।’"},{"book":"मत्ती","chapter":"11","verse":"19","text":"आदमी को बेटा खातो पीतो आयो, अऊर हि कह्य हंय ‘देखो, खादाड़ अऊर पियक्कड़ आदमी, कर लेनवालो अऊर पापियों को संगी!’ पर परमेश्वर को ज्ञान अपनो कामों सी सच्चो ठहरायो गयो हय।”"},{"book":"मत्ती","chapter":"11","verse":"20","text":"तब यीशु उन नगरों को बारे म धिक्कारन लग्यो, जिन्म ओन बहुत सो सामर्थ को काम करयो होतो, लेकिन उन्न अपनो मन नहीं फिरायो होतो।"},{"book":"मत्ती","chapter":"11","verse":"21","text":"“हाय, खुराजीन! हाय, बैतसैदा! नगर जो सामर्थ को काम तुम म करयो गयो, यदि हि सूर अऊर सैदा म करयो जातो, त बोरा ओढ़ क, अऊर राखड़ म बैठ क हि अपनो पापों सी कब को फिराय लेतो।"},{"book":"मत्ती","chapter":"11","verse":"22","text":"पर मय तुम सी कहू हय कि न्याय को दिन तुम्हरी दशा सी सूर अऊर सैदा की दशा जादा सहन लायक होयेंन।"},{"book":"मत्ती","chapter":"11","verse":"23","text":"हे कफरनहूम, का तय स्वर्ग तक ऊंचो करयो जाजो? तय त अधोलोक तक खल्लो जाजो! जो सामर्थ को काम तोरो म करयो गयो हंय, यदि सदोम म करयो जातो, त ऊ अज तक बन्यो रहतो।"},{"book":"मत्ती","chapter":"11","verse":"24","text":"११:२४ मत्ती १०:१५; लूका १०:१२पर मय तुम सी कहू हय कि न्याय को दिन तोरी दशा सी सदोम की दशा जादा सहन लायक होयेंन।”"},{"book":"मत्ती","chapter":"11","verse":"25","text":"उच समय यीशु न कह्यो, “हे बाप, स्वर्ग अऊर धरती को प्रभु, मय तोरो धन्यवाद करू हय कि तय न इन बातों ख ज्ञानियों अऊर पड़्यो लिख्यो सी लुकाय क रख्यो हय, अऊर बच्चां पर प्रगट करयो हय।"},{"book":"मत्ती","chapter":"11","verse":"26","text":"हव, हे बाप, कहालीकि तोख योच अच्छो लग्यो।"},{"book":"मत्ती","chapter":"11","verse":"27","text":"“मोरो बाप न मोख सब कुछ सौंप दियो हय; अऊर कोयी बेटा ख नहीं जानय, केवल बाप ख; अऊर कोयी बाप ख नहीं जानय, केवल बेटा ख; अऊर ऊ जेक बेटा प्रगट करयो।"},{"book":"मत्ती","chapter":"11","verse":"28","text":"“हे सब मेहनत करन वालो अऊर बोझ सी दब्यो हुयो लोगों, मोरो जवर आवो; मय तुम्ख आराम देऊं।"},{"book":"मत्ती","chapter":"11","verse":"29","text":"मोरो बोझ अपनो ऊपर उठाय लेवो, अऊर मोरो सी सीखो; कहालीकि मय नम्र अऊर मन म नरम हय: अऊर तुम अपनो मन म आराम पावों।"},{"book":"मत्ती","chapter":"11","verse":"30","text":"कहालीकि मोरो जूवा सहज अऊर मोरो बोझ हल्को हय।”"}]}