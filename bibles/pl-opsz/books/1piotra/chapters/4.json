{"data":[{"book":"1 Piotra","chapter":"4","verse":"1","text":"Skoro Chrystus, będąc na ziemi, znosił cierpienia, wy również przygotujcie się na to samo. Doświadczając cierpienia, człowiek przestaje bowiem grzeszyć"},{"book":"1 Piotra","chapter":"4","verse":"2","text":"i pragnie poświęcić resztę życia nie na zaspokajanie swoich ludzkich pragnień, ale na wypełnianie woli Boga."},{"book":"1 Piotra","chapter":"4","verse":"3","text":"Wystarczy, że wcześniej postępowaliście jak poganie, żyjąc w rozwiązłości, spełniając swoje grzeszne pragnienia, pijąc razem z innymi i oddając cześć bożkom."},{"book":"1 Piotra","chapter":"4","verse":"4","text":"Teraz wasi dawni przyjaciele dziwią się, że już się z nimi w ten sposób nie bawicie i mówią o was różne złe rzeczy."},{"book":"1 Piotra","chapter":"4","verse":"5","text":"Odpowiedzą jednak za to wszystko przed Bogiem, który osądzi żywych i umarłych."},{"book":"1 Piotra","chapter":"4","verse":"6","text":"Ci bowiem, którzy już zmarli, usłyszeli dobrą nowinę po to, aby mogli duchowo żyć, chociaż ich ciała dosięgła śmierć."},{"book":"1 Piotra","chapter":"4","verse":"7","text":"Niedługo wszystko się skończy. Bądźcie więc rozsądni i trzeźwi, abyście mogli się modlić."},{"book":"1 Piotra","chapter":"4","verse":"8","text":"Przede wszystkim okazujcie sobie nawzajem szczerą miłość, ona bowiem potrafi usunąć wiele grzechów."},{"book":"1 Piotra","chapter":"4","verse":"9","text":"Bez narzekania okazujcie też innym gościnność."},{"book":"1 Piotra","chapter":"4","verse":"10","text":"Każdy z was otrzymał od Boga jakiś dar—spożytkujcie go więc pomagając innym! Czyniąc to, zrobicie dobry użytek z okazanej wam przez Boga łaski."},{"book":"1 Piotra","chapter":"4","verse":"11","text":"Jeśli ktoś umie przemawiać, niech przekazuje innym słowo Boże. Jeśli ktoś potrafi pomagać innym, niech czyni to z mocą Bożą. W ten sposób—dzięki Jezusowi Chrystusowi—odda cześć Bogu, do którego należy wieczna chwała i moc. Amen!"},{"book":"1 Piotra","chapter":"4","verse":"12","text":"Nie dziwcie się, drodzy, gdy spotykają was różne próby i gdy czujecie się tak, jakbyście przechodzili przez ogień."},{"book":"1 Piotra","chapter":"4","verse":"13","text":"Cieszcie się raczej, że możecie cierpieć, podobnie jak Chrystus. Gdy bowiem objawi się Jego chwała, będziecie naprawdę szczęśliwi i pełni radości."},{"book":"1 Piotra","chapter":"4","verse":"14","text":"Teraz zaś bądźcie dumni z tego, że ludzie znieważają was z powodu wierności Chrystusowi. Jest to bowiem dowód na to, że w waszym życiu działa Boży Duch."},{"book":"1 Piotra","chapter":"4","verse":"15","text":"Niech wasze cierpienie nie będzie jednak spowodowane tym, że jesteście mordercami, złodziejami lub innymi przestępcami, albo ludźmi siejącymi zamęt."},{"book":"1 Piotra","chapter":"4","verse":"16","text":"Jeśli jednak cierpicie z powodu wierności Chrystusowi, nie wstydźcie się tego, ale dziękujcie Bogu za to, że do Niego należycie!"},{"book":"1 Piotra","chapter":"4","verse":"17","text":"Nadchodzi bowiem czas sądu, który rozpocznie się od Bożej rodziny. A skoro my zostaniemy osądzeni jako pierwsi, to jak skończą ci, którzy w ogóle nie są posłuszni Bożej dobrej nowinie?"},{"book":"1 Piotra","chapter":"4","verse":"18","text":"„Jeśli prawi z trudem dostąpią zbawienia,"},{"book":"1 Piotra","chapter":"4","verse":"19","text":"Ci więc, którzy teraz—zgodnie z wolą Boga—znoszą cierpienia, niech nadal czynią dobro i powierzają się opiece Stworzyciela, który zawsze jest wierny."}]}