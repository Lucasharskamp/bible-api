{"data":[{"book":"Leviticus","chapter":"25","verse":"1","text":"Jahweh sprak op de berg Sinaï tot Moses:"},{"book":"Leviticus","chapter":"25","verse":"2","text":"Beveel de Israëlieten, en zeg hun: Wanneer ge in het land zijt gekomen, dat Ik u geven zal, dan moet ook het land ter ere van Jahweh sabbat houden."},{"book":"Leviticus","chapter":"25","verse":"3","text":"Zes jaren kunt ge uw akker bezaaien, zes jaren uw wijngaard snoeien, en de opbrengst ervan inzamelen."},{"book":"Leviticus","chapter":"25","verse":"4","text":"Maar in het zevende jaar moet het land volkomen rust houden, een sabbat ter ere van Jahweh; uw akker moogt ge dan niet bezaaien en uw wijngaard niet snoeien."},{"book":"Leviticus","chapter":"25","verse":"5","text":"En wat vanzelf opschiet na de vorige oogst moogt ge niet oogsten, de druiven van uw ongesnoeide wijnstok niet plukken; het is een jaar van rust voor het land."},{"book":"Leviticus","chapter":"25","verse":"6","text":"Wat tijdens de rust van het land vanzelf groeit, mag echter door u worden gegeten, door u, uw slaaf, uw slavin, uw dagloner, door den inboorling en vreemdeling onder u;"},{"book":"Leviticus","chapter":"25","verse":"7","text":"ook door het vee en het wild in uw land mag heel die opbrengst worden gegeten."},{"book":"Leviticus","chapter":"25","verse":"8","text":"Bovendien moet gij zeven weken van jaren tellen, dus zeven maal zeven jaren, zodat ge een tijd van zeven jaarweken of negen en veertig jaren krijgt."},{"book":"Leviticus","chapter":"25","verse":"9","text":"Dan moet ge op de tiende dag van de zevende maand bazuingeschal doen klinken; en op de verzoendag door heel uw land de bazuin laten schallen."},{"book":"Leviticus","chapter":"25","verse":"10","text":"Zo moet ge het vijftigste jaar heiligen! Ge moet in het land bevrijding afkondigen voor al zijn bewoners; het is een jubeljaar voor u, waarin ieder van u in zijn bezit moet worden hersteld en naar zijn familie kan terugkeren."},{"book":"Leviticus","chapter":"25","verse":"11","text":"Het vijftigste jaar is een jubeljaar voor u, waarin ge niet moogt zaaien, wat vanzelf opschiet niet oogsten, en van de ongesnoeide wijnstok niet plukken;"},{"book":"Leviticus","chapter":"25","verse":"12","text":"want het is een jubeljaar, en het moet heilig voor u zijn. Maar wat op het veld vanzelf groeit, moogt ge opeten."},{"book":"Leviticus","chapter":"25","verse":"13","text":"In dat jubeljaar moet ieder van u in zijn bezit worden hersteld."},{"book":"Leviticus","chapter":"25","verse":"14","text":"Wanneer ge dus iets aan een ander verkoopt of iets van hem koopt, moogt ge elkaar niet benadelen."},{"book":"Leviticus","chapter":"25","verse":"15","text":"Naar het aantal jaren. dat het jubeljaar nog uitblijft, naar het aantal oogstjaren berekend, zult gij van een ander kopen, en zal hij ook aan u verkopen."},{"book":"Leviticus","chapter":"25","verse":"16","text":"Zijn het nog veel jaren, dan moet ge naar verhouding een hogere koopprijs geven, maar zijn het er nog slechts weinig, dan kunt ge die naar verhouding verminderen; want hij verkoopt u slechts het aantal oogsten."},{"book":"Leviticus","chapter":"25","verse":"17","text":"Ge moogt dus elkaar niet benadelen, maar gij zult uw God vrezen. Want Ik ben Jahweh, uw God!"},{"book":"Leviticus","chapter":"25","verse":"18","text":"Zo ge naar mijn wetten leeft, en mijn geboden onderhoudt en volbrengt, zult ge onbezorgd in het land wonen,"},{"book":"Leviticus","chapter":"25","verse":"19","text":"en zal het u zijn vruchten geven, zodat ge volop kunt eten en er onbezorgd kunt wonen."},{"book":"Leviticus","chapter":"25","verse":"20","text":"En wanneer ge zegt: Wat zullen we in het zevende jaar eten, daar we niet mogen zaaien, noch oogsten?"},{"book":"Leviticus","chapter":"25","verse":"21","text":"dan zal Ik in het zesde jaar zo mijn zegen over u uitstorten, dat het u een oogst voor drie jaren zal opleveren."},{"book":"Leviticus","chapter":"25","verse":"22","text":"In het achtste jaar zult ge zaaien, en nog van de vorige oogst kunnen eten; tot de oogst van het negende jaar binnenkomt, zult ge nog van de vorige eten."},{"book":"Leviticus","chapter":"25","verse":"23","text":"Ook moogt ge de grond niet voorgoed verkopen; want de grond behoort Mij: gij zijt slechts vreemden en gasten bij Mij."},{"book":"Leviticus","chapter":"25","verse":"24","text":"Daarom moet ge in heel het land, dat ge bezit, het recht van terugkoop van de grond laten gelden."},{"book":"Leviticus","chapter":"25","verse":"25","text":"Wanneer dus uw broeder is verarmd, zodat hij van zijn bezit moet verkopen, dan moet zijn naaste losser komen, en terugkopen, wat zijn broeder heeft verkocht."},{"book":"Leviticus","chapter":"25","verse":"26","text":"Heeft iemand geen losser, maar kan hijzelf de middelen vinden, die voor de terugkoop nodig zijn,"},{"book":"Leviticus","chapter":"25","verse":"27","text":"dan moet hij, de jaren sinds de verkoop in aanmerking nemend, de overige jaren vergoeden aan hem, wien hij verkocht; zo zal hij in zijn bezit worden hersteld."},{"book":"Leviticus","chapter":"25","verse":"28","text":"Wanneer hij geen voldoende middelen kan vinden, om hem te betalen, dan blijft het verkochte tot aan het jubeljaar in het bezit van den koper. Maar in het jubeljaar komt het vrij, en wordt hij weer in zijn bezit hersteld."},{"book":"Leviticus","chapter":"25","verse":"29","text":"Wanneer iemand een woonhuis in een ommuurde stad verkoopt, houdt hij het recht van terugkoop, tot er een jaar na de verkoop is verstreken; een jaar duurt dus het recht van terugkoop."},{"book":"Leviticus","chapter":"25","verse":"30","text":"Wanneer echter na een vol jaar een huis, dat in een ommuurde stad ligt, nog niet is teruggekocht, blijft het voorgoed het eigendom van den koper en zijn geslacht, en komt ook in het jubeljaar niet vrij."},{"book":"Leviticus","chapter":"25","verse":"31","text":"Maar huizen in dorpen, die niet door een muur zijn omringd, moeten tot het akkerland worden gerekend. Daarvoor is terugkoop altijd mogelijk, en in het jubeljaar komen zij vrij."},{"book":"Leviticus","chapter":"25","verse":"32","text":"De huizen die de levieten in de levietensteden bezitten, kunnen altijd door hen worden teruggekocht."},{"book":"Leviticus","chapter":"25","verse":"33","text":"Koopt echter niemand der levieten het terug, dan komt het verkochte huis zo het in een stad ligt, die aan de levieten behoort, toch in het jubeljaar vrij. Want de huizen van de levietensteden blijven hun bezit te midden van de Israëlieten."},{"book":"Leviticus","chapter":"25","verse":"34","text":"De weidegrond, die tot hun steden behoort, mag niet worden verkocht, want die vormt voor hen een onvervreemdbaar bezit."},{"book":"Leviticus","chapter":"25","verse":"35","text":"Wanneer uw broeder, die bij u woont, verarmt en in nood raakt, moet ge hem ondersteunen, zodat hij bij u kan leven, evengoed als een vreemdeling of een inboorling."},{"book":"Leviticus","chapter":"25","verse":"36","text":"Ge moogt geen rente of woekerwinst van hem nemen; maar ge zult uw God vrezen, en uw broeder bij u laten leven."},{"book":"Leviticus","chapter":"25","verse":"37","text":"Geef uw geld niet tegen rente, en leg geen woekerwinst op levensmiddelen."},{"book":"Leviticus","chapter":"25","verse":"38","text":"Ik ben Jahweh, uw God, die u uit Egypte heb geleid, om u het land Kanaän te geven, en uw God te zijn."},{"book":"Leviticus","chapter":"25","verse":"39","text":"Wanneer uw broeder, die bij u woont, zo is verarmd, dat hij zich als slaaf aan u heeft verkocht, moogt ge hem toch geen slavendienst laten verrichten,"},{"book":"Leviticus","chapter":"25","verse":"40","text":"maar moet hij als een loonarbeider, of een inboorling bij u blijven. Tot het jubeljaar zal hij dus bij u in dienst zijn,"},{"book":"Leviticus","chapter":"25","verse":"41","text":"dan zal hij met zijn zonen vrij van u heengaan, naar zijn familie terugkeren en in zijn vaderlijk bezit worden hersteld."},{"book":"Leviticus","chapter":"25","verse":"42","text":"Want ze zijn mijn dienaars, die Ik uit Egypte heb geleid; zij mogen dus niet als slaven worden verkocht."},{"book":"Leviticus","chapter":"25","verse":"43","text":"Behandel hen niet met hardheid, maar vrees uw God."},{"book":"Leviticus","chapter":"25","verse":"44","text":"Uw slaven en slavinnen, die uw eigendom zullen zijn, kunt ge u kopen uit de volken, die u omringen."},{"book":"Leviticus","chapter":"25","verse":"45","text":"Ook van de kinderen der inboorlingen, die onder u wonen, kunt ge er kopen, en uit hun families, die ze bij u in het land hebben verwekt. Dezen zullen uw eigendom zijn,"},{"book":"Leviticus","chapter":"25","verse":"46","text":"en gij kunt ze aan uw zonen vermaken als erfelijk bezit. Hen moogt ge voor altijd slavendienst laten verrichten; maar de Israëlieten, uw broeders, moogt ge niet met hardheid behandelen."},{"book":"Leviticus","chapter":"25","verse":"47","text":"Wanneer een vreemdeling of een inboorling rijk wordt, en uw broeder daarentegen, die bij hem woont, zo verarmt, dat hij zich aan den vreemdeling, den inboorling of aan iemand van hun familie moet verkopen,"},{"book":"Leviticus","chapter":"25","verse":"48","text":"dan heeft hij, nadat hij zich heeft verkocht, het recht van vrijkoop. Een van zijn broers kan hem loskopen,"},{"book":"Leviticus","chapter":"25","verse":"49","text":"of iemand van zijn familie, zijn oom, zijn neef of een van zijn naaste bloedverwanten. Of zo hij de middelen heeft, kan hij zichzelf loskopen."},{"book":"Leviticus","chapter":"25","verse":"50","text":"Hij moet dan met den koper de tijd berekenen van het jaar af, dat hij zich aan hem heeft verkocht, tot aan het jubeljaar, en de som, waarvoor hij zich wil terugkopen, moet in verhouding staan tot dat aantal jaren: de tijd, dat hij bij hem bleef, moet berekend worden als die van een loonarbeider."},{"book":"Leviticus","chapter":"25","verse":"51","text":"Zo het nog veel jaren zijn, moet hij een evenredig bedrag van de koopsom als losgeld terugbetalen."},{"book":"Leviticus","chapter":"25","verse":"52","text":"Zo er nog maar weinig jaren over zijn tot aan het jubeljaar, moet hij ze eveneens berekenen, en naar verhouding van zijn jaren het losgeld betalen."},{"book":"Leviticus","chapter":"25","verse":"53","text":"Hij zal dus bij hem zijn als iemand die per jaar voor loon arbeidt, en door den ander onder uw ogen niet met hardheid worden behandeld."},{"book":"Leviticus","chapter":"25","verse":"54","text":"Maar ook als hij niet op deze manier wordt vrijgekocht, zal hij toch met zijn zonen in het jubeljaar vrijkomen."},{"book":"Leviticus","chapter":"25","verse":"55","text":"Want de kinderen Israëls zijn mijn dienaren; mijn slaven zijn het, die Ik uit het land van Egypte heb geleid. Ik ben Jahweh, uw God!"}]}