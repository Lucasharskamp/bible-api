{"data":[{"book":"2 Ruodhi","chapter":"9","verse":"1","text":"Elisha janabi noluongo achiel kuom jonabi mowachone niya, “Ngʼwan lawi e nungoni, kendo ikaw morni idhigo e piny Ramoth Gilead."},{"book":"2 Ruodhi","chapter":"9","verse":"2","text":"Ka ichopo kanyo, to imany Jehu wuod Jehoshafat, ma wuod Nimshi. Dhi ire igole oko e kind ji kendo itere nyaka ei ot kar kende."},{"book":"2 Ruodhi","chapter":"9","verse":"3","text":"Bangʼ mano, kaw puga motingʼo mo iol e wiye kiwacho niya, ‘Ma e gima Jehova Nyasaye wacho: Asewali bedo ruodh Israel.’ Bangʼ timo ma to iyaw dhoot; kendo ring piyo, kik ideki!”"},{"book":"2 Ruodhi","chapter":"9","verse":"4","text":"Eka wuowi matin ma janabi nodhi Ramoth Gilead."},{"book":"2 Ruodhi","chapter":"9","verse":"5","text":"Kane ochopo noyudo ka jotend lweny obet kanyakla. Nowachone jatend lweny niya, “An-gi wach moro madwaro wachoni.”"},{"book":"2 Ruodhi","chapter":"9","verse":"6","text":"Jehu nochungʼ malo modhi kode ei ot. Bangʼ mano janabino noolo mo ewi Jehu kowachone niya, “Ma e gima Jehova Nyasaye ma Nyasach Israel wacho: ‘Asewali mondo ibed ruodh Israel ma gin jo-Jehova Nyasaye."},{"book":"2 Ruodhi","chapter":"9","verse":"7","text":"Nyaka itiek od Ahab ma ruodhi, kendo abiro chulo kuor nikech remb jotichna ma jonabi kendo nikech remb jotich Jehova Nyasaye mane ochwer gi Jezebel."},{"book":"2 Ruodhi","chapter":"9","verse":"8","text":"Abiro tieko od Ahab duto. Abiro tieko chwo manie od Ahab e piny Israel bedni gin wasumbini kata joma ni thuolo."},{"book":"2 Ruodhi","chapter":"9","verse":"9","text":"Abiro keto od Ahab chal gi od Jeroboam wuod Nebat kendo ochal kaka od Baasha wuod Ahija."},{"book":"2 Ruodhi","chapter":"9","verse":"10","text":"To ne Jezebel guogi ema nocham ringre e puodho manie paw Jezreel kendo onge ngʼama noyike.’ ” Bangʼ mano noyawo dhoot moringo odhi."},{"book":"2 Ruodhi","chapter":"9","verse":"11","text":"Kane Jehu odok ir jotend lweny wetene achiel kuomgi nopenje niya, “Bende weche duto beyo? To angʼo mane janekono obirone iri?”"},{"book":"2 Ruodhi","chapter":"9","verse":"12","text":"Negikwere niya, “Mano en miriambo, wachnwa adier.”"},{"book":"2 Ruodhi","chapter":"9","verse":"13","text":"Negigolo lepgi piyo piyo ma gipedho ewi raidhi mondo Jehu owuothie. Eka negigoyo turumbete ka gigoyo koko niya, “Jehu en ruoth!”"},{"book":"2 Ruodhi","chapter":"9","verse":"14","text":"Eka Jehu wuod Jehoshafat ma wuod Nimshi nochano lingʼ-lingʼ mondo omonj Joram. (Koro Joram gi jo-Israel duto nosebedo kakedo mondo gisir Ramoth Gilead kuom monj moa kuom Hazael ruodh Aram,"},{"book":"2 Ruodhi","chapter":"9","verse":"15","text":"to ruoth Joram noduogo Jezreel mondo ochangi kuom adhonde mane oyudo kuom lweny mane ni e kinde gi Hazael ruodh jo-Aram). Jehu mowachone niya, “Ka ma e kaka uparo, to kik iyie ngʼato angʼata wuogi e dala maduongʼ ka mondo odhi ohul wachni e piny Jezreel.”"},{"book":"2 Ruodhi","chapter":"9","verse":"16","text":"Eka nodhi moidho gache mar lweny moringo odhi Jezreel nikech Joram ne ni kuno kendo Ahazia ruodh Juda bende noyudo ni kuno kaka wendone."},{"book":"2 Ruodhi","chapter":"9","verse":"17","text":"Ka jangʼicho mane ni ewi ohinga man Jezreel noneno jolweny Jehu kabiro, nogoyo koko niya, “Aneno ka jolweny biro.”"},{"book":"2 Ruodhi","chapter":"9","verse":"18","text":"Jariemb faras noringo moromo gi Jehu mowachone niya, “Ruodha penjo kama: ‘Bende ubiro e yor kwe?’ ”"},{"book":"2 Ruodhi","chapter":"9","verse":"19","text":"Kuom mano ruoth nooro jariemb faras mar ariyo. Kane ochopo irgi nowachonegi niya, “Ruodha penjo kama: ‘Bende ubiro e yor kwe?’ ”"},{"book":"2 Ruodhi","chapter":"9","verse":"20","text":"Jangʼicho noduogo wach ne Joram niya, “Osechopo irgi, to ok ane koduogo. Jariemb gari cha chalo mana gi Jehu wuod Nimshi, kendo oriembo mana ka janeko.”"},{"book":"2 Ruodhi","chapter":"9","verse":"21","text":"Joram nogolo chik niya, “Ikna gacha.” To kane giseikone gache, Joram ruodh Israel kod Ahazia ruodh Juda noriembo gechegi, ka ngʼato ka ngʼato ni e gache owuon mondo girom gi Jehu. Negiromo kode e puodho mane mar Naboth ja-Jezreel."},{"book":"2 Ruodhi","chapter":"9","verse":"22","text":"Kane Joram oneno Jehu nopenje niya, “Ibiro e yor kwe koso?”"},{"book":"2 Ruodhi","chapter":"9","verse":"23","text":"Joram nolokore moa gi ngʼwech kokok ne Ahazia niya, “Ja-andhoga Ahazia!”"},{"book":"2 Ruodhi","chapter":"9","verse":"24","text":"Eka Jehu noywayo atungʼ modiro asere kendo ochwoyo kind ngʼede Joram. Asere nopowo dho chunye molwar piny oa ewi gache."},{"book":"2 Ruodhi","chapter":"9","verse":"25","text":"Jehu nowachone Bidkar jatend gechene mag lweny niya, “Kawe ibole e puodho mane mar Naboth ja-Jezreel. Par kaka in kod an ne wariembo gechewa kanyachiel bangʼ Ahab ma wuon-gi kane Jehova Nyasaye okoro wachni kuome kama:"},{"book":"2 Ruodhi","chapter":"9","verse":"26","text":"‘Nyoro ne aneno remb Naboth gi remb yawuote kendo adiera abiro miyo gichul kuom chwero remo e puodho manie pap,’ Jehova Nyasaye owacho. Kaweuru kendo ubole e puodhono kaluwore gi wach Jehova Nyasaye.”"},{"book":"2 Ruodhi","chapter":"9","verse":"27","text":"Kane Ahazia ruodh Juda oneno gima otimore noringo kotony gi yor Beth-Hagan. Jehu nolawe kakok niya, “En bende negeuru!” Ne gihinye ewi gache mar lweny koringo ochomo Gur man but Ibleam, to notony kodhi Megido kuma nothoe."},{"book":"2 Ruodhi","chapter":"9","verse":"28","text":"Jotichne nokawe gi gach lweny nyaka Jerusalem moike kod kwerene e bure mantiere e Dala Maduongʼ mar Daudi."},{"book":"2 Ruodhi","chapter":"9","verse":"29","text":"E higa mar apar gachiel mar Joram wuod Ahab, Ahazia nobedo ruoth e piny Juda."},{"book":"2 Ruodhi","chapter":"9","verse":"30","text":"Kane Jehu odhi Jezreel, Jezebel nowinjo birone kanyo, mi obuko wangʼe kendo oloso wiye kongʼicho gie dirisa."},{"book":"2 Ruodhi","chapter":"9","verse":"31","text":"Kane Jehu odonjo e dhorangach nopenjo niya, “Ibiro e yor kwe, in Zimri ma janek ruodheni?”"},{"book":"2 Ruodhi","chapter":"9","verse":"32","text":"Nongʼiyo malo e dirisa mopenjo niya, “En ngʼa ma jakora? En ngʼa?” Eka ji ariyo kata adek mabwoch nongʼiye gi kwinyo."},{"book":"2 Ruodhi","chapter":"9","verse":"33","text":"Jehu nowachonegi niya, “Diruru dhakono piny!” Omiyo negidire piny ma rembe moko okirore e kor ohinga ka farase nyone piny."},{"book":"2 Ruodhi","chapter":"9","verse":"34","text":"Jehu nodonjo e dalano mochiemo kendo ometho. Eka nowachonegi niya, “Kawuru dhako mokwongʼno udhi uyiki, nimar ne en nyar ruoth.”"},{"book":"2 Ruodhi","chapter":"9","verse":"35","text":"To kane gidhi yike onge gima negiyudo makmana hanga wiye, tiendene gi lwetene."},{"book":"2 Ruodhi","chapter":"9","verse":"36","text":"Negidok ma giwachone Jehu wachno, mane owacho niya, “Ma e wach mane Jehova Nyasaye owacho kokadho kuom jatichne Elija ja-Tishbi: E puodho manie paw Jezreel guogi nokidh ringre Jezebel."},{"book":"2 Ruodhi","chapter":"9","verse":"37","text":"Ringre Jezebel nochal ka owuoyo moyar e pewe mag Jezreel, maonge ngʼama nyalo wacho ni ma Jezebel.”"}]}