{"data":[{"book":"1 Petro","chapter":"4","verse":"1","text":"Popeza kuti Khristu anamva zowawa mʼthupi lake, mukhale nawonso mtima omwewo, chifukwa iye amene wamva zowawa mʼthupi lake walekana nawo uchimo."},{"book":"1 Petro","chapter":"4","verse":"2","text":"Chifukwa cha ichi, iwo sakhalanso moyo wawo akuchita zofuna za matupi awo, koma amachita chifuniro cha Mulungu."},{"book":"1 Petro","chapter":"4","verse":"3","text":"Pakuti mwataya kale nthawi yambiri mʼmbuyomu pochita zimene anthu osapembedza amachita, moyo wokhumba zonyansa, zilakolako zoyipa kuledzera, zochitika zoyipa za pa phwando, mapokoso ndi kupembedza mafano onyansa."},{"book":"1 Petro","chapter":"4","verse":"4","text":"Anthu osapembedza amadabwa pamene simuthamangira nawo kuchita zoyipitsitsazi, nʼchifukwa chake amakuchitani chipongwe."},{"book":"1 Petro","chapter":"4","verse":"5","text":"Koma adzafotokoza okha mlandu wawo kwa Mulungu amene wakonzeka kuweruza amoyo ndi akufa."},{"book":"1 Petro","chapter":"4","verse":"6","text":"Pa chifukwa chimenechi, Uthenga Wabwino unalalikidwa ngakhale kwa iwo amene tsopano ndi akufa, kuti adzaweruzidwe monga anthu ku thupi, koma adzakhale ndi moyo monga mwa Mulungu mu mzimu."},{"book":"1 Petro","chapter":"4","verse":"7","text":"Chimaliziro cha zinthu zonse chili pafupi. Choncho khalani maso ndi odziletsa kuti muthe kupemphera."},{"book":"1 Petro","chapter":"4","verse":"8","text":"Koposa zonse muzikondana wina ndi mnzake kwambiri, chifukwa chikondi chimaphimba machimo ambiri."},{"book":"1 Petro","chapter":"4","verse":"9","text":"Muzisamalirana wina ndi mnzake osamanyinyirika."},{"book":"1 Petro","chapter":"4","verse":"10","text":"Aliyense agwiritse ntchito mokhulupirika mphatso iliyonse imene anayilandira potumikira ena ngati adindo ogwiritsa bwino ntchito mphatso za Mulungu za mitundumitundu."},{"book":"1 Petro","chapter":"4","verse":"11","text":"Ngati wina ayankhula, ayankhuledi mawu enieni a Mulungu. Ngati wina atumikira, atumikire ndi mphamvu imene Mulungu amapereka, kuti pa zonse Mulungu alemekezedwe mwa Yesu Khristu. Kwa Iye kukhale ulemerero ndi mphamvu mpaka muyaya, Ameni."},{"book":"1 Petro","chapter":"4","verse":"12","text":"Abale okondedwa musadabwe ndi mayesero owawa amene mukukumana nawo ngati kuti china chake chachilendo chakuchitikirani."},{"book":"1 Petro","chapter":"4","verse":"13","text":"Koma kondwerani popeza mukumva zowawa pamodzi ndi Khristu, kuti mudzakondwere kwakukulu pamene ulemerero wake udzaonekera."},{"book":"1 Petro","chapter":"4","verse":"14","text":"Ngati akuchitani chipongwe chifukwa cha dzina la Khristu, ndinu odala, ndiye kuti Mzimu waulemerero wa Mulungu uli pa inu."},{"book":"1 Petro","chapter":"4","verse":"15","text":"Ngati mumva zowawa, zisakhale chifukwa cha kupha munthu, kapena kuba, kapena kuchita choyipa, kapena kulowerera za anthu ena,"},{"book":"1 Petro","chapter":"4","verse":"16","text":"koma ngati mumva zowawa chifukwa ndinu Mkhristu, musachite manyazi, koma muyamike Mulungu chifukwa cha dzinalo."},{"book":"1 Petro","chapter":"4","verse":"17","text":"Pakuti nthawi yafika kuti chiweruzo chiyambe mʼnyumba ya Mulungu, ndipo ngati chiyamba ndi ife nanga podzafika kwa osamvera Uthenga Wabwino wa Mulungu, chidzakhala chotani?"},{"book":"1 Petro","chapter":"4","verse":"18","text":"Monga Malemba akuti,"},{"book":"1 Petro","chapter":"4","verse":"19","text":"Nʼchifukwa chake, iwo amene akumva zowawa monga mwa chifuniro cha Mulungu, adzipereke okha mʼmanja mwa Mlengi wawo wokhulupirika ndi kumapitiriza kuchita zabwino."}]}