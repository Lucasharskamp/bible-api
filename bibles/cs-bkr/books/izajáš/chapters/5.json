{"data":[{"book":"Izajáš","chapter":"5","verse":"1","text":"Zpívati již budu milému svému píseň milého svého o vinici jeho: Vinici má milý můj na vrchu úrodném."},{"book":"Izajáš","chapter":"5","verse":"2","text":"Kterouž ohradil, a kamení z ní vybral, a vysadil ji vinným kmenem výborným, a ustavěl věži u prostřed ní, také i pres udělal v ní, a očekával, aby nesla hrozny, ale vydala plané víno."},{"book":"Izajáš","chapter":"5","verse":"3","text":"Nyní tedy, obyvatelé Jeruzalémští a muži Judští, suďte medle mezi mnou a vinicí mou."},{"book":"Izajáš","chapter":"5","verse":"4","text":"Což ještě činěno býti mělo vinici mé, ješto bych jí neučinil? Proč, když jsem očekával, aby nesla hrozny, plodila plané víno?"},{"book":"Izajáš","chapter":"5","verse":"5","text":"A protož oznámím vám, co já učiním vinici své: Odejmu plot její, a přijde na spuštění; rozbořím hradbu její, i přijde na pošlapání."},{"book":"Izajáš","chapter":"5","verse":"6","text":"Zapustím ji, nebude řezána, ani kopána, i vzroste na ní bodláčí a trní; oblakům také zapovím, aby nevydávali více na ni deště."},{"book":"Izajáš","chapter":"5","verse":"7","text":"Vinice zajisté Hospodina zástupů dům Izraelský jest, a muži Judští révové milí jemu. Očekával pak soudu, a aj, nátisk; spravedlnosti, a aj, křik."},{"book":"Izajáš","chapter":"5","verse":"8","text":"Běda vám, kteříž připojujete dům k domu, a pole s polem spojujete, tak že místa jiným není, jako byste sami rozsazeni byli k přebývání u prostřed země."},{"book":"Izajáš","chapter":"5","verse":"9","text":"V uši mé řekl Hospodin zástupů: Jistě žeť domové mnozí zpustnou, velicí a krásní bez obyvatele budou."},{"book":"Izajáš","chapter":"5","verse":"10","text":"Nadto deset dílců viničných vydá láhvici jednu, a semena chomer vydá efi."},{"book":"Izajáš","chapter":"5","verse":"11","text":"Běda těm, kteříž ráno vstávajíce, chodí po opilství, a trvají při tom do večera, až je víno i rozpaluje."},{"book":"Izajáš","chapter":"5","verse":"12","text":"A harfa, loutna a buben, a píšťalka, a víno bývá na hodech jejich; na skutky pak Hospodinovy nehledí, a díla rukou jeho nespatřují."},{"book":"Izajáš","chapter":"5","verse":"13","text":"Protož v zajetí půjde lid můj, nebo jest bez umění; a slavní jeho budou hladovití, a množství jeho žízní usvadne."},{"book":"Izajáš","chapter":"5","verse":"14","text":"Pročež rozšířilo i peklo hrdlo své, a rozedřelo nad míru ústa svá, i sstoupí do něho slavní její a množství její, i hluk její, i ti, kteříž se veselí v ní."},{"book":"Izajáš","chapter":"5","verse":"15","text":"A tak sehnut bude člověk, a ponížen muž, a oči pyšných sníženy budou,"},{"book":"Izajáš","chapter":"5","verse":"16","text":"Hospodin pak zástupů vyvýšen bude v soudu, a Bůh silný a svatý ukáže se svatý v spravedlnosti."},{"book":"Izajáš","chapter":"5","verse":"17","text":"I pásti se budou beránkové podlé obyčeje svého, a ostatky těch tučných, navrátíce se, jísti budou."},{"book":"Izajáš","chapter":"5","verse":"18","text":"Běda těm, kteříž táhnou nepravost za provazy marnosti, a jako provazem u vozu hřích;"},{"book":"Izajáš","chapter":"5","verse":"19","text":"Kteříž říkají: Nechať pospíší, a nemešká dílem svým, abychom viděli, a nechať se přiblíží, a přijde rada toho Svatého Izraelského, abychom zvěděli."},{"book":"Izajáš","chapter":"5","verse":"20","text":"Běda těm, kteříž říkají zlému dobré, a dobrému zlé, kladouce tmu za světlo, a světlo za tmu, pokládajíce hořké za sladké, a sladké za hořké."},{"book":"Izajáš","chapter":"5","verse":"21","text":"Běda těm, kteříž jsou moudří sami u sebe, a vedlé zdání svého opatrní."},{"book":"Izajáš","chapter":"5","verse":"22","text":"Běda těm, kteříž jsou silní ku pití vína, a muži udatní k smíšení nápoje opojného;"},{"book":"Izajáš","chapter":"5","verse":"23","text":"Kteříž ospravedlňují bezbožného pro dary, spravedlnost pak spravedlivých odjímají od nich."},{"book":"Izajáš","chapter":"5","verse":"24","text":"Z té příčiny, jakož plamen ohně zžírá strniště, a plevy plamen v nic obrací, tak kořen jejich bude jako shnilina, a květ jejich jako prach vzejde; nebo zavrhli zákon Hospodina zástupů, a řečí svatého Izraelského pohrdli."},{"book":"Izajáš","chapter":"5","verse":"25","text":"Pročež rozpáliv se prchlivostí Hospodin na lid svůj, a vztáh ruku svou na něj, porazil jej, tak že se hory zatřásly, a těla mrtvá jejich jako hnůj u prostřed ulic. V tom však ve všem neodvrátila se prchlivost jeho, ale předce ruka jeho jest vztažená."},{"book":"Izajáš","chapter":"5","verse":"26","text":"Nebo vyzdvihne korouhev národu dalekému, a zahvízdne naň od končin země, a aj, rychle a prudce přijde."},{"book":"Izajáš","chapter":"5","verse":"27","text":"Žádného ustalého ani klesajícího nebude mezi nimi; nebude dřímati ani spáti, aniž se rozepne pás bedr jeho, aniž se strhá řemen obuví jeho."},{"book":"Izajáš","chapter":"5","verse":"28","text":"Střely jeho ostré, a všecka lučiště jeho natažená; kopyta koňů jeho jako škřemen souzena budou, a kola jeho jako vichřice."},{"book":"Izajáš","chapter":"5","verse":"29","text":"Řvání jeho jako řvání lva, a řváti bude jako lvíčata; a mumlati bude, a pochytí loupež a uteče, aniž bude, kdo by vydřel."},{"book":"Izajáš","chapter":"5","verse":"30","text":"A zvučeti bude nad ním v ten den, jako zvučí moře. Tehdy pohledíme na zemi, a aj, mrákota a úzkost; nebo se i světlo zatmí při pohubení jejím."}]}