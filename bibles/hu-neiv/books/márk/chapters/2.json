{"data":[{"book":"Márk","chapter":"2","verse":"1","text":"Napok múlva pedig ismét bement Kapernaumba, és elterjedt a híre, hogy otthon van."},{"book":"Márk","chapter":"2","verse":"2","text":"Erre olyan sokan gyülekeztek össze, hogy még az ajtó előtt sem fértek el; ő pedig hirdette nekik az igét."},{"book":"Márk","chapter":"2","verse":"3","text":"És odajöttek hozzá egy gutaütöttet hozva, akit négyen vittek."},{"book":"Márk","chapter":"2","verse":"4","text":"Mivel a sokaság miatt nem férkőzhettek hozzá, megbontották annak a háznak fedelét, ahol ő volt, és rést törve, leeresztették az ágyat, amelyben a gutaütött feküdt."},{"book":"Márk","chapter":"2","verse":"5","text":"Jézus pedig azoknak hitét látva, ezt mondta a gutaütöttnek: „Fiam, megbocsáttattak néked a te bűneid.“"},{"book":"Márk","chapter":"2","verse":"6","text":"Néhányan az írástudók közül ott ültek, és szívükben így okoskodtak:"},{"book":"Márk","chapter":"2","verse":"7","text":"„Hogyan lehet, hogy ez ilyen káromlásokat szól? Ki bocsáthatja meg a bűnöket, ha nem egyedül az Isten?“"},{"book":"Márk","chapter":"2","verse":"8","text":"És Jézus azonnal észrevette lelkével, hogy azok magukban így okoskodnak, és mondta nékik: „Miért gondoljátok ezeket a ti szívetekben?"},{"book":"Márk","chapter":"2","verse":"9","text":"Mi könnyebb, azt mondanom a gutaütöttnek: Megbocsáttattak néked a te bűneid, vagy ezt mondanom: Kelj fel, vedd fel a nyoszolyádat, és járj?"},{"book":"Márk","chapter":"2","verse":"10","text":"Hogy pedig megtudjátok, hogy az Emberfiának van hatalma e földön a bűnöket megbocsátani – ezt mondta a gutaütöttnek:"},{"book":"Márk","chapter":"2","verse":"11","text":"Mondom néked, kelj föl, vedd fel a nyoszolyádat, és eredj haza.“"},{"book":"Márk","chapter":"2","verse":"12","text":"Az pedig azonnal fölkelt és felvéve nyoszolyáját, kiment mindenkinek szeme láttára; úgyhogy mindenki elálmélkodott, és dicsőítette az Istent, ezt mondván: „Soha sem láttunk ilyet!“"},{"book":"Márk","chapter":"2","verse":"13","text":"És ismét kiment a tenger mellé, és az egész sokaság odament hozzá, és ő tanította őket."},{"book":"Márk","chapter":"2","verse":"14","text":"És amikor továbbment, meglátta Lévit, az Alfeus fiát, aki a vámszedőhelyen ült, és mondta neki: „Kövess engem.“ És ő felkelt, és követte őt."},{"book":"Márk","chapter":"2","verse":"15","text":"És történt, hogy amikor Lévi házában asztalhoz ült, a vámszedők és bűnösök is sokan odaültek Jézussal és az ő tanítványaival, mivel sokan voltak, és követték őt."},{"book":"Márk","chapter":"2","verse":"16","text":"És amikor látták az írástudók és a farizeusok, hogy együtt eszik a vámszedőkkel és bűnösökkel, mondták a tanítványainak, hogy a vámszedőkkel és a bűnösökkel eszik és iszik."},{"book":"Márk","chapter":"2","verse":"17","text":"És amikor ezt hallotta Jézus, ezt mondta nékik: „Nem az egészségeseknek van szükségük orvosra, hanem a betegeknek; nem azért jöttem, hogy igazakat, hanem hogy bűnösöket hívjak megtérésre.“"},{"book":"Márk","chapter":"2","verse":"18","text":"János és a farizeusok tanítványai pedig böjtöltek. Odamentek Jézushoz, és ezt mondták neki: „Mi az oka annak, hogy Jánosnak és a farizeusoknak tanítványai böjtölnek, a te tanítványaid pedig nem böjtölnek?“"},{"book":"Márk","chapter":"2","verse":"19","text":"Jézus pedig ezt mondta nekik: „Böjtölhet-e a vőlegény násznépe, amíg velük van a vőlegény? Ameddig a vőlegény velük van, nem böjtölhetnek."},{"book":"Márk","chapter":"2","verse":"20","text":"De jönnek majd napok, amikor elvétetik tőlük a vőlegény, és akkor böjtölni fognak azokon a napokon."},{"book":"Márk","chapter":"2","verse":"21","text":"Senki sem varr új posztóból foltot régi ruhára, máskülönben ami azt kitoldaná, még kiszakít belőle, az új a régiből, és még nagyobb szakadás lesz."},{"book":"Márk","chapter":"2","verse":"22","text":"És senki sem tölt új bort régi tömlőkbe, különben az új bor a tömlőket szétszakítja, a bor is kiömlik, a tömlők is elpusztulnak; hanem az új bort új tömlőkbe kell tölteni.“"},{"book":"Márk","chapter":"2","verse":"23","text":"És történt, hogy Jézus szombatnapon a vetések közt ment át, és az ő tanítványai mentükben a kalászokat kezdték tépni."},{"book":"Márk","chapter":"2","verse":"24","text":"Ekkor a farizeusok ezt mondták neki: „Íme, miért művelik azt szombatnapon, amit nem szabad?“"},{"book":"Márk","chapter":"2","verse":"25","text":"Ő pedig ezt mondta nekik: „Soha sem olvastátok, mit művelt Dávid, amikor szükséget szenvedett, és megéhezett társaival együtt?"},{"book":"Márk","chapter":"2","verse":"26","text":"Hogyan ment be az Isten házába Abjátár főpap idején, és ette meg a szent kenyereket, amelyeket nem szabad megenni csak a papoknak; és adott a társainak is?“"},{"book":"Márk","chapter":"2","verse":"27","text":"És mondta nekik: „A szombat lett az emberért, nem az ember a szombatért."},{"book":"Márk","chapter":"2","verse":"28","text":"Tehát az Emberfia a szombatnak is ura.“"}]}