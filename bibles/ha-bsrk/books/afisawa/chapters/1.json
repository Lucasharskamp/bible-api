{"data":[{"book":"Afisawa","chapter":"1","verse":"1","text":"Bulus, wanda Allah ya zaɓa don yă zama manzon Kiristi Yesu,"},{"book":"Afisawa","chapter":"1","verse":"2","text":"Alheri da salama daga Allah Ubanmu da Ubangiji Yesu Kiristi, su kasance tare da ku."},{"book":"Afisawa","chapter":"1","verse":"3","text":"Yabo ya tabbata ga Allah Uban Ubangijinmu Yesu Kiristi, wanda ya kawo mana kowace albarka ta ruhaniya daga sama."},{"book":"Afisawa","chapter":"1","verse":"4","text":"Gama ya zaɓe mu a cikin Kiristi tun dā can, kafin ma a halicci duniya don mu zama masu tsarki da kuma marasa aibi a gabansa."},{"book":"Afisawa","chapter":"1","verse":"5","text":"A cikin ƙauna, ya1.4,5 Ko kuwa gani cikin ƙauna. 5 Ya ƙaddara mu zama ’ya’yansa na riƙo ta wurin Kiristi Yesu, bisa ga nufinsa na alheri."},{"book":"Afisawa","chapter":"1","verse":"6","text":"Ya yi haka don mu yabi Allah saboda alherin da ya yi mana saboda mu na ƙaunataccen Ɗansa ne."},{"book":"Afisawa","chapter":"1","verse":"7","text":"A cikinsa muka sami fansa ta wurin jininsa, wato, yafewar zunubanmu. Kiristi ya yi wannan saboda yawan alherin Allah"},{"book":"Afisawa","chapter":"1","verse":"8","text":"wanda ya ba mu babu iyaka tare da dukan hikima da fahimta."},{"book":"Afisawa","chapter":"1","verse":"9","text":"Allah ya yi abin da ya nufa, ya kuma sanar mana shirin asirin da ya riga ya shirya yă cika ta wurin Kiristi."},{"book":"Afisawa","chapter":"1","verse":"10","text":"Nufinsa ke nan, idan lokaci ya cika, yă harhaɗa dukan abubuwa a ƙarƙashin ikon Kiristi, wato, dukan abubuwan da suke sama da abubuwan da suke ƙasa."},{"book":"Afisawa","chapter":"1","verse":"11","text":"A cikinsa ne kuma aka zaɓe mu mu sami gādo daga Allah,1.11 Ko kuwa mun zama abin gādon Allah an kuwa ƙaddara mu ga haka bisa ga nufin wannan da yake zartar da dukan abubuwa yadda ya yi nufi yă yi."},{"book":"Afisawa","chapter":"1","verse":"12","text":"Manufar Allah ita ce cewa mu da muka fara sa bege a cikin Kiristi, mu yi zaman yabon ɗaukakar Allah."},{"book":"Afisawa","chapter":"1","verse":"13","text":"An kuma haɗa ku a cikin Kiristi lokacin da kuka ji saƙon nan na gaskiya, wanda yake labari mai daɗi na cetonku. Da kuka ba da gaskiya, sai aka yi muku alamar shaida a cikinsa da Ruhu Mai Tsarki."},{"book":"Afisawa","chapter":"1","verse":"14","text":"Ruhu Mai Tsarkin nan shi ne tabbacin da Allah ya yi na cewa zai ba mu kome da ya yi alkawari, har ya sa muka sani nan gaba Allah zai ceci waɗanda suke nasa. Wannan kuwa domin yabon ɗaukakarsa ne."},{"book":"Afisawa","chapter":"1","verse":"15","text":"Saboda haka, tun lokacin da na ji labarin bangaskiyarku cikin Ubangiji Yesu da kuma ƙaunar da kuke yi wa dukan mutanen Allah,"},{"book":"Afisawa","chapter":"1","verse":"16","text":"ban fasa yin godiya saboda ku ba, ina tuna da ku cikin addu’o’ina."},{"book":"Afisawa","chapter":"1","verse":"17","text":"Ina ta roƙo cewa Allah na Ubangijinmu Yesu Kiristi, Uba Maɗaukaki, yă ba ku Ruhun hikima da na ganewa, domin ku san shi da kyau."},{"book":"Afisawa","chapter":"1","verse":"18","text":"Ina kuma addu’a cewa zuciyarku tă waye don ku gane ko mene ne sa zuciyan nan da ya kira ku a kansa, ku kuma san darajar dukiyan nan wadda take ta mutanen Allah, wato, albarkunsa."},{"book":"Afisawa","chapter":"1","verse":"19","text":"Ina addu’a ku san girman ikon Allah wanda ya wuce misali, wanda yake namu. Ikon da yake aiki a cikinmu, ɗaya ne da ikon nan"},{"book":"Afisawa","chapter":"1","verse":"20","text":"da ya tā da Kiristi daga matattu, ya kuma sa ya zauna a hannun damansa a cikin mulkin samaniya."},{"book":"Afisawa","chapter":"1","verse":"21","text":"Yanzu yana mulki a kan dukan masu sarauta, da masu iko, da masu ƙarfi, da kuma masu mulki. Yana mulkin kome a wannan duniya, zai kuma yi mulkin duniya mai zuwa."},{"book":"Afisawa","chapter":"1","verse":"22","text":"Allah ya sa kome a ƙarƙashin ikonsa, ya kuma ba shi iko a kan kome don amfanin ikkilisiya."},{"book":"Afisawa","chapter":"1","verse":"23","text":"Kuma ikkilisiya ce jikinsa; ta kuma cika da Kiristi, wanda ya cika kome ta kowace hanya."}]}