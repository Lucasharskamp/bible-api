{"data":[{"book":"Matayo","chapter":"23","verse":"1","text":"Yesu niyo alonga na kwa amafyo na kwa wanampina wakwe."},{"book":"Matayo","chapter":"23","verse":"2","text":"Awagamba, “Wahinya Sigilizi na Mafalisayo wenkwa udahi wa kulavyanya Sigilizi ya Musa."},{"book":"Matayo","chapter":"23","verse":"3","text":"Ivyo tozani na kutimila chila wakuwagambilani mdamanye, mna msekwiga ntendwa zawo, kwaviya hawakudamanya viya wakulonga."},{"book":"Matayo","chapter":"23","verse":"4","text":"Wafunga mizigo na kuwatwisa wantu mwamayega yawo mna wowo wenye hawakunga hata kuidonta na kadole."},{"book":"Matayo","chapter":"23","verse":"5","text":"Wadamanya ntendwa zawo zose chani welagise kulongozi kwa wantu. Kaulani wavika wakota wawo wana Mawandiko Yakukile. Naho wavala nkazu na mahembe matali!"},{"book":"Matayo","chapter":"23","verse":"6","text":"Waunga kwikala mwe vigoda vi kulongozi mwe ngasu, na vikigwe na kuwandwa mwe nyumba zo kuvikila."},{"book":"Matayo","chapter":"23","verse":"7","text":"Waunga kulamswa kwa kutunywa mwa magwilo na kunga kwitangwa ‘Mhinyi’."},{"book":"Matayo","chapter":"23","verse":"8","text":"Mna nyuwe msekuzumila kwitangwa ‘Wahinyi’, kwaviya nyuwe wose mwi walukolo, nanywi mna Mhinyi yumwenga du."},{"book":"Matayo","chapter":"23","verse":"9","text":"Naho msekumwitanga mntu yoyose ‘Tate’, hano he isi kwaviya Tati yenyu ni yumwenga kwembingu."},{"book":"Matayo","chapter":"23","verse":"10","text":"Naho msekwitangwa ‘Chilongozi’, kwaviya mwi wamwenga naho chilongozi uyodu ni Kulisito Mkombola."},{"book":"Matayo","chapter":"23","verse":"11","text":"Mkulu mgati mwenyu aungwa atende mndima ywenyu."},{"book":"Matayo","chapter":"23","verse":"12","text":"Yoyose nekweze na aselezwe, akweseleza na akwezwe ni Chohile."},{"book":"Matayo","chapter":"23","verse":"13","text":"“Namvimanye wenye, wahinya Sigilizi na Mafalisayo! Nyuwe wasongaganyi! Mwawavugaila wantu watuhu sila ya kwingila mo Useuta wa kwembingu nyuwe wenye hamkuwingila, naho hamkulekela wadya wakujeza kuwingila!"},{"book":"Matayo","chapter":"23","verse":"14","text":"Namluwone, nyuwe wahinyi wa Sigilizi na Mafalisayo! Nyuwe wasongaganyi! Mwapolaganya ugoli wa wavyele wabanikilwe ni wagosi na kulombeza malombezo matali kwa kwelagisa. Kwa chausa icho kanto dyenyu naditende kulu ditendese!"},{"book":"Matayo","chapter":"23","verse":"15","text":"“Namvimanye wenye, wahinya Sigilizi na Mafalisayo! Nyuwe wasongaganyi! Mwazunguluka mwe bahali na mwe isi chani mhokele mntu yumwenga atimile isila yenyu. Anazumila, mwamtenda mwana wa kwedibome hedina uhelo nkanana mbili kujinka nyuwe wenye!"},{"book":"Matayo","chapter":"23","verse":"16","text":"“Namluone, vilongozi matuntu! Mwagamba, ‘Uneva mntu elisa kwa Nyumba nkulu ya Chohile, sicho chintu. Mna uneva mntu elisa kwa zahabu ya Nyumba ya Chohile, kegwiza.’"},{"book":"Matayo","chapter":"23","verse":"17","text":"Nyuwe wahezi na matuntu! Chikulu ni chihi, zahabu hegu Nyumba nkulu ya Chohile ikutenda zahabu itende ikukile?"},{"book":"Matayo","chapter":"23","verse":"18","text":"Naho mwahinya, ‘Uneva mntu elisa kwa nchanja yo kulaviza ntambiko, sicho chintu, mna uneva mntu elisa kwa ntunyo imlanga mwe shanduku ya kulaviza jeleko mwakwe, kegwiza.’"},{"book":"Matayo","chapter":"23","verse":"19","text":"Nyuwe matuntu! Chikulu ni chihi, shanduku ya kulaviza jeleko hegu nchanja yo kulaviza ntambiko ikutenda jeleko dikukile?"},{"book":"Matayo","chapter":"23","verse":"20","text":"Ivyo mntu akwelisa kwa nchanja yo kulaviza ntambiko, elisa kwa iyo, na vintu vyose viyumo."},{"book":"Matayo","chapter":"23","verse":"21","text":"Akwelisa ne Nyumba nkulu ya Chohile, elisa kwa iyo, na kwa uyo Chohile akwikala mndani mwakwe."},{"book":"Matayo","chapter":"23","verse":"22","text":"Uyo akwelisa kwa zina dya kwembingu, elisa kwe chigoda cho uzumbe wa Chohile mazuwa yose na kwauyo akwikala umo."},{"book":"Matayo","chapter":"23","verse":"23","text":"“Namluwone wenye, wahinya Sigilizi na Mafalisayo! Nyuwe wasongaganyi! Mwamwinka Chohile hantu hamwenga mwe mlongo ha uvuni wa mhilimo, enga vitago na bizali na jila, mna mwaleka kutimila mahinyo yakungwa ya Sigilizi, saviya wedi wa Chohile na mbazi na ukanuni na uzumizi. Mwaungwa mvijese ivyo hemwi kuleka vituhu."},{"book":"Matayo","chapter":"23","verse":"24","text":"Vilongozi matuntu! Mwafilihiza wadudu wadodo enga saviya mbu mwe mazi, mna mwamela ngamiya!"},{"book":"Matayo","chapter":"23","verse":"25","text":"“Namluwone, wahinya Sigilizi na Mafalisayo! Nyuwe wasongaganyi! Mwalengusa viya vyenyu na vihungu kwa kuse na chano, mndani mmema uhoki na kwevutila."},{"book":"Matayo","chapter":"23","verse":"26","text":"Weye Falisayo tuntu! Konga kulengusa mndani mwe chiya kuse nako nakutende kulenguka!"},{"book":"Matayo","chapter":"23","verse":"27","text":"“Namluone, wahinya Sigilizi na Mafalisayo! Nyuwe wasongaganyi! Mligana na mbila zihakigwe chwakaa, kwa kuse ni ntana, mna mndani mmema mavuha ya wabanike na uzavu."},{"book":"Matayo","chapter":"23","verse":"28","text":"Seivyo, kuse mwasinyika wantu wedi kwa chilayumwenga, mna mndani mmema usongaganyi na masa."},{"book":"Matayo","chapter":"23","verse":"29","text":"“Namluone, wahinya Sigilizi na Mafalisayo! Nyuwe wasongaganyi! Mwazengela wawoni mbila ntana nakuzika untanda mbila za wantu wawoneke wedi kulongozi kwa Chohile."},{"book":"Matayo","chapter":"23","verse":"30","text":"Naho mwagamba, hegu suwe chendaga hamwenga mwe chikale cha wadalahala wetu, hachehangile nawo mo kuwakoma wawoni."},{"book":"Matayo","chapter":"23","verse":"31","text":"Elo mweukuila wenye, kugamba nyuwe mwiwana wawadya wawakomile wawoni!"},{"book":"Matayo","chapter":"23","verse":"32","text":"Haya komelezani ndima waikongile wadalahala wenyu!"},{"book":"Matayo","chapter":"23","verse":"33","text":"Nyuwe fyo dya nyoka! Namwenege vivihi nkanto dya kwe bome hedina uhelo?"},{"book":"Matayo","chapter":"23","verse":"34","text":"Kwaivyo, nawegailani wawoni na wata ubala na wahinya Sigilizi. Wamwenga wenyu namuwakome na kuwasulumiza, watuhu namuwatowe mwe nyumba yo kuvikila na kuwagulusa mzi kubula mzi."},{"book":"Matayo","chapter":"23","verse":"35","text":"Mwe ivyo, namlihizwe sakame itike mwe isi ino hewena masa, kukongela ukomi wa Habili awoneke ywedi kwa Chohile kubula ukomi wa Zakaliya mwana Balakiya, mwamkomaga mgati mwe Nyumba nkulu ya Chohile na mwe nchanja yo kulaviza ntambiko."},{"book":"Matayo","chapter":"23","verse":"36","text":"Nawagambilani chindedi, ukomi uno woseni naugwele mwe wantu we icheleko chino."},{"book":"Matayo","chapter":"23","verse":"37","text":"“Yelusalemu, Yelusalemu! Ukuwakoma wawoni, na kuwatowa wasigilwe kwako ni Chohile! Ninkanana nyingahi sunga niwachisanye hamwenga wanawo, saviya nguku ikufuwatila wanawe hasi ha mawawa yakwe, mna hamvyungile!"},{"book":"Matayo","chapter":"23","verse":"38","text":"Ivyo, Nyumba ya Chohile naibomolwe ikale isamigwe."},{"book":"Matayo","chapter":"23","verse":"39","text":"Nawagambilani kukongela vino haluse, hamniwone naho kubula mgambe, ‘Chohile mjimbike akwiza kwa zina dya Zumbe.’ ”"}]}