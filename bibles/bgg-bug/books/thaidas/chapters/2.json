{"data":[{"book":"Thaidas","chapter":"2","verse":"1","text":"Jishii na ne nyie yi khriig muyua nuii pha ji yua chid phro."},{"book":"Thaidas","chapter":"2","verse":"2","text":"Wegsua hò-aphuiithek shii phuii athiig yi pha, khani sang rek pha, chiih-è zud pha; ithek ro migi shii khriig rek pha, miie nane zud yi pha yua bo."},{"book":"Thaidas","chapter":"2","verse":"3","text":"Ji duiine wegsua hò-amuiithek shii de gang chai shii rai pho hò-amuii duiine rek bo ne yua bo. Ithek ne biidiie pho nane phuii pha khiao arek yi rabo. Ithek ne nyie wie ji shii yua yi bo,"},{"book":"Thaidas","chapter":"2","verse":"4","text":"chiih-è miliao hò-amuiithek shii de awaithek geythek nane aniphiing shii miie pha dab yi bo,"},{"book":"Thaidas","chapter":"2","verse":"5","text":"Chiih-è awai shii wie nane igang, chiih-è hanyie yi awai gey shii ilab rek pha wie yiy rey srane, hanyie de Hamangkhung-aphuii è thog pha mua shii awie rone ayao ruii phro."},{"book":"Thaidas","chapter":"2","verse":"6","text":"Ji duiine filiao hò-aphuiithek de zud rek bone ne yua bo."},{"book":"Thaidas","chapter":"2","verse":"7","text":"Zab pha manathek shii nawaithek de wie ziig pha miiriig rek bo. Nawai muyua shii izai nane lubu phi ne rek bo."},{"book":"Thaidas","chapter":"2","verse":"8","text":"Makhak-ariing pha khriig miyaogam shii kho bo, chiih-è gethek chiang shii nyie buii yao pha lumuii oi pha chiang è naro suangpho shii ne biwo hà ruii muii phro."},{"book":"Thaidas","chapter":"2","verse":"9","text":"Khiaothek ne awaithek ithong shii ilab phi ne zab pha blia shii ithek shii sang yi bo. Ithek ne ithongthek shii iidoh achang rabo"},{"book":"Thaidas","chapter":"2","verse":"10","text":"chiih-è ithek ro agow rabo. Ji phachiang shii, chiih-è ithek è rek pha zab shii gethek ro ragia Hamangkhung-aphuii chiang shii yua pha ji wie ibeng rey yi pha ithek ne idang wie nane isiie rone doh yi bo."},{"book":"Thaidas","chapter":"2","verse":"11","text":"Chiih-è Hamangkhung-aphuii awairo bushun ne zab pha bran ro giawo pha chiang shii dong phi."},{"book":"Thaidas","chapter":"2","verse":"12","text":"Ji pha bushun è gethek shii biidiie pha hamangkhung-aphuii hà rai pha ji nane sohjambling pha miiyang ji thoh muii bo ne yao ro, chiih-è ichiih sohjambling shii zud, giang, nane hamangkhung-aphuii è yang pha ji shii rai bo,"},{"book":"Thaidas","chapter":"2","verse":"13","text":"chiih-è biisiie gethek ro boh Hamangkhung-aphuii nane Ragia Isu Masi2:13: gethek ro bajoboh Hamangkhung-aphuii nane Ragia Isu Masi; dinnebajoboh Hamangkhung-aphuii nane gethek ro Ragia Isu Masi. dong ruii pha, khirzey Inai gethek luthong pha ji khan ne rai ro."},{"book":"Thaidas","chapter":"2","verse":"14","text":"2:14: Chng 130:8; Mul 19:5; Iphy 4:20; 7:6; 14:2; 1Phth 2:9Ai è gethek shii awie pha ji è ragia rek pha chiih-è gethek shii igang bran rab pha chiih-è awai ji pha bran rey yi pha chiih-è wie rek yang yi awaishii gethek chiang phi muii."},{"book":"Thaidas","chapter":"2","verse":"15","text":"Hìthek pha manathek shii yua bo chiih-è nawairo yoithek shii lububo nane giung shii nawai ro riichaithek è khoh bo. Hanyie magunde na shii luii ariig yi rabo."}]}