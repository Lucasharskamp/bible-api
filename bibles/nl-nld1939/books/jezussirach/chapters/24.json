{"data":[{"book":"Jezussirach","chapter":"24","verse":"1","text":"Vijfde reeks. De wijsheid en onze verhouding tot anderen. Inleiding. Het hooglied der wijsheid. De wijsheid gaat zichzelve prijzen, Te midden van haar volk zich roemen."},{"book":"Jezussirach","chapter":"24","verse":"2","text":"Zij opent haar mond in de gemeente van den Allerhoogste, En gaat zich verheffen voor zijn heirschaar; Bij het uitverkoren volk gaat zij zich loven, En onder de gezegenden zich verheerlijken:"},{"book":"Jezussirach","chapter":"24","verse":"3","text":"“Uit de mond des Allerhoogsten kwam ik voort, En bedekte de aarde als een nevel;"},{"book":"Jezussirach","chapter":"24","verse":"4","text":"In de hoogten had ik mijn woontent, Op de wolkenzuil mijn troon."},{"book":"Jezussirach","chapter":"24","verse":"5","text":"Ik alleen doorliep de kring des hemels, En wandelde in de diepten van de afgrond;"},{"book":"Jezussirach","chapter":"24","verse":"6","text":"Over de golven der zee en heel de aarde, In iedere stam en volk toonde zich mijn macht."},{"book":"Jezussirach","chapter":"24","verse":"7","text":"Bij die allen zocht ik een rustplaats, Een erfdeel, waar ik kon blijven."},{"book":"Jezussirach","chapter":"24","verse":"8","text":"Toen gaf de Schepper van het heelal mij zijn bevel; Hij, die mij vormde, wees mijn tent een plaats, En sprak: “In Jakob zal uw woontent zijn, In Israël uw erfdeel.”"},{"book":"Jezussirach","chapter":"24","verse":"9","text":"Vóór de eeuwen, van de aanvang af door Hem gevormd, Blijf ik tot in eeuwigheid bestaan."},{"book":"Jezussirach","chapter":"24","verse":"10","text":"In de heilige tent deed ik dienst voor zijn aanschijn, En kreeg ik op de Sion vaste voet;"},{"book":"Jezussirach","chapter":"24","verse":"11","text":"Hij deed mij wonen in zijn geliefde stad, En vestigde in Jerusalem mijn heerschappij."},{"book":"Jezussirach","chapter":"24","verse":"12","text":"Zo schoot ik wortel in een roemvol volk, In het erfdeel van Jahweh, midden in zijn bezit."},{"book":"Jezussirach","chapter":"24","verse":"13","text":"Ik rees omhoog als een ceder op de Libanon, Als een cypres op de berg Hermon;"},{"book":"Jezussirach","chapter":"24","verse":"14","text":"Ik schoot op als een palm in En-Gédi, Als rozenstruiken in Jericho, Als een schone olijf op het veld, En groot werd ik als een plataan."},{"book":"Jezussirach","chapter":"24","verse":"15","text":"Ik geurde als kaneel en muskaat, Verspreidde zoete reuk als kostelijke mirre, Als hars of nagelen en balsem, Als de geur van wierook in de Tent."},{"book":"Jezussirach","chapter":"24","verse":"16","text":"Ik strekte als een terebint mijn takken uit, En mijn twijgen waren vol schoonheid en pracht;"},{"book":"Jezussirach","chapter":"24","verse":"17","text":"Als een wijnstok schoot ik frisse loten, En mijn bloesem gaf heerlijke en rijke vrucht."},{"book":"Jezussirach","chapter":"24","verse":"18","text":"Ik ben de moeder van de schone liefde, Van de godsvrucht, de kennis en de heilige hoop; In mij is alle genade van leven en waarheid, In mij alle hoop op leven en deugd."},{"book":"Jezussirach","chapter":"24","verse":"19","text":"Komt tot mij, gij die mij begeert, En verzadigt u aan mijn vruchten."},{"book":"Jezussirach","chapter":"24","verse":"20","text":"Aan mij te denken is zoeter dan honing, Mij te bezitten gaat boven honingraat uit;"},{"book":"Jezussirach","chapter":"24","verse":"21","text":"Wie mij eten, blijven naar mij hongeren, Wie mij drinken, dorsten naar meer."},{"book":"Jezussirach","chapter":"24","verse":"22","text":"Wie naar mij luistert, wordt nimmer te schande, En wie zich om mij beijveren, zondigen niet.”"},{"book":"Jezussirach","chapter":"24","verse":"23","text":"Dit alles is het Verbondsboek van den Allerhoogste, De wet, die Moses gaf als erfgoed voor Jakobs gemeenten;"},{"book":"Jezussirach","chapter":"24","verse":"25","text":"Die wijsheid geeft, overvloedig als de Pisjon, Als de Tigris in de dagen der eerstelingen;"},{"book":"Jezussirach","chapter":"24","verse":"26","text":"Die inzicht verleent, zo vol als de Eufraat, Als de Jordaan in de dagen van de oogst."},{"book":"Jezussirach","chapter":"24","verse":"27","text":"Die kennis doet stromen als de Nijl, Als de Gichon in de tijd van de wijnoogst."},{"book":"Jezussirach","chapter":"24","verse":"28","text":"Geen eerste heeft haar kunnen doorgronden, Geen laatste heeft haar doorvorst;"},{"book":"Jezussirach","chapter":"24","verse":"29","text":"Want rijker dan de zee is haar inhoud, Rijker dan de grote Oceaan haar zin."},{"book":"Jezussirach","chapter":"24","verse":"30","text":"En ik kwam als een zijtak uit die stroom, Als een kanaal, dat een lusthof bevloeit."},{"book":"Jezussirach","chapter":"24","verse":"31","text":"Ik sprak: “Drenken wil ik mijn hof, En besproeien mijn weide.” En zie, mijn zijtak wies tot een stroom, En mijn stroom tot een zee."},{"book":"Jezussirach","chapter":"24","verse":"32","text":"Nog meer wil ik wijsheid doen stralen als de morgen, En tot in de verte ze doen lichten;"},{"book":"Jezussirach","chapter":"24","verse":"33","text":"Verder nog de onderrichting als een profetie laten stromen, En ze achterlaten voor verre geslachten."},{"book":"Jezussirach","chapter":"24","verse":"34","text":"Ziet, ik zwoeg niet voor mijzelf alleen, Maar ook voor allen, die haar zoeken."}]}