{"data":[{"book":"2 Akakolinto","chapter":"6","verse":"1","text":"Anda tubi takamwa maengo pamwe na Nnoongo, tumpembela makajeketeje kukioya kilebe chambone champokile kuboka ku Nnoongo."},{"book":"2 Akakolinto","chapter":"6","verse":"2","text":"Nnoongo alenga yene Mumajandiko Gachwapi,"},{"book":"2 Akakolinto","chapter":"6","verse":"3","text":"Tupala mundu tukunhwibije kunhwamini Kilisto, kupala tukabeje nu lukolo mumaengo gito."},{"book":"2 Akakolinto","chapter":"6","verse":"4","text":"Kupala kila kilebe chitutenda tukilaya kutenda takapakachi ba Nnoongo kukuimbalila kingobu chu kupotekigwa nu kulaga nu mumalola."},{"book":"2 Akakolinto","chapter":"6","verse":"5","text":"Tuputigwe nu tutabigwe mukipungo nu kutuchobalela pukongolou, pajingi tukamwi maengo nu kutotakela nu kelukia nu kutama pangalye."},{"book":"2 Akakolinto","chapter":"6","verse":"6","text":"Tukilaya kutenda takapakachi ba Nnoongo kwa mwojo chwapi, kumanya nu kuimbalila na gwambone. Tunhyobale Uhuke jwa Chwapi na tapala bandu panga undendemundu."},{"book":"2 Akakolinto","chapter":"6","verse":"7","text":"Tutangiche nhwalo gwa kweli kwa makakala ga Nnoongo. Chilaa chito chikuputanila nu chikukilendela kutenda ilebe yaipala Nnoongo ingonu yoa."},{"book":"2 Akakolinto","chapter":"6","verse":"8","text":"Tubi kupata kibumo nu kubembuligwa nu kutukanigwa nu kulumbaligwa. Butukita takawangi nakumbe twe takakweli."},{"book":"2 Akakolinto","chapter":"6","verse":"9","text":"Tubonekana andi tangamanyikana kumbe tubi kumanyikana kubandu boa, andi tubandu butuwile kumbe tubi takammomi. Tuputigwe nambu tubi komigwaje,"},{"book":"2 Akakolinto","chapter":"6","verse":"10","text":"anda tuechuigwa, nambu tuala mwojo machoba goa. Tubonekana andi takahocho, nambu tukweti kila kilebe. Andi banga kilebe nambu tukweti ilebe yoa."},{"book":"2 Akakolinto","chapter":"6","verse":"11","text":"Makalongo Makakolinto tulongi namangweto pangunhwiya kilebe, tubi kumpalanga kwa myojo jito joa."},{"book":"2 Akakolinto","chapter":"6","verse":"12","text":"Tukotwikeje kumpala mangweto nambu mangweto nkotwike kupala twenga."},{"book":"2 Akakolinto","chapter":"6","verse":"13","text":"Ngoe nnonge namangweto andi ingota yango mutupale andi twe putumpalanga mangweto."},{"book":"2 Akakolinto","chapter":"6","verse":"14","text":"Makabeganga pamweje na bandu banganhwamini Kilisto. Bo, ilebe yambone ni ibaja kuoto kutama pamwe? Bo, lumuli nu lubendu kuoto kutama pamwe?"},{"book":"2 Akakolinto","chapter":"6","verse":"15","text":"Bo, Kilisto kuotola kuchikachana na Beliali yani Lichetani? Bo, ojwanhwamini Kilisto kubabo maganja na jwanganhwamini Kilisto?"},{"book":"2 Akakolinto","chapter":"6","verse":"16","text":"Nyumba ja Nnoongo jibi na machikichano gako nu kugongale inyago? Magambu twe nga Nyumba ja Nnoongo ojwabi mmomi! Andi mwene Nnoongo palenga Mumajandiko Gachwapi, “Mammeka itamo yango kwabe nu kutama panakati jabe. Maniba Nnoongo jwabe, nangweto biba bandu bango.”"},{"book":"2 Akakolinto","chapter":"6","verse":"17","text":"Kuyene Angwana balenga, “Mmokange panakati jabe, makabe kutali nabo. Makakunyuje kilebe kichapu nane manumpokela.”"},{"book":"2 Akakolinto","chapter":"6","verse":"18","text":"Nane niba Nawabinu, namangweto mma makinangota bango, akikege na akinalome, balenga Angwana bina uwecho gwoa."}]}