{"data":[{"book":"Luka","chapter":"11","verse":"1","text":"Siku dimoja Yesu kakala hanhu kompula Imulungu. Viyamambukize, mwanahina wake imoja kamulongela, “Mndewa, tufundize kupula, kamba vija Yohana viyawafundize wanahina zake.”"},{"book":"Luka","chapter":"11","verse":"2","text":"Yesu kawalongela, “Mwahampula Imulungu, longeni vino."},{"book":"Luka","chapter":"11","verse":"3","text":"Utugwee lelo ndiya ya kila siku."},{"book":"Luka","chapter":"11","verse":"4","text":"Uzigele kumgongo nzambi zetu,"},{"book":"Luka","chapter":"11","verse":"5","text":"Abaho Yesu kawalongela wanahina zake, “Munhu gani kumwenu yeli na mbwiga yahamcholela kilo kikulu na kumulongela, ‘Mbwigangu, ng'hopeshe magate madatu,"},{"book":"Luka","chapter":"11","verse":"6","text":"kwavija mbwigangu keza, kalawa mwanza, na niye nabule ndiya ya kumgwaa!’"},{"book":"Luka","chapter":"11","verse":"7","text":"na ija yeli mng'anda yamwidike, ‘Sikuunigaze! Lwivi luhindigwa mwaka, na niye na wanangu tuwasa, avo sidaha kulamuka kukugwaa kinhu chochose.’"},{"book":"Luka","chapter":"11","verse":"8","text":"Nowalongela vino, hata yahalema kulamuka na kumgwaa magate kwavija mbwigake, lakini kwavija kabule kinyala kugendelela kumpula, kolamuka na kumgwaa kila kinhu kiyopula."},{"book":"Luka","chapter":"11","verse":"9","text":"“Avo nowalongela, puleni na mweye mogweleligwa, zahileni na mweye movona, gong'ondeni ulwivi na mweye movugulilwa."},{"book":"Luka","chapter":"11","verse":"10","text":"Kwavija waja wose ompula Imulungu ogweleligwa, na waja ozahila opata, na lwivi lovuguligwa kwa munhu yoyose yogong'onda."},{"book":"Luka","chapter":"11","verse":"11","text":"Vino kuna munhu yoyose kumwenu kamba mwanage yahampula somba, heyo komgwaa zoka?"},{"book":"Luka","chapter":"11","verse":"12","text":"Hebu yahampula finga komgwaa inge?"},{"book":"Luka","chapter":"11","verse":"13","text":"Kamba mweye wene nzambi mojuwa kuwagwaa wanenu vinhu vinogile, lakini Tataenu yeli kuulanga kowagwaa ng'hani Loho Yang'alile wanhu waja ompula.”"},{"book":"Luka","chapter":"11","verse":"14","text":"Siku dimoja Yesu kakala komulava kinyamkela yamtendile munhu imoja yalemelwe kulonga. Kinyamkela ayo viyamulawile, munhu ija kasonga kulonga. Lunhu lwa wanhu lukanganya ng'hani,"},{"book":"Luka","chapter":"11","verse":"15","text":"lakini wanhu wayagwe walonga, “Belizebuli, mkulu wa vinyamkela, ayo yomgwaa udahi wa kulava vinyamkela.”"},{"book":"Luka","chapter":"11","verse":"16","text":"Wanhu wayagwe walonda kumgeza Yesu, avo wampula yatende kilaguso kulawa kuulanga."},{"book":"Luka","chapter":"11","verse":"17","text":"Lakini Yesu kakijuwa kiwakalile okigesa, avo kawalongela, “Undewa wowose wahaigola mna ivibumbila na kuitowa, undewa awo ofa, na lubuga lumoja lwahaigola, lubuga lulo lofa."},{"book":"Luka","chapter":"11","verse":"18","text":"Avo kamba undewa wa Mwenembago wahaigola mvibumbila na kuitowa, undewa awo okwimaze? Mweye molonga niye nolava vinyamkela kwavija Belizebuli konigwaa udahi wa kutenda vivo."},{"book":"Luka","chapter":"11","verse":"19","text":"Kamba nolava vinyamkela kwa udahi wa Belizebuli, avo wanhu wenu olava vinyamkela kwa udahi wa nani? Kwa mbuli ayo wanhu wenu wenyego owatagusa kamba mobananga!"},{"book":"Luka","chapter":"11","verse":"20","text":"Lakini kamba nowalava vinyamkela kwa udahi wa Imulungu, avo mujuwe kamba Undewa wa Imulungu uvika mwaka kumwenu."},{"book":"Luka","chapter":"11","verse":"21","text":"“Munhu mwene nguvu viyokaliza ng'anda yake kwa silaha, vinhu vake havisoligwa bule."},{"book":"Luka","chapter":"11","verse":"22","text":"Lakini yaheza munhu mwene nguvu kubanza heyo, komtowa na kumuhuma, komboka silaha zake ziyatamanile na koigolela na wayage vija viyasolile."},{"book":"Luka","chapter":"11","verse":"23","text":"“Munhu yoyose heli ubanzi wangu konilema, na munhu yoyose yolema kunitaza kwika hamoja, ayo kopwililisa."},{"book":"Luka","chapter":"11","verse":"24","text":"“Kinyamkela yahamulawa munhu, kochola mwiisi inyalile kuzahila hanhu ha kubwihila. Yahaswela, koilongela, ‘Nobwela ukayangu kunilawile.’"},{"book":"Luka","chapter":"11","verse":"25","text":"Yahabwela na kuivika ng'anda ifagiligwa na kila kinhu kikigwa goya,"},{"book":"Luka","chapter":"11","verse":"26","text":"baho kobwela na kuwagala vinyamkela wayagwe saba wehile kubanza heyo, awo okwiza na kukala mumo. Avo ugima wa munhu ayo okuwa wiha kubanza aho haichanduso.”"},{"book":"Luka","chapter":"11","verse":"27","text":"Yesu yang'hali yolonga, mtwanzi imoja kulawa kuna ulunhu kamulongela kwa sauti ng'hulu, “Kamweda mtwanzi yakulelile na kukukong'heza!”"},{"book":"Luka","chapter":"11","verse":"28","text":"Lakini Yesu kamwidika, “Wamweda ng'hani wanhu wose ohulika mbuli ya Imulungu na kuigoga!”"},{"book":"Luka","chapter":"11","verse":"29","text":"Wanhu viwakalile omsung'ha sung'ha, Yesu kagendelela kulonga, “Lukolo luno lwa wanhu otenda nzambi! Lolonda kilaguso, lakini kuduhu kilaguso chochose chonda wagweleligwe, ila kilaguso cha Yona."},{"book":"Luka","chapter":"11","verse":"30","text":"Kamba vija mtula ndagu wa Imulungu Yona viyakalile kilaguso kwa wanhu wa Ninawi, vivo ili kwa Mwana wa Munhu vonda yawe kilaguso kwa wanhu wa lukolo luno."},{"book":"Luka","chapter":"11","verse":"31","text":"Mna isiku ya nhaguso, Malikia wa Sheba kokwima na kuwatagusa mweye kamba mubananga, kwavija heyo kafunga mwanza kulawa mwiisi yake kachola kumtegeleza Mndewa Sulemani na mafundizo gake geli na nzewele. Nowalongela, hano hana munhu mkulu kubanza Sulemani."},{"book":"Luka","chapter":"11","verse":"32","text":"Mna isiku ya nhaguso, wanhu wa Ninawi okwima na kuwatagusa mweye, kwavija awo waleka nzambi Yona viyawapetele. Lakini nowalongela, hano hana munhu mkulu kubanza Yona!"},{"book":"Luka","chapter":"11","verse":"33","text":"“Kuduhu munhu yobwinha taa na kuigubika na kikalango, lakini koika kukingolobweda, ili wanhu okwingila mng'anda wone mulenge."},{"book":"Luka","chapter":"11","verse":"34","text":"Meso gako mulukuli lwako gaigala na taa. Kamba meso gako magima, lukuli lwako lose lokuwa na mulenge, lakini meso gako gahabanangika, lukuli lwako lose lokuwa mdiziza."},{"book":"Luka","chapter":"11","verse":"35","text":"Muiteganye, mulenge uli mgati mmwenu sikuuwe ziza."},{"book":"Luka","chapter":"11","verse":"36","text":"Kamba lukuli lwako lose lwahawa na mulenge, na kuduhu hanhu heli na ziza, lukuli lwako lose lokuwa na lenge eka, kamba vija taa viimwemwesa mulenge wake.”"},{"book":"Luka","chapter":"11","verse":"37","text":"Yesu viyamambukize kulonga, Mfalisayo imoja kamgoneka ukae kumwake wakaje hamoja, avo Yesu kengila mng'anda, kakala hasi, kasonga kuja."},{"book":"Luka","chapter":"11","verse":"38","text":"Mfalisayo ayo kakanganya ng'hani viyamone Yesu koja bila kusunha makono gake."},{"book":"Luka","chapter":"11","verse":"39","text":"Avo Mndewa kamulongela, “Mweye Mafalisayo mosunha vikasi na sahani kwa kunze, lakini mgati mmwenu mmema ubokaji na gehile."},{"book":"Luka","chapter":"11","verse":"40","text":"Mweye mwa wabozi! Vino siyo Imulungu yavitendile va kunze na va mgati vivija?"},{"book":"Luka","chapter":"11","verse":"41","text":"Lakini laveni vili mgati na muwagwee wakiwa na kila kinhu chonoga kumwenu."},{"book":"Luka","chapter":"11","verse":"42","text":"“Mogaya mweye Mafalisayo! Kwavija momgwaa Imulungu fungu da longo da majani gonung'hila goya kamba vija binzali na kalafuu, na mboga ziyagwe, lakini moleka kutenda ganogile kwa wanhu na kumnogela Imulungu. Molondigwa kutenda gano na sikumugaleke gago gayagwe."},{"book":"Luka","chapter":"11","verse":"43","text":"“Mogaya mweye Mafalisayo! Kwavija monogelwa kukala kuna ivigoda va haulongozi mzing'anda za kumpula Imulungu na kulamusigwa mna gamagulilo."},{"book":"Luka","chapter":"11","verse":"44","text":"Mogaya mweye! Kwavija muigala na mapanga hagakoneka, wanhu obita uchanha bila kugajuwa.”"},{"book":"Luka","chapter":"11","verse":"45","text":"Munhu imoja yagajuwile goya Malagizo ga Musa kamulongela Yesu, “Mfundiza, wahalonga avo, kotuliga siye vivija!”"},{"book":"Luka","chapter":"11","verse":"46","text":"Yesu kamwidika, “Vivija mogaya mweye mugajuwile goya Malagizo ga Musa! Kwavija mowapapiza wanhu mizigo mikulu, lakini mweye wenyego hamulonda kugolosa makono kuwataza kupapa."},{"book":"Luka","chapter":"11","verse":"47","text":"Mogaya mweye, kwavija mogazengela goya mapanga ga watula ndagu wa Imulungu, waja wakomigwe na wahenga zenu."},{"book":"Luka","chapter":"11","verse":"48","text":"Mweye wenyego mokitogola kija kiwatendile wahenga zenu, kwavija wao wawakoma watula ndagu wa Imulungu, na mweye mogazengela goya mapanga gao."},{"book":"Luka","chapter":"11","verse":"49","text":"Kwa mbuli ayo, nzewele ya Imulungu ilonga, ‘Nowatuma watula ndagu wa Imulungu na watumigwa, wayagwe owakoma na wayagwe owadununza!’"},{"book":"Luka","chapter":"11","verse":"50","text":"Avo wanhu wa lukolo luno otagusigwa mbuli ya kuwakoma watula ndagu wose wa Imulungu, kulawa kuna ichanduso cha isi,"},{"book":"Luka","chapter":"11","verse":"51","text":"toka kukomigwa kwa Habili mbaka kukomigwa kwa Zakalia, ija yakomigwe hagati ha upango wa kulavila nhosa na Hanhu Hong'ala. Ona, nowalongela, wanhu wa lukolo luno otagusigwa kwa kuwakoma wao!”"},{"book":"Luka","chapter":"11","verse":"52","text":"“Mogaya mweye wafundiza Malagizo ga Musa! Kwavija mofisa luvugulo lwa kuvugulila lwivi lwa ng'anda ya kuifunzila. Mweye wenyego hamwingila bule, abaho muwagomesa waja wakalile olonda kwingila sikuwengile!”"},{"book":"Luka","chapter":"11","verse":"53","text":"Yesu viyasegele hanhu aho, wafundiza Malagizo ga Musa na Mafalisayo wasonga kumulonga vihile na kumuuza mbuli nyingi,"},{"book":"Luka","chapter":"11","verse":"54","text":"wageza kumnamata kwa mbuli zake zonda yalonge."}]}