{"data":[{"book":"Jobho","chapter":"29","verse":"1","text":"Jobho akapfuurira mberi nokutaura kwake achiti:"},{"book":"Jobho","chapter":"29","verse":"2","text":"“Haiwa ndinoshuva sei mwedzi yakapfuura, iwo mazuva andairindirwa naMwari,"},{"book":"Jobho","chapter":"29","verse":"3","text":"mwenje wake pawaivhenekera pamusoro pangu uye ndaivhenekerwa nechiedza chake ndichifamba murima!"},{"book":"Jobho","chapter":"29","verse":"4","text":"Haiwa, iwo mazuva andakanga ndichine simba, ushamwari hwaMwari chaihwo huchiropafadza imba yangu,"},{"book":"Jobho","chapter":"29","verse":"5","text":"Wamasimba Ose paakanga achineni uye vana vangu pavakanga vakandipoteredza,"},{"book":"Jobho","chapter":"29","verse":"6","text":"painyorovedzwa nzira yangu noruomba, uye dombo richindidururira hova dzamafuta omuorivhi."},{"book":"Jobho","chapter":"29","verse":"7","text":"“Pandakaenda kusuo reguta ndikandogara muchivara,"},{"book":"Jobho","chapter":"29","verse":"8","text":"majaya akandiona akatsaukira parutivi uye vatana vakasimuka;"},{"book":"Jobho","chapter":"29","verse":"9","text":"vakuru vakaramba kutaura vakafumbira miromo yavo namaoko avo;"},{"book":"Jobho","chapter":"29","verse":"10","text":"manzwi avakuru akanyararidzwa, uye ndimi dzavo dzikanamira kumusoro kwemiromo yavo."},{"book":"Jobho","chapter":"29","verse":"11","text":"Vose vakandinzwa vakataura zvakanaka pamusoro pangu, uye vose vakandiona vakandirumbidza,"},{"book":"Jobho","chapter":"29","verse":"12","text":"nokuti ndakanunura varombo vaichemera rubatsiro, uye nherera dzakanga dzisina anobatsira."},{"book":"Jobho","chapter":"29","verse":"13","text":"Munhu akanga ofa akandiropafadza; ndakaita kuti mwoyo wechirikadzi uimbe."},{"book":"Jobho","chapter":"29","verse":"14","text":"Ndakafuka kururama sechipfeko changu; kururamisira kwaiva nguo yangu nenguwani yangu."},{"book":"Jobho","chapter":"29","verse":"15","text":"Ndakanga ndiri meso kumapofu namakumbo kuzvirema."},{"book":"Jobho","chapter":"29","verse":"16","text":"Ndakanga ndiri baba kuna vanoshayiwa; ndaimiririra mhaka yomutorwa."},{"book":"Jobho","chapter":"29","verse":"17","text":"Ndakavhuna meno emunhu akanga akaipa, ndikabvuta chaakanga akaruma."},{"book":"Jobho","chapter":"29","verse":"18","text":"“Ndakafunga kuti, ‘Ndichafira mumba mangu, mazuva angu awanda sejecha."},{"book":"Jobho","chapter":"29","verse":"19","text":"Midzi yangu ichasvika kumvura, uye dova richava pamatavi angu usiku hwose."},{"book":"Jobho","chapter":"29","verse":"20","text":"Kukudzwa kwangu kucharamba kuri kutsva pandiri, uta hucharamba huri hutsva muruoko rwangu.’"},{"book":"Jobho","chapter":"29","verse":"21","text":"“Vanhu vakanditeerera vachitarisira kwazvo, vanyerere vakamirira kurayira kwangu."},{"book":"Jobho","chapter":"29","verse":"22","text":"Shure kwokutaura kwangu, ivo havana kuzotaurazve; mashoko angu akawira panzeve dzavo zvinyoronyoro."},{"book":"Jobho","chapter":"29","verse":"23","text":"Vakandimirira kunge vakamirira mvura yomupfunhambuya, uye vakanwa mashoko angu kunge mvura yechirimo."},{"book":"Jobho","chapter":"29","verse":"24","text":"Pandakanyemwerera kwavari havana kuzvitenda; chiedza chechiso changu chaikosha kwavari."},{"book":"Jobho","chapter":"29","verse":"25","text":"Ndakavasarudzira nzira ini ndokugara saishe wavo; ndakagara samambo pakati pamauto ake; ndakanga ndakaita somunhu anonyaradza vanochema."}]}