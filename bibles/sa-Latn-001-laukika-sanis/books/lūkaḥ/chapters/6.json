{"data":[{"book":"lūkaḥ","chapter":"6","verse":"1","text":"acarañca parvvaṇō dvitīyadināt paraṁ prathamaviśrāmavārē śasyakṣētrēṇa yīśōrgamanakālē tasya śiṣyāḥ kaṇiśaṁ chittvā karēṣu marddayitvā khāditumārēbhirē|"},{"book":"lūkaḥ","chapter":"6","verse":"2","text":"tasmāt kiyantaḥ phirūśinastānavadan viśrāmavārē yat karmma na karttavyaṁ tat kutaḥ kurutha?"},{"book":"lūkaḥ","chapter":"6","verse":"3","text":"yīśuḥ pratyuvāca dāyūd tasya saṅginaśca kṣudhārttāḥ kiṁ cakruḥ sa katham īśvarasya mandiraṁ praviśya"},{"book":"lūkaḥ","chapter":"6","verse":"4","text":"yē darśanīyāḥ pūpā yājakān vinānyasya kasyāpyabhōjanīyāstānānīya svayaṁ bubhajē saṅgibhyōpi dadau tat kiṁ yuṣmābhiḥ kadāpi nāpāṭhi?"},{"book":"lūkaḥ","chapter":"6","verse":"5","text":"paścāt sa tānavadat manujasutō viśrāmavārasyāpi prabhu rbhavati|"},{"book":"lūkaḥ","chapter":"6","verse":"6","text":"anantaram anyaviśrāmavārē sa bhajanagēhaṁ praviśya samupadiśati| tadā tatsthānē śuṣkadakṣiṇakara ēkaḥ pumān upatasthivān|"},{"book":"lūkaḥ","chapter":"6","verse":"7","text":"tasmād adhyāpakāḥ phirūśinaśca tasmin dōṣamārōpayituṁ sa viśrāmavārē tasya svāsthyaṁ karōti navēti pratīkṣitumārēbhirē|"},{"book":"lūkaḥ","chapter":"6","verse":"8","text":"tadā yīśustēṣāṁ cintāṁ viditvā taṁ śuṣkakaraṁ pumāṁsaṁ prōvāca, tvamutthāya madhyasthānē tiṣṭha|"},{"book":"lūkaḥ","chapter":"6","verse":"9","text":"tasmāt tasmin utthitavati yīśustān vyājahāra, yuṣmān imāṁ kathāṁ pr̥cchāmi, viśrāmavārē hitam ahitaṁ vā, prāṇarakṣaṇaṁ prāṇanāśanaṁ vā, ētēṣāṁ kiṁ karmmakaraṇīyam?"},{"book":"lūkaḥ","chapter":"6","verse":"10","text":"paścāt caturdikṣu sarvvān vilōkya taṁ mānavaṁ babhāṣē, nijakaraṁ prasāraya; tatastēna tathā kr̥ta itarakaravat tasya hastaḥ svasthōbhavat|"},{"book":"lūkaḥ","chapter":"6","verse":"11","text":"tasmāt tē pracaṇḍakōpānvitā yīśuṁ kiṁ kariṣyantīti parasparaṁ pramantritāḥ|"},{"book":"lūkaḥ","chapter":"6","verse":"12","text":"tataḥ paraṁ sa parvvatamāruhyēśvaramuddiśya prārthayamānaḥ kr̥tsnāṁ rātriṁ yāpitavān|"},{"book":"lūkaḥ","chapter":"6","verse":"13","text":"atha dinē sati sa sarvvān śiṣyān āhūtavān tēṣāṁ madhyē"},{"book":"lūkaḥ","chapter":"6","verse":"14","text":"pitaranāmnā khyātaḥ śimōn tasya bhrātā āndriyaśca yākūb yōhan ca philip barthalamayaśca"},{"book":"lūkaḥ","chapter":"6","verse":"15","text":"mathiḥ thōmā ālphīyasya putrō yākūb jvalantanāmnā khyātaḥ śimōn"},{"book":"lūkaḥ","chapter":"6","verse":"16","text":"ca yākūbō bhrātā yihūdāśca taṁ yaḥ parakarēṣu samarpayiṣyati sa īṣkarīyōtīyayihūdāścaitān dvādaśa janān manōnītān kr̥tvā sa jagrāha tathā prērita iti tēṣāṁ nāma cakāra|"},{"book":"lūkaḥ","chapter":"6","verse":"17","text":"tataḥ paraṁ sa taiḥ saha parvvatādavaruhya upatyakāyāṁ tasthau tatastasya śiṣyasaṅghō yihūdādēśād yirūśālamaśca sōraḥ sīdōnaśca jaladhē rōdhasō jananihāśca ētya tasya kathāśravaṇārthaṁ rōgamuktyarthañca tasya samīpē tasthuḥ|"},{"book":"lūkaḥ","chapter":"6","verse":"18","text":"amēdhyabhūtagrastāśca tannikaṭamāgatya svāsthyaṁ prāpuḥ|"},{"book":"lūkaḥ","chapter":"6","verse":"19","text":"sarvvēṣāṁ svāsthyakaraṇaprabhāvasya prakāśitatvāt sarvvē lōkā ētya taṁ spraṣṭuṁ yētirē|"},{"book":"lūkaḥ","chapter":"6","verse":"20","text":"paścāt sa śiṣyān prati dr̥ṣṭiṁ kutvā jagāda, hē daridrā yūyaṁ dhanyā yata īśvarīyē rājyē vō'dhikārōsti|"},{"book":"lūkaḥ","chapter":"6","verse":"21","text":"hē adhunā kṣudhitalōkā yūyaṁ dhanyā yatō yūyaṁ tarpsyatha; hē iha rōdinō janā yūyaṁ dhanyā yatō yūyaṁ hasiṣyatha|"},{"book":"lūkaḥ","chapter":"6","verse":"22","text":"yadā lōkā manuṣyasūnō rnāmahētō ryuṣmān r̥ृtīyiṣyantē pr̥thak kr̥tvā nindiṣyanti, adhamāniva yuṣmān svasamīpād dūrīkariṣyanti ca tadā yūyaṁ dhanyāḥ|"},{"book":"lūkaḥ","chapter":"6","verse":"23","text":"svargē yuṣmākaṁ yathēṣṭaṁ phalaṁ bhaviṣyati, ētadarthaṁ tasmin dinē prōllasata ānandēna nr̥tyata ca, tēṣāṁ pūrvvapuruṣāśca bhaviṣyadvādinaḥ prati tathaiva vyavāharan|"},{"book":"lūkaḥ","chapter":"6","verse":"24","text":"kintu hā hā dhanavantō yūyaṁ sukhaṁ prāpnuta| hanta paritr̥ptā yūyaṁ kṣudhitā bhaviṣyatha;"},{"book":"lūkaḥ","chapter":"6","verse":"25","text":"iha hasantō yūyaṁ vata yuṣmābhiḥ śōcitavyaṁ rōditavyañca|"},{"book":"lūkaḥ","chapter":"6","verse":"26","text":"sarvvailākai ryuṣmākaṁ sukhyātau kr̥tāyāṁ yuṣmākaṁ durgati rbhaviṣyati yuṣmākaṁ pūrvvapuruṣā mr̥ṣābhaviṣyadvādinaḥ prati tadvat kr̥tavantaḥ|"},{"book":"lūkaḥ","chapter":"6","verse":"27","text":"hē śrōtārō yuṣmabhyamahaṁ kathayāmi, yūyaṁ śatruṣu prīyadhvaṁ yē ca yuṣmān dviṣanti tēṣāmapi hitaṁ kuruta|"},{"book":"lūkaḥ","chapter":"6","verse":"28","text":"yē ca yuṣmān śapanti tēbhya āśiṣaṁ datta yē ca yuṣmān avamanyantē tēṣāṁ maṅgalaṁ prārthayadhvaṁ|"},{"book":"lūkaḥ","chapter":"6","verse":"29","text":"yadi kaścit tava kapōlē capēṭāghātaṁ karōti tarhi taṁ prati kapōlam anyaṁ parāvarttya sammukhīkuru punaśca yadi kaścit tava gātrīyavastraṁ harati tarhi taṁ paridhēyavastram api grahītuṁ mā vāraya|"},{"book":"lūkaḥ","chapter":"6","verse":"30","text":"yastvāṁ yācatē tasmai dēhi, yaśca tava sampattiṁ harati taṁ mā yācasva|"},{"book":"lūkaḥ","chapter":"6","verse":"31","text":"parēbhyaḥ svān prati yathācaraṇam apēkṣadhvē parān prati yūyamapi tathācarata|"},{"book":"lūkaḥ","chapter":"6","verse":"32","text":"yē janā yuṣmāsu prīyantē kēvalaṁ tēṣu prīyamāṇēṣu yuṣmākaṁ kiṁ phalaṁ? pāpilōkā api svēṣu prīyamāṇēṣu prīyantē|"},{"book":"lūkaḥ","chapter":"6","verse":"33","text":"yadi hitakāriṇa ēva hitaṁ kurutha tarhi yuṣmākaṁ kiṁ phalaṁ? pāpilōkā api tathā kurvvanti|"},{"book":"lūkaḥ","chapter":"6","verse":"34","text":"yēbhya r̥ṇapariśōdhasya prāptipratyāśāstē kēvalaṁ tēṣu r̥ṇē samarpitē yuṣmākaṁ kiṁ phalaṁ? punaḥ prāptyāśayā pāpīlōkā api pāpijanēṣu r̥ṇam arpayanti|"},{"book":"lūkaḥ","chapter":"6","verse":"35","text":"atō yūyaṁ ripuṣvapi prīyadhvaṁ, parahitaṁ kuruta ca; punaḥ prāptyāśāṁ tyaktvā r̥ṇamarpayata, tathā kr̥tē yuṣmākaṁ mahāphalaṁ bhaviṣyati, yūyañca sarvvapradhānasya santānā iti khyātiṁ prāpsyatha, yatō yuṣmākaṁ pitā kr̥taghnānāṁ durvṭattānāñca hitamācarati|"},{"book":"lūkaḥ","chapter":"6","verse":"36","text":"ata ēva sa yathā dayālu ryūyamapi tādr̥śā dayālavō bhavata|"},{"book":"lūkaḥ","chapter":"6","verse":"37","text":"aparañca parān dōṣiṇō mā kuruta tasmād yūyaṁ dōṣīkr̥tā na bhaviṣyatha; adaṇḍyān mā daṇḍayata tasmād yūyamapi daṇḍaṁ na prāpsyatha; parēṣāṁ dōṣān kṣamadhvaṁ tasmād yuṣmākamapi dōṣāḥ kṣamiṣyantē|"},{"book":"lūkaḥ","chapter":"6","verse":"38","text":"dānānidatta tasmād yūyaṁ dānāni prāpsyatha, varañca lōkāḥ parimāṇapātraṁ pradalayya sañcālya prōñcālya paripūryya yuṣmākaṁ krōḍēṣu samarpayiṣyanti; yūyaṁ yēna parimāṇēna parimātha tēnaiva parimāṇēna yuṣmatkr̥tē parimāsyatē|"},{"book":"lūkaḥ","chapter":"6","verse":"39","text":"atha sa tēbhyō dr̥ṣṭāntakathāmakathayat, andhō janaḥ kimandhaṁ panthānaṁ darśayituṁ śaknōti? tasmād ubhāvapi kiṁ garttē na patiṣyataḥ?"},{"book":"lūkaḥ","chapter":"6","verse":"40","text":"gurōḥ śiṣyō na śrēṣṭhaḥ kintu śiṣyē siddhē sati sa gurutulyō bhavituṁ śaknōti|"},{"book":"lūkaḥ","chapter":"6","verse":"41","text":"aparañca tvaṁ svacakṣuुṣi nāsām adr̥ṣṭvā tava bhrātuścakṣuṣi yattr̥ṇamasti tadēva kutaḥ paśyami?"},{"book":"lūkaḥ","chapter":"6","verse":"42","text":"svacakṣuṣi yā nāsā vidyatē tām ajñātvā, bhrātastava nētrāt tr̥ṇaṁ bahiḥ karōmīti vākyaṁ bhrātaraṁ kathaṁ vaktuṁ śaknōṣi? hē kapaṭin pūrvvaṁ svanayanāt nāsāṁ bahiḥ kuru tatō bhrātuścakṣuṣastr̥ṇaṁ bahiḥ karttuṁ sudr̥ṣṭiṁ prāpsyasi|"},{"book":"lūkaḥ","chapter":"6","verse":"43","text":"anyañca uttamastaruḥ kadāpi phalamanuttamaṁ na phalati, anuttamataruśca phalamuttamaṁ na phalati kāraṇādataḥ phalaistaravō jñāyantē|"},{"book":"lūkaḥ","chapter":"6","verse":"44","text":"kaṇṭakipādapāt kōpi uḍumbaraphalāni na pātayati tathā śr̥gālakōlivr̥kṣādapi kōpi drākṣāphalaṁ na pātayati|"},{"book":"lūkaḥ","chapter":"6","verse":"45","text":"tadvat sādhulōkō'ntaḥkaraṇarūpāt subhāṇḍāgārād uttamāni dravyāṇi bahiḥ karōti, duṣṭō lōkaścāntaḥkaraṇarūpāt kubhāṇḍāgārāt kutsitāni dravyāṇi nirgamayati yatō'ntaḥkaraṇānāṁ pūrṇabhāvānurūpāṇi vacāṁsi mukhānnirgacchanti|"},{"book":"lūkaḥ","chapter":"6","verse":"46","text":"aparañca mamājñānurūpaṁ nācaritvā kutō māṁ prabhō prabhō iti vadatha?"},{"book":"lūkaḥ","chapter":"6","verse":"47","text":"yaḥ kaścin mama nikaṭam āgatya mama kathā niśamya tadanurūpaṁ karmma karōti sa kasya sadr̥śō bhavati tadahaṁ yuṣmān jñāाpayāmi|"},{"book":"lūkaḥ","chapter":"6","verse":"48","text":"yō janō gabhīraṁ khanitvā pāṣāṇasthalē bhittiṁ nirmmāya svagr̥haṁ racayati tēna saha tasyōpamā bhavati; yata āplāvijalamētya tasya mūlē vēgēna vahadapi tadgēhaṁ lāḍayituṁ na śaknōti yatastasya bhittiḥ pāṣāṇōpari tiṣṭhati|"},{"book":"lūkaḥ","chapter":"6","verse":"49","text":"kintu yaḥ kaścin mama kathāḥ śrutvā tadanurūpaṁ nācarati sa bhittiṁ vinā mr̥ृdupari gr̥hanirmmātrā samānō bhavati; yata āplāvijalamāgatya vēgēna yadā vahati tadā tadgr̥haṁ patati tasya mahat patanaṁ jāyatē|"}]}