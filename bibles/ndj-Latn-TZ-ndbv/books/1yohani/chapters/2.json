{"data":[{"book":"1 Yohani","chapter":"2","verse":"1","text":"Vana vangu yindivatamili, nguvayandikila milandu ayi, ili mukotoo kugola sambi. Lakini leki mundu pagola sambi, tuva na yula yatwitashila kwa Tati na mweni ndi Yesu Kilistu yavelili goleki nakaka."},{"book":"1 Yohani","chapter":"2","verse":"2","text":"Kilistu ndi litambiku litawuliwili kuwusha sambi shetu na sha vandu vosi mumlima."},{"book":"1 Yohani","chapter":"2","verse":"3","text":"Patuvapikana Malawu vaki, yufwi tuva na chiganu kucha tumumanya Chapanga."},{"book":"1 Yohani","chapter":"2","verse":"4","text":"Mundu yawomba kucha kamumanya Chapanga, lakini akukola ng'odu Malawu vaki, mundu ayu mdesi na mugati yaki muvahela unakaka."},{"book":"1 Yohani","chapter":"2","verse":"5","text":"Lakini yula yakamula chilongu cha Chapanga, ayu ndi yaveli na utami wuvelili telatela wa Chapanga mugati yaki. Achi ndi chilongu yichitulangusha kucha yufwi tukwilumba na mweni."},{"book":"1 Yohani","chapter":"2","verse":"6","text":"Mundu yoyosi yadeta akwilumba na Chapanga, akudayiliwa kwikala ngimu wula wayikalili Yesu Kilistu."},{"book":"1 Yohani","chapter":"2","verse":"7","text":"Vatami vangu, nguvayandikila lilawu lya shonu ha, ila lilawu lya dahili limuveyi nalyu. Lilawu ali lya pamlima ndi lula lulayilayi lumupikanilili."},{"book":"1 Yohani","chapter":"2","verse":"8","text":"Hata naha, lilawu ali lindivayandikilili ndi lilawu lya shonu na unakaka waki ukuwoneka mugati ya Kilistu na mugati ya yumwi wuwowu. Nongwa lwisa lukuyaghamila na ngesha ya nakaka yikanda kung'alika."},{"book":"1 Yohani","chapter":"2","verse":"9","text":"Mundu yoyosi yadeta akwikala mungesha, lakini akumunyekwa mlongu waki, mundu ayu akali mulwisa."},{"book":"1 Yohani","chapter":"2","verse":"10","text":"Mundu yoyosi yamtama mlongu waki, ayu kava mulwengi na mugati yaki kwahela chindu dachimgoli mundu wingi agoli sambi."},{"book":"1 Yohani","chapter":"2","verse":"11","text":"Lakini yamkalalila mlongu mundu akwikala na kuyendayenda mulwisa, wala kamanya ng'odu kwayenda, kwanongwa lwisa lukumugola nandoju."},{"book":"1 Yohani","chapter":"2","verse":"12","text":"Nguvayandikila yumwi vana kwanongwa mupomiliwa sambi shenu kwa litawa lya Yesu Kilistu."},{"book":"1 Yohani","chapter":"2","verse":"13","text":"Nguvayandikila yumwi, vatati nongwa mummanya Kilistu yaveli kukandila pamlima. Nguvayandikila yumwi fijana kwanongwa mumuwisha yula Mwafu."},{"book":"1 Yohani","chapter":"2","verse":"14","text":"Nguvayandikila yumwi vatati kwanongwa mumanya mweni yavelili tangila kulumbiwa mlima. Nguvayandikila yumwi fijana kwanongwa muva na liwovi na chilongu cha Chapanga chikwikala mugati ya yumwi na yumwi mumuwesha yula Mwafu."},{"book":"1 Yohani","chapter":"2","verse":"15","text":"Mkotoo kuutama mlima, wala findu fya mumlima. Mundu yawutama mlima, aweshi ha kumtama Tati Chapanga."},{"book":"1 Yohani","chapter":"2","verse":"16","text":"Kwa nongwa kila chindu chivelili mumlima, ngimu wula dobukelu ya wafu ya njimba na dobukelu ya mesu na kuyidumbila ulundamali, fyosi afi fikufuma kwa Tati ha, ila fikufuma mumlima."},{"book":"1 Yohani","chapter":"2","verse":"17","text":"Mlima pamu na dobukelu shaki wukupita, lakini yula yagola chadayila Chapanga akwikala jola."},{"book":"1 Yohani","chapter":"2","verse":"18","text":"Vana vangu, achi chipindi cha mbelu. Mwapikanishili chilongu kucha yamlimba Kilistu akwisa, hata panopawu yivamlimba Kilistu vatangala, vayisa kala, topi nongwa tukumanya kucha achi ndi chipindi cha mbelu."},{"book":"1 Yohani","chapter":"2","verse":"19","text":"Vandu ava vawukili kufuma kwa yufwi, lakini nakaka vaveli va yufwi ha, ndi nongwa vatuleka. Leki vangaveli vayetu, vangasighalili pamu na yufwi. Lakini vawukili ili yimanyiki lipala veni va yufwi ha."},{"book":"1 Yohani","chapter":"2","verse":"20","text":"Lakini yumwi yimumuyangili Mfuki Mng'alili kufuma kwa Kilistu, topi, yumwi muumanya unakaka."},{"book":"1 Yohani","chapter":"2","verse":"21","text":"Topi, nyandika ha kwanongwa muumanya ng'odu unakaka, lakini kwanongwa muumanya na mumanya kucha ufyangu wowonda wuwesha ha kufuma muunakaka."},{"book":"1 Yohani","chapter":"2","verse":"22","text":"Ghani yadeta udesi? Ndi yula yakana kucha Yesu Kilistu ndi mlowola. Ayu ndi mlimba Kilistu, kwanongwa akumlema Tati na Mwana."},{"book":"1 Yohani","chapter":"2","verse":"23","text":"Yula yamlema Mwana, akumlema na Tati wuwula wula, lakini yula yamjumila mwana akumjumila na Tati wuwula wula."},{"book":"1 Yohani","chapter":"2","verse":"24","text":"Topi, unjagila wumupikanishili kufumila pakwandi wukuyikala mugati ya yumwi. Leki unjagila wumupikanishili kufumila pakwandi pawikala mugati yenu, topi yumwi damwikali mukwilumba na Mwana pamu na Tati."},{"book":"1 Yohani","chapter":"2","verse":"25","text":"Jangi yatujangili Kilistu ndi ayi, unofu wa jola."},{"book":"1 Yohani","chapter":"2","verse":"26","text":"Ndivayandikila milandu ayi kuvayilata vala yivadayila kuvapughapugha yumwi."},{"book":"1 Yohani","chapter":"2","verse":"27","text":"Lakini yumwi yimuyangili Mfuki Mng'alili kufuma kwa Kilistu na ayu akwikala mugati yenu. Topi, mukudayiliwi kandi ha kuwuliwa na mundu yoyosi. Nongwa mweni akuvawula kila chindu na ng'ulilu yaki ya nakaka, ya ufyangu ha. Topi mukoli ngulilu ya Mfuki ayu na kusiyala mukwilumba na Kilistu."},{"book":"1 Yohani","chapter":"2","verse":"28","text":"Yina, mwavana vangu mwikali mugati yaki ili chipindi pagubutuliwa mudindali wala mukotoo kutayiwa chindipa pawulongolu yaki chipindi payisa."},{"book":"1 Yohani","chapter":"2","verse":"29","text":"Mumanya kucha Kilistu akumunowesha Chapanga, topi, mukudayiliwa kumanya kucha mundu yagola milandu ya ugoleki kava mwana wa Chapanga."}]}