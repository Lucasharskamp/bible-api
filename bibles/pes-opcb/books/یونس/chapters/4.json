{"data":[{"book":"یونس","chapter":"4","verse":"1","text":"اما یونس از این موضوع به شدت ناراحت و خشمگین شد."},{"book":"یونس","chapter":"4","verse":"2","text":"او نزد خداوند دعا کرد و گفت: «خداوندا، وقتی در مملکت خود بودم و تو به من گفتی به اینجا بیایم، می‌دانستم که تو از تصمیم خود منصرف خواهی شد، زیرا تو خدایی مهربان و بخشنده هستی و دیر غضبناک می‌شوی و بسیار احسان می‌کنی. برای همین بود که خواستم به ترشیش فرار کنم."},{"book":"یونس","chapter":"4","verse":"3","text":"«خداوندا، اینک جانم را بگیر، زیرا برای من مردن بهتر از زنده ماندن است.»"},{"book":"یونس","chapter":"4","verse":"4","text":"آنگاه خداوند به وی فرمود: «آیا درست است که از این بابت خشمگین شوی؟»"},{"book":"یونس","chapter":"4","verse":"5","text":"یونس از شهر خارج شده، به طرف شرق رفت. در خارج از شهر برای خود سایبانی ساخته، زیر سایهٔ آن منتظر نشست تا ببیند بر سر شهر چه می‌آید."},{"book":"یونس","chapter":"4","verse":"6","text":"آنگاه خداوند به سرعت گیاهی رویانید و برگهای پهن آن را بر سر یونس گسترانید تا بر او سایه بیندازد و به او راحتی ببخشد. یونس از سایهٔ گیاه بسیار شاد شد."},{"book":"یونس","chapter":"4","verse":"7","text":"اما صبح روز بعد خدا کرمی به وجود آورد و کرم ساقهٔ گیاه را خورد و گیاه خشک شد."},{"book":"یونس","chapter":"4","verse":"8","text":"وقتی که آفتاب برآمد و هوا گرم شد، خداوند بادی سوزان از جانب شرق بر یونس وزانید و آفتاب چنان بر سر او تابید که بی‌تاب شده، آرزوی مرگ کرد و گفت: «برای من مردن بهتر از زنده ماندن است.»"},{"book":"یونس","chapter":"4","verse":"9","text":"آنگاه خداوند به یونس فرمود: «آیا از خشک شدن گیاه باید خشمگین شوی؟»"},{"book":"یونس","chapter":"4","verse":"10","text":"خداوند فرمود: «برای گیاهی که در یک شب به وجود آمد و در یک شب از بین رفت دلت سوخت، با آنکه برایش هیچ زحمتی نکشیده بودی؛"},{"book":"یونس","chapter":"4","verse":"11","text":"پس آیا دل من برای شهر بزرگ نینوا نسوزد که در آن بیش از صد و بیست هزار نفر که دست چپ و راست خود را از هم تشخیص نمی‌دهند و نیز حیوانات بسیار وجود دارد؟»"}]}