{"data":[{"book":"Galatiatɔwo","chapter":"4","verse":"1","text":"Nya si gblɔm mele lae nye be zi ale si domenyila aɖe nye ɖevi ko la, vovototo aɖeke mele eya kple kluvi dome o, evɔ eyae nye nuwo katã ƒe aƒetɔ hafi."},{"book":"Galatiatɔwo","chapter":"4","verse":"2","text":"Ele na ɖevi la be wòawɔ nu si edzikpɔlawo ɖo nɛ la va se ɖe esime wòaxɔ ƒe si fofoa ɖo da ɖi la."},{"book":"Galatiatɔwo","chapter":"4","verse":"3","text":"Nenema ke esi míawo hã míenye ɖeviwo la, míenɔ xexe sia me ƒe gɔmedzenuwo kple gbɔgbɔ siwo kpɔ ŋusẽ ɖe xexe sia me dzi la ƒe kluvinyenye te."},{"book":"Galatiatɔwo","chapter":"4","verse":"4","text":"Ke esi ɣeyiɣi nyuitɔ va ɖo la, Mawu dɔ Via si nyɔnu aɖe dzi le se la te la ɖa"},{"book":"Galatiatɔwo","chapter":"4","verse":"5","text":"be wòaɖe ame siwo le se la te la, be wòate ŋu axɔ mí abe eya ŋutɔ ƒe viwo ene."},{"book":"Galatiatɔwo","chapter":"4","verse":"6","text":"Esi mienye viawo ta la, Mawu dɔ Via ƒe Gbɔgbɔ ɖe miaƒe dziwo me, eya ta azɔ la, miate ŋu ayɔ Mawu dzideƒotɔe be, “Abba, Fofo.”"},{"book":"Galatiatɔwo","chapter":"4","verse":"7","text":"Eya ta mèganye kluvi azɔ o, ke boŋ ènye Mawu ŋutɔ ƒe vi; azɔ esi nènye via ta la, Mawu wɔ wò eƒe domenyilae."},{"book":"Galatiatɔwo","chapter":"4","verse":"8","text":"Tsã la, esi mienya Mawu o la, mienye kluvi na nu siwo menye mawuwo tso dzɔdzɔme o la."},{"book":"Galatiatɔwo","chapter":"4","verse":"9","text":"Ke azɔ esi mienya Mawu alo magblɔ be Mawu boŋ nya mi la, nu ka ta miagadi be yewoagbugbɔ ayi subɔsubɔ gbɔdzɔ, dahe, dzodzrowo gbɔ ɖo? Ɖe miedi be yewoaganye kluvi na wo akea?"},{"book":"Galatiatɔwo","chapter":"4","verse":"10","text":"Miewɔna ɖe ŋkekewo kple ɣletiwo, azãgbewo kple ƒewo ƒe ɖoɖo tɔxɛwo dzi."},{"book":"Galatiatɔwo","chapter":"4","verse":"11","text":"Mele vɔvɔ̃m ɖe mia nu be agbagba siwo katã dzem mele ɖe mia ta la zu dzodzro mahĩ."},{"book":"Galatiatɔwo","chapter":"4","verse":"12","text":"Nɔvi lɔlɔ̃awo, mele kuku ɖem na mi be miwɔ nu abe nye ene, elabena nye hã mezu abe miawo ene. Miewɔ vɔ̃ aɖeke ɖe ŋunye o."},{"book":"Galatiatɔwo","chapter":"4","verse":"13","text":"Abe ale si mienyae ene la, menɔ dɔ lém esi metsɔ nyanyui la vɛ na mi zi gbãtɔ."},{"book":"Galatiatɔwo","chapter":"4","verse":"14","text":"Togbɔ be nye dɔléle la nye nuɖiaɖia hã la, miegbe nu le gbɔnye alo do vlom o, ke boŋ miexɔm, eye miekpɔ dzinye abe mawudɔla aɖe menye alo Yesu Kristo ŋutɔ ene."},{"book":"Galatiatɔwo","chapter":"4","verse":"15","text":"Azɔ afi ka miaƒe dzidzɔ ƒe kafukafu la le? Elabena mate ŋu agblɔe be, ɖe miete ŋui la, ne mieho miaƒe ŋkuwo le to me hetsɔ nam."},{"book":"Galatiatɔwo","chapter":"4","verse":"16","text":"Ke azɔ la, ɖe mezu miaƒe futɔ, elabena megblɔ nyateƒe la na mia?"},{"book":"Galatiatɔwo","chapter":"4","verse":"17","text":"Aʋatsonufiala mawo le didim vevie be yewoadze mia ŋu, ke menye ɖe miaƒe nyonyo ta o. Nu si wole didim be yewoawɔ lae nye be yewoɖe mi ɖe aga tso gbɔnye, ale be miaɖo to yewo wu."},{"book":"Galatiatɔwo","chapter":"4","verse":"18","text":"Enyo ne amewo ve mia nu kple tameɖoɖo nyui ɖaa, ke menye le ɣeyiɣi si me mele mia gbɔ ko o."},{"book":"Galatiatɔwo","chapter":"4","verse":"19","text":"Vinye lɔlɔ̃awo, megale veve sem ɖe mia nu abe funɔ si le ku lém la ene va se ɖe esime Kristo ƒe gbɔgbɔ ayɔ mia me mlɔeba."},{"book":"Galatiatɔwo","chapter":"4","verse":"20","text":"Medi vevie be manɔ mia gbɔ fifia, ne nyemanɔ nu siawo ŋlɔm na mi o hafi; ke esi mía dome didi ta la, maʋu eme be nyemenya nu si tututu mawɔ o."},{"book":"Galatiatɔwo","chapter":"4","verse":"21","text":"Migblɔe nam, mi ame siwo di be yewoanɔ se la te la, mienya nu si se la gblɔ oa?"},{"book":"Galatiatɔwo","chapter":"4","verse":"22","text":"Elabena woŋlɔ ɖi be viŋutsu eve nɔ Abraham si; ɖeka dada nye kosi, ke evelia dada ya nye ablɔɖenyɔnu."},{"book":"Galatiatɔwo","chapter":"4","verse":"23","text":"Abraham ƒe viŋutsu si dada nye kosi la, wodzii le ŋutilã la nu, ke viŋutsu si dada nye ablɔɖenyɔnu la, wodzii le ŋugbedodo la nu."},{"book":"Galatiatɔwo","chapter":"4","verse":"24","text":"Nu siawo nye lododo ko, elabena nyɔnu eveawo sɔ kple nubabla eve. Nubabla ɖeka la, woxɔe le Sinai to dzi, eye eyae dzi ɖevi siwo nye kluviwo. Esia nye Hagar."},{"book":"Galatiatɔwo","chapter":"4","verse":"25","text":"Eya ta Hagar nye Sinai to si le Arabia, eye wòsɔ kple egbegbe Yerusalem du, elabena eya kple viawo le kluvinyenye me."},{"book":"Galatiatɔwo","chapter":"4","verse":"26","text":"Ke Yerusalem si le dziƒo la vo, menye kluvi o, eye eyae nye mía dada."},{"book":"Galatiatɔwo","chapter":"4","verse":"27","text":"Elabena woŋlɔ ɖi bena,"},{"book":"Galatiatɔwo","chapter":"4","verse":"28","text":"Azɔ nɔviwo, abe Isak ene la, miawo la, mienye ŋugbedodo la ƒe viwo."},{"book":"Galatiatɔwo","chapter":"4","verse":"29","text":"Abe ale si viŋutsu, si wodzi le ŋutilã la nu ti viŋutsu, si wodzi tso Gbɔgbɔ Kɔkɔe la me yome va yi ene la, nenema tututu wògale fifia hã."},{"book":"Galatiatɔwo","chapter":"4","verse":"30","text":"Ke nu ka Ŋɔŋlɔ Kɔkɔe la gblɔ? Egblɔ be, “Nya kosi la kple via, elabena kosi la ƒe vi mate ŋu anyi Abraham ƒe dome kple ablɔɖenyɔnu la ƒe vi gbeɖe o.”"},{"book":"Galatiatɔwo","chapter":"4","verse":"31","text":"Eya ta nɔviwo, menye kosi la ƒe viwo míenye o, ke boŋ míenye ablɔɖenyɔnu la ƒe viwo."}]}