{"data":[{"book":"Matiu","chapter":"13","verse":"1","text":"Nʼotu ụbọchị ahụ, Jisọs hapụrụ ụlọ ahụ gaa nʼọnụ mmiri ebe ọ nọdụrụ ala."},{"book":"Matiu","chapter":"13","verse":"2","text":"Igwe mmadụ dị ukwuu bịakwutere ya, nke mere ka ọ baa nʼime ụgbọ mmiri. Nʼime ya ka ọ nọ na-ezi ndị mmadụ nọ nʼọnụ mmiri ahụ na-ege ya ntị ihe."},{"book":"Matiu","chapter":"13","verse":"3","text":"O ji ilu gwa ha ọtụtụ ihe. Ọ gwara ha sị, “O nwere otu onye ọrụ ubi gara ịkụ mkpụrụ nʼubi ya."},{"book":"Matiu","chapter":"13","verse":"4","text":"Mgbe ọ na-agha mkpụrụ ndị a, ụfọdụ nʼime ha dara nʼakụkụ ụzọ ebe ụmụ nnụnụ bịara tụrịa ha loo."},{"book":"Matiu","chapter":"13","verse":"5","text":"Ma ụfọdụ nʼime ha dara nʼala dị nkume nkume. Ọ dịghị anya ha puputara, too, nʼihi na aja dị nʼebe ahụ emighị emi."},{"book":"Matiu","chapter":"13","verse":"6","text":"Ma mgbe anwụ mụkwasịrị ha, ha chanwụrụ, kpọnwụọ, nʼihi na mgbọrọgwụ ha emikpughị emikpu nʼime ala."},{"book":"Matiu","chapter":"13","verse":"7","text":"Mkpụrụ ụfọdụ danyere nʼetiti ogwu, ogwu ahụ topụtara kpagbuo ha."},{"book":"Matiu","chapter":"13","verse":"8","text":"Ma ụfọdụ mkpụrụ dara nʼezi ala, mịakwa ọtụtụ mkpụrụ. Ụfọdụ mịrị mkpụrụ iri atọ, ụfọdụ iri isii, ụfọdụ kwa otu narị."},{"book":"Matiu","chapter":"13","verse":"9","text":"Onye ọbụla nwere ntị ịnụ ihe, ya nụrụ.”"},{"book":"Matiu","chapter":"13","verse":"10","text":"Emesịa, ndị na-eso ụzọ ya bịakwutere ya jụọ ya sị, “Gịnị mere i ji na-agwa ndị a okwu nʼilu?”"},{"book":"Matiu","chapter":"13","verse":"11","text":"Ọ zaghachiri, “Nʼihi na ọ bụ unu ka e nyere ịmata ihe omimi niile nke alaeze eluigwe. Emeghị ka ndị ọzọ ghọta ya."},{"book":"Matiu","chapter":"13","verse":"12","text":"Onye ahụ nwere ihe ka a ga-enyekwa ọzọ, ka o nwee karịa. Ma onye na-enweghị ihe ọbụla ka a ga-anapụ ọ bụladị ihe o nwere."},{"book":"Matiu","chapter":"13","verse":"13","text":"Nke a bụ ihe mere m ji agwa ha okwu nʼilu:"},{"book":"Matiu","chapter":"13","verse":"14","text":"Nke a bụkwa imezu amụma ahụ Aịzaya buru sị,"},{"book":"Matiu","chapter":"13","verse":"15","text":"Nʼihi na obi ndị nke a a maala abụba, dịkwa arọ,"},{"book":"Matiu","chapter":"13","verse":"16","text":"Ma ngọzị na-adịrị anya unu, nʼihi na ha na-ahụ ụzọ, na ntị unu nʼihi na ha na-anụkwa ihe."},{"book":"Matiu","chapter":"13","verse":"17","text":"Nʼezie agwa m unu, ọtụtụ ndị amụma na ndị ezi omume ka ọ gụrụ agụụ ịhụ ihe unu na-ahụ, ma ha ahụghị ya, na ịnụ ihe unu na-anụ, ma ha anụghị ya."},{"book":"Matiu","chapter":"13","verse":"18","text":"“Ugbu nụrụnụ nkọwa ilu ọgha mkpụrụ ahụ."},{"book":"Matiu","chapter":"13","verse":"19","text":"Mgbe onye ọbụla nụrụ oziọma nke alaeze ahụ, ma ọ ghọtaghị ya, ajọ onye ahụ na-abịa napụ ya ihe ahụ akụrụ nʼobi ya. Nke a bụ mkpụrụ ahụ nke dara nʼokporoụzọ."},{"book":"Matiu","chapter":"13","verse":"20","text":"Mkpụrụ nke dara nʼala nkume nọchiri anya obi mmadụ onye nụrụ oziọma ahụ, jirikwa oke ọṅụ nabata ya."},{"book":"Matiu","chapter":"13","verse":"21","text":"Ma ebe ha na-enweghị mgbọrọgwụ nʼime ha. Ha na-anọ nwa oge nta. Mgbe nsogbu maọbụ mkpagbu bịara nʼihi okwu ahụ, ngwangwa ha na-adachapụ."},{"book":"Matiu","chapter":"13","verse":"22","text":"Mkpụrụ nke dara nʼala ahụ ogwu ogwu dị nọchiri anya obi mmadụ onye nụrụ oziọma ahụ, ma ọchịchọ nke ụwa a, ya na itinye obi nʼakụ nke ụwa a, kpagidere okwu dị nʼime ya, mee ka ọ ghara ịmị mkpụrụ."},{"book":"Matiu","chapter":"13","verse":"23","text":"Ma mkpụrụ dara nʼala ọma ahụ nọchiri anya obi mmadụ onye gere ntị nʼoziọma ahụ, ghọtakwa ya. Ọ na-amịta mkpụrụ dị narị, maọbụ iri isii, maọbụ iri atọ karịa ihe akụnyere nʼime ya.”"},{"book":"Matiu","chapter":"13","verse":"24","text":"Ọ tụụrụ ha ilu ọzọ sị, “Alaeze eluigwe dị ka mmadụ ọbụla nke kụrụ ezi mkpụrụ13:24 Ezi mkpụrụ bụ Oziọma ahụ. nʼubi ya."},{"book":"Matiu","chapter":"13","verse":"25","text":"Ma nʼotu abalị, mgbe onye ọbụla nọ nʼụra, onye iro gara nʼubi ahụ kụọ mkpụrụ na-epu ahịhịa nʼetiti ezi mkpụrụ ọka wiiti ahụ ọ kụrụ ma laa."},{"book":"Matiu","chapter":"13","verse":"26","text":"Mgbe mkpụrụ ọka wiiti ndị ahụ puputara, mepụta isi ọka, ahịhịa ahụ bidokwara ito."},{"book":"Matiu","chapter":"13","verse":"27","text":"“Ndị ọrụ onye nwe ubi ahụ bịara sị ya, ‘Nna anyị ukwu, ọ bụghị ezi mkpụrụ ọka ka ị kụrụ nʼubi gị? Ebeekwanụ ka ahịhịa ndị a si bịa?’"},{"book":"Matiu","chapter":"13","verse":"28","text":"“Onye ọrụ ubi ahụ zara ha sị, ‘Ọ bụ onye iro m kụrụ ahịhịa ndị a.’"},{"book":"Matiu","chapter":"13","verse":"29","text":"“Ma onye ọrụ ubi ahụ sịrị ha, ‘Ọ dịghị, nʼihi na mgbe unu na-achọ ihopu ahịhịa ndị ahụ, unu nwere ike site na-amaghị ama hopu ezi mkpụrụ ọka wiiti."},{"book":"Matiu","chapter":"13","verse":"30","text":"Hapụnụ ọka ahụ ka ha na ahịhịa ndị ahụ na-etokọta, tutu ruo mgbe a ga-ewe ihe ubi. Nʼoge ahụ aga m enye ndị owuwe ihe ubi iwu sị, burunu ụzọ chịkọtasịa ahịhịa ndị a niile, kee ha nʼukwu nʼukwu, kpọọ ha ọkụ. Ma kpokọtanụ ọka wiiti ndị a tinye ha nʼọba m.’ ”"},{"book":"Matiu","chapter":"13","verse":"31","text":"Ọ tụkwara ilu ọzọ sị ha, “Alaeze eluigwe dị ka mkpụrụ mọstaadị nke onye ọrụ ubi kụrụ nʼubi ya."},{"book":"Matiu","chapter":"13","verse":"32","text":"Ọ bụ ezie na ọ bụ mkpụrụ dịkarịsịrị nta karịa mkpụrụ ubi niile, ma mgbe mkpụrụ a toro, ọ na-adị ukwuu karịa ihe niile a kụrụ nʼubi. Ọ na-aghọ osisi buru ibu, nke ụmụ nnụnụ na-ezukwa ike nʼalaka ya.”"},{"book":"Matiu","chapter":"13","verse":"33","text":"Ọ tụrụ ha ilu ọzọ sị, “Alaeze eluigwe dị ka ihe na-eko achịcha,13:33 Maọbụ, yiist nke nwanyị na-ewere gwakọta nʼụtụ ọka e ji eme achịcha, tutu ruo mgbe ihe iko achịcha ahụ mere ka ụtụ ọka ahụ niile koo.”"},{"book":"Matiu","chapter":"13","verse":"34","text":"Oge niile ka Jisọs na-eji ilu na-agwa ndị mmadụ ndị a okwu. O nweghị oge ọbụla ọ gwara ha okwu hapụ iji ilu."},{"book":"Matiu","chapter":"13","verse":"35","text":"O mere nke a ka okwu onye amụma kwuru mezuo, sị,"},{"book":"Matiu","chapter":"13","verse":"36","text":"Emesịa, ọ hapụrụ igwe mmadụ ahụ baa nʼụlọ. Ndị na-eso ụzọ ya bịakwutere ya sị ya, “Kọwaara anyị ihe ilu ahụ ị tụrụ pụtara, ilu banyere ahịhịa puru nʼubi a kụrụ ọka.”"},{"book":"Matiu","chapter":"13","verse":"37","text":"Jisọs zara ha sị, “Nwoke ahụ kụrụ mkpụrụ ahụ bụ Nwa nke Mmadụ."},{"book":"Matiu","chapter":"13","verse":"38","text":"Ubi ahụ a ghanyere mkpụrụ ndị ahụ bụ ụwa. Mkpụrụ nke a kụrụ nʼubi ahụ nọchiri anya ụmụ nke alaeze ahụ. Ahịhịa ahụ puru nʼubi ahụ nọchikwara anya ụmụ ajọ onye ahụ."},{"book":"Matiu","chapter":"13","verse":"39","text":"Onye iro ahụ gara kụọ mkpụrụ puru ahịhịa bụ ekwensu. Owuwe ihe ubi nọchiri anya ọgwụgwụ oge. Ndị owuwe ihe ubi bụkwa ndị mmụọ ozi."},{"book":"Matiu","chapter":"13","verse":"40","text":"“Dị ka e siri fopụtasịa ahịhịa ahụ kpọọ ha ọkụ, otu a ka ọ ga-adị mgbe ụwa ga-agwụ."},{"book":"Matiu","chapter":"13","verse":"41","text":"Nwa nke Mmadụ ga-ezipụ ndị mmụọ ozi ya ka ha gaa site nʼalaeze ya fopụtasịa ihe niile na-eme ka e mee mmehie, na ndị niile na-eme ajọ ihe."},{"book":"Matiu","chapter":"13","verse":"42","text":"Ha ga-atụbakwa ha nʼime oke ọkụ ahụ, ebe ha ga-anọ na-akwa akwa, na-atakwa ikikere eze."},{"book":"Matiu","chapter":"13","verse":"43","text":"Ma ndị niile bụ ndị ezi omume ga-enwu dị ka anyanwụ nʼime alaeze Nna ha. Onye ọbụla nwere ntị ịnụ ihe, ya nụrụ."},{"book":"Matiu","chapter":"13","verse":"44","text":"“Alaeze eluigwe dị ka akụ e zoro nʼubi, nke otu nwoke chọpụtara zookwa ya ọzọ. Nwoke a jiri ọṅụ ree ihe niile o nwere, ma gaa zụta ubi ahụ."},{"book":"Matiu","chapter":"13","verse":"45","text":"“Ọzọ, alaeze eluigwe yiri nkume dị oke ọnụahịa nke onye na-azụ ahịa chọtara."},{"book":"Matiu","chapter":"13","verse":"46","text":"Mgbe ọ hụrụ nkume a, o ree ihe niile o nwere, were ego ya gaa zụrụ nkume a dị oke ọnụahịa."},{"book":"Matiu","chapter":"13","verse":"47","text":"“Ọzọkwa, alaeze eluigwe dị ka ụgbụ e ji egbu azụ, nke a wụnyere nʼime osimiri, jiri ya jide azụ dị iche iche."},{"book":"Matiu","chapter":"13","verse":"48","text":"Mgbe ụgbụ a juru, ndị ọkụ azụ ahụ na-adọpụta ya. Nọdụ ala họpụtasịa ndị dị mma tinye ha nʼime nkata, ma tufuo ndị na-adịghị mma."},{"book":"Matiu","chapter":"13","verse":"49","text":"Otu a ka ọ ga-adị nʼọgwụgwụ oge. Ndị mmụọ ozi ga-abịa kewapụ ndị ọjọọ site nʼetiti ndị ezi omume,"},{"book":"Matiu","chapter":"13","verse":"50","text":"ma tụbakwa ha nʼime oke ọkụ ahụ. Ebe ha ga-anọ na-akwa akwa na-atakwa ikikere eze.”"},{"book":"Matiu","chapter":"13","verse":"51","text":"Ọ jụrụ ha sị, “Unu ghọtara ihe ndị a m na-ekwu?”"},{"book":"Matiu","chapter":"13","verse":"52","text":"Ọ sịrị ha, “Nʼihi nke a, onye nkuzi nke iwu ọbụla nke e mere ka ọ bụrụ onye na-eso ụzọ alaeze eluigwe, dị ka onyenwe ụlọ nke na-esite nʼụlọakụ ya na-ewepụta ihe ọhụrụ na ihe ochie.”"},{"book":"Matiu","chapter":"13","verse":"53","text":"Mgbe Jisọs tụsịrị ilu ndị a, o si ebe ahụ pụọ."},{"book":"Matiu","chapter":"13","verse":"54","text":"O rutere nʼobodo ya, malite izi ha ihe nʼụlọ ekpere ha, nke a jukwara ha anya. Ha jụrịtara onwe ha ajụjụ na-asị, “Ebee ka o si nweta amamihe a? Ebee ka o si nweta ike ịrụ ọrụ ebube ndị a niile?"},{"book":"Matiu","chapter":"13","verse":"55","text":"Nwoke a, ọ bụghị nwa onye kapinta? Ọ bụ na-adịghị akpọ nne ya Meri? Jemis, Josef, Saimọn na Judas, ha abụghị ụmụnne ya ndị ikom?"},{"book":"Matiu","chapter":"13","verse":"56","text":"Ụmụnne ya ndị inyom niile, ha anọghị nʼetiti anyị?13:56 Ọ bụ na anyị amakwaghị ụmụnne ya ndị inyom, ndị anyị na ha bi nʼebe a. Olee ebekwa ka nwoke a si nweta ihe ndị a?”"},{"book":"Matiu","chapter":"13","verse":"57","text":"Iwe were ha nʼebe ọ nọ."},{"book":"Matiu","chapter":"13","verse":"58","text":"Ya mere, ọ rụghị ọtụtụ ọrụ ebube nʼebe ahụ, nʼihi na ha enweghị okwukwe nʼime ha."}]}