{"data":[{"book":"ایوب","chapter":"2","verse":"1","text":"فرشتگان دوباره به حضور خداوند آمدند و شیطان هم با ایشان بود."},{"book":"ایوب","chapter":"2","verse":"2","text":"خداوند از شیطان پرسید: «کجا بودی؟»"},{"book":"ایوب","chapter":"2","verse":"3","text":"خداوند پرسید: «آیا بندهٔ من ایوب را دیدی؟ بر زمین کسی مانند او پیدا نمی‌شود. او مردی بی‌عیب، صالح و خداترس است و از بدی و شرارت دوری می‌ورزد. با وجود اینکه مرا بر آن داشتی تا بی‌سبب به او ضرر رسانم، ولی او وفاداری خود را نسبت به من از دست نداده است.»"},{"book":"ایوب","chapter":"2","verse":"4","text":"شیطان در جواب گفت: «پوست به عوض پوست! انسان برای نجات جان خود حاضر است هر چه دارد بدهد."},{"book":"ایوب","chapter":"2","verse":"5","text":"اکنون به بدن او آسیب برسان، آنگاه خواهی دید که آشکارا تو را لعن کفر خواهد کرد!»"},{"book":"ایوب","chapter":"2","verse":"6","text":"خداوند پاسخ داد: «هر چه می‌خواهی با او بکن، ولی او را نکش.»"},{"book":"ایوب","chapter":"2","verse":"7","text":"پس شیطان از حضور خداوند بیرون رفت و ایوب را از سر تا پا به دملهای دردناک مبتلا ساخت."},{"book":"ایوب","chapter":"2","verse":"8","text":"ایوب در خاکستر نشست و تکه سفالی برداشت تا با آن خود را بخاراند."},{"book":"ایوب","chapter":"2","verse":"9","text":"زنش به او گفت: «آیا با وجود تمام این بلاها که خدا به سرت آورده، هنوز هم به او وفاداری؟ خدا را لعن کن و بمیر!»"},{"book":"ایوب","chapter":"2","verse":"10","text":"ولی ایوب جواب داد: «تو مانند زنی ابله حرف می‌زنی! آیا باید فقط چیزهای خوب را از طرف خدا بپذیریم و نه چیزهای بد را؟» پس ایوب با وجود تمام این بلاها سخنی بر ضد خدا نگفت."},{"book":"ایوب","chapter":"2","verse":"11","text":"سه نفر از دوستان ایوب به نامهای الیفاز تیمانی، بلدد شوحی و صوفر نعماتی وقتی از بلاهایی که به سر او آمده بود آگاه شدند، تصمیم گرفتند با هم نزد ایوب بروند و با او همدردی نموده، او را تسلی دهند."},{"book":"ایوب","chapter":"2","verse":"12","text":"وقتی ایوب را از دور دیدند به سختی توانستند او را بشناسند. آنها از شدت تأثر با صدای بلند گریستند و لباس خود را دریدند و بر سر خود خاک ریختند."},{"book":"ایوب","chapter":"2","verse":"13","text":"آنها بدون آنکه کلمه‌ای بر زبان آورند هفت شبانه روز در کنار او بر زمین نشستند، زیرا می‌دیدند که درد وی شدیدتر از آن است که بتوان با کلمات آن را تسکین داد."}]}