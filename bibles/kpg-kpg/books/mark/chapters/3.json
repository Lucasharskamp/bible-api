{"data":[{"book":"Mark","chapter":"3","verse":"1","text":"Jesus ga hanimoi gi muli gi di synagogee, gei taane made dono lima i golo."},{"book":"Mark","chapter":"3","verse":"2","text":"Hunu gau i golo e dadaumada a Jesus, bolo gii gida di nadau hala i Mee. Digaula ga mmada adu gii donu be mee ga hagahili taane deelaa i di Laangi Sabad."},{"book":"Mark","chapter":"3","verse":"3","text":"Jesus ga helekai gi taane, “Hanaga gi mua.”"},{"book":"Mark","chapter":"3","verse":"4","text":"Gei Mee ga heeu gi digaula, “Tadau haganoho le e dumaalia gi ni aha e hai go gidaadou i di Laangi Sabad? Di humalia be di huaidu? E benebene di mouli o tangada, be e hagahuaidu?”"},{"book":"Mark","chapter":"3","verse":"5","text":"Jesus gu hagawelewele gi digaula, gei di madagoaa la hua Mee gu tilikai hua laa i digaula, idimaa i nadau lodo hamaaloo mo nadau hagabaubau ihala. Gei Mee ga helekai gi taane deelaa, “Holohia doo lima gi daha.” Gei mee gaa holo dono lima gi daha, guu hili."},{"book":"Mark","chapter":"3","verse":"6","text":"Nia Pharisee ga ulu gi daha mo synagogee, ga dagabuli ginaadou mo digau ala e huli mai i Herod, e haga noho di nadau hai belee daaligi a Jesus."},{"book":"Mark","chapter":"3","verse":"7","text":"Jesus mo ana dama agoago ne lloo adu gi tongotai di Tai o Galilee, gei digau dogologowaahee ne daudali a Mee. Digau aanei digau mai Galilee, Judea,"},{"book":"Mark","chapter":"3","verse":"8","text":"Jerusalem, nnenua o Idumea, i baahi i dua o Jordan, mo mai i nia gowaa i di gili nia waahale o Tyre mo Sidon. Digau huogodoo aanei ne lloomoi gi Jesus i di nadau longono i nia mee a Jesus ala ne hai."},{"book":"Mark","chapter":"3","verse":"9","text":"Tagabuulinga dangada deelaa gu dogologowaahee, gaa hidi ai Jesus, ga helekai gi ana dama agoago gi hagatogomaalia ina di boodi e gaga ieia, gi aadee eia.3.9 Mark 4.1; Luke 5.1-3"},{"book":"Mark","chapter":"3","verse":"10","text":"Mee ne hagahili ana gau magi dogologo, gei digau magi e hagadau honohono, bolo gii bili ginaadou gi Mee."},{"book":"Mark","chapter":"3","verse":"11","text":"Digau ala iai nia hagataalunga huaidu ga gidee ginaadou a Mee, gaa pala gi lala loo i mua o Mee, gaa wwolo, “Goe go Tama a God!”"},{"book":"Mark","chapter":"3","verse":"12","text":"Jesus gaa bule nia hagataalunga huaidu aalaa, bolo gi hudee hagi anga ina Ia gi nia daangada."},{"book":"Mark","chapter":"3","verse":"13","text":"Jesus ne hana gi hongo dahi gonduu, gaa gahi ana gau ala e hiihai ginai, gei digaula guu hula gi Mee."},{"book":"Mark","chapter":"3","verse":"14","text":"Gei Mee ga hilihili aga dilongoholu maa lua, ga haga ingoo go Mee bolo digau agoago hagau. Mee ga helekai, “Au ne hili goodou belee madalia Au, e hagau goodou e hagadele di Longo Humalia."},{"book":"Mark","chapter":"3","verse":"15","text":"Goodou ga mogobuna di hagabagi nia hagataalunga huaidu.”"},{"book":"Mark","chapter":"3","verse":"16","text":"Aanei digau dilongoholu maa lua a Mee ne hilihili: Simon (Jesus gu hagaingoo a mee bolo Peter),"},{"book":"Mark","chapter":"3","verse":"17","text":"James, mo dono duaahina go John, nia dama daane Zebedee (Jesus gu haga ingoo meemaa bolo Boanerges, dono hadinga boloo, “Nia Dama daane ni di Atili”),"},{"book":"Mark","chapter":"3","verse":"18","text":"Andrew, Philip, Bartholomew, Matthew, Thomas, James go tama daane a Alphaeus, Thaddaeus, Simon di ‘Patriot’3.18 ‘Patriot’ Di hagabuulinga dangada ala e hai baahi hagammuni gi digau Rome,"},{"book":"Mark","chapter":"3","verse":"19","text":"mo Judas Iscariot, dela ga hagi anga Jesus."},{"book":"Mark","chapter":"3","verse":"20","text":"Jesus ne hana gi dono hale, gei digau dogologo ga mmui mai gi Mee, gei Mee mo ana dama agoago gu de aadee di nadau miami."},{"book":"Mark","chapter":"3","verse":"21","text":"Nia gau o Maa gaa longo, gaa hula belee benebene a Mee, idimaa, nia daangada e helekai bolo Mee gu dadaulia."},{"book":"Mark","chapter":"3","verse":"22","text":"Digau haga donudonu haganoho ne lloomoi i Jerusalem, ga helekai, “Beelzebul la gu i lodo o Mee, di tagi o nia hagataalunga huaidu ne hai a Mee gi mogobuna di hagabagi digaula.”3.22 Matthew 9.34; 10.25"},{"book":"Mark","chapter":"3","verse":"23","text":"Jesus ga gahi mai digaula, ga helekai i nia ala kai, “Setan e mee di hagabagi Setan?"},{"book":"Mark","chapter":"3","verse":"24","text":"Tenua ma ga waewae hagabuulinga, la ga heheebagi, ga mooho gi daha."},{"book":"Mark","chapter":"3","verse":"25","text":"Maa di madahaanau ma ga waewae, ga heheebagi, di madahaanau deelaa la ga mooho."},{"book":"Mark","chapter":"3","verse":"26","text":"Maa nei bolo nia daangada o Setan la ga waewae hagabuulinga, la hagalee duai, ga hagalee."},{"book":"Mark","chapter":"3","verse":"27","text":"“Deai tangada e mee di ulu gi lodo di hale o taane maaloo belee kae nia goloo o maa. Go mee hua gu lawalawa taane maaloo deelaa, gei mee gaa mee laa di kae nia goloo o di hale o maa."},{"book":"Mark","chapter":"3","verse":"28","text":"“Au e hagi adu di tonu bolo nia huaidu huogodoo o nia daangada mo nadau helekai huaidu i God, e mee hua di dumaalia ginai."},{"book":"Mark","chapter":"3","verse":"29","text":"Gei tangada dela ma ga helekai huaidu i di Hagataalunga Dabu le e deemee di dumaalia ginai, idimaa, mee guu doo gi lodo di hala dela e deemee di mehede.”3.29 Luke 12.10"},{"book":"Mark","chapter":"3","verse":"30","text":"Jesus e helekai beenei, idimaa, hunu daangada ne helekai, “Mee iai di hagataalunga huaidu i ono lodo.”"},{"book":"Mark","chapter":"3","verse":"31","text":"Nia duaahina daane o Jesus mo tinana o maa ne dau mai. Digaula e tuu i malaelae di hale, ga hagau di nadau hagailoo, belee gahi mai a Mee."},{"book":"Mark","chapter":"3","verse":"32","text":"Digau dogologo i baahi o Jesus, ga helekai gi Mee, “Mmada, do dinana, o duaahina daane, o duaahina ahina i malaelae, e hiihai e heetugi adu.”"},{"book":"Mark","chapter":"3","verse":"33","text":"Gei Jesus ga helekai gi digaula, “Dogu dinana la koai? Ogu duaahina la koai?”"},{"book":"Mark","chapter":"3","verse":"34","text":"Mee ga mmada adu hua gi digau ala e noho i dono baahi, ga helekai, “Mmada! Aanei ogu dinana mo ogu duaahina!"},{"book":"Mark","chapter":"3","verse":"35","text":"Be ko ai hua dela e hai nia mee a God bolo gi heia, deelaa go dogu duaahina daane, dogu duaahina ahina, mo dogu dinana.”"}]}