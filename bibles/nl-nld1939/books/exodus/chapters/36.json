{"data":[{"book":"Exodus","chapter":"36","verse":"1","text":"Besalel zal dus het werk voltooien, geholpen door Oholiab en alle kunstenaars, aan wie Jahweh bekwaamheid en inzicht verleend heeft, om met beleid alles te vervaardigen voor de bouw van het heiligdom, juist zoals Jahweh het bevolen heeft."},{"book":"Exodus","chapter":"36","verse":"2","text":"Nu riep Moses Besalel en Oholiab en alle kunstenaars op, wie Jahweh bekwaamheid had geschonken: allen die zich bezield gevoelden, om aan het werk te gaan en het uit te voeren."},{"book":"Exodus","chapter":"36","verse":"3","text":"En onder toezicht van Moses namen zij alle geschenken in ontvangst, die de IsraÃ«lieten brachten voor de bouw van het heiligdom. Maar toen men hem iedere morgen opnieuw gaven bleef brengen,"},{"book":"Exodus","chapter":"36","verse":"4","text":"staakten al de kunstenaars, die de verschillende werkzaamheden aan het heiligdom moesten verrichten, een voor een het werk, waarmee zij bezig waren,"},{"book":"Exodus","chapter":"36","verse":"5","text":"en zeiden tot Moses: Het volk brengt veel meer dan nodig is voor de uitvoering van het werk, dat Jahweh gelast heeft."},{"book":"Exodus","chapter":"36","verse":"6","text":"Daarom beval Moses, in het kamp af te kondigen: Niemand, man noch vrouw, behoeft nog iets te vervaardigen als geschenk voor het heiligdom! Zo moest het volk er van worden afgehouden, verdere geschenken te brengen."},{"book":"Exodus","chapter":"36","verse":"7","text":"Wat al vervaardigd was, was voldoende en meer dan voldoende, om het hele werk ten uitvoer te brengen."},{"book":"Exodus","chapter":"36","verse":"8","text":"Nu begonnen alle kunstenaars onder de werklieden de tabernakel te maken. Ze vervaardigden hem uit tien banen van getwijnd lijnwaad, van violet, purper en karmozijn, met cherubs versierd."},{"book":"Exodus","chapter":"36","verse":"9","text":"De lengte van een baan was acht en twintig el, de breedte vier el; alle banen hadden dezelfde afmetingen."},{"book":"Exodus","chapter":"36","verse":"10","text":"Men hechtte de banen vijf bij vijf aan elkander,"},{"book":"Exodus","chapter":"36","verse":"11","text":"en maakte violetkleurige lussen aan de zoom van de eerste baan van het ene stel en eveneens aan de zoom van de laatste baan van het andere stel."},{"book":"Exodus","chapter":"36","verse":"12","text":"Vijftig lussen maakte men aan de baan van het ene stel en vijftig lussen aan de zoom van de laatste baan van het andere stel, zodat de lussen tegenover elkander kwamen te zitten."},{"book":"Exodus","chapter":"36","verse":"13","text":"Vervolgens maakte hij vijftig gouden haken, en hechtte de banen met die haken aaneen, zodat de tabernakel een geheel werd."},{"book":"Exodus","chapter":"36","verse":"14","text":"Daarna maakte hij banen van geitenhaar voor de tent over de tabernakel; hij maakte elf van deze banen."},{"book":"Exodus","chapter":"36","verse":"15","text":"De lengte van een baan bedroeg dertig el en de breedte vier el; alle elf banen hadden dezelfde afmetingen."},{"book":"Exodus","chapter":"36","verse":"16","text":"Vijf van die banen hechtte hij afzonderlijk aan elkander vast, en eveneens de zes andere afzonderlijk."},{"book":"Exodus","chapter":"36","verse":"17","text":"Dan maakte hij vijftig lussen aan de zoom van de laatste baan van het ene stel en evenzo vijftig lussen aan de zoom van de laatste baan van het andere stel;"},{"book":"Exodus","chapter":"36","verse":"18","text":"vervolgens maakte hij vijftig bronzen haken, om de tent zo samen te voegen, dat ze een geheel werd."},{"book":"Exodus","chapter":"36","verse":"19","text":"Vervolgens maakte hij over deze tent een dek van roodgeverfde ramsvellen, en nog een dekkleed van gelooide huiden daar overheen."},{"book":"Exodus","chapter":"36","verse":"20","text":"Daarna vervaardigde hij voor de tabernakel rechtopstaande schotten van acaciahout."},{"book":"Exodus","chapter":"36","verse":"21","text":"Ieder schot was tien el hoog, en anderhalve el breed,"},{"book":"Exodus","chapter":"36","verse":"22","text":"en onder ieder schot zaten twee pennen, recht naast elkaar. Zo deed hij met alle schotten van de tabernakel."},{"book":"Exodus","chapter":"36","verse":"23","text":"Voor de zuidkant van de tabernakel maakte hij twintig schotten,"},{"book":"Exodus","chapter":"36","verse":"24","text":"en onder die twintig schotten maakte hij veertig zilveren voetstukken, zodat er zich telkens twee onder ieder schot bevonden voor de beide pennen."},{"book":"Exodus","chapter":"36","verse":"25","text":"Voor de andere wand van de tabernakel dus aan de noordkant, maakte hij eveneens twintig schotten"},{"book":"Exodus","chapter":"36","verse":"26","text":"met hun veertig zilveren voetstukken, telkens twee onder ieder schot."},{"book":"Exodus","chapter":"36","verse":"27","text":"Voor de achterkant van de tabernakel, dus in het westen, maakte hij zes schotten;"},{"book":"Exodus","chapter":"36","verse":"28","text":"daarenboven voor de beide hoeken van de achterwand van de tabernakel twee schotten,"},{"book":"Exodus","chapter":"36","verse":"29","text":"die van onderen in elkander grepen, en evenzo van boven bij de eerste kram. Zo deed hij voor die twee, daar zij beiden de hoekstukken vormden."},{"book":"Exodus","chapter":"36","verse":"30","text":"Er waren dus acht schotten met hun zestien zilveren voetstukken, telkens twee voetstukken onder ieder schot."},{"book":"Exodus","chapter":"36","verse":"31","text":"Vervolgens maakte hij bindlatten van acaciahout, vijf voor de schotten van de ene zijwand van de tabernakel,"},{"book":"Exodus","chapter":"36","verse":"32","text":"en vijf voor de schotten van de andere zijwand van de tabernakel, en ook vijf voor de schotten aan de achterwand van de tabernakel, in het westen."},{"book":"Exodus","chapter":"36","verse":"33","text":"De middelste bindlat maakte hij zo, dat zij midden over de schotten liep van het ene einde tot het andere."},{"book":"Exodus","chapter":"36","verse":"34","text":"De schotten bekleedde hij met goud; de krammen, waarin de bindlatten rustten, maakte hij van goud; de bindlatten zelf overtrok hij weer met goud."},{"book":"Exodus","chapter":"36","verse":"35","text":"Daarna maakte hij het voorhangsel van violet, purper, karmozijn en getwijnd lijnwaad, met cherubs versierd."},{"book":"Exodus","chapter":"36","verse":"36","text":"Hij maakte daarvoor vier palen van acaciahout, die hij met goud besloeg, met gouden ringen eraan en goot er vier zilveren voetstukken voor."},{"book":"Exodus","chapter":"36","verse":"37","text":"Ten slotte vervaardigde hij voor de ingang van de Tent een tapijt van violet, purper, karmozijn en getwijnd lijnwaad, met fijn borduurwerk versierd;"},{"book":"Exodus","chapter":"36","verse":"38","text":"daarbij de vijf palen met hun ringen. De koppen en banden der palen overtrok hij met goud, terwijl de vijf voetstukken van brons waren."}]}