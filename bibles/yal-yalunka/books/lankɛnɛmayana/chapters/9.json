{"data":[{"book":"Lankɛnɛmayana","chapter":"9","verse":"1","text":"Malekan suulunden yi a xɔtaan fe. N yi saren9.1 Sareni ito findixi malekana nde taxamasenna ra alo Lankɛnɛmayaan 12.4. to kelɛ kore, a bira bɔxɔni, yili ɲaxi tilinxin dɛɲinna yi so a yii."},{"book":"Lankɛnɛmayana","chapter":"9","verse":"2","text":"A yi yili ɲaxin dɛɛn nabi, tutin yi te a kui alo sulun gbeen tɛɛn tutina. Na yi sogen nun kuyeni fɔrɔ."},{"book":"Lankɛnɛmayana","chapter":"9","verse":"3","text":"Tuguminne yi mini tɛɛn tutini e xuya ayi bɔxɔn ma, sɛnbɛn yi so ne yii alo tanle bɔxɔn ma."},{"book":"Lankɛnɛmayana","chapter":"9","verse":"4","text":"A yi fala e xa a e nama sɛxɛne halagi bɔxɔn ma, hanma se xinde yo hanma wudine fɔ adamadiine tun, Alaa taxamasenna mi naxanye tigi ra."},{"book":"Lankɛnɛmayana","chapter":"9","verse":"5","text":"E mi yi daxa e muxune faxa koni e xa e ɲaxankata kike suulun. E yi sɔxɔlɛn naxan tima muxune ma, na yi luxi nɛn alo tanla na muxun xin."},{"book":"Lankɛnɛmayana","chapter":"9","verse":"6","text":"Na lɔxɔne yi, muxune sayaan fenma nɛn koni e mi a toma. Sayaan xɔnla e suxuma nɛn han, koni sayana a gima nɛn e ma."},{"book":"Lankɛnɛmayana","chapter":"9","verse":"7","text":"Na tuguminne yi luxi nɛn alo soon naxanye yitɔnxi yɛngɛ so xinla ma. Mangaya kɔmɔti taxamasenna e xunna alo xɛmana, e yɛtagine luxi alo muxun yɛtagina."},{"book":"Lankɛnɛmayana","chapter":"9","verse":"8","text":"E xun sɛxɛne luxi alo ɲaxanle xun sɛxɛna. E ɲinne luxi alo yatan ɲinna."},{"book":"Lankɛnɛmayana","chapter":"9","verse":"9","text":"E xanle yi e kanken ma alo yɛngɛ so seen kanke masaan wure daxina. E gabutɛne xuiin luxi alo soo wuyaxin na xidi wontorone ra, e yi e gi siga yɛngɛni."},{"book":"Lankɛnɛmayana","chapter":"9","verse":"10","text":"E xunle luxi alo tali xunla. Xirinna yi e xunla nan na naxan muxune sɔxɔlɛma han kike suulun."},{"book":"Lankɛnɛmayana","chapter":"9","verse":"11","text":"Yili Ɲaxin Malekan nan yi e xun na e mangan na, naxan xili Heburu xuini, Abadɔn. Girɛki xuiin tan yi, a xili nɛn, Apoliyon. Na bunna nɛɛn, “Halagi Tiina.”"},{"book":"Lankɛnɛmayana","chapter":"9","verse":"12","text":"Gbalo singen bata dangu. Gbalo firin mɔn luxi."},{"book":"Lankɛnɛmayana","chapter":"9","verse":"13","text":"Malekan senninden yi a xɔtaan fe. N yi xuina nde mɛ keli saraxa gande xɛma daxin feri naaninne binni naxan yi Ala yɛtagi."},{"book":"Lankɛnɛmayana","chapter":"9","verse":"14","text":"Xɔtaan senninden yi malekan naxan yii, a yi a fala na xa, a naxa, “Malekan naaninna naxanye xidixi Yufareti baa gbeen dɛ, ne fulun.”"},{"book":"Lankɛnɛmayana","chapter":"9","verse":"15","text":"Na maleka naaninna naxanye yi yitɔnxi na waxatin nun lɔxɔn nun kiken nun ɲɛɛn ma, ne yi fulun alogo dunuɲa muxune yitaxunxin dɔxɔde saxanna ra, e xa na kedenna faxa."},{"book":"Lankɛnɛmayana","chapter":"9","verse":"16","text":"Yɛngɛ soon naxanye yi soone fari, muxu wuli mɔxɔɲɛn dɔxɔde wuli fu. N na xasabin nan mɛxi."},{"book":"Lankɛnɛmayana","chapter":"9","verse":"17","text":"Na fe toon kui, n soone nun soo ragine to na kiini: E kanke masane yi gbeeli alo tɛɛna, e mamiloxi alo safiri gɛmɛna, e nɛri fuɲiramana alo dole tɛɛ fuɲina. Soone xunne luxi alo yata xunna, tɛɛn nun tutin nun dole tɛɛn yi minima e dɛ."},{"book":"Lankɛnɛmayana","chapter":"9","verse":"18","text":"Dunuɲa muxune birin yitaxunxin dɔxɔde saxanna ra, na kedenna yi faxa na ɲaxankata saxanne xɔn, tɛɛn nun tutin nun dole tɛɛn naxanye yi minima e dɛ."},{"book":"Lankɛnɛmayana","chapter":"9","verse":"19","text":"Amasɔtɔ soone sɛnbɛn yi e dɛɛn nun e xunla nin. E xunle yi luxi alo saɲine. E xunne na, e muxune maxɔlɔma naxanye ra."},{"book":"Lankɛnɛmayana","chapter":"9","verse":"20","text":"Na gbalone mi muxun naxanye faxa, ne mi xɛtɛ e yii fɔxɔn batu feen fɔxɔ ra e mi ɲinanne kiin yiba hanma suxure xɛma daxina hanma a sula daxina hanma a gɛmɛ daxina hanma a wudi daxina naxanye mi seen toma, e mi fe mɛma, e mi nɔɛ sigan tiyɛ."},{"book":"Lankɛnɛmayana","chapter":"9","verse":"21","text":"E mi xɛtɛ e muxu faxan nun e kɔɛrayaan nun e yanga suxun nun e muɲan fɔxɔ ra."}]}