{"data":[{"book":"Yohana","chapter":"19","verse":"1","text":"Abaho Pilato kalagiza Yesu yatoigwe mbalati."},{"book":"Yohana","chapter":"19","verse":"2","text":"Wakalizi waluka ngata ya miba, waika mdipala jake. Abaho wamvaza kiwalo cha undewa."},{"book":"Yohana","chapter":"19","verse":"3","text":"Wamcholela, wamulongela, “Mwinyi, Mndewa wa Wayahudi!” Abaho wamzaba makofi."},{"book":"Yohana","chapter":"19","verse":"4","text":"Pilato kalawa kunze kabili, kalulongela lunhu lwa wanhu, “Loleni, nomgala kumwenu mujuwe kamba sichonile kilamuso cha kumtagusila.”"},{"book":"Yohana","chapter":"19","verse":"5","text":"Avo Yesu kalawa kunze kuno kavala ngata ya miba na kiwalo cha undewa. Pilato kawalongela, “Loleni! Munhu mwenyego ayo ino!”"},{"book":"Yohana","chapter":"19","verse":"6","text":"Wakulu wa walava nhosa na wakalizi wa Ng'anda ya Imulungu viwamone, wakemelela, “Muwambe mumsalaba! Muwambe mumsalaba!”"},{"book":"Yohana","chapter":"19","verse":"7","text":"Wayahudi wamwidika, “Tunago Malagizo golonga kolondigwa yafe, kwavija kaitenda heyo Mwana wa Imulungu.”"},{"book":"Yohana","chapter":"19","verse":"8","text":"Pilato viyahulike vivo, kadumba ng'hani."},{"book":"Yohana","chapter":"19","verse":"9","text":"Kengila kabili mna ing'anda ya mkulu wa isi, kamuuza Yesu, “Vino gweye kolawa kwahi?”"},{"book":"Yohana","chapter":"19","verse":"10","text":"Pilato kamulongela, “Kolema kulonga na niye? Hujuwile ninao udahi wa kukufungulila na vivija kukuwamba mumsalaba.”"},{"book":"Yohana","chapter":"19","verse":"11","text":"Yesu kamwidika, “Kuna udahi kumwangu kwavija kugweleligwa na Imulungu. Avo munhu yanigalile mmakono gako katenda nzambi ng'hani.”"},{"book":"Yohana","chapter":"19","verse":"12","text":"Pilato viyahulike vivo, kazahila nzila ya kumfungulila Yesu. Lakini Wayahudi wakemelela, “Wahamfungulila huli mbwiga wa Mndewa mkulu wa Lumi! Munhu yoyose yoitenda Mndewa komuhinduka Mndewa mkulu wa Lumi!”"},{"book":"Yohana","chapter":"19","verse":"13","text":"Pilato viyahulike mbuli azo, kamulava Yesu kunze, kakala mkigoda cha mkulu wa kitala, hanhu hakemigwe “Lubuga lwa mabwe” Kwa Kiebulania “Gabasa”"},{"book":"Yohana","chapter":"19","verse":"14","text":"Ikala saa sita imisi siku ya kuitanda Pasaka. Pilato kawalongela Wayahudi, “Aino hano Mndewa wenu!”"},{"book":"Yohana","chapter":"19","verse":"15","text":"Wao wakemelela, “Mkome! Mkome! Muwambe mumsalaba!”"},{"book":"Yohana","chapter":"19","verse":"16","text":"Abaho Pilato kamulava Yesu kumwao ili wamuwambe mumsalaba."},{"book":"Yohana","chapter":"19","verse":"17","text":"Kalawa kunze kuno kapapa msalaba wake, kachola hanhu hakemigwe Fumvu da Pala. Kwa Kiebulania hokemigwa Goligota."},{"book":"Yohana","chapter":"19","verse":"18","text":"Ako wamuwamba Yesu mumsalaba, na vivija wawawamba wanhu wayagwe wabili. Imoja mwambu wa mkono wa kudila na iyagwe mwambu wa kumoso. Yesu hagati yao."},{"book":"Yohana","chapter":"19","verse":"19","text":"Pilato kandika kibao, kakika mumsalaba. Vino vivo yandike, “Yesu wa Nazaleti, Mndewa wa Wayahudi.”"},{"book":"Yohana","chapter":"19","verse":"20","text":"Wayahudi wengi wakisoma kibao acho kwavija hanhu aho hayawambigwe Yesu hakala behi na buga jao. Kibao acho chandikigwa Kiebulania, Kilatini na Kigiliki."},{"book":"Yohana","chapter":"19","verse":"21","text":"Wakulu wa walava nhosa wamulongela Pilato, “Sikuwandike ‘Mndewa wa Wayahudi’ lakini, ‘Munhu ino kalonga heyo ayo Mndewa wa Wayahudi.’ ”"},{"book":"Yohana","chapter":"19","verse":"22","text":"Pilato kawedika, “Kinyandike nyandika.”"},{"book":"Yohana","chapter":"19","verse":"23","text":"Wakalizi viwamambukize kumuwamba Yesu mumsalaba, wasola viwalo vake na kuvigola mafungu mane, kila mkalizi kapata dimoja. Vivija wasola kiwalo chake kiyagwe kikalile hakisonigwe bule lakini kilukigwa."},{"book":"Yohana","chapter":"19","verse":"24","text":"Wakalizi wailongela, “Kino sikutukidege, leka tubwanhe simbi tulole yomgwila nani.” Mbuli ino itendeka kutenda Maandiko Gang'alile galawilile."},{"book":"Yohana","chapter":"19","verse":"25","text":"Wemile behi na msalaba wa Yesu wakala mamake na mamake mkulu na Malia mtwanzi wa Kilopasi na Malia Magidalena."},{"book":"Yohana","chapter":"19","verse":"26","text":"Yesu viyamone mamake na mwanahina wake yamnogele ng'hani wema aho, kamulongela mamake, “Mama, sambi ino ayo mwanago.”"},{"book":"Yohana","chapter":"19","verse":"27","text":"Abaho kamulongela mwanahina ayo, “Sambi ino ayo mamako.” Kulawa siku dijo mwanahina ayo kamsola na kukala nayo ukae kumwake."},{"book":"Yohana","chapter":"19","verse":"28","text":"Yesu kajuwa kamba kulawa sambi kila kinhu kimala, na ili kutenda Maandiko Gang'alile gavikizwe, Kalonga, “Nokona ng'hilu.”"},{"book":"Yohana","chapter":"19","verse":"29","text":"Baho kukala na kikonha kimemile divai ya ugwadu, avo wavabika didodoki mna idivai wadinanika mna ulubiki lwa hisopo, wadika mna umulomo wa Yesu."},{"book":"Yohana","chapter":"19","verse":"30","text":"Yesu viyang'wile ija idivai, kalonga, “Gamala!”"},{"book":"Yohana","chapter":"19","verse":"31","text":"Abaho wakulu wa Wayahudi wampula Pilato yawatogolele wagabene magulu ga wanhu wakalile wawambigwe mmisalaba ili wazihumuluse ng'huli zao. Wampula vino kwavija ikala siku ya kuitanda, na hawalondile ng'huli zikale mmisalaba mwiisiku ya Kubwihila, kwavija siku ayo ya Kubwihila ikala ing'alile."},{"book":"Yohana","chapter":"19","verse":"32","text":"Avo wakalizi wachola, wagabena magulu ga munhu wa ichanduso na abaho kwa munhu iyagwe wakalile wawambigwe mmisalaba hamoja na Yesu."},{"book":"Yohana","chapter":"19","verse":"33","text":"Lakini viwezile kwa Yesu, wamvika kafa mwaka, avo hawagabenile bule magulu gake."},{"book":"Yohana","chapter":"19","verse":"34","text":"Mkalizi imoja kamuhoma Yesu mgoha mulubavu lwake, bahaja damu na mazi vilawa."},{"book":"Yohana","chapter":"19","verse":"35","text":"Munhu yagonile gano vigalawilile kawalongela ili na mweye mupate kutogola. Gaja goyolonga gaukweli na kojuwa kamba kolonga ukweli."},{"book":"Yohana","chapter":"19","verse":"36","text":"Gano gatendigwa ili kutenda Maandiko Gang'alile galawilile, “Kuduhu zege jake donda dibenigwe.”"},{"book":"Yohana","chapter":"19","verse":"37","text":"Vivija Maandiko Gang'alile golonga, “Omulola munhu ayo wamuhomile.”"},{"book":"Yohana","chapter":"19","verse":"38","text":"Vigabitile gago, Yusufu, mwenekae wa Alimataya kampula Pilato yamgwelele lukuli lwa Yesu. Yusufu kakala mwanahina wa Yesu kwa kinyelegezi, kwavija kakala yowadumba wakulu wa Wayahudi. Pilato kamtogolela yalusole lukuli lwa Yesu, avo Yusufu kachola, kalusegesa na kasegela nao."},{"book":"Yohana","chapter":"19","verse":"39","text":"Nikodemo, munhu yamgendele Yesu ikilo baho ichanduso hamoja na Yusufu, kapapa mhishi longo na tano za mavumba, gatibwilizigwe na mavuta ga bei ng'hulu gokemigwa manemane na ubani."},{"book":"Yohana","chapter":"19","verse":"40","text":"Wanhu awo wabili walusola lukuli lwa Yesu, waluzingiliza sitili hamoja na mavuta gonung'hila goya kamba viili mila ya Wayahudi ya kuzika."},{"book":"Yohana","chapter":"19","verse":"41","text":"Hanhu aho hayawambigwe Yesu kukala na mgunda, mgati kukala na panga da sambi najo dikala hadinazikiligwa munhu."},{"book":"Yohana","chapter":"19","verse":"42","text":"Kwavija ikala ing'hali siku imoja kuvikila siku ya Kubwihila na vivija panga dijo dikala behi, avo walwika lukuli lwa Yesu mumo."}]}