{"data":[{"book":"Jo-Hibrania","chapter":"6","verse":"1","text":"Kuom mano koro waweuru puonj michakogo ngʼeyo wach Kristo, to wadhiuru nyime mondo wadok joma otegno. Ok owinjore mondo wachak puonjou manyien weche michakogo bedo ja-Kristo, kaka lokruok weyo timbe matero ji e tho to gi yie kuom Nyasaye;"},{"book":"Jo-Hibrania","chapter":"6","verse":"2","text":"kod puonj kuom kit batiso mopogore opogore, kata kuom keto lwedo ewi ji, kata kuom wach chier aa kuom joma otho, kata kuom bura mabiro."},{"book":"Jo-Hibrania","chapter":"6","verse":"3","text":"To wabiro timo kamano, ka Nyasaye oyie."},{"book":"Jo-Hibrania","chapter":"6","verse":"4","text":"Nikech jomaler mar Nyasaye oserienynegi mi obilo mich mar polo kendo obedo e lalruok achiel gi Roho Maler;"},{"book":"Jo-Hibrania","chapter":"6","verse":"5","text":"joma osebilo ber mar Wach Nyasaye, mi ongʼeyo teko mar piny mabiro,"},{"book":"Jo-Hibrania","chapter":"6","verse":"6","text":"kopodho moweyo yie margi, to ok nyal konygi mi gilokre kendo, nikech gikelo chandruok kuomgi giwegi kuom guro Wuod Nyasaye e msalaba nyadiriyo, ka gimiyo ji chaye ratiro."},{"book":"Jo-Hibrania","chapter":"6","verse":"7","text":"Lowo ma mwonyo pi koth mochwe kuome kendo machiego cham manyalo konyo joma opure, ema yudo gweth Nyasaye."},{"book":"Jo-Hibrania","chapter":"6","verse":"8","text":"To ka bangʼ yudo koth maber to ochiego mana kuthe gi buya to oonge tich, kendo ochiegni yudo kwongʼ. Giko ibiro wangʼe e mach."},{"book":"Jo-Hibrania","chapter":"6","verse":"9","text":"Kata wawuoyo kama, osiepewa mwageno, to wan gi gigeno kuomu kuom gik mabeyo moloyo, ma gin olembe mabeyo ma warruok nyago."},{"book":"Jo-Hibrania","chapter":"6","verse":"10","text":"Nyasaye en ja-adiera, omiyo wiye ok nyal wil gi tich maru kaachiel gihera musenyiso kukonyo joge, kendo ma pod udhi nyime kutimo."},{"book":"Jo-Hibrania","chapter":"6","verse":"11","text":"Wadwaro ni ngʼato ka ngʼato kuomu odhi nyime katimo maber nyaka giko, eka ubed gi ratiro mar yudo gik mugeno yudo."},{"book":"Jo-Hibrania","chapter":"6","verse":"12","text":"Ok wadwar ni ubed jo-samuoyo to wadwaro ni ulu kit joma yudo gik mosingi nikech giyie kendo gitimo kinda."},{"book":"Jo-Hibrania","chapter":"6","verse":"13","text":"Ka Nyasaye notimo singruok gi Ibrahim to nokwongʼore gi nyinge owuon, nikech ne onge ngʼat maduongʼ mohinge monyalo kwongʼore gi nyinge,"},{"book":"Jo-Hibrania","chapter":"6","verse":"14","text":"nowacho niya, “Abiro gwedhi adier, kendo abiro miyi nyikwayo mangʼeny.”6:14 Chak 22:17"},{"book":"Jo-Hibrania","chapter":"6","verse":"15","text":"Omiyo bangʼe Ibrahim noyudo gima Nyasaye nosingore ni nomiye bangʼ rito gi kinda."},{"book":"Jo-Hibrania","chapter":"6","verse":"16","text":"Joma timo singruok kwongʼore gi nying joma oloyogi gi duongʼ, kendo kwongʼruok ma gitimo golo kiawa moro amora e kind joma otimo winjruokgo."},{"book":"Jo-Hibrania","chapter":"6","verse":"17","text":"Emomiyo ka Nyasaye ne dwaro lero tiend chenroge ma ok lokre ne joma yudo gweth mag singruok mage, noguro singruokneno gi kwongʼruok."},{"book":"Jo-Hibrania","chapter":"6","verse":"18","text":"Notimo kamano mondo, kuom gik moko ariyo, tiende ni singruok gi kwongʼruok, ma ok nyal lokore kendo ma ok nyal miyo Nyasaye bet ja-miriambo, wayud gweth mogundho, wan mwasetony koro wayudo jip motegno kwamako geno ma wan-go matek."},{"book":"Jo-Hibrania","chapter":"6","verse":"19","text":"Genowano osiro chunywa ka loch mogur motegno ma ok yiengni kendo ma gimoro ok nyal donje mi kethi. Odonjo nyaka ei kama ler mar lemo manie tok pasia,"},{"book":"Jo-Hibrania","chapter":"6","verse":"20","text":"kama Yesu ma nosetelonwa nosedonjoe. Osedoko jadolo maduongʼ manyaka chiengʼ, koluwo kit dolo mar Melkizedek."}]}