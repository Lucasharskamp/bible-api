{"data":[{"book":"1 János","chapter":"3","verse":"1","text":"Lássátok meg, milyen nagy szeretetet adott nekünk az Atya, hogy Isten gyermekeinek neveztetünk! A világ azért nem ismer minket, mert nem ismerte meg őt."},{"book":"1 János","chapter":"3","verse":"2","text":"Szeretteim, most Isten gyermekei vagyunk, és még nem lett nyilvánvalóvá, hogy mivé leszünk. De tudjuk, ha nyilvánvalóvá lesz, hasonlókká leszünk ő hozzá, mert meg fogjuk látni őt amint van."},{"book":"1 János","chapter":"3","verse":"3","text":"Akiben megvan ez a belé vetett reménység, az megtisztítja magát, amiképpen ő is tiszta."},{"book":"1 János","chapter":"3","verse":"4","text":"Aki bűnt cselekszik, megszegi a törvényt, mert a bűn törvényszegés."},{"book":"1 János","chapter":"3","verse":"5","text":"Azt pedig tudjátok, hogy ő azért jelent meg, hogy bűneinket elvegye, és őbenne nincsen bűn."},{"book":"1 János","chapter":"3","verse":"6","text":"Aki Benne marad, az nem esik bűnbe. Aki bűnbe esik, nem látta őt, nem is ismeri őt."},{"book":"1 János","chapter":"3","verse":"7","text":"Gyermekeim, senki se tévesszen meg titeket: aki igazságot cselekszik, az igaz amint ő is igaz."},{"book":"1 János","chapter":"3","verse":"8","text":"Aki bűnt cselekszik, az ördögtől van, mert az ördög kezdettől fogva bűnben van. Azért jelent meg Isten Fia, hogy az ördög munkáit lerontsa."},{"book":"1 János","chapter":"3","verse":"9","text":"Senki sem cselekszik bűnt, aki Istentől született, mert Isten Igéje van benne, és nem vétkezhet, mert Istentől született."},{"book":"1 János","chapter":"3","verse":"10","text":"Erről ismerhetők meg Isten gyermekei és az ördög gyermekei: aki nem cselekszik igazságot, az nem Istentől való, és az sem, aki nem szereti atyjafiát."},{"book":"1 János","chapter":"3","verse":"11","text":"Mert ez az üzenet, amelyet kezdettől fogva hallottatok, hogy szeressük egymást."},{"book":"1 János","chapter":"3","verse":"12","text":"Nem úgy, mint Kain, aki a gonosztól való volt, és meggyilkolta testvérét. És miért gyilkolta meg? Mert cselekedetei gonoszok voltak, testvéréi pedig igazak."},{"book":"1 János","chapter":"3","verse":"13","text":"Ne csodálkozzatok, atyámfiai, ha gyűlöl titeket a világ."},{"book":"1 János","chapter":"3","verse":"14","text":"Mi tudjuk, hogy átmentünk a halálból az életre, mert szeretjük atyánkfiait. Aki nem szereti atyjafiát, a halálban marad."},{"book":"1 János","chapter":"3","verse":"15","text":"Aki gyűlöli atyjafiát, az embergyilkos és tudjátok, hogy egy embergyilkosnak sincs örök élete."},{"book":"1 János","chapter":"3","verse":"16","text":"Arról ismerjük meg a szeretetet, hogy ő az életét adta értünk. Ezért mi is kötelesek vagyunk odaadni életünket atyánkfiaiért."},{"book":"1 János","chapter":"3","verse":"17","text":"Akinek pedig van miből élnie e világon, és elnézi, hogy atyjafia szükségben van, és bezárja előtte szívét, hogyan marad meg abban Isten szeretete?"},{"book":"1 János","chapter":"3","verse":"18","text":"Gyermekeim, ne szóval szeressünk, ne beszéddel, hanem cselekedettel és valósággal."},{"book":"1 János","chapter":"3","verse":"19","text":"Ebből ismerjük meg, hogy az igazságból valók vagyunk. Így nyugtathatjuk meg szívünket előtte."},{"book":"1 János","chapter":"3","verse":"20","text":"Ha vádol minket a szívünk, Isten nagyobb a mi szívünknél és mindent tud."},{"book":"1 János","chapter":"3","verse":"21","text":"Szeretteim, ha szívünk nem vádol, bizalommal fordulhatunk Istenhez,"},{"book":"1 János","chapter":"3","verse":"22","text":"és amit kérünk, megkapjuk, mert megtartjuk parancsolatait, és azt tesszük, ami kedves Neki."},{"book":"1 János","chapter":"3","verse":"23","text":"Az pedig az ő parancsolata, hogy higgyünk az ő Fiának, Jézus Krisztusnak nevében, és szeressük egymást, amint megparancsolta nekünk."},{"book":"1 János","chapter":"3","verse":"24","text":"Aki az ő parancsolatait megtartja, az Benne marad, és ő is abban. Hogy bennünk marad, abból tudjuk meg, hogy Lelkéből adott nekünk."}]}