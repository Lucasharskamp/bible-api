{"data":[{"book":"Imisebenzi","chapter":"11","verse":"1","text":"Abapostoli labazalwane kulolonke elaseJudiya bezwa ukuthi abeZizwe labo basebelamukele ilizwi likaNkulunkulu."},{"book":"Imisebenzi","chapter":"11","verse":"2","text":"Yikho kwathi uPhethro esebuyele eJerusalema, amaJuda, amakholwa asokileyo, amsola"},{"book":"Imisebenzi","chapter":"11","verse":"3","text":"athi, “Wangena endlini yabantu abangasokanga wadla labo.”"},{"book":"Imisebenzi","chapter":"11","verse":"4","text":"UPhethro wabalondela konke kusukela ekuqaleni, wakuchasisa njengokwenzakala kwakho, wathi,"},{"book":"Imisebenzi","chapter":"11","verse":"5","text":"“Ngangisedolobheni laseJopha ngikhuleka, ngehlelwa yisiyeziphupho ngaba lombono. Ngabona ulutho olwalunjengelembu elikhulu lisehliselwa phansi ngamagumbi alo womane livela ezulwini, lehlela phansi lapho engangikhona."},{"book":"Imisebenzi","chapter":"11","verse":"6","text":"Ngakhangela phakathi kwalo ngabona izinyamazana zomhlaba zezinyawo ezine, izilo zeganga, izinanakazana ezihuquzelayo lezinyoni zemoyeni."},{"book":"Imisebenzi","chapter":"11","verse":"7","text":"Ngasengisizwa ilizwi lingitshela lisithi, ‘Vuka Phethro. Hlaba udle.’"},{"book":"Imisebenzi","chapter":"11","verse":"8","text":"Ngaphendula ngathi, ‘Hatshi bo, Nkosi! Kowami umlomo kakukaze kungene ulutho olungahlanzekanga loba olungcolileyo.’"},{"book":"Imisebenzi","chapter":"11","verse":"9","text":"Ilizwi lakhuluma okwesibili livela ezulwini lathi, ‘Ungabokuthi ulutho oseluhlanjululwe nguNkulunkulu kaluhlanzekanga.’"},{"book":"Imisebenzi","chapter":"11","verse":"10","text":"Lokhu kwenzakala kathathu, konke kwase kubuyiselwa njalo ezulwini."},{"book":"Imisebenzi","chapter":"11","verse":"11","text":"Ngalesosikhathi amadoda amathathu ayethunywe kimi evela eKhesariya afika endlini engangihlala kuyo."},{"book":"Imisebenzi","chapter":"11","verse":"12","text":"UMoya wangitshela ukuthi ngingathandabuzi ukuhamba lawo. Laba abazalwane abayisithupha labo bahamba lami sayangena endlini yendoda leyo."},{"book":"Imisebenzi","chapter":"11","verse":"13","text":"Yasitshela ukuthi yabona ingilosi endlini yayo isithi, ‘Thumela eJopha ubize uSimoni owaziwa ngokuthi nguPhethro."},{"book":"Imisebenzi","chapter":"11","verse":"14","text":"Uzakulethela ilizwi eliyilo elizakusindisa wena kanye lendlu yakho.’"},{"book":"Imisebenzi","chapter":"11","verse":"15","text":"Kwathi ngiqalisa nje ukukhuluma, uMoya oNgcwele wehlela phezu kwabo njengoba wehlela kithi ekuqaleni."},{"book":"Imisebenzi","chapter":"11","verse":"16","text":"Ngakho ngasengikhumbula okwatshiwo yiNkosi isithi, ‘UJohane wabhaphathiza ngamanzi, kodwa lina lizabhaphathizwa ngoMoya oNgcwele.’"},{"book":"Imisebenzi","chapter":"11","verse":"17","text":"Ngakho-ke, nxa uNkulunkulu wabanika sona lesosipho asinika sona thina esakholwa eNkosini uJesu Khristu, ngangingubani mina engangingakhumbula ukuthi ngingamelana loNkulunkulu na?”"},{"book":"Imisebenzi","chapter":"11","verse":"18","text":"Bathi sebekuzwile lokhu, kababe besaba lansolo, badumisa uNkulunkulu besithi, “Ngakho-ke, uNkulunkulu usebanikile labo abeZizwe ukuphendukela ekuphileni.”"},{"book":"Imisebenzi","chapter":"11","verse":"19","text":"Kwathi labo ababehlakazekile ngenxa yokuhlukunyezwa okwaqala ngokufa kukaStefane bahamba baze bayafika eFenikhiya, leSiphrasi le-Antiyokhi betshumayela ilizwi kumaJuda kuphela."},{"book":"Imisebenzi","chapter":"11","verse":"20","text":"Kodwa abanye babo, amadoda ayevela eSiphrasi laseKhureni, aya e-Antiyokhi atshumayela lakumaGrikhi, ebatshela ngezindaba ezinhle ngeNkosi uJesu."},{"book":"Imisebenzi","chapter":"11","verse":"21","text":"INkosi yaba labo, ngakho abantu abanengi bakholwa baphendukela eNkosini."},{"book":"Imisebenzi","chapter":"11","verse":"22","text":"Ibandla eliseJerusalema lakuzwa lokhu laselithumela uBhanabhasi e-Antiyokhi."},{"book":"Imisebenzi","chapter":"11","verse":"23","text":"Ekufikeni kwakhe wazibona izithelo zomusa kaNkulunkulu, wathokoza njalo wabakhuthaza bonke ukuthi baqhubeke ngobuqotho eNkosini ngezinhliziyo zabo zonke."},{"book":"Imisebenzi","chapter":"11","verse":"24","text":"Wayeyindoda elungileyo, egcwele uMoya oNgcwele lokukholwa. Abantu abanengi kakhulu balethwa eNkosini."},{"book":"Imisebenzi","chapter":"11","verse":"25","text":"UBhanabhasi wasesiya eThasasi ukuyadinga uSawuli."},{"book":"Imisebenzi","chapter":"11","verse":"26","text":"Esemfumene wahamba laye e-Antiyokhi. Ngakho okomnyaka wonke uBhanabhasi loSawuli babehlangana lebandla befundisa abantu abanengi kakhulu. Abafundi baqalisa ukubizwa ngokuthi ngamaKhristu e-Antiyokhi."},{"book":"Imisebenzi","chapter":"11","verse":"27","text":"Ngalesosikhathi abanye abaphrofethi bafika e-Antiyokhi bevela eJerusalema."},{"book":"Imisebenzi","chapter":"11","verse":"28","text":"Omunye wabo owayethiwa ngu-Agabhasi wasukuma eholwa nguMoya wabonisa ukuthi kwakuzakuba lendlala embi eyayizakubakhona kulolonke ilizwe lombuso wamaRoma. (Lokhu kwenzakala ngesikhathi sokubusa kukaKlawudiyasi.)"},{"book":"Imisebenzi","chapter":"11","verse":"29","text":"Abafundi bazimisela ukunika usizo kubazalwane ababehlala eJudiya, ngulowo enika ngokwenelisa kwakhe."},{"book":"Imisebenzi","chapter":"11","verse":"30","text":"Bakwenza lokhu, bathumeza izipho zabo ebadaleni ngoBhanabhasi loSawuli."}]}