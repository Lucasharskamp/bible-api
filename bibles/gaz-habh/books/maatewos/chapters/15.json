{"data":[{"book":"Maatewos","chapter":"15","verse":"1","text":"Ergasii Fariisonnii fi barsiistonni seeraa tokko tokko Yerusaalemii gara Yesuus dhufanii,"},{"book":"Maatewos","chapter":"15","verse":"2","text":"“Barattoonni kee maaliif duudhaa maanguddootaa cabsu? Isaan yommuu buddeena nyaatanitti harka hin dhiqataniitii!” jedhan."},{"book":"Maatewos","chapter":"15","verse":"3","text":"Yesuusis akkana jedhee deebise; “Isinis maaliif duudhaa keessaniif jettanii ajaja Waaqaa cabsitu?"},{"book":"Maatewos","chapter":"15","verse":"4","text":"Waaqni, ‘Abbaa keetii fi haadha keetiif ulfina kenni;15:4 Bau 20:12; KeD 5:16 namni abbaa isaa yookaan haadha isaa arrabsu kam iyyuu haa ajjeefamu’15:4 Bau 21:17; Lew 20:9 jedheeraatii."},{"book":"Maatewos","chapter":"15","verse":"5","text":"Isin garuu yoo namni kam iyyuu akka wanni silaa abbaa isaatiif yookaan haadha isaatiif kennamuu malu ‘Waaqaaf kennameera’ jedhee dubbate,"},{"book":"Maatewos","chapter":"15","verse":"6","text":"inni waan sanaan abbaa isaatiif yookaan haadha isaatiif ulfina kennuu hin qabu jettu. Akkanaanis isin duudhaa keessaniif jettanii dubbii Waaqaa busheessitu."},{"book":"Maatewos","chapter":"15","verse":"7","text":"Yaa fakkeessitoota! Isaayyaas yommuu waaʼee keessan raajii dubbatetti sirrii ture; innis akkana jedhe:"},{"book":"Maatewos","chapter":"15","verse":"8","text":"“ ‘Uumanni kun hidhii isaatiin na kabaja;"},{"book":"Maatewos","chapter":"15","verse":"9","text":"Isaan akkanumaan na waaqeffatu;"},{"book":"Maatewos","chapter":"15","verse":"10","text":"Yesuusis tuuta sana ofitti waamee akkana jedheen; “Dhagaʼaa; hubadhaas."},{"book":"Maatewos","chapter":"15","verse":"11","text":"Waan afaan namaa keessaa baʼutu nama xureessa malee wanni afaan namaa seenu nama hin xureessu.”"},{"book":"Maatewos","chapter":"15","verse":"12","text":"Ergasii barattoonni gara isaa dhufanii, “Ati akka Fariisonni dubbii kana dhagaʼanii mufatan beektaa?” jedhanii gaafatan."},{"book":"Maatewos","chapter":"15","verse":"13","text":"Innis deebisee akkana jedhe; “Biqiltuun abbaan koo inni samii irraa hin dhaabin hundinuu ni buqqifama."},{"book":"Maatewos","chapter":"15","verse":"14","text":"Isaan dhiisaa; isaan qajeelchitoota jaamota. Jaamaan yoo jaamaa qajeelche, isaan lachuu boolla keessa buʼu.”"},{"book":"Maatewos","chapter":"15","verse":"15","text":"Phexrosis, “Mee hiikkaa fakkeenya kanaa nuu ibsi” jedheen."},{"book":"Maatewos","chapter":"15","verse":"16","text":"Yesuus immoo akkana jedhee isaan gaafate; “Isinis hamma ammaatti hin hubattanii?"},{"book":"Maatewos","chapter":"15","verse":"17","text":"Akka wanni afaan seenu kam iyyuu garaa seenee achumaan darbee dhagna keessaa baʼu hin argitanii?"},{"book":"Maatewos","chapter":"15","verse":"18","text":"Wanni afaan namaatii baʼu garuu nama keessaa baʼa; namichas ni xureessa."},{"book":"Maatewos","chapter":"15","verse":"19","text":"Sababiin isaas yaadni hamaan jechuunis ajjeesuun, ejjummaan, halalummaan, hanni, sobaan dhugaa baʼuun, maqaa nama balleessuun garaa namaa keessaa baʼaatii."},{"book":"Maatewos","chapter":"15","verse":"20","text":"Wantoota kanneentu nama ‘xureessa’ malee utuu harka hin dhiqatin nyaachuun nama hin xureessu.”"},{"book":"Maatewos","chapter":"15","verse":"21","text":"Yesuusis iddoo sanaa kaʼee gara biyya Xiiroosii fi Siidoonaatti qajeele."},{"book":"Maatewos","chapter":"15","verse":"22","text":"Kunoo, dubartiin Kanaʼaan tokko naannoo sanaa gara isaa dhuftee iyyaa, “Yaa Gooftaa, yaa Ilma Daawit, intalli koo hafuura hamaadhaan qabamtee akka malee dhiphachaa jirti; na maari!” jette."},{"book":"Maatewos","chapter":"15","verse":"23","text":"Yesuus garuu deebii tokko illee hin kennineef. Barattoonni isaas gara isaa dhufanii, “Kunoo isheen iyyaa nu faana deemtiitii achi deebisi” jedhanii isa kadhatan."},{"book":"Maatewos","chapter":"15","verse":"24","text":"Inni immoo, “Ani hoolota mana Israaʼel kanneen badan sana qofaafan ergame” jedhee deebise."},{"book":"Maatewos","chapter":"15","verse":"25","text":"Dubartiin sunis dhuftee sagaddeefii, “Yaa Gooftaa na gargaari!” jette."},{"book":"Maatewos","chapter":"15","verse":"26","text":"Innis, “Buddeena ijoollee fuudhanii saroota dura buusuun sirrii miti” jedhee deebise."},{"book":"Maatewos","chapter":"15","verse":"27","text":"Isheenis, “Eeyyee yaa Gooftaa, saroonni iyyuu hambaa maaddii gooftota isaanii irraa harcaʼu nyaatu” jettee deebifteef."},{"book":"Maatewos","chapter":"15","verse":"28","text":"Yesuusis, “Dubartii nana, amantiin kee guddaa dha! Akkuma fedhii keetii siif haa taʼu” jedhee deebise. Intalli ishees saʼaatiidhuma sana fayyite."},{"book":"Maatewos","chapter":"15","verse":"29","text":"Yesuus achii kaʼee gara Galaana Galiilaa dhaqe. Gaarattis ol baʼee taaʼe."},{"book":"Maatewos","chapter":"15","verse":"30","text":"Namoonni hedduunis warra okkolan, warra jaaman, warra naafatan, warra arrabni isaanii dubbachuu didee fi kanneen biraa hedduu fidanii miilla Yesuus jala kaaʼan; innis isaan fayyise."},{"book":"Maatewos","chapter":"15","verse":"31","text":"Namoonni sunis yommuu akka warri arrabni hin dubbanne dubbatan, warri naafatan fayyan, warri okkolan deeman, warra jaamaniif immoo akka iji isaanii baname arganitti ni dinqifatan. Waaqa Israaʼeliifis ulfina kennan."},{"book":"Maatewos","chapter":"15","verse":"32","text":"Yesuus barattoota isaa ofitti waamee, “Ani namoota kanneeniif garaa nan laafa; isaan guyyaa sadii na bira turan; waan nyaatan tokko illee hin qaban. Akka isaan karaa irratti hin gaggabneefis ani agabuu isaanii gad isaan dhiisuu hin barbaadu” jedhe."},{"book":"Maatewos","chapter":"15","verse":"33","text":"Barattoonni isaas deebisanii, “Buddeena tuuta guddaa akkanaa gaʼu gammoojjii kana keessatti eessaa argachuu dandeenya?” jedhan."},{"book":"Maatewos","chapter":"15","verse":"34","text":"Yesuus immoo, “Isin buddeena meeqa qabdu?” jedhee gaafate."},{"book":"Maatewos","chapter":"15","verse":"35","text":"Innis akka namoonni sun lafa tataaʼan itti hime."},{"book":"Maatewos","chapter":"15","verse":"36","text":"Ergasii buddeena torbanii fi qurxummii sana fuudhee erga galateeffatee booddee kukkutee barattootatti kenne; isaanis namootaaf kennan."},{"book":"Maatewos","chapter":"15","verse":"37","text":"Isaan hundi nyaatanii quufan. Ergasiis barattoonni hambaa gundoo torba guutuu walitti qaban."},{"book":"Maatewos","chapter":"15","verse":"38","text":"Baayʼinni warra nyaataniis ijoollee fi dubartoota malee dhiira kuma afur ture."},{"book":"Maatewos","chapter":"15","verse":"39","text":"Yesuus erga tuuta sana of irraa geggeessee booddee bidiruu yaabbatee naannoo Magadaan dhaqe."}]}