{"data":[{"book":"Apostlenes gjerninger","chapter":"11","verse":"1","text":"Snart fikk utsendingene og de andre troende i Judea høre at også andre folk hadde tatt imot budskapet om Jesus."},{"book":"Apostlenes gjerninger","chapter":"11","verse":"2","text":"Da Peter kom tilbake til Jerusalem, begynte de troende jødene å anklage ham og si:"},{"book":"Apostlenes gjerninger","chapter":"11","verse":"3","text":"”Hvorfor har du besøkt slike som ikke er jøder? Du har til og med spist sammen med dem.”"},{"book":"Apostlenes gjerninger","chapter":"11","verse":"4","text":"Da fortalte Peter det som hadde skjedd. Han sa:"},{"book":"Apostlenes gjerninger","chapter":"11","verse":"5","text":"”En dag, da jeg var i byen Joppe, kom Guds Ånd over meg mens jeg ba og jeg fikk se et syn. Jeg så noe som lignet en stor duk bli senket ned fra himmelen. Duken var festet i sine fire hjørner og kom helt ned til meg."},{"book":"Apostlenes gjerninger","chapter":"11","verse":"6","text":"Da jeg undersøkte den nærmere, fikk jeg se at den inneholdt alle slags ville og tamme dyr, både slike som flyr og slike som lever på land."},{"book":"Apostlenes gjerninger","chapter":"11","verse":"7","text":"Jeg hørte en stemme si: ’Peter, reis deg opp, slakt og spis.’"},{"book":"Apostlenes gjerninger","chapter":"11","verse":"8","text":"Jeg svarte: ’Nei, aldri, Herre. Jeg har aldri spist noe som Gud har forbudt i Moseloven.’11:8 På gresk: Noe eller noen som er uverdige eller uverdige. I følge Moseloven, eller den jødiske loven, blir den som spiser noe som er forbudt, uverdig for Gud og må gå gjennom forskjellige seremonier for å bli renset."},{"book":"Apostlenes gjerninger","chapter":"11","verse":"9","text":"Men stemmen fra himmelen hørte jeg på nytt, som sa: ’Dersom Gud har gjort noe tillatt, skal ikke du behandle det som forbudt.’"},{"book":"Apostlenes gjerninger","chapter":"11","verse":"10","text":"Dette skjedde tre ganger, og så ble alt sammen dratt opp til himmelen igjen."},{"book":"Apostlenes gjerninger","chapter":"11","verse":"11","text":"I samme øyeblikk kom tre menn til huset der vi var. De hadde blitt sendt fra Cæsarea for å hente meg."},{"book":"Apostlenes gjerninger","chapter":"11","verse":"12","text":"Guds Ånd sa til meg at jeg skulle følge med uten å bekymre meg for at de ikke var jøder. Disse seks mennene fra menigheten i Joppe fulgte også med meg, og vi kom hjem til den mannen som hadde sendt delegasjonen til Joppe."},{"book":"Apostlenes gjerninger","chapter":"11","verse":"13","text":"Mannen fortalte at en engel hadde vist seg for ham hjemme i huset og sagt til ham: ’Send bud til Joppe og hent Simon Peter."},{"book":"Apostlenes gjerninger","chapter":"11","verse":"14","text":"Han har noe å fortelle som kan frelse både deg og de andre i huset ditt.’"},{"book":"Apostlenes gjerninger","chapter":"11","verse":"15","text":"Jeg rakk ikke mer enn å begynne å tale, før Guds Hellige Ånd kom og fylte alle, akkurat som den fylte oss den første tiden."},{"book":"Apostlenes gjerninger","chapter":"11","verse":"16","text":"Da husket jeg at Herren Jesus hadde sagt: ’Johannes døpte dere med vann, men dere skal bli døpt med Guds Hellige Ånd.’"},{"book":"Apostlenes gjerninger","chapter":"11","verse":"17","text":"Etter som Gud ga alle disse fremmede den samme gaven som han ga til oss jøder som tror på Herren Jesus Kristus, hva kunne da jeg gjøre med det?”"},{"book":"Apostlenes gjerninger","chapter":"11","verse":"18","text":"Da de andre hørte dette, var det slutt på innvendingene deres. De begynte å hylle Gud og sa: ”Tenk at Gud også har gitt andre folk sjansen til å vende seg bort fra synden og få evig liv.”"},{"book":"Apostlenes gjerninger","chapter":"11","verse":"19","text":"De troende fra Jerusalem, som hadde blitt spredd under den forfølgelsen som startet etter Stefanus sin død, hadde nå kommet helt til Fønikia, Kypros og Antiokia. De hadde underveis spredd budskapet om Jesus bare til jødene."},{"book":"Apostlenes gjerninger","chapter":"11","verse":"20","text":"Noen av de troende, som var fra Kypros og Kyréne, reiste til Antiokia. De fortalte de glade nyhetene om Herren Jesus Kristus også til noen som ikke var jøder."},{"book":"Apostlenes gjerninger","chapter":"11","verse":"21","text":"Gud ga dem kraft, slik at et stort antall mennesker kom til tro og begynte å følge Herren."},{"book":"Apostlenes gjerninger","chapter":"11","verse":"22","text":"Ryktet om dette nådde etter en tid menigheten i Jerusalem som straks sendte Barnabas dit."},{"book":"Apostlenes gjerninger","chapter":"11","verse":"23","text":"Da han kom fram til Antiokia og fikk se det Gud i sin godhet hadde gjort i byen, ble han glad og oppfordret de troende til å holde seg til Herren Jesus av hele sitt hjerte."},{"book":"Apostlenes gjerninger","chapter":"11","verse":"24","text":"Barnabas var en god mann, fylt av Guds Hellige Ånd og sterk i troen. Derfor fikk han være med å vinne enda flere for Herren."},{"book":"Apostlenes gjerninger","chapter":"11","verse":"25","text":"Etter dette reiste Barnabas videre til Tarsus for å lete opp Saulus."},{"book":"Apostlenes gjerninger","chapter":"11","verse":"26","text":"Da han hadde funnet ham, tok han Saulus med tilbake til Antiokia. Der stanset de i menigheten et helt år og underviste et stort antall mennesker. Det var i Antiokia at disiplene for første gangen fikk navnet kristne11:26 ”Kristen” betyr ”tilhører Kristus”.."},{"book":"Apostlenes gjerninger","chapter":"11","verse":"27","text":"På denne tiden kom noen personer dit fra Jerusalem. Gud hadde gitt dem evner til å holde fram budskapet fra ham."},{"book":"Apostlenes gjerninger","chapter":"11","verse":"28","text":"En som het Agabus, ble drevet av Guds Ånd til å reise seg opp i et møte og forutsi at en alvorlig sultekatastrofe ville ramme hele Romerriket. Den inntrådte i regjeringstiden til keiser Claudius."},{"book":"Apostlenes gjerninger","chapter":"11","verse":"29","text":"Disiplene i Antiokia besluttet derfor å sende hjelp til de troende i Judea. Hver og en skulle gi så mye han hadde råd til."},{"book":"Apostlenes gjerninger","chapter":"11","verse":"30","text":"De samlet sammen gavene og overlot alt til Barnabas og Saulus, som fikk i oppdrag å overlevere gavene til lederne i menighetene i Jerusalem."}]}