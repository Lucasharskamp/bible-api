{"data":[{"book":"Ezekiel","chapter":"12","verse":"1","text":"Alatala naxa a masen n bɛ, a naxɛ,"},{"book":"Ezekiel","chapter":"12","verse":"2","text":"«Adamadi, i na bɔnsɔɛ murutaxi nan tagi yi ki. E ya na na, kɔnɔ e mu se toma. E tuli na na, kɔnɔ e mu fe mɛma, barima bɔnsɔɛ murutɛla nan e ra."},{"book":"Ezekiel","chapter":"12","verse":"3","text":"Adamadi, i naxan nabama, i xa kote yailan alɔ i na sigafe konyiya nan kui. I xa mini e ya xɔri yanyi xare ra alɔ mixi suxuxi naxan xaninfe ɲamanɛ ma. Na kui, hali e findixi bɔnsɔɛ murutaxi nan na, e fama nɛ fahaamui sɔtɔde i xa taali kui."},{"book":"Ezekiel","chapter":"12","verse":"4","text":"I xa i xa kote yailan yanyi ra e ya xɔri. Nunmare tɛmui i xa mini taa kui e ya xɔri alɔ i na sigafe konyiya nan kui ɲamanɛ ma."},{"book":"Ezekiel","chapter":"12","verse":"5","text":"I xa yale ti taa tɛtɛ ma e ya xɔri, i fa mini na kui a nun i xa kote."},{"book":"Ezekiel","chapter":"12","verse":"6","text":"I xa i xa kote dɔxɔ i tunki ma e ya xɔri, i mini nunmare tɛmui. I xa i yatagi makoto alako i naxa nɔ bɔxi tode. Na birin bara findi tɔnxuma ra Isirayila bɔnsɔɛ bɛ.»"},{"book":"Ezekiel","chapter":"12","verse":"7","text":"N naxa na raba alɔ Ala a masen n bɛ ki naxɛ. N naxa n ma kote yailan yanyi xare ra. Nunmare ra, n naxa yale ti taa tɛtɛ ma n bɛlɛxɛ ra, n fa mini n ma kote ra e ya xɔri."},{"book":"Ezekiel","chapter":"12","verse":"8","text":"Na kuye iba, Alatala naxa n maxɔrin,"},{"book":"Ezekiel","chapter":"12","verse":"9","text":"«Adamadi, yi bɔnsɔɛ murutaxi mu i maxɔrin nu, i na fe naxan nabafe?"},{"book":"Ezekiel","chapter":"12","verse":"10","text":"A fala e bɛ, ‹Alatala yi nan masenxi: Yi kiiti saxi Darisalamu mangɛe nun Isirayila bɔnsɔɛ nan birin ma naxee sabatixi be.›"},{"book":"Ezekiel","chapter":"12","verse":"11","text":"A fala e bɛ, ‹N tan findixi wo bɛ tɔnxuma nan na. N naxan nabaxi na ki, na nan fama rabade wo fan na. E wo suxuma nɛ, e wo xanin konyiya kui ɲamanɛ ma.›»"},{"book":"Ezekiel","chapter":"12","verse":"12","text":"«Mangɛ naxan na e xun ma, a a xa kote dɔxɔma a tunki nan ma nunmare tɛmui, a a gi. E yale tima nɛ taa tɛtɛ ma alako a xa mini na ra. A a yatagi makotoma nɛ alako a naxa bɔxi to."},{"book":"Ezekiel","chapter":"12","verse":"13","text":"N na n ma yɛlɛ italama nɛ a xun ma, n ma gantanyi a suxu. N a xaninma nɛ Babilɔn, Kalidi bɔnsɔɛ xa bɔxi ma, kɔnɔ a mu mɛnni toma a ya ra. A faxama naa."},{"book":"Ezekiel","chapter":"12","verse":"14","text":"N fama nɛ a xa mixi birin nayensende, a xa kuntigie nun a xa sɔɔrie. N e birin nakerima nɛ santidɛgɛma ra.»"},{"book":"Ezekiel","chapter":"12","verse":"15","text":"«N na e keri ɲamanɛe ma duniɲa yire birin, e a kolonma nɛ na kui a n tan nan na Alatala ra."},{"book":"Ezekiel","chapter":"12","verse":"16","text":"Kɔnɔ n mixi ndee ratangama nɛ e ya ma gere kui, n e ratanga kaamɛ nun wuganyi ma, alako e xa nɔ e xa wali kobie mataalide si gbɛtɛe bɛ e na lu dɛnnaxɛ. E a kolonma nɛ a n tan nan na Alatala ra.»"},{"book":"Ezekiel","chapter":"12","verse":"17","text":"Alatala naxa a masen n bɛ, a naxɛ,"},{"book":"Ezekiel","chapter":"12","verse":"18","text":"«Adamadi, i nɛ i dɛgema tɛmui naxɛ, i xa sɛrɛn gaaxui ra. I nɛ ye minma tɛmui naxɛ, i imaxa kɔntɔfili ra."},{"book":"Ezekiel","chapter":"12","verse":"19","text":"A fala ɲama bɛ, ‹Wo Marigi Alatala yi nan masenxi Darisalamukae nun Isirayilakae xa fe ra. A naxɛ e e dɛgema gaaxui nan kui, e ye min kɔntɔfili ra, barima gbaloe ɲaaxi a niyama nɛ harige birin ba e xa bɔxi ma."},{"book":"Ezekiel","chapter":"12","verse":"20","text":"Taae kanama nɛ, bɔxi xara. Na kui wo a kolonma nɛ a n tan nan na Alatala ra.›»"},{"book":"Ezekiel","chapter":"12","verse":"21","text":"Alatala naxa a masen n bɛ, a naxɛ,"},{"book":"Ezekiel","chapter":"12","verse":"22","text":"«Adamadi, munse na yi taali wɔyɛnyi ra, naxan na falafe wo tagi Isirayila bɔxi ma? Na taali naxɛ, ‹Lɔxɔɛe na e ikuyafe de, kɔnɔ Alatala xa laamatunyi mu kamalixi fefe ma.›"},{"book":"Ezekiel","chapter":"12","verse":"23","text":"A fala e bɛ, ‹Alatala yi nan masenxi: N fama nɛ na taali wɔyɛnyi ifalɛ dande. Mixi yo mu na falama sɔnɔn Isirayila bɔxi ma.› A fala e bɛ, ‹A gbe mu luxi laamatunyi birin xa kamali."},{"book":"Ezekiel","chapter":"12","verse":"24","text":"Wule laamatunyi nun wule masenyi ɲɔnma nɛ sematoe yi ra Isirayila bɔnsɔɛ ya ma."},{"book":"Ezekiel","chapter":"12","verse":"25","text":"Kɔnɔ n tan Alatala na naxan masen, na kamalima nɛ a waxati ma. N fama n ma masenyi rakamalide wo tan murutɛlae nan bɛ. Alatala xui nan na ki.›»"},{"book":"Ezekiel","chapter":"12","verse":"26","text":"Alatala naxa a masen bɛ, a naxɛ,"},{"book":"Ezekiel","chapter":"12","verse":"27","text":"«Adamadi, Isirayila bɔnsɔɛ luma nɛ a fala ra i xa laamatunyi fe masen naxan buma a fa raba. A naxɛ namiɲɔnmɛ xa masenyi mu kamalima fo ɲɛ wuyaxi na dangi."},{"book":"Ezekiel","chapter":"12","verse":"28","text":"Na kui, a fala e bɛ, ‹Alatala yi nan masenxi: N mu dugundima n ma masenyi rakamalide sɔnɔn. N naxan masenxi, na fama nɛ rabade. Alatala xui nan na ki.›»"}]}