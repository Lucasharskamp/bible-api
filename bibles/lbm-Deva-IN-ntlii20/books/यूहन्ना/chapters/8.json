{"data":[{"book":"यूहन्ना","chapter":"8","verse":"1","text":"सब कोयी अपनो घर चली गयो पर यीशु जैतून की पहाड़ी पर गयो।"},{"book":"यूहन्ना","chapter":"8","verse":"2","text":"भुन्सारे ख ऊ फिर मन्दिर म आयो; सब लोग ओको जवर आयो अऊर ऊ बैठ क उन्ख शिक्षा देन लग्यो।"},{"book":"यूहन्ना","chapter":"8","verse":"3","text":"तब धर्मशास्त्री अऊर फरीसी एक बाई ख लायो जो व्यभिचार म पकड़ायी होती, ओख बीच म खड़ो कर क् यीशु सी कह्यो,"},{"book":"यूहन्ना","chapter":"8","verse":"4","text":"“हे गुरु, या बाई व्यभिचार करता पकड़ी गयी हय।"},{"book":"यूहन्ना","chapter":"8","verse":"5","text":"व्यवस्था म मूसा न हम्ख आज्ञा दी हय कि असी बाईयों पर गोटा मारे। पर तय या बाई को बारे म का कह्य हय?”"},{"book":"यूहन्ना","chapter":"8","verse":"6","text":"उन्न ओख परखन लायी या बात कहीं ताकि ओको पर दोष लगान लायी कोयी बात मिले। पर यीशु झुक क बोट सी जमीन पर लिखन लग्यो।"},{"book":"यूहन्ना","chapter":"8","verse":"7","text":"जब हि ओको सी पूछतोच रह्यो त ओन खड़ो होय क उन्को सी कह्यो “तुम म जेन कोयी पाप नहीं करयो हय, उच पहिले ओख गोटा मारे।”"},{"book":"यूहन्ना","chapter":"8","verse":"8","text":"अऊर फिर झुक क जमीन पर बोट सी लिखन लग्यो।"},{"book":"यूहन्ना","chapter":"8","verse":"9","text":"पर हि यो सुन क बुजूर्ग सी ले क छोटो तक, एक एक कर क् निकल गयो, अऊर यीशु अकेलो रह गयो अऊर बाई उतच खड़ी रह्य गयी।"},{"book":"यूहन्ना","chapter":"8","verse":"10","text":"यीशु न खड़ो होय क ओको सी कह्यो, “हे बाई हि कित गयो? का कोयी न तोख सजा नहीं दी?”"},{"book":"यूहन्ना","chapter":"8","verse":"11","text":"ओन कह्यो, “हे प्रभु, कोयी न नहीं।” यीशु न कह्यो, “मय भी तोरो पर कोयी सजा की आज्ञा नहीं देऊ; जा अऊर फिर सी कोयी पाप मत करजो।”"},{"book":"यूहन्ना","chapter":"8","verse":"12","text":"यीशु न तब लोगों सी कह्यो, “जगत की ज्योति मय आय; जो मोरो पीछू होय जायेंन ऊ अन्धारो म नहीं चलेंन, पर जीवन की ज्योति पायेंन।”"},{"book":"यूहन्ना","chapter":"8","verse":"13","text":"फरीसियों न ओको सी कह्यो, “तय अपनी गवाही खुदच देवय हय, तोरी गवाही सही नहाय।”"},{"book":"यूहन्ना","chapter":"8","verse":"14","text":"यीशु न उन्ख उत्तर दियो, “पर मय अपनी गवाही खुद देऊ हय, फिर भी मोरी गवाही सही हय, कहालीकि मय जानु हय कि मय कित सी आयो हय अऊर कित जाय रह्यो हय? पर तुम लोग नहीं जानय कि मय कित सी आयो हय अऊर कित जाय रह्यो हय।"},{"book":"यूहन्ना","chapter":"8","verse":"15","text":"तुम शरीर को अनुसार न्याय करय हय; मय कोयी को न्याय नहीं करू हय।"},{"book":"यूहन्ना","chapter":"8","verse":"16","text":"अऊर यदि मय न्याय करू भी, त मोरो न्याय सच्चो हय; कहालीकि मय अकेलो नहाय, पर मय हय, अऊर बाप हय जेन मोख भेज्यो।"},{"book":"यूहन्ना","chapter":"8","verse":"17","text":"तुम्हरी व्यवस्था म भी लिख्यो हय कि दोय लोगों की गवाही मिल क सही होवय हय;"},{"book":"यूहन्ना","chapter":"8","verse":"18","text":"एक त मय खुद अपनी गवाही देऊ हय, अऊर दूसरों बाप मोरी गवाही देवय हय जेन मोख भेज्यो।”"},{"book":"यूहन्ना","chapter":"8","verse":"19","text":"उन्न ओको सी कह्यो, “तोरो बाप कित हय?” यीशु न उत्तर दियो, “नहीं तुम मोख जानय हय, नहीं मोरो बाप ख, यदि मोख जानतो त मोरो बाप ख भी जानतो।”"},{"book":"यूहन्ना","chapter":"8","verse":"20","text":"या बाते ओन मन्दिर म शिक्षा देतो हुयो दान भण्डार घर म कहीं, अऊर कोयी न ओख नहीं पकड़्यो, कहालीकि ओको समय अब तक नहीं आयो होतो।"},{"book":"यूहन्ना","chapter":"8","verse":"21","text":"ओन फिर ओको सी कह्यो, “मय जाऊ हय, अऊर तुम मोख ढूंढो अऊर अपनो पाप म मरो; जित मय जाऊ हय, उत तुम नहीं आय सकय।”"},{"book":"यूहन्ना","chapter":"8","verse":"22","text":"येको पर यहूदियों न कह्यो, “का ऊ अपनो आप ख मार डालेंन, जो कह्य हय, ‘जित मय जाऊ हय उत तुम नहीं आय सकय?’”"},{"book":"यूहन्ना","chapter":"8","verse":"23","text":"ओन उन्को सी कह्यो, “तुम जगत सी आय, अऊर मय ऊपर को आय; तुम जगत को आय, मय जगत को नोहोय।"},{"book":"यूहन्ना","chapter":"8","verse":"24","text":"येकोलायी मय न तुम सी कह्यो कि तुम अपनो पापों म मरो, कहालीकि यदि तुम विश्वास नहीं करो कि मय उच आय त अपनो पापों म मरो।”"},{"book":"यूहन्ना","chapter":"8","verse":"25","text":"उन्न यीशु सी कह्यो, “तय कौन आय?”"},{"book":"यूहन्ना","chapter":"8","verse":"26","text":"तुम्हरो बारे म मोख बहुत कुछ कहनो अऊर न्याय करनो हय; पर मोरो भेजन वालो सही हय, अऊर जो मय न ओको सी सुन्यो हय उच जगत सी कहू हय।”"},{"book":"यूहन्ना","chapter":"8","verse":"27","text":"हि यो नहीं समझ्यो कि हम सी बाप को बारे म कह्य हय।"},{"book":"यूहन्ना","chapter":"8","verse":"28","text":"तब यीशु न कह्यो, “जब तुम आदमी को बेटा ख ऊचो पर चढ़ावो, त जानो कि मय उच आय; मय अपनो आप सी कुछ नहीं करू हय पर जसो मोरो बाप न मोख सिखायो वसोच या बाते कहू हय।"},{"book":"यूहन्ना","chapter":"8","verse":"29","text":"मोरो भेजन वालो मोरो संग हय; ओन मोख अकेलो नहीं छोड़्यो कहालीकि मय हमेशा उच काम करू हय जेकोसी ऊ खुश होवय हय।”"},{"book":"यूहन्ना","chapter":"8","verse":"30","text":"ऊ या बाते कह्यच रह्यो होतो कि बहुत सो न ओको पर विश्वास करयो।"},{"book":"यूहन्ना","chapter":"8","verse":"31","text":"तब यीशु न उन यहूदियों सी जिन्न ओको पर विश्वास करयो होतो, कह्यो, “यदि तुम मोरो वचन म बन्यो रहो, त सच म मोरो चेला ठहरो।"},{"book":"यूहन्ना","chapter":"8","verse":"32","text":"तुम सच ख जानो त, सच तुम्ख स्वतंत्र करेंन।”"},{"book":"यूहन्ना","chapter":"8","verse":"33","text":"उन्न ओख उत्तर दियो, “हम त अब्राहम को वंश सी आय, अऊर कभी कोयी को सेवक नहीं भयो। फिर तय कसो कह्य हय कि तुम स्वतंत्र होय जायो?”"},{"book":"यूहन्ना","chapter":"8","verse":"34","text":"यीशु न उन्ख उत्तर दियो, “मय तुम सी सच सच कहू हय कि जो कोयी पाप करय हय ऊ पाप को सेवक हय।"},{"book":"यूहन्ना","chapter":"8","verse":"35","text":"सेवक हमेशा घर म नहीं रह्य; बेटा सदा रह्य हय।"},{"book":"यूहन्ना","chapter":"8","verse":"36","text":"येकोलायी यदि बेटा तुम्ख स्वतंत्र करेंन, त सचमुच तुम स्वतंत्र होय जावो।”"},{"book":"यूहन्ना","chapter":"8","verse":"37","text":"“मय जानु हय कि तुम अब्राहम को वंश सी आय; तब भी मोरो वचन तुम्हरो दिल म जागा नहीं पावय हय, येकोलायी तुम मोख मार डालनो चाहवय हय।"},{"book":"यूहन्ना","chapter":"8","verse":"38","text":"मय उच कहू हय, जो अपनो बाप को इत देख्यो हय; अऊर तुम उच करतो रह्य हय जो तुम न अपनो बाप सी सुन्यो हय।”"},{"book":"यूहन्ना","chapter":"8","verse":"39","text":"उन्न ओख उत्तर दियो, “हमरो बाप त अब्राहम आय।”"},{"book":"यूहन्ना","chapter":"8","verse":"40","text":"पर अब मोरो जसो आदमी ख मार डालनो चाहवय हय, जेन तुम्ख ऊ सत्य वचन बतायो जो परमेश्वर सी सुन्यो; असो त अब्राहम न नहीं करयो होतो।"},{"book":"यूहन्ना","chapter":"8","verse":"41","text":"तुम अपनो बाप को जसो काम करय हय।” उन्न ओको सी कह्यो, “हम व्यभिचार सी नहीं जनम लियो, हमरो एक बाप हय मतलब परमेश्वर।”"},{"book":"यूहन्ना","chapter":"8","verse":"42","text":"यीशु न उन्को सी कह्यो, “यदि परमेश्वर तुम्हरो पिता होतो त तुम मोरो सी प्रेम रखतो; कहालीकि मय परमेश्वर को तरफ सी आयो हय। मय अपनो आप सी नहीं आयो, पर ओनच मोख भेज्यो।"},{"book":"यूहन्ना","chapter":"8","verse":"43","text":"तुम मोरी बात कहाली नहीं समझय? येकोलायी कि तुम मोरो वचन सुन नहीं सकय।"},{"book":"यूहन्ना","chapter":"8","verse":"44","text":"तुम अपनो बाप शैतान सी आय अऊर अपनो बाप की लालसावों ख पूरो करनो चाहवय हय। ऊ त सुरूवात सी हत्यारों हय अऊर सत्य पर स्थिर नहीं रह्यो, कहालीकि सत्य ओको म हयच नहाय। जब ऊ झूठ बोलय, त अपनो स्वभाव सीच बोलय हय; कहालीकि ऊ झूठो हय बल्की झूठ को बाप हय।"},{"book":"यूहन्ना","chapter":"8","verse":"45","text":"पर मय जो सच कहू हय, येकोच लायी तुम मोरो विश्वास नहीं करय।"},{"book":"यूहन्ना","chapter":"8","verse":"46","text":"तुम म सी कौन मोख पापी ठहरावय हय? यदि मय सच बोलू हय, त तुम मोरो विश्वास कहाली नहीं करय?"},{"book":"यूहन्ना","chapter":"8","verse":"47","text":"जो परमेश्वर सी होवय हय, ऊ परमेश्वर की बाते सुनय हय; अऊर तुम येकोलायी नहीं सुनय कि परमेश्वर को तरफ सी नहीं हो।”"},{"book":"यूहन्ना","chapter":"8","verse":"48","text":"यो सुन यहूदियों न ओको सी कह्यो, “का हम ठीक नहीं कहजे कि तय सामरी हय, अऊर तोरो म दुष्ट आत्मा हय?”"},{"book":"यूहन्ना","chapter":"8","verse":"49","text":"यीशु न उत्तर दियो, “मोरो म दुष्ट आत्मा नहाय; पर मय अपनो बाप को आदर करू हय, अऊर तुम मोरो अपमान करय हय।"},{"book":"यूहन्ना","chapter":"8","verse":"50","text":"पर मय अपनो आदर नहीं चाहऊ; हव, एक हय जो चाहवय हय अऊर न्याय करय हय।"},{"book":"यूहन्ना","chapter":"8","verse":"51","text":"मय तुम सी सच सच कहू हय कि यदि कोयी आदमी मोरो वचन पर चलेंन, त ऊ अनन्त काल तक अपनी मृत्यु ख नहीं देखेंन।”"},{"book":"यूहन्ना","chapter":"8","verse":"52","text":"यहूदियों न ओको सी कह्यो, “अब हम न जान लियो हय कि तोरो म दुष्ट आत्मा हय। अब्राहम मर गयो, अऊर भविष्यवक्ता भी मर गयो हंय; अऊर तय कह्य हय, ‘यदि कोयी मोरो वचन पर चलेंन त ऊ अनन्त काल तक मृत्यु को स्वाद नहीं चख सकेंन।’"},{"book":"यूहन्ना","chapter":"8","verse":"53","text":"हमरो बाप अब्राहम त मर गयो। का तय ओको सी भी बड़ो हय? अऊर भविष्यवक्ता भी मर गयो। तय अपनो आप ख का ठहरावय हय?”"},{"book":"यूहन्ना","chapter":"8","verse":"54","text":"यीशु न उत्तर दियो, “यदि मय खुद अपनी महिमा करू, त मोरी महिमा कुछ नहाय; पर मोरी महिमा करन वालो मोरो बाप हय, जेक तुम कह्य हय कि ऊ तुम्हरो परमेश्वर आय।"},{"book":"यूहन्ना","chapter":"8","verse":"55","text":"तुम न त ओख नहीं जान्यो: पर मय ओख जानु हय। यदि मय कहूं कि मय ओख नहीं जानु, त मय तुम्हरो जसो झूठो ठहरू; पर मय ओख जानु हय अऊर ओको वचन पर चलू हय।"},{"book":"यूहन्ना","chapter":"8","verse":"56","text":"तुम्हरो बाप अब्राहम मोरो दिन देखन की इच्छा सी बहुत मगन होतो; अऊर ओन देख्यो अऊर खुश भी भयो।”"},{"book":"यूहन्ना","chapter":"8","verse":"57","text":"यहूदियों न ओको सी कह्यो, “अब तक तय पचास साल को भी नहीं भयो तब भी तय न अब्राहम ख देख्यो हय?”"},{"book":"यूहन्ना","chapter":"8","verse":"58","text":"यीशु न उन्को सी कह्यो, “मय तुम सी सच्ची कहू हय, कि पहिले येको कि अब्राहम पैदा भयो, मय आय।”"},{"book":"यूहन्ना","chapter":"8","verse":"59","text":"तब उन्न ओख मारन लायी गोटा उठायो, पर यीशु लूक क मन्दिर सी निकल गयो।"}]}