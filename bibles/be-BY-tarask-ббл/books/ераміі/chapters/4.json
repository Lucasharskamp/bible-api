{"data":[{"book":"ЕРАМІІ","chapter":"4","verse":"1","text":"І калі хочаш навярнуцца, Ізраіле, кажа Гасподзь, да Мяне навярніся; а калі адвядзеш гідоты твае ад аблічча Майго, ты ня будзеш бадзяцца."},{"book":"ЕРАМІІ","chapter":"4","verse":"2","text":"І будзеш бажыцца: жывы Гасподзь! у ісьціне, судзе і праўдзе; і народы будуць Ім дабраслаўляцца і Ім хваліцца."},{"book":"ЕРАМІІ","chapter":"4","verse":"3","text":"Бо так кажа Гасподзь мужам Юды і Ерусаліма: узарэце сабе новыя палеткі і ня сейце сярод церня."},{"book":"ЕРАМІІ","chapter":"4","verse":"4","text":"Абрэжце сябе дзеля Госпада, і здымеце крайнюю плоць з сэрца вашага, мужы Юды і жыхары Ерусаліма, каб гнеў Мой не адкрыўся, як агонь, і не запалаў непагасна ад ліхіх нахільнасьцяў вашых."},{"book":"ЕРАМІІ","chapter":"4","verse":"5","text":"Абвясьцеце ў Юдэі і агаласеце ў Ерусаліме, і гаварэце і трубеце трубою па зямлі; заклікайце голасна і кажэце: «зьбярэцеся і пойдзем ва ўмацаваныя гарады»."},{"book":"ЕРАМІІ","chapter":"4","verse":"6","text":"Выставіце сьцяг да Сіёна, - бяжэце, ня спыняйцеся; бо Я прывяду з поўначы бедства і вялікую пагібель."},{"book":"ЕРАМІІ","chapter":"4","verse":"7","text":"Выходзіць леў са сваёй нетры, і выступае зьнішчальнік народаў: ён выходзіць са свайго месца, каб зямлю тваю зрабіць пусткаю; гарады твае будуць спустошаны, застануцца без жыхароў."},{"book":"ЕРАМІІ","chapter":"4","verse":"8","text":"Таму аперажэцеся вярэтаю, плачце і галасеце, бо лютасьць гневу Гасподняга не адвернецца ад нас."},{"book":"ЕРАМІІ","chapter":"4","verse":"9","text":"І будзе ў той дзень, кажа Гасподзь, замрэ сэрца ў цара і сэрца ў князёў; і жахнуцца сьвятары, і дзіву дадуцца прарокі."},{"book":"ЕРАМІІ","chapter":"4","verse":"10","text":"І сказаў я: о, Госпадзе Божа! няўжо Ты зводзіў толькі народ гэты і Ерусалім, кажучы «мір будзе ў вас»; а тым часам меч даходзіць да душы?"},{"book":"ЕРАМІІ","chapter":"4","verse":"11","text":"У той час сказана будзе народу гэтаму і Ерусаліму: пякучы вецер ляціць з вышыняў пустэльных на дарогу дачкі народа Майго, ня дзеля веяньня і ня дзеля ачышчэньня:"},{"book":"ЕРАМІІ","chapter":"4","verse":"12","text":"і прыйдзе да Мяне адтуль вецер мацнейшы за гэты, і Я агалашу прысуд над імі."},{"book":"ЕРАМІІ","chapter":"4","verse":"13","text":"Вось, падымаецца ён, быццам воблакі, і калясьніцы яго - як віхура, коні ганчэйшыя за арлоў; гора нам! бо мы будзем спустошаны."},{"book":"ЕРАМІІ","chapter":"4","verse":"14","text":"Змый ліхое з сэрца твайго, Ерусаліме, каб выратавацца табе: дакуль будуць гнездавацца ў табе ліхамысныя думкі?"},{"book":"ЕРАМІІ","chapter":"4","verse":"15","text":"Бо ўжо ляціць голас ад Дана і пагібельная вестка з гары Яфрэмавай:"},{"book":"ЕРАМІІ","chapter":"4","verse":"16","text":"агаласеце народам, абвясьцеце Ерусаліму, што ідуць з далёкай краіны абложнікі і крыкамі сваімі агалашаюць гарады Юдэі."},{"book":"ЕРАМІІ","chapter":"4","verse":"17","text":"Як вартавыя палёў, яны абступаюць яго навокал, бо ён узбунтаваўся супроць Мяне, кажа Гасподзь."},{"book":"ЕРАМІІ","chapter":"4","verse":"18","text":"Шляхі твае і дзеі твае прычынілі табе гэта; ад тваёй бязбожнасьці табе так горка, што даходзіць да сэрца твайго."},{"book":"ЕРАМІІ","chapter":"4","verse":"19","text":"Нутроба мая! нутроба мая! смуткую ў глыбіні сэрца майго, хвалюецца ўва мне сэрца маё, не магу маўчаць; бо ты чуеш, душа мая, гук трубы, трывогу бітвы."},{"book":"ЕРАМІІ","chapter":"4","verse":"20","text":"Бяда за бядою: уся зямля спусташаецца, зьнянацку разбураны намёты мае, імгненна - палаткі мае."},{"book":"ЕРАМІІ","chapter":"4","verse":"21","text":"Ці доўга мне бачыць сьцяг, слухаць гук трубы?"},{"book":"ЕРАМІІ","chapter":"4","verse":"22","text":"Гэта таму, што народ Мой дурны - ня ведае Мяне: неразумныя яны дзеці, і няма ў іх глузду; яны разумныя на благое, а дабра рабіць ня ўмеюць."},{"book":"ЕРАМІІ","chapter":"4","verse":"23","text":"Гляджу на зямлю - і вось, яна разбураная і пустая, - на нябёсы - і няма на іх сьвятла."},{"book":"ЕРАМІІ","chapter":"4","verse":"24","text":"Гляджу на горы - і вось, яны дрыжаць, і ўсе пагоркі хістаюцца."},{"book":"ЕРАМІІ","chapter":"4","verse":"25","text":"Гляджу - і вось, няма чалавека, і ўсе птушкі нябесныя разьляцеліся."},{"book":"ЕРАМІІ","chapter":"4","verse":"26","text":"Гляджу - і вось, Карміл - пустыня, а ўсе гарады ягоныя разбураныя ад аблічча Гасподняга, ад лютасьці гневу Яго."},{"book":"ЕРАМІІ","chapter":"4","verse":"27","text":"Бо так сказаў Гасподзь: уся зямля будзе спустошана, але поўнага зьнішчэньня не дапушчу."},{"book":"ЕРАМІІ","chapter":"4","verse":"28","text":"Заплача па гэтым зямля, і нябёсы запамрочацца ўгары, бо Я сказаў, Я вызначыў, і не раскаюся ў тым і не адступлюся ад таго."},{"book":"ЕРАМІІ","chapter":"4","verse":"29","text":"Ад шуму верхаўцоў і стралкоў разьбягуцца ўсе гарады: яны пойдуць у густыя лясы і залезуць на скалы; усе гарады будуць пакінуты, і ня будзе ў іх ніводнага жыхара."},{"book":"ЕРАМІІ","chapter":"4","verse":"30","text":"А ты, спустошаная, што пачнеш рабіць? Хоць ты апранаешся ў пурпуру, хоць ты ахарошваеш сябе залатымі ўборамі, абмалёўваеш вочы твае фарбамі, але дарэмна ахарошваеш сябе; пагрэбавалі табою палюбоўнікі - яны шукаюць душы тваёй."},{"book":"ЕРАМІІ","chapter":"4","verse":"31","text":"Бо Я чую голас як бы жанчыны-парадзіхі, стогн як бы тае, што нараджае першы раз, голас дачкі Сіёна; яна стогне, працягваючы рукі свае: «о, гора мне! душа мая зьнемагае перад забойцамі»."}]}