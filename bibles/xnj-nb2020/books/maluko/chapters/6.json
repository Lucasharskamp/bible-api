{"data":[{"book":"Maluko","chapter":"6","verse":"1","text":"Yesu na vawuliwa vaki, vakawuka penapo vakahamba kuchijiji chaki cha ku Nazaleti."},{"book":"Maluko","chapter":"6","verse":"2","text":"Ligono la Kupumulila, atumbwili kuwula munyumba ya kukonganekela Vayawudi. Vamahele vevamuyuwini vakangisi, vakajova, “Wu, agapatili koki mambu aga geijova? Apatili koki luhala ulu? Kavili ikita wuli gachinamtiti?"},{"book":"Maluko","chapter":"6","verse":"3","text":"Wu, mwenuyu lepi selemala, mwana wa Maliya na mlongo wavi Yakobo na Yose na Yuda na Simoni? Wu, valumbu vaki titama nawu lepi bahapa?” Ndi vakabela kumsadika."},{"book":"Maluko","chapter":"6","verse":"4","text":"Yesu akavajovela, “Mlota wa Chapanga itopeswa kila pandi, lepi kunyumba yaki, kwa valongo vaki na pamulima waki.”"},{"book":"Maluko","chapter":"6","verse":"5","text":"Ndava yeniyo Yesu akitili lepi mambu gachinamtiti pala, ndi avavikili mawoko vatamu vadebedebe akavalamisa."},{"book":"Maluko","chapter":"6","verse":"6","text":"Akangisi neju ndava ya vandu vangasadika."},{"book":"Maluko","chapter":"6","verse":"7","text":"Akavakemela vawuliwa kumi na vavili, akatumbula akavatuma vandu vavili vavili, akavapela uhotola wa kuvinga mizuka."},{"book":"Maluko","chapter":"6","verse":"8","text":"Akavalagiza akajova, “Kwemwihamba uko, mukotoka kugega chindu chochoha chila ndonga ndu, lepi chakulya, lihaku, amala mashonga pachilolo."},{"book":"Maluko","chapter":"6","verse":"9","text":"Muwala champali nambu mkotoka kugega ligwanda lingi.”"},{"book":"Maluko","chapter":"6","verse":"10","text":"Akavajovela, “Nyumba yeyoha yevakuvapokela mutama bahapo mbaka pa ligono lemuwuka."},{"book":"Maluko","chapter":"6","verse":"11","text":"Kwa vandu vevibela kuvapokela amala kuvayuwanila, penapo ndi muwuka na muvakung'undila lububu lwavi, kulangisa kuvya vene vaubeli ujumbi wa Chapanga!”"},{"book":"Maluko","chapter":"6","verse":"12","text":"Hinu, vakawuka penapo vakahamba kuvakokosela vandu vamuwuyila Chapanga."},{"book":"Maluko","chapter":"6","verse":"13","text":"Vakayivinga mizuka vamahele. Na kuvanyala mahuta ga zeituni vatamu vamahele, vakavalamiswa."},{"book":"Maluko","chapter":"6","verse":"14","text":"Nkosi Helodi agayuwini goha, muni malovi ga Yesu gayenili pandi zoha. Vandu vangi vajovayi mwenuyu, “Ndi Yohani Mbatizaji ayukili! Ndava muni ihenga gachinamtiti.”"},{"book":"Maluko","chapter":"6","verse":"15","text":"Vangi vakajova, “Mwenuyu ndi Eliya.”"},{"book":"Maluko","chapter":"6","verse":"16","text":"Nambu Helodi peayuwini malovi gala akajova, “Yohani namdumwili mutu, hinu ayukili!”"},{"book":"Maluko","chapter":"6","verse":"17","text":"Aholalili genago ndava mu magono ga mumbele, Helodi alagazili Yohani akamuliwa na kukungiwa muchifungu. Genago gahumalili ndava Helodi amgegili Helodiya mdala wa Filipi mweavi mlongo waki."},{"book":"Maluko","chapter":"6","verse":"18","text":"Yohani amjovelayi Helodi, “Chabwina lepi veve kumtola mdala wa mlongo waku.”"},{"book":"Maluko","chapter":"6","verse":"19","text":"Hinu Helodiya, mweavi mdala wa nkosi, amuhakalili neju Yohani, akagana kumkoma, nambu ahotwili lepi."},{"book":"Maluko","chapter":"6","verse":"20","text":"Helodi amuyogwipi Yohani muni amanyili kuvya Yohani ndi mundu wa msopi na mbwina. Ndava yeniyo amyangalili. Helodi aganayi kumuyuwanila Yohani, pamonga amyuwanili mtima wamvinili."},{"book":"Maluko","chapter":"6","verse":"21","text":"Ligono limonga mdala wa nkosi apatili fwasi pa ligono la kukumbukwa kwa kuvelekewa Helodi. Hinu akavakemela vagogo va libanji na vachilongosi va Galilaya pamonga na vakulu va manjolinjoli."},{"book":"Maluko","chapter":"6","verse":"22","text":"Hinu msikana waki Helodiya, akayingila na kutumbula kukina ngo'ma. Hinu akavahekesa neju Helodi na vayehe vaki. Nkosi akamjovela msikana yula, “Uniyupa chindu chochoha chila na nene yati nikupela.”"},{"book":"Maluko","chapter":"6","verse":"23","text":"Kavili akamlapakisa, akamjovela, “Chochoha cheukuniyupa, yati nikupela, hati ngati kugavana upinga wa unkosi wangu.”"},{"book":"Maluko","chapter":"6","verse":"24","text":"Penapo msikana yula akawuka mugati mu libanji, akahamba kumkota nyina waki."},{"book":"Maluko","chapter":"6","verse":"25","text":"Msikana yula akawuya kanyata kavili kwa nkosi, akamjovela, “Nigana unipela hinu naha mulupalu mutu wa Yohani Mbatizaji.”"},{"book":"Maluko","chapter":"6","verse":"26","text":"Nkosi peayuwini genago, akavya ngolongondi, nambu muni ajilapakisi mwene, na ndava ya vayehe vaki, ahotwili lepi kumbelelela msikana yula ndi akamyidikila."},{"book":"Maluko","chapter":"6","verse":"27","text":"Hinu, akamlagiza linjolinjoli akaleta mutu wa Yohani. Linjolinjoli akahamba kuudumula mutu wa Yohani muchifungu mula,"},{"book":"Maluko","chapter":"6","verse":"28","text":"kangi amletili mutu wula mulupalu akampela msikana, namwene akampelekela nyina waki."},{"book":"Maluko","chapter":"6","verse":"29","text":"Vawuliwa va Yohani pevayuwini vakahamba kutola higa yaki vakahamba kuzika."},{"book":"Maluko","chapter":"6","verse":"30","text":"Vamitumi vakawuya mulugendu lwavi vakamjovela Yesu, mambu goha gavakitili na chavawulili vandu."},{"book":"Maluko","chapter":"6","verse":"31","text":"Vandu vamahele neju vabwelayi na kuwuka kwa Yesu, ndi mbaka fwasi ya kulya yavi lepi. Hinu Yesu akavajovela vawuliwa, “Tihamba kuchiyepela mukapumulila padebe.”"},{"book":"Maluko","chapter":"6","verse":"32","text":"Hinu, vakawuka ngavene muwatu vakahamba kuchiyepela."},{"book":"Maluko","chapter":"6","verse":"33","text":"Nambu vandu vamahele vavaweni pavawukayi, vakavamanya. Ndi vakalongolela kuhika kula kwa magendelu kweahambayi Yesu na vawuliwa vaki."},{"book":"Maluko","chapter":"6","verse":"34","text":"Yesu na vawuliwa vaki pevahulwiki muwatu kumbwani, ndi auweni msambi uvaha wa vandu, akaviniswa mtima, muni vavi ngati limbelele langali mdimaji. Akatumbula kuvawula mambu gamahele."},{"book":"Maluko","chapter":"6","verse":"35","text":"Lilanga palatipimi, ndi vawuliwa vaki vakahamba kumjovela Yesu, “Penapa palugangatu, lilanga litipama."},{"book":"Maluko","chapter":"6","verse":"36","text":"Mbanga uvalaga vandu vahamba mumigunda na muhijiji ya papipi, vakagula vyakulya.”"},{"book":"Maluko","chapter":"6","verse":"37","text":"Yesu akavajovela, “Muvapela nyenye chakulya.”"},{"book":"Maluko","chapter":"6","verse":"38","text":"Yesu akavakota, “Mabumunda gavi galinga? Muhamba mukalola.”"},{"book":"Maluko","chapter":"6","verse":"39","text":"Yesu akavalagiza vawuliwa vaki vavatamika vandu voha chikundi chikundi pahi pamanyai."},{"book":"Maluko","chapter":"6","verse":"40","text":"Hinu vene vakatama chikundi chikundi, vingi vandu hamsini, na vingi vandu miya."},{"book":"Maluko","chapter":"6","verse":"41","text":"Kangi Yesu akagatola mabumunda mhanu na somba zila, akalola kunani kwa Chapanga, akamsengusa Chapanga. Ndi akagametula mabumunda gala pamonga na somba zila. Akavapela vawuliwa vaki muni vavagavanisila vandu."},{"book":"Maluko","chapter":"6","verse":"42","text":"Vandu voha vevavi penapo valili vakayukuta."},{"book":"Maluko","chapter":"6","verse":"43","text":"Hinu, vakanonga masigalilu ga mabumunda na somba vakamemesa madengu kumi na gavili."},{"book":"Maluko","chapter":"6","verse":"44","text":"Vevalili chakulya chila, vavi vagosi elufu mhanu."},{"book":"Maluko","chapter":"6","verse":"45","text":"Bahapo Yesu akavalagiza vawuliwa vaki vayingila muwatu valongolela kuhamba kumwambu ya nyanja, kumuji wa Betisaida. Muni mwene avi akona ilagana na msambi wa vandu."},{"book":"Maluko","chapter":"6","verse":"46","text":"Hati peamali kulagana na vandu, akahamba kuchitumbi kumuyupa Chapanga."},{"book":"Maluko","chapter":"6","verse":"47","text":"Lilanga palatipimi, Yesu avi mwene kundumba na watu wamali kuhika pagati ya nyanja."},{"book":"Maluko","chapter":"6","verse":"48","text":"Mwene avaweni vawuliwa chaving'ahika muwatu mula na mipundi muni mpungu wavi uvaha ukuvawuyisa mumbele. Hinu hambakucha, Yesu avahegalili kuni igenda mumanji akagana kuvapita."},{"book":"Maluko","chapter":"6","verse":"49","text":"Nambu pavamuweni igenda panani ya manji vayogwipi, vaholali kuvya lihoka, “Vakaywanga mulete.”"},{"book":"Maluko","chapter":"6","verse":"50","text":"Voha pavamuweni vayogwipi neju."},{"book":"Maluko","chapter":"6","verse":"51","text":"Ndi, akayingila muwatu wevavili vawuliwa na mpungu wa luyuga lukaguna lukumbi lulalula. Vawuliwa vakakangasa neju,"},{"book":"Maluko","chapter":"6","verse":"52","text":"ndava muni vamanyili lepi mana chinamtiti cha kuyonjokeseka chakulya chila ndava ya kunonopa kwa mitima yavi."},{"book":"Maluko","chapter":"6","verse":"53","text":"Vakakupuka nyanja, vakahika kumuji wa ku Genezaleti vakahuyimika watu."},{"book":"Maluko","chapter":"6","verse":"54","text":"Pevahumili muwatu mula, kanyata vandu vakammanya Yesu."},{"book":"Maluko","chapter":"6","verse":"55","text":"Hinu, kanyata vakahamba kila chijiji pandu pala, vakatumbula kuvatola vatamu vevagonili mumipasa, vakavapeleka kila pevayuwini Yesu avili."},{"book":"Maluko","chapter":"6","verse":"56","text":"Pandu poha peahambili Yesu, muhijiji na mumiji na mumigunda, vandu vavavikili vatamu pandu pakugulisila vindu, vandu vakamuyupa neju avayidakila vatamu vala, vapamisayi lugunyilu lwa nyula yaki. Ndi voha vevampamisi valamili."}]}