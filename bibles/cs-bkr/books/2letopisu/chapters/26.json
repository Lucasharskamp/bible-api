{"data":[{"book":"2 Letopisu","chapter":"26","verse":"1","text":"Tedy všecken lid Judský vzali Uziáše, kterýž byl v šestnácti letech, a ustanovili jej za krále na místě otce jeho Amaziáše."},{"book":"2 Letopisu","chapter":"26","verse":"2","text":"Onť jest vzdělal Elot, a dobyl ho zase Judovi, když již umřel král s otci svými."},{"book":"2 Letopisu","chapter":"26","verse":"3","text":"V šestnácti letech byl Uziáš, když kralovati počal, a kraloval padesáte a dvě létěv Jeruzalémě. Jméno pak matky jeho Jecholia z Jeruzaléma."},{"book":"2 Letopisu","chapter":"26","verse":"4","text":"Ten činil to, což pravého bylo před očima Hospodinovýma, podlé všeho, což byl činil Amaziáš otec jeho."},{"book":"2 Letopisu","chapter":"26","verse":"5","text":"A hledal s pilností Boha ve dnech Zachariáše, rozumějícího vidění Božímu, a po ty dny, v nichž hledal Hospodina, šťastný prospěch dal jemu Bůh."},{"book":"2 Letopisu","chapter":"26","verse":"6","text":"Nebo vytáh, bojoval proti Filistinským, a probořil zed města Gát, a zed města Jabne, i zed města Azotu, a vystavěl města okolo Azotu, i v zemi Filistinské."},{"book":"2 Letopisu","chapter":"26","verse":"7","text":"Bůh zajisté pomáhal jemu proti Filistinským a proti Arabským, kteříž bydlili v Gurbal, i proti Maonitským."},{"book":"2 Letopisu","chapter":"26","verse":"8","text":"I dávali Ammonitští dary Uziášovi, a rozneslo se jméno jeho až do Egypta; nebo zsilil se na nejvyšší."},{"book":"2 Letopisu","chapter":"26","verse":"9","text":"A vzdělal Uziáš věže v Jeruzalémě u brány úhlové, a u brány údolí, a u Mikzoa, i upevnil je."},{"book":"2 Letopisu","chapter":"26","verse":"10","text":"Vystavěl také věže na poušti, a vykopal studnic mnoho, proto že měl stád mnoho, jakož při údolí tak i na rovinách, oráče tolikéž a vinaře po horách i na místech úrodných; nebo laskav byl na rolí."},{"book":"2 Letopisu","chapter":"26","verse":"11","text":"Měl také Uziáš vojsko bojovníků, vycházejících k boji po houfích v jistém počtu, jakž vyčteni byli od Jehiele kanclíře, a Maaseiáše úředníka, uvedené pod správu Chananiášovi knížeti královskému."},{"book":"2 Letopisu","chapter":"26","verse":"12","text":"Všecken počet knížat čeledí otcovských, mužů udatných, dva tisíce a šest set."},{"book":"2 Letopisu","chapter":"26","verse":"13","text":"A pod spravou jejich lidu válečného třikrát sto tisíc, sedm tisíc a pět set bojovníků udatných, aby pomáhali králi proti nepříteli."},{"book":"2 Letopisu","chapter":"26","verse":"14","text":"Připravil pak Uziáš všemu tomu vojsku pavézy, kopí, lebky, pancíře, lučiště i kamení prakové."},{"book":"2 Letopisu","chapter":"26","verse":"15","text":"Nadělal také v Jeruzalémě vtipně vymyšlených nástrojů válečných, aby byli na věžech a na úhlech k střílení střelami a kamením velikým. I rozneslo se jméno jeho daleko, proto že divné pomoci měl, až se i zmocnil."},{"book":"2 Letopisu","chapter":"26","verse":"16","text":"Ale když se zmocnil, pozdvihlo se srdce jeho k zahynutí jeho, a zhřešil proti Hospodinu Bohu svému; nebo všel do chrámu Hospodinova, aby kadil na oltáři, na němž se kadívalo."},{"book":"2 Letopisu","chapter":"26","verse":"17","text":"I všel za ním Azariáš kněz, a s ním jiných kněží Hospodinových osmdesáte, mužů udatných."},{"book":"2 Letopisu","chapter":"26","verse":"18","text":"Kteříž postavili se proti Uziášovi králi, a mluvili jemu: Ne tobě, Uziáši, náleží kaditi Hospodinu, ale kněžím, synům Aronovým, kteříž posvěceni jsou, aby kadili. Vyjdiž z svatyně, nebo jsi zhřešil, aniž to bude tobě ke cti před Hospodinem Bohem."},{"book":"2 Letopisu","chapter":"26","verse":"19","text":"Pročež rozhněval se Uziáš, (v ruce pak své měl kadidlnici, aby kadil). A když se spouzel na kněží, ukázalo se malomocenství na čele jeho před kněžími v domě Hospodinově u oltáře, na němž se kadilo."},{"book":"2 Letopisu","chapter":"26","verse":"20","text":"A pohleděv na něj Azariáš, nejvyšší kněz, a všickni kněží, a aj, byl malomocný na čele svém. Protož rychle jej vyvedli ven, nýbrž i sám se nutil vyjíti, proto že ho ranil Hospodin."},{"book":"2 Letopisu","chapter":"26","verse":"21","text":"A tak byl Uziáš král malomocný až do dne smrti své, a bydlil v domě obzvláštním, jsa malomocný; nebo byl vyobcován z domu Hospodinova. Mezi tím Jotam syn jeho byl nad domem královským, soudě lid země."},{"book":"2 Letopisu","chapter":"26","verse":"22","text":"O jiných pak věcech Uziášových, prvních i posledních, psal Izaiáš prorok, syn Amosův."},{"book":"2 Letopisu","chapter":"26","verse":"23","text":"I usnul Uziáš s otci svými, a pochovali jej s otci jeho na poli hrobů královských; nebo řekli: Malomocný jest. I kraloval Jotam syn jeho místo něho."}]}