{"data":[{"book":"Ezechiel","chapter":"19","verse":"1","text":"Ge moet een klaagzang aanheffen over de vorsten van Israël, en"},{"book":"Ezechiel","chapter":"19","verse":"2","text":"zeggen: Wat een prachtleeuwin was uw moeder Onder de leeuwen; Liggend tussen haar jongen, Bracht zij haar welpen groot."},{"book":"Ezechiel","chapter":"19","verse":"3","text":"Een van haar welpen voedde zij op: Een echte jonge leeuw! Hij leerde zijn prooi zoeken, Mensen verscheurde hij."},{"book":"Ezechiel","chapter":"19","verse":"4","text":"Maar men riep volken tegen hem op, En in hun kuil werd hij gevangen; Ze sleurden hem met haken Naar het land van Egypte."},{"book":"Ezechiel","chapter":"19","verse":"5","text":"Toen zij zag, dat haar wachten vergeefs, En haar hoop was vervlogen, Koos zij een van haar welpen, Bestemde hem tot jonge leeuw."},{"book":"Ezechiel","chapter":"19","verse":"6","text":"Met leeuwen ging hij samenleven: Een echte jonge leeuw! Hij leerde zijn prooi zoeken, Mensen verscheurde hij."},{"book":"Ezechiel","chapter":"19","verse":"7","text":"Hij maakte veel weduwen En ontvolkte hun steden; Het land en zijn bewoners stonden versteld Van zijn dreigend gebrul!"},{"book":"Ezechiel","chapter":"19","verse":"8","text":"Maar volken spanden hem strikken Aan alle kanten; Wierpen hun net over hem heen, In hun kuil werd hij gevangen."},{"book":"Ezechiel","chapter":"19","verse":"9","text":"Ze zetten hem in een kooi, Sleurden hem met haken voor Babels koning, de burchten in, Opdat zijn gebrul niet meer zou worden gehoord Op Israëls bergen."},{"book":"Ezechiel","chapter":"19","verse":"10","text":"Uw moeder stond als een wingerd In uw wijngaard aan het water geplant; Ze was bloeiend en vruchtbaar Door de rijkdom van water."},{"book":"Ezechiel","chapter":"19","verse":"11","text":"Ze kreeg een krachtige tak Tot konings-schepter, Wiens top zich tot in de wolken verhief, Die opviel door zijn hoogte en talrijke twijgen."},{"book":"Ezechiel","chapter":"19","verse":"12","text":"Maar in woede werd zij uitgerukt, Op de grond geworpen. Een oostenwind verdroogde haar: Haar vrucht viel af. Haar krachtige tak verdorde: Het vuur verslond hem."},{"book":"Ezechiel","chapter":"19","verse":"13","text":"Nu staat ze geplant in de steppe, In een streek van dorheid en dorst;"},{"book":"Ezechiel","chapter":"19","verse":"14","text":"Er schoot een vlam uit de tak, Die haar ranken en vruchten verteerde. Nu heeft ze geen krachtige tak meer over, Geen konings-schepter meer! Dit is een klaaglied, dat men nog altijd jammert."}]}