{"data":[{"book":"Mani'zanti mofo nanekee","chapter":"13","verse":"1","text":"Ama' antahi'zane mofavremo'a nefa'ma avumro'ma antesiankea antahigahianagi, veganokano kema hu mofavremo'a, vahe'mo'ma avumro'ma antesiankea ontahigahie."},{"book":"Mani'zanti mofo nanekee","chapter":"13","verse":"2","text":"Knare kema vahe'mokizmima huzmi vahe'mo'za, knare zana e'neriza muse hugahaze. Hianagi hazenke vahe'mo'za vahe'ma zamazeri haviza nehu'za zamatama zamizanku zamave'nesie."},{"book":"Mani'zanti mofo nanekee","chapter":"13","verse":"3","text":"Iza'o agi'ma kegavama huno kema himo'a, agra'a maniza kegava nehie. Hianagi rama'a keagama hania vahe'mo'a, agra'a azeri haviza hugahie."},{"book":"Mani'zanti mofo nanekee","chapter":"13","verse":"4","text":"Feru vahe'mokizmi zamagu'amo'a, rama'a zama eri'zanku zamave'nesianagi, anazana e'norize. Hianagi amuho hu'za eri'zama erisaza vahe'mo'za zamavesinia zana eri knare hugahaze."},{"book":"Mani'zanti mofo nanekee","chapter":"13","verse":"5","text":"Fatgo vahe'mo'za havigema huzankura zamavesra nehaze. Hianagi kefo zamavu'zamava nehaza vahe'mo'za rumokizmirera zamagaze huno zamagote zamavu'zmava nehaze."},{"book":"Mani'zanti mofo nanekee","chapter":"13","verse":"6","text":"Fatgoma huno manizamo'a kva hugantena, knare hunka hazenkea omanesigenka manigahane. Hianagi kefo avu'avamo'a, kumi vahera azeri haviza hugahie."},{"book":"Mani'zanti mofo nanekee","chapter":"13","verse":"7","text":"Mago'a zamunte omane vahe'mo'za, feno vahe kna nehaze. Hagi mago'a feno vahe'mo'za, zamunte omane vahekna nehazanagi, feno vahe mani'naze."},{"book":"Mani'zanti mofo nanekee","chapter":"13","verse":"8","text":"Feno vahe'mo'za nomaniza'zmima eri havizama huzankura, miza hu'za manigahaze. Hianagi zamunte'ma omane vahe'mofona, mago vahe'mo'a azeri korera osugahie."},{"book":"Mani'zanti mofo nanekee","chapter":"13","verse":"9","text":"Fatgo vahe'mokizmi lamu tavimo'a, ru masa nehige'za, muse nehaze. Hianagi kefo zamavu'zamava'ma nehaza vahe'mokizmi lamu tavimo'a, asu nehie."},{"book":"Mani'zanti mofo nanekee","chapter":"13","verse":"10","text":"Avufga ra nehuno vahe'mofo agorga omani avu'avazamo'a, ha' fra hu'za avreno ne-e. Hianagi avumro kema antahino amagema ante vahe'pina, knare antahi'zamo'a megahie."},{"book":"Mani'zanti mofo nanekee","chapter":"13","verse":"11","text":"Revatga hunka havige kanteti'ma erisana zagomo'a, ame huno fanane hugahie. Hianagi eri'zama erino, osia eri atruma hute hutema himo'a, rama'a eri atru hugahie."},{"book":"Mani'zanti mofo nanekee","chapter":"13","verse":"12","text":"Vahe'mo'za fore hugahie hu'za amuha nehaza zamo'ma fore'ma osanige'za, zamagu'amo'a haviza hugahie. Hianagi ana zamo'ma e'ama'ma hania zamo'a, asimu ami zafagna hugahie."},{"book":"Mani'zanti mofo nanekee","chapter":"13","verse":"13","text":"Avumro'ma antesia kemofoma zokagoma antesimo'a, agra'a hazenkefi mani'noe huno hugahie. Hianagi kasegema asaminia kemofo agorga'ama mani'nimo'a, nomani'zama'afina knare hugahie."},{"book":"Mani'zanti mofo nanekee","chapter":"13","verse":"14","text":"Ama' antahi'zane vahe'mo rempima hugamisia zamo'a, asimu ami ti kapu'i hanatiankna hu'neankino, iza'o ana kema antahi'minimo'a fri'zamofo krifufintira agatenere."},{"book":"Mani'zanti mofo nanekee","chapter":"13","verse":"15","text":"Knare hu'za antahi amama haza vahe'mokizmia, vahe'mo'za zamavesi nezamantaze. Hianagi hazenke vahe'mokizmi zamavu'zmavamo'a, hanavetino haviza hu'ne."},{"book":"Mani'zanti mofo nanekee","chapter":"13","verse":"16","text":"Maka zamofo ankereno hu vahe'mo'a agesa antahiteno, maka zana nehie. Hianagi neginagi antahintahine vahe'mo'za, zamagesa ontahi neginagi zamavu'zmavaza eri ama nehaze."},{"book":"Mani'zanti mofo nanekee","chapter":"13","verse":"17","text":"Kefo vahe'mofoma katogema huntesigeno vaniana, hazenkefi ufregahie. Hianagi iza'o tamagema huno kema hu vahe'ma, ke erino vanigu'ma katogema huntesigeno erino vaniana, vahe'mokizmia zamazeri knare hugahie."},{"book":"Mani'zanti mofo nanekee","chapter":"13","verse":"18","text":"Iza'o avumaro'ma antesaza kema ontahisimofona amunte omnesigeno, agazegu hugahie. Hianagi izano azeri fatgohu kema asamisigeno antahino amage antesimofona, agrira husaga huntegahaze."},{"book":"Mani'zanti mofo nanekee","chapter":"13","verse":"19","text":"Ave'nesinia zama e'nerisigeno'a, agu'amo'a muse hugahie. Hianagi neginagi vahe'mo'za havi zamavu'zmava'ma nehaza zampinti'ma atreno atiramizankura zamavesra nehie."},{"book":"Mani'zanti mofo nanekee","chapter":"13","verse":"20","text":"Iza'o knare antahi'zane vahe'enema vanoma nehia vahe'mo'a, knare antahi'za erigahie. Hianagi neginagi vahe'enema tagrote'za vanoma nehaza vahe'mo'za, hazenke erigahaze."},{"book":"Mani'zanti mofo nanekee","chapter":"13","verse":"21","text":"Hazenke zamo'a kumi vahe'mokizmi nezmavaririe. Hianagi fatgo vahe'mokizmia, fenozmimo'a rama'a hugahie."},{"book":"Mani'zanti mofo nanekee","chapter":"13","verse":"22","text":"Knare vahe'mo'a mofavre'amo'ene henka negeho'ma erisintima haresia zana, ko retro huzmanteteno nefrie. Hianagi kumi vahe'mo'zama fenoma eri atruma haza fenona, fatgo vahe'mo'za erigahaze."},{"book":"Mani'zanti mofo nanekee","chapter":"13","verse":"23","text":"Zamunte omane vahe'mokizmi hozafina, rama'a neza fore hugahianagi hazenke nomanizamo'a timo'ma hiaza huno eri harafi huno vugahie."},{"book":"Mani'zanti mofo nanekee","chapter":"13","verse":"24","text":"Iza'o mofavre'amo hazenke nehanigeno kanoma amino azeri fatgoma osanuno'a, mofavre'a avesinonte. Hianagi iza'o mofavre'ama avesima nentemo'a, hanavetino azeri fatgo hugahie."},{"book":"Mani'zanti mofo nanekee","chapter":"13","verse":"25","text":"Fatgo vahe'mo'za rama'a ne'za me'nege'za nezamu nehaze. Hianagi kefo vahe'mofoza, zamaga tevava nehaze."}]}