{"data":[{"book":"2 Akorinto","chapter":"8","verse":"1","text":"Ndipo tsopano, abale, tikufuna kuti mudziwe za chisomo chimene Mulungu wapereka ku mipingo ya ku Makedoniya."},{"book":"2 Akorinto","chapter":"8","verse":"2","text":"Pakati pa mayesero owawitsa, chimwemwe chawo chosefukira ndi umphawi wawo otheratu, anapereka mowolowamanja kwambiri."},{"book":"2 Akorinto","chapter":"8","verse":"3","text":"Motero ndikuchitira umboni kuti anapereka mmene akanathera, ndipo mwinanso kuposera mmene akathera kupereka. Anapereka mosakakamizidwa,"},{"book":"2 Akorinto","chapter":"8","verse":"4","text":"ndipo anatipempha motiwumiriza kuti tiwapatse mwayi woti nawonso athandize anthu oyera mtima a ku Yudeya."},{"book":"2 Akorinto","chapter":"8","verse":"5","text":"Iwo anachita moposera mmene ife timayembekezera. Choyamba anadzipereka kwa Ambuye ndipo kenaka kwa ife monga mwa chifuniro cha Mulungu."},{"book":"2 Akorinto","chapter":"8","verse":"6","text":"Choncho tinamupempha Tito kuti atsirize poti nʼkuti atayamba kale ntchito yachisomoyi pakati panu."},{"book":"2 Akorinto","chapter":"8","verse":"7","text":"Popeza pa zinthu zonse munachita bwino, monga pachikhulupiriro, poyankhula, pachidziwitso, pakhama lambiri ndi pachikondi chanu pa ife, onetsetsani kuti muchitenso bwino pachisomo ichi chopereka."},{"book":"2 Akorinto","chapter":"8","verse":"8","text":"Sindikukulamulirani, koma ndikufuna kuona ngati chikondi chanu nʼchoona pofananitsa ndi changu cha anthu ena."},{"book":"2 Akorinto","chapter":"8","verse":"9","text":"Pakuti mukudziwa chisomo cha Ambuye athu Yesu Khristu, kuti ngakhale anali wolemera, koma chifukwa cha inuyo anasanduka wosauka, kuti umphawi wakewo, inuyo mulemere."},{"book":"2 Akorinto","chapter":"8","verse":"10","text":"Ndipo nawa malangizo anga pa zoyenera inu kuchita pa nkhaniyi. Chaka chatha munali oyamba, osati ongofuna kupereka kokha komanso okhala ndi mtima ofuna kupereka."},{"book":"2 Akorinto","chapter":"8","verse":"11","text":"Tsopano tsirizani ntchitoyi, ndipo changu chanu chofunitsitsa kugwira ntchitoyi ndi kuyitsiriza chichitike molingana ndi zimene muli nazo."},{"book":"2 Akorinto","chapter":"8","verse":"12","text":"Ndipo ngati mtima ofunitsitsa ulipo, mphatsoyo imalandiridwa molingana ndi zimene munthuyo ali nazo, osati zimene alibe."},{"book":"2 Akorinto","chapter":"8","verse":"13","text":"Cholinga chathu sikuti tipeputse ena pamene inuyo mukuvutika, koma kuti pakhale kufanana."},{"book":"2 Akorinto","chapter":"8","verse":"14","text":"Zambiri zimene muli nazo pakati panu muthandize nazo osowa, kuti nawonso akadzakhala nazo zambiri adzakuthandizeni pa zosowa zanu. Cholinga nʼkuchita mofanana,"},{"book":"2 Akorinto","chapter":"8","verse":"15","text":"monga kwalembedwa kuti, “Iye amene anatola zambiri sizinamutsalireko ndipo amene anatola pangʼono sizinamuchepere.”"},{"book":"2 Akorinto","chapter":"8","verse":"16","text":"Tithokoze Mulungu amene anayika mu mtima wa Tito changu chomwecho chimene ine ndili nacho pa inu."},{"book":"2 Akorinto","chapter":"8","verse":"17","text":"Pakuti Tito sanangovomera kokha pempho lathu, koma yekha anafunitsitsa kwambiri kubwera kwa inu mwa iye yekha."},{"book":"2 Akorinto","chapter":"8","verse":"18","text":"Ndipo tikumutumiza pamodzi ndi mʼbale amene mipingo yonse yamuyamikira chifukwa cha utumiki wake wa Uthenga Wabwino."},{"book":"2 Akorinto","chapter":"8","verse":"19","text":"Chowonjezera china nʼchakuti anasankhidwa ndi mipingo kuti atiperekeze pamene ife tikukapereka zopereka, zimene tikuchita pofuna kupereka ulemu kwa Ambuye mwini ndi kuonetsa kufunitsitsa kwathu pothandiza."},{"book":"2 Akorinto","chapter":"8","verse":"20","text":"Tikufuna kupewa kutikayikira kulikonse za mmene tikuyendetsera mphatso zochulukazi."},{"book":"2 Akorinto","chapter":"8","verse":"21","text":"Pakuti tikuyesetsa kuchita zolondola, osati pamaso pa Ambuye pokha komanso pamaso pa anthu."},{"book":"2 Akorinto","chapter":"8","verse":"22","text":"Kuwonjezera apo, tikuwatumiza pamodzi ndi mʼbale wathu, amene nthawi zambiri watitsimikizira mʼnjira zosiyanasiyana kuti ndi wachangu ndiponso chifukwa ali ndi chikhulupiriro chachikulu mwa inu."},{"book":"2 Akorinto","chapter":"8","verse":"23","text":"Kunena za Tito, ndiye mnzanga ndi wogwira naye ntchito pakati panu. Kunena za abale athu, ndiwo oyimirira mipingo ndi olemekezetsa Khristu."},{"book":"2 Akorinto","chapter":"8","verse":"24","text":"Choncho anthu amenewa atsimikizireni za chikondi chanu ndipo adziwe chifukwa chimene ife timakunyadirani, kuti mipingo yonse iwone chimenechi."}]}