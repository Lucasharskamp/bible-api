{"data":[{"book":"1 राजाओं","chapter":"17","verse":"1","text":"तिशबी एलिय्याह17:1 एलिय्याह: इस नाम का अर्थ है यहोवा मेरा परमेश्वर है, यह उस सत्य को दर्शाता है जिसका प्रचार उसका सम्पूर्ण जीवन करता रहा। जो गिलाद का निवासी था उसने अहाब से कहा, “इस्राएल का परमेश्वर यहोवा जिसके सम्मुख मैं उपस्थित रहता हूँ, उसके जीवन की शपथ इन वर्षों में मेरे बिना कहे, न तो मेंह बरसेगा, और न ओस पड़ेगी।” (लूका 4:25, याकू. 5:17, प्रका. 11:6)"},{"book":"1 राजाओं","chapter":"17","verse":"2","text":"तब यहोवा का यह वचन उसके पास पहुँचा,"},{"book":"1 राजाओं","chapter":"17","verse":"3","text":"“यहाँ से चलकर पूरब की ओर जा और करीत नामक नाले में जो यरदन के पूर्व में है छिप जा।"},{"book":"1 राजाओं","chapter":"17","verse":"4","text":"उसी नदी का पानी तू पिया कर, और मैंने कौवों को आज्ञा दी है कि वे तुझे वहाँ खिलाएँ।”"},{"book":"1 राजाओं","chapter":"17","verse":"5","text":"यहोवा का यह वचन मानकर वह यरदन के पूर्व में करीत नामक नदी में जाकर छिपा रहा।"},{"book":"1 राजाओं","chapter":"17","verse":"6","text":"और सवेरे और साँझ को कौवे उसके पास रोटी और माँस लाया करते थे और वह नदी का पानी पिया करता था।"},{"book":"1 राजाओं","chapter":"17","verse":"7","text":"कुछ दिनों के बाद उस देश में वर्षा न होने के कारण नदी सूख गई।"},{"book":"1 राजाओं","chapter":"17","verse":"8","text":"तब यहोवा का यह वचन उसके पास पहुँचा,"},{"book":"1 राजाओं","chapter":"17","verse":"9","text":"“चलकर सीदोन के सारफत नगर में जाकर वहीं रह। सुन, मैंने वहाँ की एक विधवा को तेरे खिलाने की आज्ञा दी है।” (लूका 4:26)"},{"book":"1 राजाओं","chapter":"17","verse":"10","text":"अतः वह वहाँ से चल दिया, और सारफत को गया; नगर के फाटक के पास पहुँचकर उसने क्या देखा कि, एक विधवा लकड़ी बीन रही है, उसको बुलाकर उसने कहा, “किसी पात्र में मेरे पीने को थोड़ा पानी ले आ।”"},{"book":"1 राजाओं","chapter":"17","verse":"11","text":"जब वह लेने जा रही थी, तो उसने उसे पुकारके कहा “अपने हाथ में एक टुकड़ा रोटी भी मेरे पास लेती आ।”"},{"book":"1 राजाओं","chapter":"17","verse":"12","text":"उसने कहा, “तेरे परमेश्वर यहोवा के जीवन की शपथ मेरे पास एक भी रोटी नहीं है केवल घड़े में मुट्ठी भर मैदा और कुप्पी में थोड़ा सा तेल है, और मैं दो एक लकड़ी बीनकर लिए जाती हूँ कि अपने और अपने बेटे के लिये उसे पकाऊँ, और हम उसे खाएँ, फिर मर जाएँ।”"},{"book":"1 राजाओं","chapter":"17","verse":"13","text":"एलिय्याह ने उससे कहा, “मत डर; जाकर अपनी बात के अनुसार कर, परन्तु पहले मेरे लिये एक छोटी सी रोटी बनाकर मेरे पास ले आ, फिर इसके बाद अपने और अपने बेटे के लिये बनाना।"},{"book":"1 राजाओं","chapter":"17","verse":"14","text":"क्योंकि इस्राएल का परमेश्वर यहोवा यह कहता है, कि जब तक यहोवा भूमि पर मेंह न बरसाएगा तब तक न तो उस घड़े का मैदा समाप्त होगा, और न उस कुप्पी का तेल घटेगा।”"},{"book":"1 राजाओं","chapter":"17","verse":"15","text":"तब वह चली गई, और एलिय्याह के वचन के अनुसार किया, तब से वह और स्त्री और उसका घराना बहुत दिन तक खाते रहे।"},{"book":"1 राजाओं","chapter":"17","verse":"16","text":"यहोवा के उस वचन के अनुसार जो उसने एलिय्याह के द्वारा कहा था, न तो उस घड़े का मैदा समाप्त हुआ, और न उस कुप्पी का तेल घटा।"},{"book":"1 राजाओं","chapter":"17","verse":"17","text":"इन बातों के बाद उस स्त्री का बेटा जो घर की स्वामिनी थी, रोगी हुआ, और उसका रोग यहाँ तक बढ़ा कि उसका साँस लेना बन्द हो गया।"},{"book":"1 राजाओं","chapter":"17","verse":"18","text":"तब वह एलिय्याह से कहने लगी, “हे परमेश्वर के जन17:18 हे परमेश्वर के जन: यहूदियों और इस्राएलियों में भविष्यद्वक्ता के लिये यह एक सामान्य पदवी हो गई थी।! मेरा तुझ से क्या काम? क्या तू इसलिए मेरे यहाँ आया है कि मेरे बेटे की मृत्यु का कारण हो और मेरे पाप का स्मरण दिलाए?”"},{"book":"1 राजाओं","chapter":"17","verse":"19","text":"उसने उससे कहा “अपना बेटा मुझे दे;” तब वह उसे उसकी गोद से लेकर उस अटारी पर ले गया जहाँ वह स्वयं रहता था, और अपनी खाट पर लिटा दिया।"},{"book":"1 राजाओं","chapter":"17","verse":"20","text":"तब उसने यहोवा को पुकारकर कहा, “हे मेरे परमेश्वर यहोवा! क्या तू इस विधवा का बेटा मार डालकर जिसके यहाँ मैं टिका हूँ, इस पर भी विपत्ति ले आया है?”"},{"book":"1 राजाओं","chapter":"17","verse":"21","text":"तब वह बालक पर तीन बार पसर गया और यहोवा को पुकारकर कहा, “हे मेरे परमेश्वर यहोवा! इस बालक का प्राण इसमें फिर डाल दे।”"},{"book":"1 राजाओं","chapter":"17","verse":"22","text":"एलिय्याह की यह बात यहोवा ने सुन ली, और बालक का प्राण उसमें फिर आ गया और वह जी उठा।"},{"book":"1 राजाओं","chapter":"17","verse":"23","text":"तब एलिय्याह बालक को अटारी पर से नीचे घर में ले गया, और एलिय्याह ने यह कहकर उसकी माता के हाथ में सौंप दिया, “देख तेरा बेटा जीवित है।” (प्रेरि. 20:10)"},{"book":"1 राजाओं","chapter":"17","verse":"24","text":"स्त्री ने एलिय्याह से कहा, “अब मुझे निश्चय हो गया है कि तू परमेश्वर का जन है, और यहोवा का जो वचन तेरे मुँह से निकलता है, वह सच होता है।”"}]}