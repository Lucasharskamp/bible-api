{"data":[{"book":"1 Timoteo","chapter":"3","verse":"1","text":"Kilonge chenje nga chakweli, mundu ojwapala kube kilongoi jwa kikuta cha abunhwamini Kilisto, jwenio aganwa liengo lyambone."},{"book":"1 Timoteo","chapter":"3","verse":"2","text":"Kilongoi jwa kikuta cha bandu abunhwamini Kilisto apaligwa kube mundu jwanga koligwa, apaligwa kube nu munkege jumwe, apaligwa kube jwaotwi kikitawala mwene, ojwaechimika nu kina, na ojwaotola kuboola,"},{"book":"1 Timoteo","chapter":"3","verse":"3","text":"akabeje jukulobela andaje mundu juna kijonga, nambu aba jwa nuu, jwapala tengela, akabeje mundu jukupala uloi,"},{"book":"1 Timoteo","chapter":"3","verse":"4","text":"apaligwa abe mundu jwaotola kagoya bandu pa bapachakwe nu kabeka babe bukujoa ni ichima muno."},{"book":"1 Timoteo","chapter":"3","verse":"5","text":"Anda mundu kuotwaje kijigoya nyumba jakwe, aotolabo kugoya kikuta cha bandu ba Nnoongo?"},{"book":"1 Timoteo","chapter":"3","verse":"6","text":"Anda mundu jwaamine enoeno akabekigwaje kube kilongoi, akaika kulokalokaje nu kuhukumigwa andi Mmaja."},{"book":"1 Timoteo","chapter":"3","verse":"7","text":"Apaligwa kuchalakichigwa na bandu banga nhwamini Kilisto, kupala akakoligwaje nu kolwa muntambo gwa Mmaja."},{"book":"1 Timoteo","chapter":"3","verse":"8","text":"Nu uyo akajangati ba kikuta cha bandu abunhwamini Kilisto bapaligwa babe na majendo gambone, bina kuaminika na abalonge kweli bakabe akanywagije na bandu bukupala kupata uloi kutama mbaja,"},{"book":"1 Timoteo","chapter":"3","verse":"9","text":"bapaligwa kujiagabala kweli ja muimani kwa mwojo chwapi."},{"book":"1 Timoteo","chapter":"3","verse":"10","text":"Nambu bapaligwa kajiga oti anda babonakine kuotola kamu liengo lyenie."},{"book":"1 Timoteo","chapter":"3","verse":"11","text":"Akaanamundu bapaligwa kube na majendo gambone, bangang'ing'ia akajabe bandu, bina kikitawala bene na bina kuaminika ku ilebe yoa."},{"book":"1 Timoteo","chapter":"3","verse":"12","text":"Nnyangati mu kikuta cha bandu abunhwamini Kilisto apaligwa kube nu munkege jumwe, ojwaotwi kigoya chwapi ingota yakwe na nyumba jakwe."},{"book":"1 Timoteo","chapter":"3","verse":"13","text":"Gambu akajangati abakamu maengo gabe kwambone babeka bandu bajoe kabe akajangati benia baotwi kulonge panga jogopa nhwalo gwa imani jabe ku Kilisto Yesu."},{"book":"1 Timoteo","chapter":"3","verse":"14","text":"Pununhwandaki balua jenje nhyobale kutenda manhika kachinu machoba uganga."},{"book":"1 Timoteo","chapter":"3","verse":"15","text":"Nambu anda njelwite, balua jenje jinnenganakia majendo gutupaligwa kube nago mu nyumba ja Nnoongo, jenie nga bandu abunhwamini Kilisto ababi ba Nnoongo jwabi mmomi jwenio nga lueke ni kijemo cha kweli."},{"book":"1 Timoteo","chapter":"3","verse":"16","text":"Kubije mbwele jajoa ku nhwalo nkolongwa gwa imani jito,"}]}