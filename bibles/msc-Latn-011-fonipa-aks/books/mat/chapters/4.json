{"data":[{"book":"MAT","chapter":"4","verse":"1","text":"Wo kɔ rɔ, Nii Sɛniman ka Isa ɲɛmira ka wa a ri wula kɔndɔ a kɔrɔbɔ kanma Ibulusa bolo."},{"book":"MAT","chapter":"4","verse":"2","text":"Isa ka tele binaani ni su binaani kɛ, a ye sun donna. Wo banni kɔ, kɔnkɔ ka a mira."},{"book":"MAT","chapter":"4","verse":"3","text":"Majuuwalila ka a madon a la, ka a fɔ a yɛ ko: «Ni ile le ye Alla Dencɛ ri, i ye a fɔ kabakurun woilu yɛ ko ii ye yɛlɛman ka kɛ buru ri.»"},{"book":"MAT","chapter":"4","verse":"4","text":"Kɔni Isa ka a jabi: «A sɛbɛni Alla la kitabu kɔndɔ ko:"},{"book":"MAT","chapter":"4","verse":"5","text":"Wo kɔ rɔ, Ibulusa ka Isa ta ka wa a ri Jerusalɛmu, ni a ye so sɛniman di. A ka a lalɔ Allabatobonba kun dɔ,"},{"book":"MAT","chapter":"4","verse":"6","text":"ka a fɔ a yɛ ko: «Ni ile le ye Alla Dencɛ ri, i ye i juran ka bɔ yan, baa a sɛbɛni ko:"},{"book":"MAT","chapter":"4","verse":"7","text":"Isa ka Ibulusa jabi: «A sɛbɛni fanan ko: ‹I kana i la Maari Alla kɔrɔbɔ.›»"},{"book":"MAT","chapter":"4","verse":"8","text":"Wo kɔ rɔ, Setana wara a ri koyinkɛ jan ba do kan, ka dunuɲa mansaya bɛɛ yiraka a la, a ni ii la gbiliya."},{"book":"MAT","chapter":"4","verse":"9","text":"A ka a fɔ Isa yɛ ko: «Ni i sɔnda ka i ɲɔnkin n kɔrɔ ka n bato, n di woilu bɛɛ di i ma.»"},{"book":"MAT","chapter":"4","verse":"10","text":"Isa ka a fɔ a yɛ ko: «I ye bɔ n kɔ Setana, baa a sɛbɛni ko: ‹I ye i la Maari Alla le bato ka baara kɛ ale kelen pe yɛ.›»"},{"book":"MAT","chapter":"4","verse":"11","text":"Wo rɔ, Ibulusa bɔra a fɛ ka wa. Mɛlɛkailu nara ka Isa makoilu ɲa."},{"book":"MAT","chapter":"4","verse":"12","text":"Isa ka a mɛn tuma mɛn na ko Yaya ra mira ka a bila kaso la, a ka a kɔsɛ ka wa Kalile mara rɔ."},{"book":"MAT","chapter":"4","verse":"13","text":"Kɔni a ma a sii Nasarɛti so kɔndɔ. A wara Kapɛrinahumu so le kɔndɔ ka a sii ye. So wo ye Kalile dalaba dala, Sabulɔn mara ni Nafitali mara rɔ."},{"book":"MAT","chapter":"4","verse":"14","text":"Wo kɛra sa Alla la kuma ri kanbali, a ka mɛn don a la Nabi Esayi da rɔ ko:"},{"book":"MAT","chapter":"4","verse":"15","text":"«Sabulɔn mara ni Nafitali mara,"},{"book":"MAT","chapter":"4","verse":"16","text":"Mɔɔ mɛnilu siini tɛrɛ dibi rɔ ye,"},{"book":"MAT","chapter":"4","verse":"17","text":"Awa, kɛbi waati wo la, Isa ka kawandili damira ka a fɔ ko: «Ai ye tubi, baa Harijeene Mansaya ra se.»"},{"book":"MAT","chapter":"4","verse":"18","text":"Lon do rɔ, Isa tɛrɛ ye taamana Kalile Dala dafɛ. A ka nakelenɲɔɔma fila yen. Woilu ye Simɔn di (a ye fɔla mɛn ma ko Piyɛri) a ni Andere. Woilu tɛrɛ ye jɔɔ filila ji rɔ, baa ii ye jɛɛmiralailu le ri."},{"book":"MAT","chapter":"4","verse":"19","text":"Isa ka a fɔ ii yɛ ko: «Ai ye na ai bila n kɔ. Ai ye jɛɛ ɲininna, kɔni n di ai karan mɔɔilu ɲininna.»"},{"book":"MAT","chapter":"4","verse":"20","text":"Ii ka ii la jɔɔilu to ye i kɔrɔ ka ii bila Isa kɔ."},{"book":"MAT","chapter":"4","verse":"21","text":"Isa taminni yɔrɔ wo la dɔɔni, A ka badenma fila yen mɛn ye na ni fa la. Woilu tɛrɛ ye Sebede dencɛ Yakuba a ni Yuhana ri. Ii ni ii fa siini tɛrɛ ye ii la jɔɔilu rabɛnna kulun kɔndɔ. Isa ka Yakuba ni Yuhana kili."},{"book":"MAT","chapter":"4","verse":"22","text":"Ii ka ii bila Isa kɔ i kɔrɔ, ka ii fa ni kulun to ii kɔ."},{"book":"MAT","chapter":"4","verse":"23","text":"Isa tɛrɛ ye Kalile mara fan bɛɛ rataamala. A tɛrɛ ye mɔɔilu karanna ii la salibonilu la, ka Harijeene Mansaya kibaro ɲuma lase, ka mɔɔilu lakɛndɛya ka ii bɔ ii la jankarɔ rɔ a ni ka ii lakɛndɛya ka ii bɔ ii la fɛɛmaya bɛɛ rɔ."},{"book":"MAT","chapter":"4","verse":"24","text":"Isa tɔɔ bɔra Siri jamana yɔrɔ bɛɛ rɔ. Mɔɔilu tɛrɛ ye nala jankarɔtoilu bɛɛ ri a ma. Jankarɔ su siyaman tɛrɛ ye woilu kan. Mɛnilu tɔrɔni kojuuya farikɔrɔ dimin na, ii nara woilu ri, a ni jinatɔilu ni kirikirimasatɔilu ni kɔrɔngbɔilu. A ka woilu bɛɛ lakɛndɛya."},{"book":"MAT","chapter":"4","verse":"25","text":"Mɔɔ siyaman ba bilani tɛrɛ a kɔ. Ii bɔni tɛrɛ Kalile mara rɔ, a ni Dekapɔli mara ni Jerusalɛmu so ni Jude mara ni Juridɛn Ba kɔfɛla."}]}