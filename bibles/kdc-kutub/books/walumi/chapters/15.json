{"data":[{"book":"Walumi","chapter":"15","verse":"1","text":"Siye tumtamanila Imulungu kwa nguvu tuwataze waetu omtamanila Imulungu kwa kunyolila ili wadahe kufunga umoyo mna ukunyolila kwao. Sikututende gaja gotunogela siye twiiyeka."},{"book":"Walumi","chapter":"15","verse":"2","text":"Kila munhu vitwili yamnogeze miyage kumtenda yamwede, ili yagangamale kumtamanila Imulungu."},{"book":"Walumi","chapter":"15","verse":"3","text":"Kwavija Kilisito hasang'hane gamnogele heyo yaiyeka. Lakini kamba Maandiko Gang'alile vigalonga, “Maligo gose gawakuligile gweye, vivija wandiga niye.”"},{"book":"Walumi","chapter":"15","verse":"4","text":"Kila kinhu chandikigwe ako umwaka chandikigwa kutufunza siye, ili kwa kubetela na kuigangamiza tumtamanile Imulungu kubitila Maandiko Gang'alile."},{"book":"Walumi","chapter":"15","verse":"5","text":"Imulungu yeli chanduso cha kufunga umoyo na kugangamala, yawatende muwe kinhu kimoja kwa kukweleleza viyatendile Yesu Kilisito,"},{"book":"Walumi","chapter":"15","verse":"6","text":"ili mweye mose kwa moyo umoja na sauti imoja mumgwee nhogolwa Imulungu, Tata wa Mndewa wetu Yesu Kilisito."},{"book":"Walumi","chapter":"15","verse":"7","text":"Igonekeni, mugale ukulu kwa Imulungu, kamba Kilisito viyawagoneke mweye."},{"book":"Walumi","chapter":"15","verse":"8","text":"Kwavija nowalongela, Kilisito kawasang'hanila Wayahudi kuwalagusila Imulungu kotenda kija kiyalongile, kotenda kija kiyailagane na wahenga zao kilawilile,"},{"book":"Walumi","chapter":"15","verse":"9","text":"na kuwatenda wanhu haweli Wayahudi wamgwee nhogolwa Imulungu kwa bazi jake. Kamba Maandiko Gang'alile vigalonga,"},{"book":"Walumi","chapter":"15","verse":"10","text":"Vivija golonga,"},{"book":"Walumi","chapter":"15","verse":"11","text":"Vivija golonga,"},{"book":"Walumi","chapter":"15","verse":"12","text":"Vivija mtula ndagu wa Imulungu Isaya kolonga,"},{"book":"Walumi","chapter":"15","verse":"13","text":"Imulungu yotamaniligwa, yawatende mudeng'helele ng'hani na muwe na tindiwalo kwa kumtamanila kwenu, ili kutamanila kwenu kukule kwa udahi wa Loho Yang'alile."},{"book":"Walumi","chapter":"15","verse":"14","text":"Ndugu zangu, niye nogesa mweye munoga ng'hani, na mna nzewele zose na modaha kuifunza wenyego."},{"book":"Walumi","chapter":"15","verse":"15","text":"Lakini mna ibaluwa ino sidumbile kwandika mbuli za kuwakumbuseni mbuli ndodo ziiyeka, nhenda avo kwavija Imulungu kangwaa ng'hekewa,"},{"book":"Walumi","chapter":"15","verse":"16","text":"ya kuwa mtumigwa wa Yesu Kilisito kwa kuwasang'hanila wanhu haweli Wayahudi. Nosang'hana kamba mulava nhosa kwa kuwapetela wanhu Mbuli Inogile ilawa kwa Imulungu, ili wanhu haweli Wayahudi wawe nhosa itogoligwa kwa Imulungu, itendigwe ing'ale kubitila Loho Yang'alile."},{"book":"Walumi","chapter":"15","verse":"17","text":"Kwa kuilumba na Yesu Kilisito, nodaha kuigodela sang'hano yangu kwa Imulungu."},{"book":"Walumi","chapter":"15","verse":"18","text":"Silonga mbuli yoyose iyagwe, ila mbuli ija iiyeka iyaitendile Kilisito kubitila niye, kuwalongoza wanhu haweli Wayahudi wamtegeleze Imulungu. Nhenda avo kwa kulonga na kusang'hana,"},{"book":"Walumi","chapter":"15","verse":"19","text":"kwa udahi wa unzonza na vifukuzi, kwa kubitila udahi wa Loho wa Imulungu. Avo muumwanza wangu kulawa Yelusalemu mbaka Iluliko, niwapetela wanhu Mbuli Inogile yose ya Kilisito."},{"book":"Walumi","chapter":"15","verse":"20","text":"Siku zose nosulukila kuwapetela wanhu Mbuli Inogile kila hanhu hawanadihulika twaga da Kilisito, ili sikunizenge mna ichandusilo cha munhu iyagwe."},{"book":"Walumi","chapter":"15","verse":"21","text":"Kamba Maandiko Gang'alile vigalonga,"},{"book":"Walumi","chapter":"15","verse":"22","text":"Lekaavo miyanza mingi ndemelwa kwiza kumwenu."},{"book":"Walumi","chapter":"15","verse":"23","text":"Lakini sambi ng'homeleza sang'hano yangu mziisi zino, na kwavija ng'hala nibeta kwa miyaka mingi kwiza kumwenu,"},{"book":"Walumi","chapter":"15","verse":"24","text":"sambi notamanila kutenda vivo. Nolonda nize kuwalola muumwanza wangu wa kuchola Sipania, na nolonda mweye munhaze nivike ako, nahamambukiza kudeng'helela kukala na mweye."},{"book":"Walumi","chapter":"15","verse":"25","text":"Lakini sambi nochola ako Yelusalemu kuwasang'hanila wanhu wa Imulungu."},{"book":"Walumi","chapter":"15","verse":"26","text":"Kwavija wanhu wamtogole Yesu weli Makedonia na Akaya wanogelwa na walava nhunza wawataze wanhu wa Imulungu weli wakiwa kuko Yelusalemu."},{"book":"Walumi","chapter":"15","verse":"27","text":"Wao wenyego wadeng'helela kutenda vivo, lakini walondigwa kutenda vivo, kwavija wanhu haweli Wayahudi wamweda kiloho kubitila Wayahudi, na wanhu haweli Wayahudi olondigwa wawatende Wayahudi wamwede kubitila vinhu vao."},{"book":"Walumi","chapter":"15","verse":"28","text":"Nahamambukiza sang'hano ino na kuwagwaa sente ziwasangiligwe, nowatembelela nahawa muumwanza wa kuchola Sipania."},{"book":"Walumi","chapter":"15","verse":"29","text":"Nojuwa naheza kumwenu, nowagalila mbuli zose zinogile kulawa kwa Kilisito."},{"book":"Walumi","chapter":"15","verse":"30","text":"Avo ndugu zangu, kwa udahi wa Mndewa wetu Yesu Kilisito na kwa unogelwa ugaligwa na Loho Yang'alile, nowapula muilumbe na niye munhaze kumpula Imulungu."},{"book":"Walumi","chapter":"15","verse":"31","text":"Mpuleni Imulungu yanihonye kulawa mmakono ga wanhu hawamtogole Yesu ako Yudea, na sang'hano yangu ako Yelusalemu itogoligwe na wanhu wa Imulungu weli kuko."},{"book":"Walumi","chapter":"15","verse":"32","text":"Avo Imulungu yahalonda, nokwiza kumwenu kwa deng'ho, nibwihile hamoja na mweye."},{"book":"Walumi","chapter":"15","verse":"33","text":"Imulungu yogala tindiwalo yakale na mweye mose. Ona."}]}