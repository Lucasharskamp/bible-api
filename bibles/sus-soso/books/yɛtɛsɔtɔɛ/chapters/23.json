{"data":[{"book":"Yɛtɛ sɔtɔɛ","chapter":"23","verse":"1","text":"Wo naxa mixi tɔɔɲɛgɛ, wo naxa wule seede ba mixi ɲaaxi bɛ."},{"book":"Yɛtɛ sɔtɔɛ","chapter":"23","verse":"2","text":"Wo naxa bira ɲama waxɔnfe ɲaaxi fɔxɔ ra, wo naxa wule seede ba ɲama xa fe ra. Na mɔɔli tinxinyi kanama nɛ."},{"book":"Yɛtɛ sɔtɔɛ","chapter":"23","verse":"3","text":"Wo naxa mixi rafisa a boore bɛ kiiti kui, hali a findi misikiinɛ ra."},{"book":"Yɛtɛ sɔtɔɛ","chapter":"23","verse":"4","text":"Wo na wo yaxui xa ninge lɔɛxi to, xa na mu a xa sofale, wo xa a xanin a xɔn ma."},{"book":"Yɛtɛ sɔtɔɛ","chapter":"23","verse":"5","text":"Wo na wo yaxui xa sofale to, a biraxi kote xungbe bun ma, wo naxa a lu naa. Wo xa a mali."},{"book":"Yɛtɛ sɔtɔɛ","chapter":"23","verse":"6","text":"Wo naxa sɛriyɛ matandi tɔɔrɔmixi makiitima tɛmui naxɛ."},{"book":"Yɛtɛ sɔtɔɛ","chapter":"23","verse":"7","text":"Wo naxa mixi tɔɔɲɛgɛ. Wo naxa a niya mixi tɔɔɲɛgɛxi xa faxa, barima n mu diɲɛma na mixi mɔɔli ma."},{"book":"Yɛtɛ sɔtɔɛ","chapter":"23","verse":"8","text":"Wo naxa tinxinyi kana kɔbiri ra, barima na a niyama nɛ seede xa dundu, tinxintɔɛ xa wɔyɛnyi xa mafindi."},{"book":"Yɛtɛ sɔtɔɛ","chapter":"23","verse":"9","text":"Wo naxa xɔɲɛ tɔɔrɔ naxan fatan si gbɛtɛ ra. Wo tan yati bara na tɔɔrɛ mɔɔli kolon wo nu na Misira bɔxi ma tɛmui naxɛ."},{"book":"Yɛtɛ sɔtɔɛ","chapter":"23","verse":"10","text":"Wo xa sansi si, wo xa a xaba ɲɛ senni bun ma,"},{"book":"Yɛtɛ sɔtɔɛ","chapter":"23","verse":"11","text":"kɔnɔ a ɲɛ solofere nde, wo xa bɔxi lu na, a xa a malabu. Na tɛmui sansi naxan fama bulade a yɛtɛ ma, na nɔma findide Isirayila tɔɔrɔmixie xa baloe ra. Burunyi subee fan xa balo na dɔnxɔɛ ra. Wo xa na raba wo xa wɛni nun wo xa oliwi bilie fan na."},{"book":"Yɛtɛ sɔtɔɛ","chapter":"23","verse":"12","text":"Wo xa wali birin naba xi senni bun ma, kɔnɔ a xi solofere nde wo naxa wali yo raba alako wo xa ninge, wo xa sofale, wo xa konyi, nun si gbɛtɛ mixi naxee na wo xɔnyi, e birin xa e malabu."},{"book":"Yɛtɛ sɔtɔɛ","chapter":"23","verse":"13","text":"Wo xa wo ɲɔxɔ sa n ma yaamari birin xɔn ma. Wo naxa ala gbɛtɛe batu, e xili ɲan naxa mini wo dɛ i."},{"book":"Yɛtɛ sɔtɔɛ","chapter":"23","verse":"14","text":"Ɲɛ yo ɲɛ wo xa sali saxan naba n ma binyɛ bun ma."},{"book":"Yɛtɛ sɔtɔɛ","chapter":"23","verse":"15","text":"Wo xa Taami Lɛbinitare Sali raba yi ki. Xi solofere naxee sugandixi Abibi kike kui, wo xa taami lɛbinitare gbansan don, alɔ n wo yamarixi ki naxɛ. Wo xa a raba na tɛmui nɛ barima wo mini Misira bɔxi kui na kike nan na. Wo naxa n kuma na salie kui."},{"book":"Yɛtɛ sɔtɔɛ","chapter":"23","verse":"16","text":"Xɛ Xabɛ Sali, wo xa a raba wo xa sansi bogi singee ra. Sansi Bogi Ba Sali, wo xa a raba ɲɛ raɲɔnyi, wo na sansi bogi se raso tɛmui naxɛ."},{"book":"Yɛtɛ sɔtɔɛ","chapter":"23","verse":"17","text":"Xɛmɛ birin xa na sali saxan naba e Marigi Alatala xa binyɛ bun ma ɲɛ birin kui."},{"book":"Yɛtɛ sɔtɔɛ","chapter":"23","verse":"18","text":"Wo na xuruse ba sɛrɛxɛ ra n bɛ tɛmui naxɛ, wo naxa taami lɛbini daaxi ba sɛrɛxɛ ra a sɛɛti ma de. Wo naxa n ma sali sɛrɛxɛ sube ture ragata han gɛɛsɛgɛ."},{"book":"Yɛtɛ sɔtɔɛ","chapter":"23","verse":"19","text":"Wo xa sansi bogi fisamante ba wo xa sansi bogi singee ya ma n tan wo Marigi Alatala bɛ, wo e xanin n ma hɔrɔmɔlingira kui. Wo naxa si ɲin a nga xiɲɛ ye ra."},{"book":"Yɛtɛ sɔtɔɛ","chapter":"23","verse":"20","text":"N malekɛ tima nɛ wo ya ra, naxan wo makantama kira ra sigafe ra bɔxi ma n dɛnnaxɛ yailanxi wo bɛ."},{"book":"Yɛtɛ sɔtɔɛ","chapter":"23","verse":"21","text":"Wo xa wo tuli mati a ra, wo xa a xui suxu. Wo naxa a matandi. A mu diɲɛma wo xa matandi ma, barima n xili na a xun ma."},{"book":"Yɛtɛ sɔtɔɛ","chapter":"23","verse":"22","text":"Kɔnɔ xa wo wo tuli mati a ra, xa wo a xui birin suxu, n findima nɛ wo yaxuie yaxui ra, wo gerefae gerema ra."},{"book":"Yɛtɛ sɔtɔɛ","chapter":"23","verse":"23","text":"N ma malekɛ wo matima Amorikae, Xitikae, Perisikae, Kanaankae, Hiwikae, nun Yebusukae xɔnyi. N fama nɛ e birin sɔntɔde."},{"book":"Yɛtɛ sɔtɔɛ","chapter":"23","verse":"24","text":"Wo naxa suyidi e xa alae bɛ, wo naxa e batu, wo naxa bira e fɔxɔ ra. Wo xa e xa kuyee kana, wo xa e xa gɛmɛ masolixie magira."},{"book":"Yɛtɛ sɔtɔɛ","chapter":"23","verse":"25","text":"Wo xa wo Marigi Alatala batu. A barakɛ sama nɛ wo xa taami nun wo xa ye ma. A wo xa fure yalanma nɛ."},{"book":"Yɛtɛ sɔtɔɛ","chapter":"23","verse":"26","text":"Ginɛ furi mu kanama wo xa bɔxi ma, ginɛ di baritare fan mu toma wo ya ma. N simaya kamalixi fima nɛ wo ma."},{"book":"Yɛtɛ sɔtɔɛ","chapter":"23","verse":"27","text":"N sie ragaaxuma nɛ wo ya ra n sɛnbɛ ra. N e ifuma nɛ alako e xa e gi wo ya ra."},{"book":"Yɛtɛ sɔtɔɛ","chapter":"23","verse":"28","text":"N ɲurie rasanbama nɛ wo ya ra naxan Hiwikae, Kanaankae, nun Xitikae kerima."},{"book":"Yɛtɛ sɔtɔɛ","chapter":"23","verse":"29","text":"Kɔnɔ n mu na rabama ɲɛ keren kui, alako bɔxi naxa fa kana, wulai subee naxa fa wuya wo xili ma."},{"book":"Yɛtɛ sɔtɔɛ","chapter":"23","verse":"30","text":"N nee kerima a xuri xuri nan na wo ya ra, han wo wuya, wo fa nɔɛ sɔtɔ bɔxi birin ma."},{"book":"Yɛtɛ sɔtɔɛ","chapter":"23","verse":"31","text":"N wo xa naaninyi igboma nɛ keli Xulunyumi Baa ma han Baa Xungbe, kelife Turusinina gbengberenyi ma han a sa dɔxɔ Efirati xure xungbe ra. N mɛnnikae sama nɛ wo sago, alako wo xa e keri."},{"book":"Yɛtɛ sɔtɔɛ","chapter":"23","verse":"32","text":"Wo naxa saatɛ yo tongo mɛnnikae nun e xa alae bɛ."},{"book":"Yɛtɛ sɔtɔɛ","chapter":"23","verse":"33","text":"Wo naxa lu e xa sabati wo xa bɔxi ma, xa na mu a ra e a niyama nɛ wo xa gbilen n fɔxɔ ra. E xa alae findima gantanyi nan na wo bɛ."}]}