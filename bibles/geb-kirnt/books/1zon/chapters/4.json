{"data":[{"book":"1 Zon","chapter":"4","verse":"1","text":"Nde nan kɨvntogi, Fhe Bakɨme kamthooŋ gumgir wari guiguigi gumgi vhɨrve, mbe tamtam kha nuianan rurga. Maaŋ muuŋgip, nden han zɨv khaŋ suanga gumgi, “Fhe Bakɨme Ŋina Ŋaar kha kamen na nɨɨŋgi.” Nde za mbe khothivɨ thari. Nde mbe mbui ŋaari gu mbe nzuai buni mbararari. Nde maaŋ muuŋv, nde kaŋgirga khe Fhe Bakɨme han kega zɨgi o, fhuvara."},{"book":"1 Zon","chapter":"4","verse":"2","text":"4.2: 1 Ko 12.3; 1 Zo 5.1Nde Fhe Bakɨme Ŋina Ŋaar gangip, ana hiarga, ne khaŋ muuŋgi. Nde mbarararga khaŋ nzuai guma, “Zisas Krais, ana guigira kha nuianan zergap, guma guara gegi.” Maaŋ nzuai guma, Fhe Bakɨmen Ŋina Ŋaar mba guman vhen ki. 4.2 Zon kha gava khergi tugen, Fhe Bakɨmen kamthoon gumgir wari ga shɨkshɨgi gumgi mbari, mbe fhura guiguigiap Zisas Kraisan tɨvir gumgi gu mbigi ga nzuav rui. Nza mba gumgi nzua rui buni, nza tuituigia nta kaŋgi fhuvara. Mba bigi kaŋgi gumgi mbari, mbe kha ndɨkndɨga mbui. Mbe khaŋ muuŋgia mba gumgi gu mbigi khɨvav mbe nzuai. Mbe khaŋ nzuai, “Zisas gu Krais, mani wanira fara muuŋgi fhuvara.” Mbe khaŋ nzuai, “Krais, ana fhum fhum guarara, Fhe Bakɨme han ki kameŋ ma.” Ndu Zon 1.1 ganɨri. Ana Fhe Bakɨmen Kam ma. Khueŋ guigi guarara, Krais, ana guma guara gegi. Fhe Bakɨme taagip kha gumgi gu mbigi ndir zav mba ŋaara muuŋgi. Ana Krais farver mba ŋaara muuŋgi. Kha guma Zisas, ana haa nuianan kav mba bigi ga muuŋgiap, ana zumgum rimgi. Ana vhɨra taagia kha nuianan ki gumgi gu mbigi ndi ŋaarar kurigi fhuvara. Mbe maaŋ nzuaim, Zon maaŋ muuŋgiap khaŋ nzuai, “Mba Fhe Bakɨme kamthooŋ gumgir wari ga shɨshɨgi gumgi nzuai buni, nta guigira buni guari fhuvara. Zisas Krais ana Fhe Bakɨmen Kam ma. Ana guma guara gegi. Ana muuŋgi ŋaar, ana ŋaara bavira muuŋgi.”"},{"book":"1 Zon","chapter":"4","verse":"3","text":"4.3: 2 Te 2.7; 1 Zo 2.18; 2.22; 2 Zo 1.7Nde maaŋ muuŋgip mbarararga, guma mba khesharigi kamen Zisas ga nzuai fhu, mba guma, ana harigi ŋina ana vhen ki. Mba ŋina, ana Fhe Bakɨme han kega zɨgi fhuvara. Mba ŋina, ana Kraisan pana guman ŋina ma. Nde fhum mba guma zɨrga kameŋ mbararagi. Ana ŋina ntige zɨgap, kha nuianan ki."},{"book":"1 Zon","chapter":"4","verse":"4","text":"4.4: Mt 12.29; Zo 16.33; 1 Ko 2.12; Ef 2.2; 6.12; 1 Zo 5.4-5Nde nan tari, nde Fhe Bakɨme ntɨɨri ma. Nde Fhe Bakɨme kamthooŋ gumgir wari guiguigi gumgi, nde mbe daaŋgia mbur khɨngi. Nde khaŋ muuŋgiap, nden vhen ki Ŋina Ŋaar, ana kha nuiana gumgir vhen ki ŋina, ana ana kambarigi."},{"book":"1 Zon","chapter":"4","verse":"5","text":"4.5: Zo 3.31; 15.19; 17.14Mba gumgi, kha nuiana gumgi ma. Maaŋ muuŋgiap, mbe buni kha nuiana buni ma. Maaŋ muuŋgiap, kha nuiana gumgi, mbe buni mbararagi."},{"book":"1 Zon","chapter":"4","verse":"6","text":"4.6: Zo 8.47; 10.27; 14.17; 1 Ko 14.37; 2 Ko 10.7Nza fhuvara, nza Fhe Bakɨme ntɨɨri ma. Fhe Bakɨme kaŋgi gumgi, mbe nza nzuai buni mbararagi. Guma, ana Fhe Bakɨme guma fhu, ana nza nzuai buni mbararagi fhu. Nza maaŋ muuŋgip mba tɨva ganɨv, nza buna guareŋ nzuai Ŋina Ŋaar, nza ana hiarga. Nza vhɨra mba bigi guiguigi ŋina, nza vhɨra ana hiarga."},{"book":"1 Zon","chapter":"4","verse":"7","text":"Nde nan kɨvntogi, nza guigira warir won ndavir wari nɨɨŋri. Nza guigira wari won ndavir wari ga ndɨɨi tɨv, ana Fhe Bakɨmen tɨv ma. Guma mba tɨva zɨn vui, ana Fhe Bakɨmen tar ma, ana guigira Fhe Bakɨme kaŋgi."},{"book":"1 Zon","chapter":"4","verse":"8","text":"4.8: 1 Zo 2.4; 3.6; 4.16Fhe Bakɨme nduara, ana guigira ndavar harigi gumgi ga ndɨɨi tɨvar nɨɨŋge ma. Maaŋ muuŋgiap, guma guigira won ndavar harigi gumgi ga ndɨɨi fhu, ana vhɨra Fhe Bakɨme kaŋgi fhu."},{"book":"1 Zon","chapter":"4","verse":"9","text":"4.9: Zo 3.16; Ro 5.8; 8.32; 1 Zo 5.11Fhe Bakɨme, ana Kama bavira ki, ana mba Kama bavira, ana ana sarigim, ana kha nuianan zergi. Nza anan panan zazera mbara muuŋgiap ki bɨɨŋbɨɨŋ ndirga. Fhe Bakɨme mba tɨvar nza muuŋgiap, ana khuen nza khɨvigi, ana guigira won ndavar nza nɨɨŋgi."},{"book":"1 Zon","chapter":"4","verse":"10","text":"4.10: Zo 15.16; Ro 5.8-10; Ta 3.4; 1 Zo 2.2Guma guigira won ndavar harigi gumgi ga ndɨɨi tɨv, ana Fhe Bakɨmen tɨv ma. Nza khueŋ ndɨkndɨgɨ thari, nza fharav wari won ndavir Fhe Bakɨme nɨɨŋgi. Fhuvara! Fhe Bakɨme fharav guigira won ndavar nza nɨɨŋgi. Ana fharav guigira won ndavar nza nɨɨŋgiap, maaŋ muuŋgiap, ana won Kama sarigim, ana nza muuŋgi tɨvi mbatɨgi ga nzuav rɨmɨn zav kha nuianan zergi. Ana zerav, rimgiap, nza muuŋgim, nza Fhe Bakɨme phorgap ndava bavira ki."},{"book":"1 Zon","chapter":"4","verse":"11","text":"Nde nan kɨvntogi Fhe Bakɨme khuen nza khɨvav, mba tɨva muuŋgi. Ana guigira won ndavar nza nɨɨŋgi. Maaŋ muuŋgiap, nza vhɨra bevbevira, nza guigira warir won ndavir wari nɨɨŋri."},{"book":"1 Zon","chapter":"4","verse":"12","text":"4.12: Zo 1.18; 1 T 6.16; 1 Zo 2.5-6; 4.18-20Nza guma the Fhe Bakɨme gangi fhuvara. Nza guigira wari won ndavir warir nɨɨnga, Fhe Bakɨme nza phorga ki. Fhe Bakɨme nza phorga ki, ana ndavar harigi gumgi ga ndɨɨi tɨv, ana khaŋ tɨgɨp havhargip nza ndavi vherir kɨrga."},{"book":"1 Zon","chapter":"4","verse":"13","text":"Nza ram muuŋgip khueŋ kaŋgirie, Fhe Bakɨme nza phorga kim, nza ana phorga ki? Nza ne kaŋgi, ne khaŋ muuŋgi, ana won Ŋina Ŋaarar nza nɨɨŋgi."},{"book":"1 Zon","chapter":"4","verse":"14","text":"4.14: Zo 1.14; 3.17; 1 Zo 1.1-2Nza Fhe Bakɨme muuŋgi bigeŋ gangi gumgi, nza ntige mba bigeŋ bun nzuai. Ana taagia kha nuianan ki gumgi gu mbigi ndir zav won Kama sarigim, ana kha nuianan zergi."},{"book":"1 Zon","chapter":"4","verse":"15","text":"4.15: Ro 10.9; 1 Zo 5.1; 5.5Guma the maaŋ muuŋgip khaŋ suanga, “Zisas, ana Fhe Bakɨmen Kam ma.” Maaŋ nzuai guma, Fhe Bakɨme ana phorga kim, ana Fhe Bakɨme phorga ki. 4.15 Ndu 1 Zon 4.2 ki kameŋ ganɨri."},{"book":"1 Zon","chapter":"4","verse":"16","text":"4.16: 1 Zo 3.24; 4.8; 4.12Nza maaŋ muuŋgiap ne khothɨgap, havhargi, Fhe Bakɨme guigira won ndavar nza nɨɨŋgim, anan tɨv guigira nza phorga ki."},{"book":"1 Zon","chapter":"4","verse":"17","text":"4.17: Ze 2.13; 1 Zo 2.28; 3.3; 3.19-21Nza khueŋ khothɨgi, Fhe Bakɨme guigira won ndavar gumgi gu mbigi ga ndɨɨv, guigira nza vuzvugi. Maaŋ muuŋgiap, mba tɨv vhɨra guigira havhargip nzan ki. Nza zumgum Fhe Bakɨme kha nuianan ki gumgi mbui tɨvi ga suaŋv mbe suanga tugar, nza Fhe Bakɨme nɨman rɨvɨrga fhu. Nza guigira kha nuianan ki. Nza anan kav, nza Krais ki kɨrɨ tɨvara muuŋgiap wari ki. Nza maaŋ muuŋgiap rɨvi fhu."},{"book":"1 Zon","chapter":"4","verse":"18","text":"Fhe Bakɨme guigira won ndavar nza nɨɨŋgiap, nza vuzvugi. Nza ne khothɨgap, nza rɨvi fhu. Guma maaŋ muuŋgip Fhe Bakɨme guigira wo ndavar gumgi ga ndɨɨi tɨv guigira havhargip, ana kɨrga, mba tɨv mba rɨvi tɨva vhararim, ana sarga. Guma rɨvi, ne nɨɨeŋ khaŋ muuŋgi. Guma ana wo kaŋgi, ana zumgum vheza mbatɨga ndirga. Mba ndɨkndɨk ana muuŋgim, ana rivgi. Maaŋ muuŋgip, guma the rɨvɨrga, nza kaŋgi, mba guma Fhe Bakɨme guigira won ndavar gumgi ga ndɨɨi tɨv guigira havhargiap, mba guman ki fhuvara."},{"book":"1 Zon","chapter":"4","verse":"19","text":"Nza guigira wari won ndavi harigi gumgi ga ndɨɨi, ne khaŋ muuŋgi, Fhe Bakɨme fharav won ndavar nza nɨɨŋgi."},{"book":"1 Zon","chapter":"4","verse":"20","text":"4.20: 1 Zo 2.4; 3.17; 4.12Maaŋ muuŋgip, guma the khaŋ suanga, “Gu guigira won ndavar Fhe Bakɨme ga nɨɨŋgi.” Ana maaŋ suaŋv, ana guigira won ndavar guigira Zisas khothɨgi guma gu mbiga the ndɨɨi fhu, mba guma, ana bigi guiguigi guma ma. Guma the Fhe Bakɨme gangi fhu. Maaŋ muuŋgip, guma the kha won rɨmanin gari gumgi gu mbigi, ana won ndavar mbe ndɨɨi fhu, ana ram muuŋgip, won rɨmanin gangi fhup Fhe Bakɨme, ana guigira won ndavar ana nɨɨŋgirie?"},{"book":"1 Zon","chapter":"4","verse":"21","text":"4.21: Mt 5.44-45; Mk 12.29-31; Zo 13.34; 15.12; 1 Zo 3.23Nza Fhe Bakɨme han ndigi tɨv khaŋ nzuai, guma guigira won ndavar Fhe Bakɨme nɨɨŋgi, ana vhɨra guigira won ndavar guigira Zisas khothɨgi gumgi gu mbigi nɨɨŋri."}]}