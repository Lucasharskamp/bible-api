{"data":[{"book":"Jo-Hibrania","chapter":"5","verse":"1","text":"Jadolo maduongʼ moro amora iyiero e kind oganda kendo iwale mondo obedo jachungʼ mar oganda kuom weche ma wuoyo kuom Nyasaye, mondo ochiw mich gi misengini migologo richo."},{"book":"Jo-Hibrania","chapter":"5","verse":"2","text":"Onyalo dembo joma kia gi joma orwenyo, nikech en owuon bende nyawo obembe."},{"book":"Jo-Hibrania","chapter":"5","verse":"3","text":"Mano emomiyo en bende nyaka ochiw misango ni richone owuon, kaachiel gi richo mag oganda bende."},{"book":"Jo-Hibrania","chapter":"5","verse":"4","text":"Ngʼato ok ketre e duongʼ mar bedo jadolo kende owuon, to Nyasaye ema nyaka luonge mana kaka noluongo Harun bende."},{"book":"Jo-Hibrania","chapter":"5","verse":"5","text":"Omiyo Kristo bende ne ok okawo duongʼ mar bedo jadolo maduongʼ kende owuon. To Nyasaye nowachone niya,"},{"book":"Jo-Hibrania","chapter":"5","verse":"6","text":"Owacho bende kamachielo niya,"},{"book":"Jo-Hibrania","chapter":"5","verse":"7","text":"E ndalo mane Yesu ngima e pinyni, nolamo kosayo Nyasaye mane nyalo rese e tho, koywak malit kendo ka pi wangʼe chwer, mi Nyasaye nowinjo ywakne nikech dembruokne."},{"book":"Jo-Hibrania","chapter":"5","verse":"8","text":"Kata obedo ni ne en Wuod Nyasaye to nopuonjore winjo chik Nyasaye nikech sandruok ma noneno,"},{"book":"Jo-Hibrania","chapter":"5","verse":"9","text":"kendo bangʼ ka nosekete kare chuth to nodoko wuon warruok mochwere ma ji duto mawinjo wachne yudo."},{"book":"Jo-Hibrania","chapter":"5","verse":"10","text":"Bende Nyasaye nokete jadolo maduongʼ koluwo kit dolo mar Melkizedek."},{"book":"Jo-Hibrania","chapter":"5","verse":"11","text":"Wan gi weche mathoth ma wanyalo wacho kuom wach ma tiende tekni, to winjo maru ni chien."},{"book":"Jo-Hibrania","chapter":"5","verse":"12","text":"Chutho, kata obedo ni sani koro onego bed ni un jopuonj, to pod udwaro ngʼat machielo mondo ochak opuonju nonro michako ngʼeyogo adiera mar wach Nyasaye. Kar chamo chiemo motegno to pod umadho chak kende!"},{"book":"Jo-Hibrania","chapter":"5","verse":"13","text":"To ngʼato angʼata ma madho chak kende pod en nyathi mayom, omiyo oonge gi lony kuom puonj mar tim makare."},{"book":"Jo-Hibrania","chapter":"5","verse":"14","text":"Joma otegno to nyalo chamo chiemo motegno, nikech gisetiyo kodgi amingʼa mi gibedo gi lony mar fwenyo pogruok man e kind ber gi rach."}]}