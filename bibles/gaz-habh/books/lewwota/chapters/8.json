{"data":[{"book":"Lewwota","chapter":"8","verse":"1","text":"Waaqayyo Museedhaan akkana jedhe;"},{"book":"Lewwota","chapter":"8","verse":"2","text":"“Aroonii fi ilmaan isaa, uffata isaanii, zayitii ittiin diban, dibicha aarsaa cubbuutiif dhiʼeeffamu, korbeeyyii hoolaa lamaa fi gundoo maxinoo baatu fidi;"},{"book":"Lewwota","chapter":"8","verse":"3","text":"waldaa hundas balbala dunkaana wal gaʼii duratti walitti qabi.”"},{"book":"Lewwota","chapter":"8","verse":"4","text":"Museenis akkuma Waaqayyo isa ajaje sana godhe; waldaan hundis balbala dunkaana wal gaʼii duratti walitti qabame."},{"book":"Lewwota","chapter":"8","verse":"5","text":"Museenis waldaa sanaan, “Wanni Waaqayyo akka hojjetamu ajaje kana” jedhe."},{"book":"Lewwota","chapter":"8","verse":"6","text":"Ergasiis Museen Aroonii fi ilmaan isaa gara fuula duraatti fidee bishaaniin isaan dhiqe."},{"book":"Lewwota","chapter":"8","verse":"7","text":"Innis Aroonitti kittaa uffisee sabbataan hidheef; wandaboos itti uffisee isa irratti dirata dabaleef; dirata sanas sabbata ogummaadhaan hojjetameen hidheef."},{"book":"Lewwota","chapter":"8","verse":"8","text":"Kiisii qomaa itti kaaʼee kiisii sana keessa immoo Uriimii fi Tumiimii kaaʼe."},{"book":"Lewwota","chapter":"8","verse":"9","text":"Museenis akkuma Waaqayyo isa ajajetti mataa Aroonitti marata mare; marata sana irrattis karaa fuula duraatiin faaya warqee kan gonfoo qulqulluu tolche."},{"book":"Lewwota","chapter":"8","verse":"10","text":"Ergasii Museen zayitii ittiin diban fuudhee dunkaana qulqulluu fi waan achi keessa jiru hunda dibee qulqulleesse."},{"book":"Lewwota","chapter":"8","verse":"11","text":"Zayitii sana irraas fuudhee iddoo aarsaa irratti yeroo torba facaase; akka isaan qulqulleessuufis iddoo aarsaatii fi miʼa isaa hunda akkasumas gabatee itti dhiqatan miilla isaa wajjin zayitii dibe."},{"book":"Lewwota","chapter":"8","verse":"12","text":"Zayitii ittiin diban irraas fuudhee mataa Aroon irratti dhangalaase; isa qulqulleessuufis isa dibe."},{"book":"Lewwota","chapter":"8","verse":"13","text":"Museenis akkuma Waaqayyo isa ajajetti ilmaan Aroon gara fuula duraatti baasee kittaa itti uffise; sabbata hidheefii gonfoo mataa isaaniitti kaaʼe."},{"book":"Lewwota","chapter":"8","verse":"14","text":"Ergasii immoo aarsaa cubbuutiif dibicha dhiʼeesse; Aroonii fi ilmaan isaas mataa dibicha sanaa irra harka isaanii kaaʼan."},{"book":"Lewwota","chapter":"8","verse":"15","text":"Museenis dibicha sana qalee dhiiga fuudhee iddoo aarsaa qulqulleessuuf quba isaatiin gaanfa iddoo aarsaa hunda dibe; dhiiga hafe immoo miilla iddoo aarsaa jalatti gad naqe. Araara isaaf buusuufis iddoo aarsaa sana qulqulleesse."},{"book":"Lewwota","chapter":"8","verse":"16","text":"Akkasumas moora naannoo miʼa garaa jiru, haguuggii tiruu, kalee lamaanii fi moora isaanii fuudhee iddoo aarsaa irratti gube."},{"book":"Lewwota","chapter":"8","verse":"17","text":"Dibicha sana, gogaa isaa, foon isaatii fi cumaa isaa garuu akkuma Waaqayyo isa ajajetti qubata keessaa gad baasee gube."},{"book":"Lewwota","chapter":"8","verse":"18","text":"Ergasii immoo aarsaa gubamuuf korbeessa hoolaa dhiʼeesse; Aroonii fi ilmaan isaas mataa hoolaa sanaa irra harka isaanii kaaʼan."},{"book":"Lewwota","chapter":"8","verse":"19","text":"Museen immoo korbeessa hoolaa sana qalee dhiiga isaa iddoo aarsaatti gama hundaan facaase."},{"book":"Lewwota","chapter":"8","verse":"20","text":"Korbeessa hoolaa sana gargar kukkutee mataa, buʼaa fi cooma isaa gube."},{"book":"Lewwota","chapter":"8","verse":"21","text":"Innis miʼa garaatii fi luka bishaaniin dhiqee korbeessa hoolaa sana guutuu iddoo aarsaa irratti gube. Kunis aarsaa gubamu, foolii namatti tolu, aarsaa nyaataa akkuma Waaqayyo Musee ajajetti Waaqayyoof dhiʼeeffamee dha."},{"book":"Lewwota","chapter":"8","verse":"22","text":"Innis ergasii korbeessa hoolaa kaan jechuunis hoolaa ittiin muudan sana dhiʼeesse; Aroonii fi ilmaan isaa immoo mataa hoolaa sanaa irra harka isaanii kaaʼan."},{"book":"Lewwota","chapter":"8","verse":"23","text":"Museenis hoolaa sana qalee dhiiga isaa irraa fuudhee fiixee gurra Aroon mirgaa, quba abbuudduu harka isaa mirgaatii fi quba abbuudduu miilla isaa mirgaa dibe."},{"book":"Lewwota","chapter":"8","verse":"24","text":"Ilmaan Aroonis gara fuula duraatti baasee dhiiga fuudhee fiixee gurra isaanii mirgaa, quba abbuudduu harka isaanii mirgaatii fi quba abbuudduu miilla isaanii mirgaa ittiin tuqe. Ergasiis dhiiga sana iddoo aarsaatti gama hundaan facaase."},{"book":"Lewwota","chapter":"8","verse":"25","text":"Innis cooma, duboo, moora naannoo miʼa garaa jiru, haguuggii tiruu, kalee lamaanii fi moora isaanii, tafa mirgaa fuudhe."},{"book":"Lewwota","chapter":"8","verse":"26","text":"Ergasiis gundoo maxinoo baatu kan fuula Waaqayyoo dura ture sana irraa maxinoo tokko, maxinoo zayitiidhaan tolfame tokkoo fi bixxillee tokko fuudhe; waan kanas cooma sanaa fi tafa mirgaa irra kaaʼe."},{"book":"Lewwota","chapter":"8","verse":"27","text":"Innis wantoota kanneen hunda harka Aroonii fi harka ilmaan isaa keessa kaaʼee aarsaa sochoofamu godhee fuula Waaqayyoo duratti sochoose."},{"book":"Lewwota","chapter":"8","verse":"28","text":"Museenis wantoota kanneen harka isaaniitii fuudhee aarsaa ittiin luba taʼan kan ibiddaan Waaqayyoof dhiʼeeffamu, foolii namatti tolu, aarsaa nyaataa godhee iddoo aarsaa irratti aarsaa gubamu gubbaatti gube."},{"book":"Lewwota","chapter":"8","verse":"29","text":"Museenis handaraafa fuudhee aarsaa sochoofamu godhee fuula Waaqayyoo duratti sochoose; kunis akkuma Waaqayyo isa ajajetti qooda Museen korbeessa hoolaa ittiin luba taʼan irraa argatuu dha."},{"book":"Lewwota","chapter":"8","verse":"30","text":"Ergasiis Museen zayitii ittiin dibanii fi dhiiga iddoo aarsaa irra jiru irraa fuudhee Aroonii fi uffata isaatti, ilmaan isaattii fi uffata isaaniitti facaase; akkasiinis Aroonii fi uffata isaa, ilmaan isaatii fi uffata isaanii qulqulleesse."},{"book":"Lewwota","chapter":"8","verse":"31","text":"Museenis Aroonii fi ilmaan isaatiin akkana jedhe; “Foon sana balbala dunkaana wal gaʼii duratti affeellaa; akkuma ani ‘Aroonii fi ilmaan isaa haa nyaatan’ jedhee ajajetti foon sana buddeena gundoo aarsaan ittiin luboota taʼan keessa kaaʼamu sana keessa jiru wajjin achumatti nyaadhaa."},{"book":"Lewwota","chapter":"8","verse":"32","text":"Foonii fi buddeena hafu immoo ibiddaan gubaa."},{"book":"Lewwota","chapter":"8","verse":"33","text":"Sababii luba taʼuun keessan bultii torba fudhatuuf hamma yeroon luba taʼuu keessanii raawwatutti bultii torba balbala dunkaana wal gaʼii duraa hin deeminaa."},{"book":"Lewwota","chapter":"8","verse":"34","text":"Waan harʼa hojjetame kana Waaqayyotu araara isinii buusuuf akka hojjetamu ajaje."},{"book":"Lewwota","chapter":"8","verse":"35","text":"Isin akka hin duuneef bultii torba halkanii fi guyyaa balbala dunkaana wal gaʼii dura turaatii waan Waaqayyo isin irraa barbaadu hojjedhaa; wanni ani ajajame kanaatii.”"},{"book":"Lewwota","chapter":"8","verse":"36","text":"Aroonii fi ilmaan isaa waan Waaqayyo karaa Museetiin ajaje hunda hojjetan."}]}