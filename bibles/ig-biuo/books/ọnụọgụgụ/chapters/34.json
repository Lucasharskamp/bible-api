{"data":[{"book":"Ọnụọgụgụ","chapter":"34","verse":"1","text":"Onyenwe anyị gwara Mosis okwu sị ya,"},{"book":"Ọnụọgụgụ","chapter":"34","verse":"2","text":"“Nye ndị Izrel iwu sị ha, ‘Mgbe unu banyere nʼala Kenan, ndị a bụ oke ala ndị ahụ unu ga-enweta dịka ihe nketa unu:"},{"book":"Ọnụọgụgụ","chapter":"34","verse":"3","text":"“ ‘Oke ala unu nʼakụkụ ndịda ga-etinyetụ aka nʼọzara Zin. Ala unu na ala ndị Edọm ga-enwekọ oke ala. Nʼakụkụ ọwụwa anyanwụ, oke ala ndịda unu ga-ebido na ngwụcha Osimiri Nnu,"},{"book":"Ọnụọgụgụ","chapter":"34","verse":"4","text":"gafee ndịda Akrabim, gabiga ruo ọzara Zin, gbada ndịda ruo Kadesh Banea. Site nʼebe ahụ ọ ga-aga ruo Haza Ada, gafee ruo Azmọn,"},{"book":"Ọnụọgụgụ","chapter":"34","verse":"5","text":"ebe ọ ga-echigharị gbasoro iyi Wadi nke Ijipt ma kwụsị nʼosimiri Mediterenịa."},{"book":"Ọnụọgụgụ","chapter":"34","verse":"6","text":"Oke ala unu nʼakụkụ ọdịda anyanwụ ga-abụ ọnụ mmiri osimiri Mediterenịa. Nke a ga-abụ oke ala unu."},{"book":"Ọnụọgụgụ","chapter":"34","verse":"7","text":"Oke ala unu nʼakụkụ ugwu ga-amalite nʼosimiri Mediterenịa ruo nʼugwu Hor."},{"book":"Ọnụọgụgụ","chapter":"34","verse":"8","text":"Ọ ga-esitekwa nʼugwu Hor ruo Lebo Hamat, gbatịakwa ruo Zedad,"},{"book":"Ọnụọgụgụ","chapter":"34","verse":"9","text":"ruo Zifron tutu kwụsị na Haza Enan. Nke a ga-abụ oke ala unu nʼakụkụ ugwu."},{"book":"Ọnụọgụgụ","chapter":"34","verse":"10","text":"Oke ala unu nʼakụkụ ọwụwa anyanwụ ga-ebido na Haza Enan ruo Shefam."},{"book":"Ọnụọgụgụ","chapter":"34","verse":"11","text":"Oke ala ahụ ga-agbada site Shefam ruo Ribla nʼakụkụ ọwụwa anyanwụ Ain. Site nʼebe ahụ, ọ ga-agbasoro ndịda ọdịda anyanwụ Osimiri Galili."},{"book":"Ọnụọgụgụ","chapter":"34","verse":"12","text":"Mgbe ahụ, ọ ga-aga ogologo ogologo, gbasoro osimiri Jọdan, tutu kwụsị nʼOsimiri Nnu."},{"book":"Ọnụọgụgụ","chapter":"34","verse":"13","text":"Mosis nyere ndị Izrel iwu sị, “Kesaanụ ala a dịka ihe nketa site nʼife nza. Onyenwe anyị enyela iwu ka enye ya ebo itoolu na ọkara ndị ahụ fọdụrụ."},{"book":"Ọnụọgụgụ","chapter":"34","verse":"14","text":"Nʼihi na ebo Ruben na Gad tinyere ọkara ebo Manase, enwetalarị ala ihe nketa ha."},{"book":"Ọnụọgụgụ","chapter":"34","verse":"15","text":"Ebo abụọ nʼọkara ndị a enwetala ihe nketa nke ha nʼakụkụ ọwụwa anyanwụ osimiri Jọdan, na ncherita ihu obodo Jeriko.”"},{"book":"Ọnụọgụgụ","chapter":"34","verse":"16","text":"Onyenwe anyị gwara Mosis okwu sị ya,"},{"book":"Ọnụọgụgụ","chapter":"34","verse":"17","text":"“Ndị a bụ aha ndị ikom m họpụtara ịhụ na e kenyere unu ala ahụ dịka ihe nketa unu. Elieza onye nchụaja, na Joshua nwa Nun."},{"book":"Ọnụọgụgụ","chapter":"34","verse":"18","text":"Site nʼebo ọbụla họpụta otu onyendu ka ha nye aka ikesa ala nketa ahụ."},{"book":"Ọnụọgụgụ","chapter":"34","verse":"19","text":"“Ndị a bụ aha ndị a họpụtara:"},{"book":"Ọnụọgụgụ","chapter":"34","verse":"20","text":"Shemuel nwa Amihud, site nʼebo Simiọn"},{"book":"Ọnụọgụgụ","chapter":"34","verse":"21","text":"Elidad nwa Kislon, site nʼebo Benjamin."},{"book":"Ọnụọgụgụ","chapter":"34","verse":"22","text":"Buki nwa Jogli, onyendu si nʼebo Dan."},{"book":"Ọnụọgụgụ","chapter":"34","verse":"23","text":"Haniel nwa Efod, onyendu si nʼebo Manase, nwa Josef."},{"book":"Ọnụọgụgụ","chapter":"34","verse":"24","text":"Kemuel nwa Shiftan, onyendu si nʼebo Ifrem, nwa Josef."},{"book":"Ọnụọgụgụ","chapter":"34","verse":"25","text":"Elizafan nwa Panak, onyendu si nʼebo Zebụlọn."},{"book":"Ọnụọgụgụ","chapter":"34","verse":"26","text":"Paltiel nwa Azan, onyendu si nʼebo Isaka."},{"book":"Ọnụọgụgụ","chapter":"34","verse":"27","text":"Abihud nwa Shelomi, onyendu si nʼebo Asha."},{"book":"Ọnụọgụgụ","chapter":"34","verse":"28","text":"Pedahel nwa Amihud, onyendu si nʼebo Naftalị.”"},{"book":"Ọnụọgụgụ","chapter":"34","verse":"29","text":"Ndị a bụ ndị ikom Onyenwe anyị nyere iwu si ha kenye ndị Izrel ihe nketa ha nʼala Kenan."}]}