{"data":[{"book":"РЫМЛЯНАЎ","chapter":"15","verse":"1","text":"Мы, моцныя, павінны насіць немачы бясьсілых і не сабе дагаджаць:"},{"book":"РЫМЛЯНАЎ","chapter":"15","verse":"2","text":"кожны з нас мусіць дагаджаць блізкаму, на дабро, у навучаньне."},{"book":"РЫМЛЯНАЎ","chapter":"15","verse":"3","text":"Бо і Хрыстос не Сабе дагаджаў, а як напісана: «ліхаслоўе тых, што ліхасловяць Цябе, упала на Мяне»."},{"book":"РЫМЛЯНАЎ","chapter":"15","verse":"4","text":"А ўсё, што пісана было раней, напісана нам дзеля настаўленьня, каб мы цярплівасьцю і суцяшэньнем зь Пісаньняў захоўвалі надзею."},{"book":"РЫМЛЯНАЎ","chapter":"15","verse":"5","text":"А Бог цярплівасьці і суцяшэньня няхай дасьць вам быць у аднадумстве паміж сабою, паводле вучэньня Хрыста Ісуса,"},{"book":"РЫМЛЯНАЎ","chapter":"15","verse":"6","text":"каб вы аднадушна, адзінымі вуснамі славілі Бога і Айца Госпада нашага Ісуса Хрыста."},{"book":"РЫМЛЯНАЎ","chapter":"15","verse":"7","text":"Таму прымайце адзін аднаго, як і Хрыстос прыняў вас на славу Божую."},{"book":"РЫМЛЯНАЎ","chapter":"15","verse":"8","text":"Разумею тое, што Ісус Хрыстос зрабіўся слугою абрэзаных - дзеля ісьціны Божай, каб выканаць абяцанае бацькам,"},{"book":"РЫМЛЯНАЎ","chapter":"15","verse":"9","text":"а язычнікам - зь літасьці, каб славілі Бога, як напісана: «за тое буду славіць Цябе, (Госпадзе), сярод язычнікаў і буду сьпяваць імені Твайму»."},{"book":"РЫМЛЯНАЎ","chapter":"15","verse":"10","text":"І яшчэ сказана: «узьвесялецеся, язычнікі, з народам Ягоным»."},{"book":"РЫМЛЯНАЎ","chapter":"15","verse":"11","text":"І яшчэ: «хвалеце Госпада, усе язычнікі, і праслаўляйце Яго, усе народы»."},{"book":"РЫМЛЯНАЎ","chapter":"15","verse":"12","text":"Ісая таксама кажа: «будзе корань Есэеў, і паўстане валодаць народамі; на Яго язычнікі спадзявацца будуць»."},{"book":"РЫМЛЯНАЎ","chapter":"15","verse":"13","text":"А Бог надзеі хай напоўніць вас усякай радасьцю і мірам у веры, каб вы, сілаю Духа Сьвятога, узбагаціліся надзеяю."},{"book":"РЫМЛЯНАЎ","chapter":"15","verse":"14","text":"І сам я пэўны за вас, браты мае, што і вы поўныя даброці, поўныя ўсякага веданьня і можаце настаўляць адно аднаго;"},{"book":"РЫМЛЯНАЎ","chapter":"15","verse":"15","text":"але пісаў вам, браты, з пэўнай адвагаю, часткова як бы ў напамін вам, паводле дадзенай мне ад Бога мілаты"},{"book":"РЫМЛЯНАЎ","chapter":"15","verse":"16","text":"быць слугою Ісуса Хрыста ў язычнікаў і выконваць сьвяшэнную службу зьвеставаньня Божага, каб гэтае прынашэньне язычнікаў, асьвечанае Духам Сьвятым, было спадобнае Богу."},{"book":"РЫМЛЯНАЎ","chapter":"15","verse":"17","text":"І вось, я магу пахваліцца ў Ісусе Хрысьце тым, што ідзе ад Бога;"},{"book":"РЫМЛЯНАЎ","chapter":"15","verse":"18","text":"бо не адважуся сказаць што-небудзь такое, чаго ня ўчыніў Хрыстос празь мяне, у скарэньні язычнікаў у веру, словам і ўчынкам,"},{"book":"РЫМЛЯНАЎ","chapter":"15","verse":"19","text":"сілаю азнакаў і цудаў, сілаю Духа Божага, так што зьвеставаньне Хрыстовае пашырана мною ад Ерусаліма і навакольляў да Ілірыка."},{"book":"РЫМЛЯНАЎ","chapter":"15","verse":"20","text":"Пры тым я стараўся зьвеставаць ня там, дзе ўжо было вядомае імя Хрыстовае, каб не будаваць на чужым падмурку,"},{"book":"РЫМЛЯНАЎ","chapter":"15","verse":"21","text":"а як напісана: «каму пра Яго не абвяшчалася, убачаць, і тыя, што ня чулі, уведаюць»."},{"book":"РЫМЛЯНАЎ","chapter":"15","verse":"22","text":"Якраз гэта шмат разоў перашкаджала мне прыйсьці да вас."},{"book":"РЫМЛЯНАЎ","chapter":"15","verse":"23","text":"А сёньня, ня маючы такое справы ў гэтых краінах, а з даўніх гадоў жадаючы прыйсьці да вас,"},{"book":"РЫМЛЯНАЎ","chapter":"15","verse":"24","text":"як толькі выпраўлюся ў Іспанію, прыйду да вас. Бо спадзяюся, што, праходзячы, пабачуся з вамі, і што вы праводзіце мяне туды, як толькі нацешуся лучнасьцю з вамі, хоць трохі."},{"book":"РЫМЛЯНАЎ","chapter":"15","verse":"25","text":"А цяпер я іду ў Ерусалім, каб паслужыць сьвятым;"},{"book":"РЫМЛЯНАЎ","chapter":"15","verse":"26","text":"бо Македонія і Ахая рупяцца нешта ўдзяліць бедным сярод сьвятых у Ерусаліме."},{"book":"РЫМЛЯНАЎ","chapter":"15","verse":"27","text":"Рупяцца, ды і вінаватыя яны перад імі. Бо, калі язычнікі зрабіліся ўдзельнікамі ў іх духоўным, дык павінны і ім паслужыць у цялесным."},{"book":"РЫМЛЯНАЎ","chapter":"15","verse":"28","text":"Выканаўшы гэта і верна перадаўшы ім гэты плод рупнасьці, я выпраўлюся праз вашыя мясьціны ў Іспанію,"},{"book":"РЫМЛЯНАЎ","chapter":"15","verse":"29","text":"і ўпэўнены, што калі прыйду да вас, дык прыйду з поўным дабраславеньнем зьвеставаньня Хрыстовага."},{"book":"РЫМЛЯНАЎ","chapter":"15","verse":"30","text":"Тым часам малю вас, браты, Госпадам нашым Ісусам Хрыстом і любоўю Духа, паспрыяць мне ў малітвах за мяне да Бога,"},{"book":"РЫМЛЯНАЎ","chapter":"15","verse":"31","text":"каб пазбыцца мне няверуючых у Юдэі, і каб служэньне маё Ерусаліму было даспадобы сьвятым,"},{"book":"РЫМЛЯНАЎ","chapter":"15","verse":"32","text":"каб мне ў радасьці, калі Богу заўгодна, прыйсьці да вас і супакоіцца з вамі."},{"book":"РЫМЛЯНАЎ","chapter":"15","verse":"33","text":"А Бог згоды хай будзе з усімі вамі. Амін."}]}