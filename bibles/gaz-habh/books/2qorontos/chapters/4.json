{"data":[{"book":"2 Qorontos","chapter":"4","verse":"1","text":"Kanaafuu nu araara Waaqaatiin tajaajila kana waan qabnuuf abdii hin kutannu."},{"book":"2 Qorontos","chapter":"4","verse":"2","text":"Nu waan dhoksaa taʼee fi waan nama qaanessu dhiifneerra; namas hin gowwoomsinu; dubbii Waaqaas hin micciirru. Garuu dhugaa ifatti baafnee dubbachuudhaan fuula Waaqaa duratti qalbii nama hundumaatti of dhiʼeessina."},{"book":"2 Qorontos","chapter":"4","verse":"3","text":"Wangeelli keenya yoo haguugame illee warra baduutti jiran jalaa haguugama;"},{"book":"2 Qorontos","chapter":"4","verse":"4","text":"Waaqni addunyaa kanaa akka namoonni hin amanin ifa wangeela ulfina Kiristoos isa fakkaattii Waaqaa taʼe sanaa arguu hin dandeenyeef qalbii isaanii jaamseera."},{"book":"2 Qorontos","chapter":"4","verse":"5","text":"Nu akka Yesuus Kiristoos Gooftaa taʼe lallabna malee of hin lallabnu; nu mataan keenya Yesuusiif jennee tajaajiltoota keessan."},{"book":"2 Qorontos","chapter":"4","verse":"6","text":"Waaqni, “Dukkana keessaa ifni haa ifu”4:6 Uma 1:3 jedhe sun akka fuula Kiristoos irraa ifa beekumsa ulfina Waaqaa nuu kennuuf ifa isaa garaa keenya keessatti ibseeraatii."},{"book":"2 Qorontos","chapter":"4","verse":"7","text":"Garuu akka humni waan hunda caalu kun Waaqa irraa malee nu biraa hin dhufin argisiisuuf nu badhaadhummaa kana qodaa suphee keessaa qabna."},{"book":"2 Qorontos","chapter":"4","verse":"8","text":"Nu karaa hundaan ni dhiibamna; garuu hin caccabnu; ni burjaajofna; garuu abdii hin kutannu;"},{"book":"2 Qorontos","chapter":"4","verse":"9","text":"ni ariʼatamna, garuu hin gatamnu; lafaan dhaʼamna, garuu hin badnu."},{"book":"2 Qorontos","chapter":"4","verse":"10","text":"Akka jireenyi Yesuus dhagna keenyaan mulʼifamuuf nu yeroo hunda duʼa Yesuus dhagna keenyatti baannee deemna."},{"book":"2 Qorontos","chapter":"4","verse":"11","text":"Nu warri lubbuun jirru akka jireenyi isaa foon keenya kan duʼu keessaan mulʼifamuuf yeroo hunda Yesuusiif jennee duʼatti dabarfamnee kennamnaatii."},{"book":"2 Qorontos","chapter":"4","verse":"12","text":"Egaa duuti nu keessatti hojjeta; jireenyi immoo isin keessatti hojjeta."},{"book":"2 Qorontos","chapter":"4","verse":"13","text":"“Ani amaneera; kanaafis dubbadheera”4:13 Far 116:10 jedhamee barreeffameera. Nu immoo sababii hafuura amantii sanaan ni amanna; kanaafis ni dubbanna;"},{"book":"2 Qorontos","chapter":"4","verse":"14","text":"inni Gooftaa Yesuusin warra duʼan keessaa kaase sun nuus Yesuus wajjin kaasee isin wajjinis fuula isaa duratti akka nu dhiʼeessu ni beekna."},{"book":"2 Qorontos","chapter":"4","verse":"15","text":"Ayyaanni namoota hedduu waliin gaʼaa jiru kun ulfina Waaqaatiif galata guutee dhangalaʼu akka fiduuf wanni kun hundi buʼaa keessaniif taʼe."},{"book":"2 Qorontos","chapter":"4","verse":"16","text":"Kanaafuu nu abdii hin kutannu. Yoo namummaan keenya inni alaan mulʼatu dhumaa deeme iyyuu, namummaan keenya inni keessaa garuu guyyuma guyyaan haaromfamaa deema."},{"book":"2 Qorontos","chapter":"4","verse":"17","text":"Dhiphinni keenya inni salphaanii fi yeroodhaaf turu kun ulfina bara baraa kan waan hunda caalu nuuf fida."},{"book":"2 Qorontos","chapter":"4","verse":"18","text":"Kanaafuu nu waan hin mulʼanne ilaalla malee waan mulʼatu hin ilaallu. Wanti mulʼatu waan yeroo ti; wanti hin mulʼanne garuu waan bara baraatii."}]}