{"data":[{"book":"АДКРЫЦЦЁ","chapter":"16","verse":"1","text":"І пачуў я з храма гучны голас, які казаў сямі анёлам: ідзеце і выліце сем чараў гневу Божага на зямлю."},{"book":"АДКРЫЦЦЁ","chapter":"16","verse":"2","text":"Пайшоў першы анёл і выліў чару на зямлю: і зрабіліся шкодныя і агідныя раны на людзях, якія мелі кляймо зьвера і пакланяліся вобразу ягонаму."},{"book":"АДКРЫЦЦЁ","chapter":"16","verse":"3","text":"Другі анёл выліў чару сваю ў мора: і зрабілася кроў, быццам зь мерцьвяка, і ўсё жывое сканала ў моры."},{"book":"АДКРЫЦЦЁ","chapter":"16","verse":"4","text":"Трэйці анёл выліў чару сваю ў рэкі і крыніцы водаў: і зрабілася кроў."},{"book":"АДКРЫЦЦЁ","chapter":"16","verse":"5","text":"І пачуў я анёла водаў, які казаў: праведны Ты, Госпадзе, Які ёсьць і быў, і сьвяты, бо гэтак судзіў;"},{"book":"АДКРЫЦЦЁ","chapter":"16","verse":"6","text":"за тое, што яны пралілі кроў сьвятых і прарокаў, Ты даў ім піць кроў: яны вартыя таго."},{"book":"АДКРЫЦЦЁ","chapter":"16","verse":"7","text":"І пачуў я другога ад ахвярніка, які казаў: так, Госпадзе Божа Ўсеўладны, праўдзівыя і справядлівыя суды Твае."},{"book":"АДКРЫЦЦЁ","chapter":"16","verse":"8","text":"Чацьвёрты анёл выліў чару сваю на сонца: і дадзена яму было паліць людзей вагнём."},{"book":"АДКРЫЦЦЁ","chapter":"16","verse":"9","text":"І паліла людзей моцная сьпёка; і яны клялі імя Бога, які мае ўладу над гэтымі пошасьцямі, і не дадумаліся, каб узьнесьці Яму славу."},{"book":"АДКРЫЦЦЁ","chapter":"16","verse":"10","text":"Пяты анёл выліў чару сваю на трон зьвера: і зрабілася царства ягонае змрочнае, і яны кусалі языкі свае ад пакуты,"},{"book":"АДКРЫЦЦЁ","chapter":"16","verse":"11","text":"і клялі Бога Нябеснага ад цярпеньняў сваіх і пошасьцяў сваіх."},{"book":"АДКРЫЦЦЁ","chapter":"16","verse":"12","text":"Шосты анёл выліў чару сваю ў вялікую раку Эўфрат: і высахла ў ёй вада, каб гатовы быў шлях царам з усходу сонечнага."},{"book":"АДКРЫЦЦЁ","chapter":"16","verse":"13","text":"І бачыў я, як выходзілі з вуснаў цмока і з вуснаў зьвера і з вуснаў ілжэпрарока тры духі нячыстыя, падобныя на жабаў:"},{"book":"АДКРЫЦЦЁ","chapter":"16","verse":"14","text":"гэта дэманскія духі, што твораць азнакі; яны выходзяць да цароў зямлі ўсяго сьвету, каб сабраць іх на бітву ў той вялікі дзень Бога Ўсеўладнага."},{"book":"АДКРЫЦЦЁ","chapter":"16","verse":"15","text":"Вось, іду як злодзей: дабрашчасьнік - хто чувае і захоўвае адзеньне сваё, каб не хадзіць яму голым і каб ня ўбачылі сараматы ягонай."},{"book":"АДКРЫЦЦЁ","chapter":"16","verse":"16","text":"І ён сабраў іх на месца, якое называецца па-Габрэйску Армагедон."},{"book":"АДКРЫЦЦЁ","chapter":"16","verse":"17","text":"Сёмы анёл выліў чару сваю на паветра: і з храма нябеснага з трона пачуўся голас, які сказаў: збылося!"},{"book":"АДКРЫЦЦЁ","chapter":"16","verse":"18","text":"І ўзьніклі маланкі, грымоты і галасы, і зрабілася вялікае трасеньне зямлі, якога ня бывала з таго часу, як людзі на зямлі. Такі землятрус! Такі вялікі!"},{"book":"АДКРЫЦЦЁ","chapter":"16","verse":"19","text":"І горад вялікі распаўся на тры часткі, і гарады язычніцкія зруйнаваліся, і Вавілон вялікі ўзгаданы перад Богам, каб даць яму чару віна лютага гневу Ягонага."},{"book":"АДКРЫЦЦЁ","chapter":"16","verse":"20","text":"І счэзла кожная выспа, і гор ня стала;"},{"book":"АДКРЫЦЦЁ","chapter":"16","verse":"21","text":"і град, велічынёю з талант, упаў зь неба на людзей; і клялі людзі Бога за пошасьці ад граду, бо пошасьць ад яго была вельмі цяжкая."}]}