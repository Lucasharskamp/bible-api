{"data":[{"book":"LUKA","chapter":"1","verse":"1","text":"Mkulu Teofilo, wanhu bwando waiyoha kwandika mumnhongo mbuli zija zivikizwe mmwetu."},{"book":"LUKA","chapter":"1","verse":"2","text":"Wandika kamba vija vuzikalile zisimulilwa na waja wazonile na meso gao songela haichanduso, awo wakalile wozipeta."},{"book":"LUKA","chapter":"1","verse":"3","text":"Avo na nie, Mkulu, avija vunizilolile goya mbuli zino zose songela ichanduso chake, nivigesa vinoga nikwandikile vinogile."},{"book":"LUKA","chapter":"1","verse":"4","text":"Notenda vino giladi na gweye uitange ikweli ya mbuli zija zuufundizigwe."},{"book":"LUKA","chapter":"1","verse":"5","text":"Kipigiti Helode Mkulu vayakalile mndewa wa Yudea,1:5 Yudea nhegulo yake isi yose ya Palestina. kukala na mkulu wa nhambiko imwe twaga jake Zakalia, yakalile wa dale da watambika dikemigwa Abiya. Mtwanzi wake kakala yokemigwa Elizabeti, na heyo kakala wa lukolo lwa mtambika Haloni."},{"book":"LUKA","chapter":"1","verse":"6","text":"Wose wabili wakala womnogela Mulungu na wawinza ndagizi zose za Mndewa bila kusigaza."},{"book":"LUKA","chapter":"1","verse":"7","text":"Zakalia na Elizabeti wakala wabule wana, kwavija Elizabeti kakala bule sambo, na hewo wose wabili wakala wavyele ng'hani."},{"book":"LUKA","chapter":"1","verse":"8","text":"Zua dimwe Zakalia kakala yosang'hana sang'hano za watambika Mng'anda ya Mulungu, kwavija dale jake da watambika dikala mzamu."},{"book":"LUKA","chapter":"1","verse":"9","text":"Kamba viwazoele kutenda watambika, kula imgwila Zakalia yachole kufusha ubane kuna ikilingo cha kulavila nhosa. Avo kengila Mng'anda ya Mndewa,"},{"book":"LUKA","chapter":"1","verse":"10","text":"wanhu wose wakala wakiilundize hanze wotambika kipigiti hicho cha kufusha ubane."},{"book":"LUKA","chapter":"1","verse":"11","text":"Msenga wa Mndewa wa kuulanga kamulawilila, kema ng'ambu ya ukulume ya ikilingo cha kufushila ubane."},{"book":"LUKA","chapter":"1","verse":"12","text":"Zakalia viyamuwene, kasinhuka, bwembwe dimwingila."},{"book":"LUKA","chapter":"1","verse":"13","text":"Msenga wa Mulungu wa kuulanga kamulongela, “Zakalia, sambiudumbe kwavija Mulungu kazihulika nhambiko zako, avo Elizabeti mtwanzi wako kokulelela mwana mbigalo, na gweye umgwelele twaga dikemigwa Yohana."},{"book":"LUKA","chapter":"1","verse":"14","text":"Kosekelela na kudeng'ha ng'hani, na wanhu bwando woitoela ng'henze mvumbuka yake!"},{"book":"LUKA","chapter":"1","verse":"15","text":"Kowa mkulu hameso ga Mndewa. Hang'wa ugimbi ama kinhu chochose cha kukola. Komemezigwa Loho wa Mulungu songela mmunda mwa mamaake."},{"book":"LUKA","chapter":"1","verse":"16","text":"Kowabweza wanhu bwando wa Islaeli kuli Mndewa Mulungu wao."},{"book":"LUKA","chapter":"1","verse":"17","text":"Kochola haulongozi wa Mndewa na mhiko na loho ya Eliya, kowaduganyiza tena watata na wana zao, kowatenda wanhu wadulu wawe wende avo yamtandile Mndewa wanhu zake.”"},{"book":"LUKA","chapter":"1","verse":"18","text":"Zakalia kamuuza msenga wa Mulungu wa kuulanga, “Novitangaze kamba mbuli zino zowa avo? Kwavija nie na mtwanzi wangu tose twa wavyele.”"},{"book":"LUKA","chapter":"1","verse":"19","text":"Msenga wa Mulungu wa kuulanga kamwidika, “Nie iyo Gabulieli, mtumigwa nimaga haulongozi wa Mulungu, nitumigwa nikugalile usenga uno unogile."},{"book":"LUKA","chapter":"1","verse":"20","text":"Ila kwavija huzitogole mbuli zangu zondazivikile mumsimu wake, kowa bubui, hudaha kulonga mbaka zua dija gano gose ganikulongele vondagalawilile.”"},{"book":"LUKA","chapter":"1","verse":"21","text":"Kipigiti hicho wanhu wakala wom'beta Zakalia kuno wokanganya habali kokawa muja Mng'anda ya Mulungu."},{"book":"LUKA","chapter":"1","verse":"22","text":"Viyalawile hanze, kakala hadaha kulonga nao, avo wavitanga kamba kakala yonile nzozi Mng'anda ya Mulungu. Kakala hadaha kulonga, kakala yolonga mkulagusa na makono."},{"book":"LUKA","chapter":"1","verse":"23","text":"Kipigiti chake cha kusang'hanika Muing'anda ya Mulungu vukimalile, kabwela ukae."},{"book":"LUKA","chapter":"1","verse":"24","text":"Mkipigiti kiguhi mtwanzi wake kapata inda, avo kakala hakae yake milenge mitano."},{"book":"LUKA","chapter":"1","verse":"25","text":"Kalonga, “Hakimambukizo, Mndewa kanyonela bazi, kanisegezela kinyala changu mwa wanhu.”"},{"book":"LUKA","chapter":"1","verse":"26","text":"Muna umulenge wa sita wa inda ya Elizabeti, Mulungu kamulagiza msenga wake wa kuulanga, yokemigwa Gabulieli, hakiwambo cha Galilaya, kikemigwa Nazaleti."},{"book":"LUKA","chapter":"1","verse":"27","text":"Kakala na usenga wa mndele imwe mhambe, mkasano wa munhu imwe twaga jake Usufu kulawa mulukolo lwa Mndewa Daudi. Twaga jake Maliamu."},{"book":"LUKA","chapter":"1","verse":"28","text":"Msenga wa Mulungu wa kuulanga kamcholela kamulongela, “Nokulamsa! Mndewa ka hamoja nagwe na kakumoteza ng'hani!” Msenga wa Mulungu wa kuulanga komulawilila Maliamu."},{"book":"LUKA","chapter":"1","verse":"29","text":"Maliamu kazanywa ng'hani sama ya mbuli zija za msenga wa Mulungu wa kuulanga na kugelegeza choni nhegulo ya mbuli zija."},{"book":"LUKA","chapter":"1","verse":"30","text":"Msenga wa Mulungu wa kuulanga kamulongela, “Sambiudumbe, Maliamu, kwavija Mulungu kanogelwa nagwe."},{"book":"LUKA","chapter":"1","verse":"31","text":"Kopata inda, komulela mwana mbigalo, na gweye kolondigwa umgwelele twaga dikemigwa Yesu."},{"book":"LUKA","chapter":"1","verse":"32","text":"Heyo kowa mkulu na kokemigwa Mwana wa Mulungu Mkulu Ng'hani. Mndewa Mulungu komgwelela kigoda cha undewa kamba tataake Daudi."},{"book":"LUKA","chapter":"1","verse":"33","text":"Avo kowa Mndewa wa lukolo lwa Yakobo milongo yose, Undewa wake hauziga!”"},{"book":"LUKA","chapter":"1","verse":"34","text":"Maliamu kedika kalonga, “Nie na mhambe. Yodahikaze mbuli ino?”"},{"book":"LUKA","chapter":"1","verse":"35","text":"Msenga wa Mulungu wa kuulanga kedika kalonga, “Loho wa Mulungu kokuhumulukila, na mhiko za Mulungu Mkulu Ng'hani zokugubika. Avo mwana yondayavumbuke kowa mwana yang'alile, kokemigwa Mwana wa Mulungu."},{"book":"LUKA","chapter":"1","verse":"36","text":"Mgelegeze lumbu jako Elizabeti wamulongile kabule sambo, ila sambi kana inda ya milenge sita hamoja na uvyele wake."},{"book":"LUKA","chapter":"1","verse":"37","text":"Kwavija haduhu mbuli haidahika ha Mulungu.”"},{"book":"LUKA","chapter":"1","verse":"38","text":"Maliamu kedika kalonga, “Nie na mtumigwa wa Mndewa, na nhendelwe kamba vuulongile.” Abaho, ija msenga wa Mulungu wa kuulanga kahalawa."},{"book":"LUKA","chapter":"1","verse":"39","text":"Kipigiti kidodo hamwande Maliamu kaisasala, hima kachola kuna ikiwambo kili muisi ya vigongovigongo ya Yudea."},{"book":"LUKA","chapter":"1","verse":"40","text":"Kengila muna ing'anda ya Zakalia, kamulamsa Elizabeti."},{"book":"LUKA","chapter":"1","verse":"41","text":"Elizabeti viyahulike ndamsa ya Maliamu, chana king'hele kizumha mkudeng'ha muinda ya Elizabeti. Na Elizabeti kamemezigwa1:41 Kamemezigwa Loho wa Mulungu nhegulo yake kagweleligwa Loho wa Mulungu. Loho wa Mulungu,"},{"book":"LUKA","chapter":"1","verse":"42","text":"na kenula dizwi kalonga, “Kumota gweye kubanza watwanzi wose, na imwana yondaumulele kamota!"},{"book":"LUKA","chapter":"1","verse":"43","text":"Vilihi mbuli zino ng'hulu zindawilile nie, hata mama wa Mndewa wangu yeze kumwangu?"},{"book":"LUKA","chapter":"1","verse":"44","text":"Mhunde vinihulike ndamsa yako, chana king'hele muinda yangu kizumha mkudeng'ha."},{"book":"LUKA","chapter":"1","verse":"45","text":"Kumota gweye utogole kamba gaja gayalongile Mndewa kumwako golawilila!”"},{"book":"LUKA","chapter":"1","verse":"46","text":"Na Maliamu kalonga,"},{"book":"LUKA","chapter":"1","verse":"47","text":"Loho yangu yomdeng'helela Mulungu Mkombola wangu."},{"book":"LUKA","chapter":"1","verse":"48","text":"Kwavija kamgelegeza nyakadala wake imwende!"},{"book":"LUKA","chapter":"1","verse":"49","text":"mmbuli zija ng'hulu Mulungu Mkulu zayanitendele."},{"book":"LUKA","chapter":"1","verse":"50","text":"Kulawa wanhu wa mulelo umwe mbaka mulelo uyagwe"},{"book":"LUKA","chapter":"1","verse":"51","text":"Kaugolosa mkono wake mkulu"},{"book":"LUKA","chapter":"1","verse":"52","text":"Kawahumulusa wandewa wali na mhiko walawe muna ivigoda vao va undewa,"},{"book":"LUKA","chapter":"1","verse":"53","text":"Wali nzala kawegutiza vinhu vinogile,"},{"book":"LUKA","chapter":"1","verse":"54","text":"Kakigoga kilagano chayailagane na wahenga zetu,"},{"book":"LUKA","chapter":"1","verse":"55","text":"Kakumbukila kumonela bazi Ablaham"},{"book":"LUKA","chapter":"1","verse":"56","text":"Maliamu kakala na Elizabeti kamba milenge midatu vino, abaho, kabwela ukae yake."},{"book":"LUKA","chapter":"1","verse":"57","text":"Kipigiti cha Elizabeti kulela kivika, kamulela mwana mbigalo."},{"book":"LUKA","chapter":"1","verse":"58","text":"Wanhu wa mmambwegambwega na walawile mulukolo lwake viwahulike mbuli zija zinogile za mkanganyo Mndewa ziyamtendele, wose wadeng'helela hamoja na heyo."},{"book":"LUKA","chapter":"1","verse":"59","text":"Zua da nane weza kumwingiza kumbi imwana, walonda kumgwaa twaga da tataake, Zakalia."},{"book":"LUKA","chapter":"1","verse":"60","text":"Mamaake kalonga, “Ndema! Twaga jake dokemigwa Yohana.”"},{"book":"LUKA","chapter":"1","verse":"61","text":"Wanhu wamulongela, “Ila mulukolo lwenu haduhu munhu yali na twaga hijo.”"},{"book":"LUKA","chapter":"1","verse":"62","text":"Abaho, wamuuza tataake mkumulagusila na makono, womuuza kamba twaga dilihi doyolonda yagweleligwe mwanage."},{"book":"LUKA","chapter":"1","verse":"63","text":"Kawapula kibanzi cha kwandikila, kandika vino, “Twaga jake Yohana.” Wanhu wose wakanganya."},{"book":"LUKA","chapter":"1","verse":"64","text":"Baho mulomo na lulimi lwake Zakalia vifunguligwa, kasonga kulonga, kamuyenzi Mulungu."},{"book":"LUKA","chapter":"1","verse":"65","text":"Bwembwe diwengila wanhu wose wa mmambwegambwega na mbuli hizo zisimulilwa ng'ambu zose za isi ya vigongovigongo ya Yudea."},{"book":"LUKA","chapter":"1","verse":"66","text":"Wose wahulike mbuli hizo wagelegeza mmioyo yao, wolonga, “Mwana ino kowa munhu wa vilihi? Kwavija mhiko za Mndewa za hamoja na heyo.”"},{"book":"LUKA","chapter":"1","verse":"67","text":"Zakalia tataake imwana kamemezwa Loho wa Mulungu, na kulonga usenga uno wa Mulungu,"},{"book":"LUKA","chapter":"1","verse":"68","text":"“Yayenzigwe Mndewa, Mulungu wa Islaeli!"},{"book":"LUKA","chapter":"1","verse":"69","text":"Katugwelela Mkombola mkulu,"},{"book":"LUKA","chapter":"1","verse":"70","text":"kamba vija vayailagane na wahokozi zake wang'alile umwaka,"},{"book":"LUKA","chapter":"1","verse":"71","text":"kamba kotukombola tulawe mmakono ga wadumuka,"},{"book":"LUKA","chapter":"1","verse":"72","text":"Kalonga kowonela bazi wahenga zetu"},{"book":"LUKA","chapter":"1","verse":"73","text":"Kamduilila Ablaham tata wetu,"},{"book":"LUKA","chapter":"1","verse":"74","text":"kailagana na heyo kamba kotukombola kulawa mmakono ga wadumuka,"},{"book":"LUKA","chapter":"1","verse":"75","text":"giladi tuwe wanhu wang'alile na tulibule uzenzeleganye haulongozi wake,"},{"book":"LUKA","chapter":"1","verse":"76","text":"“Na gweye, mwanangu, kokwiza kukemigwa muhokozi wa Mulungu Mkulu Ng'hani."},{"book":"LUKA","chapter":"1","verse":"77","text":"kowalongela wanhu zake avija vondawakomboligwe"},{"book":"LUKA","chapter":"1","verse":"78","text":"Mulungu wetu kogatenda higo sama ya bazi jake kulu,"},{"book":"LUKA","chapter":"1","verse":"79","text":"na kuwamulikila wose wokala mdiziza na awo wakala mdisisila da kudanganhika,"},{"book":"LUKA","chapter":"1","verse":"80","text":"Mwana ija kakula na kuwa na mhiko muloho. Kakala muluwala mbaka zua dija viyalawilile mwa wanhu wose wa Islaeli."}]}