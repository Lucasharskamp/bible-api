{"data":[{"book":"Walumi","chapter":"16","verse":"1","text":"Namwink'hiza kwenyu lumbu dyetu Foibe, yehe ni mndima mwe difyo dya wahuwila wa Kilisito uko Kenk'helea."},{"book":"Walumi","chapter":"16","verse":"2","text":"Mhokeleni kwa zina dya Zumbe, enga viya wakutenda want'hu wa Mnungu, naho mwambizeni mwe yadya yose akuunga kulawa kwenyu, kwaviya yehe ni mbuya ywedi ywa want'hu wengi, naho na miye mwenye."},{"book":"Walumi","chapter":"16","verse":"3","text":"Nawalamsa Pilisika na Akula, wandima weyangu mwe ndima ya Yesu Kilisito."},{"book":"Walumi","chapter":"16","verse":"4","text":"Hawauone ugima wawe kunda kint'hu, kwajili yangu, nawatogola, naho hiyo miye du mna ni hamwenga na want'hu wamhuwile Kilisito kulawa si nt'huhu."},{"book":"Walumi","chapter":"16","verse":"5","text":"Naho nilamsileni want'hu wamhuwile Kilisito wakudugana kwe nyumba yawe."},{"book":"Walumi","chapter":"16","verse":"6","text":"Nilamsileni Maliamu, yehe adamanyisaga ndima kwajili yenyu."},{"book":"Walumi","chapter":"16","verse":"7","text":"Iviya iviya nilamsileni Andoloniko na Yunia, Wayahudi weyangu chavugailagwa hamwenga kwe divugailo, Wamanyika vedi mwa wegala ulosi, naho wanda wahuwila wa Kilisito umwo miye nandile nikei kunda mhuwila ywa Kilisito."},{"book":"Walumi","chapter":"16","verse":"8","text":"Nilamsileni mbuyangu Ampiliato humuungisa mwo kulungana na Zumbe."},{"book":"Walumi","chapter":"16","verse":"9","text":"Naho nilamsileni Alubano mndima miyetu mwe ndima ya Kilisito, hamwenga na mbuyangu Sitaku."},{"book":"Walumi","chapter":"16","verse":"10","text":"Nilamsileni Apele, uyo azumilwe mwa Kilisito, nilamsileni nyumba yose ya Alistobulo."},{"book":"Walumi","chapter":"16","verse":"11","text":"Naho nilamsileni Helodiana ndugu yangu na wose walunganywe mwa Zumbe we mp'huga ya Nakisa."},{"book":"Walumi","chapter":"16","verse":"12","text":"Nilamsileni Tulufeni na Tulifosa wakudamanya ndima ya Zumbe na mbuyangu Pelisi, uyo amdamanyile Zumbe ndima nyingi vitendese."},{"book":"Walumi","chapter":"16","verse":"13","text":"Nilamsileni Lufu, asagulwe mwe ndima ya Zumbe, hamwenga na nine, uyo eli mnala kwa miye name."},{"book":"Walumi","chapter":"16","verse":"14","text":"Nilamsileni Asunkilito na Filegoni na Helime na Patolobaso na Helimasi na wahuwila wose wa Kilisito na wandugu wose we hamwenga na woho."},{"book":"Walumi","chapter":"16","verse":"15","text":"Nilamsileni Filologo na Yulia na Nelea na lumbudye na Olipa na want'hu wa Mnungu we hamwenga naye."},{"book":"Walumi","chapter":"16","verse":"16","text":"Lamsaneni kwa kilagiso cha lukunde. Mafyo ya wahuwila wa Kilisito yawalamsani."},{"book":"Walumi","chapter":"16","verse":"17","text":"Nawasigiilani wandugu zangu, muwakaulise wakubalanga umwenga wenyu no kuusa mhuwi wa want'hu no kuyahiga mahinizo yadya mhinizwe. Mkenege na want'hu awo."},{"book":"Walumi","chapter":"16","verse":"18","text":"Kwaviya wose awo wakutenda mbuli izo, hawakumdamanyila ndima Zumbe ywetu Kilisito, mna wazungula ludyo lwawe, weza na milosi yawe ina mwiile, na simulizi za kuhembeleza, no kuwazaganya want'hu wata mioyo yedi."},{"book":"Walumi","chapter":"16","verse":"19","text":"Want'hu wose wamwivani ivo mwili waivi, naivo nyuwe mnda chotoko che kinyemi changu, namiungisani mnde wabala mwo uwedi, na wahezi mwo wiihi."},{"book":"Walumi","chapter":"16","verse":"20","text":"Naivo Mnungu, ichotoko cho utondowazi wetu naasunguze kumkoma Mwavu na kumtenda hi kint'hu kwenyu."},{"book":"Walumi","chapter":"16","verse":"21","text":"Mndima miyangu, Timoseo hamwenga na Lukia na Yasoni na Sosipateli na Wayahudi weyangu, awo wose wawalamsani."},{"book":"Walumi","chapter":"16","verse":"22","text":"Miye Telitio niwandike ibaluwa nawalamsani kwa zina dya Zumbe."},{"book":"Walumi","chapter":"16","verse":"23","text":"Mkaya ywangu Gayo, hamwenga na want'hu wamhuwile Kilisito wakudugana kwake awalamsani, Elasito mwiika kindolo cho mzi uno, hamwenga na Kwalito ndugu yetu, wose wawalamsani."},{"book":"Walumi","chapter":"16","verse":"24","text":"Uwedi wa Zumbe ywetu Yesu Kilisito unde na nyuwe. Taile,"},{"book":"Walumi","chapter":"16","verse":"25","text":"Haluse elo, Mnungu atogolwe Yehe akudaha kuwatendani ntoge mwo mhuwi wenyu, kwa Mbuli Yedi ya Kilisito Yesu idya niwabilikizeni, ne kinyele kiya kigubulwe kiya cha ulo na ulo chakefisile."},{"book":"Walumi","chapter":"16","verse":"26","text":"Mna haluse kindedi kia kigubulwa kwombokela mbuli ziwandikwe ni waolotezi na kwa miko ya Mnungu ywa ulo na ulo itendigwa kumanyika kwa want'hu wose, vileke wose wahuwile no kutimila."},{"book":"Walumi","chapter":"16","verse":"27","text":"Atogolwe Mnungu uyo ekedu mta mizungu heenanayo mnt'hu mtuhu, ukulu wa ulo na ulo unde wakwe Yesu Kilisito! Taile."}]}