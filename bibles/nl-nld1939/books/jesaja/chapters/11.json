{"data":[{"book":"Jesaja","chapter":"11","verse":"1","text":"Dan zal een twijg aan de stronk van Jesse ontspruiten, Een scheut uit zijn wortel ontkiemen."},{"book":"Jesaja","chapter":"11","verse":"2","text":"De geest van Jahweh zal op Hem rusten: De geest van wijsheid en verstand, De geest van raad en sterkte, De geest van kennis en godsvrucht,"},{"book":"Jesaja","chapter":"11","verse":"3","text":"En de vrees voor Jahweh Zal hem vervullen. Niet naar uiterlijke schijn zal Hij richten, Geen vonnis vellen op horen-zeggen alleen;"},{"book":"Jesaja","chapter":"11","verse":"4","text":"Den zwakke zal Hij recht verschaffen, Eerlijk uitspraak doen voor de armen in het land. Maar den tyran zal Hij striemen met de gesel van zijn mond, Den boosdoener doden met de adem van zijn lippen."},{"book":"Jesaja","chapter":"11","verse":"5","text":"Gerechtigheid is de gordel om zijn heupen, Waarachtigheid de band om zijn lenden."},{"book":"Jesaja","chapter":"11","verse":"6","text":"Dan huist de wolf bij het lam, Vlijt de panter zich naast de geit; Samen grazen kalf en leeuw, Een kind kan ze weiden."},{"book":"Jesaja","chapter":"11","verse":"7","text":"Koe en berin wonen samen, haar jongen liggen bijeen, En de leeuw vreet hooi als het rund;"},{"book":"Jesaja","chapter":"11","verse":"8","text":"De zuigeling speelt bij het hol van de adder, Het kind steekt zijn hand in het nest van de slang!"},{"book":"Jesaja","chapter":"11","verse":"9","text":"Dan doet niemand meer zonde of kwaad Op heel mijn heilige berg; Want het land is vervuld van de kennis van Jahweh, Zoals de bodem der zee is bedekt door het water."},{"book":"Jesaja","chapter":"11","verse":"10","text":"Op die dag zal de wortel van Jesse, Als een banier voor de naties verheven, Door de volkeren worden gezocht, En zijn rustplaats zal glorievol zijn!"},{"book":"Jesaja","chapter":"11","verse":"11","text":"Op die dag heft de Heer nogmaals zijn hand, Om het overschot van zijn volk te bevrijden: Wat is overgebleven in Assjoer, Egypte, Patros en Koesj, Elam, Sjinar, Chamat en de kusten der zee."},{"book":"Jesaja","chapter":"11","verse":"12","text":"Hij steekt zijn banier onder de volken omhoog, Brengt de ballingen van Israël bijeen, Verzamelt de verstrooiden van Juda Van de vier uiteinden der aarde!"},{"book":"Jesaja","chapter":"11","verse":"13","text":"Dan zal Efraïms naijver wijken, Zullen Juda’s vijanden worden vernield; Efraïm benijdt Juda niet langer, Juda bestrijdt Efraïm niet meer."},{"book":"Jesaja","chapter":"11","verse":"14","text":"Maar samen vliegen ze op Filistea’s heuvels aan zee, En plunderen de zonen van het oosten; Hun hand ligt op Edom en Moab, De zonen van Ammon gehoorzamen hen!"},{"book":"Jesaja","chapter":"11","verse":"15","text":"Jahweh verdroogt de tong der Egyptische zee, Zwaait woedend zijn hand over de Eufraat: In zeven beekjes slaat Hij hem stuk, Men trekt er geschoeid overheen."},{"book":"Jesaja","chapter":"11","verse":"16","text":"Zo komt er een pad voor het overschot van zijn volk, Voor die in Assjoer bleven behouden: Zoals Israël voorheen had gekregen, Toen het optrok uit het land van Egypte!"}]}