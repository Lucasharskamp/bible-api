{"data":[{"book":"WAFILIPI","chapter":"2","verse":"1","text":"Ugima wenu mkuilumba hamoja na Kilisto uwatenda mweye muwe na mhiko, na noge jake dowabweza moyo mweye. Muilumbe na Loho wa Mulungu, na muwe wanhu wanogile na muiyonele bazi wenyego kwa wenyego."},{"book":"WAFILIPI","chapter":"2","verse":"2","text":"Avo itendeni ndeng'helelo yangu ivikizwe mkuwa na ngelegeza imwe, noge dimwe, moyo umwe, na nia imwe."},{"book":"WAFILIPI","chapter":"2","verse":"3","text":"Sambimtende mbuli yoyose mkuinogeza mioyo yenu iiyeka ama mkuitopa bule, ila muihunganikile mkuwagelegeza waenu wanoga kubanza mweye wenyego."},{"book":"WAFILIPI","chapter":"2","verse":"4","text":"Kila munhu mmwanza wenu sambiyalole gaja gamnogele heyo, ila vivija yalole gaja gowonogela na wayage."},{"book":"WAFILIPI","chapter":"2","verse":"5","text":"Ngelegeza zenu zolondigwa zilinge kamba ngelegeza zayakalile nazo Yesu Kilisto."},{"book":"WAFILIPI","chapter":"2","verse":"6","text":"Kilisto, ayo yakalile yalingile kamba Mulungu,"},{"book":"WAFILIPI","chapter":"2","verse":"7","text":"Ila heyo mwenyego kagaleka gose,"},{"book":"WAFILIPI","chapter":"2","verse":"8","text":"Heyo mwenyego kaihumulusa hasi, na kakala mwende ha Mulungu mbaka kudanganhika,"},{"book":"WAFILIPI","chapter":"2","verse":"9","text":"Avo, Mulungu kamwinula uchana ng'hani,"},{"book":"WAFILIPI","chapter":"2","verse":"10","text":"Avo mtwaga da Yesu,"},{"book":"WAFILIPI","chapter":"2","verse":"11","text":"na kila lulimi lutogole kamba Yesu Kilisto iyo Mndewa,"},{"book":"WAFILIPI","chapter":"2","verse":"12","text":"Avo, mbwiga zangu, mkala munitegeleza mazua gose vinikalile baho, vinoga ng'hani kunitegeleza kipigiti kino vinili haduhu. Mambukizeni ukombola wenu mkusang'hanika mkudumba na mkugudema,"},{"book":"WAFILIPI","chapter":"2","verse":"13","text":"kwavija Mulungu mazua gose kosang'hanika mgati yenu, mkuwagwelela mweye sulukila na mhiko ya kutenda gaja gomnogela heyo."},{"book":"WAFILIPI","chapter":"2","verse":"14","text":"Tendeni mbuli zose bila kutwanganika ama kuibamilila,"},{"book":"WAFILIPI","chapter":"2","verse":"15","text":"giladi sambimuwe na mbuli na munhu na kung'ala kamba wana wa Mulungu walibule uzenzeleganye, wonang'hazika kamba nhondo za kuulanga muulumwengu umemile wanhu wehile na wene vilozo."},{"book":"WAFILIPI","chapter":"2","verse":"16","text":"Ugogeni ng'hani Usenga uli na ugima, avo mdizua dondayabwele Kilisto, noitopa kamba sikimbile mkimbilo wa bule na sang'hano yangu haikalile jaga bule."},{"book":"WAFILIPI","chapter":"2","verse":"17","text":"Ila hata kamba nowagiza ugima wangu mkugidwa kamba ung'waji ulavigwa nhosa ha Mulungu, nonogelwa, kamba nhosa zimulava ha Mulungu mnhamanila. Na nolonda mweye mose mdeng'he hamoja na nie."},{"book":"WAFILIPI","chapter":"2","verse":"18","text":"Na mweye vivija mnogelwe na kudeng'ha hamoja na nie."},{"book":"WAFILIPI","chapter":"2","verse":"19","text":"Kamba Mndewa Yesu yahanogelwa, nomtuma Timoteo kumwenu hima, giladi yahabwela yanisindimule umoyo na mbuli zenu."},{"book":"WAFILIPI","chapter":"2","verse":"20","text":"Nabule munhu iyagwe kamba heyo yali na ngelegeza kamba zinilinazo nie yondayawagwelele gaja gomulonda mweye."},{"book":"WAFILIPI","chapter":"2","verse":"21","text":"Kwavija wayagwe wasigale wozahila gaja gawanogele wenyego na sio gaja gamnogele Yesu Kilisto."},{"book":"WAFILIPI","chapter":"2","verse":"22","text":"Mweye wenyego movitanga vija Timoteo viyailaguse mwenyego kalumba, avija viyasang'hanike na nie kamba mwana na tataake mkuupeta Usenga Unogile."},{"book":"WAFILIPI","chapter":"2","verse":"23","text":"Avo nogesa kumtuma kumwenu haja tu hondanigatange gaja gondaganilawilile nie hano."},{"book":"WAFILIPI","chapter":"2","verse":"24","text":"Na nie nomtamanila Mndewa kamba mkipigiti kiguhi nie mwenyego nokwiza kumwenu."},{"book":"WAFILIPI","chapter":"2","verse":"25","text":"Ila nogelegeza kamba vinoga kum'bweza kumwenu ndugu yangu Epaflodito, msang'hana miyangu na asikali miyangu, ayo vivija yali mtumigwa wenu, ayo imumtumile kumwangu yeze kunzahilila vinhu vinilonda."},{"book":"WAFILIPI","chapter":"2","verse":"26","text":"Kwavija kasulukila ng'hani kuwona mweye mose. Na kakala na giogio kwavija muhulika kamba heyo kakala mtamu."},{"book":"WAFILIPI","chapter":"2","verse":"27","text":"Kweli kakala yolumwa, behi na kudanganhika. Ila Mulungu kamonela bazi, na sio kamba kamonela bazi heyo yeiyeka ila na nie, sambimhate usungu uchana ya usungu."},{"book":"WAFILIPI","chapter":"2","verse":"28","text":"Nie nolonda ng'hani kumtuma heyo kumwenu, nokona muhamona kabili modeng'helela, na nie kudungwadungwa kumwangu komala."},{"book":"WAFILIPI","chapter":"2","verse":"29","text":"M'bokeleni na noge da wanhu wamtogole Kilisto na ndeng'ha ng'hulu, na muwahishimile wanhu wali kamba heyo."},{"book":"WAFILIPI","chapter":"2","verse":"30","text":"Kwavija kakala mmabehi kudanganhika sama ya sang'hano ya Kilisto, na kalonda kuwagiza ugima wake giladi yanhaze mbuli zija mweye wenyego zimulemelwe kunhendela kwavija mkala kutali."}]}