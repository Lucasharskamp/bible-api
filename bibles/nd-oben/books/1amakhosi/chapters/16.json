{"data":[{"book":"1 AmaKhosi","chapter":"16","verse":"1","text":"Ilizwi likaThixo leza kuJehu indodana kaHanani lisongela uBhasha lisithi:"},{"book":"1 AmaKhosi","chapter":"16","verse":"2","text":"“Ngakususa othulini ngakwenza umkhokheli wabantu bami bako-Israyeli, kodwa wasuka wahamba ngezindlela zikaJerobhowamu njalo wabangela abantu bami bako-Israyeli ukuthi bone bangithukuthelise ngezono zabo."},{"book":"1 AmaKhosi","chapter":"16","verse":"3","text":"Ngakho sekufanele ngichithe uBhasha labendlu yakhe, njalo indlu yakho ngizakwenza ifanane lekaJerobhowamu indodana kaNebhathi."},{"book":"1 AmaKhosi","chapter":"16","verse":"4","text":"Bazadliwa yizinja abangabakaBhasha abazafela edolobheni, kanti izinyoni zasemoyeni zizakudla labo abazafela emangweni.”"},{"book":"1 AmaKhosi","chapter":"16","verse":"5","text":"Okunye okumayelana lombuso kaBhasha, akwenzayo lokuphumelela kwakhe, akulotshwanga yini egwalweni lwembali yamakhosi ako-Israyeli?"},{"book":"1 AmaKhosi","chapter":"16","verse":"6","text":"UBhasha waphumula laboyise wembelwa eThiza. Kwathi u-Ela indodana yakhe yathatha ubukhosi yabusa."},{"book":"1 AmaKhosi","chapter":"16","verse":"7","text":"Njalo ilizwi lafika livela kuThixo ngoJehu indodana kaHanani lisiya kuBhasha labendlu yakhe, ngoba kulezono ezinengi ayezenzile emehlweni kaThixo, wamthukuthelisa ngezinto abazenzayo, waze wafanana labendlu kaJerobhowamu kanye lokuthi wayichitha."},{"book":"1 AmaKhosi","chapter":"16","verse":"8","text":"Ngomnyaka wamatshumi amabili lesithupha wokubusa kuka-Asa inkosi yakoJuda, u-Ela indodana kaBhasha waba yinkosi yako-Israyeli njalo wabusa eThiza okweminyaka emibili."},{"book":"1 AmaKhosi","chapter":"16","verse":"9","text":"UZimri, esinye sezikhulu zakhe, owayelawula ingxenye yezinqola zempi, waceba ukumbulala. U-Ela wayeseThiza ngalesosikhathi, esidla edakwa endlini ka-Ariza, indoda eyayiphethe isigodlo saseThiza."},{"book":"1 AmaKhosi","chapter":"16","verse":"10","text":"UZimri wangena, wamtshaya wambulala. Kwakungumnyaka wamatshumi amabili lesikhombisa wokubusa kuka-Asa inkosi yakoJuda. Wasethatha isikhundla sakhe sobukhosi waba yinkosi."},{"book":"1 AmaKhosi","chapter":"16","verse":"11","text":"Uthe eqalisa ukubusa esehlezi esihlalweni sobukhosi, wabulala bonke abendlu kaBhasha. Katshiyanga ndoda noma kuyisihlobo loba kungumngane."},{"book":"1 AmaKhosi","chapter":"16","verse":"12","text":"Ngakho uZimri wabhubhisa bonke abendlu kaBhasha, kwaba njengokwatshiwo nguThixo owasongela uBhasha ngomphrofethi uJehu"},{"book":"1 AmaKhosi","chapter":"16","verse":"13","text":"ngenxa yazo zonke izono azenzayo uBhasha lendodana yakhe u-Ela; benza lo-Israyeli wona kwaze kwaqubula uThixo, uNkulunkulu ka-Israyeli, wazonda ngenxa yezithombe zabo eziyize."},{"book":"1 AmaKhosi","chapter":"16","verse":"14","text":"Ezinye izehlakalo ngombuso ka-Ela, lakho konke akwenzayo, akulotshwanga yini encwadini yembali yamakhosi ako-Israyeli?"},{"book":"1 AmaKhosi","chapter":"16","verse":"15","text":"Ngomnyaka wamatshumi amabili lesikhombisa wokubusa kuka-Asa inkosi yakoJuda, uZimri wabusa eThiza okwensuku eziyisikhombisa. Ibutho lalisenkambeni yaseGibhethoni, idolobho lamaFilistiya."},{"book":"1 AmaKhosi","chapter":"16","verse":"16","text":"Abako-Israyeli bathi sebezwile ukuthi uZimri wakha icebo lokubulala inkosi lakanye wayibulala, babeka u-Omri, umlawuli webutho wahle waba yinkosi yako-Israyeli mhlalokho enkambeni."},{"book":"1 AmaKhosi","chapter":"16","verse":"17","text":"U-Omri labo bonke abako-Israyeli bahlehla basuka eGibhethoni bayavimbezela iThiza."},{"book":"1 AmaKhosi","chapter":"16","verse":"18","text":"UZimri uthe ebona ukuthi idolobho laselithethwe, waya enqabeni yesigodlo senkosi wathungela isigodlo sesikhosini ngomlilo lapho ayekhona. Ngakho wafa,"},{"book":"1 AmaKhosi","chapter":"16","verse":"19","text":"ngenxa yezono azenzayo, esenza okubi phambi kukaThixo njalo kwakungaselamuntu ohamba ngendlela zikaJerobhowamu lasezonweni ayengene kuzo lalezo ayebangela u-Israyeli ukuba azenze."},{"book":"1 AmaKhosi","chapter":"16","verse":"20","text":"Ezinye izehlakalo zokubusa kukaZimri, lomvukela ayewenzile, akulotshwanga na ogwalweni lwembali yamakhosi ako-Israyeli?"},{"book":"1 AmaKhosi","chapter":"16","verse":"21","text":"Kwasekusiba lokudabukana phakathi kwabantu bako-Israyeli, abanye babesekela uThibhini indodana kaGinathi ukuthi abe yinkosi, abanye besekela u-Omri."},{"book":"1 AmaKhosi","chapter":"16","verse":"22","text":"Kodwa-ke kwabasobala ukuthi abalandeli baka-Omri bayabakhulela abakaThibhini indodana kaGinathi. Ngakho uThibhini wafa u-Omri waba yinkosi."},{"book":"1 AmaKhosi","chapter":"16","verse":"23","text":"Ngomnyaka wamatshumi amathathu lanye ka-Asa inkosi yakoJuda, u-Omri waba yinkosi yako-Israyeli, wabusa okweminyaka elitshumi lambili, eyisithupha yayo eseThiza."},{"book":"1 AmaKhosi","chapter":"16","verse":"24","text":"Wathenga uqaqa lwaseSamariya kuShemeri ngamathalenta amabili esiliva njalo wakha idolobho phezu koqaqa lolo walibiza ngokuthi Samariya, elubiza ngoShemeri, owayekade engumnikazi walo."},{"book":"1 AmaKhosi","chapter":"16","verse":"25","text":"Kodwa u-Omri wona waba lezono phambi kukaThixo, njalo yena wona okwedlula bonke abamandulelayo."},{"book":"1 AmaKhosi","chapter":"16","verse":"26","text":"Wahamba ngazozonke izindlela zikaJerobhowamu indodana kaNebhathi kanye lasezonweni zakhe, abangela ukuthi u-Israyeli azenze, ngalokho baqubula uThixo, uNkulunkulu ka-Israyeli, wazonda ngenxa yezithombe zabo eziyize."},{"book":"1 AmaKhosi","chapter":"16","verse":"27","text":"Okwembali yokubusa kuka-Omri, akwenzayo kanye layephumelele kukho, akulotshwanga na ogwalweni lwembali yamakhosi ako-Israyeli?"},{"book":"1 AmaKhosi","chapter":"16","verse":"28","text":"U-Omri waphumula kuboyise wembelwa eSamariya. Kwathi u-Ahabi indodana yakhe wabusa ngemva kwakhe."},{"book":"1 AmaKhosi","chapter":"16","verse":"29","text":"Ngomnyaka wamatshumi amathathu lasificaminwembili wokubusa kuka-Asa inkosi yakoJuda, u-Ahabi indodana ka-Omri waba yinkosi yako-Israyeli, njalo wabusa eSamariya kwabako-Israyeli okweminyaka engamatshumi amabili lambili."},{"book":"1 AmaKhosi","chapter":"16","verse":"30","text":"U-Ahabi indodana ka-Omri waba lezono ezingaphezu kwalabo abamandulelayo phambi kukaThixo."},{"book":"1 AmaKhosi","chapter":"16","verse":"31","text":"Kwathi lanxa ebona kungasilutho ukungena ebubini bukaJerobhowamu indodana kaNebhathi, wathatha uJezebheli indodakazi ka-Ethibhali inkosi yamaSidoni, waseqalisa ukukhonza lokusebenzela uBhali."},{"book":"1 AmaKhosi","chapter":"16","verse":"32","text":"Wakhela uBhali i-alithari ethempelini likaBhali ayelakhe eSamariya."},{"book":"1 AmaKhosi","chapter":"16","verse":"33","text":"U-Ahabi wenzela u-Ashera insika njalo kunengi akwenzayo okwathukuthelisa uThixo, uNkulunkulu ka-Israyeli, okwedlula wonke amakhosi ako-Israyeli amandulelayo."},{"book":"1 AmaKhosi","chapter":"16","verse":"34","text":"Ngezinsuku zika-Ahabi uHiyeli waseBhetheli wakha kutsha iJerikho. Ukubekwa kwezisekelo zayo kwathatha impilo yezibulo lakhe u-Abhiramu kwathi lasekumiseni amasango alo kwathatha impilo yecinathunjana lakhe uSegubi, kwagcwaliseka ilizwi likaThixo ayelikhulume ngoJoshuwa indodana kaNuni."}]}