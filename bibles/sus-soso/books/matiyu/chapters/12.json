{"data":[{"book":"Matiyu","chapter":"12","verse":"1","text":"Na waxati, malabu lɔxɔɛ ma, Isa nu ɲɛrɛfe xɛe tagi. Kaamɛ to nu a fɔxirabirɛe suxuxi, e naxa mɛngi tɔnsɔɛ ndee ba, e xa e don."},{"book":"Matiyu","chapter":"12","verse":"2","text":"Farisɛnie to na to, e naxa wɔyɛn Isa bɛ, «A mato, i fɔxirabirɛe na malabu lɔxɔɛ sɛriyɛ matandife.»"},{"book":"Matiyu","chapter":"12","verse":"3","text":"A naxa e yaabi, «Wo mu nu a xaran Dawuda naxan naba kaamɛ to a suxu, a tan nun naxee nu na a fɔxɔ ra?"},{"book":"Matiyu","chapter":"12","verse":"4","text":"A so nɛ Ala xa banxi kui, a taami don naxan fixi Ala ma, hali a to mu daxa a tan nun a fɔxirabirɛe xa na don, fo sɛrɛxɛdubɛe."},{"book":"Matiyu","chapter":"12","verse":"5","text":"Wo man mu nu a xaran Tawureta Munsa kui, a sɛrɛxɛdubɛe walima malabu lɔxɔɛ hɔrɔmɔbanxi kui, kɔnɔ e mu yunubi sɔtɔma na kui?"},{"book":"Matiyu","chapter":"12","verse":"6","text":"N xa a fala wo bɛ, naxan na wo yire be, a tide gbo hɔrɔmɔbanxi bɛ."},{"book":"Matiyu","chapter":"12","verse":"7","text":"Xa wo fahaamui sɔtɔxi sɛbɛli ma nu, naxan a masenxi, ‹Hinnɛ rafan n ma dangife sɛrɛxɛ ra,› wo mu tinxintɔɛe tɔɔɲɛgɛma nu."},{"book":"Matiyu","chapter":"12","verse":"8","text":"Adama xa Di nan na malabu lɔxɔɛ marigi ra.»"},{"book":"Matiyu","chapter":"12","verse":"9","text":"Isa to keli mɛnni, a naxa so e xa salide kui."},{"book":"Matiyu","chapter":"12","verse":"10","text":"A naxa xɛmɛ nde li naa, naxan bɛlɛxɛ tuuxi a ma. E naxa Isa maxɔrin, «A daxa mixi xa furema rayalan malabu lɔxɔɛ?» E nu katafe nɛ e xa nɔ Isa kalamude."},{"book":"Matiyu","chapter":"12","verse":"11","text":"Isa naxa e yaabi, «Xa wo xa yɛxɛɛ nde sin yili kui malabu lɔxɔɛ ma, nde na wo ya ma naxan tondima a ratede?"},{"book":"Matiyu","chapter":"12","verse":"12","text":"Adama tide gbo dangi yɛxɛɛ ra pon! Na nan a ra, fe fanyi rabafe daxa malabu lɔxɔɛ ma.»"},{"book":"Matiyu","chapter":"12","verse":"13","text":"Na kui, a naxa a fala bɛlɛxɛ tuuxi kanyi bɛ, «I bɛlɛxɛ itala.» A naxa a itala, a naxa yalan alɔ a bɛlɛxɛ boore."},{"book":"Matiyu","chapter":"12","verse":"14","text":"Kɔnɔ Farisɛnie to mini, e naxa e malan, e xa sa kira fen Isa faxafe ma."},{"book":"Matiyu","chapter":"12","verse":"15","text":"Isa to na kolon, a naxa keli naa. Mixi gbegbe naxa bira a fɔxɔ ra. A naxa furema birin nayalan,"},{"book":"Matiyu","chapter":"12","verse":"16","text":"a naxa e ratɔn e naxa a xa fe fala mixie bɛ."},{"book":"Matiyu","chapter":"12","verse":"17","text":"Na kui, Annabi Esayi xa masenyi naxa kamali, a to a masen,"},{"book":"Matiyu","chapter":"12","verse":"18","text":"«N ma walikɛ sugandixi nan ya,"},{"book":"Matiyu","chapter":"12","verse":"19","text":"A mu sɔnxɔɛ ratema,"},{"book":"Matiyu","chapter":"12","verse":"20","text":"A mu kale kɔnkɔrɔnxi girama,"},{"book":"Matiyu","chapter":"12","verse":"21","text":"Si birin e xaxili tima nɛ a xili ra.»"},{"book":"Matiyu","chapter":"12","verse":"22","text":"Mixi nde naxa fa xɛmɛ nde ra Isa xɔn ɲinnɛ nu bara naxan findi dɔnxui nun boboe ra. Isa naxa a rayalan, a ya naxa se to, a tuli naxa fe mɛ."},{"book":"Matiyu","chapter":"12","verse":"23","text":"Ɲama birin naxa kaaba, e nu e bore maxɔrin, «Dawuda xa Di xa mu yi ra?»"},{"book":"Matiyu","chapter":"12","verse":"24","text":"Farisɛnie to e xui mɛ, e naxa a fala, «Yi xɛmɛ ɲinnɛ kerima ɲinnɛ mangɛ Bɛlɛsɛbulu nan saabui ra.»"},{"book":"Matiyu","chapter":"12","verse":"25","text":"Isa to e xaxili ma fe kolon, a naxa a masen e bɛ, «Ɲamanɛ yo a yɛtɛ gere lantareya kui, na ɲamanɛ xun nakanama nɛ feo! Taa fan, xa na mu a ra denbaya, xa e e yɛtɛ gere lantareya kui, e mu xanma."},{"book":"Matiyu","chapter":"12","verse":"26","text":"Xa Sentanɛ Sentanɛ keri, a na a yɛtɛ nan gerefe. A xa mangɛya fa xanma di?"},{"book":"Matiyu","chapter":"12","verse":"27","text":"Xa n tan ɲinnɛe kerima Bɛlɛsɛbulu nan saabui ra, wo tan xa mixie e kerima nde saabui ra? Na kui e tan nan yati wo makiitima."},{"book":"Matiyu","chapter":"12","verse":"28","text":"Kɔnɔ xa n tan ɲinnɛe kerima Ala Xaxili nan saabui ra, na nan na ki Ala xa mangɛya niini yati nan bara wo li."},{"book":"Matiyu","chapter":"12","verse":"29","text":"Mixi nɔma sode sɛnbɛma xa banxi kui, a a harige ba a yi ra, xa a mu a xiri sinden? Kɔnɔ xa mixi banxi kanyi xiri, a nɔma nɛ a harige birin muɲade.»"},{"book":"Matiyu","chapter":"12","verse":"30","text":"«Mixi naxan mu birama n fɔxɔ ra, a tixi n kanke nɛ. Naxan mu n malima mixi malande, a na mixie rayensenfe nɛ."},{"book":"Matiyu","chapter":"12","verse":"31","text":"Na nan a toxi, n xa a fala wo bɛ, adamadie xa yunubie nun marasɔtɔɛe birin nɔma nɛ xafaride, kɔnɔ Ala Xaxili rasɔtɔfe tan mu xafarima mixi bɛ muku."},{"book":"Matiyu","chapter":"12","verse":"32","text":"Mixi na Adama xa Di rasɔtɔ, na yunubi nɔma nɛ xafaride a kanyi bɛ. Kɔnɔ mixi na Ala Xaxili Sɛniyɛnxi rasɔtɔ, na yunubi mu nɔma xafaride na kanyi bɛ duniɲa, a mu nɔma xafaride aligiyama.»"},{"book":"Matiyu","chapter":"12","verse":"33","text":"«Xa sansi findi a fanyi nan na, a bogi fanyi nan naminima. Xa sansi findi a kobi nan na, a bogi kobi nan naminima. Sansi kolonma a bogi nan ma."},{"book":"Matiyu","chapter":"12","verse":"34","text":"Wo tan bɔximase bɔnsɔɛ, wo mu nɔma wɔyɛn fanyi falade, barima wo bɔɲɛ kobi. Mixi bɔɲɛ rafexi naxan na, na nan minima a dɛ i."},{"book":"Matiyu","chapter":"12","verse":"35","text":"Fe fanyi to ragataxi mixi fanyi bɔɲɛ kui, a fe fanyi nan naminima. Fe kobi to ragataxi mixi kobi bɔɲɛ kui, a fe kobi nan naminima."},{"book":"Matiyu","chapter":"12","verse":"36","text":"N xa a fala wo bɛ, kiitisa lɔxɔɛ, adamadie dɛntɛgɛ sama nɛ wɔyɛn kobi birin ma naxee mini e dɛ i."},{"book":"Matiyu","chapter":"12","verse":"37","text":"I wɔyɛnyi naxan falama duniɲɛigiri kui, na nan kiiti fanma i ra, na nan kiiti kanama i ra.»"},{"book":"Matiyu","chapter":"12","verse":"38","text":"Na xanbi, sɛriyɛ karamɔxɔe nun Farisɛnie naxa wɔyɛnyi tongo, e a fala Isa bɛ, «Karamɔxɔ, muxu wama i xa kaabanako nde tofe, a xa findi tɔnxuma ra muxu bɛ.»"},{"book":"Matiyu","chapter":"12","verse":"39","text":"Isa naxa e yaabi, «To mixie kobi, e bara gbilen Ala fɔxɔ ra. E wama tɔnxuma makaabaxi tofe, kɔnɔ tɔnxuma yo mu fima e ma bafe Annabi Yunusa xa tɔnxuma ra."},{"book":"Matiyu","chapter":"12","verse":"40","text":"Annabi Yunusa xi saxan, kɔɛ saxan nadangi yɛxɛ xungbe furi kui ki naxɛ, Adama xa Di fan xi saxan, kɔɛ saxan nadangima na ki nɛ bɔxi bun ma."},{"book":"Matiyu","chapter":"12","verse":"41","text":"Kiiti lɔxɔɛ, Ninewekae tima nɛ e nun to mixie, e seedeɲɔxɔya ba wo xili ma, barima e tan tuubi nɛ Annabi Yunusa xa kawandi saabui ra, a fa li naxan na wo yire yi ki be, a tide gbo Annabi Yunusa bɛ."},{"book":"Matiyu","chapter":"12","verse":"42","text":"Kiiti lɔxɔɛ, Seeba mangɛ ginɛ fan tima nɛ e nun to mixie, a seedeɲɔxɔya ba wo xili ma, barima a tan fa nɛ kelife yire makuye Sulemani xa lɔnni ramɛde, a fa li naxan na wo yire yi ki be, a tide gbo Sulemani bɛ.»"},{"book":"Matiyu","chapter":"12","verse":"43","text":"«Ɲinnɛ na gbilen mixi fɔxɔ ra, a sigama yire maxare nɛ lingira gbɛtɛ fende, kɔnɔ a mu a toma."},{"book":"Matiyu","chapter":"12","verse":"44","text":"Na tɛmui a a falama a yɛtɛ bɛ, ‹N xa gbilen n ma banxi kui n kelixi dɛnnaxɛ.› A na gbilen mɛnni a a lima nɛ na banxi makɔxi, a raxunmaxi a fanyi ra, ɲinnɛ gbɛtɛ yo mu na."},{"book":"Matiyu","chapter":"12","verse":"45","text":"Na tɛmui, a sigama nɛ a sa fa ɲinnɛ solofere gbɛtɛe ra naxee ɲaaxu a bɛ, e birin so na banxi kui, e sabati naa. Na kui, na mixi xa fe ɲaaxuma nɛ dangife a singe ra. Na nan mɔɔli rabama to mixi kobie bɛ.»"},{"book":"Matiyu","chapter":"12","verse":"46","text":"Beenun Isa xa gɛ wɔyɛnde ɲama bɛ, a nga nun a xunya xɛmɛmae naxa fa, e ti tande, e nun Isa xa dɛ masara."},{"book":"Matiyu","chapter":"12","verse":"47","text":"Mixi nde naxa a fala a bɛ, «I nga nun i xunyae na tande, e wama wo xa dɛ masara.»"},{"book":"Matiyu","chapter":"12","verse":"48","text":"Kɔnɔ Isa naxa na kanyi yaabi, «Nde findixi nga ra? Nde findixi n xunyae ra?»"},{"book":"Matiyu","chapter":"12","verse":"49","text":"Na tɛmui Isa naxa a bɛlɛxɛ ti a fɔxirabirɛe ma, a a masen, «A mato, n nga nun n xunyae nan ya."},{"book":"Matiyu","chapter":"12","verse":"50","text":"Mixi yo naxan n Baba sago rabama naxan na ariyanna, na kanyi nan findixi n xunya xɛmɛma, n maaginɛ, nun n nga ra.»"}]}