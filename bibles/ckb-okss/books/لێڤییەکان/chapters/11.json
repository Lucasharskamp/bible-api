{"data":[{"book":"لێڤییەکان","chapter":"11","verse":"1","text":"هەروەها یەزدان لەگەڵ موسا و هارون دوا و پێی فەرموون:"},{"book":"لێڤییەکان","chapter":"11","verse":"2","text":"«لەگەڵ نەوەی ئیسرائیل بدوێن و بڵێن: ”ئەوانە ئەو گیانلەبەرانەن کە دەیانخۆن، لە هەموو ئاژەڵەکانی سەر زەوی:"},{"book":"لێڤییەکان","chapter":"11","verse":"3","text":"هەر ئاژەڵێک کە سمی دوو کەرت بێت و کاوێژ بکات، ئەوە دەخۆن."},{"book":"لێڤییەکان","chapter":"11","verse":"4","text":"«”لەوانەی تەنها کاوێژ دەکەن یان تەنها سمیان دوو کەرتە، ئەمانە ناخۆن: وشتر، چونکە کاوێژ دەکات بەڵام سمی دوو کەرت نییە، بۆیە گڵاوە بۆتان؛"},{"book":"لێڤییەکان","chapter":"11","verse":"5","text":"هەروەها گۆڕهەڵکەنە، چونکە کاوێژ دەکات، بەڵام سمی کەرت نییە، گڵاوە بۆتان؛"},{"book":"لێڤییەکان","chapter":"11","verse":"6","text":"کەروێشک، چونکە کاوێژ دەکات بەڵام سمی دوو کەرت نییە، بۆیە گڵاوە بۆتان؛"},{"book":"لێڤییەکان","chapter":"11","verse":"7","text":"بەراز، چونکە سمی کەرت کراوە، بەڵام کاوێژ ناکات، بۆیە گڵاوە بۆتان."},{"book":"لێڤییەکان","chapter":"11","verse":"8","text":"نە گۆشتیان بخۆن و نە دەست لە کەلاکیان بدەن، چونکە گڵاوە بۆتان."},{"book":"لێڤییەکان","chapter":"11","verse":"9","text":"«”لە هەموو ئەوانەی لەناو ئاوەکانیشن ئەمانە دەخۆن، هەموو ئەوانەی باڵ و پوولەکەیان هەبێت لەناو ئاوەکان، لەناو دەریاکان و لەناو ڕووبارەکان، ئەوانە دەخۆن."},{"book":"لێڤییەکان","chapter":"11","verse":"10","text":"بەڵام هەموو ئەوەی باڵ و پوولەکەی نەبێت لەناو دەریاکان و ڕووبارەکان، لە هەموو خشۆکەکانی ناو ئاوەکان و هەموو زیندەوەرێکی ناو ئاوەکان، قێزەونە بۆتان."},{"book":"لێڤییەکان","chapter":"11","verse":"11","text":"بۆتان قێزەون دەبێت، لە گۆشتەکەی ناخۆن و قێزتان لە کەلاکەکەی دەبێتەوە."},{"book":"لێڤییەکان","chapter":"11","verse":"12","text":"هەموو ئەوەی باڵ و پوولەکەی نەبێت لەناو ئاوەکان، بۆتان قێزەونە."},{"book":"لێڤییەکان","chapter":"11","verse":"13","text":"«”لە باڵندەکانیش، قێزتان لەمانە دەبێتەوە، ناخورێن، قێزەونن، هەڵۆ و سیسارکە کەچەڵ و داڵاش،"},{"book":"لێڤییەکان","chapter":"11","verse":"14","text":"واشەی سوور و هەموو جۆرەکانی واشەی ڕەش،"},{"book":"لێڤییەکان","chapter":"11","verse":"15","text":"هەموو جۆرەکانی قەلەڕەش،"},{"book":"لێڤییەکان","chapter":"11","verse":"16","text":"کوندەپەپووی شاخدار و بایەقووش11‏:16 بایەقووش: جۆرێکە لە کوندەپەپوو.‏، مەلی دەریا، هەموو جۆرەکانی باز،"},{"book":"لێڤییەکان","chapter":"11","verse":"17","text":"کوندەپەپووی بچووک، مەلی ماسیگرە، کوندەپەپووی گەورە،"},{"book":"لێڤییەکان","chapter":"11","verse":"18","text":"کوندەپەپووی سپی و کوندەپەپووی بیابان، واشەی ماسیگر،"},{"book":"لێڤییەکان","chapter":"11","verse":"19","text":"لەقلەق و هەموو جۆرەکانی شاهۆ و پەپوسڵێمانکە و شەمشەمەکوێرە."},{"book":"لێڤییەکان","chapter":"11","verse":"20","text":"«”هەموو مێرووێکی باڵدار کە لەسەر چوار پێ بڕوات بۆ ئێوە قێزەونە."},{"book":"لێڤییەکان","chapter":"11","verse":"21","text":"لەنێو هەموو مێرووێکی باڵدار کە لەسەر چوار پێ دەڕوات تەنها ئەمانە دەخۆن، ئەوەی دوو لاقی نوشتاوەی هەیە لەسەر قاچەکانی و پێیان هەڵدەبەزێتەوە لەسەر زەوی،"},{"book":"لێڤییەکان","chapter":"11","verse":"22","text":"ئەمە بە هەموو جۆرەکانییەوە دەخۆن: کوللە و سۆلام11‏:22 سۆلام: باڵدارێکی بچووکی ڕەنگ سەوزە، وەک بێوکە لە شەودا چالاکە و لە ڕۆژدا بەهۆی لێکچوونی لەگەڵ گەڵا، لەژێر گەڵاکاندا خۆی حەشار دەدات.‏ و بێوکە11‏:22 بێوکە: لە شێوەی کوللەیە و بچووکە، لە شوێنی شێدار دەژیێت، ئێواران زیکەزیک دەکات.‏ و پێکوڕە."},{"book":"لێڤییەکان","chapter":"11","verse":"23","text":"بەڵام ئەوانی دیکە هەر مێرووێکی باڵدار کە چوارپێی هەبێت قێزەونە بۆتان."},{"book":"لێڤییەکان","chapter":"11","verse":"24","text":"«”بەمانە گڵاو دەبن، هەرکەسێک دەست لە کەلاکیان بدات یان بەر کەلاکیان بکەوێت، ئەوا هەتا ئێوارە گڵاو دەبێت،"},{"book":"لێڤییەکان","chapter":"11","verse":"25","text":"هەر یەکێک کەلاکیان هەڵبگرێت، دەبێت جلەکانی بشوات و هەتا ئێوارە گڵاو دەبێت."},{"book":"لێڤییەکان","chapter":"11","verse":"26","text":"«”هەموو ئەو ئاژەڵانەش کە سمیان بە تەواوی شەق نەبێت، یان کاوێژ نەکات، ئەوا گڵاوە بۆتان و هەرکەسێک دەست لە کەلاکی هەر یەکێکیان بدات یان بەر کەلاکی هەر یەکێکیان بکەوێت ئەوا گڵاو دەبێت."},{"book":"لێڤییەکان","chapter":"11","verse":"27","text":"هەر ئاژەڵێکیش لە چوار پێیەکان کە لەسەر ناولەپی بڕوات، گڵاوە بۆتان و هەرکەسێک دەست لە کەلاکیان بدات یان بەر کەلاکیان بکەوێت، هەتا ئێوارە گڵاو دەبێت،"},{"book":"لێڤییەکان","chapter":"11","verse":"28","text":"هەرکەسێک کەلاکیان هەڵبگرێت، دەبێت جلەکانی بشوات و هەتا ئێوارە گڵاو دەبێت، ئەوە گڵاوە بۆتان."},{"book":"لێڤییەکان","chapter":"11","verse":"29","text":"«”ئەمەش گڵاوە بۆتان لەوانەی لەسەر زەوی دەخشێن، ڕاسۆ11‏:29 ڕاسۆ یان مشکی خورما: گیاندارێکی گۆشتخۆری درێژکۆڵەی قاچ کورتی کلک تووکن و درێژە.‏، جرج11‏:29 یان جورج.‏، مارمێلکە بە هەموو جۆرەکانییەوە،"},{"book":"لێڤییەکان","chapter":"11","verse":"30","text":"قومقمۆکە، بزنمژ، شەوگەرد، مارمێلکەی خشۆک و کامیلۆن."},{"book":"لێڤییەکان","chapter":"11","verse":"31","text":"ئەمانە گڵاوەکانن بۆتان لە هەموو خشۆکەکان، هەرکەسێک دەستیان لێ بدات یان بەریان بکەوێت دوای مرداربوونیان، ئەوا هەتا ئێوارە گڵاو دەبێت."},{"book":"لێڤییەکان","chapter":"11","verse":"32","text":"هەر شتێکیش یەکێک لەوانەی کەوتە سەری کە مردبوو، ئەو شتە گڵاو دەبێت، لە هەر شتێک، دار بێت یان قوماش یان پێست یان گوش11‏:32 ڕیشاڵی ڕووەک بۆ دروستکردنی گوش و گونییە بەکارهاتووە، کە لەو سەردەمە بەرگی ماتەمی لێ دروستدەکرا.‏، هەر شتێک کە کاری پێ بکرێت، دەخرێتە ناو ئاوەوە و هەتا ئێوارە گڵاو دەبێت و پاشان پاک دەبێتەوە."},{"book":"لێڤییەکان","chapter":"11","verse":"33","text":"هەر دەفرێکی11‏:33 جام یان دەوری بۆ پێداویستی خواردن.‏ گڵینیش ئەمانەی بکەوێتە ناوی، هەرچی تێیدایە گڵاو دەبێت و دەفرەکەش دەشکێنن."},{"book":"لێڤییەکان","chapter":"11","verse":"34","text":"هەر خواردنێکیش کە بخورێت، لەو دەفرەیە ئاوی بەسەردا بکرێت، گڵاو دەبێت. هەر خواردنەوەیەکیش کە لەو دەفرەیە بخورێتەوە، گڵاو دەبێت."},{"book":"لێڤییەکان","chapter":"11","verse":"35","text":"هەر شتێک کەلاکی یەکێک لەوانەی تێبکەوێت، گڵاو دەبێت، ئەگەر تەنوور بێت یان ئاگردان، دەبێت تێکبدرێت، ئەوە گڵاوە و بۆ ئێوە گڵاو دەبێت."},{"book":"لێڤییەکان","chapter":"11","verse":"36","text":"تەنها کانی و ئەمباراو کە ئاویان تێدا کۆدەبێتەوە، ئەوان پاک دەبن، بەڵام هەرکەسێک دەست لە کەلاکی هەر یەکێکیان بدات یان بەر کەلاکی هەر یەکێکیان بکەوێت، ئەوا گڵاو دەبێت."},{"book":"لێڤییەکان","chapter":"11","verse":"37","text":"ئەگەر کەلاکی یەکێکیان کەوتە سەر هەر تۆوێک کە بچێنرێت، ئەوا تۆوەکە پاکە،"},{"book":"لێڤییەکان","chapter":"11","verse":"38","text":"بەڵام ئەگەر ئاو لەسەر تۆوەکە هەبوو و کەلاکی یەکێکیانی کەوتە سەر، گڵاوە بۆتان."},{"book":"لێڤییەکان","chapter":"11","verse":"39","text":"«”ئەگەر یەکێک لەو ئاژەڵانەی کە خواردنە بۆتان مرد، هەرکەسێک دەست لە کەلاکی بدات یان بەر کەلاکی بکەوێت، ئەوا هەتا ئێوارە گڵاو دەبێت."},{"book":"لێڤییەکان","chapter":"11","verse":"40","text":"هەر یەکێکیش لە کەلاکەکەی بخوات، ئەوا جلەکانی دەشوات و هەتا ئێوارە گڵاو دەبێت، هەر یەکێکیش کەلاکەکەی هەڵبگرێت، ئەوا جلەکانی دەشوات و هەتا ئێوارە گڵاو دەبێت."},{"book":"لێڤییەکان","chapter":"11","verse":"41","text":"«”هەموو خشۆکێکیش کە لەسەر زەوی دەخشێت، ئەوە قێزەونە و ناخورێت."},{"book":"لێڤییەکان","chapter":"11","verse":"42","text":"هەرچی لەسەر سکی بڕوات و هەرچی لەسەر چوارپێ بڕوات لەگەڵ هەموو ئەوەی پێی زیاترە، لە هەموو خشۆکەکان کە لەسەر زەوی دەخشێن مەیخۆن، چونکە قێزەونە بۆتان."},{"book":"لێڤییەکان","chapter":"11","verse":"43","text":"خۆتان پیس مەکەن بە خشۆکێک کە دەخشێت، خۆتانی پێ گڵاو مەکەن و پێی گڵاو مەبن."},{"book":"لێڤییەکان","chapter":"11","verse":"44","text":"من یەزدانی پەروەردگارتانم، خۆتان تەرخان بکەن و پیرۆز بن، چونکە من پیرۆزم. خۆتان بە خشۆکێک کە لەسەر زەوی دەخشێت گڵاو مەکەن."},{"book":"لێڤییەکان","chapter":"11","verse":"45","text":"من یەزدانم ئەوەی کە لە خاکی میسرەوە دەریهێنان بۆ ئەوەی ببێتە خوداتان، کەواتە پیرۆز بن، چونکە من پیرۆزم."},{"book":"لێڤییەکان","chapter":"11","verse":"46","text":"«”ئەمانە ڕێنماییەکانن دەربارەی ئاژەڵ و باڵندەکان و هەموو گیانلەبەرێک کە لەناو ئاو دەجوڵێت و هەموو گیانێک کە لەسەر زەوی دەخشێت."},{"book":"لێڤییەکان","chapter":"11","verse":"47","text":"پێویستە گڵاو و پاک و ئەو زیندەوەرانەی دەخورێن و ئەو زیندەوەرانەی ناخورێن لێک جیا بکەنەوە.“»"}]}