{"data":[{"book":"János","chapter":"5","verse":"1","text":"Ezek után ünnepük volt a zsidóknak, és felment Jézus Jeruzsálembe."},{"book":"János","chapter":"5","verse":"2","text":"Van pedig Jeruzsálemben a Juh-kapunál egy tó, amelyet héberül Betesdának neveznek. Öt tornáca van."},{"book":"János","chapter":"5","verse":"3","text":"Ezekben feküdtek a betegek, vakok, sánták, sorvadásosak nagy sokasága, várva a víznek megmozdulását."},{"book":"János","chapter":"5","verse":"4","text":"Mert időnként angyal szállt a tóra, és felkavarta a vizet: aki pedig először lépett bele a víz felkavarása után, meggyógyult, akármilyen betegségben volt."},{"book":"János","chapter":"5","verse":"5","text":"Volt pedig ott egy ember, aki harmincnyolc esztendőt töltött betegségében."},{"book":"János","chapter":"5","verse":"6","text":"Amint látta Jézus, hogy ott fekszik, és megtudta, hogy már sok idő óta úgy van, ezt mondta neki: „Akarsz-e meggyógyulni?“"},{"book":"János","chapter":"5","verse":"7","text":"A beteg ezt felelte: „Uram, nincs emberem, hogy amikor a víz felkavarodik, bevigyen engem a tóba, és mire én odaérek, más lép be előttem.“"},{"book":"János","chapter":"5","verse":"8","text":"Mondta neki Jézus: „Kelj fel, vedd fel az ágyadat, és járj!“"},{"book":"János","chapter":"5","verse":"9","text":"És azonnal meggyógyult az ember, és felvette ágyát, és járt."},{"book":"János","chapter":"5","verse":"10","text":"A zsidók pedig ezt mondták a meggyógyultnak: „Szombat van, nem szabad neked az ágyadat hordanod!“"},{"book":"János","chapter":"5","verse":"11","text":"Ő ezt felelte nekik: „Aki meggyógyított engem, az mondta nekem: Vedd fel az ágyadat, és járj!“"},{"book":"János","chapter":"5","verse":"12","text":"Megkérdezték tőle: „Ki az az ember, aki ezt mondta neked: Vedd fel az ágyadat, és járj?“"},{"book":"János","chapter":"5","verse":"13","text":"A meggyógyult pedig nem tudta, hogy ki az, mert Jézus félrevonult, mert sokaság volt azon a helyen."},{"book":"János","chapter":"5","verse":"14","text":"Ezek után Jézus találkozott vele a templomban, és mondta neki: „Íme, meggyógyultál, többé ne vétkezzél, hogy rosszabbul ne legyen dolgod!“"},{"book":"János","chapter":"5","verse":"15","text":"Elment az az ember, és hírül adta a zsidóknak, hogy Jézus az, aki őt meggyógyította."},{"book":"János","chapter":"5","verse":"16","text":"Emiatt üldözőbe vették a zsidók Jézust, és meg akarták őt ölni, hogy ezeket művelte szombaton."},{"book":"János","chapter":"5","verse":"17","text":"Jézus pedig felelte nekik: „Az én Atyám mind ez ideig munkálkodik, én is munkálkodom.“"},{"book":"János","chapter":"5","verse":"18","text":"Emiatt aztán még inkább meg akarták őt ölni a zsidók, mivel nemcsak a szombatot törte meg, hanem az Istent is saját Atyjának mondta, egyenlővé téve magát az Istennel."},{"book":"János","chapter":"5","verse":"19","text":"Jézus ezt felelte nekik: „Bizony, bizony mondom néktek: a Fiú semmit sem tehet önmagától, csak ha látja cselekedni az Atyát, mert amiket ő cselekszik, ugyanazokat hasonlatosképpen a Fiú is cselekszi."},{"book":"János","chapter":"5","verse":"20","text":"Mert az Atya szereti a Fiút, és mindent megmutat neki, amiket ő maga cselekszik, és ezeknél nagyobb dolgokat is mutat majd neki, hogy ti csodálkozzatok."},{"book":"János","chapter":"5","verse":"21","text":"Mert amint az Atya feltámasztja a halottakat és megeleveníti, úgy a Fiú is akiket akar, megelevenít."},{"book":"János","chapter":"5","verse":"22","text":"Mert az Atya nem ítél senkit, hanem az ítéletet egészen a Fiúnak adta,"},{"book":"János","chapter":"5","verse":"23","text":"hogy mindenki úgy tisztelje a Fiút, miként tisztelik az Atyát. Aki nem tiszteli a Fiút, nem tiszteli az Atyát, aki elküldte őt."},{"book":"János","chapter":"5","verse":"24","text":"Bizony, bizony mondom néktek, hogy aki az én beszédemet hallja, és hisz annak, aki engem elküldött, örök élete van, és nem megy a kárhozatra, hanem átment a halálból az életre."},{"book":"János","chapter":"5","verse":"25","text":"Bizony, bizony mondom néktek, hogy eljön az idő, és az most van, amikor a halottak hallják az Isten Fiának szavát, és akik hallják, élnek."},{"book":"János","chapter":"5","verse":"26","text":"Mert amiként az Atyának élete van önmagában, akként adta a Fiúnak is, hogy élete legyen önmagában:"},{"book":"János","chapter":"5","verse":"27","text":"És hatalmat adott neki az ítélettételre is, mert ő az Emberfia."},{"book":"János","chapter":"5","verse":"28","text":"Ne csodálkozzatok ezen: mert eljön az óra, amelyben mindazok, akik a koporsókban vannak, meghallják az ő szavát,"},{"book":"János","chapter":"5","verse":"29","text":"és kijönnek. Akik a jót cselekedték, az életre támadnak fel, akik pedig a gonoszt művelték, a kárhozatra támadnak fel."},{"book":"János","chapter":"5","verse":"30","text":"Én semmit sem cselekedhetem magamtól, amint hallok, úgy ítélek, és az én ítéletem igazságos, mert nem a magam akaratát keresem, hanem annak akaratát, aki elküldött engem, az Atyáét."},{"book":"János","chapter":"5","verse":"31","text":"„Ha én teszek bizonyságot magamról, az én bizonyságtételem nem igaz."},{"book":"János","chapter":"5","verse":"32","text":"Más az, aki bizonyságot tesz rólam, és tudom, hogy igaz az a bizonyságtétel, amellyel bizonyságot tesz rólam."},{"book":"János","chapter":"5","verse":"33","text":"Ti elküldtetek Jánoshoz, és bizonyságot tett az igazságról."},{"book":"János","chapter":"5","verse":"34","text":"De én nem embertől nyerem a bizonyságtételt, hanem ezeket azért mondom, hogy ti megtartassatok."},{"book":"János","chapter":"5","verse":"35","text":"Ő az égő és fénylő szövétnek volt, ti pedig csak egy ideig akartatok örvendezni az ő világosságában."},{"book":"János","chapter":"5","verse":"36","text":"De nekem nagyobb bizonyságom van Jánosénál: mert azok a dolgok, amelyeket rám bízott az Atya, hogy elvégezzem azokat, azok a dolgok, amelyeket én cselekszem, azok tesznek bizonyságot rólam, hogy az Atya küldött engem."},{"book":"János","chapter":"5","verse":"37","text":"Aki elküldött engem, maga az Atya is bizonyságot tett rólam. Sem hangját nem hallottátok soha, sem ábrázatát nem láttátok."},{"book":"János","chapter":"5","verse":"38","text":"Az ő igéje sincs maradandóan bennetek: mert akit ő elküldött, ti annak nem hisztek."},{"book":"János","chapter":"5","verse":"39","text":"Tudakozzátok az Írásokat, mert azt hiszitek, hogy azokban van a ti örök életetek, és ezek azok, amelyek bizonyságot tesznek rólam,"},{"book":"János","chapter":"5","verse":"40","text":"és nem akartok hozzám jönni, hogy életetek legyen!"},{"book":"János","chapter":"5","verse":"41","text":"Dicsőséget emberektől nem nyerek."},{"book":"János","chapter":"5","verse":"42","text":"De ismerlek benneteket, hogy az Istennek szeretete nincs meg bennetek:"},{"book":"János","chapter":"5","verse":"43","text":"Én az én Atyám nevében jöttem, és nem fogadtatok be engem, ha más jönne a maga nevében, azt befogadnátok."},{"book":"János","chapter":"5","verse":"44","text":"Mi módon hihettek ti, akik egymástól nyertek dicsőséget, és azt a dicsőséget nem keresitek, amely az egy Istentől van?"},{"book":"János","chapter":"5","verse":"45","text":"Ne állítsátok, hogy én vádollak majd benneteket az Atyánál, van, aki vádol titeket, Mózes, akiben ti reménykedtetek."},{"book":"János","chapter":"5","verse":"46","text":"Mert ha hinnétek Mózesnek, nekem is hinnétek, mert rólam írt ő."},{"book":"János","chapter":"5","verse":"47","text":"Ha pedig az ő Írásainak nem hisztek, mi módon hisztek az én beszédeimnek?“"}]}