{"data":[{"book":"अय्यूब","chapter":"33","verse":"1","text":"ऐ अय्यूब, मेरी तक़रीर सुनें, मेरी तमाम बातों पर कान धरें!"},{"book":"अय्यूब","chapter":"33","verse":"2","text":"अब मैं अपना मुँह खोल देता हूँ, मेरी ज़बान बोलती है।"},{"book":"अय्यूब","chapter":"33","verse":"3","text":"मेरे अलफ़ाज़ सीधी राह पर चलनेवाले दिल से उभर आते हैं, मेरे होंट दियानतदारी से वह कुछ बयान करते हैं जो मैं जानता हूँ।"},{"book":"अय्यूब","chapter":"33","verse":"4","text":"अल्लाह के रूह ने मुझे बनाया, क़ादिरे-मुतलक़ के दम ने मुझे ज़िंदगी बख़्शी।"},{"book":"अय्यूब","chapter":"33","verse":"5","text":"अगर आप इस क़ाबिल हों तो मुझे जवाब दें और अपनी बातें तरतीब से पेश करके मेरा मुक़ाबला करें।"},{"book":"अय्यूब","chapter":"33","verse":"6","text":"अल्लाह की नज़र में मैं तो आपके बराबर हूँ, मुझे भी मिट्टी से लेकर तश्कील दिया गया है।"},{"book":"अय्यूब","chapter":"33","verse":"7","text":"चुनाँचे मुझे आपके लिए दहशत का बाइस नहीं होना चाहिए, मेरी तरफ़ से आप पर भारी बोझ नहीं आएगा।"},{"book":"अय्यूब","chapter":"33","verse":"8","text":"आपने मेरे सुनते ही कहा बल्कि आपके अलफ़ाज़ अभी तक मेरे कानों में गूँज रहे हैं,"},{"book":"अय्यूब","chapter":"33","verse":"9","text":"‘मैं पाक हूँ, मुझसे जुर्म सरज़द नहीं हुआ, मैं बेगुनाह हूँ, मेरा कोई क़ुसूर नहीं।"},{"book":"अय्यूब","chapter":"33","verse":"10","text":"तो भी अल्लाह मुझसे झगड़ने के मवाक़े ढूँडता और मुझे अपना दुश्मन समझता है।"},{"book":"अय्यूब","chapter":"33","verse":"11","text":"वह मेरे पाँवों को काठ में डालकर मेरी तमाम राहों की पहरादारी करता है।’"},{"book":"अय्यूब","chapter":"33","verse":"12","text":"लेकिन आपकी यह बात दुरुस्त नहीं, क्योंकि अल्लाह इनसान से आला है।"},{"book":"अय्यूब","chapter":"33","verse":"13","text":"आप उससे झगड़कर क्यों कहते हैं, ‘वह मेरी किसी भी बात का जवाब नहीं देता’?"},{"book":"अय्यूब","chapter":"33","verse":"14","text":"शायद इनसान को अल्लाह नज़र न आए, लेकिन वह ज़रूर कभी इस तरीक़े, कभी उस तरीक़े से उससे हमकलाम होता है।"},{"book":"अय्यूब","chapter":"33","verse":"15","text":"कभी वह ख़ाब या रात की रोया में उससे बात करता है। जब लोग बिस्तर पर लेटकर गहरी नींद सो जाते हैं"},{"book":"अय्यूब","chapter":"33","verse":"16","text":"तो अल्लाह उनके कान खोलकर अपनी नसीहतों से उन्हें दहशतज़दा कर देता है।"},{"book":"अय्यूब","chapter":"33","verse":"17","text":"यों वह इनसान को ग़लत काम करने और मग़रूर होने से बाज़ रखकर"},{"book":"अय्यूब","chapter":"33","verse":"18","text":"उस की जान गढ़े में उतरने और दरियाए-मौत को उबूर करने से रोक देता है।"},{"book":"अय्यूब","chapter":"33","verse":"19","text":"कभी अल्लाह इनसान की बिस्तर पर दर्द के ज़रीए तरबियत करता है। तब उस की हड्डियों में लगातार जंग होती है।"},{"book":"अय्यूब","chapter":"33","verse":"20","text":"उस की जान को ख़ुराक से घिन आती बल्कि उसे लज़ीज़तरीन खाने से भी नफ़रत होती है।"},{"book":"अय्यूब","chapter":"33","verse":"21","text":"उसका गोश्त-पोस्त सुकड़कर ग़ायब हो जाता है जबकि जो हड्डियाँ पहले छुपी हुई थीं वह नुमायाँ तौर पर नज़र आती हैं।"},{"book":"अय्यूब","chapter":"33","verse":"22","text":"उस की जान गढ़े के क़रीब, उस की ज़िंदगी हलाक करनेवालों के नज़दीक पहुँचती है।"},{"book":"अय्यूब","chapter":"33","verse":"23","text":"लेकिन अगर कोई फ़रिश्ता, हज़ारों में से कोई सालिस उसके पास हो जो इनसान को सीधी राह दिखाए"},{"book":"अय्यूब","chapter":"33","verse":"24","text":"और उस पर तरस खाकर कहे, ‘उसे गढ़े में उतरने से छुड़ा, मुझे फ़िद्या मिल गया है,"},{"book":"अय्यूब","chapter":"33","verse":"25","text":"अब उसका जिस्म जवानी की निसबत ज़्यादा तरो-ताज़ा हो जाए और वह दुबारा जवानी की-सी ताक़त पाए’"},{"book":"अय्यूब","chapter":"33","verse":"26","text":"तो फिर वह शख़्स अल्लाह से इल्तिजा करेगा, और अल्लाह उस पर मेहरबान होगा। तब वह बड़ी ख़ुशी से अल्लाह का चेहरा तकता रहेगा। इसी तरह अल्लाह इनसान की रास्तबाज़ी बहाल करता है।"},{"book":"अय्यूब","chapter":"33","verse":"27","text":"ऐसा शख़्स लोगों के सामने गाएगा और कहेगा, ‘मैंने गुनाह करके सीधी राह टेढ़ी-मेढ़ी कर दी, और मुझे कोई फ़ायदा न हुआ।"},{"book":"अय्यूब","chapter":"33","verse":"28","text":"लेकिन उसने फ़िद्या देकर मेरी जान को मौत के गढ़े में उतरने से छुड़ाया। अब मेरी ज़िंदगी नूर से लुत्फ़अंदोज़ होगी।’"},{"book":"अय्यूब","chapter":"33","verse":"29","text":"अल्लाह इनसान के साथ यह सब कुछ दो-चार मरतबा करता है"},{"book":"अय्यूब","chapter":"33","verse":"30","text":"ताकि उस की जान गढ़े से वापस आए और वह ज़िंदगी के नूर से रौशन हो जाए।"},{"book":"अय्यूब","chapter":"33","verse":"31","text":"ऐ अय्यूब, ध्यान से मेरी बात सुनें, ख़ामोश हो जाएँ ताकि मैं बात करूँ।"},{"book":"अय्यूब","chapter":"33","verse":"32","text":"अगर आप जवाब में कुछ बताना चाहें तो बताएँ। बोलें, क्योंकि मैं आपको रास्तबाज़ ठहराने की आरज़ू रखता हूँ।"},{"book":"अय्यूब","chapter":"33","verse":"33","text":"लेकिन अगर आप कुछ बयान नहीं कर सकते तो मेरी सुनें, चुप रहें ताकि मैं आपको हिकमत की तालीम दूँ।”"}]}