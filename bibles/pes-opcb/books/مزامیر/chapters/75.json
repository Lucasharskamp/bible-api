{"data":[{"book":"مزامیر","chapter":"75","verse":"1","text":"تو را سپاس می‌گویم ای خدا، تو را سپاس می‌گویم! تو به ما نزدیک هستی و ما کارهای شگفت‌انگیز تو را اعلام می‌کنیم."},{"book":"مزامیر","chapter":"75","verse":"2","text":"خداوند می‌فرماید: «وقتی زمان معین برسد، مردم را از روی عدل و انصاف داوری خواهم کرد."},{"book":"مزامیر","chapter":"75","verse":"3","text":"وقتی زمین بلرزد و ساکنانش هراسان شوند، مَنَم که ارکان آن را محکم نگاه می‌دارم."},{"book":"مزامیر","chapter":"75","verse":"4","text":"«به متکبران و شروران می‌گویم که مغرور نباشند"},{"book":"مزامیر","chapter":"75","verse":"5","text":"و از بلندپروازی و لاف زدن دست بردارند.»"},{"book":"مزامیر","chapter":"75","verse":"6","text":"زیرا سرافرازی انسان نه از غرب می‌آید نه از شرق و نه از هیچ جای دیگر،"},{"book":"مزامیر","chapter":"75","verse":"7","text":"بلکه خداست که داوری می‌کند؛ اوست که یکی را سرافراز و دیگری را سرافکنده می‌نماید."},{"book":"مزامیر","chapter":"75","verse":"8","text":"خداوند جامی در دست دارد که از شراب تند و قوی غضب او پر است. او آن را به تمام شریران خواهد نوشانید و آنها آن را تا قطرۀ آخر سر خواهند کشید."},{"book":"مزامیر","chapter":"75","verse":"9","text":"اما من از تعریف و تمجید خدای یعقوب باز نخواهم ایستاد، بلکه پیوسته در وصف او سرود خواهم خواند!"},{"book":"مزامیر","chapter":"75","verse":"10","text":"او قدرت شریران را در هم خواهد شکست و عادلان را تقویت خواهد نمود."}]}