{"data":[{"book":"Yosuwe","chapter":"16","verse":"1","text":"Ntɔf nyɛ anasɔŋ aka kusuŋka ka Isifu mɔ yɛnayɔnɛ, ntɛ aŋkot yampuŋ-puŋ mɔ, kəyɛfɛ ka Yurdɛn nde Yeriko kəsək kəca ka ntende domun da Yeriko ntende dec dɛmpɛ mɔ, kəcepər ka dətɛgbərɛ kəpɛrnɛ ka Yeriko kəkɔ ka nde dəmɔrɔ ma Betel."},{"book":"Yosuwe","chapter":"16","verse":"2","text":"Ki kəcepər Betel kɔ Lus, kəkɔ kəcepər kəca ka kələncər ka aka Arki nde Atarot,"},{"book":"Yosuwe","chapter":"16","verse":"3","text":"kətor ntende dec dɛŋkalɛ mɔ, kəca ka kələncər ka aYafəlet haŋ nde antɔf ŋa Bet Horon-Tantɔf, haŋ Keser kəkɔfutər nde dəkəba."},{"book":"Yosuwe","chapter":"16","verse":"4","text":"Kɛ kaŋkɔ cusuŋka ca Efrayim kɔ Manase awut a Isifu ŋanasɔtɔ."},{"book":"Yosuwe","chapter":"16","verse":"5","text":"Antɔf ŋa aka Efrayim ŋɔ ŋaŋɛ dəcor-dəcor: Kələncər kɔ kɛ kəŋan kənayɔnɛ ntende dec dɛmpɛ mɔ, Atarot-Adar haŋ Bet Horon Takəroŋ."},{"book":"Yosuwe","chapter":"16","verse":"6","text":"Kələncər kənabəp Kəba Kəpɔŋ ntende dec dɛŋkalɛ mɔ, kəca ka Mikəmetat ntende kəca kəmeriya. Kəkafələr ntende dec dɛmpɛ mɔ, kəca ka Tahanat-Silo, kəcali ntende dec dɛmpɛ mɔ, kəca ka Yanoha."},{"book":"Yosuwe","chapter":"16","verse":"7","text":"Kɔ kəyɛfɛ Yanoha, kɔ kəntor Atarot kɔ Nahara, kɔ kəŋkɔ kəsəŋkələr Yeriko, kɔ kəŋkɔ kənarnɛ Yurdɛn."},{"book":"Yosuwe","chapter":"16","verse":"8","text":"Kəyɛfɛ Tapuwa , kɔ kələncər kəŋkɔ kəca nkɛ dec dɛŋkalɛ mɔ, ntende kəŋgbɔkɔ ka Kana kəkɔnarnɛ nde dəkəba. Kɛ kaŋkɔ kɔ kusuŋka ka Efrayim ŋanasɔtɔ dəcor-dəcor,"},{"book":"Yosuwe","chapter":"16","verse":"9","text":"kəlɛkɛnɛ ka sədare nsɛ anacəmbərɛ aka Efrayim nde antɔf ŋa kɛ ka Manase mɔ, kəlɛkɛnɛ sədare səfɛt sa si."},{"book":"Yosuwe","chapter":"16","verse":"10","text":"Ŋa sɔ ŋanabaŋər fɛ aKanaŋ aŋɛ ŋandɛ Keser mɔ, aKanaŋ ŋandɛ afum a Efrayim dacɔ haŋ mɔkɔ, mba ŋayi acar aŋɛ ŋambəcɛ afum a Efrayim mɔ dacɔ."}]}