{"data":[{"book":"Chivumbulutso","chapter":"4","verse":"1","text":"Kenaka, nditayangʼana patsogolo panga ndinaona khomo lotsekuka la kumwamba. Ndipo liwu lija ndinalimva poyamba lokhala ngati lipenga linati, “Bwera kuno, ndipo ndidzakuonetsa zimene zichitike zikatha izi.”"},{"book":"Chivumbulutso","chapter":"4","verse":"2","text":"Nthawi yomweyo ndinatengedwa ndi Mzimu Woyera, ndipo patsogolo panga ndinaona mpando waufumu wina atakhalapo."},{"book":"Chivumbulutso","chapter":"4","verse":"3","text":"Ndipo amene anakhalapoyo anali wa maonekedwe ngati miyala ya jasipa ndi sardiyo. Utawaleza wooneka ngati simaragido unazinga mpando waufumuwo."},{"book":"Chivumbulutso","chapter":"4","verse":"4","text":"Kuzungulira mpando waufumuwu panalinso mipando ina yaufumu yokwana 24 ndipo panakhala akuluakulu 24 atavala zoyera ndipo anavala zipewa zaufumu zagolide pamutu."},{"book":"Chivumbulutso","chapter":"4","verse":"5","text":"Kumpando waufumuwo kunkatuluka mphenzi, phokoso ndi mabingu. Patsogolo pake pa mpando waufumuwo panali nyale zisanu ndi ziwiri zoyaka. Iyi ndiyo mizimu isanu ndi iwiri ya Mulungu."},{"book":"Chivumbulutso","chapter":"4","verse":"6","text":"Patsogolo pa mpando waufumu pomwepo panalinso ngati nyanja yagalasi yonyezimira ngati mwala wa krustalo."},{"book":"Chivumbulutso","chapter":"4","verse":"7","text":"Chamoyo choyamba chinali ngati mkango, chachiwiri chinali ngati mwana wangʼombe, chachitatu chinali ndi nkhope ngati munthu, chachinayi chinali ngati chiwombankhanga chowuluka."},{"book":"Chivumbulutso","chapter":"4","verse":"8","text":"Chamoyo chilichonse chinali ndi mapiko asanu ndi limodzi, ndipo chinali ndi maso ponseponse ndi mʼkati mwa mapiko momwe. Usana ndi usiku zimanena mosalekeza kuti,"},{"book":"Chivumbulutso","chapter":"4","verse":"9","text":"Nthawi zonse zamoyozo zimapereka ulemerero, ulemu ndi mayamiko kwa uja wokhala pa mpando waufumu, amene ali ndi moyo wamuyaya."},{"book":"Chivumbulutso","chapter":"4","verse":"10","text":"Izi zikamachitika akuluakulu 24 aja amadzigwetsa pansi pamaso pa wokhala pa mpando waufumuyo, namupembedza wokhala ndi moyo wamuyayayo. Iwo amaponya pansi zipewa zawo zaufumu patsogolo pa mpando waufumu nati:"},{"book":"Chivumbulutso","chapter":"4","verse":"11","text":"“Ndinu woyeneradi kulandira ulemerero ndi ulemu ndi mphamvu,"}]}