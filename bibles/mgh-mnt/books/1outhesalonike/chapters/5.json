{"data":[{"book":"1 o Uthesalonike","chapter":"5","verse":"1","text":"Ashilhoko ihu, khuuwo nlhatu tho wo uhimeriani ikatema ama nihuku no ukhumelhelha yoyo mwaha uyo,"},{"book":"1 o Uthesalonike","chapter":"5","verse":"2","text":"ukhalhawaya mwaatti nhochuwelha wo ikekhiaye wiira nihuku no uwa Athithi ninohalha uwa wo uthuthusheriya thoko ntu o wiiya vanowa awe uhiyu."},{"book":"1 o Uthesalonike","chapter":"5","verse":"3","text":"Attu anowa wiira, “Kila ittu irii shiriri ihokhalha mumpuhani.” Vavawo utanganyiya phi nohalha aya uwa wo uhichuwania! Inowa ukhalha thoko chineera aya nkuri wo uyaria mwaana chinaapatta aya opani e irukulhu. Khaawo ntu nohalha wookokwaa."},{"book":"1 o Uthesalonike","chapter":"5","verse":"4","text":"Nansho, ashilhoko ihu, khanrii mwiipiphini, paahi etu nenno nihuku nno nihuuweelheni wo uthuthusheriya thoko ntu o wiiya chinowa awe."},{"book":"1 o Uthesalonike","chapter":"5","verse":"5","text":"Mwaatti onkhaye va phi ashaana o munthukoni ni ashaana o uthana. Hii khanihiwe attu o uhiyu mena attu o mwiipiphini."},{"book":"1 o Uthesalonike","chapter":"5","verse":"6","text":"Paahi etu, nihirupe ikhove thoko attu akina chineera aya, ninothananiya etu nishiheke ni wiitawara naashinene."},{"book":"1 o Uthesalonike","chapter":"5","verse":"7","text":"Ukhalhawaya attu anrupa, anrupa uhiyu ni attu o uhapalhiya anohapalhiya uhiyu."},{"book":"1 o Uthesalonike","chapter":"5","verse":"8","text":"Nansho hii nirii attu o uthana va niitawareke naashinene. Niwarelheke nrima ni uttunana thoko niwanre mwiinjiro wo yuuma wo wiichaakiha vakhakaachani. Nikhulhuvelho nihu no noopo nikhalheke thoko phi ikofiya yo yuuma yo wiichakiha miuru chihu."},{"book":"1 o Uthesalonike","chapter":"5","verse":"9","text":"Ukhalhawaya Nlhuku khaanithanlhe wiira nitwaruwe muurushiyani mwawe nansho niwe nampatta noopo wo iphiro ya Athithi Yesu Kuristo,"},{"book":"1 o Uthesalonike","chapter":"5","verse":"10","text":"anikhwenlhe wiira naakhalhane ninari akumi ama ninakhwiilhe nihuku naya no uwa tho nno."},{"book":"1 o Uthesalonike","chapter":"5","verse":"11","text":"Paahi etu nvahaneke nrima ni uthekana mwaashineneru thoko chinopanga inyu vano."},{"book":"1 o Uthesalonike","chapter":"5","verse":"12","text":"Ashilhoko ihu, ninoushontelhani wiira, mwaalhoheke anamitheko anvara ntheko munlhokoni mwinyu, anooholhelhani ni uwiittuchihani meetelho inyu mulhutaanani ni Athithi."},{"book":"1 o Uthesalonike","chapter":"5","verse":"13","text":"Mwaalhoheke ni waattuna wo nlhatu wo mitheko chaya. Nkhalheke wo mpuha ni attu akina."},{"book":"1 o Uthesalonike","chapter":"5","verse":"14","text":"Ashilhoko ihu, ninoukurumichani wiira mwaamukeke attu o ureshi, mwaahelheke nrima attu anthemwa munrimani, mwaakaviheke attu ahineechoria ni waavilhelha attu onkhaye."},{"book":"1 o Uthesalonike","chapter":"5","verse":"15","text":"Mwiishungeke, ntu riyoothe hinhokolhoshere chittu cho uhilhoka ntu upangenlheni cho uhilhoka. Nansho kila nihuku mpangelhaneke chittu choombone mwaashineneru ni wa attu onkhaye."},{"book":"1 o Uthesalonike","chapter":"5","verse":"16","text":"Nteelhiyeke mirima ikatema chonkhaye,"},{"book":"1 o Uthesalonike","chapter":"5","verse":"17","text":"munlhapelheke Nlhuku kila ikatema wo uhoochaa,"},{"book":"1 o Uthesalonike","chapter":"5","verse":"18","text":"munshukuruku wo kila ittu. Chechiyo Nlhuku phi nothanana awe muukumini mwinyu wo ulhutaana ni Kuristo Yesu."},{"book":"1 o Uthesalonike","chapter":"5","verse":"19","text":"Nhichiichihe ntheko wo Iphumu ya Nlhuku,"},{"book":"1 o Uthesalonike","chapter":"5","verse":"20","text":"nhiheulhe nttenga unkhuma wa Nlhuku,"},{"book":"1 o Uthesalonike","chapter":"5","verse":"21","text":"nansho mphimeke kila ittu. Nchuwelheke ittu irii yoombone,"},{"book":"1 o Uthesalonike","chapter":"5","verse":"22","text":"nshembaka kila mwaha wo uhilhoka."},{"book":"1 o Uthesalonike","chapter":"5","verse":"23","text":"Nlhuku mwanene nonivaha mpuha ohapihekeni wo kila iphiro ni wiinanelha minepa chinyu ni mirima ni iruttu chinyu mu uwonyani mwonkhaye. Nhiwe mwaakhalha attu o ukhuwachiya nihuku no uwa waya Athithi Yesu Kuristo."},{"book":"1 o Uthesalonike","chapter":"5","verse":"24","text":"Yoyo nowiihanani mwaatti uyo noupangelhani, ukhalhawaya phi o ukhulhuvelhiya."},{"book":"1 o Uthesalonike","chapter":"5","verse":"25","text":"Ashilhoko ihu, nnilhapelheke ni hii wa Nlhuku."},{"book":"1 o Uthesalonike","chapter":"5","verse":"26","text":"Mwaavaheke isalamu ashilhoko ihu attu anrumelhenlhe Kuristo onkhaye wo nrima wo uttunana."},{"book":"1 o Uthesalonike","chapter":"5","verse":"27","text":"Kinoulheherani wo nchina na Athithi wiira mwaashomelheke ashilhoko ihu anrumelhenlhe Kuristo onkhaye ilha iwarakha ilha."},{"book":"1 o Uthesalonike","chapter":"5","verse":"28","text":"Nnema wa Athithi Yesu Kuristo ukhalhe vamoka ni inyu mwaatti."}]}