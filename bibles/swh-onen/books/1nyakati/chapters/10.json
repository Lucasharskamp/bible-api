{"data":[{"book":"1 Nyakati","chapter":"10","verse":"1","text":"Basi Wafilisti wakapigana na Israeli. Waisraeli wakawakimbia, na wengi wakauawa katika mlima Gilboa."},{"book":"1 Nyakati","chapter":"10","verse":"2","text":"Wafilisti wakawafuatia kwa bidii Sauli na wanawe, wakawaua Yonathani, Abinadabu na Malki-Shua."},{"book":"1 Nyakati","chapter":"10","verse":"3","text":"Mapigano yakawa makali kumzunguka Sauli na wakati wapiga mishale walipompata, wakamjeruhi."},{"book":"1 Nyakati","chapter":"10","verse":"4","text":"Sauli akamwambia mbeba silaha wake, “Futa upanga wako unichome nao, la sivyo hawa watu wasiotahiriwa watakuja na kunidhalilisha.”"},{"book":"1 Nyakati","chapter":"10","verse":"5","text":"Mbeba silaha wake alipoona kwamba Sauli amekufa, naye pia akauangukia upanga wake akafa."},{"book":"1 Nyakati","chapter":"10","verse":"6","text":"Kwa hiyo Sauli na wanawe watatu wakafa, pamoja na nyumba yake yote."},{"book":"1 Nyakati","chapter":"10","verse":"7","text":"Waisraeli wote waliokuwa bondeni walipoona kwamba jeshi limekimbia na kwamba Sauli na wanawe wamekufa, waliacha miji yao wakakimbia. Nao Wafilisti wakaja na kukaa humo."},{"book":"1 Nyakati","chapter":"10","verse":"8","text":"Kesho yake Wafilisti walipokuja kuwavua maiti silaha, walimkuta Sauli na wanawe wameanguka katika Mlima Gilboa."},{"book":"1 Nyakati","chapter":"10","verse":"9","text":"Wakamvua mavazi, wakachukua kichwa chake pamoja na silaha zake, wakawatuma wajumbe katika nchi yote ya Wafilisti kutangaza habari hizi miongoni mwa sanamu zao na watu wao."},{"book":"1 Nyakati","chapter":"10","verse":"10","text":"Waliweka silaha zake katika hekalu la miungu yao, wakatundika kichwa chake katika hekalu la Dagoni."},{"book":"1 Nyakati","chapter":"10","verse":"11","text":"Wakazi wote wa Yabeshi-Gileadi waliposikia yote Wafilisti waliyomtendea Sauli,"},{"book":"1 Nyakati","chapter":"10","verse":"12","text":"mashujaa wao wote wakaondoka, wakautwaa mwili wa Sauli na miili ya wanawe, wakaileta Yabeshi. Wakaizika mifupa yao chini ya mti mkubwa huko Yabeshi, nao wakafunga kwa siku saba."},{"book":"1 Nyakati","chapter":"10","verse":"13","text":"Sauli alikufa kwa sababu hakuwa mwaminifu kwa Bwana. Hakulishika neno la Bwana, hata akataka shauri kwa mwaguzi kwa ajili ya uongozi,"},{"book":"1 Nyakati","chapter":"10","verse":"14","text":"hakumuuliza Bwana. Kwa hiyo Bwana alimuua, na ufalme akampa Daudi mwana wa Yese."}]}