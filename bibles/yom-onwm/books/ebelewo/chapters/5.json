{"data":[{"book":"Ebelewo","chapter":"5","verse":"1","text":"Bila kadika pfumu yi ziganga Nzambi wunsobolongo va khatitsika batu, wumbiekongo mu diambu di batu mu kuba sadisa mu mambu ma Nzambi, muingi katambikanga makaba ma batu ayi makaba mayoko mu diambu di masumu."},{"book":"Ebelewo","chapter":"5","verse":"2","text":"Niandi wulenda sudika bumboti batu bobo bakambulu diela ayi batu bobo banzimbala bila niandi veka widi wulebakana."},{"book":"Ebelewo","chapter":"5","verse":"3","text":"Bila mamvandi, mu diambu di lebakana kuandi, diawu kafueti tambikilanga makaba mu diambu di masumu mandi veka ayi mu diambu di masumu ma batu."},{"book":"Ebelewo","chapter":"5","verse":"4","text":"Mutu kalendi kukivana nzitusu wowo ko enati Nzambi kasia kuntela mbila ko banga bu bela Aloni."},{"book":"Ebelewo","chapter":"5","verse":"5","text":"Bobuawu Klisto mamvandi kasia kiniemisa ko mu bieko pfumu yi zinganga Nzambi. Vayi mutu wuna wunniemisa, niandi wutuba ti :"},{"book":"Ebelewo","chapter":"5","verse":"6","text":"Bosi mu nzila yinkaka :"},{"book":"Ebelewo","chapter":"5","verse":"7","text":"Mu bilumbu bi luzingu luandi lu kintoto, niandi wutambika zitsambulu ayi zindombolo mu yamikina ayi mu matsuela mu meso kuidi mutu wowo wulenda kumvukisa mu lufua. Mu diambu di kinzikanga Nzambi, niandi wubaka mvutu."},{"book":"Ebelewo","chapter":"5","verse":"8","text":"Ka diambu ko wuba Muana, vayi wulonguka tumama mu ziphasi ziozi kamona."},{"book":"Ebelewo","chapter":"5","verse":"9","text":"Bu kamana kitulu mutu wufuana, wuyika tho yi phulusu yi kayimani kuidi bobo beti kuntumukina."},{"book":"Ebelewo","chapter":"5","verse":"10","text":"Niandi wubieko kuidi Nzambi pfumu yi zinganga Nzambi banga buididi Meleshisedeki."},{"book":"Ebelewo","chapter":"5","verse":"11","text":"Mambu mawombo madi yeto matuba mu diambu di nsamu wawu vayi phasi madi mu sudikisa bila luyikidi miolo mu sudika."},{"book":"Ebelewo","chapter":"5","verse":"12","text":"Nganu thama luyika minlongi mu mambu ma Nzambi ; vayi nate buabu lukidi moni mfunu balulonga malongi ma thonono mu mambu ma Nzambi. Luyikidi banga batu bobo beti mona tsatu miliki vayi bika tsatu bidia bingolo."},{"book":"Ebelewo","chapter":"5","verse":"13","text":"Bila woso kuandi mutu wunsadilanga miliki kasi zaba ko Mambu ma busonga, bila wukidi muana lezi."},{"book":"Ebelewo","chapter":"5","verse":"14","text":"Vayi bidia bingolo bidi mu diambu di bakulutu ; bila bawu bayuku sadilanga diela diawu mu tulanga luviakunu mu mamboti ayi mu mambimbi."}]}