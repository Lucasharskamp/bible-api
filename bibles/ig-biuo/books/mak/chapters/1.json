{"data":[{"book":"Mak","chapter":"1","verse":"1","text":"Mmalite oziọma maka Jisọs Kraịst, Ọkpara Chineke."},{"book":"Mak","chapter":"1","verse":"2","text":"Dịka e dere ya rịị nʼakwụkwọ Aịzaya onye amụma sị,"},{"book":"Mak","chapter":"1","verse":"3","text":"“Otu onye na-eti mkpu nʼọzara, na-asị,"},{"book":"Mak","chapter":"1","verse":"4","text":"Jọn omee baptizim pụtara na-eme baptizim nʼọzara, ma na-ekwusa baptizim nke nchegharị maka mgbaghara mmehie."},{"book":"Mak","chapter":"1","verse":"5","text":"Ndị mmadụ si nʼakụkụ Judịa niile na ndị niile bi na Jerusalem pụrụ jekwuru ya. Ka ha na-ekwupụta mmehie ha, o mere ha baptizim nʼosimiri Jọdan."},{"book":"Mak","chapter":"1","verse":"6","text":"Uwe Jọn yi nʼahụ ya bụ nke e ji ajị ịnyịnya kamel mee. O kekwara ihe okike e ji akpụkpọ anụ mee nʼukwu ya. Nri ya bụ igurube na mmanụ aṅụ."},{"book":"Mak","chapter":"1","verse":"7","text":"O kwusara sị: “Onye dị ike karịa m na-abịa nʼazụ m. Onye m na-erughị ihudata ala tọpụ eriri akpụkpọụkwụ ya."},{"book":"Mak","chapter":"1","verse":"8","text":"Eji m mmiri na-eme unu baptizim, ma ọ ga-eji Mmụọ Nsọ mee unu baptizim.”"},{"book":"Mak","chapter":"1","verse":"9","text":"Nʼoge ahụ, Jisọs sitere na Nazaret nke Galili bịa nʼosimiri Jọdan, ebe Jọn mere ya baptizim."},{"book":"Mak","chapter":"1","verse":"10","text":"Ma mgbe o si nʼime mmiri ahụ na-apụta, ọ hụrụ ka eluigwe meghere. Hụkwa Mmụọ Nsọ dị ka nduru ka ọ rịdatara bekwasị ya nʼisi ya."},{"book":"Mak","chapter":"1","verse":"11","text":"Otu olu si nʼeluigwe daa, “Ị bụ Ọkpara m hụrụ nʼanya, ihe gị dị m ezi mma.”"},{"book":"Mak","chapter":"1","verse":"12","text":"Ngwangwa, Mmụọ Nsọ duuru ya baa nʼime ọzara."},{"book":"Mak","chapter":"1","verse":"13","text":"Ọ nọkwara nʼime ọzara ahụ iri ụbọchị anọ, ebe ekwensu nwara ya ọnwụnwa. Ya na ụmụ anụ ọhịa nọkwa. Ma ndị mmụọ ozi jeere ya ozi."},{"book":"Mak","chapter":"1","verse":"14","text":"Mgbe e tinyesịrị Jọn nʼụlọ mkpọrọ, Jisọs gara na Galili, na-ekwusa oziọma Chineke."},{"book":"Mak","chapter":"1","verse":"15","text":"Ọ sịrị, “Oge ahụ eruola, alaeze Chineke dị nso. Chegharịanụ ma kwerekwanụ nʼoziọma.”"},{"book":"Mak","chapter":"1","verse":"16","text":"Mgbe Jisọs na-aga nʼakụkụ osimiri Galili, ọ hụrụ Saimọn na Andru nwanne ya, ka ha na-awụnye ụgbụ ha nʼime mmiri nʼihi na ha bụ ndị ọkụ azụ."},{"book":"Mak","chapter":"1","verse":"17","text":"Jisọs siri ha, “Bịanụ soro m, m ga-emekwa unu ndị ọkụ na-akụta mmadụ.”"},{"book":"Mak","chapter":"1","verse":"18","text":"Ngwangwa ha hapụrụ ụgbụ azụ ha ma soro ya."},{"book":"Mak","chapter":"1","verse":"19","text":"Mgbe ọ gatụrụ nʼihu nke nta, ọ hụrụ Jemis nwa Zebedi na nwanne ya bụ Jọn ndị nọ nʼime ụgbọ mmiri, na-ekezi ụgbụ azụ ha."},{"book":"Mak","chapter":"1","verse":"20","text":"Ngwangwa, ọ kpọrọ ha, ha hapụrụ nna ha Zebedi na ndị o goro ọrụ nʼime ụgbọ soro ya."},{"book":"Mak","chapter":"1","verse":"21","text":"Ha gara Kapanọm, mgbe ụbọchị izuike ruru, ọ bara nʼime ụlọ ekpere ma malite izi ha ihe."},{"book":"Mak","chapter":"1","verse":"22","text":"Ozizi ya juru ha anya nke ukwuu, nʼihi na o ziri ha ihe dịka onye nwere ikike, ọ bụghị dị ka nke ndị ozizi iwu."},{"book":"Mak","chapter":"1","verse":"23","text":"Ma nʼotu oge ahụ, otu nwoke nọ nʼime ụlọ ekpere ahụ nke mmụọ na-adịghị ọcha bi nʼime ya, tiri mkpu nʼoke olu,"},{"book":"Mak","chapter":"1","verse":"24","text":"sị, “Gịnị ka anyị na gị nwekọrọ, gị Jisọs onye Nazaret? Ị bịala ịla anyị nʼiyi? Amaara m onye ị bụ, Onye Nsọ nke Chineke.”"},{"book":"Mak","chapter":"1","verse":"25","text":"Ma Jisọs baara ya mba sị ya, “Mechie ọnụ sikwa nʼime ya pụta!”"},{"book":"Mak","chapter":"1","verse":"26","text":"Mmụọ ahụ na-adịghị ọcha seere ya, mee ka ahụ ya maa jijiji, o tiri mkpu nʼoke olu, ma sikwa nʼime ya pụta."},{"book":"Mak","chapter":"1","verse":"27","text":"Ha niile bụ ndị nọ nʼọnọdụ ihe iju anya ma na-ajụrịtara onwe ha ajụjụ sị, “Gịnị bụ nke a? Ozizi ọhụrụ ya na ikike! Ọ na-enye ọ bụladị mmụọ na-adịghị ọcha iwu. Ha na-erubekwara ya isi.”"},{"book":"Mak","chapter":"1","verse":"28","text":"Akụkọ banyere ya gbasara ngwangwa ruo akụkụ niile nke Galili."},{"book":"Mak","chapter":"1","verse":"29","text":"Ngwangwa ha hapụrụ ụlọ ekpere ahụ, ha na Jemis na Jọn soro banye nʼụlọ Saimọn na Andru."},{"book":"Mak","chapter":"1","verse":"30","text":"Nʼoge a, nne nwunye Saimọn dina nʼakwa ndina. Ahụ ọkụ jikwa ya. Ha mere ka ọ mata banyere ya."},{"book":"Mak","chapter":"1","verse":"31","text":"Ọ gakwuru ya, jide ya nʼaka selite ya elu. Ahụ ọkụ ahụ hapụrụ ya. Ọ malitekwara ile ha ọbịa."},{"book":"Mak","chapter":"1","verse":"32","text":"Nʼoge uhuruchi, mgbe anwụ dara, ha kpọtaara ya ndị niile ahụ na-esighị ike na ndị mmụọ ọjọọ bi nʼime ha."},{"book":"Mak","chapter":"1","verse":"33","text":"Obodo ahụ niile gbakọrọ nʼọnụ ụzọ."},{"book":"Mak","chapter":"1","verse":"34","text":"Ọ gwọrọ ọtụtụ ndị bu ọrịa dị iche iche, ọ chụpụkwara ọtụtụ mmụọ ọjọọ ma o kweghị ka mmụọ ọjọọ ndị ahụ kwuo okwu nʼihi na ha matara onye ọ bụ."},{"book":"Mak","chapter":"1","verse":"35","text":"Nʼisi ụtụtụ, mgbe ọchịchịrị ka gbachiri, o biliri, ga ebe ọ ga-anọrọ onwe ya, naanị ya. Nʼebe ahụ kwa ka ọ nọ kpee ekpere."},{"book":"Mak","chapter":"1","verse":"36","text":"Saimọn na ndị ya na ha nọ pụrụ na-achọgharị ya."},{"book":"Mak","chapter":"1","verse":"37","text":"Ma mgbe ha hụrụ ya, ha sịrị ya, “Mmadụ niile na-achọgharị gị!”"},{"book":"Mak","chapter":"1","verse":"38","text":"Ọ zaghachiri ha sị, “Ka anyị gaanụ ebe ọzọ, nʼobodo ndị ọzọ dị anyị gburugburu, ka m zisakwaara ha oziọma. Ọ bụ nʼihi nke a ka m ji bịa.”"},{"book":"Mak","chapter":"1","verse":"39","text":"Ya mere, ọ pụrụ jegharịa na Galili niile na-ekwusa oziọma nʼụlọ ekpere ha niile, na-achụpụkwa mmụọ ọjọọ."},{"book":"Mak","chapter":"1","verse":"40","text":"Otu onye ekpenta bịakwutere ya gbuo ikpere nʼala rịọọ ya sị, “Ọ bụrụ na ị chọrọ, ị pụrụ ime ka m dị ọcha.”"},{"book":"Mak","chapter":"1","verse":"41","text":"Ebe o jupụtara nʼọmịiko, Jisọs setịpụrụ aka ya metụ ya sị, “Achọrọ m, dị ọcha!”"},{"book":"Mak","chapter":"1","verse":"42","text":"Ngwangwa ekpenta ya hapụrụ ya, e mekwara ka ọ dị ọcha."},{"book":"Mak","chapter":"1","verse":"43","text":"Mgbe ahụ, Jisọs ji ịdọ aka na ntị zilaga ya,"},{"book":"Mak","chapter":"1","verse":"44","text":"ọ gwara ya sị, “Hụkwa na ọ dịghị onye ọbụla ị ga-agwa ihe a. Kama gaa gosi onye nchụaja onwe gị. Chụọkwa aja dị ka Mosis nyere nʼiwu, maka ime ka ị dị ọcha gị, ka ọ bụrụ ihe ama nye ha.”"},{"book":"Mak","chapter":"1","verse":"45","text":"Ma ọ pụrụ malite ịkọsa akụkọ banyere ọgwụgwọ ya ebe niile. Nʼihi ya Jisọs enwekwaghị ike ịbanye nʼobodo, kama ọ gara nọrọ nʼebe zoro ezo. Ma ndị mmadụ na-abịakwutekwa ya site nʼebe niile dị iche iche."}]}