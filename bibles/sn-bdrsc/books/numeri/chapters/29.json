{"data":[{"book":"Numeri","chapter":"29","verse":"1","text":"“ ‘Pazuva rokutanga romwedzi wechinomwe, muite ungano tsvene uye murege kubata basa ramazuva ose. Izuva rokuti muridze hwamanda."},{"book":"Numeri","chapter":"29","verse":"2","text":"Munofanira kugadzirira Jehovha chipiriso chinopiswa chehando imwe chete duku, gondobwe rimwe chete uye makwayana makono manomwe egore rimwe chete, ose asina kuremara, zvive zvinonhuhwira zvinofadza pamberi paJehovha."},{"book":"Numeri","chapter":"29","verse":"3","text":"Mugadzire pamwe chete nehando duku chipiriso chezviyo chezvikamu zvitatu mugumi zveefa29:3 marita angaita 6.5, uyewo nomundima 9 ne29  yeupfu hwakatsetseka hwakavhenganiswa pamwe chete namafuta, negondobwe, zvikamu zviviri mugumi29:3 marita angaita 4.5, uyewo nomundima 9 ne14;"},{"book":"Numeri","chapter":"29","verse":"4","text":"pamwe chete nerimwe nerimwe ramakwayana manomwe, chikamu chimwe chete mugumi29:4 marita angaita 2 uyewo nomundima 10 ne15 ."},{"book":"Numeri","chapter":"29","verse":"5","text":"Muisewo nhongo imwe chete yembudzi sechipiriso chechivi kuti muzviyananisire."},{"book":"Numeri","chapter":"29","verse":"6","text":"Izvi zviri kupamhidzirwa pamusoro pezvipiriso zvinopiswa zvomwedzi nomwedzi, nezvezuva nezuva uye nezvipiriso zvezviyo nezvipiriso zvokunwa sokurongwa kwazvo. Ndizvo zvipiriso zvinoitirwa Jehovha nomoto, zvinonhuhwira zvinofadza."},{"book":"Numeri","chapter":"29","verse":"7","text":"“ ‘Pazuva regumi romwedzi wechinomwe munofanira kuita ungano tsvene. Munofanira kuzviramba uye murege kubata basa."},{"book":"Numeri","chapter":"29","verse":"8","text":"Mupe chibayiro chinopiswa chehando duku yegore rimwe chete kuna Jehovha sezvinonhuhwira zvinofadza: hando imwe chete negondobwe rimwe chete uye namakwayana makono manomwe egore rimwe chete, zvisina kuremara."},{"book":"Numeri","chapter":"29","verse":"9","text":"Mugadzire pamwe chete nehando, chipiriso chezviyo chezvikamu zvitatu mugumi zveefa youpfu hwakatsetseka, hwakavhenganiswa namafuta; pamwe chete negondobwe, zvikamu zviviri mugumi;"},{"book":"Numeri","chapter":"29","verse":"10","text":"uye parimwe nerimwe ramakwayana manomwe, chikamu chimwe chete mugumi."},{"book":"Numeri","chapter":"29","verse":"11","text":"Muisewo nhongo yembudzi sechipiriso chechivi, muchipamhidzira kuchipiriso chechivi chokuyananisira uye nechibayiro chinopiswa chamazuva ose nechipiriso chacho chezviyo, uye nezvipiriso zvazvo zvokunwa."},{"book":"Numeri","chapter":"29","verse":"12","text":"“ ‘Pazuva regumi namashanu romwedzi wechinomwe, muite ungano tsvene uye musaita basa ramazuva ose. Muite mutambo wokupemberera Jehovha kwamazuva manomwe."},{"book":"Numeri","chapter":"29","verse":"13","text":"Muuye nechibayiro chinopiswa kuti chive chinonhuhwira zvinofadza kuna Jehovha, chibayiro chinopiswa chehando duku gumi nenhatu, makondobwe maviri namakwayana makono gumi namana egore rimwe chete, ose asina kuremara."},{"book":"Numeri","chapter":"29","verse":"14","text":"Mugadzire chipiriso chezvikamu zvitatu mugumi zveefa youpfu hwakatsetseka, hwakavhenganiswa namafuta pamwe chete neimwe neimwe yehando duku gumi nenhatu; pamwe chete nerimwe nerimwe ramakondobwe maviri, zvikamu zviviri mugumi,"},{"book":"Numeri","chapter":"29","verse":"15","text":"uye pamwe chete nerimwe nerimwe ramakwayana gumi namana, chikamu chimwe chete mugumi."},{"book":"Numeri","chapter":"29","verse":"16","text":"Muisewo nhongo yembudzi imwe chete sechipiriso chechivi, pamusoro pechipiriso chinopiswa nechipiriso chacho chezviyo nechipiriso chokunwa."},{"book":"Numeri","chapter":"29","verse":"17","text":"“ ‘Pazuva rechipiri mugadzire hando duku gumi nembiri, makondobwe maviri uye makwayana makono gumi namana egore rimwe, zvose zvisina kuremara."},{"book":"Numeri","chapter":"29","verse":"18","text":"Mugadzire nehando, namakondobwe uye namakwayana, zvipiriso zvezviyo nezvipiriso zvinonwiwa maererano nouwandu hwakarayirwa."},{"book":"Numeri","chapter":"29","verse":"19","text":"Muisewo nhongo yembudzi imwe chete sechipiriso chechivi, muchipamhidzira kuchipiriso chamazuva ose pamwe chete nechipiriso chacho uye nezvipiriso zvazvo zvokunwa."},{"book":"Numeri","chapter":"29","verse":"20","text":"“ ‘Pazuva rechitatu, mugadzire hando gumi neimwe, makondobwe maviri uye namakwayana makono gumi namana egore rimwe chete, zvose zvisina kuremara."},{"book":"Numeri","chapter":"29","verse":"21","text":"Mugadzire pamwe chete nehando, makondobwe, uye namakwayana, zvipiriso zvazvo zvezviyo nezvipiriso zvokunwa maererano nouwandu hwakarayirwa."},{"book":"Numeri","chapter":"29","verse":"22","text":"Muisewo nhongo yembudzi imwe chete sechipiriso chechivi, muchipamhidzira kuchipiriso chinopiswa chamazuva ose pamwe chete nechipiriso chacho chezviyo uye nechipiriso chokunwa."},{"book":"Numeri","chapter":"29","verse":"23","text":"“ ‘Pazuva rechina, mugadzire hando gumi, makondobwe uye makwayana gumi namana egore rimwe chete, zvose zvisina kuremara."},{"book":"Numeri","chapter":"29","verse":"24","text":"Pamwe chete nehando, namakondobwe, namakwayana, mugadzire zvipiriso zvazvo nezvipiriso zvokunwa maererano nouwandu hwakarayirwa."},{"book":"Numeri","chapter":"29","verse":"25","text":"Muisewo nhongo yembudzi imwe chete sechipiriso chechivi, muchipamhidzira kuchipiriso chinopiswa chamazuva ose nechipiriso chacho chezviyo, uye nechipiriso chokunwa."},{"book":"Numeri","chapter":"29","verse":"26","text":"“ ‘Pazuva rechishanu, mugadzire hando pfumbamwe, makondobwe maviri uye namakwayana makono gumi namana egore rimwe chete, zvose zvisina kuremara."},{"book":"Numeri","chapter":"29","verse":"27","text":"Pamwe chete nehando, makondobwe namakwayana, mugadzire zvipiriso zvazvo zvezviyo nezvipiriso zvokunwa maererano nouwandu hwakarayirwa."},{"book":"Numeri","chapter":"29","verse":"28","text":"Muisewo nhongo yembudzi imwe chete sechipiriso chechivi muchipamhidzira kuchipiriso chinopiswa chamazuva ose nechipiriso chacho chezviyo uye nechipiriso chokunwa."},{"book":"Numeri","chapter":"29","verse":"29","text":"“ ‘Pazuva rechitanhatu, mugadzire hando sere, makondobwe maviri uye makwayana makono egore rimwe chete, gumi namana, zvose zvisina kuremara."},{"book":"Numeri","chapter":"29","verse":"30","text":"Pamwe chete nehando, namakondobwe uye namakwayana mugadzire zvipiriso zvazvo zvezviyo nezvipiriso zvokunwa maererano nouwandu hwakarayirwa."},{"book":"Numeri","chapter":"29","verse":"31","text":"Muisewo nhongo yembudzi imwe chete sechipiriso chechivi, muchipamhidzira kuchipiriso chinopiswa chamazuva ose pamwe chete nechipiriso chacho chezviyo uye nechipiriso chokunwa."},{"book":"Numeri","chapter":"29","verse":"32","text":"“ ‘Pazuva rechinomwe, mugadzire hando nomwe, makondobwe maviri uye makwayana makono gumi namana egore rimwe chete, zvose zvisina kuremara."},{"book":"Numeri","chapter":"29","verse":"33","text":"Pamwe chete nehando, makondobwe namakwayana mugadzire zvipiriso zvazvo zvezviyo nezvipiriso zvokunwa maererano nouwandu hwakarayirwa."},{"book":"Numeri","chapter":"29","verse":"34","text":"Muisewo nhongo yembudzi imwe chete sechipiriso chechivi, muchipamhidzira kuchipiriso chinopiswa chamazuva ose pamwe chete nechipiriso chacho chezviyo uye chipiriso chokunwa."},{"book":"Numeri","chapter":"29","verse":"35","text":"“ ‘Pazuva rorusere, unganai uye murege kuita basa ramazuva ose."},{"book":"Numeri","chapter":"29","verse":"36","text":"Mupe chibayiro chinopiswa nomoto chive chinonhuhwira zvinofadza kuna Jehovha, chibayiro chinopiswa chehando imwe chete, gondobwe rimwe chete namakwayana makono manomwe egore rimwe chete, zvose zvisina kuremara."},{"book":"Numeri","chapter":"29","verse":"37","text":"Mugadzire hando, gondobwe namakwayana, zvipiriso zvezviyo nezvipiriso zvinonwiwa, maererano nouwandu hwakarayirwa."},{"book":"Numeri","chapter":"29","verse":"38","text":"Muisewo nhongo imwe chete yembudzi sechipiriso chechivi, muchipamhidzira kuchipiriso chinopiswa chamazuva ose pamwe chete nechipiriso chacho chezviyo uye nechipiriso chokunwa."},{"book":"Numeri","chapter":"29","verse":"39","text":"“ ‘Kupamhidzira pamusoro pezvamakapika uye zvipo zvokupa nokuzvisarudzira, mugadzirire Jehovha izvi pamitambo yenyu yakatarwa: zvipiriso zvenyu zvinopiswa, zvipiriso zvezviyo, zvipiriso zvokunwa uye nezvipiriso zvokuwadzana.’ ”"},{"book":"Numeri","chapter":"29","verse":"40","text":"Mozisi akataurira vaIsraeri zvose zvaakarayirwa naJehovha."}]}