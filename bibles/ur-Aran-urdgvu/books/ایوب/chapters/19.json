{"data":[{"book":"ایوب","chapter":"19","verse":"1","text":"تب ایوب نے جواب میں کہا،"},{"book":"ایوب","chapter":"19","verse":"2","text":"”تم کب تک مجھ پر تشدد کرنا چاہتے ہو، کب تک مجھے الفاظ سے ٹکڑے ٹکڑے کرنا چاہتے ہو؟"},{"book":"ایوب","chapter":"19","verse":"3","text":"اب تم نے دس بار مجھے ملامت کی ہے، تم نے شرم کئے بغیر میرے ساتھ بدسلوکی کی ہے۔"},{"book":"ایوب","chapter":"19","verse":"4","text":"اگر یہ بات صحیح بھی ہو کہ مَیں غلط راہ پر آ گیا ہوں تو مجھے ہی اِس کا نتیجہ بھگتنا ہے۔"},{"book":"ایوب","chapter":"19","verse":"5","text":"لیکن چونکہ تم مجھ پر اپنی سبقت دکھانا چاہتے اور میری رُسوائی مجھے ڈانٹنے کے لئے استعمال کر رہے ہو"},{"book":"ایوب","chapter":"19","verse":"6","text":"تو پھر جان لو، اللہ نے خود مجھے غلط راہ پر لا کر اپنے دام سے گھیر لیا ہے۔"},{"book":"ایوب","chapter":"19","verse":"7","text":"گو مَیں چیخ کر کہوں، ’مجھ پر ظلم ہو رہا ہے،‘ لیکن جواب کوئی نہیں ملتا۔ گو مَیں مدد کے لئے پکاروں، لیکن انصاف نہیں پاتا۔"},{"book":"ایوب","chapter":"19","verse":"8","text":"اُس نے میرے راستے میں ایسی دیوار کھڑی کر دی کہ مَیں گزر نہیں سکتا، اُس نے میری راہوں پر اندھیرا ہی چھا جانے دیا ہے۔"},{"book":"ایوب","chapter":"19","verse":"9","text":"اُس نے میری عزت مجھ سے چھین کر میرے سر سے تاج اُتار دیا ہے۔"},{"book":"ایوب","chapter":"19","verse":"10","text":"چاروں طرف سے اُس نے مجھے ڈھا دیا تو مَیں تباہ ہوا۔ اُس نے میری اُمید کو درخت کی طرح جڑ سے اُکھاڑ دیا ہے۔"},{"book":"ایوب","chapter":"19","verse":"11","text":"اُس کا قہر میرے خلاف بھڑک اُٹھا ہے، اور وہ مجھے اپنے دشمنوں میں شمار کرتا ہے۔"},{"book":"ایوب","chapter":"19","verse":"12","text":"اُس کے دستے مل کر مجھ پر حملہ کرنے آئے ہیں۔ اُنہوں نے میری فصیل کے ساتھ مٹی کا ڈھیر لگایا ہے تاکہ اُس میں رخنہ ڈالیں۔ اُنہوں نے چاروں طرف سے میرے خیمے کا محاصرہ کیا ہے۔"},{"book":"ایوب","chapter":"19","verse":"13","text":"میرے بھائیوں کو اُس نے مجھ سے دُور کر دیا، اور میرے جاننے والوں نے میرا حقہ پانی بند کر دیا ہے۔"},{"book":"ایوب","chapter":"19","verse":"14","text":"میرے رشتے داروں نے مجھے ترک کر دیا، میرے قریبی دوست مجھے بھول گئے ہیں۔"},{"book":"ایوب","chapter":"19","verse":"15","text":"میرے دامن گیر اور نوکرانیاں مجھے اجنبی سمجھتے ہیں۔ اُن کی نظر میں مَیں اجنبی ہوں۔"},{"book":"ایوب","chapter":"19","verse":"16","text":"مَیں اپنے نوکر کو بُلاتا ہوں تو وہ جواب نہیں دیتا۔ گو مَیں اپنے منہ سے اُس سے التجا کروں توبھی وہ نہیں آتا۔"},{"book":"ایوب","chapter":"19","verse":"17","text":"میری بیوی میری جان سے گھن کھاتی ہے، میرے سگے بھائی مجھے مکروہ سمجھتے ہیں۔"},{"book":"ایوب","chapter":"19","verse":"18","text":"یہاں تک کہ چھوٹے بچے بھی مجھے حقیر جانتے ہیں۔ اگر مَیں اُٹھنے کی کوشش کروں تو وہ اپنا منہ دوسری طرف پھیر لیتے ہیں۔"},{"book":"ایوب","chapter":"19","verse":"19","text":"میرے دلی دوست مجھے کراہیت کی نگاہ سے دیکھتے ہیں، جو مجھے پیارے تھے وہ میرے مخالف ہو گئے ہیں۔"},{"book":"ایوب","chapter":"19","verse":"20","text":"میری جِلد سکڑ کر میری ہڈیوں کے ساتھ جا لگی ہے۔ مَیں موت سے بال بال بچ گیا ہوں۔19‏:20 بال بال بچ گیا ہوں: مطلب مبہم سا ہے۔ لفظی ترجمہ: میرے دانتوں کی جِلد ہی بچ گئی ہے۔"},{"book":"ایوب","chapter":"19","verse":"21","text":"میرے دوستو، مجھ پر ترس کھاؤ، مجھ پر ترس کھاؤ۔ کیونکہ اللہ ہی کے ہاتھ نے مجھے مارا ہے۔"},{"book":"ایوب","chapter":"19","verse":"22","text":"تم کیوں اللہ کی طرح میرے پیچھے پڑ گئے ہو، کیوں میرا گوشت کھا کھا کر سیر نہیں ہوتے؟"},{"book":"ایوب","chapter":"19","verse":"23","text":"کاش میری باتیں قلم بند ہو جائیں! کاش وہ یادگار پر کندہ کی جائیں،"},{"book":"ایوب","chapter":"19","verse":"24","text":"لوہے کی چھینی اور سیسے سے ہمیشہ کے لئے پتھر میں نقش کی جائیں!"},{"book":"ایوب","chapter":"19","verse":"25","text":"لیکن مَیں جانتا ہوں کہ میرا چھڑانے والا زندہ ہے اور آخرکار میرے حق میں زمین پر کھڑا ہو جائے گا،"},{"book":"ایوب","chapter":"19","verse":"26","text":"گو میری جِلد یوں اُتاری بھی گئی ہو۔ لیکن میری آرزو ہے کہ جسم میں ہوتے ہوئے اللہ کو دیکھوں،"},{"book":"ایوب","chapter":"19","verse":"27","text":"کہ مَیں خود ہی اُسے دیکھوں، نہ کہ اجنبی بلکہ اپنی ہی آنکھوں سے اُس پر نگاہ کروں۔ اِس آرزو کی شدت سے میرا دل تباہ ہو رہا ہے۔"},{"book":"ایوب","chapter":"19","verse":"28","text":"تم کہتے ہو، ’ہم کتنی سختی سے ایوب کا تعاقب کریں گے‘ اور ’مسئلے کی جڑ تو اُسی میں پنہاں ہے۔‘"},{"book":"ایوب","chapter":"19","verse":"29","text":"لیکن تمہیں خود تلوار سے ڈرنا چاہئے، کیونکہ تمہارا غصہ تلوار کی سزا کے لائق ہے، تمہیں جاننا چاہئے کہ عدالت آنے والی ہے۔“"}]}