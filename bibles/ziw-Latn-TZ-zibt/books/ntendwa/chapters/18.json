{"data":[{"book":"Ntendwa","chapter":"18","verse":"1","text":"Eze ajike aho, Paolo ahalawa Aseni kwita Kolinto."},{"book":"Ntendwa","chapter":"18","verse":"2","text":"Uko kadugana na Myahudi akwitangwa Akila, elekwe Ponto, alaile Italiya mazuwa majeche yajinkile hamwenga na mkaziwe Pilisiliya, kwaviya Kilaudiyo kawaunga Wayahudi wakulawe Lumi. Paolo kaita akawakaule,"},{"book":"Ntendwa","chapter":"18","verse":"3","text":"nakuhumula kudamanya ndima nawo, kwaviya nakekala kwa kudamanya mahema, saviya nawakadamanya."},{"book":"Ntendwa","chapter":"18","verse":"4","text":"Alafyaga nawo mwe nyumba zo kuvikila chila mwe mazuwa dya kuhumula, kujeza kuwakwesa Wayahudi na Wayunani."},{"book":"Ntendwa","chapter":"18","verse":"5","text":"Sila na Timoseo weze wengile kulaila Makedoniya, Paolo kaguha chipindi chakwe choseni kulonga imbuli idya, kuwagambila Wayahudi kugamba Yesu nuyo Kulisito Mkombola."},{"book":"Ntendwa","chapter":"18","verse":"6","text":"Weze wamhige na kumhuluta, kakupuguta iditifili mwe suche yakwe saviya kanyo nakuwagamba, “Uneva mkaga, ni lwenyu wenye! Miye simuli. Kukongela vino haluse naita kwa sawo Wayahudi.”"},{"book":"Ntendwa","chapter":"18","verse":"7","text":"Ivyo niyo ahalawa kwita kwikala mwe kaya ya Hemkaya ywa Uyahudi akwitangwa Tito Yusito, nakamvikila Chohile, kaya yakwe na ihakana na nyumba yo kuvikila."},{"book":"Ntendwa","chapter":"18","verse":"8","text":"Kilisipo, chilongozi ywa nyumba yo kuvikila, kamzumila Zumbe, hamwenga nekaya yakwe yoseni, wantu walozize watuhu wa Kolinto weva imbuli iyo, wazumila niyo wabatizwa."},{"book":"Ntendwa","chapter":"18","verse":"9","text":"Chilo chimwenga Paolo kezilwa ni uwoni wa Zumbe kumgamba, “Usekogoha, mna longa, naho usekuleka,"},{"book":"Ntendwa","chapter":"18","verse":"10","text":"kwaviya nihamwenga naweye. Hahali akudaha kukulumiza, kwaviya walozize we mwomzi uno ni wantu wangu.”"},{"book":"Ntendwa","chapter":"18","verse":"11","text":"Ivyo Paolo ekala uko kwa mhilimo umwenga na nusu akahinya wantu mbuli za Chohile."},{"book":"Ntendwa","chapter":"18","verse":"12","text":"Umo Galiyo eze atendwe mkulu ywa Chilumi ywa Akaya, Wayahudi wa kudya wadugana hamwenga, wamgwila Paolo nakumwigala kwe chitala."},{"book":"Ntendwa","chapter":"18","verse":"13","text":"Wagamba “Mntu yuno ajeza kuwakwesa wantu wamvikile Chohile mwe sila ikuhigana na sigilizi!”"},{"book":"Ntendwa","chapter":"18","verse":"14","text":"Paolo nakaunga alonge umo Galiyo akalonga kwa Wayahudi, “Uneva ino nani mbuli ihiye hegu ubanasi udamanywe, navitende vyedi kwa miye kuwaguhila nyuwe Wayahudi."},{"book":"Ntendwa","chapter":"18","verse":"15","text":"Mna kwaviya ni mahigano ya ulosi na mazina na sigilizi zenyu wenye, nyuwe wenye mwaungwa msinyise. Sanitende mkanta wa vintu saivyo!”"},{"book":"Ntendwa","chapter":"18","verse":"16","text":"Niyo awausa mwechitala."},{"book":"Ntendwa","chapter":"18","verse":"17","text":"Woseni niyo wamgwila Sosiseni, chilongozi ywa nyumba yo kuvikila, niyo wamtowa mwechitala. Mna Galiyo hawone ni mbuli."},{"book":"Ntendwa","chapter":"18","verse":"18","text":"Paolo kekala hamwenga nawazumile uko Kolinto kwa mazuwa alozize, niyo awasa nakwita kwa meli Pilisiliya na Akila kwita Siliya. Umo hewenati kulawa Kenikileya kamoga umtwi wakwe kwaviya nakaika nazili."},{"book":"Ntendwa","chapter":"18","verse":"19","text":"Wengila Efeso, uko Paolo kakulawa Pilisila na Akila. Kaita kwe nyumba yo kuvikila kulafya na Wayahudi."},{"book":"Ntendwa","chapter":"18","verse":"20","text":"Wantu wamlombeza ekalekale, mna havyungile."},{"book":"Ntendwa","chapter":"18","verse":"21","text":"Mna kawagambila umo akahalawa, “Uneva Chohile akaunga nanuye kwenyu.” Ivyo niyo ahalawa Efeso."},{"book":"Ntendwa","chapter":"18","verse":"22","text":"Eze engile Kaisaliya, aita Yelusalemu nakulamsa wantu wa nyumba yo kuvikila, niyo aita Antiyokiya."},{"book":"Ntendwa","chapter":"18","verse":"23","text":"Eze ekalekale uko, ahalawa nakujinka mzi wa Galatiya na Filigiya, akawajela moyo wanampina wose."},{"book":"Ntendwa","chapter":"18","verse":"24","text":"Mwechipindi icho Myahudi akwitangwa Apolo, elekagwa Isikandaliya, abulaga Efeso. Nani mntu asomile naho amanyize mawandiko."},{"book":"Ntendwa","chapter":"18","verse":"25","text":"Nakahinywa sila ya Zumbe, kwa kungisa kwakwe kahinya kulonga vyedi ichindedi cha Yesu. Mna nakamanya mbuli za ubatizo wa Yohana uwodu."},{"book":"Ntendwa","chapter":"18","verse":"26","text":"Kakonga kulonga kwa ukankalu mwe nyumba zo kuvikila. Pilisiliya na Akila weze wamwive, waita naye kukaya nakumhinya vyedi sila ya Chohile."},{"book":"Ntendwa","chapter":"18","verse":"27","text":"Apolo niyo awona aite Akaya, ivyo wanampina wa Efeso wamwambiza kwa kuwagambila wanampina uko Akaya, kuwaunga wamhokele. Eze engile katenda mwambizi mkulu kwa wadya wazumile kwa wedi wa Chohile."},{"book":"Ntendwa","chapter":"18","verse":"28","text":"Kwaviya kwa mahigano makulu kawahuma Wayahudi mwe lafyo holumpe lwa wantu kwa kuwalavyanyiza mwa mawandiko kugamba Yesu nuyo Kulisito Mkombola."}]}