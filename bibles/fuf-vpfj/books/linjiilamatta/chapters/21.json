{"data":[{"book":"LINJIILA MATTA","chapter":"21","verse":"1","text":"Ɓay wonii ɓe ɓadike Yerusalaam haa ɓe hewtii Bayti-Faazii, ɗun ko takko Fello *Zaytuuni ngon, kanko Iisaa o nuli taalibaaɓe makko ɗiɗo,"},{"book":"LINJIILA MATTA","chapter":"21","verse":"2","text":"o wi'i ɓe: «Yahee e ngoo hoɗo wongo yeeso mon ɗoo, on taway ɗon kisan mbabba no humii, hara himba wondi e mbabun mabba. Hunton ɗi, addanon mi."},{"book":"LINJIILA MATTA","chapter":"21","verse":"3","text":"Si goɗɗo aru on e landaade goɗɗun, on wi'ay mo: ‹Ko haaju Koohoojo on yani e majji.› Onsay o accay ɗi ara.»"},{"book":"LINJIILA MATTA","chapter":"21","verse":"4","text":"Ɗun waɗiri fii ko daaliranoo annabaajo on kon no laatora:"},{"book":"LINJIILA MATTA","chapter":"21","verse":"5","text":"«Wi'u jamaa *Siyuuna on:"},{"book":"LINJIILA MATTA","chapter":"21","verse":"6","text":"Taalibaaɓe ɓen yahi, waɗi ko Iisaa yamiri ɓe kon."},{"book":"LINJIILA MATTA","chapter":"21","verse":"7","text":"Ɓe addoyi mbabba mban e mbabun mabba on. Ɓe ndaɗɗani mo conci maɓɓe ɗin e hoore majji, o jooɗii ɗon."},{"book":"LINJIILA MATTA","chapter":"21","verse":"8","text":"Tawi yimɓe ɗuuɗuɓe e nder jamaa on no ndaɗɗanaynoo mo conci mun ɗin ka laawol, woɓɓe ɓen taƴa calɗi leɗɗe ɗen, ndaɗɗana mo ka laawol."},{"book":"LINJIILA MATTA","chapter":"21","verse":"9","text":"Tawi jamaa hikkornooɗo yeeso e iwtirnooɗo ɓaawo Iisaa on no ewnaade, wi'a:"},{"book":"LINJIILA MATTA","chapter":"21","verse":"10","text":"Ɓay wonii o naatii Yerusalaam, saare nden fow memminii, wi'i: «Ko hombo woni oo?»"},{"book":"LINJIILA MATTA","chapter":"21","verse":"11","text":"Jamaa on jaabii, wi'i: «Ko annabi Iisaa oo jeyaaɗo Naasirata, ɗun ko e nder Jaliilu.»"},{"book":"LINJIILA MATTA","chapter":"21","verse":"12","text":"Ɓay wonii Iisaa naatii ka dingiral *juulirde mawnde, o raɗii yeeyaynooɓe ton ɓen fow e soodaynooɓe ɓen. O wayliti taabe waɗaynooɓe sensa-sensita ɓen, e julle yeeyaynooɓe gabooji ɓen,"},{"book":"LINJIILA MATTA","chapter":"21","verse":"13","text":"hara himo wi'ora ɓe: «No windii: ‹Suudu an ndun innoyte suudu torordu Alla›,"},{"book":"LINJIILA MATTA","chapter":"21","verse":"14","text":"Tawi bumɓe e laƴooɓe no ɓadaade mo ka juulirde, o sellina ɓe."},{"book":"LINJIILA MATTA","chapter":"21","verse":"15","text":"Kono ɓay hooreeɓe *yottinooɓe sadaka ɓen e jannooɓe fii Sariya on ɓen yi'ii kaawakeeji moƴƴi ɗi o waɗi ɗin, e ko fayɓe ɓen ewnotoo kon ka juulirde mawnde wi'a «Hosannaa*, yo ɓii Daawuuda», ɓe seytini,"},{"book":"LINJIILA MATTA","chapter":"21","verse":"16","text":"ɓe wi'i mo: «A nanii ko ɓe woni wi'ude kon?»"},{"book":"LINJIILA MATTA","chapter":"21","verse":"17","text":"O acci ɓe ɗon, o yalti saare nden, o yahi *Betanii, o waali ton."},{"book":"LINJIILA MATTA","chapter":"21","verse":"18","text":"Ko Iisaa yiltitotoo ka saare bimbi, o weelaa."},{"book":"LINJIILA MATTA","chapter":"21","verse":"19","text":"O yi'i ƴibbehi ka laawol, o ɓadii ki. Kono ko kaaki tun o tawi e makki. Onsay o wi'i ki: «A rimitataa hande kadi.» E on saa'i ɗon kisan ƴibbehi kin yoori."},{"book":"LINJIILA MATTA","chapter":"21","verse":"20","text":"Ɓay taalibaaɓe ɓen yi'ii ɗun, ɓe ŋalɗi, ɓe wi'i: «Ko honno kii ƴibbehi yooriri kisan?»"},{"book":"LINJIILA MATTA","chapter":"21","verse":"21","text":"Onsay Iisaa jaabii ɓe, wi'i: «Ka haqiiqa mi andinii on, si tawii hiɗon gomɗini, hara on sikkitaaki, wonaa ko waɗaa e kii ƴibbehi kon tun waɗoton. Kono kadi, si on wi'ii ngoo fello yo ngo ɓoro ɗoo, ngo yaha ka baharu, ɗun waɗay."},{"book":"LINJIILA MATTA","chapter":"21","verse":"22","text":"Kala ko landorɗon gomɗinal e nder toragol Alla, on heɓay.»"},{"book":"LINJIILA MATTA","chapter":"21","verse":"23","text":"Ɓawto ɗun Iisaa naati ka juulirde mawnde. E nder ko o jannata kon, hooreeɓe yottinooɓe sadaka ɓen e mawɓe jamaa on ari, wi'i mo: «Ko e ley kongol hombo wonɗaa waɗude ɗun, e ko e ley kongol hombo wonɗaa?»"},{"book":"LINJIILA MATTA","chapter":"21","verse":"24","text":"Iisaa jaabii ɓe, wi'i: «Min kadi mi landoto on huunde wootere. Si on jaabike lan, onsay mi yeetoto on ko e ley kongol hombo mi woni waɗirde ɗun."},{"book":"LINJIILA MATTA","chapter":"21","verse":"25","text":"E hara lootugol ko Yaayaa lootaynoo yimɓe ɓen kon, ko honto iwri: ko ka arsi, kaa ko e neɗɗanke?»"},{"book":"LINJIILA MATTA","chapter":"21","verse":"26","text":"Si en jaabike mo-le ko e neɗɗanke ɗun iwri, haray hulen jamaa on.» (Ko fii fow no jogori Yaayaa wa annabaajo.)"},{"book":"LINJIILA MATTA","chapter":"21","verse":"27","text":"Onsay ɓe jaabii Iisaa: «Men andaa!»"},{"book":"LINJIILA MATTA","chapter":"21","verse":"28","text":"Iisaa wi'i ɓe kadi: «Ko honɗun miijiɗon e ɗunɗoo? Hari goɗɗo no mari ɓiɓɓe ɗiɗo. O wi'i arano on e ɓen: ‹Ɓiɗɗo an, yahu golloyaa hande ka ngesa an *wiiɲu.›"},{"book":"LINJIILA MATTA","chapter":"21","verse":"29","text":"On jaabii mo wi'i: ‹Mi woniraa!› Ɓawto ɗun o ninsiti, o yahi ka ngesa."},{"book":"LINJIILA MATTA","chapter":"21","verse":"30","text":"Ben maɓɓe ɓadii ɗimmo on kadi, o yamiriri on kadi wano non. Onɗon jaabii wi'i: ‹Miɗo woniri ɗun, yo baaben!› Kono o yahaali."},{"book":"LINJIILA MATTA","chapter":"21","verse":"31","text":"Ko hombo e ɓen ɗiɗo waɗi faale baaba mun on?»"},{"book":"LINJIILA MATTA","chapter":"21","verse":"32","text":"Ko fii Yaayaa ariino e laawol feewungol, ronkuɗon mo gomɗinde. Kono ƴantirooɓe sagalle janfa ɓen e cagaaɓe ɓen gomɗini mo. Onon non, ɓen yi'unooɓe ɗun, on tuubaano ɓawto ɗun, gomɗinɗon mo.»"},{"book":"LINJIILA MATTA","chapter":"21","verse":"33","text":"«Heɗee kadi misal goo: No woodunoo jom galleejo, tutunooɗo *wiiɲu. O howi tutateeri ndin, o jasi ngayka fii ka wiiɲu on oƴƴee, o waɗi bente ka reenoowo on wona, o halfini ndi remooɓe wiiɲu ɓen, o yahi safaari."},{"book":"LINJIILA MATTA","chapter":"21","verse":"34","text":"Ɓay saa'i soɲitugol wiiɲu on hewtii, o immini kurkaaɗi makko haa e remooɓe wiiɲu ɓen fii yo ɓe jonnu ɓe ɓiɓɓe wiiɲu."},{"book":"LINJIILA MATTA","chapter":"21","verse":"35","text":"«Kono ɓen remooɓe wiiɲu hendii ɗin kurkaaɗi, piyi goɗɗo on, wari oya, ɓe ferii goɗɗo goo kaaƴe."},{"book":"LINJIILA MATTA","chapter":"21","verse":"36","text":"O immini kurkaaɗi makko goo kadi ɓurɓe ɓeya aranun ɗuuɗude, remooɓe wiiɲu ɓen waɗiri ɓenɗon kadi wano non."},{"book":"LINJIILA MATTA","chapter":"21","verse":"37","text":"Ka sakkitorun o immini ɓiɗɗo makko on haa e maɓɓe, himo wi'a: ‹Ɓe teddinay ɓiɗɗo an on.›"},{"book":"LINJIILA MATTA","chapter":"21","verse":"38","text":"Kono ɓay remooɓe wiiɲu ɓen yi'ii ɓiɗɗo on, ɓe wi'indiri: ‹Ko oo woni ronoowo on! Aree waren mo, ɗun en hendoto ndondi makko ndin.›"},{"book":"LINJIILA MATTA","chapter":"21","verse":"39","text":"Onsay ɓe nangi mo, ɓe naɓi ka ɓaawo tutateeri wiiɲu, ɓe wari.»"},{"book":"LINJIILA MATTA","chapter":"21","verse":"40","text":"Iisaa wi'i kadi: «Jooni non, nde jom tutateeri wiiɲu ndin ari, ko honɗun o waɗata ɓen remooɓe wiiɲu?»"},{"book":"LINJIILA MATTA","chapter":"21","verse":"41","text":"Ɓen hooreeɓe jaabii mo, ɓe wi'i: «O re'iray ɓen bonɓe no yurmiri, onsay o halfina tutateeri ndin remooɓe goo, hara ko jonnitooɓe mo ɓiɓɓe wiiɲu ɓen ka dabbunde.»"},{"book":"LINJIILA MATTA","chapter":"21","verse":"42","text":"Onsay Iisaa wi'i ɓe: «E hara on jangaali haa hande ko bindi ɗin wi'i kon? Ko fii hiɗi wi'i wonde:"},{"book":"LINJIILA MATTA","chapter":"21","verse":"43","text":"«Ko ɗun waɗi si mi wi'ay on, laamu Alla ngun ƴettitante on, ngu yeɗee jamaa waɗayɗo ko Alla yiɗi kon."},{"book":"LINJIILA MATTA","chapter":"21","verse":"44","text":"Awa kala yanuɗo e nden hayre, o lancoto, kala kadi mo nde yani e hoore mun, o muncoto.»"},{"book":"LINJIILA MATTA","chapter":"21","verse":"45","text":"Ɓay hooreeɓe yottinooɓe sadaka ɓen e *Fariisiyaaɓe ɓen nanii ɗen mise, ɓe andi ko fii maɓɓe Iisaa woni wowlude."},{"book":"LINJIILA MATTA","chapter":"21","verse":"46","text":"Ɓe woni e ɗaɓɓugol feere no ɓe nangira mo, kono hari hiɓe huli jamaa on, ko fii hari jamaa on no jogori mo wa annabaajo."}]}