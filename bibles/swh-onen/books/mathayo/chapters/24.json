{"data":[{"book":"Mathayo","chapter":"24","verse":"1","text":"Yesu akatoka Hekaluni na alipokuwa akienda zake, wanafunzi wake wakamwendea ili kumwonyesha majengo ya Hekalu."},{"book":"Mathayo","chapter":"24","verse":"2","text":"Ndipo Yesu akawauliza, “Je, mnayaona haya yote? Amin, nawaambia, hakuna hata jiwe moja hapa litakalobaki juu ya jingine, bali kila moja litabomolewa.”"},{"book":"Mathayo","chapter":"24","verse":"3","text":"Yesu alipokuwa ameketi kwenye Mlima wa Mizeituni, wanafunzi wake wakamjia faraghani, wakamuuliza, “Tuambie, mambo haya yatatukia lini, nayo dalili ya kuja kwako na ya mwisho wa dunia ni gani?”"},{"book":"Mathayo","chapter":"24","verse":"4","text":"Yesu akawajibu, “Jihadharini, mtu yeyote asiwadanganye."},{"book":"Mathayo","chapter":"24","verse":"5","text":"Kwa maana wengi watakuja kwa Jina langu, wakidai, ‘Mimi ndiye Kristo,’24:5 Kristo maana yake ni Masiya, yaani Aliyetiwa mafuta. nao watawadanganya wengi."},{"book":"Mathayo","chapter":"24","verse":"6","text":"Mtasikia habari za vita na matetesi ya vita. Angalieni msitishike, kwa maana haya hayana budi kutukia. Lakini ule mwisho bado."},{"book":"Mathayo","chapter":"24","verse":"7","text":"Taifa litainuka dhidi ya taifa, na ufalme dhidi ya ufalme. Kutakuwa na njaa na mitetemeko ya ardhi sehemu mbalimbali."},{"book":"Mathayo","chapter":"24","verse":"8","text":"Haya yote yatakuwa ndio mwanzo wa utungu."},{"book":"Mathayo","chapter":"24","verse":"9","text":"“Ndipo mtasalitiwa, ili mteswe na kuuawa, nanyi mtachukiwa na mataifa yote kwa ajili yangu."},{"book":"Mathayo","chapter":"24","verse":"10","text":"Wakati huo, wengi wataacha imani yao, nao watasalitiana kila mmoja na mwenzake na kuchukiana."},{"book":"Mathayo","chapter":"24","verse":"11","text":"Watatokea manabii wengi wa uongo, nao watawadanganya watu wengi."},{"book":"Mathayo","chapter":"24","verse":"12","text":"Kwa sababu ya kuongezeka kwa uovu upendo wa watu wengi utapoa,"},{"book":"Mathayo","chapter":"24","verse":"13","text":"lakini yule atakayevumilia hadi mwisho ataokolewa."},{"book":"Mathayo","chapter":"24","verse":"14","text":"Injili ya Ufalme itahubiriwa ulimwenguni kote kuwa ushuhuda kwa mataifa yote. Ndipo mwisho utakapokuja."},{"book":"Mathayo","chapter":"24","verse":"15","text":"“Hivyo mtakapoona lile ‘chukizo la uharibifu’ lililonenwa na nabii Danieli limesimama mahali patakatifu (asomaye na afahamu),"},{"book":"Mathayo","chapter":"24","verse":"16","text":"basi wale walioko Uyahudi wakimbilie milimani."},{"book":"Mathayo","chapter":"24","verse":"17","text":"Yeyote aliye juu ya dari ya nyumba asishuke ili kuchukua chochote kutoka ndani ya nyumba."},{"book":"Mathayo","chapter":"24","verse":"18","text":"Aliye shambani asirudi nyumbani kuchukua vazi lake."},{"book":"Mathayo","chapter":"24","verse":"19","text":"Ole wao wenye mimba na wale wanaonyonyesha watoto siku hizo!"},{"book":"Mathayo","chapter":"24","verse":"20","text":"Ombeni ili kukimbia kwenu kusiwe wakati wa baridi au siku ya Sabato."},{"book":"Mathayo","chapter":"24","verse":"21","text":"Kwa maana wakati huo kutakuwa na dhiki kuu ambayo haijapata kuwako tangu mwanzo wa dunia mpaka sasa: wala haitakuwako tena kamwe."},{"book":"Mathayo","chapter":"24","verse":"22","text":"Kama siku hizo zisingefupishwa, hakuna hata mtu mmoja ambaye angeokoka. Lakini kwa ajili ya wateule, siku hizo zitafupizwa."},{"book":"Mathayo","chapter":"24","verse":"23","text":"Wakati huo kama mtu yeyote akiwaambia, ‘Tazama, Kristo huyu hapa!’ Au, ‘Kristo yuko kule,’ msisadiki."},{"book":"Mathayo","chapter":"24","verse":"24","text":"Kwa maana watatokea makristo wa uongo na manabii wa uongo, nao watafanya ishara kubwa na maajabu mengi ili kuwapotosha, ikiwezekana, hata wale wateule hasa."},{"book":"Mathayo","chapter":"24","verse":"25","text":"Angalieni, nimekwisha kuwaambia mapema."},{"book":"Mathayo","chapter":"24","verse":"26","text":"“Kwa hiyo mtu yeyote akiwaambia, ‘Yule kule nyikani,’ msiende huko. Au akisema, ‘Yuko kwenye chumba,’ msisadiki."},{"book":"Mathayo","chapter":"24","verse":"27","text":"Kwa maana kama vile umeme utokeavyo mashariki na kuonekana hata magharibi, ndivyo itakavyokuwa kuja kwake Mwana wa Adamu."},{"book":"Mathayo","chapter":"24","verse":"28","text":"Kwa maana popote ulipo mzoga, huko ndiko wakusanyikapo tai."},{"book":"Mathayo","chapter":"24","verse":"29","text":"“Mara baada ya dhiki ya siku zile,"},{"book":"Mathayo","chapter":"24","verse":"30","text":"“Ndipo itakapotokea ishara ya Mwana wa Adamu angani, na makabila yote ya dunia yataomboleza. Nao watamwona Mwana wa Adamu akija juu ya mawingu ya angani, katika uwezo na utukufu mkuu."},{"book":"Mathayo","chapter":"24","verse":"31","text":"Naye atawatuma malaika zake kwa sauti kuu ya tarumbeta, nao watawakusanya wateule wake kutoka pande zote nne za dunia, kutoka mwisho mmoja wa mbingu hadi mwisho mwingine."},{"book":"Mathayo","chapter":"24","verse":"32","text":"“Basi jifunzeni somo hili kutokana na mtini: Matawi yake yanapoanza kuchipua na kutoa majani, mnatambua kwamba wakati wa kiangazi umekaribia."},{"book":"Mathayo","chapter":"24","verse":"33","text":"Vivyo hivyo, myaonapo mambo haya yote, mnatambua kwamba wakati u karibu, hata malangoni."},{"book":"Mathayo","chapter":"24","verse":"34","text":"Amin, nawaambia, kizazi hiki hakitapita hadi mambo haya yote yawe yametimia."},{"book":"Mathayo","chapter":"24","verse":"35","text":"Mbingu na nchi zitapita, lakini maneno yangu hayatapita kamwe."},{"book":"Mathayo","chapter":"24","verse":"36","text":"“Kwa habari ya siku ile na saa, hakuna ajuaye, hata malaika walio mbinguni wala Mwana, ila Baba peke yake."},{"book":"Mathayo","chapter":"24","verse":"37","text":"Kama ilivyokuwa wakati wa Noa, ndivyo itakavyokuwa kuja kwake Mwana wa Adamu."},{"book":"Mathayo","chapter":"24","verse":"38","text":"Kwa maana siku zile kabla ya gharika, watu walikuwa wakila na kunywa, wakioa na kuolewa, mpaka siku ile Noa alipoingia katika safina."},{"book":"Mathayo","chapter":"24","verse":"39","text":"Nao hawakujua lolote mpaka gharika ilipokuja ikawakumba wote. Hivyo ndivyo itakavyokuwa atakapokuja Mwana wa Adamu."},{"book":"Mathayo","chapter":"24","verse":"40","text":"Watu wawili watakuwa shambani, naye mmoja atatwaliwa na mwingine ataachwa."},{"book":"Mathayo","chapter":"24","verse":"41","text":"Wanawake wawili watakuwa wanasaga pamoja, naye mmoja atatwaliwa na mwingine ataachwa."},{"book":"Mathayo","chapter":"24","verse":"42","text":"“Basi kesheni, kwa sababu hamjui ni siku gani atakapokuja Bwana wenu."},{"book":"Mathayo","chapter":"24","verse":"43","text":"Lakini fahamuni jambo hili: Kama mwenye nyumba angejua ni wakati gani wa usiku ambao mwizi atakuja, angekesha na hangekubali nyumba yake kuvunjwa."},{"book":"Mathayo","chapter":"24","verse":"44","text":"Kwa hiyo ninyi pia hamna budi kuwa tayari, kwa sababu Mwana wa Adamu atakuja saa msiyotazamia."},{"book":"Mathayo","chapter":"24","verse":"45","text":"“Ni nani basi aliye mtumishi mwaminifu na mwenye busara, ambaye bwana wake amemweka kusimamia watumishi wengine katika nyumba yake, ili awape chakula chao kwa wakati unaofaa?"},{"book":"Mathayo","chapter":"24","verse":"46","text":"Heri mtumishi yule ambaye bwana wake atakaporudi atamkuta akifanya hivyo."},{"book":"Mathayo","chapter":"24","verse":"47","text":"Amin, nawaambia, atamweka mtumishi huyo kuwa msimamizi wa mali yake yote."},{"book":"Mathayo","chapter":"24","verse":"48","text":"Lakini kama huyo mtumishi ni mwovu, naye akasema moyoni mwake, ‘Bwana wangu atakawia muda mrefu,’"},{"book":"Mathayo","chapter":"24","verse":"49","text":"kisha akaanza kuwapiga watumishi wenzake, na kula na kunywa pamoja na walevi."},{"book":"Mathayo","chapter":"24","verse":"50","text":"Basi bwana wa mtumishi huyo atakuja siku asiyodhani na saa asiyoijua."},{"book":"Mathayo","chapter":"24","verse":"51","text":"Atamkata vipande vipande na kumweka katika sehemu moja pamoja na wanafiki, mahali ambako kutakuwa ni kulia na kusaga meno."}]}