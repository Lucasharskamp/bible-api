{"data":[{"book":"Jozua","chapter":"18","verse":"1","text":"Daarna kwam het gehele israëlietische volk te Sjilo bijeen, waar het de openbaringstent plaatste. Ofschoon het land hun nu volkomen onderworpen was,"},{"book":"Jozua","chapter":"18","verse":"2","text":"waren er onder de Israëlieten nog zeven stammen, die hun erfdeel niet hadden verdeeld."},{"book":"Jozua","chapter":"18","verse":"3","text":"Daarom sprak Josuë tot de Israëlieten: Hoelang zult ge nog te traag zijn, om het land binnen te trekken en in bezit te nemen, dat Jahweh, de God van uw vaderen, u heeft gegeven?"},{"book":"Jozua","chapter":"18","verse":"4","text":"Wijst nu uit iedere stam drie mannen aan, die ik zal uitzenden. Ze zullen zich gereed maken, het land te doorkruisen, er een beschrijving van geven, zover dit voor hun erfdeel nodig is, en dan bij mij terugkomen."},{"book":"Jozua","chapter":"18","verse":"5","text":"Ge moet het in zeven stukken verdelen; Juda zal zijn gebied in het zuiden, en het huis van Josef zijn gebied in het noorden behouden."},{"book":"Jozua","chapter":"18","verse":"6","text":"Stelt dus een beschrijving van het land in zeven delen op, en brengt die hier bij mij; dan zal ik hier voor het aanschijn van Jahweh, onzen God, het lot voor u werpen."},{"book":"Jozua","chapter":"18","verse":"7","text":"Want de Levieten hebben geen aandeel onder u, daar het priesterschap van Jahweh hun erfdeel is; en Gad en Ruben en de halve stam van Manasse hebben reeds hun erfdeel aan de oostzijde van de Jordaan, dat Moses, de dienaar van Jahweh, hun heeft gegeven."},{"book":"Jozua","chapter":"18","verse":"8","text":"De mannen maakten zich dan gereed en gingen op weg, terwijl Josuë hun bij hun vertrek opdroeg, een beschrijving van het land te maken. Hij zeide: Gaat en doorkruist het land, stelt er een beschrijving van op, en komt dan bij mij terug; dan zal ik hier te Sjilo voor het aanschijn van Jahweh het lot voor u werpen."},{"book":"Jozua","chapter":"18","verse":"9","text":"En de mannen gingen heen, trokken het land door, stelden er een beschrijving in zeven delen van op schrift, stad voor stad, en kwamen bij Josuë in het kamp te Sjilo terug."},{"book":"Jozua","chapter":"18","verse":"10","text":"Toen wierp Josuë te Sjilo voor hen het lot voor het aanschijn van Jahweh, en verdeelde daar het land onder de groepen der Israëlieten."},{"book":"Jozua","chapter":"18","verse":"11","text":"Het eerste lot viel voor de families van de stam der Benjamieten; het gebied, dat het lot hun toewees, lag tussen de zonen van Juda en Josef."},{"book":"Jozua","chapter":"18","verse":"12","text":"Hun noordelijke grens begon bij de Jordaan, liep dan naar boven langs de noordzijde van de bergrug van Jericho, en verder westwaarts het gebergte op, om te eindigen bij de woestijn van Bet-Awen."},{"book":"Jozua","chapter":"18","verse":"13","text":"Vandaar ging de grens verder naar Loez, ten zuiden van de bergrug van Loez, of Betel; en dan omlaag tot Atrot-Addar op het gebergte, ten zuiden van Laag Bet-Choron."},{"book":"Jozua","chapter":"18","verse":"14","text":"Van het gebergte zuidelijk tegenover Bet(-)Choron draaide ze met een bocht in zuidwestelijke richting, en eindigde bij Kirjàt-Báal of Kirjat-Jearim, een stad van de Judeërs. Dit was de westelijke punt."},{"book":"Jozua","chapter":"18","verse":"15","text":"Aan de zuidkant liep de grens van de uiterste punt van Kirját-Jearim in het westen tot bij de bron van de wateren van Neftóach;"},{"book":"Jozua","chapter":"18","verse":"16","text":"ze daalde vervolgens tot de uitlopers van het gebergte, dat tegenover het Ben-Hinnomdal en noordelijk van de vallei der Refaieten ligt; dan ging ze verder omlaag naar het Hinnomdal, zuidelijk van de bergrug der Jeboesieten, en nog meer omlaag naar En-Rogel."},{"book":"Jozua","chapter":"18","verse":"17","text":"Daarna boog ze om in noordelijke richting, kwam uit bij En-Sjémesj, vervolgens bij de steenhopen tegenover de bergpas van Adoemmim, en daalde tot de steen van Bóhan, den zoon van Ruben."},{"book":"Jozua","chapter":"18","verse":"18","text":"Verder liep ze ten noorden van de bergketen van Bet-Haäraba, dan omlaag de Araba in;"},{"book":"Jozua","chapter":"18","verse":"19","text":"vervolgens ten noorden van de bergrug van Bet-Chogla, om te eindigen bij de noordelijke baai van de Zoutzee, aan de zuidelijke monding van de Jordaan. Dit was de zuidelijke grens."},{"book":"Jozua","chapter":"18","verse":"20","text":"De Jordaan vormde de oostelijke grens. Dit was het erfdeel van de families der Benjamieten met zijn grenzen aan alle kanten."},{"book":"Jozua","chapter":"18","verse":"21","text":"De steden van de families der Benjamieten waren: Jericho, Bet-Chogla, Émek-Kesis,"},{"book":"Jozua","chapter":"18","verse":"22","text":"Bet-Haäraba, Semaráim, Betel,"},{"book":"Jozua","chapter":"18","verse":"23","text":"Awwim, Para, Ofra,"},{"book":"Jozua","chapter":"18","verse":"24","text":"Kefar-Haämmoni, Ofni en Géba; twaalf steden met haar dorpen."},{"book":"Jozua","chapter":"18","verse":"25","text":"Gibon, Rama, Beërot,"},{"book":"Jozua","chapter":"18","verse":"26","text":"Mispe, Kefira, Mosa,"},{"book":"Jozua","chapter":"18","verse":"27","text":"Rékem, Jirpeël, Tarala,"},{"book":"Jozua","chapter":"18","verse":"28","text":"Séla, Haélef, Jeboes of Jerusalem, Gibat en Kirjat-Jearim; veertien steden met haar dorpen. Dit was het erfdeel van de families der Benjamieten."}]}