{"data":[{"book":"Matendo","chapter":"9","verse":"1","text":"Wakati ule ule, Sauli alikuwa bado anazidisha vitisho vya kuua wanafunzi wa Bwana, akamwendea kuhani mkuu,"},{"book":"Matendo","chapter":"9","verse":"2","text":"naye akamwomba kuhani mkuu ampe barua za kwenda kwenye masinagogi huko Dameski, ili akimkuta mtu yeyote wa Njia Ile, akiwa mwanaume au mwanamke, aweze kuwafunga na kuwaleta Yerusalemu."},{"book":"Matendo","chapter":"9","verse":"3","text":"Basi akiwa katika safari yake, alipokaribia Dameski, ghafula nuru kutoka mbinguni ikamwangaza kotekote."},{"book":"Matendo","chapter":"9","verse":"4","text":"Akaanguka chini, akasikia sauti ikimwambia, “Sauli, Sauli, mbona unanitesa?”"},{"book":"Matendo","chapter":"9","verse":"5","text":"Sauli akajibu, “U nani wewe, Bwana?”"},{"book":"Matendo","chapter":"9","verse":"6","text":"Sasa inuka uingie mjini, nawe utaambiwa yakupasayo kutenda.”"},{"book":"Matendo","chapter":"9","verse":"7","text":"Watu waliokuwa wakisafiri pamoja na Sauli wakasimama bila kuwa na la kusema, kwa sababu walisikia sauti lakini hawakumwona aliyekuwa akizungumza."},{"book":"Matendo","chapter":"9","verse":"8","text":"Sauli akainuka kutoka pale chini na alipojaribu kufungua macho yake hakuweza kuona kitu chochote. Basi wakamshika mkono wakamwongoza mpaka Dameski."},{"book":"Matendo","chapter":"9","verse":"9","text":"Naye kwa muda wa siku tatu alikuwa kipofu naye hakula wala kunywa chochote."},{"book":"Matendo","chapter":"9","verse":"10","text":"Huko Dameski alikuwepo mwanafunzi mmoja jina lake Anania. Bwana alimwita katika maono, “Anania!”"},{"book":"Matendo","chapter":"9","verse":"11","text":"Bwana akamwambia, “Ondoka uende katika barabara iitwayo Nyofu ukaulize katika nyumba ya Yuda mtu kutoka Tarso, jina lake Sauli, kwa maana wakati huu anaomba,"},{"book":"Matendo","chapter":"9","verse":"12","text":"katika maono amemwona mtu aitwaye Anania akija na kuweka mikono juu yake ili apate kuona tena.”"},{"book":"Matendo","chapter":"9","verse":"13","text":"Anania akajibu, “Bwana, nimesikia kutoka kwa watu wengi habari nyingi kuhusu mtu huyu na madhara yote aliyowatendea watakatifu wako huko Yerusalemu."},{"book":"Matendo","chapter":"9","verse":"14","text":"Naye amekuja hapa Dameski akiwa na mamlaka kutoka kwa viongozi wa makuhani ili awakamate wote wanaotaja jina lako.”"},{"book":"Matendo","chapter":"9","verse":"15","text":"Lakini Bwana akamwambia Anania, “Nenda! Mtu huyu ni chombo changu kiteule nilichokichagua, apate kulichukua Jina langu kwa watu wa Mataifa na wafalme wao na mbele ya watu wa Israeli."},{"book":"Matendo","chapter":"9","verse":"16","text":"Nami nitamwonyesha jinsi impasavyo kuteseka kwa ajili ya Jina langu.”"},{"book":"Matendo","chapter":"9","verse":"17","text":"Kisha Anania akaenda kwenye ile nyumba, akaingia ndani. Akaweka mikono yake juu ya Sauli akasema, “Ndugu Sauli, Bwana Yesu aliyekutokea njiani amenituma kwako ili upate kuona tena na ujazwe Roho Mtakatifu.”"},{"book":"Matendo","chapter":"9","verse":"18","text":"Ghafula vitu kama magamba vikaanguka chini, kutoka machoni mwa Sauli, akapata kuona tena. Akasimama, akabatizwa."},{"book":"Matendo","chapter":"9","verse":"19","text":"Baada ya kula chakula, akapata nguvu tena. Sauli akakaa siku kadhaa pamoja na wanafunzi huko Dameski."},{"book":"Matendo","chapter":"9","verse":"20","text":"Papo hapo akaanza kuhubiri kwenye masinagogi kwamba “Yesu Kristo ni Mwana wa Mungu”"},{"book":"Matendo","chapter":"9","verse":"21","text":"Watu wote waliomsikia Sauli walishangaa na kuuliza, “Huyu si yule mtu aliyesababisha maangamizi makuu huko Yerusalemu miongoni mwa watu waliolitaja jina hili? Naye si amekuja hapa kwa kusudi la kuwakamata na kuwapeleka wakiwa wafungwa mbele ya viongozi wa makuhani?”"},{"book":"Matendo","chapter":"9","verse":"22","text":"Sauli akazidi kuwa hodari na kuwashangaza Wayahudi walioishi Dameski kwa kuthibitisha kuwa Yesu ndiye Kristo.9:22 Kristo maana yake ni Masiya, yaani Aliyetiwa mafuta."},{"book":"Matendo","chapter":"9","verse":"23","text":"Baada ya siku nyingi kupita, Wayahudi wakafanya shauri kumuua Sauli."},{"book":"Matendo","chapter":"9","verse":"24","text":"Lakini shauri lao likajulikana kwa Sauli. Wayahudi wakawa wanalinda malango yote ya mji, usiku na mchana ili wapate kumuua."},{"book":"Matendo","chapter":"9","verse":"25","text":"Lakini wafuasi wake wakamchukua usiku wakamshusha akiwa ndani ya kapu kupitia mahali penye nafasi ukutani."},{"book":"Matendo","chapter":"9","verse":"26","text":"Sauli alipofika Yerusalemu akajaribu kujiunga na wanafunzi lakini wote walimwogopa, kwa maana hawakuamini kwamba kweli naye alikuwa mwanafunzi."},{"book":"Matendo","chapter":"9","verse":"27","text":"Lakini Barnaba akamchukua, akampeleka kwa wale mitume. Akawaeleza jinsi Sauli akiwa njiani alivyomwona Bwana, jinsi Bwana alivyosema naye na jinsi alivyohubiri kwa ujasiri kwa jina la Yesu huko Dameski."},{"book":"Matendo","chapter":"9","verse":"28","text":"Kwa hiyo Sauli akakaa nao akitembea kwa uhuru kila mahali huko Yerusalemu, akihubiri kwa ujasiri katika jina la Bwana."},{"book":"Matendo","chapter":"9","verse":"29","text":"Alinena na kuhojiana na Wayahudi wenye asili ya Kiyunani lakini wao walijaribu kumuua."},{"book":"Matendo","chapter":"9","verse":"30","text":"Wale ndugu walipopata habari wakampeleka hadi Kaisaria, wakamsafirisha kwenda Tarso."},{"book":"Matendo","chapter":"9","verse":"31","text":"Ndipo kanisa katika Uyahudi wote, Galilaya na Samaria likafurahia wakati wa amani. Likatiwa nguvu, na kwa faraja ya Roho Mtakatifu, idadi yake ikazidi kuongezeka, na likaendelea kudumu katika kumcha Bwana."},{"book":"Matendo","chapter":"9","verse":"32","text":"Petro alipokuwa akisafiri sehemu mbalimbali, alikwenda kuwatembelea watakatifu walioishi huko Lida."},{"book":"Matendo","chapter":"9","verse":"33","text":"Huko alimkuta mtu mmoja aitwaye Ainea, ambaye alikuwa amepooza na kwa muda wa miaka minane alikuwa hajaondoka kitandani."},{"book":"Matendo","chapter":"9","verse":"34","text":"Petro akamwambia, “Ainea, Yesu Kristo anakuponya, inuka utandike kitanda chako.” Mara Ainea akainuka."},{"book":"Matendo","chapter":"9","verse":"35","text":"Watu wote wa Lida na Sharoni walipomwona Ainea akitembea wakamgeukia Bwana."},{"book":"Matendo","chapter":"9","verse":"36","text":"Huko Yafa palikuwa na mwanafunzi jina lake Tabitha (ambalo kwa Kiyunani ni Dorkasi9:36 Tabitha kwa Kiaramu na Dorkasi kwa Kiaramu yote yamaanisha Paa.). Huyu alikuwa mkarimu sana, akitenda mema na kuwasaidia maskini."},{"book":"Matendo","chapter":"9","verse":"37","text":"Wakati huo akaugua, akafa na wakiisha kuuosha mwili wake wakauweka katika chumba cha ghorofani."},{"book":"Matendo","chapter":"9","verse":"38","text":"Kwa kuwa Yafa hapakuwa mbali sana na Lida, wanafunzi waliposikia kwamba Petro yuko huko waliwatuma watu wawili kwake ili kumwomba, “Tafadhali njoo huku pasipo kukawia.”"},{"book":"Matendo","chapter":"9","verse":"39","text":"Kwa hiyo Petro akainuka akaenda nao, naye alipowasili, wakampeleka hadi kwenye chumba cha ghorofani alipokuwa amelazwa. Wajane wengi walisimama karibu naye wakilia na kuonyesha majoho na nguo nyingine ambazo Dorkasi alikuwa amewashonea alipokuwa pamoja nao."},{"book":"Matendo","chapter":"9","verse":"40","text":"Petro akawatoa wote nje ya kile chumba, kisha akapiga magoti akaomba, akaugeukia ule mwili akasema, “Tabitha, inuka.” Akafumbua macho yake na alipomwona Petro, akaketi."},{"book":"Matendo","chapter":"9","verse":"41","text":"Petro akamshika mkono akamwinua, ndipo akawaita wale watakatifu na wajane akamkabidhi kwao akiwa hai."},{"book":"Matendo","chapter":"9","verse":"42","text":"Habari hizi zikajulikana sehemu zote za Yafa na watu wengi wakamwamini Bwana."},{"book":"Matendo","chapter":"9","verse":"43","text":"Petro akakaa Yafa kwa siku nyingi akiishi na Simoni mtengenezaji ngozi."}]}