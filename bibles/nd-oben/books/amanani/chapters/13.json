{"data":[{"book":"AmaNani","chapter":"13","verse":"1","text":"UThixo wathi kuMosi,"},{"book":"AmaNani","chapter":"13","verse":"2","text":"“Thuma amadoda athile ukuba ayehlola ilizwe laseKhenani, engilinika abako-Israyeli. Kusendo ngalunye lwesizwe thuma umkhokheli oyedwa.”"},{"book":"AmaNani","chapter":"13","verse":"3","text":"Ngakho ngokulaya kukaThixo uMosi wabakhupha labo enkangala yePharani. Bonke babengabakhokheli bako-Israyeli."},{"book":"AmaNani","chapter":"13","verse":"4","text":"Nanka amabizo abo:"},{"book":"AmaNani","chapter":"13","verse":"5","text":"esizweni sikaSimiyoni, kwakunguShafathi indodana kaHori;"},{"book":"AmaNani","chapter":"13","verse":"6","text":"esizweni sikaJuda, kwakunguKhalebi indodana kaJefune;"},{"book":"AmaNani","chapter":"13","verse":"7","text":"esizweni sika-Isakhari, kwakungu-Igali indodana kaJosefa;"},{"book":"AmaNani","chapter":"13","verse":"8","text":"esizweni sika-Efrayimi, kwakunguHosheya indodana kaNuni;"},{"book":"AmaNani","chapter":"13","verse":"9","text":"esizweni sikaBhenjamini, kwakunguPhalithi indodana kaRafu;"},{"book":"AmaNani","chapter":"13","verse":"10","text":"esizweni sikaZebhuluni, kwakunguGadiyeli indodana kaSodi;"},{"book":"AmaNani","chapter":"13","verse":"11","text":"esizweni sikaManase (owesizwe sikaJosefa), kwakunguGadi indodana kaSusi;"},{"book":"AmaNani","chapter":"13","verse":"12","text":"esizweni sikaDani, kwakungu-Amiyeli indodana kaGemali;"},{"book":"AmaNani","chapter":"13","verse":"13","text":"esizweni sika-Asheri, kwakunguSethuri indodana kaMikhayeli;"},{"book":"AmaNani","chapter":"13","verse":"14","text":"esizweni sikaNafithali, kwakunguNabhi indodana kaVofisi;"},{"book":"AmaNani","chapter":"13","verse":"15","text":"esizweni sikaGadi, kwakunguGewuweli indodana kaMakhi."},{"book":"AmaNani","chapter":"13","verse":"16","text":"La ngamabizo alawomadoda athunywa nguMosi ukuyahlola ilizwe. (UMosi wetha uHosheya indodana kaNuni ibizo elithi Joshuwa.)"},{"book":"AmaNani","chapter":"13","verse":"17","text":"Ekubathumeni kwakhe ukuyahlola ilizwe laseKhenani, uMosi wathi kubo, “Hambani liye eNegebi likhuphukele elizweni lezintaba."},{"book":"AmaNani","chapter":"13","verse":"18","text":"Likhangele ukuthi ilizwe lakhona linjani njalo lokuthi abantu bakhona balamandla kumbe babuthakathaka, balutshwana kumbe banengi."},{"book":"AmaNani","chapter":"13","verse":"19","text":"Ilizwe abahlala kulo linjani? Lihle na loba libi? Amadolobho abahlala kuwo anjani? Agonjolozelwe ngemiduli loba asegcekeni nje?"},{"book":"AmaNani","chapter":"13","verse":"20","text":"Umhlabathi wakhona unjani? Uvundile na loba ulugwadule? Langabe lilezihlahla loba hayi? Yenzani ubungcono benu libuye lezinye zezithelo zakulelolizwe.” (Kwakuyisikhathi sokuvuthwa kwezithelo zakuqala zevini.)"},{"book":"AmaNani","chapter":"13","verse":"21","text":"Ngakho bahamba ukuyahlola ilizwe besukela eNkangala yaseZini kuze kuyefika eRehobhi, ngokuya eLebho Hamathi."},{"book":"AmaNani","chapter":"13","verse":"22","text":"Bahamba-ke badabula eNegebi baze bayafika eHebhroni, lapho okwakuhlala khona u-Ahimani, loSheshayi kanye loThalimayi, izizukulwane zika-Anakhi. (IHebhroni yakhiwa iminyaka eyisikhombisa kungakakhiwa idolobho laseZowani eGibhithe.)"},{"book":"AmaNani","chapter":"13","verse":"23","text":"Bathi befika esihotsheni sase-Eshikholi baquma ugatsha olwalulesixha sezithelo zevini. Ababili babo basithwala besigaxe egodweni ndawonye lamaphomegranathi kanye lomkhiwa."},{"book":"AmaNani","chapter":"13","verse":"24","text":"Lindawo yabizwa ngokuthi yisihotsha sase-Eshikholi ngenxa yesixha sezithelo zevini esaqunywa khona ngabako-Israyeli."},{"book":"AmaNani","chapter":"13","verse":"25","text":"Ngemva kwensuku ezingamatshumi amane zokuhlola ilizwe inhloli zabuyela emuva."},{"book":"AmaNani","chapter":"13","verse":"26","text":"Babuyela kuMosi lo-Aroni lakuso sonke isizwe sako-Israyeli eKhadeshi, enkangala yasePharani. Babikela uMosi lo-Aroni kanye labo bonke abako-Israyeli njalo batshengisa lezithelo zakulelolizwe."},{"book":"AmaNani","chapter":"13","verse":"27","text":"Balandisela uMosi bathi: “Sihambile elizweni lelo obukade usithume kulo, ngempela ligeleza uchago loluju! Nanzi izithelo zalo."},{"book":"AmaNani","chapter":"13","verse":"28","text":"Kodwa abantu abahlala khona balamandla kanti lamadolobho akhona makhulu njalo avikelwe. Size sabona lezizukulwane zika-Anakhi khonale."},{"book":"AmaNani","chapter":"13","verse":"29","text":"Ama-Amaleki ahlala eNegebi; amaHithi, lamaJebusi lama-Amori bahlala elizweni lezintaba, amaKhenani wona ahlala eduzane lolwandle esekele umfula uJodani.”"},{"book":"AmaNani","chapter":"13","verse":"30","text":"Emva kwalokho uKhalebi wathulisa abantu phambi kukaMosi wasesithi, “Kufanele ukuthi sihambe siyethatha ilizwe leli libe ngelethu, ngoba singakwenza sibili.”"},{"book":"AmaNani","chapter":"13","verse":"31","text":"Kodwa amadoda lawo ayehambe laye athi, “Asingeke sibahlasele abantu labo; balamandla kulathi.”"},{"book":"AmaNani","chapter":"13","verse":"32","text":"Basebetshela abantu bako-Israyeli umbiko omubi ngelizwe ababelihlolile. Bathi, “Ilizwe esilihlolileyo liyabagabhela labantu abahlala kulo. Bonke abantu esibabone khonale yiziqhwaga."},{"book":"AmaNani","chapter":"13","verse":"33","text":"Sibone khona amaNefilimi (isizukulwane sika-Anakhi sivela kumaNefilimi.) Emehlweni ethu besingangentethe phambi kwabo, lasemehlweni abo besinjalo.”"}]}