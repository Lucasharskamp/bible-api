{"data":[{"book":"గలతీ పత్రిక","chapter":"6","verse":"1","text":"సోదరులారా, మీలో ఎవరైనా పాపం చేస్తూ పట్టుబడితే, దేవుని ఆత్మ ప్రేరేపణతో ఉన్న మీరెవరైనా, సాత్వికమైన మనసుతో ఆ వ్యక్తిని సరిచేయాలి. (అదేవిధంగా) మీమట్టుకు మీరు పాపం చేయకుండా జాగ్రత్తగా ఉండండి."},{"book":"గలతీ పత్రిక","chapter":"6","verse":"2","text":"ఒకరి సమస్యలను ఒకరు పట్టించుకోండి. అలా చేస్తూ ఉంటే, మీరు క్రీస్తు నియమాన్ని పాటించినట్టు."},{"book":"గలతీ పత్రిక","chapter":"6","verse":"3","text":"ఏ గొప్పతనం లేనివాడు ఎవరైనా తాను గొప్పవాడినని అనుకుంటుంటే తనను తానే మోసపరచుకుంటున్నాడు."},{"book":"గలతీ పత్రిక","chapter":"6","verse":"4","text":"ప్రతివాడూ తన సొంత పనిని పరీక్షించి తెలుసుకోవాలి. అప్పుడు ఇతరుల విషయంలో కాకుండా తన విషయంలోనే అతనికి అతిశయం కలుగుతుంది."},{"book":"గలతీ పత్రిక","chapter":"6","verse":"5","text":"ప్రతివాడూ తన బరువు తానే మోసుకోవాలి గదా?"},{"book":"గలతీ పత్రిక","chapter":"6","verse":"6","text":"వాక్యోపదేశం పొందిన వ్యక్తి ఉపదేశించిన వాడికి మంచి పదార్ధాలన్నిటిలో భాగమివ్వాలి."},{"book":"గలతీ పత్రిక","chapter":"6","verse":"7","text":"మోసపోవద్దు. దేవుణ్ణి వెక్కిరించలేము. మనిషి ఏ విత్తనాలు చల్లుతాడో ఆ పంటనే కోస్తాడు."},{"book":"గలతీ పత్రిక","chapter":"6","verse":"8","text":"ఎలాగంటే, తన సొంత శరీర ఇష్టాల ప్రకారం విత్తనాలు చల్లేవాడు తన శరీరం నుంచి నాశనం అనే పంట కోస్తాడు. ఆత్మ ప్రకారం విత్తనాలు చల్లేవాడు ఆత్మ నుంచి నిత్యజీవం అనే పంట కోస్తాడు."},{"book":"గలతీ పత్రిక","chapter":"6","verse":"9","text":"మనం మేలు చేస్తూ ఉండడంలో అలసిపోకుండా ఉందాం. మనం వదిలిపెట్టకుండా ఉంటే తగిన కాలంలో పంట కోసుకుంటాము."},{"book":"గలతీ పత్రిక","chapter":"6","verse":"10","text":"కాబట్టి ప్రతి అవకాశంలో అందరికీ మేలు చేస్తూ ఉందాం, మరి ముఖ్యంగా మన సహ విశ్వాసులకు."},{"book":"గలతీ పత్రిక","chapter":"6","verse":"11","text":"నా సొంత దస్తూరీతో పెద్ద అక్షరాలతో ఎలా రాస్తున్నానో చూడండి."},{"book":"గలతీ పత్రిక","chapter":"6","verse":"12","text":"శరీర విషయంలో చక్కగా కనిపించాలని కోరే వారు, తాము క్రీస్తు సిలువ విషయంలో హింస పొందకుండా ఉండడానికి మాత్రమే సున్నతి పొందాలని మిమ్మల్ని బలవంతం చేస్తున్నారు."},{"book":"గలతీ పత్రిక","chapter":"6","verse":"13","text":"అయితే వారు సున్నతి పొందిన వారైనా ధర్మశాస్త్రం ఆచరించరు. వారు మీ శరీర విషయంలో గొప్పలు చెప్పుకోవడం కోసం మీరు సున్నతి పొందాలని కోరుతున్నారు."},{"book":"గలతీ పత్రిక","chapter":"6","verse":"14","text":"అయితే మన ప్రభువైన యేసు క్రీస్తు సిలువ విషయంలో తప్ప మరి దేనిలోనూ గొప్పలు చెప్పుకోవడం నాకు దూరమవుతుంది గాక. ఆయన ద్వారా లోకానికి నేనూ, నాకు లోకం సిలువ మరణం చెందాను."},{"book":"గలతీ పత్రిక","chapter":"6","verse":"15","text":"కొత్త సృష్టి పొందడమే గాని సున్నతి పొందడంలో, పొందకపోవడంలో ఏమీ లేదు."},{"book":"గలతీ పత్రిక","chapter":"6","verse":"16","text":"ఈ పద్ధతి ప్రకారం నడుచుకునే వారందరికీ అంటే, దేవుని ఇశ్రాయేలుకు శాంతి, కృప కలుగు గాక."},{"book":"గలతీ పత్రిక","chapter":"6","verse":"17","text":"నేను యేసు గుర్తులు నా దేహంలో ధరించి ఉన్నాను కాబట్టి ఇకనుంచి ఎవరూ నన్ను కష్టపెట్టవద్దు."},{"book":"గలతీ పత్రిక","chapter":"6","verse":"18","text":"సోదరులారా, మన ప్రభువైన యేసు క్రీస్తు కృప మీ ఆత్మతో ఉండుగాక. ఆమేన్‌."}]}