{"data":[{"book":"הבשורה על-פי יוחנן","chapter":"11","verse":"1-2","text":"איש בשם אלעזר, שגר בבית־עניה עם מרים ואחותה מרתא, חלה. אחותו מרים היא זו שמשחה את ישוע במרקחת יקרה וניגבה את רגליו בשערותיה."},{"book":"הבשורה על-פי יוחנן","chapter":"11","verse":"3","text":"מרתא ומרים שלחו הודעה לישוע: ”אדוני, ידידך הטוב חולה מאוד.“"},{"book":"הבשורה על-פי יוחנן","chapter":"11","verse":"4","text":"כששמע ישוע את הדבר אמר: ”מחלה זאת לא תיגמר במוות, כי אם להביא כבוד לאלוהים. כי בן האלוהים יפואר באמצעות המחלה הזאת.“"},{"book":"הבשורה על-פי יוחנן","chapter":"11","verse":"5","text":"ישוע אהב מאוד את מרתא, מרים ואלעזר."},{"book":"הבשורה על-פי יוחנן","chapter":"11","verse":"6","text":"כאשר ישוע שמע שאלעזר חלה, התעכב יומיים"},{"book":"הבשורה על-פי יוחנן","chapter":"11","verse":"7","text":"ורק לאחר מכן אמר לתלמידיו: ”הבה נחזור ליהודה.“"},{"book":"הבשורה על-פי יוחנן","chapter":"11","verse":"8","text":"”אולם, רבי,“ קראו התלמידים במחאה, ”לפני ימים ספורים בלבד ניסו מנהיגי היהודים להרוג אותך, ועכשיו אתה חוזר לאותו מקום?“"},{"book":"הבשורה על-פי יוחנן","chapter":"11","verse":"9","text":"”בכל יום יש שתים־עשרה שעות אור, ובמשך השעות האלה יכול כל אחד ללכת בלי ליפול או להיכשל."},{"book":"הבשורה על-פי יוחנן","chapter":"11","verse":"10","text":"מי שהולך בלילה ייכשל וימעד בגלל החשכה.“"},{"book":"הבשורה על-פי יוחנן","chapter":"11","verse":"11","text":"ישוע המשיך: ”חברנו אלעזר ישן, אך אני הולך להעיר אותו.“"},{"book":"הבשורה על-פי יוחנן","chapter":"11","verse":"12-13","text":"ישוע התכוון לכך שאלעזר מת, אולם תלמידיו חשבו שאמר כי אלעזר ישן במנוחה, ולכן אמרו: ”אם אלעזר ישן שינה טובה הוא ודאי יבריא!“"},{"book":"הבשורה על-פי יוחנן","chapter":"11","verse":"14","text":"”אלעזר מת“, אמר להם ישוע בפירוש."},{"book":"הבשורה על-פי יוחנן","chapter":"11","verse":"15","text":"”אני שמח למענכם שלא הייתי שם, כדי שתלמדו להאמין. הבה נלך אליו.“"},{"book":"הבשורה על-פי יוחנן","chapter":"11","verse":"16","text":"תומא (הנקרא בשם חיבה ”התאום“) אמר לחבריו התלמידים: ”בואו נלך גם אנחנו כדי שנמות איתו.“"},{"book":"הבשורה על-פי יוחנן","chapter":"11","verse":"17","text":"בהגיעם לבית־עניה נאמר להם שאלעזר מת ושהוא קבור כבר ארבעה ימים."},{"book":"הבשורה על-פי יוחנן","chapter":"11","verse":"18","text":"בית־עניה מרוחקת מירושלים רק כשלושה קילומטר,"},{"book":"הבשורה על-פי יוחנן","chapter":"11","verse":"19","text":"ויהודים רבים באו מירושלים לנחם את מרתא ומרים באבלן."},{"book":"הבשורה על-פי יוחנן","chapter":"11","verse":"20","text":"כאשר שמעה מרתא שישוע היה בדרכו אליהן, הלכה לפגוש אותו, ואילו מרים נשארה בבית."},{"book":"הבשורה על-פי יוחנן","chapter":"11","verse":"21","text":"”אדוני,“ אמרה מרתא לישוע, ”אילו היית כאן, אחי לא היה מת."},{"book":"הבשורה על-פי יוחנן","chapter":"11","verse":"22","text":"אך עדיין לא מאוחר מדי, כי אני יודעת שכל מה שתבקש מאלוהים הוא ייתן לך.“"},{"book":"הבשורה על-פי יוחנן","chapter":"11","verse":"23","text":"”אחיך יקום לחיים“, הבטיח ישוע."},{"book":"הבשורה על-פי יוחנן","chapter":"11","verse":"24","text":"”כן,“ אמרה מרתא, ”עם כל האחרים בתחיית המתים ביום האחרון.“"},{"book":"הבשורה על-פי יוחנן","chapter":"11","verse":"25","text":"אולם ישוע אמר לה: ”אני הוא התחייה והחיים. כל המאמין בי יחיה אפילו אם ימות."},{"book":"הבשורה על-פי יוחנן","chapter":"11","verse":"26","text":"כל המאמין בי יחיה לנצח ולא ימות לעולם! האם את מאמינה לי?“"},{"book":"הבשורה על-פי יוחנן","chapter":"11","verse":"27","text":"”כן, אדוני,“ השיבה, ”אני מאמינה שאתה המשיח בן־האלוהים אשר לו חיכינו זמן רב.“"},{"book":"הבשורה על-פי יוחנן","chapter":"11","verse":"28","text":"כשסיימה מרתא לדבר עזבה את ישוע וחזרה למרים. מרתא קראה למרים בסתר ואמרה: ”המורה נמצא כאן; הוא רוצה לדבר איתך.“"},{"book":"הבשורה על-פי יוחנן","chapter":"11","verse":"29","text":"מרים יצאה אליו מיד."},{"book":"הבשורה על-פי יוחנן","chapter":"11","verse":"30","text":"ישוע נשאר עדיין מחוץ לכפר, במקום שבו פגשה אותו מרתא."},{"book":"הבשורה על-פי יוחנן","chapter":"11","verse":"31","text":"היהודים שבאו לנחם את האבלות ראו את מרים עוזבת את הבית בחיפזון. הם חשבו שהיא הולכת לבכות על קבר אחיה, ולכן הלכו בעקבותיה."},{"book":"הבשורה על-פי יוחנן","chapter":"11","verse":"32","text":"כאשר הגיעה מרים למקום הימצאו של ישוע, נפלה לרגליו וקראה בבכי: ”אדוני, אילו היית כאן, אחי לא היה מת.“"},{"book":"הבשורה על-פי יוחנן","chapter":"11","verse":"33","text":"בכייה ובכי האבלים נגע ללבו של ישוע, וגם הוא התרגש ונאנח."},{"book":"הבשורה על-פי יוחנן","chapter":"11","verse":"34","text":"”היכן קברתם אותו?“ שאל."},{"book":"הבשורה על-פי יוחנן","chapter":"11","verse":"35","text":"ישוע בכה."},{"book":"הבשורה על-פי יוחנן","chapter":"11","verse":"36","text":"”הם היו חברים טובים מאוד“, אמרו היהודים זה לזה. ”ראו עד כמה אהב אותו!“"},{"book":"הבשורה על-פי יוחנן","chapter":"11","verse":"37","text":"היו שאמרו: ”אם הוא ריפא את העיוור, האם לא היה יכול גם למנוע את מותו של אלעזר?“"},{"book":"הבשורה על-פי יוחנן","chapter":"11","verse":"38","text":"ישוע שוב התרגש והלך אל קברו של אלעזר. הוא נקבר במערה שאבן גדולה חסמה את פיתחה."},{"book":"הבשורה על-פי יוחנן","chapter":"11","verse":"39","text":"”הזיזו את האבן“, ביקש ישוע."},{"book":"הבשורה על-פי יוחנן","chapter":"11","verse":"40","text":"”האם לא אמרתי לך שאם תאמיני תראי את גבורת האלוהים?“ שאל ישוע."},{"book":"הבשורה על-פי יוחנן","chapter":"11","verse":"41","text":"האנשים הזיזו את האבן, וישוע נשא עיניו אל השמים וקרא: ”אבי, תודה לך על שאתה שומע אותי."},{"book":"הבשורה על-פי יוחנן","chapter":"11","verse":"42","text":"אני יודע שאתה שומע אותי תמיד, אולם אמרתי זאת כדי שכל הנוכחים כאן יאמינו שאתה שלחת אותי.“"},{"book":"הבשורה על-פי יוחנן","chapter":"11","verse":"43","text":"לאחר מכן הוא קרא בקול רם מאוד: ”אלעזר, צא החוצה!“"},{"book":"הבשורה על-פי יוחנן","chapter":"11","verse":"44","text":"ואלעזר יצא החוצה עטוף עדיין בתכריכים. ”הסירו מעליו את התכריכים ותנו לו ללכת“, אמר ישוע."},{"book":"הבשורה על-פי יוחנן","chapter":"11","verse":"45","text":"יהודים רבים מבין מנחמי מרים אשר חזו בנס האמינו בישוע."},{"book":"הבשורה על-פי יוחנן","chapter":"11","verse":"46","text":"אולם היו שהלכו לפרושים וסיפרו להם את הדבר."},{"book":"הבשורה על-פי יוחנן","chapter":"11","verse":"47","text":"הפרושים וראשי הכוהנים כינסו אסיפה כדי לדון במצב. ”איפה הוא ואיפה אנחנו?“ שאלו זה את זה במבוכה. ”האיש הזה באמת מחולל ניסים!"},{"book":"הבשורה על-פי יוחנן","chapter":"11","verse":"48","text":"אם לא נאסור אותו יאמין בו כל העם וילך אחריו, וזה יהיה סופנו, כי אז יבואו הרומאים ויסירו את בית המקדש ואת עמנו!“"},{"book":"הבשורה על-פי יוחנן","chapter":"11","verse":"49","text":"קייפא, הכהן הגדול באותה שנה, אמר להם: ”אינכם מבינים דבר!"},{"book":"הבשורה על-פי יוחנן","chapter":"11","verse":"50","text":"האינכם מבינים כי מוטב שאדם אחד ימות בעד כל העם, מאשר שכל העם ימות בעד אדם אחד? למה לסכן את העם?“"},{"book":"הבשורה על-פי יוחנן","chapter":"11","verse":"51","text":"קייפא לא אמר דברים אלה ביוזמתו, אלא בהשראת אלוהים, כי בהיותו הכהן הגדול של אותה שנה ניבא שישוע ימות בעד העם."},{"book":"הבשורה על-פי יוחנן","chapter":"11","verse":"52","text":"ולא רק בעד העם, אלא גם כדי לקבץ ולאחד את כל בני־האלוהים באשר הם."},{"book":"הבשורה על-פי יוחנן","chapter":"11","verse":"53","text":"מאותו יום ואילך תכננו מנהיגי היהודים להרוג את ישוע,"},{"book":"הבשורה על-פי יוחנן","chapter":"11","verse":"54","text":"ולכן הוא הפסיק להתהלך בגלוי באזור יהודה. הוא עזב את ירושלים והחליט ללכת לעיר אפרים שבגבול המדבר, שם נשאר עם תלמידיו."},{"book":"הבשורה על-פי יוחנן","chapter":"11","verse":"55","text":"בהתקרב חג הפסח עלו לירושלים יהודים רבים מכל קצות הארץ, כדי להשתתף בטקס הטהרה שקדם לחג."},{"book":"הבשורה על-פי יוחנן","chapter":"11","verse":"56","text":"הם רצו לראות את ישוע, ובעמדם בבית־המקדש שאלו איש את רעהו: ”מה דעתכם, האם יבוא לחג הפסח או לא?“"},{"book":"הבשורה על-פי יוחנן","chapter":"11","verse":"57","text":"בינתיים הודיעו ראשי הכוהנים והפרושים בציבור, שכל הרואה את ישוע חייב לדווח להם על כך מיד, כדי שיוכלו לאסרו."}]}