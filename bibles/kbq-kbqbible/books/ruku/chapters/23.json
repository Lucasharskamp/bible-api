{"data":[{"book":"Ruku","chapter":"23","verse":"1","text":"Ana maka vahe'mo'za erihantage'za Paerotinte, Jisasina avre'za vu'za,"},{"book":"Ruku","chapter":"23","verse":"2","text":"amanage hu'za erigafa hu'za naneke hunte'za, tagra konkeno ama ne'mo'a havi kante Jiu vahetia zmareno nevuno, Sisana takesi zagoa omiho nehuno, Agra'agura huno Nagra Kraisina kini mani'noe hu'ne."},{"book":"Ruku","chapter":"23","verse":"3","text":"Ana hazageno, Paeroti'a Jisasina anage huno antahigene, Kagra Jiu vahe'mofo kinio? Jisasi'a ana kenona'a anage huno hu'ne, Ha e'i kagraka'a nehane."},{"book":"Ruku","chapter":"23","verse":"4","text":"Anante Paeroti'a ugagota pristi vahe'ene, ana vahe kevugura anage huno zmasamine, nagra ama ne'mofompina mago hazenke zama'a kena eri fore osue."},{"book":"Ruku","chapter":"23","verse":"5","text":"Hianagi zamagra hu hankveti'za, agra rama'a vahe'mokizmi zamarimpa zamazeri otino, maka Judia kaziga rempi huzami'ne. Anazamo'a Galiliti agafa huno amarera ehanati'ne."},{"book":"Ruku","chapter":"23","verse":"6","text":"Paeroti'a ana naneke nentahino, Jisasi'a Galili ne' mani'neo huno hu'ne."},{"book":"Ruku","chapter":"23","verse":"7","text":"Hagi Paerotima antahiama, Jisasi'a Heroti kvagri'nea mopafinti e'ne nehuno'a, Herotinte hunte'ne. Heroti'a ana knafina Jerusalemi emaninegeno huntege'za avare'za vu'naze."},{"book":"Ruku","chapter":"23","verse":"8","text":"Herotinte avare'za vazageno, Heroti'a Jisasima negeno'a tusi muse hu'ne. Na'ankure Jisasina agenke'a hakare zupa antahitere nehuno, magokna Agra kaguvaza eri fore hanigena kesue huno antahinegu hu'ne."},{"book":"Ruku","chapter":"23","verse":"9","text":"Heroti'a rama'a antahige naneke hianagi, Jisasi'a kenona'a osu mani'ne."},{"book":"Ruku","chapter":"23","verse":"10","text":"Hagi ugagota pristi vahe'mo'zane, kasegere ugota hu'naza vahe'mo'za, anante oti'za mani'ne'za, hu hankveti'za Jisasina kegaga hunte'naze."},{"book":"Ruku","chapter":"23","verse":"11","text":"Hanki Heroti'ene sondia vahe'ane, Jisasina revatga vatago nehu'za, azanava anteza azeri haviza hute'za, knare avonke kukena eri antaninente'za, huzmantege'za Paerotinte ete avre'za vu'naze."},{"book":"Ruku","chapter":"23","verse":"12","text":"Na'ankure zanagra kora ha' vahe tro hune manina'ankino, ana knazupage, Paeroti'ene Herotikea erimago zanarimpa hu'na'e."},{"book":"Ruku","chapter":"23","verse":"13","text":"Hagi Paeroti'a ugota pristi vahezagane, kva vahezagane, vahetamine kehutru huno,"},{"book":"Ruku","chapter":"23","verse":"14","text":"anage huno zamasami'ne, Ama ne'ma avretma nagritema aza nekura hutma, vahetamina avreno havi kante nevie hutma hazanagi keho, nagrama tamagri tamavuga Agri'ma rezaganena koana, tamagrama hunentaza kemofona agafa'a kena erifore osue."},{"book":"Ruku","chapter":"23","verse":"15","text":"Heroti'enena magozahu antahintahi hu'negu, ama nera huntegeno tagritega e'ne. Antahiho, ama nera magore huno ahefriga hazenke osu'ne."},{"book":"Ruku","chapter":"23","verse":"16","text":"E'ina hu'negu, kanonkeve amitena atresugeno vugahie huno Paeroti'a hu'ne."},{"book":"Ruku","chapter":"23","verse":"17","text":"[Amanahukna nehazane, kafune kafunena Anumzamo'ma Israeli vahema ozamahe zamagtere'negu antahimi ne'za neknarera, Paeroti'a kina nompinti mago vahe kazufe zamitere nehiane.]"},{"book":"Ruku","chapter":"23","verse":"18","text":"Hianagi maka vahe'mo'za ranke hu'za kezati'za, Jisasina avreta ome ahenefrita, Barabasi katufe tamio! hu'naze."},{"book":"Ruku","chapter":"23","verse":"19","text":"[Barabasi'a, Jerusalemi rankumate kamani vahe ha' renezmanteno, mago vahe ahefrigeza kina huntageno mani'nea nere.]"},{"book":"Ruku","chapter":"23","verse":"20","text":"Paeroti Jisasima atresigeno vanigu, mago'ene veara zamantahigene."},{"book":"Ruku","chapter":"23","verse":"21","text":"Hianagi zamagra mago'ane kezatiza, Rugeka zafare aheta hantiho! Rugeka zafare aheta hantiho! Huza nehazageno,"},{"book":"Ruku","chapter":"23","verse":"22","text":"Paeroti'a mago'ene 3'a zupa zamantahigeno, Nagafarere? Nankna hazenke ama ne'mo'a hu'negeta nehaze? Nagrama kena eri fore'ma huana, friga hazenke'a osu'ne. E'ina hu'negu nagra kanonkeve amitena atresugeno vugahie."},{"book":"Ruku","chapter":"23","verse":"23","text":"Hianagi zamagra kazigazi hu'za, rankefinti antahige'za, Rugeka zafare ahefrio hu'zama hazankemo, Paerotina agu'a azeri rukrehe hu'ne."},{"book":"Ruku","chapter":"23","verse":"24","text":"Hagi kema hazare, Paeroti'a antahintahi'a retrohuno Jisasinkura ahefriho hu'ne."},{"book":"Ruku","chapter":"23","verse":"25","text":"Hagi zamagrama kamani vahe ha' renezmanteno vahe zamahe fri'nege'za kina hunte'naza neku'ma antahigaza ne' katufe nezamino, hanki Jisasina ahefrisunema hazagu avarezami'ne."},{"book":"Ruku","chapter":"23","verse":"26","text":"Jisasima avare'za nevazageno mago Sailiniti (Afrika) nera agi'a Saimonikino, Jerusalemi ne-ege'za kantega ome nege'za, Jisasi rugeka zafa erio hu'za eri kofintageno erino Jisasina avaririno vu'ne."},{"book":"Ruku","chapter":"23","verse":"27","text":"Jisasina tusi'a vea kevumo'za avaririza nevazageno, ananpina mago'a a'nenagamo'za zamasunku hunente'za, zavite'za vu'naze."},{"book":"Ruku","chapter":"23","verse":"28","text":"Hianagi Jisasi'a rukrahe huno nezmageno amanage huno zamasmi'ne, Jerusalemi kumate a'nemota nagrikura zavira oteta, tamagragu'ene mofavretamigu'enenku zavira ateho."},{"book":"Ruku","chapter":"23","verse":"29","text":"Antahiho, mago kna ne-eankiza vahe'mo'za anage hugahaze, narvo a'ne mo'zane, mofavre onte'anene, mofavre ami anuntage nosnamo'za muse hiho hu'za hugahaze."},{"book":"Ruku","chapter":"23","verse":"30","text":"Ana nehu'za zamagra agafa huza, ra agonamoka ankrisenka refiteranto, hu'za nehu'za, osi 'agonagura refiteranto hu'za hugahaze.  (Hos 10:8)"},{"book":"Ruku","chapter":"23","verse":"31","text":"Na'ankure kasefa huno me'nenia zafamofoma e'inahuma huntesuza, osapa zafamofona inanknaza fore hugahie?"},{"book":"Ruku","chapter":"23","verse":"32","text":"Tare kumzafa netrene, Jisasine magoka zanahe frisazegu zanavre'za vu'naze."},{"book":"Ruku","chapter":"23","verse":"33","text":"Aseni zaferine (Golkote) nehaza agonarema zamagra vute'za, Jisasine tare kumzafa netrena keka zafare zamahe'za hanti'naze. Magomofona Jisasi azantmaga ahe'za nehantiza, magomofona aza hoga hanti'naze."},{"book":"Ruku","chapter":"23","verse":"34","text":"Hianagi Jisasi'a anage hu'ne, Nafanimoke, ontahine'za anara nehazanki, kumizmia atrezmanto.  Anage nehige'za sondia vahe'mo'za zaza kena'a refko huza erinaku taisi zokogo re'naze. (Sam-Zga 22:18)"},{"book":"Ruku","chapter":"23","verse":"35","text":"Ana nehazageno, hakare veamo'za anante otine'za uruha nehazageno, kva vahe'mo'zanena azanvanke hunte'za, vahe'mokizmia zamza nehia neki, Anumzamo huhamprintenemo Kraisi'ma mani'nesuno'a atregeno agra'a agu'vazisnigura kamaneno hu'za nehazageno,"},{"book":"Ruku","chapter":"23","verse":"36","text":"sondia vahe'mo'zanena azanava ke nehu'za, akahe'nea waini tina eme nemiza,"},{"book":"Ruku","chapter":"23","verse":"37","text":"Kagra Jiu vahe'mokizmi kinima mani'nesunka, kagra ka'a kaguvazio! hu'za hu'naze."},{"book":"Ruku","chapter":"23","verse":"38","text":"Hanki asenirega anage hu'za avona kreza ome hentenaze, ama'i Jiu vahe'mokizmi kinie."},{"book":"Ruku","chapter":"23","verse":"39","text":"Mago kumzafa ne'ma aheza hantinaza nemo'enena Jisasina kesuno, Kagra Kraisiga omaninano? Kagraka'a kagu'nevazinka, tagri'enena taguvzio!"},{"book":"Ruku","chapter":"23","verse":"40","text":"Hianagi mago'mo'a azerikorino, kagra Anumzamofonkura korera nosano? Ana mikomota anahukna knazampi mani'none."},{"book":"Ruku","chapter":"23","verse":"41","text":"Tagra tamage huta hazenke hu'noa zamofo nona'a, eriga knaza eneru'e. Hianagi ama ne'mo'a mago hazenke osu'ne."},{"book":"Ruku","chapter":"23","verse":"42","text":"Anantera anage huno ana ne'mo'a hu'ne, Jisasiga hihamukafima manisunka kagesa antahinamio."},{"book":"Ruku","chapter":"23","verse":"43","text":"Higeno Jisasi'a anage huno ana nera asami'ne, Tamage hu'na negasamue, kagra menina Nagrane mona avasese zama'ane kumapina Paradaisi umanigahane."},{"book":"Ruku","chapter":"23","verse":"44","text":"Hagi 12 kilokinaza higeno, maka mopafina hanimo refitegeno, kinaga 3 kilokuma higeno rumsa hu'ne."},{"book":"Ruku","chapter":"23","verse":"45","text":"Na'ankure zagemo'a ananknafina remsa osu'ne. Hagi ra mono nompi tafinaza tavravemo'a amu'nompinti ruhakeke huno fenkamu uramine."},{"book":"Ruku","chapter":"23","verse":"46","text":"Jisasi'a ranke huno, Nafa'nimoka kagri kazampi avamuni'a antoe  nehuno vagare asimu atreno frine. (Sam-Zga 31:5)"},{"book":"Ruku","chapter":"23","verse":"47","text":"Sondia vahe'mokizmi kva ne'mo'a anazama hiazama negeno'a, agafa huno Anumzamofo agi erisaga nehuno, tamage ama fatgo nekino hazenkea omnene hu'ne."},{"book":"Ruku","chapter":"23","verse":"48","text":"Hanki maka vea kevumo'za anazama fore hu'neaza ome kete'za ne-eza, zamasunku zampi zamarimpare zamaza refiteriri hu'za vu'naze."},{"book":"Ruku","chapter":"23","verse":"49","text":"Hanki maka Jisasi rone'amo'zane, Galili kazigati Agrane e'naza a'nanemo'zane, ogantu umani'ne'za ana zama fore hiazana ke'naze."},{"book":"Ruku","chapter":"23","verse":"50","text":"Mago nera Josefe'e nehaza nekino knare huno fatgo avu'va ene ne', kanisol vahe'pina mani'ne."},{"book":"Ruku","chapter":"23","verse":"51","text":"Kanisol vahe'mo'za Jisasima ahenakuma kema retroma hazankerera agra mago rimpa osu'nea nere. Ana nera Jiu vahe'mofo rankumapinti Aramatia nekino, Anumzamofo kumaku avega ante'ne."},{"book":"Ruku","chapter":"23","verse":"52","text":"Ana ne'mo'a Jisasi avufga erino ome asentenigu, Paeroti ome antahigeteno,"},{"book":"Ruku","chapter":"23","verse":"53","text":"vuno rugeka zafareti Jisasi avufga ome eri fenkma atreno, efeke tavravefi anovazino erino have fregeno hanagatinte'nea kampi ome antene. Magore huno ana havegampina kora fri vahera ome ontenefi ome ante'ne."},{"book":"Ruku","chapter":"23","verse":"54","text":"Mani fruhu kna (Sabat) eza hige'za ana knarera retrotra nehaza kna fore hu'ne."},{"book":"Ruku","chapter":"23","verse":"55","text":"Galiliti Jisasi amagema ante'za e'naza a'nemo'za, ana havegampima avufga'ama antazana ke'naze."},{"book":"Ruku","chapter":"23","verse":"56","text":"Anante rukrahe hu'za vu'za mana nentake'zane, masavene retro ome hu'naze. Mani fruhu kna (Sabat) zupa kasegemoma hu'nea kante anteza manigsa hu'naze."}]}