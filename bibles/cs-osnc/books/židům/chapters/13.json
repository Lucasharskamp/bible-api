{"data":[{"book":"Židům","chapter":"13","verse":"1-2","text":"Jste bratři. Nepřestávejte se mít rádi. Nezapomínejte na pohostinnost. Byli už takoví, kteří, aniž si toho byli vědomi, přijali za hosty anděly."},{"book":"Židům","chapter":"13","verse":"3","text":"Pamatujte na vězně, jako byste byli spolu s nimi uvězněni, a na trýzněné jako ti, které to může postihnout také."},{"book":"Židům","chapter":"13","verse":"4","text":"Manželství mějte všichni v úctě. Manželé, buďte si věrni. Cizoložné a nestoudné bude soudit Bůh."},{"book":"Židům","chapter":"13","verse":"5","text":"Ať se vás nezmocní láska k penězům. Spokojte se s tím, co máte. Neboť Bůh řekl:"},{"book":"Židům","chapter":"13","verse":"6","text":"Proto smíte směle prohlásit:"},{"book":"Židům","chapter":"13","verse":"7","text":"Nezapomínejte na své vůdce, kteří vám vyřizovali Boží poselství. Sledujte cíl jejich života a důvěřujte Bohu jako oni."},{"book":"Židům","chapter":"13","verse":"8","text":"Ježíš Kristus je týž včera, dnes i na věky."},{"book":"Židům","chapter":"13","verse":"9","text":"Nenechte se proto strhávat různými cizími naukami. Svou duchovní sílu čerpáme pouze jako dar od Boha. Nezískáme ji tím, že budeme dodržovat určité předpisy o požívání potravy. Pouhým dodržováním takových předpisů nikdo nic nezíská."},{"book":"Židům","chapter":"13","verse":"10","text":"Máme nový způsob služby Bohu, na kterém nemají podíl ti, kteří lpí na původních izraelských obřadech. Ve staré obětní praxi je však i pro nás něco poučného."},{"book":"Židům","chapter":"13","verse":"11","text":"Těla zvířat obětovaných za hřích, jejichž krev vnášel velekněz do svatyně, byla spalována za městem."},{"book":"Židům","chapter":"13","verse":"12","text":"To je předobraz Ježíše, který trpěl za branami Jeruzaléma."},{"book":"Židům","chapter":"13","verse":"13","text":"Vykročme tedy za ním, opusťme náš starý způsob života a nebojme se pro něho snášet potupu. Vezměme na sebe jeho potupu."},{"book":"Židům","chapter":"13","verse":"14","text":"Vždyť zde na zemi přece nemáme trvalý domov, ale naším cílem je město, které jistě přijde."},{"book":"Židům","chapter":"13","verse":"15","text":"Přinášejme tedy skrze Ježíše stále oběť chvály Bohu; naše rty nechť vyznávají jeho jméno."},{"book":"Židům","chapter":"13","verse":"16","text":"Nezapomínejme na dobročinnost a štědrost, protože takové oběti se Bohu velice líbí."},{"book":"Židům","chapter":"13","verse":"17","text":"Důvěřujte těm, kteří vás vedou, a podřizujte se jim. Oni nad vámi bdí a budou voláni k odpovědnosti. Dbejte, ať mohou podat zprávu s radostí a ne s lítostí, aby vám to nebylo ke škodě."},{"book":"Židům","chapter":"13","verse":"18","text":"Modlete se za nás. Jsme přesvědčeni o svém čistém svědomí, neboť se chceme ve všem správně zachovat."},{"book":"Židům","chapter":"13","verse":"19","text":"Snažně prosím: Modlete se, abych se zase mohl mezi vás brzy vrátit."},{"book":"Židům","chapter":"13","verse":"20","text":"Bůh je dárce pokoje. Vzkřísil našeho Pána Ježíše z mrtvých. Učinil jej pro jeho oběť naším nejvyšším pastýřem."},{"book":"Židům","chapter":"13","verse":"21","text":"Ať vás Bůh uschopní ke konání všeho dobrého, abyste plnili jeho vůli. Kristovou mocí ať ve vás tvoří všechno, co se mu líbí. Jemu buď navždycky sláva. Amen."},{"book":"Židům","chapter":"13","verse":"22","text":"Prosím vás, bratři, přijměte tato napomenutí."},{"book":"Židům","chapter":"13","verse":"23","text":"Sděluji vám, že byl náš bratr Timoteus propuštěn z vězení. Přijde-li brzo, navštívím vás s ním."},{"book":"Židům","chapter":"13","verse":"24","text":"Pozdravte všechny, kteří vás vedou, a všechny, kteří jsou Bohu oddáni. Pozdravují vás všichni italští bratři."},{"book":"Židům","chapter":"13","verse":"25","text":"Milost s vámi se všemi."}]}