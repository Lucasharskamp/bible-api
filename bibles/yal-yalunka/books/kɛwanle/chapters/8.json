{"data":[{"book":"Kɛwanle","chapter":"8","verse":"1","text":"Sɔli yi tinxi Etiyɛn faxa feen ma."},{"book":"Kɛwanle","chapter":"8","verse":"2","text":"Muxu tɔgɔndiyaxina ndee yi Etiyɛn binbin maluxun, e wuga a fe ra kati!"},{"book":"Kɛwanle","chapter":"8","verse":"3","text":"Koni Sɔli tan yi kataxi dɛnkɛlɛya yamaan kala feen nan na. A yi soma banxine kui, a dɛnkɛlɛya xɛmɛne nun ɲaxanle suxu, a yi e sa kasoon na."},{"book":"Kɛwanle","chapter":"8","verse":"4","text":"Dɛnkɛlɛya muxun naxanye xuya ayi, ne yi lu Alaa falan naliyɛ yiren birin yi."},{"book":"Kɛwanle","chapter":"8","verse":"5","text":"Filipi yi siga Samariya yamanan taana nde yi, a sa Alaa Muxu Sugandixina fe kawandin ba na yi."},{"book":"Kɛwanle","chapter":"8","verse":"6","text":"Yamaan birin yi e tuli mati Filipi a falane ra ki faɲi, e mɔn yi lu a kabanako feene matoɛ a yi naxanye ligama."},{"book":"Kɛwanle","chapter":"8","verse":"7","text":"Yinna ɲaxine yi muxun naxanye fɔxɔ ra, ne yi e ragbelegbele, e xɛtɛ e fɔxɔ ra. Fati mafaxatɔne nun lɛbutɛn wuyaxi fan yi kɛndɛya."},{"book":"Kɛwanle","chapter":"8","verse":"8","text":"Sɛwa gbeen yi so na taani."},{"book":"Kɛwanle","chapter":"8","verse":"9","text":"Xɛmɛna nde yi na taani naxan yi xili Simɔn. Na yi woyimɛyaan ligama. Samariya kaane birin yi kabɛma a ma. A yi a yɛtɛ yigboma."},{"book":"Kɛwanle","chapter":"8","verse":"10","text":"Taan muxune birin yi biraxi a fɔxɔ ra, fonna nun dii ɲɔrɛna, e lu a falɛ, e naxa, “Xɛmɛni ito, Ala sɛnbɛn ni ito ra, yamaan naxan xili sa a ‘Fanga Gbee Kanna.’ ”"},{"book":"Kɛwanle","chapter":"8","verse":"11","text":"E yi biraxi a fɔxɔ ra, bayo e yi kabɛma a ma xabu to mi na ra a woyimɛyana fe ra."},{"book":"Kɛwanle","chapter":"8","verse":"12","text":"Koni Filipi Alaa Mangayaan nun Yesu Alaa Muxu Sugandixina a fe xibarun nali e ma waxatin naxan yi, e yi dɛnkɛlɛya. Xɛmɛne nun ɲaxanle, e birin yi rafu igeni e tubi xinla ma."},{"book":"Kɛwanle","chapter":"8","verse":"13","text":"Simɔn fan yɛtɛɛn yi dɛnkɛlɛya. A yi rafu igeni, a lu biraxi Filipi fɔxɔ ra yiren birin yi. A yi taxamaseri gbeene nun kabanako feene to, a kabɛ kati!"},{"book":"Kɛwanle","chapter":"8","verse":"14","text":"Xɛraan naxanye yi Yerusalɛn taani, ne a mɛ waxatin naxan yi a Samariya kaane bata Alaa falan suxu, e Piyɛri nun Yoni rasiga e ma."},{"book":"Kɛwanle","chapter":"8","verse":"15","text":"E to so na, e yi Ala maxandi e xa alogo e xa Alaa Nii Sariɲanxin sɔtɔ."},{"book":"Kɛwanle","chapter":"8","verse":"16","text":"Amasɔtɔ Alaa Nii Sariɲanxin munma yi godo e tan sese fari singen. E bata yi rafu igeni Marigi Yesu xinla nan tun yi gbansan!"},{"book":"Kɛwanle","chapter":"8","verse":"17","text":"Nayi, Piyɛri nun Yoni yi e yiin sa e ma, e yi Alaa Nii Sariɲanxin sɔtɔ."},{"book":"Kɛwanle","chapter":"8","verse":"18","text":"Simɔn a to waxatin naxan yi, a Nii Sariɲanxin yi sɔtɔma xɛrane yiine xɔn, a yi fa gbetin na e xɔn,"},{"book":"Kɛwanle","chapter":"8","verse":"19","text":"a naxa, “Ɛ sɛnbɛni ito fi n fan ma alogo n na n yiin sa muxu yo ma, na kanna fan xa Alaa Nii Sariɲanxin sɔtɔ.”"},{"book":"Kɛwanle","chapter":"8","verse":"20","text":"Koni Piyɛri yi a yabi, a naxa, “Ɛ nun i ya gbetin xa halagi yire kedenni, amasɔtɔ i mirixi a ma fa fala a i Alaa kiseen sɔtɔn gbetin nan xɔn!"},{"book":"Kɛwanle","chapter":"8","verse":"21","text":"I gbee yo mi nxɔ wanle yi amasɔtɔ i bɔɲɛn mi tinxinxi Ala yɛɛ ra yi."},{"book":"Kɛwanle","chapter":"8","verse":"22","text":"Nayi, xɛtɛ i ya miriya ɲaxin fɔxɔ ra, i yi Marigin maxandi alogo a xa i mafelu i ya miriya ɲaxin na, xa a sa tin."},{"book":"Kɛwanle","chapter":"8","verse":"23","text":"Amasɔtɔ n bata a to, i lugoxi xɔxɔlɔnyaan nan na, i kankan tinxintareyaan ma.”"},{"book":"Kɛwanle","chapter":"8","verse":"24","text":"Simɔn yi a fala Piyɛri nun Yoni xa, a naxa, “Yandi, ɛ Marigin maxandi n xa, alogo, ɛ feen naxanye falaxi, ne sese nama n li.”"},{"book":"Kɛwanle","chapter":"8","verse":"25","text":"Piyɛri nun Yoni seren baxina, e Marigina falan nali, e xɛtɛ Yerusalɛn taani, e dangu Yesu a fe Xibaru Faɲin naliyɛ Samariya taa wuyaxi yi."},{"book":"Kɛwanle","chapter":"8","verse":"26","text":"Marigina malekan yi falan ti Filipi xa, a naxa, “Keli, i siga sogeteden yiifanna ma, kiraan naxan kelima Yerusalɛn taani siga Gasa taani naxan dangun burunna ra, i siga na xɔn.”"},{"book":"Kɛwanle","chapter":"8","verse":"27","text":"Filipi yi keli, a siga, a Etiyopi kaa xɛmɛ tɛgɛnxina8.27 Xɛmɛ tɛgɛnxina: Na waxatini, mangane yi xɛmɛna ndee tɛgɛnma nɛn alogo e xa e yengi dɔxɔ mangana feene xɔn, e mi bira mangana ɲaxanle fɔxɔ ra.  nde li kira yi. Kuntigi gbeen nan yi na xɛmɛn na nun. A tan nan yi Etiyopi Ɲaxalan Mangan Kandasi a nafunle birin xun na. A bata yi siga Yerusalɛn taani Ala batudeni."},{"book":"Kɛwanle","chapter":"8","verse":"28","text":"A xɛtɛmatɔna a konni, a yi dɔxi a wontoron kui, a yi lu Nabi Esayi a Kitabun xaranɲɛ."},{"book":"Kɛwanle","chapter":"8","verse":"29","text":"Alaa Nii Sariɲanxin yi a fala Filipi xa, a naxa, “Siga, i sa i maso na wontoron na.”"},{"book":"Kɛwanle","chapter":"8","verse":"30","text":"Filipi yi siga a giyɛ, a yi Etiyopi kaan xuiin mɛ Nabi Esayi a Kitabun xaranɲɛ. Na ma, Filipi yi a maxɔdin, a naxa, “I naxan xaranma, i a bunna kolon ba?”"},{"book":"Kɛwanle","chapter":"8","verse":"31","text":"A yi a yabi, a naxa, “N na a kolonma di, xa muxe mi a yɛba n xa?” A Filipi xili alogo a xa te, a dɔxɔ a fɛma wontoroni."},{"book":"Kɛwanle","chapter":"8","verse":"32","text":"A yi dɛnaxan xaranma Kitabun kui, na ni ito ra, a naxa,"},{"book":"Kɛwanle","chapter":"8","verse":"33","text":"E a rayagi nɛn,"},{"book":"Kɛwanle","chapter":"8","verse":"34","text":"Kuntigin yi a fala Filipi xa, a naxa, “Yandi, a fala n xa, nabini ito nde a fe falama, a yɛtɛ fe ba, hanma muxu gbɛtɛ a fe?”"},{"book":"Kɛwanle","chapter":"8","verse":"35","text":"Filipi yi falan tongo, a yi a fɔlɔ na Kitabun yiren ma, a Yesu a fe xibarun nali a ma."},{"book":"Kɛwanle","chapter":"8","verse":"36","text":"E yi sigan tima kiraan xɔn ma waxatin naxan yi, e xudena nde li. Kuntigin yi a fala a xa, a naxa, “Igen mato, nanfera n mi rafuyɛ?”"},{"book":"Kɛwanle","chapter":"8","verse":"37","text":"Filipi yi a fala a xa, a naxa, “Xa i bata dɛnkɛlɛya i bɔɲɛni, i nɔɛ rafuyɛ nɛn.” Kuntigin yi a yabi, a naxa, “N bata dɛnkɛlɛya a ma, a Yesu Alaa Muxu Sugandixin nan Alaa Dii Xɛmɛn na.”"},{"book":"Kɛwanle","chapter":"8","verse":"38","text":"A yi yamarin fi a e xa wontoron nati. E nun Filipi yi godo igeni, a yi rafu."},{"book":"Kɛwanle","chapter":"8","verse":"39","text":"E to te igeni, Marigina Nii Sariɲanxin yi Filipi tongo, a siga a ra. Kuntigin mi fa a to sɔnɔn, koni a sɛwaxin yi siga a sigatini."},{"book":"Kɛwanle","chapter":"8","verse":"40","text":"Filipi yi sa mini Asotu taani, a yi Yesu a fe Xibaru Faɲin nalima a dangu taane birin yi, han a sa so Sesariya taani waxatin naxan yi."}]}