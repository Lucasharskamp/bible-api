{"data":[{"book":"मत्तियाह","chapter":"18","verse":"1","text":"तब शिष्यों ने येशु के पास आकर उनसे पूछा, “स्वर्ग-राज्य में सबसे बड़ा कौन है?”"},{"book":"मत्तियाह","chapter":"18","verse":"2","text":"येशु ने एक बालक को पास बुलाकर उसे उनके सामने खड़ा करते हुए कहा,"},{"book":"मत्तियाह","chapter":"18","verse":"3","text":"मैं तुम्हें एक सच्चाई बताना चाहता हूं: “जब तक तुम बदलकर बालक के समान न हो जाओ, तुम्हारा प्रवेश स्वर्ग-राज्य में किसी प्रकार न होगा."},{"book":"मत्तियाह","chapter":"18","verse":"4","text":"जो कोई स्वयं को इस बालक के समान विनम्र कर लेगा, वही स्वर्ग-राज्य में सबसे बड़ा है;"},{"book":"मत्तियाह","chapter":"18","verse":"5","text":"और जो कोई ऐसे बालक को मेरे नाम में ग्रहण करता है, मुझे ग्रहण करता है."},{"book":"मत्तियाह","chapter":"18","verse":"6","text":"“इसके विपरीत जो कोई इन बालकों के लिए, जो मुझमें विश्वास करते हैं, ठोकर का कारण बनता है, उसके लिए सही यही होगा कि उसके गले में चक्की का पाट लटकाकर उसे समुद्र की गहराई में डुबो दिया जाए."},{"book":"मत्तियाह","chapter":"18","verse":"7","text":"ठोकर के कारकों के लिए धिक्कार है संसार पर! ठोकरों का होना तो निश्चित है किंतु धिक्कार है उस व्यक्ति पर जिसके कारण ठोकर लगती है!"},{"book":"मत्तियाह","chapter":"18","verse":"8","text":"यदि तुम्हारा हाथ या तुम्हारा पांव तुम्हारे लिए ठोकर लगने का कारण बनता है तो उसे काटकर फेंक दो. तुम्हारे लिए भला यही होगा कि तुम एक अपंग या लंगड़े के रूप में जीवन में प्रवेश करो—बजाय इसके कि तुम दोनों हाथ और दोनों पांवों के साथ अनंत आग में झोंके जाओ."},{"book":"मत्तियाह","chapter":"18","verse":"9","text":"यदि तुम्हारी आंख के कारण तुम्हें ठोकर लगे तो उसे निकाल फेंको. तुम्हारे लिए भला यही होगा कि तुम मात्र एक आंख के साथ जीवन में प्रवेश करो बजाय इसके कि तुम्हारी दोनों आंख हों और तुम नर्क की आग में फेंके जाओ."},{"book":"मत्तियाह","chapter":"18","verse":"10","text":"“ध्यान रखो कि तुम इन छोटों में से किसी को तुच्छ दृष्टि से न देखो. मैं तुम्हें बताता हूं कि स्वर्ग में इनके स्वर्गदूत इनके लिए मेरे पिता के सामने विनती करने के उद्देश्य से हमेशा उपस्थित रहते हैं. ["},{"book":"मत्तियाह","chapter":"18","verse":"11","text":"मनुष्य का पुत्र खोए हुओं को बचाने के उद्देश्य से ही आया है.]18:11 कुछ प्राचीनतम पाण्डुलिपियों मूल हस्तलेखों में पद 11 नहीं पाया जाता."},{"book":"मत्तियाह","chapter":"18","verse":"12","text":"“क्या विचार है तुम्हारा? यदि किसी व्यक्ति के पास सौ भेड़ें हों और उनमें से एक भटक जाए तो क्या वह निन्यानवे को वहीं पहाड़ियों पर छोड़ उसको खोजने न निकलेगा, जो भटक गई है?"},{"book":"मत्तियाह","chapter":"18","verse":"13","text":"तब सच तो यह है कि यदि वह उसे खोज लेता है, तो वह उन निन्यानवे की बजाय, जो भटकी नहीं थी, उस एक के लिए कहीं अधिक उल्‍लसित होता है, जो भटक गई थी."},{"book":"मत्तियाह","chapter":"18","verse":"14","text":"इसलिये तुम्हारे स्वर्गीय पिता नहीं चाहते कि इन छोटों में से एक भी छोटे का नाश हो."},{"book":"मत्तियाह","chapter":"18","verse":"15","text":"“यदि कोई सहविश्वासी तुम्हारे विरुद्ध18:15 कुछ प्राचीनतम पाण्डुलिपियों मूल हस्तलेखों में: “तुम्हारे विरुद्ध” शब्द पाए नहीं जाते. कोई अपराध करे तो जाकर उस पर उसका दोष प्रकट कर दो, किंतु यह मात्र तुम दोनों के मध्य ही हो. यदि वह तुम्हारी सुन ले तो तुमने उसे पुनः प्राप्‍त कर लिया."},{"book":"मत्तियाह","chapter":"18","verse":"16","text":"किंतु यदि वह तुम्हारी न माने तब अपने साथ एक या दो को उसके पास ले जाओ कि एक बात की पुष्टि के लिए दो या तीन गवाहों की ज़रूरत होती है.18:16 व्यव 19:15"},{"book":"मत्तियाह","chapter":"18","verse":"17","text":"यदि वह उनका भी इनकार करे तब कलीसिया पर यह सच प्रकट कर दिया जाए. यदि वह कलीसिया की भी न माने तब उसे गैर-यहूदी और समाज से बहिष्कृत व्यक्ति समझो."},{"book":"मत्तियाह","chapter":"18","verse":"18","text":"“तुम पर मैं यह सच प्रकाशित कर रहा हूं कि जो कुछ पृथ्वी पर तुम्हारे द्वारा इकट्ठा किया जाएगा,18:18 जाएगा अथवा जा चुका है. वह स्वर्ग में भी इकट्ठा होगा और जो कुछ तुम्हारे द्वारा पृथ्वी पर खुलेगा, वह स्वर्ग में भी खोला जाएगा."},{"book":"मत्तियाह","chapter":"18","verse":"19","text":"“मैं तुम्हें दोबारा याद दिला रहा हूं: यदि तुममें से दो व्यक्ति पृथ्वी पर किसी विषय पर एक मत होकर विनती करें, वह मेरे पिता के द्वारा, जो स्वर्ग में हैं, पूरा किया जाएगा."},{"book":"मत्तियाह","chapter":"18","verse":"20","text":"यह इसलिये कि जहां दो या तीन व्यक्ति मेरे नाम में इकट्ठा होते हैं, वहां मैं उनके साथ हूं.”"},{"book":"मत्तियाह","chapter":"18","verse":"21","text":"तब पेतरॉस ने येशु के पास आकर उनसे प्रश्न किया, “प्रभु! कितनी बार मेरा भाई मेरे विरुद्ध अपराध करे और मैं उसे क्षमा करूं—सात बार?”"},{"book":"मत्तियाह","chapter":"18","verse":"22","text":"येशु ने उन्हें उत्तर दिया, “मैं तो तुमसे यह तो नहीं कहूंगा सात बार तक परंतु सत्तर के सात गुणा तक."},{"book":"मत्तियाह","chapter":"18","verse":"23","text":"“इसलिये स्वर्ग-राज्य की तुलना उस राजा से की जा सकती है, जिसने अपने दासों से हिसाब-किताब लेना चाहा."},{"book":"मत्तियाह","chapter":"18","verse":"24","text":"जब उसने प्रारंभ किया तब उसके सामने वह दास प्रस्तुत किया गया, जो उसके लाखों तालंतों18:24 मूल में: दस हजार तालन्त. एक तालन्त करीब बीस साल की मेहनत का वेतन रहा का कर्ज़दार था, किंतु"},{"book":"मत्तियाह","chapter":"18","verse":"25","text":"यह मालूम होने पर कि उसके पास कर्ज़ चुकाने का कोई साधन नहीं है, स्वामी ने आज्ञा दी कि उसे उसकी पत्नी, बालकों तथा सारे संपत्ति सहित बेच दिया जाए कि कर्ज़ चुकाया जा सके."},{"book":"मत्तियाह","chapter":"18","verse":"26","text":"“इस पर वह दास अपने स्वामी के सामने भूमि पर दंडवत हो उससे विनती करने लगा, ‘कृपया थोड़ा धीरज रखें, मैं सब कुछ चुका दूंगा.’"},{"book":"मत्तियाह","chapter":"18","verse":"27","text":"उसके स्वामी ने दया से भरकर उसे मुक्त करके उसका सारा कर्ज़ क्षमा कर दिया."},{"book":"मत्तियाह","chapter":"18","verse":"28","text":"“उस मुक्त हुए दास ने बाहर जाते ही उस दास को जा पकड़ा जिसने उससे सौ दीनार कर्ज़ लिए थे. उसने उसे पकड़कर उसका गला घोंटते हुए कहा, ‘मुझसे जो कर्ज़ लिया है, उसे लौटा दे!’"},{"book":"मत्तियाह","chapter":"18","verse":"29","text":"“वह दास इस दास के पांवों पर गिर पड़ा और विनती करने लगा, ‘थोड़ा धीरज रखो. मैं सब लौटा दूंगा.’"},{"book":"मत्तियाह","chapter":"18","verse":"30","text":"“किंतु उस दास ने उसकी विनती पर ज़रा भी ध्यान न दिया और उसे ले जाकर कारागार में डाल दिया कि जब तक वह कर्ज़ न लौटाए, वहीं रहे."},{"book":"मत्तियाह","chapter":"18","verse":"31","text":"इसलिये जब अन्य दासों ने यह सब देखा, वे अत्यंत उदास हो गए और आकर स्वामी को इसकी सूचना दी."},{"book":"मत्तियाह","chapter":"18","verse":"32","text":"“तब स्वामी ने उस दास को बुलवाकर उससे कहा, ‘अरे दुष्ट! मैंने तो तेरा सारा ही कर्ज़ क्षमा कर दिया क्योंकि तूने मुझसे इसके लिए विनती की थी."},{"book":"मत्तियाह","chapter":"18","verse":"33","text":"क्या यह सही न था कि तू भी अपने साथी पर कृपा करता जिस प्रकार मैंने तुझ पर कृपा की?’"},{"book":"मत्तियाह","chapter":"18","verse":"34","text":"क्रुद्ध स्वामी ने उस दास को यातना देने के लिए चुने हुए अधिकारियों के हाथ में सौंप दिया कि जब तक वह सारा कर्ज़ चुका न दे, वहीं रहे."},{"book":"मत्तियाह","chapter":"18","verse":"35","text":"“मेरे स्वर्गिक पिता18:35 परमेश्वर पिता जो स्वर्ग में रहता है भी तुम्हारे साथ यही करेंगे यदि तुममें से हर एक अपने भाई को हृदय से क्षमा नहीं करता.”"}]}