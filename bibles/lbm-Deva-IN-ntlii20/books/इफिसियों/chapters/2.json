{"data":[{"book":"इफिसियों","chapter":"2","verse":"1","text":"एक समय होतो जब तुम आत्मिक रूप सी आज्ञाकारी अऊर पापों म मर गयो होतो"},{"book":"इफिसियों","chapter":"2","verse":"2","text":"यो जगत की बुरो रस्ता पर चलत होतो, अऊर आसमान को अधिकार को शासक यानेकि ऊ दुष्ट आत्मा को अनुसार चलत होतो, जो अब भी आज्ञा नहीं मानन वालो म कार्य करय हय।"},{"book":"इफिसियों","chapter":"2","verse":"3","text":"इन म हम भी सब को सब पहिले अपनो शरीर की लालसावों म दिन बितात रहत होतो, अऊर शरीर अऊर मन की इच्छाये पूरी करत होतो, अऊर दूसरों लोगों को जसो चाल चलन सीच गुस्सा की सन्तान होतो।"},{"book":"इफिसियों","chapter":"2","verse":"4","text":"पर परमेश्वर न जो दया को धनी आय, अपनो ऊ बड़ो प्रेम को वजह जेकोसी ओन हम सी प्रेम करयो,"},{"book":"इफिसियों","chapter":"2","verse":"5","text":"जब हम आज्ञा नहीं मानन को वजह मरयो हुयो होतो त हम्ख मसीह म जीवन दियो हि परमेश्वर को अनुग्रह को द्वारा बचायो गयो,"},{"book":"इफिसियों","chapter":"2","verse":"6","text":"अऊर मसीह यीशु म एक होन को वजह ओको संग जीन्दो करयो, अऊर स्वर्गीय जागा म ओको संग बैठायो।"},{"book":"इफिसियों","chapter":"2","verse":"7","text":"कि ऊ अपनी ऊ कृपा सी जो मसीह यीशु म हम पर हय, आवन वालो युग म अपनो अनुग्रह को असीम समृद्धी ख दिखायो।"},{"book":"इफिसियों","chapter":"2","verse":"8","text":"कहालीकि विश्वास को द्वारा अनुग्रह सीच तुम्हरो उद्धार भयो हय; अऊर यो तुम्हरो तरफ सी नहीं, बल्की परमेश्वर को दान आय,"},{"book":"इफिसियों","chapter":"2","verse":"9","text":"अऊर नहीं कर्मों को वजह, असो नहीं होय कि कोयी घमण्ड करे।"},{"book":"इफिसियों","chapter":"2","verse":"10","text":"कहालीकि हम ओको बनायो हुयो हंय, अऊर मसीह यीशु म उन भलो कामों लायी रच्यो गयो जिन्ख परमेश्वर न पहिले सी हमरो लायी तैयार करयो हय।"},{"book":"इफिसियों","chapter":"2","verse":"11","text":"यो वजह याद करो कि तुम जो जनम सी गैरयहूदी हो अऊर खतना करयो हुयो हय, असो यहूदी द्वारा कह्यो जावय हो जो अपनो आप ख खतना वालो कहलावय हंय, अपनो भूतकाल ख याद रखो,"},{"book":"इफिसियों","chapter":"2","verse":"12","text":"तुम लोग ऊ समय मसीह सी अलग, अऊर इस्राएल की प्रजा को पद सी अलग करयो हुयो, अऊर प्रतिज्ञा की वाचावों को भागी नहीं होतो, अऊर आशाहीन अऊर जगत म ईश्वररहित होतो।"},{"book":"इफिसियों","chapter":"2","verse":"13","text":"पर अब मसीह यीशु म तुम जो पहिले दूर होतो, मसीह को खून को द्वारा जवर भय गयो हय।"},{"book":"इफिसियों","chapter":"2","verse":"14","text":"कहालीकि उच हमरी शान्ति आय जेन दोयी ख एक कर लियो अऊर अलग करन वालो बाड़ा ख जो बीच म होती गिराय दियो,"},{"book":"इफिसियों","chapter":"2","verse":"15","text":"२:१५ कुलुस्सियों २:१४अऊर अपनो शरीर म दुश्मनी मतलब ऊ व्यवस्था जेकी आज्ञाये विधियों की रीति पर होती, मिटाय दियो कि दोयी सी अपनो म एक नयी मानवता की सृष्टि करी अऊर शान्ति स्थापित करी,"},{"book":"इफिसियों","chapter":"2","verse":"16","text":"२:१६ कुलुस्सियों १:२०अऊर मसीह को क्रूस पर मृत्यु सी दुश्मनी ख नाश कर क् मृत्यु को द्वारा दोयी ख एक शरीर बनाय क परमेश्वर सी वापस मिलाये।"},{"book":"इफिसियों","chapter":"2","verse":"17","text":"ओन आय क तुम्ख गैरयहूदियों ख जो परमेश्वर सी बहुत दूर होतो अऊर यहूदियों जो जवर होतो, दोयी ख शान्ति को सुसमाचार सुनायो।"},{"book":"इफिसियों","chapter":"2","verse":"18","text":"कहालीकि मसीह को द्वारा हम दोयी की मतलब यहूदी अऊर गैरयहूदी एक आत्मा सी परमेश्वर पिता को जवर पहुंच भयी।"},{"book":"इफिसियों","chapter":"2","verse":"19","text":"येकोलायी तुम गैरयहूदी अब विदेशी अऊर अनजानो लोग नहीं रह्यो, पर पवित्र लोगों को संगी स्वदेशी अऊर परमेश्वर को घराना को भय गयो हय।"},{"book":"इफिसियों","chapter":"2","verse":"20","text":"अऊर प्रेरितों अऊर भविष्यवक्तावों की नीव पर बनायो हय, जो कोना को गोटा मसीह यीशु खुदच आय।"},{"book":"इफिसियों","chapter":"2","verse":"21","text":"जेको म पूरो भवन एक संग मिल क प्रभु म एक पवित्र मन्दिर बनतो जावय हय,"},{"book":"इफिसियों","chapter":"2","verse":"22","text":"जेको म तुम भी आत्मा को द्वारा परमेश्वर को ठहरन की जागा होन लायी एक संग बनायो जावय हय।"}]}