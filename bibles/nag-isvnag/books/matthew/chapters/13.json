{"data":[{"book":"Matthew","chapter":"13","verse":"1","text":"Utu dinte Jisu ghor pora ulaikena nodi kinar te bohi thakise."},{"book":"Matthew","chapter":"13","verse":"2","text":"Dangor bhir joma hoi kene Tai usorte bohi jaise, etu nimite Tai naw uporte uthise, aru sob manu nodi kinar te khara korise."},{"book":"Matthew","chapter":"13","verse":"3","text":"Etu pichete Jisu taikhan ke dristanto khan bisi koise. Tai koise, “Sabi, ekjon kheti kora manu dhaan bijon hali bole jaise."},{"book":"Matthew","chapter":"13","verse":"4","text":"Jitia tai kheti te bijon phelai thakise, kunba bijon rasta kinar te girise, aru chiriya khan ahikena sob khai dise."},{"book":"Matthew","chapter":"13","verse":"5","text":"Kunba bijon to bisi pathor thaka jagate girise, aru joldi uthijaise, kele koile mati olop thakise."},{"book":"Matthew","chapter":"13","verse":"6","text":"Kintu jitia gham ulaise, etu ulai thaka ghas ke julai dise, kele koile etu ghas laga shikor thaka nai, etu karone sob sukhi jaise."},{"book":"Matthew","chapter":"13","verse":"7","text":"Kunba bijon khan kata ghas majot te girise. Aru etu ghas to olop dangor hoise, hoilebi kata ghas pora morai dise."},{"book":"Matthew","chapter":"13","verse":"8","text":"Kunba bijon khan bhal matite girise aru bhal ghas hoi kene bhal guti dhurise, kunba eksoh guti, kunba te saathi guti aru kunba te trista guti dhurise."},{"book":"Matthew","chapter":"13","verse":"9","text":"Jun manu laga kaan ase, taikhan ke huni bole dibi.”"},{"book":"Matthew","chapter":"13","verse":"10","text":"Titia Jisu laga chela khan Tai usorte ahise aru hudise, “Apuni kele bhir khan ke dristanto pora kotha koi ase?”"},{"book":"Matthew","chapter":"13","verse":"11","text":"Jisu taikhan ke koise, “Tumikhan ke sorgo rajyo laga bujhi bo napara kotha khan bujhi bole gyaan dikena ase, kintu taikhan ke diya nai."},{"book":"Matthew","chapter":"13","verse":"12","text":"Kilekoile jun manu logot olop ase, taike aru bhi dibo, aru tai logote bhorta thakibo. Kintu jun manu logote nai, tai logote ki ase etu bhi loi lobo."},{"book":"Matthew","chapter":"13","verse":"13","text":"Etu karone Moi taikhan ke dristanto pora kotha kore: Taikhan dikhi ase, kintu taikhan sabole napare; aru taikhan huni ase, kintu taikhan huni kene bhi bujhi bo napare."},{"book":"Matthew","chapter":"13","verse":"14","text":"Taikhan nimite to Isaiah laga bhabobani to purah hoise, juntu eneka koi ase,"},{"book":"Matthew","chapter":"13","verse":"15","text":"Kilekoile etu manu khan laga mon to khali hoise,"},{"book":"Matthew","chapter":"13","verse":"16","text":"Kintu asis te ase tumikhan laga suku, kele koile taikhan dikhi ase; aru tumikhan laga kaan, kele koile taikhan huni ase."},{"book":"Matthew","chapter":"13","verse":"17","text":"Moi hosa pora koi ase tumikhan ke bisi bhabobadi aru pobitro manu khan to tumikhan ki dikhi ase, eitu khan sabole mon thakise, hoilebi taikhan dikhibole panai. Tumikhan ki kotha huni ase, taikhan bhi huni bole mon thakise, kintu taikhan huni bole panai."},{"book":"Matthew","chapter":"13","verse":"18","text":"Etu nimite kheti kora manu bijon phela laga dristanto etu laga ki motlob ase huni bhi aru bujhibi."},{"book":"Matthew","chapter":"13","verse":"19","text":"Jitia kunba manu rajyo laga kotha hune kintu bujhi bole napare, tinehoile biya Jon13.19 Biya Jon to Mark 4:15. ahe aru ki tai laga monte bijon hali kene ase etu chingi kene loijai. Etu bijon to rasta kinar te phelai diya bijon ase."},{"book":"Matthew","chapter":"13","verse":"20","text":"Juntu bijon pathor uporte phelaise, etu to eneka manu ase jun kotha huni loi aru loge-loge khushi pora grohon kore,"},{"book":"Matthew","chapter":"13","verse":"21","text":"kintu kotha khan tai laga mon bhitor te najai, etu nimite khali olop somoi nimite he rakhe. Jitia etu kotha nimite biya aru dukh-digdar pa-a somoi ahe, tai ekbar te he giri jai."},{"book":"Matthew","chapter":"13","verse":"22","text":"Juntu bijon kata ghas khan majote phelaise, etu to eneka manu ase jun kotha to hune, hoilebi etu jamana laga kaam aru dhun sompoti ke mon diya nimite kotha ke dabai kene rakhe, aru etu kotha pora bhal guti nadhure."},{"book":"Matthew","chapter":"13","verse":"23","text":"Juntu bijon bhal matite phelaise, etu to eneka manu ase jun kotha to hune aru bujhi loi. Tai dangor koi kene bhal guti dhure, kunba te eksoh guti dhore, kunba te sathi aru kunba te trista.”"},{"book":"Matthew","chapter":"13","verse":"24","text":"Jisu taikhan ke dusra dristanto koise. Tai koise, “Sorgo laga rajyo to ekjon manu nisena ase jun tai laga kheti te bhal bijon phelai."},{"book":"Matthew","chapter":"13","verse":"25","text":"Kintu jitia manu khan ghumai jai, tai laga dushman khan ahikena gehu laga kheti te biya ghas laga bijon khan phelai aru jai-jai."},{"book":"Matthew","chapter":"13","verse":"26","text":"Jitia kheti te gehu khan dangor koi kene guti ulabole shuru hoise, titia biya ghas khan bhi dangor hoijai."},{"book":"Matthew","chapter":"13","verse":"27","text":"Etu mati malik laga nokorkhan ahi kene taike koi, ‘Sahab, apuni to bhal bijon kheti te lagase nohoi? Nohoile kineka kori kene etu biya ghas khan ulaise?’"},{"book":"Matthew","chapter":"13","verse":"28","text":"Etu pichete tai pora taikhan ke koise, ‘Dushman pora eneka kore.’ Nokorkhan taike koise, ‘To apuni itcha ase koile amikhan jai kene jongol khan sapha kori dibo?’"},{"book":"Matthew","chapter":"13","verse":"29","text":"Mati malik pora taikhan ke koi, ‘Nai. Kilekoile jitia tumikhan biya ghas khan tanibo, tai logote gehu laga ghas bhi tani kene ulai dibo pare."},{"book":"Matthew","chapter":"13","verse":"30","text":"Etu nimite duijon ke bhi eke logote dangor koribo dibi, kheti kata somoi naha tak. Jitia kheti kata somoi hobo titia moi kata manu khan ke kobo, “Poila biya ghas khan tani kene ulai lobi aru eke logote bandhi kene rakhibi julai dibo nimite, kintu gehu khan ke dhaan ghor te joma kori rakhibi.’”"},{"book":"Matthew","chapter":"13","verse":"31","text":"Etu pichete Jisu aru ekta dristanto taikhan ke koise. Tai koise, “Sorgo laga rajyo to ekta sorso laga bijon nisena ase jineka ekta manu pora loi kene kheti te phelai de."},{"book":"Matthew","chapter":"13","verse":"32","text":"Etu bijon to hosa pora bhi sobse huru ase sob bijon majote. Kintu jitia tai dangor hoi, bagan laga ghas khan pora bhi tai he dangor hoijai. Tai ekta dangor ghas hoijai, aru akas laga chiriya khan ahe aru etu ghas laga daal khan te ghor bonaikena thake.”"},{"book":"Matthew","chapter":"13","verse":"33","text":"Jisu taikhan ke aru alag dristanto koise. “Sorgo laga rajyo to khomir nisena ase, jineka ekta maiki pora etu khomir ke loi kene tin bhag atta te milai diye jitia tak etu atta to phuli najai.”"},{"book":"Matthew","chapter":"13","verse":"34","text":"Eitu khan sob kotha Jisu pora manu khan ke dristanto pora he koi dise; aru Tai ekta kotha bhi dristanto nacholai kene kowa nai."},{"book":"Matthew","chapter":"13","verse":"35","text":"Eitu khan sob age te bhabobadi pora koi diya kotha khan sob purah hobole nimite, Tai koi dise,"},{"book":"Matthew","chapter":"13","verse":"36","text":"Etu pichete Jisu manu khan ke chari kene ghor te jaise. Tai laga chela khan Tai logote ahikena, eneka koise, “Amikhan ke kheti te biya ghas laga dristanto to bujhai dibi.”"},{"book":"Matthew","chapter":"13","verse":"37","text":"Jisu taikhan ke koise, “Jun bhal bijon to phelai, tai to Manu laga Putro ase."},{"book":"Matthew","chapter":"13","verse":"38","text":"Prithibi to kheti ase; aru bhal bijon khan to rajyo lage bacha khan ase. Biya ghas to biya jon laga bacha khan ase,"},{"book":"Matthew","chapter":"13","verse":"39","text":"aru jun dushman pora biya hissi se eitu khan saitan ase. Kheti kata somoi to yug khotom huwa somoi ase, aru kheti kata manu khan to sorgodoth khan ase."},{"book":"Matthew","chapter":"13","verse":"40","text":"Etu karone, jineka biya ghas khan ke joma kori kene jui te julai dise, yug ses huwa dinte bhi eneka hobo."},{"book":"Matthew","chapter":"13","verse":"41","text":"Manu laga Putro pora Tai laga sorgodoth khan ke pathabo, aru taikhan pora Tai laga rajyo pora paap aru biya kaam kora khan ke joma kori kene bahar te ulai dibo."},{"book":"Matthew","chapter":"13","verse":"42","text":"Taikhan pora eitu khan sobke jui laga chulah te phelai dibo, juntu jagate kandi thaka aru daat kamuri thaka he hobo."},{"book":"Matthew","chapter":"13","verse":"43","text":"Etu pichete dharmik manu khan Baba laga rajyote suryo nisena ujala hobo. Jun laga kan ase, tai hunibo dibi."},{"book":"Matthew","chapter":"13","verse":"44","text":"Sorgo laga rajyo to ekta kheti te khajana lukaikene thaka nisena ase, jitia ekjon manu pora etu pai, tai etu ke aru bhi lukai diye. Kilekoile tai mon khushi hoijai, aru tai laga dhun sompoti sob bikiri kori kene etu kheti kini loi."},{"book":"Matthew","chapter":"13","verse":"45","text":"Aru, sorgo laga rajyo to ekjon vyapari manu kimti laga moti khan bisari thaka nisena ase."},{"book":"Matthew","chapter":"13","verse":"46","text":"Jitia tai bisi kimti thaka ekta moti pai, tai laga sob dhun sompoti bikiri kori kene etu kini loi."},{"book":"Matthew","chapter":"13","verse":"47","text":"Aru bhi, sorgo laga rajyo to samundar te jaal phela nisena ase, aru sob kisim laga maas dhura nisena ase."},{"book":"Matthew","chapter":"13","verse":"48","text":"Jitia jal to maas pora bhorta hoi jaise, taikhan etu loi kene samundar kinar te rakhe. Etu pichete taikhan bhal maas basi kene boxsa te joma kore, aru kaam nathaka maas khan sob phelai diye."},{"book":"Matthew","chapter":"13","verse":"49","text":"Thik eneka, etu yug ses huwa dinte bhi eneka hobo. Sorgodoth khan ahibo aru biya manu khan ke dhormik khan pora alag kori dibo."},{"book":"Matthew","chapter":"13","verse":"50","text":"Taikhan ke jui laga chulah te julai dibo, juntu jagate khali kandi thaka aru daat kamuri thaka he hobo."},{"book":"Matthew","chapter":"13","verse":"51","text":"Apnikhan eitu khan sob bujise na nai?” Jisu laga chela khan Taike koise, “Hoi.”"},{"book":"Matthew","chapter":"13","verse":"52","text":"Etu pichete Jisu taikhan ke koise, “Etu karone sob niyom likha manu khan jun sorgo rajyo laga chela hoi jaise, eitu khan utu manu ase jun ekta ghor laga malik nisena ase.”"},{"book":"Matthew","chapter":"13","verse":"53","text":"Etu pichete jitia Jisu etu dristanto khan koi kene khotom hoise, Tai ta te pora ulai jaise."},{"book":"Matthew","chapter":"13","verse":"54","text":"Aru Tai nijor town Nazareth te jaise aru mondoli te manu khan ke sikhai thakise. Jisu laga kotha huni kene taikhan asurit hoi jaise aru taikhan majote koi thakise, “Kot pora etu manu iman asurit gyaan aru hokti paise?"},{"book":"Matthew","chapter":"13","verse":"55","text":"Etu manu to ekjon barhoi laga chokra nohoi? Tai laga ama to Mary nohoi? Tai laga bhai khan James, Joseph, Simon aru Judas khan nohoi?"},{"book":"Matthew","chapter":"13","verse":"56","text":"Tai laga bhoini khan to amikhan logote ase nohoi? To kineka kori kene Tai eitu khan jani paise?”"},{"book":"Matthew","chapter":"13","verse":"57","text":"Taikhan Jisu ke biya paise. Kintu Jisu taikhan ke koise, “Ekjon bhabobadi ke tai nijor desh aru tai nijor parivar pora bhi sonman nakore.”"},{"book":"Matthew","chapter":"13","verse":"58","text":"Tai asurit kaam khan bisi kora nai kele koile taikhan laga biswas nathaka nimite."}]}