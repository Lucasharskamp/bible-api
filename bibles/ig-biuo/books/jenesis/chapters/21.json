{"data":[{"book":"Jenesis","chapter":"21","verse":"1","text":"Onyenwe anyị jiri amara leta Sera dịka o kwuru na ọ ga-eme. Onyenwe anyị meere Sera ihe o kwere na nkwa."},{"book":"Jenesis","chapter":"21","verse":"2","text":"Sera tụụrụ ime, mụọra Ebraham nwa nwoke nʼoge o merela agadi. Ọ mụrụ ya nʼoge ahụ a kara aka Chineke kwere ya na nkwa."},{"book":"Jenesis","chapter":"21","verse":"3","text":"Ebraham gụrụ nwantakịrị ahụ Sera mụụrụ ya aha, kpọọ ya Aịzik."},{"book":"Jenesis","chapter":"21","verse":"4","text":"Mgbe Aịzik nọrọ ụbọchị asatọ site nʼụbọchị a mụrụ ya, Ebraham biri ya ugwu dịka Chineke si nye ya nʼiwu."},{"book":"Jenesis","chapter":"21","verse":"5","text":"Ebraham agbaala narị afọ mgbe a mụrụ Aịzik nwa ya nwoke."},{"book":"Jenesis","chapter":"21","verse":"6","text":"Nʼoge ahụ, Sera kwuru sị, “Chineke ewetarala m ọchị. Ndị niile nụrụ akụkọ a ga-esoro m chịa ọchị.”"},{"book":"Jenesis","chapter":"21","verse":"7","text":"O kwukwara sị, “Onye gaara agwa Ebraham sị ya na Sera ga-azụlite ụmụntakịrị. Ma otu ọ dị, amụtarala m ya nwa nwoke ugbu a o merela agadi.”"},{"book":"Jenesis","chapter":"21","verse":"8","text":"Nwata ahụ tokwara, ruo mgbe a kwụsịrị ya ara.21:8 Nʼusoro omenaala, ọ bụ mgbe nwantakịrị gbara afọ abụọ, maọbụ atọ ka a na-akwụsị ya ara. Nʼoge ochie, ị kwụsị nwantakịrị ara na-abụ oge mmemme na oke oriri. Nʼụbọchị ahụ a kwụsịrị ya ara, Ebraham kpọrọ oriri."},{"book":"Jenesis","chapter":"21","verse":"9","text":"Ma mgbe Sera hụrụ na nwa nwoke ahụ Hega onye Ijipt mụtaara Ebraham nọ na-akwa emo,"},{"book":"Jenesis","chapter":"21","verse":"10","text":"ọ gwara Ebraham okwu sị ya, “Chụpụ ohu nwanyị a na nwa ya. Nʼihi na nwa nwoke ohu nwanyị agaghị eso nwa m nwoke Aịzik keta oke nʼihe nketa.”"},{"book":"Jenesis","chapter":"21","verse":"11","text":"Okwu a wutere Ebraham nke ukwuu nʼihi na ihe banyere nwa ya nwoke Ishmel na-emetụ ya nʼobi."},{"book":"Jenesis","chapter":"21","verse":"12","text":"Ma Chineke gwara Ebraham sị, “Ekwela ka obi jọọ gị njọ nʼihi nwantakịrị a na ohu gị nwanyị. Gee ntị nʼihe ọbụla Sera gwara gị. Nʼihi na ọ bụ site nʼAịzik ka a ga-akpọ mkpụrụ gị aha."},{"book":"Jenesis","chapter":"21","verse":"13","text":"Aga m eme ka nwa gị nwoke nke ohu gị mụtara ghọọ mba dị ukwuu, nʼihi na mkpụrụ afọ gị ka ọ bụ.”"},{"book":"Jenesis","chapter":"21","verse":"14","text":"Ebraham biliri nʼisi ụtụtụ echi ya, kwadoo ihe oriri na mmiri ọṅụṅụ nke dị nʼime karama akpụkpọ, bunye ha Hega. O bukwasịrị ha nʼubu Hega, zipụ ya na nwa ya nwoke. Hega si nʼebe ahụ pụọ wagharịa nʼime ọzara Bịasheba."},{"book":"Jenesis","chapter":"21","verse":"15","text":"Mgbe mmiri dị na karama akpụkpọ ahụ gwụsịrị, o nibere nwantakịrị ahụ nʼokpuru otu osisi ọhịa."},{"book":"Jenesis","chapter":"21","verse":"16","text":"Hapụ ya gaa nọdụ ala nʼebe dịtụ anya, ihe dịka narị nzọ ụkwụ, nʼihi na o kwuru nʼobi ya sị, “Achọghị m ịhụ nwantakịrị nwoke a anya mgbe ọ na-anwụ.” Mgbe ọ nọdụrụ ebe ahụ, o bidoro ịkwa akwa."},{"book":"Jenesis","chapter":"21","verse":"17","text":"Ma Chineke nụrụ ịkwa akwa nwantakịrị nwoke ahụ. Mmụọ ozi Chineke sikwa na mbara eluigwe kpọọ Hega oku sị ya, “Hega, gịnị na-eme gị? Atụla egwu, nʼihi na Chineke anụla21:17 Chineke anụla Maọbụ, Chineke na-anụ, bụ ihe Ishmel pụtara. olu akwa nwantakịrị ahụ nʼebe ahụ o dina."},{"book":"Jenesis","chapter":"21","verse":"18","text":"Gaa kulite nwantakịrị ahụ kasịe ya obi, nʼihi na aga m eme ya ka ọ ghọọ mba dị ukwuu.”"},{"book":"Jenesis","chapter":"21","verse":"19","text":"Mgbe ahụ, Chineke meghere anya ya, mee ka ọ hụ olulu mmiri dị nʼebe ahụ. Ọ gara kujuo karama akpụkpọ ahụ mmiri, ma nye nwantakịrị ahụ mmiri ka ọ ṅụọ."},{"book":"Jenesis","chapter":"21","verse":"20","text":"Chineke nọnyeere nwantakịrị ahụ mgbe ọ na-eto. O biri nʼọzara ahụ ghọọ onye na-agba àkụ nke ọma."},{"book":"Jenesis","chapter":"21","verse":"21","text":"Mgbe o bi nʼọzara Paran, nne ya chọtaara ya nwunye site nʼIjipt."},{"book":"Jenesis","chapter":"21","verse":"22","text":"Nʼoge a, Abimelek na Fikọl onyeisi ndị agha ya, bịakwutere Ebraham sị ya, “Chineke nọnyeere gị nʼihe niile ị na-eme."},{"book":"Jenesis","chapter":"21","verse":"23","text":"Ugbu a, ṅụọra m iyi nʼaha Chineke na ị gaghị aghọgbu m maọbụ ghọgbuo ụmụ m, maọbụ ụmụ ụmụ m. Gosi m nʼobodo a i bi nʼime ya dịka onye ọbịa ụdị obiọma m gosiri gị.”"},{"book":"Jenesis","chapter":"21","verse":"24","text":"Ebraham zara sị ya, “Ọ dị mma, aga m aṅụrụ gị iyi.”"},{"book":"Jenesis","chapter":"21","verse":"25","text":"Mgbe ahụ, Ebraham kọsaara Abimelek ihe banyere olulu mmiri nke ndị na-ejere ya ozi ji anya ike nara ndị na-ejere Ebraham ozi."},{"book":"Jenesis","chapter":"21","verse":"26","text":"Abimelek zara sị, “Amaghị m onye mere ihe dị otu a. Ị gwaghị m na ihe dị otu a mere, anụghị m ya ma ọ bụghị naanị taa.”"},{"book":"Jenesis","chapter":"21","verse":"27","text":"Mgbe ahụ, Ebraham kpụpụtara atụrụ, na ehi, nye Abimelek. Ha abụọ gbara ndụ nkwekọrịta."},{"book":"Jenesis","chapter":"21","verse":"28","text":"Mgbe Ebraham sitere nʼigwe atụrụ ya wepụta nne atụrụ asaa nupu ha ka ha nọpụ iche,"},{"book":"Jenesis","chapter":"21","verse":"29","text":"Abimelek jụrụ Ebraham sị ya, “Gịnị ka i ji nne atụrụ asaa ndị a ị họpụtara iche eme?”"},{"book":"Jenesis","chapter":"21","verse":"30","text":"Ebraham zara sị, “Nabata ụmụ atụrụ asaa ndị a dịka ihe akaebe na-egosi na ọ bụ m gwuru olulu mmiri a.”"},{"book":"Jenesis","chapter":"21","verse":"31","text":"Ya mere, e bidoro ịkpọ ebe ahụ Bịasheba, nʼihi na nʼebe ahụ ka mmadụ abụọ a nọ ṅụrịtaara onwe ha iyi."},{"book":"Jenesis","chapter":"21","verse":"32","text":"Mgbe ha gbachara ndụ nkwekọrịta na Bịasheba, Abimelek na Fikọl onyeisi agha ya laghachiri azụ nʼala ndị Filistia."},{"book":"Jenesis","chapter":"21","verse":"33","text":"Ebraham kụrụ osisi tamarisk na Bịasheba. Ebe ahụ ka ọ nọ kpọkuo aha Onyenwe anyị, Chineke ebighị ebi."},{"book":"Jenesis","chapter":"21","verse":"34","text":"Ebraham bigidere nʼala ndị Filistia ogologo oge."}]}