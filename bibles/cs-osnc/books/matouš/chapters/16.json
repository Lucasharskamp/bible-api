{"data":[{"book":"Matouš","chapter":"16","verse":"1","text":"Jednou přišli za Ježíšem farizejové a saducejové a vymáhali na něm důkaz, že má Boží pověření."},{"book":"Matouš","chapter":"16","verse":"2","text":"On jim na to odpověděl: „Když jsou večer červánky, říkáte, že bude jasno;"},{"book":"Matouš","chapter":"16","verse":"3","text":"když jsou červánky ráno, říkáte, že bude špatné počasí. Úkazy na obloze umíte posoudit, a to, co se děje před vašima očima, je vám pořád málo?"},{"book":"Matouš","chapter":"16","verse":"4","text":"Tento zlý, nevěřící národ se dožaduje zvláštních znamení, ale nakonec si bude muset vzpomenout, co se stalo s prorokem Jonášem,“ a nechal je stát a odešel."},{"book":"Matouš","chapter":"16","verse":"5","text":"Znovu se plavili přes jezero a teprve na druhém břehu jeho učedníci zjistili, že s sebou zapomněli vzít chleba."},{"book":"Matouš","chapter":"16","verse":"6","text":"Ježíš jim řekl: „Dejte si pozor na farizejský a saducejský kvas!“"},{"book":"Matouš","chapter":"16","verse":"7","text":"Oni se domnívali, že mluví o skutečném chlebu."},{"book":"Matouš","chapter":"16","verse":"8","text":"Ježíš to věděl, a proto jim řekl: „Proč si děláte starosti o jídlo? To máte tak malou víru?"},{"book":"Matouš","chapter":"16","verse":"9","text":"Ještě nechápete? Cožpak si nevzpomínáte na nasycení pěti tisíc mužů pouhými pěti chleby a na koše posbíraných zbytků?"},{"book":"Matouš","chapter":"16","verse":"10","text":"Ani na ty čtyři tisíce, které jsem nasytil sedmi chleby a ještě se sebralo tolik zbytků?"},{"book":"Matouš","chapter":"16","verse":"11","text":"Nechápete, že mi nešlo o skutečný chleba, když jsem vás varoval před kvasem farizejů a saducejů?“"},{"book":"Matouš","chapter":"16","verse":"12","text":"Teprve potom pochopili, že kvasem mínil pokřivené učení židovských vůdců."},{"book":"Matouš","chapter":"16","verse":"13","text":"Když se potom Ježíš přiblížil k Césareji Filipově, zeptal se svých učedníků: „Za koho mne lidé pokládají?“"},{"book":"Matouš","chapter":"16","verse":"14","text":"Oni odpověděli: „Někteří za Jana Křtitele, druzí za Elijáše, jiní za Jeremjáše nebo jiného z proroků.“"},{"book":"Matouš","chapter":"16","verse":"15","text":"„A vy?“ chtěl Ježíš vědět."},{"book":"Matouš","chapter":"16","verse":"16","text":"Šimon Petr zvolal: „Ty jsi Kristus, Syn živého Boha!“"},{"book":"Matouš","chapter":"16","verse":"17","text":"„Raduj se, Šimone,“ řekl Ježíš. „To nemáš ze sebe, tu pravdu ti dal poznat sám Bůh."},{"book":"Matouš","chapter":"16","verse":"18-19","text":"Ty jsi Petr a tvé jméno připomíná skálu. Svou církev zbuduji na Skále a žádná ďábelská moc ji nezničí. Kdekoliv se bude zvěstovat pravda, kterou jsi vyznal o mně, otevřou se lidem dveře do Božího království. Těm, kdo ji odmítnou, oznámíš soud, a ty, kdo ji přijmou, ujistíš o Boží milosti. Co se rozhodne zde na zemi, bude platit i v nebi.“"},{"book":"Matouš","chapter":"16","verse":"20","text":"Svým učedníkům potom přikázal, aby zatím nikomu neříkali, že on je očekávaný Mesiáš."},{"book":"Matouš","chapter":"16","verse":"21","text":"Od toho dne začal Ježíš otevřeně mluvit se svými učedníky o tom, že musí jít do Jeruzaléma a co ho tam čeká – mnoho bude trpět od židovských náboženských vůdců, bude zabit, ale třetí den vstane zase k životu."},{"book":"Matouš","chapter":"16","verse":"22","text":"Petr ho odvedl stranou a začal mu to rozmlouvat: „Takhle nemluv, nic takového nedopustíme.“"},{"book":"Matouš","chapter":"16","verse":"23","text":"On se však od Petra odvrátil a řekl: „Jdi mi z cesty, satane! Pokoušíš mne, protože to vidíš jen z lidského hlediska a ne z Božího!“"},{"book":"Matouš","chapter":"16","verse":"24","text":"Potom řekl učedníkům: „Kdo mě chce následovat, přestaň myslet na sebe, neboj se pro mne trpět a pojď za mnou."},{"book":"Matouš","chapter":"16","verse":"25","text":"Každý, kdo by si chtěl život zachovat pro sebe, ztratí ho. Kdo mi odevzdá svůj život, ten ho získá."},{"book":"Matouš","chapter":"16","verse":"26","text":"Co člověku prospěje, když získá celý svět a ten skutečný život ztratí? Co může vyvážit hodnotu věčného života?"},{"book":"Matouš","chapter":"16","verse":"27","text":"Přijdu ve slávě svého Otce se svými anděly a tehdy budu soudit každého člověka podle toho, jak žil."},{"book":"Matouš","chapter":"16","verse":"28","text":"Někteří se ještě za svého života stanete svědky slávy a moci mého království.“"}]}