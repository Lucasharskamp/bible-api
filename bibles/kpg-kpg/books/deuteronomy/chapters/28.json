{"data":[{"book":"Deuteronomy","chapter":"28","verse":"1","text":"“Maa goodou ga hagalongo gi Dimaadua di godou God, ge manawa dahi di hagagila aga ana haganoho huogodoo ala e gowadu ko au gi goodou dangi nei, gei Mee ga hagamenegenege aga goodou gi baahi i nua nia henua huogodoo ala i henuailala.28.1 Deuteronomy 11.13-17"},{"book":"Deuteronomy","chapter":"28","verse":"2","text":"Hagalongo gi Dimaadua di godou God, gei nia hagahumalia aanei huogodoo gaa hai godou mee:"},{"book":"Deuteronomy","chapter":"28","verse":"3","text":"“Dimaadua ga hagahumalia godou guongo, mo godou gowaa dogi mee."},{"book":"Deuteronomy","chapter":"28","verse":"4","text":"“Dimaadua ga hagahumalia goodou gi nia dama dogologo, mono huwa laagau e logo, mo nia kau mono siibi e logo."},{"book":"Deuteronomy","chapter":"28","verse":"5","text":"“Dimaadua ga hagahumalia nia huwa ‘wheat’ godou hagadili, mo nia meegai ala e hai go goodou mai i nia maa."},{"book":"Deuteronomy","chapter":"28","verse":"6","text":"“Dimaadua ga hagahumalia godou mee huogodoo ala e hai."},{"book":"Deuteronomy","chapter":"28","verse":"7","text":"“Dimaadua ga hagamagedaa godou hagadaumee, maa digaula ga heebagi adu gi goodou. Digaula ga heebagi adu gi goodou mai di gowaa e dahi, gei digaula gaa llele gi daha mo goodou i nia gowaa dagi hidu."},{"book":"Deuteronomy","chapter":"28","verse":"8","text":"“Dimaadua ga hagahumalia godou moomee, mo di haga honu godou hale dugu mee gi nia huwa laagau ‘wheat’. Mee ga hagahumalia godou i lodo tenua dela e gowadu go Mee."},{"book":"Deuteronomy","chapter":"28","verse":"9","text":"“Maa goodou ga hagalongo gi Dimaadua di godou God, gaa hai ana mee huogodoo ala ne hagababa, gei Mee gaa hai goodou nia dama donu ni aana, be dana hai dela ne hagababa."},{"book":"Deuteronomy","chapter":"28","verse":"10","text":"Gei nia daangada henuailala huogodoo ga gidee bolo Dimaadua ne hilihili goodou belee hai nia daangada donu ni aana, gei digaula ga mmaadagu i goodou."},{"book":"Deuteronomy","chapter":"28","verse":"11","text":"“Dimaadua ga gowadu gi goodou nia dama dogologo, nia kau e logo, nia huwa laagau ‘wheat’ e logo i tenua dela ne hagababa go Mee gi godou maadua mmaadua bolo e gowadu gi goodou."},{"book":"Deuteronomy","chapter":"28","verse":"12","text":"Dimaadua ga hagau mai ana uwa i nia madagoaa ala e humalia ai, mai i dana hale goloo maluagina i di langi, ga hagahumalia godou moomee huogodoo, gei goodou gaa mee di wanga boibana gi nia henua e logo, malaa, goodou hagalee hai gi boibana mai tei henua."},{"book":"Deuteronomy","chapter":"28","verse":"13","text":"Dimaadua gaa hai goodou di tagi o nia henua, hagalee dagi go tei henua. Nia madagoaa huogodoo goodou ga humalia adu gi goodou, e deemee bolo ga dee gila humalia, maa goodou ga manawa dahi di daudali ana haganoho huogodoo ala e gowadu ko au gi goodou dangi nei."},{"book":"Deuteronomy","chapter":"28","verse":"14","text":"Gei goodou hudee hula laa daha mo agu helekai, be e daumaha mo di hai hegau gi nia balu ieidu."},{"book":"Deuteronomy","chapter":"28","verse":"15","text":"“Gei goodou ma ga hagalee hagalongo gi Dimaadua di godou God, ge hagalee manawa dahi di daudali ana hagababa mo ana haganoho huogodoo ala e gowadu ko au gi goodou dangi nei, gei nia mee huaidu huogodoo aanei gaa tale adu gi goodou:"},{"book":"Deuteronomy","chapter":"28","verse":"16","text":"“Dimaadua ga hagahuaidu godou guongo mo godou gowaa dogi mee."},{"book":"Deuteronomy","chapter":"28","verse":"17","text":"“Dimaadua ga hagahuaidu godou huwa laagau ‘wheat’, mo godou meegai ala e hai mai i nia maa."},{"book":"Deuteronomy","chapter":"28","verse":"18","text":"“Dimaadua ga hagahuaidu goodou i dana gowadu nia dama hua hogoohi, nia huwa laagau huaidu, mo nia kau mono siibi hogoohi."},{"book":"Deuteronomy","chapter":"28","verse":"19","text":"“Dimaadua ga hagahuaidu godou mee huogodoo ala ma gaa hai."},{"book":"Deuteronomy","chapter":"28","verse":"20","text":"“Maa goodou gaa hai di huaidu, ga hagalee hai mee gi Dimaadua, gei Mee ga gowadu gi goodou tangihi, di hinihini, mo di haingadaa, i di gili godou mee huogodoo ala ma gaa hai, gaa dae loo gi di limalima di godou halauwa hagatau."},{"book":"Deuteronomy","chapter":"28","verse":"21","text":"“Dimaadua ga hagahagau adu ana magi gi goodou, gaa dae loo gi goodou gu hagalee, deai tangada e dubu i tenua dela belee hai henua ginai goodou ai."},{"book":"Deuteronomy","chapter":"28","verse":"22","text":"“Dimaadua ga haga paagege goodou gi nia daumagi, mono magi hagahula mo welengina. Mee ga hagau mai di madagoaa ono uwa ai, di madangi welengina e hagahuaidu godou huwa laagau ‘wheat’. Nia mee huaidu aanei gaa noho i godou baahi, gaa dae loo gi godou mmade."},{"book":"Deuteronomy","chapter":"28","verse":"23","text":"Di uwa e doo ai, gei di gelegele o di godou guongo la ga hamaaloo be di baalanga."},{"book":"Deuteronomy","chapter":"28","verse":"24","text":"“Dimaadua ga hagahagau eia ana gohu mono gelegele e pono di lohongo nia uwa, gaa dae loo gi di godou mmade."},{"book":"Deuteronomy","chapter":"28","verse":"25","text":"“Dimaadua gaa hai godou hagadaumee e hagamagedaa goodou. Goodou ga heebagi gi digaula mai di gowaa e dahi, malaa, goodou gaa llele dagidahi gi daha mo digaula, gei nia daangada henuailala huogodoo ga uli nadau gai, i nadau gidee nia mee ala e hai adu gi goodou."},{"book":"Deuteronomy","chapter":"28","verse":"26","text":"Goodou ma gaa mmade, gei nia manu mamaangi mo nia manu lodo geinga, ga lloomoi gaa gai godou huaidina, deai tangada e hagabagi nia maa gi daha ai."},{"book":"Deuteronomy","chapter":"28","verse":"27","text":"“Dimaadua gaa hai goodou gi magibuu be dana hai ang gi digau Egypt. Mee gaa hai godou huaidina gi magibala. Godou huaidina gaa buni magibala, gei goodou ga laudia, malaa, hagalee ono hagahili ai."},{"book":"Deuteronomy","chapter":"28","verse":"28","text":"“Dimaadua gaa hai goodou gi deemee di hagamaanadu humalia, gei Mee gaa hai goodou gi dee gidee nia mee, ge hinihini godou maanadu."},{"book":"Deuteronomy","chapter":"28","verse":"29","text":"Goodou ga heehee haahaa i di laangi maalama be tangada deegida, gei goodou ga de gidee godou ala. Godou mee huogodoo ala e hai ga hagalee kila humalia. Goodou ga haihai hagahuaidu go nia daangada, ga gaiaa mo di kaekae godou mee go nia daangada hagahuaidu."},{"book":"Deuteronomy","chapter":"28","verse":"30","text":"Goe ga hagababa bolo e lodo gi dahi dama ahina, gei di maa tuai dangada hua dela gaa noho gi mee. Goe gaa hau dau hale gei goe e deemee di noho i ono lodo. Goe gaa dogi dau hadagee waini, gei goe e deemee di gai ono huwa."},{"book":"Deuteronomy","chapter":"28","verse":"31","text":"Godou kau ga dadaaligi i mua godou golomada, gei goodou deai godou goneiga e gai i nia maa ai. Godou ‘donkey’ gaa dagi gi daha i mua godou golomada, gei nia maa hagalee gaamai gi muli gi goodou. Godou siibi gaa wanga gi godou hagadaumee, malaa, hagalee tangada e hagamaamaa goodou ai."},{"book":"Deuteronomy","chapter":"28","verse":"32","text":"Godou dama daane mo dama ahina gaa wanga gi digau henua gee be nia hege, gei goodou e mmada hua, dee mee di hai godou mee. Nia laangi huogodoo, gei goodou e hagapili godou golomada e madamada balumee bolo godou dama ga lloo adu labelaa gi goodou."},{"book":"Deuteronomy","chapter":"28","verse":"33","text":"Dahi henua gee, gaa kae nia huwa laagau huogodoo ala ne ngalua damana ginai goodou e dogi, gei deai di godou mee e kae ai, dela hua e nnoo mau e haihai hagahuaidu."},{"book":"Deuteronomy","chapter":"28","verse":"34","text":"Godou duadua la gaa hai goodou gi deemee di hagamaanadu humalia."},{"book":"Deuteronomy","chapter":"28","verse":"35","text":"“Dimaadua gaa hai godou wae gii buni magibala ala e mmae, ge e deemee di hagahili. Nia magibuu gaa hii godou gili, tugi di libogo gaa huli gi di wae."},{"book":"Deuteronomy","chapter":"28","verse":"36","text":"“Dimaadua gaa lahi goodou mo di godou king gi tuai henua, di gowaa digi noho ai goodou be godou maadua mmaadua i mua, gei goodou ga hai hegau gi nia god ala ne hai gi nia laagau mono hadu i golo."},{"book":"Deuteronomy","chapter":"28","verse":"37","text":"I lodo nnenua Dimaadua ala gaa lahi ginai goodou, nia daangada ga gologolo i nia mee ala ne hai adu gi goodou, digaula ga gadagada ga haganneennee goodou."},{"book":"Deuteronomy","chapter":"28","verse":"38","text":"“Goodou gaa dogi godou lii logowaahee, malaa, e hagi hua godou mee dulii, idimaa nia manu gaa gai godou hagadili."},{"book":"Deuteronomy","chapter":"28","verse":"39","text":"Goodou gaa dogi godou hadagee waini, ga madamada humalia ai, gei goodou hagalee hagi ono huwa be e inu godou waini i nia maa, idimaa nia ila gaa gai nia maa."},{"book":"Deuteronomy","chapter":"28","verse":"40","text":"Nia laagau olib gaa tomo i nia gowaa huogodoo i godou henua, gei goodou ga deemee di hai mee gi nia lolo olib, idimaa nia golee nia maa ga monnono."},{"book":"Deuteronomy","chapter":"28","verse":"41","text":"Goodou gaa hai godou dama daane mono dama ahina, gei digaula ga hagalee i godou baahi, idimaa digaula gaa lahi gi daha be digau ne kumi i tauwa."},{"book":"Deuteronomy","chapter":"28","verse":"42","text":"Godou laagau mo godou hagadili huogodoo gaa gai go nia manu."},{"book":"Deuteronomy","chapter":"28","verse":"43","text":"“Digau henua gee ala e noho i godou guongo, la ga maaloo mai nadau mogobuna, ge godou mogobuna ga paagege mai."},{"book":"Deuteronomy","chapter":"28","verse":"44","text":"Digaula ga iai nadau bahi hadu e boibana adu gi goodou, gei godou bahi hadu e boibana ang gi digaula ai. Di hagaodi gi muli, digaula gaa hai nia dagi ni goodou."},{"book":"Deuteronomy","chapter":"28","verse":"45","text":"“Nia haingadaa huogodoo aanei ga tale adu gi goodou, ga madalia goodou, gaa dae loo gi di godou mooho gi daha, idimaa, goodou digi hagalongo gi Dimaadua di godou God, mo di daudali ana haganoho huogodoo ala ne gowadu gi goodou."},{"book":"Deuteronomy","chapter":"28","verse":"46","text":"Nia mee aanei la nia hagamodongoohia ni di hagiaga a God i godou gili mo godou hagadili gi muli, gaa hana hua beelaa."},{"book":"Deuteronomy","chapter":"28","verse":"47","text":"Dimaadua gu hagahumalia goodou i nia mee huogodoo, gei goodou hagalee hai hegau gi Mee i di manawa lamalia mo di tene."},{"book":"Deuteronomy","chapter":"28","verse":"48","text":"Malaa, goodou ga hai hegau gi nia hagadaumee Dimaadua ala ga hagau adu, e hai baahi adu gi goodou. Goodou ga hiigai, ga hieinu, ga deai godou goloo ai, ga angaanga gee i nia mee huogodoo. Dimaadua gaa hai goodou hagahuaidu, gaa dae loo gi di godou hagammaa gi daha."},{"book":"Deuteronomy","chapter":"28","verse":"49","text":"Dimaadua ga laha mai dana henua mai nia mada henuailala, e hai baahi adu gi goodou, tenua dela e de iloo e goodou ono helekai. Digaula ga hagadaha ia godou nua be di ‘eagle’."},{"book":"Deuteronomy","chapter":"28","verse":"50","text":"Digaula ga hagamuamua, ge hagalee dumaalia gi di ingoo hua tangada, madua be dulii."},{"book":"Deuteronomy","chapter":"28","verse":"51","text":"Digaula gaa gai godou kau mono huwa laagau, gei goodou ga hiigai gaa mmade. Digaula hagalee dugu adu nia mee mai nia huwa laagau ‘wheat’, waini, lolo olib, nia kau be nia siibi, gei goodou gaa mmade."},{"book":"Deuteronomy","chapter":"28","verse":"52","text":"Digaula ga heebagi gi nia waahale huogodoo o tenua Dimaadua di godou God, dela e gowadu gi goodou, gei nia abaaba duuduu i nua ge mau, ala nogo hagadagadagagee ginai goodou, la gaa tinga gi lala."},{"book":"Deuteronomy","chapter":"28","verse":"53","text":"“Godou hagadaumee ma ga duuli godou waahale, gei goodou ga angaanga gee meegai, gaa gai godou dama ala ne gowadu go Dimaadua di godou God."},{"book":"Deuteronomy","chapter":"28","verse":"54-55","text":"Tangada hogi humalia, dela ne haanau mai di madawaawa aamua ge maluagina, e hiigai i di madagoaa deelaa, gaa gai labelaa ana dama i ana dama, idimaa mee gu ana meegai i golo ai. Mee hogi hagalee wanga ana meegai gi dono duaahina daane, be go dono lodo dela e aloho ai, be gi tei ana dama ala ne dubu."},{"book":"Deuteronomy","chapter":"28","verse":"56-57","text":"Di ahina hogi humalia dela ne haanau mai di madawaawa aamua ge maluagina, hagalee haele halahala ana mee hagamogowaa i mua, dolomeenei gei mee gaa hai hua be di maa. Di madagoaa dono waahale ne duuli go digau dauwa, gei mee ga angaanga gee meegai nia meegai, gei mee gaa gai hagammuni dana dama nogo haanau hua, mono mee ne lloomoi dalia di tama. Mee hagalee wanga nia mee gi dono lodo dela e aloho ai, be gi tei ana dama.28.56-57 2 Kings 6.28-29; Lamentations 4.10"},{"book":"Deuteronomy","chapter":"28","verse":"58","text":"“Maa goodou ga hagalee manawa dahi di daudali nia agoago Dimaadua huogodoo ala gu i lodo di beebaa deenei, gei goodou ma ga hagalee hagalaamua di ingoo humalia ge hagagoboina o Dimaadua di godou God,"},{"book":"Deuteronomy","chapter":"28","verse":"59","text":"malaa, Mee ga hagau adu gi goodou mo godou dama gi muli nia magi deemee di hagahili, mono daumagi huaidu e deemee di ngudu."},{"book":"Deuteronomy","chapter":"28","verse":"60","text":"Mee ga gowadu labelaa nia magi huogodoo hagamadagudagu dangada ala gu iloo e goodou i Egypt, gei goodou ga deemee di hagahili."},{"book":"Deuteronomy","chapter":"28","verse":"61","text":"Mee ga hagau adu labelaa nia hagadilinga magi, mono daumagi ala hagalee hagamodongoohia i lodo di beebaa haganoho mono agoago a Dimaadua, ge goodou ga hagammaa gi daha."},{"book":"Deuteronomy","chapter":"28","verse":"62","text":"Ma e aha maa goodou ala gu dogologo be nia heduu ala i di langi, digau hua dulii i goodou ala ga mouli, idimaa, goodou digi hagalongo gi Dimaadua di godou God."},{"book":"Deuteronomy","chapter":"28","verse":"63","text":"Be di hai Dimaadua dela e tene dana hagagila humalia mo di hagadogologo goodou, gei Mee e hiihai labelaa e hunahuna goodou mo di gowadu nia haingadaa gi goodou. Goodou ga daagi gi daha mo tenua dela belee hai henua ginai goodou."},{"book":"Deuteronomy","chapter":"28","verse":"64","text":"“Dimaadua ga hagamodoho goodou dagi dahi, gi mehanga nia henua huogodoo, mai di bida e dahi o henuailala, gaa hana gi di bida i golo, gei goodou ga hai hegau gi nia god ala ne hai gi nia laagau mono hadu, go nia god digi daumaha ginai goodou mo godou maadua mmaadua anadilaangi."},{"book":"Deuteronomy","chapter":"28","verse":"65","text":"Nia madagoaa huogodoo, goodou ga deemee di noho i di aumaalia. Deai di madagoaa e hagaingoo bolo di gowaa donu ni goodou ai. Dimaadua ga hagahonu godou hagamaanadu gi nia de nnoomaalia mo tilikai hualaa ge godou hagadagadagagee ai."},{"book":"Deuteronomy","chapter":"28","verse":"66","text":"Nia madagoaa huogodoo, godou mouli e mouli i lodo di hagalliga. Boo mo aa, gei goodou e noho uli godou gai di waalooloo, ge goodou e noho mmaadagu di made."},{"book":"Deuteronomy","chapter":"28","verse":"67","text":"Godou manawa ga bolebole, ga mmaadagu i godou mee huogodoo ala ma gaa mmada ginai. Nia luada huogodoo, goodou e hiihai bolo ma gi hiahi hua laa, gei nia hiahi huogodoo, goodou ga hiihai bolo ma gi luada."},{"book":"Deuteronomy","chapter":"28","verse":"68","text":"Dimaadua ga hagau goodou gi muli gi Egypt i nia wagabaalii, ma e aha maa Mee hogi gu helekai bolo goodou hagalee loo e hula gi golo labelaa. Goodou ga hagamada bolo e huihui goodou gi godou hagadaumee be nia hege, ge di maa hagalee, tangada e hiihai e hui goodou ai.”"}]}