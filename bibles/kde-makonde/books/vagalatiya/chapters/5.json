{"data":[{"book":"Vagalatiya","chapter":"5","verse":"1","text":"Kilisto ánitukombola kuhaloka muutumwa wa Sheliya uchinga tùùve hulu mwalehu. Bahi likamyange, wala munákubali kavila kulitaya mmihungo vya utumwa wa Sheliya."},{"book":"Vagalatiya","chapter":"5","verse":"2","text":"Pilikanila! Nangu Paolo nìnnyaulilanga kuva, mukàkubali kuyalulwa, Kilisto akambenfala chinu chohecho mwenu."},{"book":"Vagalatiya","chapter":"5","verse":"3","text":"Nangu nikámpihanga, nìnnyaulilanga kavila kuva, kila munu alînga kunkatapalila Nnungu kwa kuyalulwa, aneyo àlembelewa akamule Sheliya yammalele ya Musa."},{"book":"Vagalatiya","chapter":"5","verse":"4","text":"Mwenu mulînga kutendwa kuva mmambone pameho pa Nnungu kwa kukamula Sheliya, mùnihapulanywa na Kilisto, na mùnipalanyoka muinema yanga Nnungu."},{"book":"Vagalatiya","chapter":"5","verse":"5","text":"Hwetu tuikâla kwa kulisingila Umumu Wanaswe, tùlolele kwa hamu kutendwa kuva tuvambone pameho panga Nnungu kupitila ing'ulupa."},{"book":"Vagalatiya","chapter":"5","verse":"6","text":"Kwa kuva, kwa avala valundânywa na Yesu Kilisto, kuyalulwa au kutoyalulwa chikee chinu chamana, henga chinu chamana nni ing'ulupa yetu itutênda hwetu tuvatamwe vanu vanji."},{"book":"Vagalatiya","chapter":"5","verse":"7","text":"Mwenu mwannondola saana Yesu! Nnani anhochejîje mwenu munaukamule uhiu wa Malove Lambone?"},{"book":"Vagalatiya","chapter":"5","verse":"8","text":"Kukumba aneko kukáhaleke kwanga Nnungu anchemânga mwenu kuva mmanu vake."},{"book":"Vagalatiya","chapter":"5","verse":"9","text":"Malinga chiluhaula lulili aluno kuva, “Hamila kadiki ìumuja lidonji lyammalele lya uhu wa ngano!”"},{"book":"Vagalatiya","chapter":"5","verse":"10","text":"Nangu ngùvele na lilolelo kuhaloka kwa Nang'olo kuva, mukambekuva na makudungilo latindâna na nangu. Henga munu ayula antimbânga mwenu lasima ahukumiwe asabu ata akàvele nnani."},{"book":"Vagalatiya","chapter":"5","verse":"11","text":"Mmakukulupila avangu, ikàva nangu mbèchinkuhubili kuyamba kuyalulwa, ing'anya ntwani mbèchinkubanihwa? Nikàchitenda uchocho, vanu vakánachimwe na mahubili langu layâmba nsalaba wanga Kilisto."},{"book":"Vagalatiya","chapter":"5","verse":"12","text":"Wasa vanu anevo vantimbânga mwenu valichekete mwalehu vivelekelo vyao!"},{"book":"Vagalatiya","chapter":"5","verse":"13","text":"Mmakukulupila avangu, mwenu mùnichemwa na Nnungu uchinga mùùve hulu. Bahi munatumile uhulu anewo kuva ing'anya ya kuntenda mutawaliwe na hali dyenu dya chimmili, henga mùlembelewa mutumikilane mmene kwa mmene kwa itamwi."},{"book":"Vagalatiya","chapter":"5","verse":"14","text":"Kwa kuva, Sheliya yammalele ìtimiswa kwa kukamula amuli aino imo, “Ntamwe nnyako malinga chiulitamwa umwene.”"},{"book":"Vagalatiya","chapter":"5","verse":"15","text":"Henga mukàlumana na kutang'unana muchi anyama va mwilanga, lyongolelange uyopa mùnawalalana."},{"book":"Vagalatiya","chapter":"5","verse":"16","text":"Bahi nangu ngùhaula kuva, muikalange kwa kulojwa na Umumu Wanaswe, wala munaditimise ditama dyenu dya chimmili."},{"book":"Vagalatiya","chapter":"5","verse":"17","text":"Kwa kuva, ditama dya chimmili dìtahukana na àlalá lalalembela Umumu Wanaswe. Na àlalá lalalembela Umumu Wanaswe làtahukana na ditama dya chimmili. Umumu Wanaswe na ditama dya chimmili vìnatahukana. Bahi ing'anya ya anelyo, mwenu mukávele hulu kutenda àlalá lamulembela mmene."},{"book":"Vagalatiya","chapter":"5","verse":"18","text":"Bahi kwa kuva mwenu mùikala kwa kulojwa na Umumu Wanaswe, mukátawaliwa na Sheliya."},{"book":"Vagalatiya","chapter":"5","verse":"19","text":"Bahi matendo lahalokâna na hali ya chimmili nni alano, umalaya na uhakwa na kulavalava,"},{"book":"Vagalatiya","chapter":"5","verse":"20","text":"kudiyuwa disanamu, na uhavi na umongo na kupwatana na wiu na kuvisa na fitina na kutahukana na kuhapukana,"},{"book":"Vagalatiya","chapter":"5","verse":"21","text":"na kung'unukila na kukalewa na kutenda ding'ole dya matendo lahakalenge na mambo lanji lalandâna na anelo. Nangu nìn'dumanga kavila malinga chingulongoledile kun'dumanga kuva, vanu vatendânga mambo malinga anelo vakambeupata Ufalume wa Nnungu."},{"book":"Vagalatiya","chapter":"5","verse":"22","text":"Henga Umumu Wanaswe àvatenda vanu valôjwa nanang'e vààve vanu va kuvatamwa vanu vanji na vààve vanu va kuhangalala na vààve vanu vavêle na amani na vààve vanu va kupililila na vààve vanu vavêle na uwambone na vààve vanu va kuhumya na vààve vanu va kukulupika,"},{"book":"Vagalatiya","chapter":"5","verse":"23","text":"na vààve vanu vapole na vààve vanu vahulûla kulikamulanga. Wala nanga Sheliya ilimbîja mambo malinga anelo."},{"book":"Vagalatiya","chapter":"5","verse":"24","text":"Na vanu vanga Yesu Kilisto vànidiwalala hali dyavo dya chimmili pamo na malembelo lake na ditama dyammalele dibaya."},{"book":"Vagalatiya","chapter":"5","verse":"25","text":"Bahi kwa kuva tùikala kwa kulisingila Umumu Wanaswe, bahi tulojwe nanang'e."},{"book":"Vagalatiya","chapter":"5","verse":"26","text":"Bahi tunalyone kwa kuva na chihongahonga na wiu."}]}