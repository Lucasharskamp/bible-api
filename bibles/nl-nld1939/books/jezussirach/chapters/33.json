{"data":[{"book":"Jezussirach","chapter":"33","verse":"1","text":"Wie Jahweh vreest, hem treft geen onheil; En wordt hij beproefd, hij wordt telkens bevrijd."},{"book":"Jezussirach","chapter":"33","verse":"2","text":"Het is niet verstandig, de Wet te haten, Want men verliest de koers als een schip in de storm."},{"book":"Jezussirach","chapter":"33","verse":"3","text":"Een verstandig man geeft acht op Gods woord, En vertrouwt op zijn Wet als op een orakel."},{"book":"Jezussirach","chapter":"33","verse":"4","text":"Bereid uw zaak voor en handel dan; Zorg eerst voor een rusthuis en neem dan rust."},{"book":"Jezussirach","chapter":"33","verse":"5","text":"Als het rad van een wagen is het hart van een dwaas, Als een wentelend wiel zijn gedachten."},{"book":"Jezussirach","chapter":"33","verse":"6","text":"Wie telkens wisselt van vriend, gelijkt op een hengst, Die hinnikt onder iederen ruiter."},{"book":"Jezussirach","chapter":"33","verse":"7","text":"Waarom verschilt de ene dag van de ander? Het licht komt toch van dezelfde zon!"},{"book":"Jezussirach","chapter":"33","verse":"8","text":"Door Jahweh's wijsheid zijn ze onderscheiden, Sommige er van zijn dagen van feest;"},{"book":"Jezussirach","chapter":"33","verse":"9","text":"Want sommige heeft Hij gezegend en geheiligd, En andere tot gewone dagen gemaakt."},{"book":"Jezussirach","chapter":"33","verse":"10","text":"Zo is iedere mens uit stof, Omdat de mens uit aarde is gemaakt."},{"book":"Jezussirach","chapter":"33","verse":"11","text":"Maar Jahweh's wijsheid deed hen uiteengaan, En maakte hun wegen verschillend."},{"book":"Jezussirach","chapter":"33","verse":"12","text":"Sommigen van hen heeft Hij gezegend en verheven; Hen geheiligd, en tot Zich getrokken; Anderen heeft Hij gevloekt en vernederd, En ze verdreven uit hun woonsteden."},{"book":"Jezussirach","chapter":"33","verse":"13","text":"Zoals de klei in de hand van den pottenbakker Vorm ontvangt naar zijn verkiezing, Zo is de mens in de hand van zijn Schepper: Van Hem ontvangt hij zijn taak."},{"book":"Jezussirach","chapter":"33","verse":"14","text":"Tegenover het kwaad staat het goed, Tegenover het leven de dood; Tegenover den goede staat de slechte, Zoals licht tegenover duisternis staat."},{"book":"Jezussirach","chapter":"33","verse":"15","text":"Zie naar al de werken Gods; Altijd zijn het er twee, het een tegenover het ander."},{"book":"Jezussirach","chapter":"33","verse":"16","text":"Al ben ik als laatste gekomen, Als een arenlezer achter de maaiers,"},{"book":"Jezussirach","chapter":"33","verse":"17","text":"Toch snelde ook ik onder Gods zegen toe, En heb als een oogster mijn wijnkuip gevuld."},{"book":"Jezussirach","chapter":"33","verse":"18","text":"Ziet, hoe ik niet alleen voor mijzelf heb gewerkt, Maar voor allen, die wijsheid zoeken."},{"book":"Jezussirach","chapter":"33","verse":"19","text":"Hoort dus, prinsen van geheel het volk, Gij, leiders der gemeente, luistert naar mij!"},{"book":"Jezussirach","chapter":"33","verse":"20","text":"Kind of vrouw, broer of vriend, Laat ze niet heersen over uw leven."},{"book":"Jezussirach","chapter":"33","verse":"21","text":"Zo lang er leven in u is en adem, Zij niemand over u de baas. Geef uw vermogen niet aan een ander, Opdat ge hem later niet behoeft te vragen."},{"book":"Jezussirach","chapter":"33","verse":"22","text":"Want beter is het, dat uw kinderen u moeten bidden, Dan dat gij naar de hand van uw kinderen moet zien."},{"book":"Jezussirach","chapter":"33","verse":"23","text":"Blijf heer en meester bij al wat ge doet,"},{"book":"Jezussirach","chapter":"33","verse":"24","text":"En werp geen smet op uw eer; Als het getal van uw dagen voleind is, Op de dag van de dood, verdeel eerst dan uw bezit."},{"book":"Jezussirach","chapter":"33","verse":"25","text":"Zoals hooi, stok en last bij den ezel, Zo passen straf en werk bij den slaaf."},{"book":"Jezussirach","chapter":"33","verse":"26","text":"Laat uw slaaf werken, zonder verpozen, Want maakt ge het hem licht, dan wordt hij u ontrouw."},{"book":"Jezussirach","chapter":"33","verse":"27","text":"Juk, boeien en roede maken hem gedwee; Bestraf dus een slechten slaaf met gestrengheid."},{"book":"Jezussirach","chapter":"33","verse":"28","text":"Laat uw slaaf werken, en hij wordt niet opstandig; Want ledigheid veroorzaakt veel kwaad."},{"book":"Jezussirach","chapter":"33","verse":"29","text":"Zet hem aan het werk, zoals het hem past; En gehoorzaamt hij niet, sla zijn voeten in kluisters."},{"book":"Jezussirach","chapter":"33","verse":"30","text":"Maar ga u nooit tegen iemand te buiten, En doe nimmer iets zonder recht."},{"book":"Jezussirach","chapter":"33","verse":"31","text":"Bezit ge een slaaf, heb hem lief als uzelf, Want ge hebt hem ook nodig als uzelf;"},{"book":"Jezussirach","chapter":"33","verse":"32","text":"Hebt ge een slaaf, beschouw hem als broeder, En woed niet tegen uw eigen bloed."},{"book":"Jezussirach","chapter":"33","verse":"33","text":"Want behandelt ge hem slecht, dan loopt hij weg; En zijt ge hem kwijt, waar vindt ge hem terug?"}]}