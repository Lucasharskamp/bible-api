{"data":[{"book":"Matteus","chapter":"9","verse":"1","text":"Jeesus nousi veneeseen ja meni järven yli kotikaupunkiinsa Kapernaumiin."},{"book":"Matteus","chapter":"9","verse":"2","text":"Pian hänen luokseen kannettiin matolla liikuntakyvytön mies. Kun Jeesus näki tulijoiden uskon, hän sanoi sairaalle: »Älä ole murheissasi. Olen antanut syntisi anteeksi.»"},{"book":"Matteus","chapter":"9","verse":"3","text":"»Tuohan on jumalanpilkkaa», mutisivat jotkut juutalaisten uskonnolliset johtajat. »Mies puhuu kuin olisi Jumala.»"},{"book":"Matteus","chapter":"9","verse":"4","text":"Jeesus tiesi, mitä he ajattelivat, ja kysyi: »Miksi teillä on niin pahat ajatukset?"},{"book":"Matteus","chapter":"9","verse":"5","text":"Eikö ole vaikeampaa antaa hänen syntinsä anteeksi kuin parantaa hänet?"},{"book":"Matteus","chapter":"9","verse":"6","text":"Mutta minä todistan teille, että minulla9:6 Sananmukaisesti: »Ihmisen Pojalla». on valta täällä maan päällä antaa syntejä anteeksi» – ja Jeesus kääntyi sanomaan halvaantuneelle miehelle: »Nouse, kääri makuumattosi kokoon ja lähde kotiin!»"},{"book":"Matteus","chapter":"9","verse":"7","text":"Mies todellakin hyppäsi pystyyn ja lähti!"},{"book":"Matteus","chapter":"9","verse":"8","text":"Kansanjoukko pelästyi nähdessään, mitä tapahtui. Se alkoi kiittää Jumalaa, joka oli antanut ihmiselle tuollaisen vallan."},{"book":"Matteus","chapter":"9","verse":"9","text":"Kun Jeesus jatkoi matkaansa, hän näki tulliasemalla Matteuksen9:9 Tämän evankeliumin kirjoittaja., joka istui kojussaan keräämässä veroa. »Tule minun oppilaakseni», Jeesus sanoi. Matteus lähti heti hänen mukaansa."},{"book":"Matteus","chapter":"9","verse":"10","text":"Myöhemmin Jeesus meni oppilaineen aterialle Matteuksen kotiin. Vieraiden joukossa oli myös monia huonomaineisia ihmisiä."},{"book":"Matteus","chapter":"9","verse":"11","text":"Fariseukset olivat närkästyneitä. He kysyivät Jeesuksen oppilailta: »Miksi teidän opettajanne seurustelee tuollaisten ihmisten kanssa?»"},{"book":"Matteus","chapter":"9","verse":"12","text":"Jeesus vastasi itse: »Sen tähden, etteivät terveet lääkäriä tarvitse! Mutta sairaat tarvitsevat."},{"book":"Matteus","chapter":"9","verse":"13","text":"Miettikääpä tämän raamatunkohdan merkitystä: ’En minä välitä teidän uhreistanne enkä lahjoistanne vaan siitä, miten kohtelette lähimmäistänne.’9:13 Hoos. 6:6. Olen tullut maan päälle etsimään syntisiä ja johdattamaan heitä Jumalan luo – en murehtimaan hyvien takia.»"},{"book":"Matteus","chapter":"9","verse":"14","text":"Johannes Kastajan oppilaat tulivat eräänä päivänä kysymään Jeesukselta: »Miksi sinun oppilaasi eivät paastoa niin kuin fariseukset ja me?»"},{"book":"Matteus","chapter":"9","verse":"15","text":"Jeesus kysyi: »Pitäisikö sulhasen ystävien surra ja paastota, kun sulhanen on heidän kanssaan? Minut9:15 Sananmukaisesti: »Sulhanen». kyllä otetaan vielä heiltä pois. Silloin on aika paastota."},{"book":"Matteus","chapter":"9","verse":"16","text":"Kukaan ei paikkaa vanhaa vaatetta kutistamattomalla tilkulla. Silloinhan vaate repeäisi entistä pahemmin."},{"book":"Matteus","chapter":"9","verse":"17","text":"Kuka panisi uutta viiniä vanhaan nahkaleiliin9:17 Kokonaisesta vuohennahasta tehty säkki.? Vanha nahka ei kestäisi painetta, vaan repeäisi ja viini valuisi maahan. Uusi viini pannaan tuoreisiin nahkaleileihin. Silloin molemmat säilyvät.»"},{"book":"Matteus","chapter":"9","verse":"18","text":"Jeesuksen puhuessa tuli paikalle synagogan johtaja. Hän kumarsi Jeesuksen edessä kunnioittavasti ja sanoi: »Pieni tyttäreni kuoli juuri. Mutta sinä voit herättää hänet uudestaan eloon, jos vain kosketat häntä.»"},{"book":"Matteus","chapter":"9","verse":"19","text":"Jeesus lähti oppilaineen kohti miehen kotia."},{"book":"Matteus","chapter":"9","verse":"20,21","text":"Matkalla eräs nainen koski takaapäin Jeesuksen viitan tupsua. Nainen oli sairastanut kaksitoista vuotta verenvuototautia ja uskoi, että jos hän koskettaisi edes Jeesuksen viittaa, hän paranisi."},{"book":"Matteus","chapter":"9","verse":"22","text":"Jeesus kääntyi. »Ystäväni, kaikki on hyvin», hän sanoi naiselle. »Uskosi on parantanut sinut.» Nainen oli siitä lähtien terve."},{"book":"Matteus","chapter":"9","verse":"23","text":"Jeesus tuli nyt synagogan johtajan kotiin. Siellä soitettiin hautajaismusiikkia, ja talo oli täynnä häliseviä ihmisiä."},{"book":"Matteus","chapter":"9","verse":"24","text":"Jeesus sanoi: »Menkää pois! Tyttö ei ole kuollut, hän vain nukkuu.» Hänelle naurettiin pilkallisesti."},{"book":"Matteus","chapter":"9","verse":"25","text":"Kun ihmiset lopulta oli saatu ulos, Jeesus meni pikkutytön vuoteen viereen ja tarttui hänen käteensä. Tyttö nousi silloin terveenä seisomaan."},{"book":"Matteus","chapter":"9","verse":"26","text":"Tästä ihmeellisestä tapahtumasta levisi tieto koko alueelle."},{"book":"Matteus","chapter":"9","verse":"27","text":"Kun Jeesus lähti tytön kotoa, kaksi sokeaa miestä kulki hänen perässään. »Daavidin Poika, auta meitä!» he huusivat."},{"book":"Matteus","chapter":"9","verse":"28","text":"Jeesus poikkesi erääseen taloon. Sokeat tulivat perässä, ja Jeesus kysyi heiltä: »uskotteko, että voin parantaa teidän sokeutenne?»"},{"book":"Matteus","chapter":"9","verse":"29","text":"Silloin Jeesus kosketti heidän silmiään ja sanoi: »Tapahtukoon sitten niin kuin uskotte.»"},{"book":"Matteus","chapter":"9","verse":"30","text":"Yhtäkkiä he näkivät. Jeesus pyysi vakavasti, että he eivät puhuisi asiasta kenellekään."},{"book":"Matteus","chapter":"9","verse":"31","text":"Siitä huolimatta he kertoivat Jeesuksesta kaikkialla."},{"book":"Matteus","chapter":"9","verse":"32","text":"Seuraavaksi Jeesus tapasi miehen, jonka paha henki oli tehnyt puhekyvyttömäksi."},{"book":"Matteus","chapter":"9","verse":"33","text":"Kun Jeesus ajoi hengen pois, mies alkoi heti puhua. Kansanjoukko kummasteli. Ihmiset sanoivat, etteivät olleet eläessään nähneet mitään vastaavaa."},{"book":"Matteus","chapter":"9","verse":"34","text":"Fariseukset väittivät: »Hänen täytyy itse olla pahojen henkien vallassa, kun hän voi ajaa henkiä pois. Hän saa varmasti voimansa paholaiselta!»"},{"book":"Matteus","chapter":"9","verse":"35","text":"Jeesus kulki alueen kaikkien kaupunkien ja kylien läpi, opetti juutalaisten synagogissa ja julisti hyvää uutista Jumalan valtakunnasta. Joka paikassa hän paransi kaikenlaisia sairaita."},{"book":"Matteus","chapter":"9","verse":"36","text":"Hänen kävi sääli ihmisiä, kun hän näki heidän tulevan hänen luokseen. Heillä oli monia vaikeuksia eivätkä he tienneet, mistä saisivat apua. He olivat kuin lampaat ilman paimenta."},{"book":"Matteus","chapter":"9","verse":"37","text":"»Satoa on paljon, mutta työväkeä vähän», Jeesus sanoi oppilailleen."},{"book":"Matteus","chapter":"9","verse":"38","text":"»Rukoilkaa häntä, joka on vastuussa sadonkorjuusta. Pyytäkää häntä lähettämään pelloille lisää työntekijöitä.»"}]}