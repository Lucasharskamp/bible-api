{"data":[{"book":"Matteus","chapter":"26","verse":"1","text":"När Jesus hade avslutat sitt tal [svarat på frågorna om sista tiden, se Matt 24:4-25:46] sade han till sina lärjungar [där de satt på Olivberget på tisdagseftermiddagen]:"},{"book":"Matteus","chapter":"26","verse":"2","text":"”Ni vet att om två dagar är det påsk (pesach), då ska Människosonen utlämnas för att korsfästas.”"},{"book":"Matteus","chapter":"26","verse":"3","text":"Sedan samlades översteprästerna och folkets äldste [som utgjorde Sanhedrin] i den öppna gården [i mitten av huset] hos översteprästen, som hette Kaifas."},{"book":"Matteus","chapter":"26","verse":"4","text":"De planerade (rådgjorde tillsammans olika alternativ för) hur de skulle kunna gripa Jesus i hemlighet och döda honom."},{"book":"Matteus","chapter":"26","verse":"5","text":"Men de sade: ”Inte under högtiden så att det uppstår oro bland folket.”"},{"book":"Matteus","chapter":"26","verse":"6","text":"Sedan var Jesus i Betania, i Simon den spetälskes hus."},{"book":"Matteus","chapter":"26","verse":"7","text":"Där kom en kvinna [Martas syster Maria, se Joh 12:3] fram till honom med en alabasterflaska med mycket dyrbar nardusbalsam [exklusiv parfym från norra Indien], och hon hällde ut den över hans huvud, där han låg till bords."},{"book":"Matteus","chapter":"26","verse":"8","text":"När lärjungarna såg detta blev de förargade (kände ilska på grund av att de upplevde att något orätt skedde). De sade [initiativtagaren till klagomålet var Judas, se Joh 12:4-6]: ”Vilket slöseri!"},{"book":"Matteus","chapter":"26","verse":"9","text":"Den parfymen hade kunnat säljas för en stor summa [pengar, en årslön för en arbetare, se Joh 12:5], som man kunnat ge åt de fattiga.”"},{"book":"Matteus","chapter":"26","verse":"10","text":"Men Jesus visste [vad lärjungarna hade sagt till varandra och direkt till kvinnan] och sade till dem: ”Varför besvärar (trakasserar, skuldbelägger) ni kvinnan? Hon har gjort en god (ärofull, vacker) gärning mot mig."},{"book":"Matteus","chapter":"26","verse":"11","text":"De fattiga har ni alltid hos er, men mig har ni inte alltid."},{"book":"Matteus","chapter":"26","verse":"12","text":"När hon hällde denna balsam över min kropp förberedde hon min begravning."},{"book":"Matteus","chapter":"26","verse":"13","text":"Jag säger er sanningen (amen), överallt i världen där evangeliet förkunnas ska man också berätta vad hon gjorde och komma ihåg henne.”"},{"book":"Matteus","chapter":"26","verse":"14","text":"Då gick en av de tolv [apostlarna], Judas Iskariot, till översteprästerna."},{"book":"Matteus","chapter":"26","verse":"15","text":"Han sade: ”Vad är ni villiga att ge mig om jag förråder honom (utlämnar honom åt er)?” Då vägde de upp och betalade honom trettio silvermynt [shekel]."},{"book":"Matteus","chapter":"26","verse":"16","text":"Från den stunden sökte han efter ett lämpligt tillfälle att utlämna (förråda) honom."},{"book":"Matteus","chapter":"26","verse":"17","text":"Nu, före (den första) [högtidsdagen i] det osyrade brödets högtid [då man bakade bröd utan jäst för att påminna om uttåget ur Egypten], kom lärjungarna till Jesus och frågade: ”Var vill du att vi ska förbereda så att du kan äta påskmåltiden (pesach)?”"},{"book":"Matteus","chapter":"26","verse":"18","text":"Han svarade: ”Gå in i staden och säg till en man där: ’Mästaren säger: Min tid är nära, jag vill hålla påskmåltiden (pesach) i ditt hus med mina lärjungar.’ ”"},{"book":"Matteus","chapter":"26","verse":"19","text":"Lärjungarna gjorde som Jesus hade befallt och förberedde påskmåltiden."},{"book":"Matteus","chapter":"26","verse":"20","text":"När det nu blivit kväll, lade han sig till bords med de tolv."},{"book":"Matteus","chapter":"26","verse":"21","text":"Medan de åt sade han: ”Jag säger er sanningen, en av er ska utlämna (förråda) mig.”"},{"book":"Matteus","chapter":"26","verse":"22","text":"Då blev de djupt sårade (ledsna) och började fråga honom en efter en: ”Det är väl inte jag, Herre?”"},{"book":"Matteus","chapter":"26","verse":"23","text":"Då svarade han: ”Den som tillsammans med mig har doppat sin hand i skålen [doppat bröd i fatet med sås av dadlar, russin och vinäger], han kommer att utlämna (förråda) mig. [Uttrycket ’doppat sin hand i skålen’ behöver inte vara ett tecken som pekar ut Judas, utan kan också mer generellt betyda ’att dela måltiden och gemenskapen’.]"},{"book":"Matteus","chapter":"26","verse":"24","text":"Människosonen ska gå bort, exakt som det står skrivet om honom, men ve [uttryck för intensiv förtvivlan] över den människa som det sker genom! Det hade varit bättre för honom att han inte hade blivit född.”"},{"book":"Matteus","chapter":"26","verse":"25","text":"Judas, som skulle utlämna (förråda och överlämna) honom, sade: ”Rabbi, det är väl inte jag?” Jesus svarade: ”Du har själv sagt det.”"},{"book":"Matteus","chapter":"26","verse":"26","text":"Medan de åt, tog Jesus ett bröd och när han hade välsignat det, bröt han det och gav det till lärjungarna och sade: ”Ta emot, ät, detta är min kropp!”"},{"book":"Matteus","chapter":"26","verse":"27","text":"När han hade tagit en bägare och tackat [Gud] för den sade han medan han gav dem: ”Drick av detta vin, var och en av er,"},{"book":"Matteus","chapter":"26","verse":"28","text":"för detta är mitt blod, förbundsblodet, som blir utgjutet för många till syndernas förlåtelse (befrielse från synder)."},{"book":"Matteus","chapter":"26","verse":"29","text":"Jag säger er: Jag ska inte dricka av vinstockens frukt, förrän den dag då jag dricker det på nytt (i bättre kvalitet) i min Faders kungarike.”"},{"book":"Matteus","chapter":"26","verse":"30","text":"[Måltiden som varade i flera timmar var nu klar.] När de sjungit en lovsång (hymn), gick de ut till Olivberget."},{"book":"Matteus","chapter":"26","verse":"31","text":"Då [medan de vandrade ut från Jerusalem via Kidrondalen mot Getsemane] sade Jesus till dem: ”Denna natt ska ni alla komma på fall (ta anstöt, överge mig) för min skull, för det står skrivet:"},{"book":"Matteus","chapter":"26","verse":"32","text":"Men efter min uppståndelse ska jag gå före er till Galileen.”"},{"book":"Matteus","chapter":"26","verse":"33","text":"[Lärjungarna och Petrus som deras talesman, se vers 35, går emot Jesu ord.] Petrus svarade honom: ”Även om alla andra kommer på fall (tar anstöt, överger) för din skull, så ska då jag aldrig komma på fall.”"},{"book":"Matteus","chapter":"26","verse":"34","text":"Jesus sade till honom: ”Jag säger sanningen till dig, i natt innan en [enda] tupp har galt kommer du att ha förnekat mig tre gånger.”"},{"book":"Matteus","chapter":"26","verse":"35","text":"Petrus [som bara var några timmar från att förneka Jesus] svarade honom: ”Om jag så måste dö med dig, ska jag aldrig förneka dig.” Samma sak sade också alla de andra lärjungarna."},{"book":"Matteus","chapter":"26","verse":"36","text":"Sedan gick Jesus med dem till ett ställe som heter Getsemane. Han sade till [åtta av] sina lärjungar: ”Sitt kvar här [vid ingången till trädgården], medan jag går dit bort och ber.”"},{"book":"Matteus","chapter":"26","verse":"37","text":"Han tog med sig Petrus och Sebedeus båda söner [Jakob och Johannes]. Jesus började känna sorg (bedrövelse) och en enorm tyngd kom över honom (det starkaste grekiska ordet för psykisk press)."},{"book":"Matteus","chapter":"26","verse":"38","text":"Sedan sade han till dem: ”Min själ är djupt bedrövad, ända till döds [jag förgås av själslig ångest]. Stanna här och vaka [håll er vakna och be] med mig!”"},{"book":"Matteus","chapter":"26","verse":"39","text":"Han gick lite längre bort, kastade sig till marken och bad: ”Min Fader, om det är möjligt, låt denna bägare [lidande och straffet för mänsklighetens synd, se Matt 20:22-23] gå förbi mig. Men inte som jag vill, utan som du vill.”"},{"book":"Matteus","chapter":"26","verse":"40","text":"När han kom tillbaka till lärjungarna [Petrus, Jakob och Johannes] och fann dem sovande, sade han till Petrus: ”Så ni orkade inte ens hålla er vakna en timme med mig?"},{"book":"Matteus","chapter":"26","verse":"41","text":"Ni måste vaka (vara vakna, alerta), och be, så att ni inte kommer i frestelse! Anden är villig, men köttet är svagt [den syndfulla naturen kan lätt bli frestad].”"},{"book":"Matteus","chapter":"26","verse":"42","text":"Han gick bort på nytt och bad för andra gången: ”Fader, om denna bägare inte kan gå förbi mig utan jag måste dricka den, så låt din vilja ske.” [Frågan bekräftar oundvikligheten i Jesu död som det redan profeterats om, se Jes 53:9.]"},{"book":"Matteus","chapter":"26","verse":"43","text":"När Jesus kom tillbaka fann han dem sovande igen. Deras ögon var så tyngda av sömn."},{"book":"Matteus","chapter":"26","verse":"44","text":"Så han lämnade dem och gick bort och bad för tredje gången med samma ord."},{"book":"Matteus","chapter":"26","verse":"45","text":"Sedan kom han tillbaka till lärjungarna och sade till dem: ”Ja, ni sover fortfarande och vilar er. Men nu är stunden här då Människosonen ska överlämnas i syndares händer."},{"book":"Matteus","chapter":"26","verse":"46","text":"Stå upp, låt oss gå! Han som ska utlämna (förråda) mig är nära.” [Jesus såg troligen nu fackelljusen av den stora folkskaran som närmade sig.]"},{"book":"Matteus","chapter":"26","verse":"47","text":"Medan han ännu talade kom Judas, en av de tolv. Med honom var en stor folkskara [romerska soldater, se Joh 18:3, och tempelvakter, se Luk 22:52] beväpnade med svärd och påkar, utsänd av översteprästerna och folkets äldste."},{"book":"Matteus","chapter":"26","verse":"48","text":"Förrädaren hade kommit överens med dem om ett tecken, och sagt: ”Den som jag hälsar genom att kyssa är det, grip honom.”"},{"book":"Matteus","chapter":"26","verse":"49","text":"På en gång gick Judas fram till Jesus, och sade: ”Var hälsad (med glädje), rabbi (min lärare)”, och kysste honom intensivt."},{"book":"Matteus","chapter":"26","verse":"50","text":"Jesus sade till honom: ”Min kamrat, du är här av en anledning ...”"},{"book":"Matteus","chapter":"26","verse":"51","text":"En av dem som var med Jesus lyfte handen och drog sitt svärd. Han gjorde ett utfall mot översteprästens tjänare och högg av honom örat."},{"book":"Matteus","chapter":"26","verse":"52","text":"Då sade Jesus till honom: ”Lägg tillbaka ditt svärd. Alla som drar svärd ska dödas med svärd."},{"book":"Matteus","chapter":"26","verse":"53","text":"Tror du inte att om jag bad min Fader skulle han genast skicka mer än tolv legioner änglar till min hjälp? [En legion var den romerska militärens högsta enhet på omkring 6 000 soldater. Tolv legioner motsvarar alltså ett antal på minst 72 000 änglar, se Apg 10.]"},{"book":"Matteus","chapter":"26","verse":"54","text":"Men hur skulle då Skrifterna kunna uppfyllas som säger att detta måste hända?” [Jes 53; Dan 9:26; Sak 12-13]"},{"book":"Matteus","chapter":"26","verse":"55","text":"I samma stund sade Jesus till folkskaran: ”Som mot en brottsling (rövare som rånade och överföll människor) har ni gått ut med svärd och påkar för att fängsla mig. Dag efter dag satt jag i templet och undervisade utan att ni grep mig."},{"book":"Matteus","chapter":"26","verse":"56","text":"Men allt detta har hänt för att profeternas skrifter skulle uppfyllas.” Då övergav alla lärjungarna honom och flydde."},{"book":"Matteus","chapter":"26","verse":"57","text":"De som hade gripit Jesus förde honom till översteprästen Kaifas, där de skriftlärda och de äldste hade samlats."},{"book":"Matteus","chapter":"26","verse":"58","text":"Petrus följde efter på avstånd, ända till översteprästens innergård. Där satte han sig bland tjänarna [både husets tjänare och tempelvakter som nyss varit med och gripit Jesus] för att se slutet."},{"book":"Matteus","chapter":"26","verse":"59","text":"Översteprästerna och hela rådet [Sanhedrin] sökte få fram något falskt vittnesmål mot Jesus så att de kunde döma honom till döden,"},{"book":"Matteus","chapter":"26","verse":"60","text":"men de lyckades inte trots att många falska vittnen trädde fram. Till sist trädde två män fram"},{"book":"Matteus","chapter":"26","verse":"61","text":"som sade: ”Han har sagt att han kan riva ner Guds tempel och bygga upp det igen på tre dagar.”"},{"book":"Matteus","chapter":"26","verse":"62","text":"Då reste sig översteprästen och frågade: ”Ska du inte svara? Vad är det dessa män anklagar dig för?”"},{"book":"Matteus","chapter":"26","verse":"63","text":"Men Jesus var tyst [Jes 53:7]. Översteprästen sade: ”Jag uppmanar dig under ed inför den levande Gudens namn, säg oss om du är den Smorde (Messias), Guds Son.”"},{"book":"Matteus","chapter":"26","verse":"64","text":"Jesus svarade: ”Du har själv sagt det. Men jag säger er: efter detta ska ni få se Människosonen sitta på Maktens högra sida och komma på himlens skyar.”"},{"book":"Matteus","chapter":"26","verse":"65","text":"Då slet översteprästen sönder sina kläder."},{"book":"Matteus","chapter":"26","verse":"66","text":"Vad säger ni?”"},{"book":"Matteus","chapter":"26","verse":"67","text":"Sedan spottade de honom i ansiktet [ett uttryck för det största förakt] och slog honom, och några gav honom örfilar"},{"book":"Matteus","chapter":"26","verse":"68","text":"och sade: ”Profetera för oss, den Smorde (Messias, Kristus)! Vem var det som slog dig?”"},{"book":"Matteus","chapter":"26","verse":"69","text":"Petrus satt ute på gården [och värmde sig vid en eld tillsammans med husets tjänare och tempelvakter, se Joh 18:18]. En av tjänsteflickorna kom fram till honom och sade: ”Du var också med Jesus från Galileen.”"},{"book":"Matteus","chapter":"26","verse":"70","text":"Men han förnekade detta inför dem alla och sade: ”Jag förstår inte vad du menar.”"},{"book":"Matteus","chapter":"26","verse":"71","text":"Han gick ut mot porten [huvudingången till Kaifas hus]. Där såg en annan kvinna honom, och hon sade till dem som stod där i närheten: ”Han där var tillsammans med Jesus från Nasaret.”"},{"book":"Matteus","chapter":"26","verse":"72","text":"Han förnekade det på nytt och svor en ed [vilket innebar att han inför Guds namn lovade att det han nu sade var sanning]: ”Jag känner inte den mannen.”"},{"book":"Matteus","chapter":"26","verse":"73","text":"En stund senare [en timme, se Luk 22:59] kom de som stod där [vid porten] fram till Petrus och sade: ”Visst är du också en av dem. Det hörs på dialekten (talet).” [Uppe i Galileen pratade man en bredare lantligare dialekt som inte gick att dölja.]"},{"book":"Matteus","chapter":"26","verse":"74","text":"Då började han förbanna [önska sig själv förbannad av Gud, om det han sade inte var sant] och svor på nytt en ed [vid Guds namn och sade sedan]: ”Jag känner inte den mannen.” I samma ögonblick gol en tupp."},{"book":"Matteus","chapter":"26","verse":"75","text":"Då kom Petrus ihåg vad Jesus hade sagt [i vers 34]: ”Innan en [enda] tupp gal ska du ha förnekat mig tre gånger”, och han gick ut och grät bittert."}]}