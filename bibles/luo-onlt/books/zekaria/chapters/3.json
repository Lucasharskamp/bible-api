{"data":[{"book":"Zekaria","chapter":"3","verse":"1","text":"Eka ne onyisa Joshua jadolo maduongʼ kochungʼ e nyim malaika mar Jehova Nyasaye, ka Satan ochungʼ e bathe korachwich mondo ohangne wach."},{"book":"Zekaria","chapter":"3","verse":"2","text":"To Jehova Nyasaye nowachone Satan niya, “Jehova Nyasaye okweri, Satan! Jehova Nyasaye moseyiero Jerusalem okweri! Donge ngʼatni chalo mana ka yien maliel moyudh oko e mach?”"},{"book":"Zekaria","chapter":"3","verse":"3","text":"Noyudo Joshua orwakore gi lewni mochido sa mane ochungʼ e nyim malaika."},{"book":"Zekaria","chapter":"3","verse":"4","text":"Malaika nowachone joma nochungʼ e nyime niya, “Goluru lepe mochido oko.”"},{"book":"Zekaria","chapter":"3","verse":"5","text":"Eka nawacho niya, “Tweneuru kilemba maler e wiye.” Omiyo ne gitweyone kilemba maler e wiye mi girwakone lewni, ka malaika mar Jehova Nyasaye ochungʼ e bathgi."},{"book":"Zekaria","chapter":"3","verse":"6","text":"Malaika mar Jehova Nyasaye nosiemo Joshua kawachone niya:"},{"book":"Zekaria","chapter":"3","verse":"7","text":"“Ma e gima Jehova Nyasaye Maratego wacho: ‘Ka ibiro luwo yorega kendo rito dwaroga, eka ibiro rito oda kendo ibiro rito hekalu mara, kendo abiro miyi kari ka, kaka achiel kuom joma chungʼ e nyima.’"},{"book":"Zekaria","chapter":"3","verse":"8","text":"“Jehova Nyasaye Maratego wacho niya, ‘Winji, yaye Joshua jadolo maduongʼ, in kaachiel gi jodolo weteni mobet piny e nyimi, ma gin ranyisi mag gik mabiro timore achien; ni abiro kelo jatichna ma en Bad yath."},{"book":"Zekaria","chapter":"3","verse":"9","text":"Neuru kidi ma achungo e nyim Joshua! Nitie wenge abiriyo e kidi achielno, kendo abiro goro ndiko moro kuome, mi agol richo mar pinyni odiechiengʼ achiel.’"},{"book":"Zekaria","chapter":"3","verse":"10","text":"“Jehova Nyasaye Maratego wacho niya, ‘Chiengʼno ngʼato ka ngʼata kuomu noluong wadgi mondo obi oywe e bwo yiende mag mzabibu kod mag ngʼowu.’ ”"}]}