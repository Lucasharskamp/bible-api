{"data":[{"book":"Рындоря","chapter":"25","verse":"1","text":"Фэсто сас андэ кадай пхув трин деса, ай тунчи отлагля андай Кесария андо Иерусалимо."},{"book":"Рындоря","chapter":"25","verse":"2","text":"Котэ барэ рашая тай майанглунэ андай иудеёря подинэ лэсти ужылимос по Павло."},{"book":"Рындоря","chapter":"25","verse":"3","text":"Онэ фартэ умангэнас лэ Фэстос, кай вов терэл лэнди мишто тай тэ пэрэандярэл лэ Павлос андо Иерусалимо. Ай ежэнэ камэнас тэ нахукэн пэ лэс пав дром и тэ умарэн."},{"book":"Рындоря","chapter":"25","verse":"4","text":"Фэсто пхэндя:"},{"book":"Рындоря","chapter":"25","verse":"5","text":"Мэк тумарэ майбарэ пхурэдэра жан манца и сикавэн, андэр со вов ужыло, сар вов тердя варисо вырито."},{"book":"Рындоря","chapter":"25","verse":"6","text":"Фэсто сас лэнца пашай охто чи дэш деса, тунчи рисайля андэ Кесария. Пэ авэр дес бэшля по сындомарёско тхан тай припхэндя тэ анэн лэ Павлос."},{"book":"Рындоря","chapter":"25","verse":"7","text":"Ай кала лэ Павлос андэ, иудеёря, савэ авиле андав Иерусалимо, линэ тэ ужылисарэн лэс андэ бут найлашэ рындоря, нэ лэндэ на выжыля варисо тэ допхэнэн."},{"book":"Рындоря","chapter":"25","verse":"8","text":"Павло ашыля тэ допхэнэл пэско чячимос и пхэндя:"},{"book":"Рындоря","chapter":"25","verse":"9","text":"Фэсто камля тэ терэл мишто лэ иудеёнди, колэсти пушля лэ Павлос:"},{"book":"Рындоря","chapter":"25","verse":"10","text":"Павло пхэндя:"},{"book":"Рындоря","chapter":"25","verse":"11","text":"Сар терав найчячимос и ман трэбуй тэ умарэн, мэ гытосардо тэ мэрав. Нэ сар иудеёря ужылисарэн ман йивья, тунчи никасти нащи тэ выдэн ман лэнди. Мэк ман сындосарэл императоро!"},{"book":"Рындоря","chapter":"25","verse":"12","text":"Тунчи Фэсто пэрэдя дума пэстирэ подпхэнирэмаренца и пхэндя:"},{"book":"Рындоря","chapter":"25","verse":"13","text":"Кала прожыле коискачи деса, кав Фэсто андэ Кесария авиле тхагар Агрипа и Берника, кай тэ дикхэнпэ лэса."},{"book":"Рындоря","chapter":"25","verse":"14","text":"Онэ сас котэ бут деса, и Фэсто роспхэндя лэ тхагарасти палав рындо лэ Павлоско:"},{"book":"Рындоря","chapter":"25","verse":"15","text":"Кала мэ сымас андо Иерусалимо, иудеёндирэ барэ рашая и пхурэдэра ужылисарэнас лэс тай мангэнас тэ прижанэл лэс ужылэса."},{"book":"Рындоря","chapter":"25","verse":"16","text":"Ай мэ пхэндэм лэнди, со римлянонэндэ на прилито тэ выдэн лэ манушэс, жыкала вов на дикхэлапэ лэ ужылимаренца и на пхэнэла лав пала пэстэ."},{"book":"Рындоря","chapter":"25","verse":"17","text":"Онэ авиле манца кардэ, и пэ авэр дес мэ бэшлем по сындомарёско тхан и припхэндэм, кай тэ анэн калэс манушэс."},{"book":"Рындоря","chapter":"25","verse":"18","text":"Лэстирэ ужылисаримаря тэрдиле англав лэстэ, нэ на сикадэ нисо, со мэ бинавас бы выритонэ рындоса."},{"book":"Рындоря","chapter":"25","verse":"19","text":"Када сас спорно дума палав лэнго патявимос и палав саво-то Исусо, Саво муля, нэ Павло састэс пхэнэлас, со Вов жундо."},{"book":"Рындоря","chapter":"25","verse":"20","text":"Мэ на жанавас, сар тэ розлав кадва рындо, и пушлем лэстар, чи камэл вов тэ жал андо Иерусалимо и котэ тэ авэла сындосардо."},{"book":"Рындоря","chapter":"25","verse":"21","text":"Нэ Павло мангля, кай лэско рындо тэ роздикхэл майбаро, колэстар мэ припхэндэм тэ ритярэн лэс запхандадэса, жыкала мэ бишалава лэс кав майбаро императоро."},{"book":"Рындоря","chapter":"25","verse":"22","text":"Агрипа пхэндя лэ Фэстости:"},{"book":"Рындоря","chapter":"25","verse":"23","text":"Пэ авэр дес о Агрипа тай Берника барэ пхутимаса зажыле андо баро зало. Лэнца авиле пхурэдэра мия халавдэн и жанглэ форостирэ мануша. Фэсто припхэндя тэ заандярдэн лэ Павлос."},{"book":"Рындоря","chapter":"25","verse":"24","text":"Тунчи Фэсто пхэндя:"},{"book":"Рындоря","chapter":"25","verse":"25","text":"Сар мэ аракхлем, вов нисо на тердя, пала со лэс трэбуй тэ умарэл. Нэ сар вов мангля, кай лэс тэ сындосарэл майбаро императоро, мэ камав тэ бишалав лэс андо Римо."},{"book":"Рындоря","chapter":"25","verse":"26","text":"Нэ манди нинай, со тэ пистросарав пала лэстэ раести, и колэсти мэ выандярдэм лэс тумэндэ тай майанглал, тутэ, тхагар Агрипа, кай ту лэс тэ допушэс. Тунчи мэ авава тэ жанав, со манди тэ пистросарав."},{"book":"Рындоря","chapter":"25","verse":"27","text":"Мэ гындосарав, со када нагодярванэс, кай варико тэ бишалэл барунарес и тэ на сикавэл, андэр со лэс ужылисарэн."}]}