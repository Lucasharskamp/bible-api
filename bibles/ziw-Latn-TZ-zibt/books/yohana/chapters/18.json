{"data":[{"book":"Yohana","chapter":"18","verse":"1","text":"Yesu eze alonge ivyo, niyo ahalawa na wanampina wakwe na kudeluka mto wa Kediloni. Naho wose wengila mwe chibuta cha miti, Yesu niyo engila umo hamwenga na wanampina wakwe."},{"book":"Yohana","chapter":"18","verse":"2","text":"Yuda, yudya amhituke Yesu, nakamanya ahantu aho, kwaviya nkanana zilozize Yesu nakadugana na wanampina wakwe aho."},{"book":"Yohana","chapter":"18","verse":"3","text":"Yuda niyo engila hechibuta, aguha fyo dya wankondo wa Chilumi, hamwenga na wamizi wasigilwe ni walavyantambiko wakulu na Mafalisayo, weza wenula taa na magala na viziha."},{"book":"Yohana","chapter":"18","verse":"4","text":"Yesu nendile kavimanya vyose navimlaile, awalaila kulongozi kwawo na kuwauza, “Mwamlonda yuhi?”"},{"book":"Yohana","chapter":"18","verse":"5","text":"Nawo wamhitula. “Yesu ywa Nazaleti,”"},{"book":"Yohana","chapter":"18","verse":"6","text":"Yesu eze awagambe, “Ni miye” wauya kunyuma niyo wafika madi."},{"book":"Yohana","chapter":"18","verse":"7","text":"Yesu awauza vituhu, “Mwamlonda yuhi?”"},{"book":"Yohana","chapter":"18","verse":"8","text":"Yesu awagamba. “Siwagambilani kugamba ni miye,” “Uneva mwanilonda miye, walekeni wano watuhu waite.”"},{"book":"Yohana","chapter":"18","verse":"9","text":"Kalonga ivyo chani yadya alongile yachinte, “Tate, wadya uninkile sazize hata yumwenga.”"},{"book":"Yohana","chapter":"18","verse":"10","text":"Simoni Petulo, endaga na bamba, niyo adisomola amsenga idigutwi dya kulume mndima ywa Mlavyantambiko Mkulu,. Mndima uyo naketangwa Maliko."},{"book":"Yohana","chapter":"18","verse":"11","text":"Yesu amgamba Petulo, “Bamba dyako divuze mwe yala yakwe! Togola, nisekujinkila sila ya masulumizo ninkigwe ni Tate?”"},{"book":"Yohana","chapter":"18","verse":"12","text":"Fyo dya wankondo wa Chilumi hamwenga na mkulu ywawo ywa wamizi wa Chiyahudi niyo wamgwila Yesu, wamtaliza,"},{"book":"Yohana","chapter":"18","verse":"13","text":"niyo wamwigala kwa Anasi. Anasi endaga ni mkwewe dya Kayafa, yudya endaga Mlavyantambiko Mkulu mo umhilimo uwo."},{"book":"Yohana","chapter":"18","verse":"14","text":"Uyo Kayafa nuyo awagambilaga Wayahudi kugamba ni vyedi mntu yumwe abanike kwa chausa cha wantu wose."},{"book":"Yohana","chapter":"18","verse":"15","text":"Simoni Petulo hamwenga na mwanampina mtuhu niyo wamtimila Yesu. Kwaviya yudya mwanampina nendile kamanyika kwa Mlavyantambiko Mkulu, ivyo kengila hamwenga na Yesu mwebalaza ye nyumba ya Mlavya ntambiko Mkulu,"},{"book":"Yohana","chapter":"18","verse":"16","text":"mna Petulo nendile kachimala kuse kwe nchili. Naho yudya mwanampina mtuhu endaga amanyike kwa Mlavyantambiko Mkulu niyo afosa kuse, alonga na mndima yumwenga ywa chiche mwamizi ywo lwivi, niyo ambasa Petulo mnyumba."},{"book":"Yohana","chapter":"18","verse":"17","text":"Mndima uyo mwamizi ywo lwivi amuza Petulo, “Togola, weye nawe hwi mwanampina ywa mntu yuno?”"},{"book":"Yohana","chapter":"18","verse":"18","text":"Wandima na wamizi wajimbaga moto kwaviya nakuna mpeho, nawakotela moto. Ivyo Petulo naye nakachimala hamwenga nawo akotela moto."},{"book":"Yohana","chapter":"18","verse":"19","text":"Mlavyantambiko Mkulu amuza Yesu mbuli za wanampina wakwe hamwenga na mbuli za mahinyo yakwe."},{"book":"Yohana","chapter":"18","verse":"20","text":"Yesu amhitula, “Silonga na wantu wose mazuwa yose mo lumpe mwe isi, naho sihinya mahinyo yangu mwe nyumba zo kuvikila na mwe nyumba nkulu ya Chohile, hantu Wayahudi wose wakudugana. Silongile chintu chochose kwa chinyele."},{"book":"Yohana","chapter":"18","verse":"21","text":"Ni mbwani, naho, ukunuza miye? Wauze wadya wanivile. Wauzeni kugamba wamanya icho niwagambile.”"},{"book":"Yohana","chapter":"18","verse":"22","text":"Yesu eze alonge ivyo, yumwenga ywa wamizi achimale aho niyo amhuta ihi akagamba, “Togola, nivyo ukumhitula Mlavyantambiko Mkulu!”"},{"book":"Yohana","chapter":"18","verse":"23","text":"Yesu amhitula, “Uneva silonga vihiye, mgambile chila mntu wihi wangu. Mna uneva silonga vyedi wanitoilani?”"},{"book":"Yohana","chapter":"18","verse":"24","text":"Anasi niyo amwigala Yesu, kwa Kayafa Mlavyantambiko Mkulu achei atalizwe."},{"book":"Yohana","chapter":"18","verse":"25","text":"Simoni Petulo nachei achimale akotela moto. Wantu watuhu niyo wamuza, “Togola, weye nawe hwi mwanampina ywa yuno mntu?”"},{"book":"Yohana","chapter":"18","verse":"26","text":"Mndima yumwenga ywa Mlavyantambiko Mkulu, mlukolo ywa yudya akantigwe digutwi ni Petulo, amuza Petulo. “Togola, miye sikuwone kwechibuta hamwenga na yuno mntu?”"},{"book":"Yohana","chapter":"18","verse":"27","text":"Petulo alemela vituhu. “Bule” Aho zogolo dyaila."},{"book":"Yohana","chapter":"18","verse":"28","text":"Chilo chilo vilongozi wa Wayahudi wamguha Yesu kulaila mwe nyumba ya Kayafa na kumwigala kwe nyumba ya mkulu ywe isi. Mna vilongozi wa Wayahudi hawengile mwe nyumba yo mkulu ywa Yudeya, kwaviya wanase kujelwa uzavu, chani wadahe kudya inyinka ye Pasaka."},{"book":"Yohana","chapter":"18","verse":"29","text":"Elo, Pilato niyo awabasa kuse awagamba, “Mwamlaha mbwani mntu yuno?”"},{"book":"Yohana","chapter":"18","verse":"30","text":"Niyo wamhitula, “Hachamletile kwako uneva hakoile masa.”"},{"book":"Yohana","chapter":"18","verse":"31","text":"Pilato awagamba, “Hayani, mguheni nyuwe wenye mkamkantile vikuligana ne sigilizi zenyu.”"},{"book":"Yohana","chapter":"18","verse":"32","text":"Ivyo vitendeka chani ulosi alongile Yesu uchinte, kugamba nabanike vivihi."},{"book":"Yohana","chapter":"18","verse":"33","text":"Pilato niyo engila vituhu mwe nyumba yo Mkulu ywa Yudeya amwitanga Yesu. Amuza. “Weye nuyo Seuta ywa Wayahudi?”"},{"book":"Yohana","chapter":"18","verse":"34","text":"Yesu amhitula, “Vino zimbuli ukunuza ni fanyanyi zako mwenye hegu ni mbuli utile kugambilwa ni wantu watuhu?”"},{"book":"Yohana","chapter":"18","verse":"35","text":"Pilato amhitula, “Togola, vino miye ni Myahudi? Ni wantu wako mwenye na Walavyantambiko Wakulu wakwinkize kwangu. Kudamanya mbwani?”"},{"book":"Yohana","chapter":"18","verse":"36","text":"Yesu amhitula, “Useuta wangu suwo we isi ino, uneva useuta wangu wendile we isi ino, wandima wangu nawanigombela nisekwinkizwa kwa vilongozi wa Wayahudi. Bule, useuta wangu suwo wa hano!”"},{"book":"Yohana","chapter":"18","verse":"37","text":"Elo Pilato amuza, “Haluse weye wi seuta?”"},{"book":"Yohana","chapter":"18","verse":"38","text":"Pilato amuza. “Chindedi ni mbwani?”"},{"book":"Yohana","chapter":"18","verse":"39","text":"“Mna mazwela yenyu kugamba vyaungwa niwalekeile mfungwa yumwenga mwe Pasaka. Haluse mwaunga niwalekeileni Seuta ywa Wayahudi?”"},{"book":"Yohana","chapter":"18","verse":"40","text":"Aho waguta, “Bule, suyo uyo! Chaunga uchilekeile Balaba!” Uyo Balaba endaga mpolaganyi."}]}