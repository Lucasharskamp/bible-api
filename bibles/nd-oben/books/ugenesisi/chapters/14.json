{"data":[{"book":"UGenesisi","chapter":"14","verse":"1","text":"Ngesikhathi u-Amrafeli inkosi yaseShinari, lo-Ariyoki inkosi yase-Elasari, loKhedolawoma inkosi yase-Elamu kanye loThidali inkosi yaseGoyimi"},{"book":"UGenesisi","chapter":"14","verse":"2","text":"baya empini behlasela uBhera inkosi yaseSodoma, loBhirisha inkosi yaseGomora, loShinabhi inkosi yase-Adima, loShemebheri inkosi yaseZebhoyimi lenkosi yaseBhela (kutsho iZowari)."},{"book":"UGenesisi","chapter":"14","verse":"3","text":"Wonke amakhosi la abikwe muva ahlanganyela eSigodini saseSidimu (uLwandle lweTswayi)."},{"book":"UGenesisi","chapter":"14","verse":"4","text":"Okweminyaka elitshumi lambili ayebuswa nguKhedolawoma, kodwa ngomnyaka wetshumi lantathu amvukela."},{"book":"UGenesisi","chapter":"14","verse":"5","text":"Ngomnyaka wetshumi lane, uKhedolawoma lamakhosi ayemanyene laye baphuma bayanqoba amaRefayi e-Ashitherothi Khanayimi, lamaZuzi eHamu, lama-Emi eShave Khiriyathayimi"},{"book":"UGenesisi","chapter":"14","verse":"6","text":"lamaHori elizweni lamaqaqa laseSeyiri, kwaze kwayafika e-Eli Pharani eduze lenkangala."},{"book":"UGenesisi","chapter":"14","verse":"7","text":"Yikho basebephenduka baya e-Eni Mishiphathi (kutsho eKhadeshi), banqoba isigodi sonke sama-Amaleki kanye lama-Amori ayehlala eHazazoni Thamari."},{"book":"UGenesisi","chapter":"14","verse":"8","text":"Ngakho inkosi yaseSodoma, lenkosi yaseGomora, lenkosi yase-Adima, lenkosi yaseZebhoyimi kanye lenkosi yaseBhela (kutsho iZowari) baphuma bayahlela izimpi zabo eSigodini saseSidimi"},{"book":"UGenesisi","chapter":"14","verse":"9","text":"baqondana loKhedolawoma inkosi yase-Elamu, loThidali inkosi yaseGoyimi, lo-Amrafeli inkosi yaseShinari kanye lo-Ariyoki inkosi yase-Elasari, amakhosi amane eqondene lamahlanu."},{"book":"UGenesisi","chapter":"14","verse":"10","text":"Ngalesosikhathi iSigodi saseSidimi sasigcwele imigodi yengcino, ngakho kwathi amakhosi aseSodoma leGomora, esebaleka, abanye abantu bawo bawela kuyo, abanengi babalekela ezintabeni."},{"book":"UGenesisi","chapter":"14","verse":"11","text":"Amakhosi la amane athumba zonke impahla zaseSodoma leGomora lokudla kwabo konke; asehamba."},{"book":"UGenesisi","chapter":"14","verse":"12","text":"Bathumba njalo loLothi umntanomfowabo ka-Abhrama lempahla zakhe, njengoba wayehlala eSodoma."},{"book":"UGenesisi","chapter":"14","verse":"13","text":"Omunye owayephunyukile wafika wazabikela u-Abhrama umHebheru. U-Abhrama wayehlala phansi kwezihlahla ezinkulu zikaMamure umʼAmori, umfowabo ka-Eshikholi lo-Aneri, bonke labo babebambene lo-Abhrama."},{"book":"UGenesisi","chapter":"14","verse":"14","text":"Kwathi u-Abhrama esizwa ukuthi isihlobo sakhe sasithunjiwe, wabutha amadoda ayengamakhulu amathathu letshumi layisificaminwembili (318) ababefundiswe ukulwa, bezalwa endlini yakhe, wangena emzileni baze bayafika eDani."},{"book":"UGenesisi","chapter":"14","verse":"15","text":"Ebusuku u-Abhrama wehlukanisa abantu bakhe ukuthi babahlasele, wabalandela, waxotshana labo waze wafika eHobha, enhla kweDamaseko."},{"book":"UGenesisi","chapter":"14","verse":"16","text":"Wabemuka zonke impahla wathola lomhlobo wakhe uLothi kanye lemfuyo yakhe, ndawonye labesifazane labanye abantu."},{"book":"UGenesisi","chapter":"14","verse":"17","text":"U-Abhrama esebuyile ekunqobeni kwakhe uKhedolawoma lamakhosi ayebambene laye, inkosi yaseSodoma yaphuma yazahlangana laye eSigodini saseShave (okutsho iSigodi seNkosi)."},{"book":"UGenesisi","chapter":"14","verse":"18","text":"UMelikhizedekhi inkosi yaseSalema, waseletha isinkwa lewayini. Wayengumphristi kaNkulunkulu oPhezukonke,"},{"book":"UGenesisi","chapter":"14","verse":"19","text":"wabusisa u-Abhrama esithi,"},{"book":"UGenesisi","chapter":"14","verse":"20","text":"Njalo kadunyiswe uNkulunkulu oPhezukonke,"},{"book":"UGenesisi","chapter":"14","verse":"21","text":"Inkosi yaseSodoma yathi ku-Abhrama, “Ngipha abantu wena uzigcinele impahla.”"},{"book":"UGenesisi","chapter":"14","verse":"22","text":"Kodwa u-Abhrama wathi enkosini yaseSodoma, “Sengiphakamisele isandla sami kuThixo, uNkulunkulu oPhezukonke, uMdali wezulu lomhlaba, ngenza isifungo"},{"book":"UGenesisi","chapter":"14","verse":"23","text":"ukuthi kangisoze ngamukele lutho olungolwakho, loba kungaze kube ngumuca wohali loba umchilo wamanyathela, ukuze lanini ungaze wathi, ‘U-Abhrama wanothiswa yimi.’"},{"book":"UGenesisi","chapter":"14","verse":"24","text":"Angisoze ngamukele lutho ngaphandle kwalokho abantu bami asebekudlile lesabelo esingesalabobantu ababehamba lami, u-Aneri, lo-Eshikholi loMamure. Kabazuze isabelo sabo.”"}]}