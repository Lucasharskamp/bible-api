{"data":[{"book":"Matthew","chapter":"9","verse":"1","text":"Jisu'n rakuong chuongnga khat-um tuidiil rakaanna akhuopui tiang akirnookjei, 9:1. Akhuopui: Capernaum (4:13. hin enru)"},{"book":"Matthew","chapter":"9","verse":"2","text":"Halli enru, miring lekkhat in zaalmumna zaalla kaom apangkathi miring inkhat, ama diang inhongruoi. Jisu'n inmani ngamna kha amu pha, apangkathi miringpa diang ama'n ati, “Kasapa namalung minhoiro! namanu ngaikha kana-ngaidam pijei.”"},{"book":"Matthew","chapter":"9","verse":"3","text":"Halli enru, dan ocha lekkhat in, “Hiwa mipa in Pathian diang kase ah aril jei!” tia inmani inkhat li inkhat inlei-inti"},{"book":"Matthew","chapter":"9","verse":"4","text":"Jisu'n inmani ingaidon angme ti ajet ah aheiti, “Nangni'n kha ka-ang kathamak angsik ah ningngaidon me?"},{"book":"Matthew","chapter":"9","verse":"5","text":"‘Namanu ngai kha kana-ngaidam suojei,’ emakli ‘Inthei-inlang siro’ tihi, hume kheella kabei?"},{"book":"Matthew","chapter":"9","verse":"6","text":"Kha-enchu kei'n nangni diang nuoipil chungnga Miring Sapa in manu ngai ngaidamna ranak anei tikha namalarpi kate.” Halli apangkathi mipa diang ama'n ati, “Inthei ro, napher rut inlang, inna siro!”"},{"book":"Matthew","chapter":"9","verse":"7","text":"Mipa kha intheiya inna asijei."},{"book":"Matthew","chapter":"9","verse":"8","text":"Mipui'n khawa inmu pha, inmani'n inleichi, khat-um mipui diang hika-ang ranak kape Pathian kha inleiminpaak."},{"book":"Matthew","chapter":"9","verse":"9","text":"Jisu'n khawa mun amathaanna, khat-um ama'n hin aheiwa pha, ama'n rampar kakhoom araming Matthew inti inkhat, achuon thona munna, in-ongnga kaom aleimu. Ama'n ama diang ati, “Kei najuiro.”"},{"book":"Matthew","chapter":"9","verse":"10","text":"Jisu'n Matthew inna bu abaklai, 9:10. Matthew inna; emakli ama inna (khachu Jisu inna) rampar kakhoom katamtak ngaile aleiilak manu karoon ngai'n inheiwa ah Jisu le ama siamruoi ngai bubakna khan inlei in-ong. Luk 15:1,2"},{"book":"Matthew","chapter":"9","verse":"11","text":"Pharisee lekkhat in hiwahi inleimu khat-um ama siamruoi ngaidiang inleirakel, “Angsik ah me nangni ochapa'n hika-ang rampar kakhoom khat-um manu karoon ngaile inruoiya inbaksuom?”"},{"book":"Matthew","chapter":"9","verse":"12","text":"Jisu'n inmani iti aleijet halli aleimasang, “Akanamak mi ngai sik achu kathiam rangai mak, takkha tuka-ang akana ngai sik bit chu arangai."},{"book":"Matthew","chapter":"9","verse":"13","text":"Si inlang entokru chong inthiang in angme iti tikha: ‘Kei imanuom khachu riangwai kha eii, sa ah doiphur inpe kha emak.’ Kei'n kijuo hichu mi kadik ngai kakoi emong, takkha manu karoon ngai kakoi kijuo eii.” Matt 12:7; Hos 6:6"},{"book":"Matthew","chapter":"9","verse":"14","text":"John Baptist nukkajui ngai'n Jisu diang inhongnga inhongrakel, “Keini le Pharisee ngai'n bak-in kinngei, takkha nasiamruoi ngai inchu angsik ah me bak-in inngeimak?”"},{"book":"Matthew","chapter":"9","verse":"15","text":"Jisu'n aleimasang, “Moipa in moiruoina khan omlaiseng asap-asuon ngai poong inte tia nangni ningngaidon be? kha emak! Takkha nikhuo kha laheiwate inmani diangnga inphut moipa kha inlaruoi suok nasik, khanna inphut inmani bak-in inngei sik eii.”"},{"book":"Matthew","chapter":"9","verse":"16","text":"“Tu inkhat innum songkol maruo chungnga puon kathar lek khat kathuidel ngai mu, akathar inkathuidel puon khan heikeirinta khat-um songkol kachet kha kheella achetpui sik eii."},{"book":"Matthew","chapter":"9","verse":"17","text":"Tu inkhat innum tuong kamaruo khan theibom tuithar kha thunnamu, ajarchu tuong kha koita, theibomtui kha inhiai sik eii, khat-um theibomtui tuong kha ajuomang sik eii, Khawa rathuulla, theibom tuithar kha theibomtui tuong kathar khan inthun, halli innireella katha tak ah inda.”"},{"book":"Matthew","chapter":"9","verse":"18","text":"Jisu'n hiwa arillaitak khan, Jihudi chuonkaroon inkhat ama diang aleihong, ama maikuungnga inbok ah ati, “Kei kasanu hi tuuntak khan athijei; takkha heiwa inlang ama chungnga nakut najuoda piro, halli ama hongringte.”"},{"book":"Matthew","chapter":"9","verse":"19","text":"Khawa jarra Jisu intheiya ama nuk ajuijei, khat-um ama siamruoi ngai ama le inleisi suomjei."},{"book":"Matthew","chapter":"9","verse":"20","text":"Kumsoomleini thikasarra kana numeisa inkhat Jisu nuk ah aheijui khat-um ama puonmor aleikatook."},{"book":"Matthew","chapter":"9","verse":"21","text":"Ama'n atheinuo ah inti, “Kei'n ama puon bit kakatook inchu, Kei kadam sik eii.”"},{"book":"Matthew","chapter":"9","verse":"22","text":"Jisu'n numeisanu diang ahei-inlet ah aleiti, “Kasanu, malung minsiin maro! Na-inngamna khan anamindam jei.” Khawa pha chei khan numeinu kha adamjei."},{"book":"Matthew","chapter":"9","verse":"23","text":"Khawasuoli Jisu'n chuon karoonpa inna aleiluut. Akathinu phuumna sik ah khuongli dar katho ngaile mipui chorkati ngaikha ama'n ajomu pha,"},{"book":"Matthew","chapter":"9","verse":"24","text":"ama'n ati, “Mi rakip suokru! Naipangnu hi kathi emak ama hi akalazaal eii!” Khawa pha khan inmani rakip in ama innuipuina inleinei."},{"book":"Matthew","chapter":"9","verse":"25","text":"Takkha mipui masuoksuoli, Jisu'n naipangnu omna inn tiang aluut ah akut ajuo ma-ou ah ama ahong intheijei."},{"book":"Matthew","chapter":"9","verse":"26","text":"Hiwa chong ngai jar rakip hi rampumpui inthangjei."},{"book":"Matthew","chapter":"9","verse":"27","text":"Jisu'n khawa mun mathaanna, khat-um ama'n hin aheiwapha, mitkacho miring inni'n ama kajui inleiphut. “David Sapa, Keini naminriangro!” tia inmani'n inleikheek."},{"book":"Matthew","chapter":"9","verse":"28","text":"Jisu'n innsuung aluutsuo pha, mitkacho miring inni ngai ama koolla inheiwa, khat-um inmanidiang ama'n aleirakel, “Kei'n nangni kanamindam mator tihi ning-inngamna be?”"},{"book":"Matthew","chapter":"9","verse":"29","text":"Halli Jisu'n inmani mit katookpiya khat-um aleitipi, nangni inngamna dungjuiya ningchungnga, “Hiwa kasuok etarase!”"},{"book":"Matthew","chapter":"9","verse":"30","text":"halli inmani inmit inhongmujei. Jisu'n chong kangartak inmani diang aleiril, “Enru tu inkhat diang um hiwahi rilmaru!”"},{"book":"Matthew","chapter":"9","verse":"31","text":"Takkha inmani inmathaanna khawa ram pumpui khan Jisu jarra chongngai inleiril thangjei."},{"book":"Matthew","chapter":"9","verse":"32","text":"Inmani'n insuok pha, miring lekkhat in Jisu diang raikhuo kaluut chong kasuokmak miring inkhat inhongruoi."},{"book":"Matthew","chapter":"9","verse":"33","text":"Takkha raikhuo kha apuutsuok li apuutsuokmak, mipa kha chong ahongriljei, halli mi rakip inleingakjei. “Keini'n Israel suungnga hinna kati iteii khat-um lamu ngaimung!” inleiti."},{"book":"Matthew","chapter":"9","verse":"34","text":"Takkha Pharisee ngai'n inleiti, “Ama'n raikhuo ngai waikaroonpa ranak ah hiwa raikhuo ngai ipuutsuok eii.” Matt 10:25; 12:24; Mk 3:22; Luk 11:15"},{"book":"Matthew","chapter":"9","verse":"35","text":"Jisu'n khuopui rakip le khuo rakip khan aleisi. Synagogue suungnga ama'n aleininchu, Rengram jarra chongkahoi ngai aleiril khat-um rirai kana mi ngaile kana rakip aleimindam. Matt 4:23; Mk 1:39; Luk 4:44"},{"book":"Matthew","chapter":"9","verse":"36","text":"Ama'n mipui ngai kha akakhaal kaboi keelngam ngai angnga inmalung inpoong khat-um kasansik kaboi kha amupha, amalungnga inmani kha aleipoongpui. Teelna 27:17; 1 Reng 22:17; 2 Khang 18:16; Ezek 34:5; Mk 6:34"},{"book":"Matthew","chapter":"9","verse":"37","text":"Khawa jarra ama'n asiamruoi ngaidiang aleiti, “Leirakhool sik chu alok, takkha khawa akarakhool sik chuonmi chu intoom. Luk 10:2"},{"book":"Matthew","chapter":"9","verse":"38","text":"Ama leikarakhool sik chuonmi kha ajuotir nasik leimapupa diangkhan niru.”"}]}