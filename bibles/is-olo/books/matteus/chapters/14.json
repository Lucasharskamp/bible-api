{"data":[{"book":"Matteus","chapter":"14","verse":"1","text":"Þegar Heródes konungur frétti um Jesú,"},{"book":"Matteus","chapter":"14","verse":"2","text":"sagði hann við menn sína: „Þessi Jesús hlýtur að vera Jóhannes skírari, risinn upp frá dauðum,"},{"book":"Matteus","chapter":"14","verse":"3","text":"fyrst hann gerir öll þessi kraftaverk.“ Heródes hélt Jóhannesi hlekkjuðum í fangelsi að kröfu Heródíasar, konu Filippusar bróður síns,"},{"book":"Matteus","chapter":"14","verse":"4","text":"en Jóhannes hafði ávítað Heródes fyrir að taka hana frá honum og kvænast henni sjálfur."},{"book":"Matteus","chapter":"14","verse":"5","text":"Heródes hefði látið taka Jóhannes af lífi fyrir löngu, ef hann hefði ekki óttast uppþot, því almenningur trúði að Jóhannes væri spámaður."},{"book":"Matteus","chapter":"14","verse":"6","text":"Á afmælisdegi Heródesar dansaði dóttir Heródíasar fyrir hann og líkaði honum það svo vel"},{"book":"Matteus","chapter":"14","verse":"7","text":"að hann hét að gefa henni hvað sem hún vildi að launum."},{"book":"Matteus","chapter":"14","verse":"8","text":"Að ósk móður sinnar bað stúlkan um höfuð Jóhannesar á fati."},{"book":"Matteus","chapter":"14","verse":"9","text":"Konungurinn varð hryggur, en hann vildi ekki ganga á bak orða sinna í áheyrn gestanna og gaf því skipun um að þetta skyldi gert."},{"book":"Matteus","chapter":"14","verse":"10","text":"Jóhannes var hálshöggvinn í fangelsinu,"},{"book":"Matteus","chapter":"14","verse":"11","text":"og stúlkunni fært höfuð hans á fati. Hún afhenti síðan móður sinni það."},{"book":"Matteus","chapter":"14","verse":"12","text":"Lærisveinar Jóhannesar sóttu líkið og greftruðu, sögðu síðan Jesú frá atburðinum."},{"book":"Matteus","chapter":"14","verse":"13","text":"Þegar Jesús fékk fréttirnar hélt hann, á bátnum, á óbyggðan stað til þess að geta verið einn. Þegar fólkið sá hvert hann fór, streymdi það þangað landleiðina úr þorpunum."},{"book":"Matteus","chapter":"14","verse":"14","text":"Þegar Jesús steig á land beið hans mikill mannfjöldi. Hann vorkenndi fólkinu og læknaði þá sem sjúkir voru."},{"book":"Matteus","chapter":"14","verse":"15","text":"Um kvöldið komu lærisveinarnir til hans og sögðu: „Það er löngu kominn kvöldverðartími, en hér í óbyggðinni er engan mat að fá. Sendu fólkið burt, svo að það geti farið til þorpanna og keypt sér mat.“"},{"book":"Matteus","chapter":"14","verse":"16","text":"„Það er óþarfi,“ svaraði Jesús, „þið skuluð gefa því að borða!“"},{"book":"Matteus","chapter":"14","verse":"17","text":"„Ha, við!“ hrópuðu þeir. „Við eigum aðeins fimm brauð og tvo fiska.“"},{"book":"Matteus","chapter":"14","verse":"18","text":"„Komið með það hingað,“ sagði Jesús,"},{"book":"Matteus","chapter":"14","verse":"19","text":"og því næst sagði hann fólkinu að setjast niður í grasið. Hann tók brauðin fimm og fiskana, horfði til himins og þakkaði Guði fyrir matinn. Þegar hann hafði brotið brauðin í sundur, rétti hann lærisveinunum þau og þeir skiptu þeim meðal fólksins."},{"book":"Matteus","chapter":"14","verse":"20","text":"Allir urðu mettir! Eftir á fylltu þeir tólf körfur með brauðmolum sem af gengu!"},{"book":"Matteus","chapter":"14","verse":"21","text":"(Um 5.000 karlmenn voru þarna þennan dag, auk kvenna og barna.)"},{"book":"Matteus","chapter":"14","verse":"22","text":"Strax að þessu loknu sagði Jesús lærisveinunum að fara um borð í bátinn og sigla yfir vatnið, á meðan ætlaði hann að koma fólkinu frá sér."},{"book":"Matteus","chapter":"14","verse":"23-24","text":"Þegar fólkið var farið, fór hann upp á fjallið til að biðjast fyrir. Nóttin skall á og lærisveinarnir áttu í erfiðleikum úti á miðju vatninu. Það hafði hvesst og þeir áttu fullt í fangi með að verja bátinn áföllum."},{"book":"Matteus","chapter":"14","verse":"25","text":"Um fjögurleytið kom Jesús til þeirra gangandi á vatninu!"},{"book":"Matteus","chapter":"14","verse":"26","text":"Þeir æptu af skelfingu, því þeir héldu að þetta væri vofa."},{"book":"Matteus","chapter":"14","verse":"27","text":"En þá kallaði Jesús til þeirra og sagði: „Verið óhræddir, þetta er ég!“"},{"book":"Matteus","chapter":"14","verse":"28","text":"Þá hrópaði Pétur til hans og sagði: „Herra, ef þetta ert þú, leyfðu mér þá að koma til þín.“"},{"book":"Matteus","chapter":"14","verse":"29","text":"„Já, gerðu það. Komdu!“ svaraði Jesús. Pétur steig þá yfir borðstokkinn og gekk á vatninu í átt til Jesú."},{"book":"Matteus","chapter":"14","verse":"30","text":"En þegar Pétur sá öldurótið varð hann skelkaður og tók að sökkva. „Jesús, bjargaðu mér!“ hrópaði hann."},{"book":"Matteus","chapter":"14","verse":"31","text":"Jesús rétti honum samstundis höndina og dró hann upp. „Þú hefur litla trú,“ sagði Jesús. „Af hverju efaðist þú?“"},{"book":"Matteus","chapter":"14","verse":"32","text":"Veðrið lægði um leið og þeir stigu í bátinn."},{"book":"Matteus","chapter":"14","verse":"33","text":"Hinir sem í bátnum voru sögðu þá fullir ótta og lotningar: „Þú ert sannarlega sonur Guðs!“"},{"book":"Matteus","chapter":"14","verse":"34","text":"Þegar þeir komu að landi í Genesaret,"},{"book":"Matteus","chapter":"14","verse":"35","text":"fréttist jafnskjótt um allan bæinn að þeir væru komnir. Fólk fór um allt og hvatti aðra til að fara með sjúklinga til hans."},{"book":"Matteus","chapter":"14","verse":"36","text":"Þeir sem veikir voru báðu hann að leyfa sér að snerta, þó ekki væri nema faldinn á yfirhöfn hans, og allir sem það gerðu læknuðust."}]}