{"data":[{"book":"سەرژمێری","chapter":"17","verse":"1","text":"یەزدان بە موسای فەرموو:"},{"book":"سەرژمێری","chapter":"17","verse":"2","text":"«لەگەڵ نەوەی ئیسرائیل بدوێ و گۆچانیان لێ وەربگرە، بۆ هەر هۆزێک گۆچانێک، لە هەموو سەرۆکەکانیان بەگوێرەی هۆزەکانیان دوازدە گۆچان و ناوی هەریەکەیان لەسەر گۆچانەکەی دەنووسیت و"},{"book":"سەرژمێری","chapter":"17","verse":"3","text":"ناوی هارونیش لەسەر گۆچانی لێڤی دەنووسیت، چونکە بۆ هەر سەرۆک هۆزێک یەک گۆچانە."},{"book":"سەرژمێری","chapter":"17","verse":"4","text":"لە چادری چاوپێکەوتن لەبەردەم سندوقی پەیمان دایبنێ، لەو شوێنەی لەگەڵتان کۆ دەبمەوە."},{"book":"سەرژمێری","chapter":"17","verse":"5","text":"جا ئەو پیاوەی هەڵیدەبژێرم گۆچانەکەی چەکەرە دەکات، ئەوسا ئەو بۆڵەبۆڵەی نەوەی ئیسرائیل لەسەر خۆم کپ دەکەم کە لە دژی ئێوە دەیکەن.»"},{"book":"سەرژمێری","chapter":"17","verse":"6","text":"ئینجا موسا قسەی لەگەڵ نەوەی ئیسرائیل کرد، هەموو سەرکردەکان هەریەکە گۆچانێکیان دایێ، دوازدە گۆچان بەگوێرەی ژمارەی سەرۆک هۆزەکان، گۆچانەکەی هارونیش لەنێو گۆچانەکانی ئەوان بوو."},{"book":"سەرژمێری","chapter":"17","verse":"7","text":"جا موسا گۆچانەکانی لەناو چادری پەیمان لەبەردەم یەزدان دانا."},{"book":"سەرژمێری","chapter":"17","verse":"8","text":"بۆ بەیانیش موسا چووە ناو چادری شایەتی و بینی گۆچانەکەی هارون کە سەر بە بنەماڵەی لێڤییە چەکەرەی کردووە، خونچەی کردووە و گوڵی کردووە و بادەمی گرتووە و پێگەیشتووە."},{"book":"سەرژمێری","chapter":"17","verse":"9","text":"جا موسا هەموو گۆچانەکانی لەبەردەم یەزدان بردە دەرەوە بۆ هەموو نەوەی ئیسرائیل، تەماشایان کرد و هەریەکە گۆچانی خۆی بردەوە."},{"book":"سەرژمێری","chapter":"17","verse":"10","text":"یەزدانیش بە موسای فەرموو: «گۆچانەکەی هارون بگەڕێنەوە بەردەم سندوقی پەیمان، بۆ ئەوەی بپارێزرێت و یاخیبووان پەندی لێ وەربگرن. بەو شێوەیە چیتر بۆڵەبۆڵم بەسەردا ناکەن، تاکو نەمرن.»"},{"book":"سەرژمێری","chapter":"17","verse":"11","text":"موساش ئاوای کرد، هەروەک یەزدان فەرمانی پێ کرد."},{"book":"سەرژمێری","chapter":"17","verse":"12","text":"ئینجا نەوەی ئیسرائیل بە موسایان گوت: «ئێمە لەناوچووین و ون بووین، هەموومان ون بووین!"},{"book":"سەرژمێری","chapter":"17","verse":"13","text":"هەموو ئەوانەی لە چادری پەرستنی یەزدان نزیک دەبنەوە دەمرن، ئایا هەموومان لەناودەچین؟»"}]}