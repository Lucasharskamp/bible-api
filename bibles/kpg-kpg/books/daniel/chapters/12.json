{"data":[{"book":"Daniel","chapter":"12","verse":"1","text":"Tangada di langi e ulu nia gahu linen ga helekai, “Di madagoaa deelaa, tangada di langi aamua go Michael dela e hagaloohi au daangada ga gila aga. Nomuli, di madagoaa o nia haingadaa ga kila aga, di haingadaa koia e huaidu digi gila aga mai taamada nia henua ne hai. Di madagoaa deelaa ma ga dau mai, gei nia daangada huogodoo o do henua ala nadau ingoo guu hihi gi lodo di beebaa a God ga haga mouli.12.1 Matthew 24.21; Mark 13.19; Hagagida 7.14; 12.7"},{"book":"Daniel","chapter":"12","verse":"2","text":"Di baahi dogologo o digau guu mmade la ga mouli labelaa: hunu gau e kae di mouli tenetene e dee odi, hunu gau e hagaduadua dono hagaodi ai.12.2 Isaiah 26.19; Matthew 25.46; John 5.29"},{"book":"Daniel","chapter":"12","verse":"3","text":"Nia dagi kabemee la ga maahina gi di maahina o lala di langi. Gei ginaadou ala ne aago nia daangada dogologo gii hai nia mee ala e donu la ga maalama be nia heduu gaa hana hua beelaa.”"},{"book":"Daniel","chapter":"12","verse":"4","text":"Mee ga helekai mai gi di au, “Gei dolomeenei, Daniel, haidia di beebaa deenaa, wanga ina dono hagapigi gaa dae loo gi di hagaodi o henuailala. Di madagoaa nomuli, nia daangada dogologo ga hagauwwou nadau madagoaa i nadau hagamada bolo gi iloo be nia ma ni aha ala e hai.”12.4 Hagagida 22.10"},{"book":"Daniel","chapter":"12","verse":"5","text":"Gei au gaa mmada gi nia daane dogolua e tuu i nia daalinga di monowai."},{"book":"Daniel","chapter":"12","verse":"6","text":"Taane e dahi ga heeu gi tangada di langi nogo duu adu gi baahi gi nua di monowai, “E waalooloo behee go di haihai o nia mee hagagoboina dangada aanei?”"},{"book":"Daniel","chapter":"12","verse":"7","text":"Tangada di langi ga dahi aga ono lima gi di langi, gaa hai dana helekai hagamodu i di ingoo di God dela e noho beelaa gi muli. Au ga hagalongo gi mee e helekai, “E waalooloo nia ngadau e dolu mo di baahi. Di hagaduadua o nia daangada o God ma gaa lawa, gei nia mee huogodoo aanei la guu lawa di hai.”12.7 Hagagida 10.5; 12.14"},{"book":"Daniel","chapter":"12","verse":"8","text":"Au gu longono telekai a maa, gei au digi iloo di maa. Au ga heeu, “Meenei, nia mee aanei e hagalawa behee?”"},{"book":"Daniel","chapter":"12","verse":"9","text":"Mee ga helekai, “Daniel, goe e hai gii hana dolomeenei, idimaa nnelekai aanei la belee dugu haga mmuni gaa dae loo gi di hagaodi."},{"book":"Daniel","chapter":"12","verse":"10","text":"Nia daangada dogologo ga haga madammaa. Digau huaidu ga hagalee iloo, ga haihai hua nadau mee huaidu. Go digau kabemee hua ala ga iloo.12.10 Hagagida 22.11"},{"book":"Daniel","chapter":"12","verse":"11","text":"“Mai di laangi dela gaa dugu di haihai o nia tigidaumaha nia laangi, dela di madagoaa ne hagaduu aga di ada mee huaidu haga manawa gee dangada, gaa lawa ai nia laangi e 1,290.12.11 Daniel 9.27; 11.31; Matthew 24.15; Mark 13.14"},{"book":"Daniel","chapter":"12","verse":"12","text":"E maluagina go digau ala e manawa dahi gaa dae loo gi di lawa o nia laangi e 1,335!"},{"book":"Daniel","chapter":"12","verse":"13","text":"“Gei goe, go Daniel, gi manawa dahi gaa dae loo gi di hagaodi. Nomuli, gei goe gaa made, gaa kumi doo hui i di hagaodi di madagoaa.”"}]}