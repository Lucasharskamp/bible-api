{"data":[{"book":"2 Samuel","chapter":"7","verse":"1","text":"Bangʼe ka ruoth nosedonjo e ode mar ruoth kendo Jehova Nyasaye nosemiye kwe e kinde gi wasike duto mane olwore,"},{"book":"2 Samuel","chapter":"7","verse":"2","text":"nowacho ni Nathan janabi niya, “Koro anto adak e od ruoth moger gi yiend sida, to Sandug muma mar Nyasaye to osiko e hema.”"},{"book":"2 Samuel","chapter":"7","verse":"3","text":"Nathan nodwoko ruoth niya, “Gimoro amora manie pachi, to dhi nyime mondo itim, nikech Jehova Nyasaye ni kodi.”"},{"book":"2 Samuel","chapter":"7","verse":"4","text":"Otienono wach mar Jehova Nyasaye ne obiro ni Nathan, kawacho niya,"},{"book":"2 Samuel","chapter":"7","verse":"5","text":"“Dhiyo mondo inyis jatichna Daudi niya, ‘Ma e gima Jehova Nyasaye wacho: In ema digerna ot mondo adagie?"},{"book":"2 Samuel","chapter":"7","verse":"6","text":"Pok adak e ot chakre ndalo mane agolo jo-Israel e piny Misri nyaka kawuono. Asebedo kawuotho kuonde miguroe hema mopogore kaka kar dakna."},{"book":"2 Samuel","chapter":"7","verse":"7","text":"Kuonde duto masewuothoe gi jo-Israel duto, bende asewachoe gimoro ni jotendgi mane aketo mondo orit joga Israel niya, “Angʼo momiyo pok ugerona ot mar yiend sida?” ’"},{"book":"2 Samuel","chapter":"7","verse":"8","text":"“Omiyo koro wach ni jatichna Daudi niya, ‘Ma e gima Jehova Nyasaye Maratego wacho kama: Ne agoli e lek kuma ne ikwayoe rombe mondo ibed jatend joga Israel."},{"book":"2 Samuel","chapter":"7","verse":"9","text":"Asebedo kodi kuonde duto misedhiye, kendo asetieko wasiki duto e nyimi. Koro abiro miyo nyingi bed maduongʼ kaka humb jomadongo manie piny."},{"book":"2 Samuel","chapter":"7","verse":"10","text":"Kendo abiro chiwo piny ni joga Israel, abiro gurogi mondo gibed gi pinygi giwegi mondo kik chandgi kendo. Jomahundu ok nochak osandgi kendo kaka negitimonegi mokwongo,"},{"book":"2 Samuel","chapter":"7","verse":"11","text":"kendo kaka gisetimo nyaka chakre ne ayier jotelo marito joga Israel. Bende abiro miyo ibed gi kwe e kindi gi wasiki duto."},{"book":"2 Samuel","chapter":"7","verse":"12","text":"Ka ndaloni orumo mitho kendo iluwo kwereni to abiro keto kothi moro mondo okaw kari, manobed kothi owuon kendo anagur pinyruodhe."},{"book":"2 Samuel","chapter":"7","verse":"13","text":"En ema noger ot ni nyinga, kendo anagur lochne gi pinyruodhe nyaka chiengʼ."},{"book":"2 Samuel","chapter":"7","verse":"14","text":"Anabed wuon-gi to enobed wuoda. Ka otimo marach, to anakume, ka achwade gi lwet dhano kendo noyud chwat koa kuom ji."},{"book":"2 Samuel","chapter":"7","verse":"15","text":"To herana to ok nogol kuome kaka ne agole kuom Saulo, mane agolo e nyimi."},{"book":"2 Samuel","chapter":"7","verse":"16","text":"Odi gi pinyruodhi nosik nyaka chiengʼ e nyima kendo lochni nogurre nyaka chiengʼ.’ ”"},{"book":"2 Samuel","chapter":"7","verse":"17","text":"Nathan nonyiso Daudi weche duto mane ofwenyne."},{"book":"2 Samuel","chapter":"7","verse":"18","text":"Eka ruoth Daudi nodonjo e hema mobet piny e nyim Jehova Nyasaye mowacho niya,"},{"book":"2 Samuel","chapter":"7","verse":"19","text":"To ka gima kamano ok oromo e nyim wangʼi, yaye Jehova Nyasaye Manyalo Gik Moko Duto, to isewuoyo kuom gik mabiro timore e od jatichni kinde mabiro. Bende ma e kaka itiyo gi dhano, yaye Jehova Nyasaye Manyalo Gik Moko Duto?"},{"book":"2 Samuel","chapter":"7","verse":"20","text":"“En angʼo ma Daudi dimed wachoni? Nimar ingʼeyo jatichni, yaye Jehova Nyasaye Manyalo Gik Moko Duto."},{"book":"2 Samuel","chapter":"7","verse":"21","text":"Nikech wach misewacho kendo koluwore gi dwaroni, isetimo tim maduongʼni bende isemiyo ongʼere ni jatichni."},{"book":"2 Samuel","chapter":"7","verse":"22","text":"“Mano kaka iduongʼ yaye Jehova Nyasaye Manyalo Gik Moko Duto! Onge ngʼama chalo kodi, kendo onge Nyasaye moro makmana in, kaka wasewinjo gi itwa wawegi?"},{"book":"2 Samuel","chapter":"7","verse":"23","text":"Ere oganda machal gi jogi Israel? Bende nitiere oganda moro e piny mane Nyasaye osedhi moreso mondo obed joge owuon kendo mosemiyogo nyinge ongʼere mi otimogo honni madongo kendo malich koriembo ogendini gi nyisechegi ka gia e nyim joge, mane oreso kogolo Misri?"},{"book":"2 Samuel","chapter":"7","verse":"24","text":"Iseguro loch jogi ma jo-Israel kaka jogi iwuon nyaka chiengʼ to in yaye Jehova Nyasaye isebedo Nyasachgi."},{"book":"2 Samuel","chapter":"7","verse":"25","text":"“To koro Jehova Nyasaye rit singruok misetimo gi jatichni kod ode osik nyaka chiengʼ. Tim mana kaka ne isingori,"},{"book":"2 Samuel","chapter":"7","verse":"26","text":"mondo nyingi obed maduongʼ nyaka chiengʼ. Eka ji biro wacho ni, ‘Jehova Nyasaye Maratego en Nyasach jo-Israel!’ Kendo dhood jatichni Daudi nogurre e nyimi."},{"book":"2 Samuel","chapter":"7","verse":"27","text":"“Yaye Jehova Nyasaye Maratego, ma Nyasach Israel, isefwenyo ni jatichni wechegi kiwacho ni, ‘Abiro geroni ot.’ Omiyo jatichni osebet gi chir mar lami gi lemoni."},{"book":"2 Samuel","chapter":"7","verse":"28","text":"Yaye Jehova Nyasaye Manyalo Gik Moko Duto, in Nyasaye! Wecheni ogen, kendo isesingo gik mabeyogi ni jatichni."},{"book":"2 Samuel","chapter":"7","verse":"29","text":"To koro yie mondo igwedh od jatichni, mondo osik e nyimi nyaka chiengʼ; nimar, yaye Jehova Nyasaye Manyalo Gik Moko Duto, isewuoyo to gi gwethni, isegwedho dhood jatichni gweth mosiko.”"}]}