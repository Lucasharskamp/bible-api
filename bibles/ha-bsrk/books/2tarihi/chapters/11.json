{"data":[{"book":"2 Tarihi","chapter":"11","verse":"1","text":"Sa’ad da Rehobowam ya iso Urushalima, ya tattara mayaƙa dubu ɗari takwas daga gidan Yahuda da Benyamin, don su yi yaƙi da Isra’ila su sāke mai da mulki wa Rehobowam."},{"book":"2 Tarihi","chapter":"11","verse":"2","text":"Amma wannan maganar Ubangiji ta zo ga Shemahiya mutumin Allah."},{"book":"2 Tarihi","chapter":"11","verse":"3","text":"“Faɗa wa Rehobowam ɗan Solomon sarkin Yahuda da kuma dukan Isra’ilawan da suke a Yahuda da Benyamin,"},{"book":"2 Tarihi","chapter":"11","verse":"4","text":"‘Ga abin da Ubangiji ya ce kada ku haura don ku yi yaƙi da ’yan’uwanku. Ku tafi gida kowannenku, gama wannan yi na ne.’ ” Saboda haka suka yi biyayya ga maganar Ubangiji suka kuma koma daga takawa don yaƙi da Yerobowam."},{"book":"2 Tarihi","chapter":"11","verse":"5","text":"Rehobowam ya zauna a Urushalima ya kuma gina garuruwa don kāriya a cikin Yahuda."},{"book":"2 Tarihi","chapter":"11","verse":"6","text":"Betlehem, Etam, Tekowa,"},{"book":"2 Tarihi","chapter":"11","verse":"7","text":"Bet-Zur, Soko, Adullam,"},{"book":"2 Tarihi","chapter":"11","verse":"8","text":"Gat, Maresha, Zif,"},{"book":"2 Tarihi","chapter":"11","verse":"9","text":"Adorayim, Lakish, Azeka,"},{"book":"2 Tarihi","chapter":"11","verse":"10","text":"Zora, Aiyalon da Hebron. Waɗannan su ne garuruwan katanga a cikin Yahuda da Benyamin."},{"book":"2 Tarihi","chapter":"11","verse":"11","text":"Ya ƙarfafa kāriyarsu ya kuma sa shugabannin mayaƙa a cikinsu, tare da tanadin abinci, man zaitun da kuma ruwan inabi."},{"book":"2 Tarihi","chapter":"11","verse":"12","text":"Ya sa garkuwoyi da māsu a cikin dukan biranen, ya kuma sa suka zama da ƙarfi. Saboda haka Yahuda da Benyamin suka zama nasa."},{"book":"2 Tarihi","chapter":"11","verse":"13","text":"Firistoci da Lawiyawa daga dukan yankuna ko’ina a Isra’ila suka haɗa kai da shi."},{"book":"2 Tarihi","chapter":"11","verse":"14","text":"Lawiyawa suka ma bar makiyayansu da mallakarsu, suka zo Yahuda da Urushalima domin Yerobowam da ’ya’yansa maza sun ƙi su a matsayin firistocin Ubangiji."},{"book":"2 Tarihi","chapter":"11","verse":"15","text":"Yerobowam ya naɗa firistocinsa domin masujadan kan tudu da kuma domin gumakan nan na akuya da maraƙin da ya yi."},{"book":"2 Tarihi","chapter":"11","verse":"16","text":"Waɗanda suke daga kowane kabilar Isra’ila waɗanda suka sa zuciya a kan neman Ubangiji, Allah na Isra’ila, suka bi Lawiyawa zuwa Urushalima don su miƙa hadayu ga Ubangiji Allah na kakanninsu."},{"book":"2 Tarihi","chapter":"11","verse":"17","text":"Suka ƙarfafa mulkin Yahuda suka kuma goyi bayan Rehobowam ɗan Solomon shekaru uku, suna tafiya a hanyoyin Dawuda da Solomon a wannan lokaci."},{"book":"2 Tarihi","chapter":"11","verse":"18","text":"Rehobowam ya auri Mahalat, ’yar Yerimot ɗan Dawuda wadda Abihayil ’yar Eliyab ɗan Yesse ta haifa."},{"book":"2 Tarihi","chapter":"11","verse":"19","text":"Ta haifa masa ’ya’ya maza. Yewush, Shemariya da Zaham."},{"book":"2 Tarihi","chapter":"11","verse":"20","text":"Sa’an nan ya auri Ma’aka ’yar Absalom, wadda ta haifa masa Abiya, Attai, Ziza da kuma Shelomit."},{"book":"2 Tarihi","chapter":"11","verse":"21","text":"Rehobowam ya ƙaunaci Ma’aka ’yar Absalom fiye da sauran matansa da ƙwarƙwaransa. Duka-duka dai ya auri mata goma sha takwas da ƙwarƙwarai sittin, yana da ’ya’ya maza ashirin da takwas da ’ya’ya mata sittin."},{"book":"2 Tarihi","chapter":"11","verse":"22","text":"Rehobowam ya naɗa Abiya ɗan Ma’aka yă zama babba yerima a cikin ’yan’uwansa, don dai yă naɗa shi sarki."},{"book":"2 Tarihi","chapter":"11","verse":"23","text":"Ya yi hikima, ya watsar da waɗansu ’ya’yansa a dukan yankunan Yahuda da Benyamin, da kuma a dukan birane masu katanga. Ya ba su tanadi mai yawa ya kuma aurar musu mata masu yawa."}]}