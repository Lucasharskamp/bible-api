{"data":[{"book":"Fiiliphisiyuus","chapter":"1","verse":"1","text":"Phaawulosii fi Xiimotewos tajaajiltoota Kiristoos Yesuus irraa,"},{"book":"Fiiliphisiyuus","chapter":"1","verse":"2","text":"Abbaa keenya Waaqaa fi Yesuus Kiristoos Gooftaa biraa ayyaannii fi nagaan isiniif haa taʼu."},{"book":"Fiiliphisiyuus","chapter":"1","verse":"3","text":"Ani yeroo isin yaadadhu hunda Waaqa koo nan galateeffadha."},{"book":"Fiiliphisiyuus","chapter":"1","verse":"4","text":"Ani kadhannaa hunda keessaniif kadhadhu keessatti yeroo hunda gammachuun nan kadhadha;"},{"book":"Fiiliphisiyuus","chapter":"1","verse":"5","text":"isin guyyaa jalqabaatii hamma ammaatti wangeela lallabuu keessatti hirmaattaniirtuutii;"},{"book":"Fiiliphisiyuus","chapter":"1","verse":"6","text":"inni hojii gaarii isin keessatti jalqabe sun hamma guyyaa Kiristoos Yesuusitti akka raawwatu nan amana."},{"book":"Fiiliphisiyuus","chapter":"1","verse":"7","text":"Waan isin garaa koo keessa jirtaniif ani waaʼee hunda keessanii akkanatti yaaduun koo anaaf sirrii dha; hidhamuu koo keessattis taʼu yookaan wangeelaaf falmuu kootii fi akka wangeelli cimee dhaabatu gochuu koo keessatti hundi keessan na wajjin ayyaana Waaqaa keessatti hirmaatuutii."},{"book":"Fiiliphisiyuus","chapter":"1","verse":"8","text":"Akka ani jaalala Kiristoos Yesuusiin hammam hunda keessan yaadu Waaqayyo dhuga baatu koo ti."},{"book":"Fiiliphisiyuus","chapter":"1","verse":"9","text":"Kadhannaan koo kanaa dha: kunis akka jaalalli keessan beekumsaa fi hubannaa hundaan ittuma fufee baayʼatu,"},{"book":"Fiiliphisiyuus","chapter":"1","verse":"10","text":"akka isin isa waan hundumaa caalu addaan baaftanii beekuu dandeessanii fi akka isin hamma guyyaa Kiristoosittis qulqullootaa fi warra mudaa hin qabne taataniif,"},{"book":"Fiiliphisiyuus","chapter":"1","verse":"11","text":"akka ulfinaa fi galata Waaqaatiifis iji qajeelinaa kan karaa Yesuus Kiristoosiin argamuun guutamtaniif."},{"book":"Fiiliphisiyuus","chapter":"1","verse":"12","text":"Yaa obboloota, wanti narra gaʼe kun dhugumaan wangeela babalʼisuuf gargaaruu isaa akka beektan nan barbaada."},{"book":"Fiiliphisiyuus","chapter":"1","verse":"13","text":"Kanaanis Kiristoosiif jedhee hidhamuun koo guutummaa masaraatii fi namoota kaan hunda biratti beekameera."},{"book":"Fiiliphisiyuus","chapter":"1","verse":"14","text":"Sababii ani hidhameefis obboloota keessaa garri caalaan Gooftaa amanatanii, dubbii Waaqaa sodaa malee dubbachuuf ija jabina guddaa argataniiru."},{"book":"Fiiliphisiyuus","chapter":"1","verse":"15","text":"Namoonni tokko tokko dhugumaan weennoo fi morkiidhaan Kiristoosin lallabu; warri kaan garuu yaada gaariidhaan lallabu."},{"book":"Fiiliphisiyuus","chapter":"1","verse":"16","text":"Warri yaada gaariidhaan lallaban kunneen, akka ani wangeelaaf falmuuf jedhee as kaaʼame beekanii jaalalaan lallabu."},{"book":"Fiiliphisiyuus","chapter":"1","verse":"17","text":"Warri weennoo fi morkiidhaan lallaban immoo utuu garaa qulqulluun hin taʼin, mana hidhaa keessatti rakkina natti cimsuuf jedhanii fedhii ofittummaatiin Kiristoosin lallabu."},{"book":"Fiiliphisiyuus","chapter":"1","verse":"18","text":"Yoos wanni kun maal qaba ree? Wanni barbaachisaan fakkeessuunis taʼu yookaan dhugaan karaa kam iyyuu Kiristoos lallabamuu isaa ti. Sababii kanaaf ani akka malee nan gammada."},{"book":"Fiiliphisiyuus","chapter":"1","verse":"19","text":"akka wanni narra gaʼe kun karaa kadhannaa keessaniitii fi karaa gargaarsa Hafuura Yesuus Kiristoosiin gara furamaatti naa geeddaramu nan beekaatii."},{"book":"Fiiliphisiyuus","chapter":"1","verse":"20","text":"Ani akkuma yeroo kaanii ammas jireenyaanis taʼu yookaan duʼaan ija jabinaan dubbachuun koo akka Kiristoos dhagna koo keessatti ulfina argatuuf malee karaa kamiin iyyuu akka hin qaanofneef baayʼisee nan hawwa; nan abdadhas."},{"book":"Fiiliphisiyuus","chapter":"1","verse":"21","text":"Anaaf jiraachuun Kiristoos; duʼuunis buʼaa dha."},{"book":"Fiiliphisiyuus","chapter":"1","verse":"22","text":"Ani yoo fooniin jiraadhe kun anaaf hojii buʼa qabeessa; garuu maalan filadha? Ani hin beeku!"},{"book":"Fiiliphisiyuus","chapter":"1","verse":"23","text":"Ani yaada kana lamaan gidduutti rarraʼeera; ani deemee Kiristoos wajjin jiraachuu nan hawwa; kun waan hunda caalaatii;"},{"book":"Fiiliphisiyuus","chapter":"1","verse":"24","text":"isiniif garuu fooniin turuun koo caalaa barbaachisaa dha."},{"book":"Fiiliphisiyuus","chapter":"1","verse":"25","text":"Anis kana amanadhee akka isin amantiin guddattanii fi akka isin gammaddaniif hunda keessan bira akka turu, isin wajjinis akka jiraadhun beeka."},{"book":"Fiiliphisiyuus","chapter":"1","verse":"26","text":"Kunis ani ammas isin biratti argamuu kootiin of jajuun isin Kiristoos Yesuusitti qabdan sababii kootiin akka baayʼatuuf."},{"book":"Fiiliphisiyuus","chapter":"1","verse":"27","text":"Waan fedhe iyyuu taʼu akka wangeela Kiristoosiif malutti jiraadhaa. Yoos ani dhufee isin arguunis taʼu yookaan fagoo taaʼee waaʼee keessan dhagaʼuu qofaan, akka isin amantii wangeelaatiif jettanii akkuma nama tokkootti tattaaffachuun hafuura tokkoon jabaattanii dhaabattan nan beeka."},{"book":"Fiiliphisiyuus","chapter":"1","verse":"28","text":"Isin waanuma tokkoon illee mormitoota keessaniin hin raafaminaa. Kun isaaniif mallattoo badiisaa ti; isiniif immoo mallattoo fayyinaa ti; kunis hojii Waaqaa ti."},{"book":"Fiiliphisiyuus","chapter":"1","verse":"29","text":"Isin akka Kiristoositti amantan qofa utuu hin taʼin akka isaaf jettanii dhiphattaniifis kun isaaf jechaa isinii kennameeraatii;"},{"book":"Fiiliphisiyuus","chapter":"1","verse":"30","text":"kunis walʼaansoo ani keessa ture isa argitan sanaa fi isa ani amma iyyuu keessa jiru kan dhageessan kana keessa darbuutti waan jirtaniifii dha."}]}