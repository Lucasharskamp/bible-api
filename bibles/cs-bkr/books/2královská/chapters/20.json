{"data":[{"book":"2 Královská","chapter":"20","verse":"1","text":"V těch dnech roznemohl se Ezechiáš až k smrti. I přišel k němu Izaiáš syn Amosův prorok, a řekl jemu: Toto praví Hospodin: Zřeď dům svůj, nebo umřeš, a nebudeš živ."},{"book":"2 Královská","chapter":"20","verse":"2","text":"I obrátil tvář svou k stěně, a modlil se Hospodinu, řka:"},{"book":"2 Královská","chapter":"20","verse":"3","text":"Prosím, ó Hospodine, rozpomeň se nyní, že jsem stále chodil před tebou v pravdě a v srdci upřímém, a že jsem to činil, což dobrého jest před očima tvýma. I plakal Ezechiáš pláčem velikým."},{"book":"2 Královská","chapter":"20","verse":"4","text":"Ještě pak Izaiáš nebyl vyšel do půl síně, když se k němu stalo slovo Hospodinovo, řkoucí:"},{"book":"2 Královská","chapter":"20","verse":"5","text":"Navrať se a rci Ezechiášovi vůdci lidu mého: Toto praví Hospodin Bůh Davida otce tvého: Slyšelť jsem modlitbu tvou, a viděl jsem slzy tvé; aj, já uzdravím tě, třetího dne vstoupíš do domu Hospodinova."},{"book":"2 Královská","chapter":"20","verse":"6","text":"A přidám ke dnům tvým patnácte let, a z ruky krále Assyrského vysvobodím tě, i město toto, a chrániti budu města tohoto, pro sebe a pro Davida služebníka svého."},{"book":"2 Královská","chapter":"20","verse":"7","text":"I řekl Izaiáš: Vezměte hrudu suchých fíků. Kterouž vzavše, přiložili na vřed, i uzdraven jest."},{"book":"2 Královská","chapter":"20","verse":"8","text":"Řekl pak Ezechiáš Izaiášovi: Jaké bude znamení toho, že mne uzdraví Hospodin, a že půjdu třetího dne do domu Hospodinova?"},{"book":"2 Královská","chapter":"20","verse":"9","text":"Odpověděl Izaiáš: Toto bude tobě znamení od Hospodina, že Hospodin učiní věc tuto, kterouž mluvil: Chceš-li, aby postoupil dále stín o deset stupňů, aneb navrátil se zpátkem o deset stupňů?"},{"book":"2 Královská","chapter":"20","verse":"10","text":"Odpověděl Ezechiáš: Snázeť může stín postoupiti dolů o deset stupňů. Nechci, ale nechť zase postoupí stín zpátkem o deset stupňů."},{"book":"2 Královská","chapter":"20","verse":"11","text":"Volal tedy Izaiáš prorok k Hospodinu, a navrátil stín po stupních, po nichž sešel na hodinách slunečných Achasových, zpátkem o deset stupňů."},{"book":"2 Královská","chapter":"20","verse":"12","text":"Toho času poslal Berodach Baladan syn Baladanův, král Babylonský, list a dary Ezechiášovi; nebo slyšel, že nemocen byl Ezechiáš."},{"book":"2 Královská","chapter":"20","verse":"13","text":"I vyslyšel je Ezechiáš a ukázal jim všecky schrany klénotů svých, stříbra a zlata i vonných věcí, a olej nejvýbornější, tolikéž dům zbroje své, a cožkoli mohlo nalezeno býti v pokladích jeho. Ničeho nebylo, čehož by jim neukázal Ezechiáš v domě svém i ve všem panství svém."},{"book":"2 Královská","chapter":"20","verse":"14","text":"Protož přišel prorok Izaiáš k králi Ezechiášovi, a řekl jemu: Co pravili ti muži? A odkud přišli k tobě? Odpověděl Ezechiáš: Z země daleké přišli, z Babylona."},{"book":"2 Královská","chapter":"20","verse":"15","text":"I řekl: Co viděli v domě tvém? Odpověděl Ezechiáš: Všecko, což jest v domě mém, viděli. Ničeho není v pokladích mých, čehož bych jim neukázal."},{"book":"2 Královská","chapter":"20","verse":"16","text":"Ale Izaiáš řekl Ezechiášovi: Slyšiž slovo Hospodinovo."},{"book":"2 Královská","chapter":"20","verse":"17","text":"Aj, dnové přijdou, v nichž odneseno bude do Babylona, cožkoli jest v domě tvém, a cožkoli nachovali otcové tvoji až do tohoto dne; nezůstaneť ničeho, praví Hospodin."},{"book":"2 Královská","chapter":"20","verse":"18","text":"Syny také tvé, kteříž pojdou z tebe, kteréž ty zplodíš, poberou a budou komorníci při dvoru krále Babylonského."},{"book":"2 Královská","chapter":"20","verse":"19","text":"Tedy řekl Ezechiáš Izaiášovi: Dobréť jest slovo Hospodinovo, kteréž jsi mluvil. Řekl ještě: Ovšem, žeť jest dobré, jestliže pokoj a pravda bude za dnů mých."},{"book":"2 Královská","chapter":"20","verse":"20","text":"O jiných pak činech Ezechiášových, i vší síle jeho, a kterak udělal rybník, a vodu po trubách uvedl do města, zapsáno jest v knize o králích Judských."},{"book":"2 Královská","chapter":"20","verse":"21","text":"I usnul Ezechiáš s otci svými, a kraloval Manasses syn jeho místo něho."}]}