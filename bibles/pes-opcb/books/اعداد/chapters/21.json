{"data":[{"book":"اعداد","chapter":"21","verse":"1","text":"پادشاه کنعانی سرزمین عراد (واقع در نگب کنعان) وقتی شنید اسرائیلی‌ها از راه اتاریم می‌آیند، سپاه خود را بسیج نموده، به قوم اسرائیل حمله کرد و عده‌ای از ایشان را به اسیری گرفت."},{"book":"اعداد","chapter":"21","verse":"2","text":"پس قوم اسرائیل به خداوند نذر کردند که اگر خداوند ایشان را یاری دهد تا بر پادشاه عراد و مردمش پیروز شوند، تمامی شهرهای آن مرزوبوم را به کلی نابود کنند."},{"book":"اعداد","chapter":"21","verse":"3","text":"خداوند دعای ایشان را شنیده کنعانی‌ها را شکست داد، و اسرائیلی‌ها آنان و شهرهای ایشان را به کلی نابود کردند. از آن پس، آن ناحیه «حرمه» (یعنی «نابودی») نامیده شد."},{"book":"اعداد","chapter":"21","verse":"4","text":"سپس قوم اسرائیل از کوه هور رهسپار شدند تا از راهی که به دریای سرخ ختم می‌شد سرزمین ادوم را دور بزنند. اما قوم اسرائیل در این سفر طولانی به ستوه آمدند"},{"book":"اعداد","chapter":"21","verse":"5","text":"و به خدا و موسی اعتراض کرده گفتند: «چرا ما را از مصر بیرون آوردید تا در این بیابان بمیریم؟ در اینجا نه چیزی برای خوردن هست و نه چیزی برای نوشیدن! ما از خوردن این مَنّای بی‌مزه خسته شده‌ایم!»"},{"book":"اعداد","chapter":"21","verse":"6","text":"پس خداوند مارهای سمی به میان ایشان فرستاد و مارها عدهٔ زیادی از ایشان را گزیده، هلاک کردند."},{"book":"اعداد","chapter":"21","verse":"7","text":"آنگاه قوم اسرائیل پیش موسی آمده، فریاد برآوردند: «ما گناه کرده‌ایم، چون بر ضد خداوند و بر ضد تو سخن گفته‌ایم. از خداوند درخواست کن تا این مارها را از ما دور کند.» موسی برای قوم دعا کرد."},{"book":"اعداد","chapter":"21","verse":"8","text":"خداوند به وی فرمود: «یک مار مفرغین شبیه یکی از این مارها بساز و آن را بر سر یک تیر بیاویز. هر مارگزیده‌ای که به آن نگاه کند، زنده خواهد ماند!»"},{"book":"اعداد","chapter":"21","verse":"9","text":"پس موسی یک مار مفرغین درست کرد و آن را بر سر تیری آویخت. به محض اینکه مار گزیده‌ای به آن نگاه می‌کرد، شفا می‌یافت!"},{"book":"اعداد","chapter":"21","verse":"10","text":"قوم اسرائیل به اوبوت کوچ کردند و در آنجا اردو زدند."},{"book":"اعداد","chapter":"21","verse":"11","text":"سپس از آنجا به عیی‌عباریم که در بیابان و در فاصلهٔ کمی از شرق موآب قرار داشت، رفتند."},{"book":"اعداد","chapter":"21","verse":"12","text":"از آنجا به وادی زارد کوچ کرده، اردو زدند."},{"book":"اعداد","chapter":"21","verse":"13","text":"بعد به طرف شمال رود ارنون نزدیک مرزهای اموری‌ها نقل مکان کردند. (رود ارنون، خط مرزی بین موآبی‌ها و اموری‌هاست."},{"book":"اعداد","chapter":"21","verse":"14","text":"در کتاب «جنگهای خداوند» به این امر اشاره شده که درهٔ رود ارنون و شهر واهیب"},{"book":"اعداد","chapter":"21","verse":"15","text":"بین اموری‌ها و موآبی‌ها قرار دارند.)"},{"book":"اعداد","chapter":"21","verse":"16","text":"سپس قوم اسرائیل به «بئر» (یعنی «چاه») کوچ کردند. این همان جایی است که خداوند به موسی فرمود: «قوم را جمع کن و من به ایشان آب خواهم داد.»"},{"book":"اعداد","chapter":"21","verse":"17-18","text":"آنگاه قوم اسرائیل این سرود را خواندند:"},{"book":"اعداد","chapter":"21","verse":"19","text":"و از مَتّانه به نحلیئیل، و از نحلیئیل به باموت"},{"book":"اعداد","chapter":"21","verse":"20","text":"و از باموت به دره‌ای که در موآب قرار دارد و مشرف به بیابان و کوه پیسگاه است."},{"book":"اعداد","chapter":"21","verse":"21","text":"در این وقت قوم اسرائیل سفیرانی نزد سیحون، پادشاه اموری‌ها فرستادند."},{"book":"اعداد","chapter":"21","verse":"22","text":"فرستادگان درخواست کرده گفتند: «اجازه دهید از سرزمین شما عبور کنیم. ما قول می‌دهیم از شاهراه برویم و تا زمانی که از مرزتان نگذشته‌ایم از راهی که در آن می‌رویم خارج نشویم. به مزرعه‌ها و تاکستانهای شما وارد نخواهیم شد و آب شما را نیز نخواهیم نوشید.»"},{"book":"اعداد","chapter":"21","verse":"23","text":"ولی سیحون پادشاه موافقت نکرد. در عوض، او سپاه خود را در بیابان در مقابل قوم اسرائیل بسیج کرد و در ناحیهٔ یاهص با ایشان وارد جنگ شد."},{"book":"اعداد","chapter":"21","verse":"24","text":"در این جنگ، بنی‌اسرائیل آنها را از دم شمشیر گذراندند و سرزمینشان را از رود ارنون تا رود یبوق و تا مرز سرزمین بنی‌عمون تصرف کردند، اما نتوانستند جلوتر بروند، زیرا مرز بنی‌عمون مستحکم بود."},{"book":"اعداد","chapter":"21","verse":"25","text":"به این ترتیب، قوم اسرائیل تمام شهرهای اموری‌ها منجمله شهر حِشبون و تمام روستاهای اطرافش را تصرف کردند و در آنها ساکن شدند."},{"book":"اعداد","chapter":"21","verse":"26","text":"حِشبون پایتخت سیحون پادشاه اموری‌ها بود. او پیش از آن، پادشاه قبلی موآب را شکست داده، تمام سرزمینش را تا به اَرنون به تصرف درآورده بود."},{"book":"اعداد","chapter":"21","verse":"27","text":"از همین رو شعرا در مورد سیحون پادشاه چنین گفته‌اند:"},{"book":"اعداد","chapter":"21","verse":"28","text":"زیرا آتشی از حِشبون افروخته شده،"},{"book":"اعداد","chapter":"21","verse":"29","text":"وای بر تو ای موآب!"},{"book":"اعداد","chapter":"21","verse":"30","text":"اما ما آنها را هلاک کرده‌ایم"},{"book":"اعداد","chapter":"21","verse":"31","text":"بدین ترتیب قوم اسرائیل در سرزمین اموری‌ها ساکن شدند."},{"book":"اعداد","chapter":"21","verse":"32","text":"موسی افرادی به ناحیهٔ یعزیز فرستاد تا وضع آنجا را بررسی کنند. پس از آن، قوم اسرائیل به آن ناحیه حمله بردند و آن را با روستاهای اطرافش گرفتند و اموری‌ها را بیرون راندند."},{"book":"اعداد","chapter":"21","verse":"33","text":"سپس بنی‌اسرائیل بازگشتند و راهی را که به باشان منتهی می‌شد در پیش گرفتند؛ اما عوج، پادشاه باشان، برای جنگ با آنها، با سپاه خود به ادرعی آمد."},{"book":"اعداد","chapter":"21","verse":"34","text":"خداوند به موسی فرمود: «از او نترس، زیرا او را با همۀ قوم و سرزمینش به دست تو تسلیم کرده‌ام. همان بلایی به سر عوج پادشاه می‌آید که در حشبون به سر سیحون، پادشاه اموری‌ها آمد.»"},{"book":"اعداد","chapter":"21","verse":"35","text":"پس قوم اسرائیل، عوجِ پادشاه را همراه با پسرانش و اهالی سرزمینش کشتند، به طوری که یکی از آنها هم زنده نماند. سپس قوم اسرائیل آن سرزمین را تصرف کردند."}]}