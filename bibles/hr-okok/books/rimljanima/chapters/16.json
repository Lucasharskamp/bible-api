{"data":[{"book":"Rimljanima","chapter":"16","verse":"1","text":"Preporučam vam našu sestru Febu, koja služi Crkvi u Kenhreji, i ona će uskoro doći k vama."},{"book":"Rimljanima","chapter":"16","verse":"2","text":"Primite ju u Gospodinu kako dolikuje svetima i pomozite joj u svemu što od vas zatreba jer je i ona pomogla mnogima, pa i meni."},{"book":"Rimljanima","chapter":"16","verse":"3","text":"Pozdravite Prisku i Akvilu. Radili su sa mnom na Kristovu djelu."},{"book":"Rimljanima","chapter":"16","verse":"4","text":"Izložili su pogibelji vlastiti život za mene. Nisam im zato zahvalan samo ja već i sve crkve pogana."},{"book":"Rimljanima","chapter":"16","verse":"5","text":"Pozdravite Crkvu koja se sastaje u njihovu domu. Pozdravite mi dragoga prijatelja Epeneta, koji je prvi postao kršćaninom u Aziji."},{"book":"Rimljanima","chapter":"16","verse":"6","text":"Pozdravite i Mariju, koja se toliko trudila za vas."},{"book":"Rimljanima","chapter":"16","verse":"7","text":"Pozdravite moje sunarodnjake Andronika i Junija, koji su sa mnom bili u zatvoru. Ugledni su među apostolima i prije mene su postali kršćanima."},{"book":"Rimljanima","chapter":"16","verse":"8","text":"Pozdravite Amplijata, dragoga brata u Gospodinu."},{"book":"Rimljanima","chapter":"16","verse":"9","text":"Pozdravite Urbana, mojega suradnika u Kristu, i dragoga Staha."},{"book":"Rimljanima","chapter":"16","verse":"10","text":"Pozdravite Apela, prokušanoga u Kristu."},{"book":"Rimljanima","chapter":"16","verse":"11","text":"Pozdravite mojega sunarodnjaka Herodiona."},{"book":"Rimljanima","chapter":"16","verse":"12","text":"Pozdravite Trifenu i Trifozu, koje marljivo rade za Gospodina. Pozdravite dragu Persidu, koja se mnogo trudila u Gospodinu."},{"book":"Rimljanima","chapter":"16","verse":"13","text":"Pozdravite Rufa, kojega je Gospodin odabrao da bude njegov, i Rufovu majku, koja je i meni bila poput majke."},{"book":"Rimljanima","chapter":"16","verse":"14","text":"Pozdravite Asinkrita, Flegonta, Herma, Patrobu, Hermu i ostalu braću koja su s njima."},{"book":"Rimljanima","chapter":"16","verse":"15","text":"Pozdravite Filologa, Juliju, Nereja i njegovu sestru, te Olimpu i sve svete koji su s njima."},{"book":"Rimljanima","chapter":"16","verse":"16","text":"Pozdravite jedni druge svetim cjelovom. Sve Kristove crkve šalju vam pozdrave."},{"book":"Rimljanima","chapter":"16","verse":"17","text":"Čuvajte se, braćo i sestre, onih koji potiču razdore i sablažnjuju ljude šireći učenje suprotno onomu koje ste prihvatili. Klonite se takvih."},{"book":"Rimljanima","chapter":"16","verse":"18","text":"Takvi ne služe našemu Gospodinu Kristu, već vlastitom probitku. Ugodnim i laskavim riječima zavode srca nedužnih ljudi."},{"book":"Rimljanima","chapter":"16","verse":"19","text":"Ali svi znaju da ste vi poslušni Gospodinu. To me silno raduje. Zato hoću da budete mudri i prepoznate dobro te da ostanete nedužni od zla."},{"book":"Rimljanima","chapter":"16","verse":"20","text":"Bog mira će uskoro satrti Sotonu pod vašim nogama. Neka je milost našega Gospodina Isusa Krista s vama!"},{"book":"Rimljanima","chapter":"16","verse":"21","text":"Pozdravljaju vas moj suradnik Timotej te moji sunarodnjaci Lucije, Jason i Sosipater."},{"book":"Rimljanima","chapter":"16","verse":"22","text":"Pozdravljam vas i ja, Tercije, koji vam pišem ovo pismo umjesto Pavla."},{"book":"Rimljanima","chapter":"16","verse":"23","text":"Pozdravlja vas Gaj, koji je u svoj dom primio i mene i cijelu Crkvu. Pozdravljaju vas gradski blagajnik Erast i brat Kvart.16:23 U nekim rukopisima slijedi i 24. stih: Neka milost našega Gospodina Isusa Krista bude sa svima vama! Amen."},{"book":"Rimljanima","chapter":"16","verse":"25","text":"Bog vas može ojačati, baš kao što kaže Radosna vijest. To je poruka o Isusu Kristu i o njegovu naumu, koja je bila otajstvom od početka vremena."},{"book":"Rimljanima","chapter":"16","verse":"26","text":"Ali sada je ta poruka, kao što je pretkazano u zapisima proroka i kao što je Bog zapovjedio, posvuda obznanjena svim narodima da mogu povjerovati u Krista i biti mu poslušni."},{"book":"Rimljanima","chapter":"16","verse":"27","text":"Bogu, koji je jedini mudar, neka je slava uvijeke po Kristu Isusu. Amen."}]}