{"data":[{"book":"Matayo","chapter":"4","verse":"1","text":"Awo Yesu n’atwalibwa Mwoyo Mutukuvu mu ddungu okukemebwa Setaani."},{"book":"Matayo","chapter":"4","verse":"2","text":"N’amala ennaku amakumi ana ng’asiiba, nga talya, emisana n’ekiro, oluvannyuma enjala n’emuluma."},{"book":"Matayo","chapter":"4","verse":"3","text":"Setaani n’ajja gy’ali n’amugamba nti, “Obanga oli Mwana wa Katonda, lagira amayinja gano gafuuke emmere.”"},{"book":"Matayo","chapter":"4","verse":"4","text":"Naye Yesu n’amuddamu nti, “Kyawandiikibwa nti: ‘Omuntu tabeera mulamu na mmere yokka, wabula na buli kigambo ekiva mu kamwa ka Katonda.’ ”"},{"book":"Matayo","chapter":"4","verse":"5","text":"Awo Setaani n’amutwala mu kibuga ekitukuvu n’amussa ku kitikkiro kya Yeekaalu."},{"book":"Matayo","chapter":"4","verse":"6","text":"N’amugamba nti,"},{"book":"Matayo","chapter":"4","verse":"7","text":"Yesu n’addamu Setaani nti, “Kyawandiikibwa nti, ‘Tokemanga Mukama Katonda wo.’ ”"},{"book":"Matayo","chapter":"4","verse":"8","text":"Ate Setaani n’amutwala ku lusozi oluwanvu n’amulengeza ensi zonna n’obwakabaka bwamu n’ekitiibwa kyabwo kyonna,"},{"book":"Matayo","chapter":"4","verse":"9","text":"n’amugamba nti, “Bino byonna nnaabikuwa bw’onoovuunama n’onsinza.”"},{"book":"Matayo","chapter":"4","verse":"10","text":"Yesu n’addamu nti, “Vvaawo, genda Setaani. Kyawandiikibwa nti, ‘Osinzanga Mukama Katonda wo yekka, era gw’oweerezanga.’ ”"},{"book":"Matayo","chapter":"4","verse":"11","text":"Setaani n’amuviira n’agenda. Bamalayika ne bajja ne bamuweereza."},{"book":"Matayo","chapter":"4","verse":"12","text":"Yesu bwe yawulira nga Yokaana bamusibye mu kkomera n’agenda e Ggaliraaya."},{"book":"Matayo","chapter":"4","verse":"13","text":"Bwe yava e Nazaaleesi n’agenda abeera e Kaperunawumu ekiri ku lubalama lw’ennyanja mu byalo by’e Zebbulooni n’e Nafutaali."},{"book":"Matayo","chapter":"4","verse":"14","text":"Kino ne kituukiriza ekyayogerwa nnabbi Isaaya ng’agamba nti,"},{"book":"Matayo","chapter":"4","verse":"15","text":"“Ensi ya Zebbulooni n’ensi ya Nafutaali, okuliraana ennyanja,"},{"book":"Matayo","chapter":"4","verse":"16","text":"abantu abaatuulanga mu kizikiza,"},{"book":"Matayo","chapter":"4","verse":"17","text":"Okuva mu kiseera ekyo Yesu n’atandika okubuulira nti, “Mwenenye, kubanga obwakabaka obw’omu ggulu busembedde.”"},{"book":"Matayo","chapter":"4","verse":"18","text":"Yesu bwe yali ng’atambula ku lubalama lw’ennyanja y’e Ggaliraaya n’alaba abooluganda babiri: Simooni, gwe bayita Peetero, ne Andereya, nga basuula obutimba bwabwe mu nnyanja, kubanga baali bavubi."},{"book":"Matayo","chapter":"4","verse":"19","text":"Awo Yesu, n’abagamba nti, “Mujje mungoberere, nange ndibafuula abavubi b’abantu.”"},{"book":"Matayo","chapter":"4","verse":"20","text":"Amangwago ne baleka awo obutimba bwabwe, ne bamugoberera."},{"book":"Matayo","chapter":"4","verse":"21","text":"Bwe yeeyongerayo katono, n’asanga abooluganda abalala babiri: Yakobo, ne Yokaana, nga batudde ne kitaabwe Zebbedaayo mu lyato nga baddaabiriza obutimba bwabwe, nabo n’abayita bamugoberere."},{"book":"Matayo","chapter":"4","verse":"22","text":"Amangwago, ne baleka awo kitaabwe mu lyato ne bagenda naye."},{"book":"Matayo","chapter":"4","verse":"23","text":"Yesu n’abuna wonna mu Ggaliraaya ng’ayigiriza mu makuŋŋaaniro g’Abayudaaya ng’abuulira Enjiri ey’obwakabaka obw’omu ggulu, era ng’awonya buli ndwadde yonna n’obuyongobevu bwonna mu bantu."},{"book":"Matayo","chapter":"4","verse":"24","text":"Amawulire ag’ebyamagero bye yakolanga ne gatuuka mu Siriya yonna. Ne bamuleetera abayongobevu, n’abalina ebibabonyaabonya, n’ab’ensimbu n’abo abaaliko baddayimooni, abakoozimbye n’ab’endwadde endala ezitali zimu, bonna n’abawonya."},{"book":"Matayo","chapter":"4","verse":"25","text":"Ebibiina binene ne bimugoberera, abantu nga bava mu Ggaliraaya ne mu Dekapoli,4:25 Dekapoli kitegeeza ebibuga ekkumi ne mu Yerusaalemi ne mu Buyudaaya yonna, n’emitala w’omugga Yoludaani."}]}