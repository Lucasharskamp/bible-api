{"data":[{"book":"2 Corinthia","chapter":"13","verse":"1","text":"Tuun kei'n nangni koolla kahongsik hi woithum huuina kha ejei, “Chongkasuok rakip sakhi inni emakli inthum murra chong rakip niminngirsik eii” tia chong inthiang khan aril. Innidan 17:6; 19:15"},{"book":"2 Corinthia","chapter":"13","verse":"2","text":"Mansakhet-ah manu katho ngai khat-um aleiilak rakip diang kei'n matiang kariljei, halli woini huuina kei'n kahonglai angnga, kei kalaak-ah kaom innum, kei tuun rilnook kate, tichu, kei'n woikhat inlet-ah kaheiwa inchu, tu-inkhat um rachaakleiya danuningjei."},{"book":"2 Corinthia","chapter":"13","verse":"3","text":"Christa in kei diangnga iril rakip kha nangni'n incheenna musik ningmanuom kha ningmusik eii. Nangni le inruoiya chuon athopha, ama suolmak, khawa rathuulla, nangni karra ama ranak kha ama'n amalar."},{"book":"2 Corinthia","chapter":"13","verse":"4","text":"Ajarchu ama'n Cross chungnga thinasik katungnga akasuol ang innum, Pathian ranak khan aringjei, keini amale kin-inchun jarra keini um kinsuol; takkha nangnile ni-inchunna suungnga Pathian ama ringkhuo ranak khan amale inruoiya tum nichang suomsik ejei."},{"book":"2 Corinthia","chapter":"13","verse":"5","text":"Nangni'n ngamna khan ningring jeibo ti ratokna sik-ah ningtheinuo ah in ensui inlang ningtheinuo ah chong intanru. Christa Jisu'n nangni suungnga i-om inthiangtak ah ningjetbe? Kha emak inchu nangni ningmasial theijei."},{"book":"2 Corinthia","chapter":"13","verse":"6","text":"Eini akamasial emakmi ti nangni'n ningjet tihi kei'n kangamna."},{"book":"2 Corinthia","chapter":"13","verse":"7","text":"Keini maika-ar kin eii ti malarna eleiya, nangni'n akatuun ningthothei nasik, keini akamasial kinpuo innum, nangni katuunmak minthomak nasik, Pathian diang kinnanipi eii."},{"book":"2 Corinthia","chapter":"13","verse":"8","text":"Ajarchu keini'n akatuun chungnga iteii thomatormung, takkha akatuun sikbit achu kinthothei."},{"book":"2 Corinthia","chapter":"13","verse":"9","text":"Ajarchu keini'n kinsuol phakhan keini kinrok takkha nangni chu ningraat. Halli nangni pui tungnasik keini innum kinnanipi eii."},{"book":"2 Corinthia","chapter":"13","verse":"10","text":"Pumi'n kei diangnga inape thomatorna hi nangni koinasik emak ah, nangni inbooltharna sik kha eii. Khawa jarra ningkoolla kahong tungpha hiwa thomatorna hi kaneimanna nangni kase-ah kanathomak nasik, hiwahi nangni diangnga inphut kalaak-ah kaomlai kiheimajia eii."},{"book":"2 Corinthia","chapter":"13","verse":"11","text":"Tuunchu, kasap ngai, chubei kanaheitho! puikatung ning enasik chuontak thoru; kachongril hi rangairu; inkhat li inkhat inruolru, halli malung kahoiya omru. Halli Pathian minriangna le malung kadai khan naompui rase."},{"book":"2 Corinthia","chapter":"13","verse":"12","text":"Inthiangtak ah inzoop le inruoiya inkhat in inkhat kha chubei inthoru."},{"book":"2 Corinthia","chapter":"13","verse":"13","text":"Pumi Jisu Christa riangwai, Pathian minriangna, halli Ratha Inthiang naompuina khan ningraja-ah naompuichak rase."}]}