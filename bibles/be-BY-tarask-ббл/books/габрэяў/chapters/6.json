{"data":[{"book":"ГАБРЭЯЎ","chapter":"6","verse":"1","text":"Пасьля, пакінуўшы пачаткі вучэньня Хрыстовага, пасьпяшаймася да дасканаласьці; і ня будзем зноў закладваць аснову да каяньня за мёртвыя дзеі і аснову веры ў Бога,"},{"book":"ГАБРЭЯЎ","chapter":"6","verse":"2","text":"вучэньню пра хрышчэньні, пра ўскладаньне рук, пра ўваскрэсеньне мёртвых і пра суд вечны."},{"book":"ГАБРЭЯЎ","chapter":"6","verse":"3","text":"І гэта зробім, калі Бог дазволіць."},{"book":"ГАБРЭЯЎ","chapter":"6","verse":"4","text":"Бо немагчыма - тых, што адзін раз пасьвечаныя і паспыталі дару нябеснага, і зрабіліся супольнікамі Духа Сьвятога,"},{"book":"ГАБРЭЯЎ","chapter":"6","verse":"5","text":"і паспыталі добраснага слова Божага і сіл будучага веку,"},{"book":"ГАБРЭЯЎ","chapter":"6","verse":"6","text":"і адпалі, - нанава ўзнаўляць пакаяньнем, калі яны зноў крыжуюць у сабе Сына Божага і паглумляюць Яго."},{"book":"ГАБРЭЯЎ","chapter":"6","verse":"7","text":"Зямля, якая піла дождж, што шматкроць на яе ападае, і родзіць збажыну, карысную тым, каму і вырошчваецца, прымае дабраславеньне ад Бога;"},{"book":"ГАБРЭЯЎ","chapter":"6","verse":"8","text":"а якая плодзіць церні і бадзякі - няпрыдатная і блізкая да пракляцьця, канец якога - спаленьне."},{"book":"ГАБРЭЯЎ","chapter":"6","verse":"9","text":"А што да вас, любасныя, дык мы спадзяёмся, што вы ў лепшым стане і трымаецеся збавеньня, хоць і гаворым так."},{"book":"ГАБРЭЯЎ","chapter":"6","verse":"10","text":"Бо не несправядлівы Бог, каб забыў дзею вашую і працу любові, якую вы выявілі ў імя Ягонае, паслужыўшы і служачы сьвятым."},{"book":"ГАБРЭЯЎ","chapter":"6","verse":"11","text":"А жадаем, каб кожны з вас, дзеля поўнай пэўнасьці ў надзеі, выяўляў такую самую руплівасьць да канца;"},{"book":"ГАБРЭЯЎ","chapter":"6","verse":"12","text":"каб вы не разгультаіліся, а пераймалі тых, якія вераю і доўгай цярплівасьцю спадкуюць абяцаньні."},{"book":"ГАБРЭЯЎ","chapter":"6","verse":"13","text":"Бог, даючы абяцаньне Абрагаму, калі ня мог нікім вышэйшым прысягнуць, прысягаў Самім Сабою,"},{"book":"ГАБРЭЯЎ","chapter":"6","verse":"14","text":"кажучы: «у ісьціне дабраслаўляючы, дабраслаўляю цябе і памнажаючы памножу цябе»."},{"book":"ГАБРЭЯЎ","chapter":"6","verse":"15","text":"І так Абрагам цярплівасьцю атрымаў абяцанае."},{"book":"ГАБРЭЯЎ","chapter":"6","verse":"16","text":"Людзі прысягаюць вышэйшым, і прысяга на сьведчаньне кладзе канец усякай спрэчцы іхняй."},{"book":"ГАБРЭЯЎ","chapter":"6","verse":"17","text":"Таму і Бог, хочучы пераважней паказаць спадкаемцам абяцаньня непарушнасьць Сваёй волі, скарыстаўся прысягай,"},{"book":"ГАБРЭЯЎ","chapter":"6","verse":"18","text":"каб у двух непарушных рэчах, у якіх немагчыма Богу зманіць, моцную ўцеху мелі мы, пастанавіўшы прыняць прызначаную надзею,"},{"book":"ГАБРЭЯЎ","chapter":"6","verse":"19","text":"якая для душы ёсьць - быццам якар бясьпечны і моцны, і ўваходзіць усярэдзіну за заслону,"},{"book":"ГАБРЭЯЎ","chapter":"6","verse":"20","text":"куды як наш папярэднік увайшоў Ісус, стаўшыся Першасьвятаром навек па чыне Мелхісэдэка."}]}