{"data":[{"book":"प्रेरितों","chapter":"4","verse":"1","text":"जब हि लोगों सी यो कह्य रह्यो होतो, त याजक अऊर मन्दिर पहरेदारों को मुखिया अऊर सदूकी उन पर चढ़ आयो।"},{"book":"प्रेरितों","chapter":"4","verse":"2","text":"कहालीकि हि बहुत गुस्सा भयो कि हि लोगों ख सिखावत होतो अऊर यीशु को मरयो हुयो म सी जीन्दो होन को प्रचार करत होतो।"},{"book":"प्रेरितों","chapter":"4","verse":"3","text":"उन्न उन्ख पकड़ क दूसरों दिन तक जेलखाना म रख्यो कहालीकि शाम भय गयी होती।"},{"book":"प्रेरितों","chapter":"4","verse":"4","text":"पर वचन को सुनन वालो म सी बहुत सो न विश्वास करयो, अऊर उन्की गिनती पाच हजार पुरुषों को लगभग भय गयी।"},{"book":"प्रेरितों","chapter":"4","verse":"5","text":"दूसरों दिन यरूशलेम म असो भयो कि उन्को मुखिया अऊर बुजूर्गों अऊर धर्मशास्त्री"},{"book":"प्रेरितों","chapter":"4","verse":"6","text":"अऊर महायाजक हन्ना अऊर कैफा अऊर यूहन्ना अऊर सिकन्दर अऊर जितनो महायाजक को घरानों को होतो, सब यरूशलेम म जमा भयो।"},{"book":"प्रेरितों","chapter":"4","verse":"7","text":"हि उन्ख बीच म खड़ो कर क् पूछन लग्यो कि तुम न यो काम कौन्सो सामर्थ सी अऊर कौन्सो नाम सी करयो हय।"},{"book":"प्रेरितों","chapter":"4","verse":"8","text":"तब पतरस न पवित्र आत्मा सी परिपूर्ण होय क बुजूर्गों सी कह्यो,"},{"book":"प्रेरितों","chapter":"4","verse":"9","text":"हे लोगों को मुखिया अऊर बुजूर्गों, यो कमजोर आदमी को संग जो भलायी करी गयी हय, यदि अज हम सी ओको बारे म पूछताछ करी जावय हय, कि ऊ कसो अच्छो भयो।"},{"book":"प्रेरितों","chapter":"4","verse":"10","text":"त तुम सब अऊर पूरो इस्राएली लोग जान ले कि यीशु मसीह नासरी को नाम सी जेक तुम न क्रूस पर चढ़ायो, अऊर परमेश्वर न मरयो हुयो म सी जीन्दो करयो, यो आदमी तुम्हरो सामने भलो चंगो खड़ो हय।"},{"book":"प्रेरितों","chapter":"4","verse":"11","text":"यो उच गोटा आय जेक तुम राजमिस्त्रियों न बेकार जान्यो अऊर"},{"book":"प्रेरितों","chapter":"4","verse":"12","text":"“कोयी दूसरों सी उद्धार नहाय; कहालीकि स्वर्ग को खल्लो आदमी म अऊर कोयी दूसरों नाम नहीं दियो गयो, जेकोसी हम उद्धार पा सकय।”"},{"book":"प्रेरितों","chapter":"4","verse":"13","text":"जब उन्न पतरस अऊर यूहन्ना को हिम्मत देख्यो, अऊर यो जान्यो कि यो अनपढ़ अऊर साधारन आदमी हंय, त अचम्भा करयो; तब उन्ख पहिचान्यो, कि इन यीशु को संग रह्यो हंय।"},{"book":"प्रेरितों","chapter":"4","verse":"14","text":"ऊ आदमी ख जो अच्छो भयो होतो, उन्को संग खड़ो देख क, हि विरोध म कुछ नहीं कह्य सक्यो।"},{"book":"प्रेरितों","chapter":"4","verse":"15","text":"पर उन्ख सभा को बाहेर जान की आज्ञा दे क, हि आपस म बिचार करन लग्यो,"},{"book":"प्रेरितों","chapter":"4","verse":"16","text":"“हम इन आदमी को संग का करबो? कहालीकि यरूशलेम को सब रहन वालो पर प्रगट हय, कि इन्को सी एक प्रसिद्ध चिन्ह चमत्कार दिखायो गयो हय; अऊर हम ओको इन्कार नहीं कर सकय।"},{"book":"प्रेरितों","chapter":"4","verse":"17","text":"पर येकोलायी कि या बात लोगों म अऊर जादा फैल नहीं जाये, हम उन्ख धमकायबो, कि हि यो नाम सी अऊर कोयी आदमी सी बात नहीं करे।”"},{"book":"प्रेरितों","chapter":"4","verse":"18","text":"तब उन्ख बुलायो अऊर चेतावनी दे क यो कह्यो, “यीशु को नाम सी कुछ भी नहीं बोलनो अऊर नहीं सिखानो।”"},{"book":"प्रेरितों","chapter":"4","verse":"19","text":"पर पतरस अऊर यूहन्ना न उन्ख उत्तर दियो, “तुमच न्याय करो; का यो परमेश्वर को जवर ठीक हय कि हम परमेश्वर की बात सी बढ़ क तुम्हरी बात मानबो।"},{"book":"प्रेरितों","chapter":"4","verse":"20","text":"कहालीकि यो त हम सी होय नहीं सकय कि जो हम न देख्यो अऊर सुन्यो हय, ऊ नहीं कहेंन।”"},{"book":"प्रेरितों","chapter":"4","verse":"21","text":"तब उन्न ओख अऊर धमकाय क छोड़ दियो, कहालीकि लोगों को वजह उन ख सजा देन को कोयी दाव नहीं मिल्यो, येकोलायी कि जो घटना भयी होती ओको वजह सब लोग परमेश्वर की बड़ायी करत होतो।"},{"book":"प्रेरितों","chapter":"4","verse":"22","text":"ऊ आदमी, जेको पर यो चंगो करन को चिन्ह चमत्कार दिखायो गयो होतो, चालीस साल सी जादा उमर को होतो।"},{"book":"प्रेरितों","chapter":"4","verse":"23","text":"हि छूट क अपनो संगियों को जवर आयो, अऊर जो कुछ महायाजक अऊर बुजूर्गों न उन्को सी कह्यो होतो, उन्ख सुनाय दियो।"},{"book":"प्रेरितों","chapter":"4","verse":"24","text":"यो सुन क उन्न एक मन होय क ऊचो आवाज सी परमेश्वर सी कह्यो, “हे मालिक, तय उच आय जेन स्वर्ग अऊर धरती अऊर समुन्दर अऊर जो कुछ उन्म हय बनायो।”"},{"book":"प्रेरितों","chapter":"4","verse":"25","text":"तय न पवित्र आत्मा सी अपनो सेवक हमरो बाप दाऊद को मुंह सी कह्यो,"},{"book":"प्रेरितों","chapter":"4","verse":"26","text":"प्रभु अऊर ओको मसीह को विरोध म"},{"book":"प्रेरितों","chapter":"4","verse":"27","text":"कहालीकि सचमुच तोरो पवित्र सेवक यीशु को विरोध म, जेको तय न अभिषेक करयो, हेरोदेस अऊर पुन्तियुस पिलातुस भी गैरयहूदियों अऊर इस्राएलियों को संग यो नगर म जमा भयो,"},{"book":"प्रेरितों","chapter":"4","verse":"28","text":"कि जो कुछ पहिलो सी तोरी सामर्थ अऊर राय सी ठहरो होतो उच करो।"},{"book":"प्रेरितों","chapter":"4","verse":"29","text":"“अब हे प्रभु, उन्की धमकियों ख देख; अऊर अपनो सेवकों ख यो वरदान दे कि तोरो वचन बड़ो हिम्मत सी सुनाय।"},{"book":"प्रेरितों","chapter":"4","verse":"30","text":"चंगो करन लायी तय अपनो हाथ बढ़ाव कि चिन्ह चमत्कार अऊर अद्भुत काम तोरो पवित्र सेवक यीशु को नाम सी करयो जाये।”"},{"book":"प्रेरितों","chapter":"4","verse":"31","text":"जब हि प्रार्थना कर लियो, त ऊ जागा जित हि जमा होतो हल गयो, अऊर हि सब पवित्र आत्मा सी परिपूर्ण भय गयो, अऊर परमेश्वर को वचन हिम्मत सी सुनावतो रह्यो।"},{"book":"प्रेरितों","chapter":"4","verse":"32","text":"विश्वास करन वालो की मण्डली एक चित्त अऊर एक मन की होती, यहां तक कि कोयी भी अपनी जायजाद अपनी नहीं कहत होतो, पर सब कुछ साझा म होतो।"},{"book":"प्रेरितों","chapter":"4","verse":"33","text":"प्रेरित बड़ो सामर्थ सी प्रभु यीशु को जीन्दो होन की गवाही देत रह्यो अऊर उन सब पर बड़ो अनुग्रह होतो।"},{"book":"प्रेरितों","chapter":"4","verse":"34","text":"उन्म कोयी भी गरीब नहीं होतो, कहालीकि जेको जवर जमीन या घर होतो, हि उन्ख बिक बिक क बिकी हुयी चिजों को दाम लावय, अऊर ओख प्रेरितों को पाय पर रखत होतो;"},{"book":"प्रेरितों","chapter":"4","verse":"35","text":"अऊर जसी जेक जरूरत होत होती, ओको अनुसार हर एक ख बाट देत होतो।"},{"book":"प्रेरितों","chapter":"4","verse":"36","text":"यूसुफ नाम साइप्रस को एक लेवी होतो जेको नाम प्रेरितों न बरनबास मतलब शान्ति को बेटा रख्यो होतो।"},{"book":"प्रेरितों","chapter":"4","verse":"37","text":"ओकी कुछ जमीन होती, जेक ओन बिकी, अऊर दाम को रुपया लाय क प्रेरितों को पाय पर रख दियो।"}]}