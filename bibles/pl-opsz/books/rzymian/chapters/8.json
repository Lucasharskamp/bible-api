{"data":[{"book":"Rzymian","chapter":"8","verse":"1","text":"Teraz żadne potępienie nie grozi już tym, którzy należą do Chrystusa Jezusa."},{"book":"Rzymian","chapter":"8","verse":"2","text":"Prawo Ducha, prowadzące do życia i darowane mi przez Jezusa, wyzwoliło mnie z bezradności wobec prawa grzechu i śmierci."},{"book":"Rzymian","chapter":"8","verse":"3","text":"Właśnie tę nieskuteczność Prawa, wypływającą ze słabości ciała, pokonał Bóg. Posłał On własnego Syna, podobnego do grzesznego człowieka, i położył kres panowaniu grzechu."},{"book":"Rzymian","chapter":"8","verse":"4","text":"W ten sposób możemy być posłuszni nakazom Prawa, bo poddajemy się Duchowi Świętemu, nie zaś bezsilnemu ciału."},{"book":"Rzymian","chapter":"8","verse":"5","text":"Ci, którzy żyją zgodnie z ludzką naturą, myślą tylko o tym, jak zaspokoić swoje ludzkie pragnienia. Ci zaś, którzy są posłuszni Duchowi Świętemu, myślą o rzeczach duchowych."},{"book":"Rzymian","chapter":"8","verse":"6","text":"Poddawanie się ludzkim pragnieniom prowadzi do śmierci. Posłuszeństwo Duchowi prowadzi natomiast do prawdziwego życia i pokoju."},{"book":"Rzymian","chapter":"8","verse":"7","text":"Dążenia ciała i ludzkiej natury są przeciwne Bogu—nie poddają się Jego Prawu ani nawet nie są w stanie tego zrobić."},{"book":"Rzymian","chapter":"8","verse":"8","text":"Dlatego ci, którzy żyją realizując tylko swoje ludzkie pragnienia, nie mogą podobać się Bogu."},{"book":"Rzymian","chapter":"8","verse":"9","text":"Wy jednak nie żyjecie po to, aby zaspokajać swoje ludzkie pragnienia, bo mieszka w was Duch Boga. Jeżeli zaś w kimś nie ma Ducha Chrystusa, ten w ogóle do Niego nie należy."},{"book":"Rzymian","chapter":"8","verse":"10","text":"Jeśli jednak macie w sobie Chrystusa, to chociaż ciało jest martwe z powodu grzechu, wasz duch jest żywy dzięki temu, że zostaliście uniewinnieni przez Jezusa."},{"book":"Rzymian","chapter":"8","verse":"11","text":"Jeśli przebywa w was Duch Boga, który wskrzesił Jezusa z martwych, to i wasze śmiertelne ciała zostaną ożywione mocą tego samego Ducha."},{"book":"Rzymian","chapter":"8","verse":"12-13","text":"Przyjaciele, nie musicie poddawać się waszym grzesznym pragnieniom. Takie życie nieuchronnie prowadzi do śmierci. Ale jeśli dzięki mocy Ducha stawiacie opór grzesznym pragnieniom waszego ciała, będziecie żyli."},{"book":"Rzymian","chapter":"8","verse":"14","text":"Ci bowiem, których prowadzi Duch Boga, są jego dziećmi."},{"book":"Rzymian","chapter":"8","verse":"15","text":"Nie staliście się przecież zastraszonymi niewolnikami Boga, lecz otrzymaliście Ducha, który uczynił was Jego dziećmi! Dzięki temu możecie zwracać się do Boga, mówiąc: „Abba, Tato!”."},{"book":"Rzymian","chapter":"8","verse":"16","text":"To właśnie Duch Święty daje nam tę pewność, że naprawdę jesteśmy dziećmi Boga."},{"book":"Rzymian","chapter":"8","verse":"17","text":"A skoro jesteśmy Jego dziećmi, to i dziedzicami: dziedzicami Boga, a współdziedzicami z Chrystusem. Bo jeśli razem z Nim cierpimy, to razem z Nim będziemy otoczeni chwałą."},{"book":"Rzymian","chapter":"8","verse":"18","text":"Obecne cierpienia są jednak niczym w porównaniu z chwałą, jaka nas czeka."},{"book":"Rzymian","chapter":"8","verse":"19","text":"Całe stworzenie tęskni bowiem za dniem wspaniałego objawienia się dzieci Boga."},{"book":"Rzymian","chapter":"8","verse":"20","text":"Wbrew swojej woli, ale z woli Boga, doświadcza ono skutków grzechu."},{"book":"Rzymian","chapter":"8","verse":"21","text":"Ma jednak nadzieję, że i ono zostanie uwolnione od przekleństwa śmierci i będzie żyć w wolności i chwale dzieci Boga."},{"book":"Rzymian","chapter":"8","verse":"22","text":"Wiemy bowiem, że po dziś dzień nawet przyroda ciężko wzdycha i doznaje bólów rodzenia."},{"book":"Rzymian","chapter":"8","verse":"23","text":"Zresztą i my, wierzący, choć posiadamy Ducha Świętego jako przedsmak przyszłej chwały, również ciężko wzdychamy, czekając na dzień pełnego wejścia do Bożej rodziny i na odkupienie naszych ciał!"},{"book":"Rzymian","chapter":"8","verse":"24","text":"Zostaliśmy bowiem zbawieni z nadzieją na przyszłość. A tego, na co się z nadzieją czeka, jeszcze nie widać. Jeśli zaś coś już jest i to widać, to po co na to czekać?"},{"book":"Rzymian","chapter":"8","verse":"25","text":"Jeżeli więc mamy nadzieję na coś, czego jeszcze nie widać, to oczekujmy tego wytrwale!"},{"book":"Rzymian","chapter":"8","verse":"26","text":"Duch Święty przychodzi nam z pomocą w pokonywaniu naszych słabości. Często nie wiemy bowiem, o co i jak się modlić. Ale Duch ponad miarę wstawia się za nami w westchnieniach, których nie można wyrazić słowami."},{"book":"Rzymian","chapter":"8","verse":"27","text":"Ojciec, który zna serca wszystkich ludzi, zna zamiary Ducha i wie, że wstawia się On za świętymi zgodnie z Jego wolą."},{"book":"Rzymian","chapter":"8","verse":"28","text":"Wiemy, że Bóg kieruje wszystkim tak, aby działało to na korzyść tych, którzy Go kochają i którzy zgodnie z Jego wolą zostali powołani."},{"book":"Rzymian","chapter":"8","verse":"29","text":"Tych bowiem, których poznał już przed wiekami, przeznaczył do tego, aby stali się podobni do Jego Syna, który jest pierwszym wśród dzieci Boga."},{"book":"Rzymian","chapter":"8","verse":"30","text":"Tych zaś, których dla siebie przeznaczył, tych również powołał, uniewinnił i otoczył swoją chwałą."},{"book":"Rzymian","chapter":"8","verse":"31","text":"Co tu dużo mówić. Jeśli Bóg jest po naszej stronie, to co z tego, że ktoś jest przeciwko nam?"},{"book":"Rzymian","chapter":"8","verse":"32","text":"Czy Ten, który nie oszczędził nawet własnego Syna, lecz poświęcił Go dla nas wszystkich, mógłby nam czegokolwiek odmówić?"},{"book":"Rzymian","chapter":"8","verse":"33","text":"Kto może oskarżyć wybrańców samego Boga? Przecież Bóg nas uniewinnił!"},{"book":"Rzymian","chapter":"8","verse":"34","text":"Kto może nas potępić? Przecież Jezus Chrystus za nas umarł, zmartwychwstał, a potem zasiadł po prawej stronie Boga Ojca i wstawia się za nami!"},{"book":"Rzymian","chapter":"8","verse":"35","text":"Kto może nas oddzielić od miłości Chrystusa? Jakieś kłopoty, klęski, prześladowania, głód, niedostatek, niebezpieczeństwa, groźba śmierci?"},{"book":"Rzymian","chapter":"8","verse":"36","text":"Pismo mówi:"},{"book":"Rzymian","chapter":"8","verse":"37","text":"My jednak przezwyciężamy te wszystkie przeszkody dzięki Temu, który tak bardzo nas ukochał."},{"book":"Rzymian","chapter":"8","verse":"38","text":"Jestem bowiem pewien, że ani śmierć, ani życie, ani aniołowie, ani żadne duchowe moce, ani teraźniejszość, ani przyszłość,"},{"book":"Rzymian","chapter":"8","verse":"39","text":"ani to, co wywyższone, ani to, co poniżone, ani żadne inne stworzenie nie jest w stanie oddzielić nas od miłości Boga, objawionej w Chrystusie Jezusie, naszym Panu."}]}