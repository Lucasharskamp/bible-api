{"data":[{"book":"II Królewska","chapter":"8","verse":"1","text":"Potem Elizeusz odezwał się do tej kobiety, której syna wskrzesił: Wstań i idź, ty i twój dom, zamieszkaj jako przybysz tam, gdziekolwiek będziesz mogła zamieszkać. PAN bowiem wezwał głód, który nawiedzi ziemię na siedem lat."},{"book":"II Królewska","chapter":"8","verse":"2","text":"Wstała więc kobieta i uczyniła według słowa męża Bożego. Wyruszyła wraz ze swoim domem i przebywała w ziemi Filistynów przez siedem lat."},{"book":"II Królewska","chapter":"8","verse":"3","text":"Po upływie siedmiu lat kobieta wróciła z ziemi Filistynów. I udała się do króla, aby wołać o swój dom i swoje pole."},{"book":"II Królewska","chapter":"8","verse":"4","text":"A w tym czasie król rozmawiał z Gehazim, sługą męża Bożego: Opowiedz mi, proszę, o wszystkich wielkich dziełach, których dokonał Elizeusz."},{"book":"II Królewska","chapter":"8","verse":"5","text":"A gdy on opowiadał królowi, jak wskrzesił umarłego, oto kobieta, której syna wskrzesił, zawołała na króla o swój dom i swoje pole. Gehazi powiedział: Mój panie, królu, to jest ta kobieta i to jej syn, którego wskrzesił Elizeusz."},{"book":"II Królewska","chapter":"8","verse":"6","text":"Wtedy król wypytał kobietę, a ona mu odpowiedziała. I król przydzielił jej pewnego urzędnika, mówiąc: Przywróć jej wszystko, co do niej należało, oraz wszystkie dochody z pola od dnia, w którym opuściła ziemię, aż do teraz."},{"book":"II Królewska","chapter":"8","verse":"7","text":"Potem Elizeusz przyszedł do Damaszku, a Ben-Hadad, król Syrii, chorował. I oznajmiono mu: Mąż Boży przyszedł tutaj."},{"book":"II Królewska","chapter":"8","verse":"8","text":"Wtedy król powiedział do Chazaela: Weź w ręce dar, wyjdź naprzeciw męża Bożego i przez niego zapytaj PANA: Czy wyzdrowieję z tej choroby?"},{"book":"II Królewska","chapter":"8","verse":"9","text":"Chazael wyszedł więc naprzeciw niego i wziął ze sobą dar ze wszystkich dóbr Damaszku, załadowany na czterdziestu wielbłądach. Przyszedł i stanął przed nim, i powiedział: Twój syn Ben-Hadad, król Syrii, posłał mnie do ciebie z pytaniem: Czy wyzdrowieję z tej choroby?"},{"book":"II Królewska","chapter":"8","verse":"10","text":"Elizeusz odpowiedział mu: Idź i powiedz mu: Na pewno wyzdrowiejesz. Lecz PAN objawił mi, że na pewno umrze."},{"book":"II Królewska","chapter":"8","verse":"11","text":"Wtedy z twarzą zastygłą patrzył na niego, aż tamten się zawstydził. I mąż Boży zapłakał."},{"book":"II Królewska","chapter":"8","verse":"12","text":"Chazael zapytał go: Czemu mój pan płacze? Odpowiedział: Bo wiem, jakie zło wyrządzisz synom Izraela. Ich twierdze spalisz ogniem, ich młodzieńców pomordujesz mieczem, ich dzieci roztrzaskasz i ich brzemienne rozprujesz."},{"book":"II Królewska","chapter":"8","verse":"13","text":"Wtedy Chazael powiedział: Co? Czy twój sługa jest psem, żeby miał czynić tak straszną rzecz? Elizeusz odpowiedział: PAN pokazał mi, że ty będziesz królem nad Syrią."},{"book":"II Królewska","chapter":"8","verse":"14","text":"Potem odszedł od Elizeusza i przyszedł do swego pana, który zapytał go: Co ci powiedział Elizeusz? Odpowiedział: Powiedział mi, że na pewno wyzdrowiejesz."},{"book":"II Królewska","chapter":"8","verse":"15","text":"A nazajutrz"},{"book":"II Królewska","chapter":"8","verse":"16","text":"W piątym roku Jorama, syna Achaba, króla Izraela, gdy Jehoszafat"},{"book":"II Królewska","chapter":"8","verse":"17","text":"Miał trzydzieści dwa lata, kiedy zaczął królować, i królował osiem lat w Jerozolimie."},{"book":"II Królewska","chapter":"8","verse":"18","text":"Lecz szedł drogami królów Izraela, tak jak to czynił dom Achaba, bo miał za żonę córkę Achaba i czynił to, co złe w oczach PANA."},{"book":"II Królewska","chapter":"8","verse":"19","text":"PAN jednak nie chciał wytracić Judy ze względu na Dawida, swego sługę, tak jak mu obiecał, że da pochodnię jemu oraz jego synom po wszystkie dni."},{"book":"II Królewska","chapter":"8","verse":"20","text":"Za jego dni Edom wyzwolił się spod ręki Judy i ustanowili nad sobą króla."},{"book":"II Królewska","chapter":"8","verse":"21","text":"Wyruszył więc Joram do Seiru wraz ze wszystkimi rydwanami. Wstał on w nocy i pobił Edomitów, którzy go otoczyli, oraz dowódców rydwanów. Lud zaś uciekał do swoich namiotów."},{"book":"II Królewska","chapter":"8","verse":"22","text":"Edom jednak wyzwolił się spod ręki Judy"},{"book":"II Królewska","chapter":"8","verse":"23","text":"A pozostałe dzieje Jorama i wszystko, co czynił, czy nie są zapisane w kronikach królów Judy?"},{"book":"II Królewska","chapter":"8","verse":"24","text":"I Joram zasnął ze swoimi ojcami, i został pogrzebany z nimi w mieście Dawida. W jego miejsce królował jego syn Achazjasz."},{"book":"II Królewska","chapter":"8","verse":"25","text":"W dwunastym roku Jorama, syna Achaba, króla Izraela, zaczął królować Achazjasz, syn Jorama, króla Judy."},{"book":"II Królewska","chapter":"8","verse":"26","text":"Achazjasz miał dwadzieścia dwa lata, kiedy zaczął królować, i królował jeden rok w Jerozolimie. Jego matka miała na imię Atalia"},{"book":"II Królewska","chapter":"8","verse":"27","text":"Szedł on drogą domu Achaba i czynił to, co złe w oczach PANA, jak dom Achaba. Był bowiem zięciem domu Achaba."},{"book":"II Królewska","chapter":"8","verse":"28","text":"Wyruszył z Joramem, synem Achaba, na wojnę z Chazaelem, królem Syrii, do Ramot-Gilead, ale Syryjczycy zranili Jorama."},{"book":"II Królewska","chapter":"8","verse":"29","text":"Król Joram wrócił więc, aby się leczyć w Jizreel z ran, które mu zadali Syryjczycy w Rama, gdy walczył z Chazaelem, królem Syrii. I Achazjasz, syn Jorama, króla Judy, przybył odwiedzić Jorama, syna Achaba, w Jizreel, ponieważ był chory."}]}