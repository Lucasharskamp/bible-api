{"data":[{"book":"ЁВА","chapter":"36","verse":"1","text":"І гаварыў далей Эліуй і сказаў:"},{"book":"ЁВА","chapter":"36","verse":"2","text":"пачакай мяне крыху, і я пакажу табе, што я маю яшчэ што сказаць за Бога."},{"book":"ЁВА","chapter":"36","verse":"3","text":"Пачну мае разважаньні здалёку і аддам справядлівасьць Садзецелю майму,"},{"book":"ЁВА","chapter":"36","verse":"4","text":"бо словы мае сапраўды не мана: перад табою - дасканалы ў пазнаньні."},{"book":"ЁВА","chapter":"36","verse":"5","text":"Вось, Бог магутны і не пагарджае моцнага сілаю сэрца;"},{"book":"ЁВА","chapter":"36","verse":"6","text":"Ён не падтрымлівае бязбожных і аддае належнае прыгнечаным;"},{"book":"ЁВА","chapter":"36","verse":"7","text":"Ён не адварочвае вачэй Сваіх ад праведнікаў, а з царамі назаўсёды садзіць іх на троне, і яны ўзвышаюцца."},{"book":"ЁВА","chapter":"36","verse":"8","text":"Калі ж яны закаваныя ў ланцугі і трымаюцца ў аковах гароты,"},{"book":"ЁВА","chapter":"36","verse":"9","text":"дык Ён паказвае ім на дзеі іхнія і на беззаконьні іхнія, бо яны памножыліся,"},{"book":"ЁВА","chapter":"36","verse":"10","text":"і адчыняе ім вуха дзеля настаўленьня на розум і кажа ім, каб яны адхінуліся ад бязбожнасьці."},{"book":"ЁВА","chapter":"36","verse":"11","text":"Калі паслухаюцца і будуць служыць Яму, дык правядуць дні свае ў дабрадзенстве і гады свае ў радасьці;"},{"book":"ЁВА","chapter":"36","verse":"12","text":"калі ж не паслухаюцца, дык загінуць ад стралы і памруць у неразумстве."},{"book":"ЁВА","chapter":"36","verse":"13","text":"А крывадушнікі пестуюць у сэрцы гнеў і не заклікаюць Яго, калі Ён замыкае іх у ковы;"},{"book":"ЁВА","chapter":"36","verse":"14","text":"таму і душа іхняя памірае ў маладосьці і жыцьцё іхняе з блуднікамі."},{"book":"ЁВА","chapter":"36","verse":"15","text":"Ён ратуе беднага ад бяды ягонай і ва ўціску адчыняе вуха яму."},{"book":"ЁВА","chapter":"36","verse":"16","text":"І цябе вывеў бы Ён зь цясноцьця на прастору, дзе няма сьціску, і тое, што пастаўляецца на стол твой, было б напоўнена тлушчам;"},{"book":"ЁВА","chapter":"36","verse":"17","text":"але ты перапоўнены думкамі бязбожных: меркаваньні іх і асуда - блізкія."},{"book":"ЁВА","chapter":"36","verse":"18","text":"Хай не пакарае цябе гнеў Божы караю! Вялікі выкуп ня выратуе цябе."},{"book":"ЁВА","chapter":"36","verse":"19","text":"Ці дасьць Ён якую цану твайму багацьцю? Не, - ні золату і ніякаму скарбу."},{"book":"ЁВА","chapter":"36","verse":"20","text":"Не жадай той ночы, калі народы вынішчаюцца на месцы сваім."},{"book":"ЁВА","chapter":"36","verse":"21","text":"Сьцеражыся, ня схіляйся да бязбожнасьці, якую ты паставіў над пакутаю."},{"book":"ЁВА","chapter":"36","verse":"22","text":"Бог высокі магутнасьцю Сваёю, і хто такі, як Ён, настаўнік?"},{"book":"ЁВА","chapter":"36","verse":"23","text":"Хто пакажа Яму шлях Ягоны: хто можа сказаць: Ты робіш несправядліва?"},{"book":"ЁВА","chapter":"36","verse":"24","text":"Памятай пра тое, каб узвышаць дзеі Ягоныя, якія людзі бачаць."},{"book":"ЁВА","chapter":"36","verse":"25","text":"Усе людзі могуць бачыць іх, чалавек можа бачыць іх здалёк."},{"book":"ЁВА","chapter":"36","verse":"26","text":"Вось, Бог вялікі, і мы ня можам спазнаць Яго; лік гадоў Ягоных недасьледны."},{"book":"ЁВА","chapter":"36","verse":"27","text":"Ён забірае кроплі вады; яны ў мностве выліваюцца дажджом:"},{"book":"ЁВА","chapter":"36","verse":"28","text":"з хмараў капаюць і выліваюцца зьлівай на людзей."},{"book":"ЁВА","chapter":"36","verse":"29","text":"Хто можа таксама спасьцігнуць прыцягненьне воблакаў, трэск намёта Ягонага?"},{"book":"ЁВА","chapter":"36","verse":"30","text":"Вось, Ён распасьцірае над ім сьвятло Сваё і пакрывае дно мора."},{"book":"ЁВА","chapter":"36","verse":"31","text":"Адтуль Ён судзіць народы, дае багата ежы."},{"book":"ЁВА","chapter":"36","verse":"32","text":"Ён трымае ў далонях Сваіх маланку і загадвае ёй, каго біць."},{"book":"ЁВА","chapter":"36","verse":"33","text":"Трэск яе дае знак пра яе; жывёлы таксама адчуваюць, што адбываецца."}]}