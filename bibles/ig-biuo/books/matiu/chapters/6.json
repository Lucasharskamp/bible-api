{"data":[{"book":"Matiu","chapter":"6","verse":"1","text":"“Kpacharanụ anya ka unu ghara ime ezi omume unu naanị ka ndị mmadụ hụ unu. Nʼihi na unu mee nke a, unu agaghị enweta ụgwọ ọrụ ọbụla site nʼaka Nna unu bi nʼeluigwe."},{"book":"Matiu","chapter":"6","verse":"2","text":"“Unu afụla opi mgbe unu na-enye ndị nọ na mkpa onyinye, nʼihi na otu a ka ndị ihu abụọ na-eme nʼụlọ nzukọ na nʼokporoụzọ, ka ndị mmadụ too ha. Nʼezie, ana m agwa unu, ha anatala ụgwọ ọrụ ha nʼizuoke."},{"book":"Matiu","chapter":"6","verse":"3","text":"Mgbe unu chọrọ ịrụ ọrụ ebere, meenụ ya na nzuzo. Ekwela ka aka ekpe gị mata ihe aka nri gị na-achọ ime."},{"book":"Matiu","chapter":"6","verse":"4","text":"Ka onyinye gị bụrụ na nzuzo. Mgbe ahụ, Nna gị, onye na-ahụ ihe dị na nzuzo ga-akwụghachi gị."},{"book":"Matiu","chapter":"6","verse":"5","text":"“Mgbe ọbụla unu chọrọ ikpe ekpere, unu emela dị ka ndị ihu abụọ, nʼihi na ha hụrụ iguzo nʼime ụlọ ekpere, nakwa nʼakụkụ ụzọ nʼanya na-ekpe ekpere, ebe ndị mmadụ ga-ahụ ha. Nʼezie, agwa m unu, ha anatala ụgwọ ọrụ ha nʼebe o zuruoke."},{"book":"Matiu","chapter":"6","verse":"6","text":"Kama, mgbe unu chọrọ ikpe ekpere, baanụ nʼime ime ụlọ unu. Mechiekwanụ ụzọ unu, kpọkuonụ Nna unu nʼekpere na nzuzo. Mgbe ahụ Nna unu, onye na-ahụ ihe e mere na nzuzo, ga-enye unu ụgwọ ọrụ unu."},{"book":"Matiu","chapter":"6","verse":"7","text":"Mgbe unu na-ekpe ekpere, unu ekwula okwu nkwukwasị efu dị ka ndị na-amaghị Chineke na-eme. Ha chere na a ga-anụ ekpere ha nʼihi ọtụtụ okwu ha na-ekwu."},{"book":"Matiu","chapter":"6","verse":"8","text":"Unu adịla ka ha. Chetanụ na tupu unu arịọ arịrịọ ọbụla, Nna unu bi nʼeluigwe maara ihe na-akpa unu."},{"book":"Matiu","chapter":"6","verse":"9","text":"“Sinụ otu a na-ekpe ekpere:"},{"book":"Matiu","chapter":"6","verse":"10","text":"Ka alaeze gị bịa,"},{"book":"Matiu","chapter":"6","verse":"11","text":"Nye anyị nri nke ụbọchị taa."},{"book":"Matiu","chapter":"6","verse":"12","text":"Gbaghara anyị mmehie anyị,"},{"book":"Matiu","chapter":"6","verse":"13","text":"Ekwela ka anyị daba nʼime ọnwụnwa,"},{"book":"Matiu","chapter":"6","verse":"14","text":"Ọ bụrụ na unu agbaghara ndị mmadụ mgbe ha mehiere megide unu, Nna unu nke bi nʼeluigwe ga-agbagharakwa unu mmehie unu."},{"book":"Matiu","chapter":"6","verse":"15","text":"Ọ bụrụkwanụ na unu agbagharaghị ndị ọzọ mmehie niile ha, Nna unu nke bi nʼeluigwe agaghị agbaghara unu mmehie unu."},{"book":"Matiu","chapter":"6","verse":"16","text":"“Ọzọ, mgbe ọbụla unu na-ebu ọnụ, unu agbarụla ihu unu dịka ndị ihu abụọ na-eme. Nʼihi na ha na-agbarụ ihu ha ka ndị ọzọ hụ na ha na-ebu ọnụ. Nʼezie agwa m unu, ha anatala ụgwọ ọrụ ha."},{"book":"Matiu","chapter":"6","verse":"17","text":"Mgbe ị na-ebu ọnụ, tee isi gị mmanụ, ma saakwa ihu gị mmiri,"},{"book":"Matiu","chapter":"6","verse":"18","text":"ka ndị ọzọ ghara ịhụta na ị na-ebu ọnụ kama ka ọ bụrụ naanị nye Nna gị, onye anya na-adịghị ahụ. Nna gị, onye na-ahụ ihe niile na-eme na nzuzo, ga-akwụ gị ụgwọ."},{"book":"Matiu","chapter":"6","verse":"19","text":"“Unu akpadola akụ nʼụwa nye onwe unu, ebe ọ ga-agba nchara, akịka atakwa ya, ebe ndị ohi ga-etiwa ma zukwaa ha."},{"book":"Matiu","chapter":"6","verse":"20","text":"Kama kwadoonụ akụ nʼeluigwe nye onwe unu, ebe ha na-agaghị agba nchara, ebe akịka na-agaghị eri ha, ebe ndị ohi na-adịghị etiwa maọbụ zuo ihe."},{"book":"Matiu","chapter":"6","verse":"21","text":"Nʼihi na ebe ọbụla akụ unu dị ka obi unu ga-adịkwa."},{"book":"Matiu","chapter":"6","verse":"22","text":"“Anya bụ oriọna nke anụ ahụ. Ọ bụrụkwa na anya gị adịrị ọcha, ahụ gị niile ga-ejupụta nʼìhè."},{"book":"Matiu","chapter":"6","verse":"23","text":"Ọ bụrụ na anya gị ajọọ njọ, akụkụ ahụ gị niile ga-ejupụta nʼọchịchịrị. Ọ bụrụkwa na ìhè ahụ dị nʼime gị aghọọ ọchịchịrị, ọchịchịrị ahụ ga-adị ukwuu."},{"book":"Matiu","chapter":"6","verse":"24","text":"“Ọ dịghị onye ọbụla pụrụ ife nna ukwu abụọ, nʼihi na ọ ga-achọ ịhụ otu nʼime ha nʼanya, kpọkwa nke ọzọ asị, maọbụ sọpụrụ otu ma lelịa nke ọzọ anya. Otu a kwa i nweghị ike ife Chineke na akụ otu mgbe ahụ."},{"book":"Matiu","chapter":"6","verse":"25","text":"“Nʼihi nke a ka m ji na-asị unu, unu echegbula onwe unu banyere ndụ unu, ihe unu ga-eri, maọbụ ihe unu ga-aṅụ, maọbụ banyere ahụ unu, ihe unu ga-eyi nʼahụ. Ọ bụ ndụ akarịghị nri eji azụ ya, ka ọ bụ ahụ akarịghị ihe e ji ekpuchi ya?"},{"book":"Matiu","chapter":"6","verse":"26","text":"Werenụ ụmụ nnụnụ dị ka ihe ịmaatụ. Ha adịghị akụ mkpụrụ nʼubi maọbụ ewe ihe ubi. Ha adịghị achịkọtakwa ihe debe nʼọba. Ma Nna unu nke bi nʼeluigwe na-azụ ha. Ọ bụ na unu adịghị oke ọnụahịa karịa ha?"},{"book":"Matiu","chapter":"6","verse":"27","text":"Onye nʼetiti unu pụrụ itinye otu nkeji nʼogologo ụbọchị nke ndụ6:27 Maọbụ, otu kubit nʼogologo ya ya site nʼichegbu onwe ya?"},{"book":"Matiu","chapter":"6","verse":"28","text":"“Gịnị mekwaranụ unu ji na-anọ nʼechiche oge niile maka uwe? Leenụ okoko osisi nke ọhịa. Ha adịghị arụ ọrụ maọbụ dọgbuo onwe ha nʼọrụ."},{"book":"Matiu","chapter":"6","verse":"29","text":"Ma asị m unu, ọ bụladị Solomọn nʼebube nke ịbụ eze ya niile, eyighị uwe ọbụla mara mma dị ka otu nʼime okoko osisi nke ọhịa ndị a."},{"book":"Matiu","chapter":"6","verse":"30","text":"Ma ọ bụrụ na Chineke si otu a chọọ ahịhịa efu nke ubi mma, nke pụrụ ịdị ndụ taa ma echi atụba ha nʼite ọkụ, ọ bụ na ọ gaghị a chọọ unu mma karịa. Unu ndị okwukwe nta?"},{"book":"Matiu","chapter":"6","verse":"31","text":"Nʼihi nke a, unu echegbukwala onwe unu na-asị, ‘Gịnị ka anyị ga-eri?’ maọbụ, ‘Gịnị ka anyị ga-aṅụ?’ maọbụ, ‘Gịnịkwa ka anyị ga-eyi?’"},{"book":"Matiu","chapter":"6","verse":"32","text":"Ọ bụ ihe ndị a ka ndị na-amaghị Chineke na-achọsi ike. Ma Nna unu bi nʼeluigwe maara na ọ dị unu mkpa."},{"book":"Matiu","chapter":"6","verse":"33","text":"Ma burunu ụzọ chọọ alaeze ya na ezi omume ya, a ga-atụkwasịkwara unu ihe ndị a niile."},{"book":"Matiu","chapter":"6","verse":"34","text":"Ya mere, unu echegbula onwe unu banyere echi, nʼihi na echi ga-echere onwe ya. Nsogbu nke ụbọchị taa ezuorola ụbọchị taa."}]}