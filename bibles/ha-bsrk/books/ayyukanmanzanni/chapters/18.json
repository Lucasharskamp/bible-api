{"data":[{"book":"Ayyukan Manzanni","chapter":"18","verse":"1","text":"Bayan haka, Bulus ya bar Atens ya tafi Korint."},{"book":"Ayyukan Manzanni","chapter":"18","verse":"2","text":"A can ya sadu da wani mutumin Yahuda mai suna Akwila, ɗan garin Fontus, wanda ya je can ba da daɗewa ba daga Italiya tare da matarsa Firiskila, gama Kalaudiyus ya umarci dukan Yahudawa su bar Roma. Sai Bulus ya tafi yă gan su,"},{"book":"Ayyukan Manzanni","chapter":"18","verse":"3","text":"da yake shi ma mai ɗinkin tenti ne kamar su, sai ya zauna ya yi aiki tare da su."},{"book":"Ayyukan Manzanni","chapter":"18","verse":"4","text":"Kowace Asabbaci kuwa yakan yi muhawwara a majami’a, yana ƙoƙari yă rinjayi Yahudawa da Hellenawa."},{"book":"Ayyukan Manzanni","chapter":"18","verse":"5","text":"Sa’ad da Sila da Timoti suka iso daga Makidoniya, sai Bulus ya ba da kansa ga yin wa’azi kaɗai, yana tabbatar wa Yahudawa cewa Yesu shi ne Kiristi."},{"book":"Ayyukan Manzanni","chapter":"18","verse":"6","text":"Amma sa’ad da Yahudawa suka yi hamayya da Bulus suka kuma shiga zaginsa, sai ya karkaɗe tufafinsa a cikin rashin yarda, ya ce musu, “Alhakinku yana a kanku! Ba ni da wani laifi. Daga yanzu zan tafi wajen Al’ummai.”"},{"book":"Ayyukan Manzanni","chapter":"18","verse":"7","text":"Sai Bulus ya bar majami’ar ya kuma tafi ƙofar da take kusa da gidan Titus Yustus, mai yi wa Allah sujada."},{"book":"Ayyukan Manzanni","chapter":"18","verse":"8","text":"Kirisbus, shugaban majami’a, da dukan iyalinsa suka gaskata Ubangiji; Korintiyawa masu yawa kuwa da suka ji shi suka gaskata, aka kuwa yi musu baftisma."},{"book":"Ayyukan Manzanni","chapter":"18","verse":"9","text":"Wata rana da dad dare, Ubangiji ya yi magana da Bulus a cikin wahayi ya ce, “Kada ka ji tsoro; ka ci gaba da yin magana, kada ka yi shiru."},{"book":"Ayyukan Manzanni","chapter":"18","verse":"10","text":"Gama ina tare da kai, ba kuma wanda zai fāɗa maka ya cuce ka, domin ina da mutane da yawa a wannan birni.”"},{"book":"Ayyukan Manzanni","chapter":"18","verse":"11","text":"Saboda haka Bulus ya zauna a nan har shekara ɗaya da rabi, yana koya musu maganar Allah."},{"book":"Ayyukan Manzanni","chapter":"18","verse":"12","text":"Yayinda Galliyo yake muƙaddas Akayya, Yahudawa suka haɗa kai suka tasar wa Bulus, suka kuwa kawo shi cikin kotu."},{"book":"Ayyukan Manzanni","chapter":"18","verse":"13","text":"Suka yi zarge cewa, “Wannan mutum yana rarrashin mutane su yi wa Allah sujada a hanyoyin da suka saɓa wa doka.”"},{"book":"Ayyukan Manzanni","chapter":"18","verse":"14","text":"A daidai sa’ad da Bulus yana shirin yin magana, sai Galliyo ya ce wa Yahudawan, “Da a ce ku Yahudawa kuna gunaguni game da munafunci, ko kuma wani babban laifi, da sai in iya sauraronku."},{"book":"Ayyukan Manzanni","chapter":"18","verse":"15","text":"Amma da yake ya shafi gardama ce game da kalmomi da sunaye da kuma dokarku, sai ku ji da ita da kanku. Ni ba zan zama mai shari’a kan irin waɗannan abubuwa ba.”"},{"book":"Ayyukan Manzanni","chapter":"18","verse":"16","text":"Saboda haka ya kore su."},{"book":"Ayyukan Manzanni","chapter":"18","verse":"17","text":"Sai duk suka juya kan Sostenes shugaban majami’a suka yi masa dūka a gaban kotun. Amma Galliyo ko yă kula."},{"book":"Ayyukan Manzanni","chapter":"18","verse":"18","text":"Bulus kuwa ya ci gaba da zama a Korint na ’yan kwanaki. Sa’an nan ya bar ’yan’uwa ya shiga jirgin ruwa zuwa Suriya tare da Firiskila da Akwila. Kafin ya tashi, ya aske kansa a Kenkireya saboda alkawarin da ya yi."},{"book":"Ayyukan Manzanni","chapter":"18","verse":"19","text":"Suka isa Afisa, inda Bulus ya bar Firiskila da Akwila. Shi kansa ya shiga majami’a ya kuma yi muhawwara da Yahudawa."},{"book":"Ayyukan Manzanni","chapter":"18","verse":"20","text":"Sa’ad da suka roƙe shi ya ƙara ’yan kwanaki da su, bai yarda ba."},{"book":"Ayyukan Manzanni","chapter":"18","verse":"21","text":"Amma da yake barin wurin, ya yi alkawari cewa, “Zan dawo in Allah ya yarda.” Sa’an nan ya tashi daga Afisa a jirgin ruwa."},{"book":"Ayyukan Manzanni","chapter":"18","verse":"22","text":"Sa’ad da ya sauka a Kaisariya, sai ya haura ya gai da ikkilisiya sa’an nan ya gangara zuwa Antiyok."},{"book":"Ayyukan Manzanni","chapter":"18","verse":"23","text":"Bayan ya yi ’yan kwanaki a Antiyok, Bulus ya tashi daga can ya zaga ko’ina a yankin Galatiya da Firjiya, yana ƙarfafa dukan almajirai."},{"book":"Ayyukan Manzanni","chapter":"18","verse":"24","text":"Ana cikin haka sai wani mutumin Yahuda mai suna Afollos, ɗan ƙasar Alekzandariya, ya zo Afisa. Shi masani ne, yana da cikakken sani na Nassosi."},{"book":"Ayyukan Manzanni","chapter":"18","verse":"25","text":"An horar da shi a hanyar Ubangiji, ya kuma himma ƙwarai a magana, ya kuma yi koyarwa game da Yesu, daidai, ko da yake baftismar Yohanna ce kaɗai ya sani."},{"book":"Ayyukan Manzanni","chapter":"18","verse":"26","text":"Sai ya fara magana gabagadi a majami’a. Sa’ad da Firiskila da Akwila suka ji shi, sai suka gayyace shi gidansu suka ƙara bayyana masa hanyar Allah sosai."},{"book":"Ayyukan Manzanni","chapter":"18","verse":"27","text":"Sa’ad da Afollos ya so ya tafi Akayya, sai ’yan’uwa suka ƙarfafa shi suka kuma rubuta wa almajiran da suke can da su marabce shi. Da isowarsa, ya zama da taimako ƙwarai ga waɗanda ta wurin alheri suka gaskata."},{"book":"Ayyukan Manzanni","chapter":"18","verse":"28","text":"Gama da ƙwazo ya ƙaryata Yahudawa a muhawwara a fili, yana tabbatar daga Nassosi cewa Yesu shi ne Kiristi."}]}