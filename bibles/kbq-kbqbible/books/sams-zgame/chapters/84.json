{"data":[{"book":"Sams-Zgame","chapter":"84","verse":"1","text":"Monafinka Sondia vahe'mokizmi Ra Anumzamoka nemanina kumakamo'a hentofaza hu'ne."},{"book":"Sams-Zgame","chapter":"84","verse":"2","text":"Ra Anumzamofo mono nompima mani'zankura nagu'areti hu'na navesinavesi nehue. Nagra nagu'areti'ene, maka navufgareti'enena muse nehu'na ranke hu'na kasefa huno mani'nea Anumzamofona zagamera hu'na agi'a ahentesga hugahue."},{"book":"Sams-Zgame","chapter":"84","verse":"3","text":"Kisve namamo'zane suvi namamo'zanena kresramna vu ita tava'onte nozmia kine'za amura ante'za mofavre'zmia azeri'nena nehaze. Monafi sondia vahe'mofo Ra Anumzamoka nagri kini mani'nenka, Anumzani'a mani'nane."},{"book":"Sams-Zgame","chapter":"84","verse":"4","text":"Ra Anumzamoka kagri nompima nemaniza vahe'mo'za muse nehu'za, zagamera hu'za kagia ahentesga huvava hugahaze."},{"book":"Sams-Zgame","chapter":"84","verse":"5","text":"Ra Anumzamokaregati'ma hankavema e'neriza vahe'mo'za muse nehanageno, Saioni agonare'ma vu'za mono'ma ome hugante'naku'ma zamagesa are'are'ma nehaza vahe'mo'za muse hugahaze."},{"book":"Sams-Zgame","chapter":"84","verse":"6","text":"Hagi balsam zafamo'ma hu'nea Baka agupofima rugitagi'zama vanu'za, ana agupofinti'ma tima hanatiaza hu'za maka zana eri kasefa hugahaze. E'ina hanigeno ko'ma arania zamo'a, kerifina timo'a avitegahie."},{"book":"Sams-Zgame","chapter":"84","verse":"7","text":"Anama nevu'za ome hankavetime vu'za hanavenentake vahetami Ra Anumzamofo avuga Jerusalemi kumatera uhanatigahaze."},{"book":"Sams-Zgame","chapter":"84","verse":"8","text":"Ra Anumzana Hankavenentake Anumza Jekopu Anumzamoka nunamuni'a antahinamio."},{"book":"Sams-Zgame","chapter":"84","verse":"9","text":"Anumzana tagri hanko mani'nananki, masavema taginka frenentenka huhamprinte'nana kini ne'mofona kavuntenka negenka kegava hunto."},{"book":"Sams-Zgame","chapter":"84","verse":"10","text":"Magoke knama Kagri mono nompima mani'zamo'a, tauseni'a knama megi'ama mani'zana agatere'ne. Kefo avu'ava'ma nehaza vahe'mofo, nompima knare nomani'zama mani'zana atre'na, Anumzamoka nomofo kafante'ma mani'suana knare hugahie."},{"book":"Sams-Zgame","chapter":"84","verse":"11","text":"Na'ankure Ra Anumzamo tagrira kegava huneranteno masati mani'ne. Agra'a asunku hunezmanteno razmagia nezamie. Fatgo zamavu zamavama nehaza vahe'mokizmia knare zantamina azeori nezamie."},{"book":"Sams-Zgame","chapter":"84","verse":"12","text":"Monafi hankavenentake sondia vahe'mokizmi Ra Anumzamoka, kagrite'ma zamentintima nehaza vahe'mo'za muse hugahaze."}]}