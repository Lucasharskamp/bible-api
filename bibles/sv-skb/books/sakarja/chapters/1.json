{"data":[{"book":"Sakarja","chapter":"1","verse":"1","text":"I åttonde månaden [Chesvan, infaller i oktober/november] av kung Darejavesh andra regeringsår [år 520 f.Kr., han var persisk kung 522-486 f.Kr.] kom Herrens (Jahves) ord till profeten Sakarja [på hebreiska Zecharja som betyder ”Gud kommer ihåg”], son till Berechja [som betyder ”Herren välsignar”], son till Iddo [som betyder ”Hans vittne”]."},{"book":"Sakarja","chapter":"1","verse":"2","text":"Herren (Jahve) har varit mycket vred över dina fäder (förfäder), mycket vred. [Israeliternas synd hade lett till hur templet i Jerusalem förstörts och exilen till Babylon.]"},{"book":"Sakarja","chapter":"1","verse":"3","text":"Säg därför till dem [det israeliska folket i Jerusalem]: Så säger Härskarornas Herre (Jahve Sebaot); återvänd (kom tillbaka, omvänd er) till mig, förkunnar (säger, proklamerar) Härskarornas Herre (Jahve Sebaot), och jag ska komma tillbaka till er, säger Härskarornas Herre (Jahve Sebaot)."},{"book":"Sakarja","chapter":"1","verse":"4","text":"Var inte som era fäder till vilka de tidigare profeterna ropade och sade: Så säger Härskarornas Herre (Jahve Sebaot): ”Kom tillbaka nu från era onda vägar och från era onda gärningar.” Men de lyssnade inte och gav inte akt på mig, förkunnar (säger, proklamerar) Herren (Jahve)."},{"book":"Sakarja","chapter":"1","verse":"5","text":"Era fäder (förfäder),"},{"book":"Sakarja","chapter":"1","verse":"6","text":"Men mitt ord och mina påbud, som jag har befallt mina tjänare profeterna,"},{"book":"Sakarja","chapter":"1","verse":"7","text":"På den 24:e dagen i den elfte månaden som är månaden Shvat [den 15 februari 519 f.Kr.], i kung Darejavesh andra regeringsår [520-519 f.Kr.], kom Herrens (Jahves) ord till profeten Sakarja, son till Berechja, son till Iddo. [Tre månader efter det profetiska tilltalet, se vers 1.] Han [Sakarja] sade:"},{"book":"Sakarja","chapter":"1","verse":"8","text":"På natten såg jag, och se, en man som red på en röd häst och stod bland myrtenträden som fanns i ravinen. Bakom honom var röda, brunaktiga (vinrankans skiftande grön-bruna färg) och vita hästar."},{"book":"Sakarja","chapter":"1","verse":"9","text":"Då frågade jag: ”Vad är detta min Herre (Adonaj)?” Ängeln (budbäraren) som talade med mig sade till mig: ”Jag ska visa dig vad detta är.”"},{"book":"Sakarja","chapter":"1","verse":"10","text":"Mannen som stod bland myrtenträden svarade och sade: ”Dessa är dem som Herren (Jahve) har sänt till att vandra fram och tillbaka (runtomkring) jorden (världen)."},{"book":"Sakarja","chapter":"1","verse":"11","text":"De svarade Herrens (Jahves) ängel (budbärare) som stod bland myrtenträden och sade: ”Vi har vandrat fram och tillbaka (runtomkring) jorden (världen) och se, hela jorden (världen) sitter stilla och vilar."},{"book":"Sakarja","chapter":"1","verse":"12","text":"Sedan svarade Herrens (Jahves) ängel (budbärare) och sade: ”Härskarornas Herre (Jahve Sebaot), hur länge ska du undanhålla din barmhärtighet (ömsinta nåd) från Jerusalem och Juda städer, mot vilka du har varit vred i 70 år?”"},{"book":"Sakarja","chapter":"1","verse":"13","text":"Herren (Jahve) svarade ängeln (budbäraren) som talade med mig med vänliga och tröstande ord."},{"book":"Sakarja","chapter":"1","verse":"14","text":"Sedan sade ängeln (budbäraren) som talade med mig: ”Ropa ut och säg; Så säger Härskarornas Herre (Jahve Sebaot): Jag nitälskar för Jerusalem, ja, min nitälskan är stor för Sion [tempelberget i Jerusalem]."},{"book":"Sakarja","chapter":"1","verse":"15","text":"Och jag är rasande på de arroganta (bokstavligt ’lätta’) nationerna. Jag var lite vred på dem men deras arrogans har blivit deras egen olycka."},{"book":"Sakarja","chapter":"1","verse":"16","text":"Därför säger Herren (Jahve): Jag ska återvända till Jerusalem med nåd och barmhärtighet (hebr. rachamim). Mitt hus ska byggas upp i henne (i Jerusalem), förkunnar (säger, proklamerar) Härskarornas Herre (Jahve Sebaot) och en linje (en mätlinje som en lantmätare drar upp) ska sträckas ut över Jerusalem."},{"book":"Sakarja","chapter":"1","verse":"17","text":"Ropa ut igen och säg: Så säger Härskarornas Herre (Jahve Sebaot); ”Mina städer ska åter överflöda med välstånd och Herren (Jahve) ska åter trösta Sion [tempelberget i Jerusalem] och ska åter utvälja Jerusalem.”"},{"book":"Sakarja","chapter":"1","verse":"18","text":"Jag [Sakarja] lyfte upp mina ögon och såg. Och se där var fyra horn."},{"book":"Sakarja","chapter":"1","verse":"19","text":"Då frågade jag ängeln (budbäraren) som talade med mig: ”Vad är detta?” Han sade till mig: ”Dessa är hornen [mäktiga krafter, stormakter] som har förskingrat Juda, Israel och Jerusalem.”"},{"book":"Sakarja","chapter":"1","verse":"20","text":"Herren (Jahve) visade mig fyra hantverkare."},{"book":"Sakarja","chapter":"1","verse":"21","text":"Sedan sade jag: ”Vad har dessa kommit för att göra?” Han [ängeln] talade och sade: ”Dessa, hornen som förskingrade Juda så att ingen människa kan lyfta upp sitt huvud, dessa har de [de fyra hantverkarna som Gud rest upp] kommit för att förskräcka, för att kasta ner nationernas horn, de som har lyft sina horn mot Juda land för att förskingra det."}]}