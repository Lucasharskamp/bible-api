{"data":[{"book":"Mateyu","chapter":"21","verse":"1","text":"Akuyandikira ku Yerusalemu anafika ku Betifage pa phiri la Olivi, Yesu anatumiza ophunzira awiri,"},{"book":"Mateyu","chapter":"21","verse":"2","text":"nawawuza kuti, “Pitani ku mudzi uli patsogolo panu, ndipo mukakangolowa mʼmenemo mukapeza bulu womangidwa ali ndi mwana pa mbali pake. Mukawamasule ndipo mubwere nawo kwa Ine."},{"book":"Mateyu","chapter":"21","verse":"3","text":"Wina akakayankhula, mukamuwuze kuti Ambuye akuwafuna, ndipo adzawatumiza nthawi yomweyo.”"},{"book":"Mateyu","chapter":"21","verse":"4","text":"Izi zinachitika kukwaniritsa zimene zinayankhulidwa ndi mneneri:"},{"book":"Mateyu","chapter":"21","verse":"5","text":"“Uza mwana wamkazi wa Ziyoni,"},{"book":"Mateyu","chapter":"21","verse":"6","text":"Ophunzirawo anapita nachita monga Yesu anawalamulira."},{"book":"Mateyu","chapter":"21","verse":"7","text":"Anabweretsa bulu ndi mwana wake, nayala zovala zawo pa abuluwo, ndipo Yesu anakwerapo."},{"book":"Mateyu","chapter":"21","verse":"8","text":"Gulu lalikulu la anthu linayala zovala zawo mu msewu pamene ena anadula nthambi zamitengo ndi kuziyala mu msewumo."},{"book":"Mateyu","chapter":"21","verse":"9","text":"Magulu amene anali patsogolo pake ndi amene amamutsatira anafuwula kuti,"},{"book":"Mateyu","chapter":"21","verse":"10","text":"Yesu atalowa mu Yerusalemu, mzinda wonse unatekeseka ndipo anthu anafunsa kuti, “Ndani ameneyu?”"},{"book":"Mateyu","chapter":"21","verse":"11","text":"Magulu a anthu anayankha kuti, “Uyu ndi Yesu, mneneri wochokera ku Nazareti.”"},{"book":"Mateyu","chapter":"21","verse":"12","text":"Yesu analowa mʼdera lina la Nyumba ya Mulungu ndipo anatulutsa kunja anthu onse amene ankachita malonda. Anagubuduza matebulo a osinthira ndalama ndi mipando ya ogulitsa nkhunda."},{"book":"Mateyu","chapter":"21","verse":"13","text":"Iye anawawuza kuti, “Zinalembedwa kuti Nyumba yanga idzatchedwa Nyumba ya mapemphero koma inu mwayisandutsa phanga la anthu achifwamba.”"},{"book":"Mateyu","chapter":"21","verse":"14","text":"Anthu osaona ndi olumala anabwera kwa Iye mʼNyumba ya Mulungu ndipo anawachiritsa."},{"book":"Mateyu","chapter":"21","verse":"15","text":"Koma akulu a ansembe ndi aphunzitsi amalamulo ataona zodabwitsa zimene anachita, komanso ana akufuwula mʼNyumbayo kuti, “Hosana kwa Mwana wa Davide,” anapsa mtima."},{"book":"Mateyu","chapter":"21","verse":"16","text":"Anamufunsa kuti, “Kodi mukumva zimene anawa akunena?”"},{"book":"Mateyu","chapter":"21","verse":"17","text":"Ndipo anawasiya natuluka mu mzindawo ndi kupita ku Betaniya, kumene anakagona."},{"book":"Mateyu","chapter":"21","verse":"18","text":"Mmamawa, pamene amabwera ku mzinda, anamva njala."},{"book":"Mateyu","chapter":"21","verse":"19","text":"Ataona mtengo wamkuyu mʼmbali mwa msewu, anapitapo koma sanapeze kanthu koma masamba okhaokha. Pamenepo anati kwa mtengowo, “Usadzabalenso chipatso!” Nthawi yomweyo mtengowo unafota."},{"book":"Mateyu","chapter":"21","verse":"20","text":"Ophunzira ataona zimenezi, anadabwa nafunsa kuti, “Kodi mtengo wamkuyuwu wauma msanga bwanji?”"},{"book":"Mateyu","chapter":"21","verse":"21","text":"Yesu anayankha kuti, “Zoonadi, ndikuwuzani kuti ngati muli ndi chikhulupiriro ndipo simukayika, simudzangochita zokha zachitika kwa mkuyuzi, koma mudzatha kuwuza phiri ili kuti, ‘Pita, kadziponye wekha mʼnyanja,’ ndipo zidzachitikadi."},{"book":"Mateyu","chapter":"21","verse":"22","text":"Ngati mukhulupirira, mudzalandira chilichonse chimene muchipempha mʼpemphero.”"},{"book":"Mateyu","chapter":"21","verse":"23","text":"Yesu analowa mʼNyumba ya Mulungu, ndipo pamene ankaphunzitsa, akulu a ansembe ndi akuluakulu anabwera kwa Iye namufunsa kuti, “Muchita izi ndi ulamuliro wanji ndipo anakupatsani ndani ulamuliro umenewu?”"},{"book":"Mateyu","chapter":"21","verse":"24","text":"Yesu anayankha kuti, “Inenso ndikufunsani funso limodzi, mukandiyankha, Inenso ndikukuwuzani ndi ulamuliro wa yani umene ndikuchitira izi."},{"book":"Mateyu","chapter":"21","verse":"25","text":"Ubatizo wa Yohane unachokera kuti? Kumwamba kapena kwa anthu?”"},{"book":"Mateyu","chapter":"21","verse":"26","text":"Koma tikati, ‘Kuchokera kwa anthu,’ ife tikuopa anthuwa, pakuti onse amakhulupirira kuti Yohane anali mneneri.”"},{"book":"Mateyu","chapter":"21","verse":"27","text":"Choncho anamuwuza Yesu kuti, “Sitikudziwa.”"},{"book":"Mateyu","chapter":"21","verse":"28","text":"“Kodi muganiza bwanji? Panali munthu wina anali ndi ana aamuna awiri. Anapita kwa woyamba nati, ‘Mwanawe pita kagwire ntchito lero mʼmunda wamphesa.’"},{"book":"Mateyu","chapter":"21","verse":"29","text":"“Iye anayankha kuti, ‘Sindipita,’ koma pambuyo pake anasintha maganizo napita."},{"book":"Mateyu","chapter":"21","verse":"30","text":"“Kenaka abambowo anapita kwa mwana winayo nanena chimodzimodzi. Iye anayankha kuti, ‘Ndipita abambo,’ koma sanapite."},{"book":"Mateyu","chapter":"21","verse":"31","text":"“Ndani wa awiriwa anachita chimene abambo ake amafuna?”"},{"book":"Mateyu","chapter":"21","verse":"32","text":"Pakuti Yohane anabwera kwa inu kuti akuonetseni njira yachilungamo, koma inu simunakhulupirire iye, koma amisonkho ndi adama anamukhulupirira. Koma ngakhale munaona izi, simunatembenuke mtima ndi kumukhulupirira iye."},{"book":"Mateyu","chapter":"21","verse":"33","text":"“Tamverani fanizo lina: Panali mwini munda amene anadzala mphesa. Anamanga mpanda kuzungulira mundawo, nakumba moponderamo mphesa ndipo anamanga nsanja. Kenaka anabwereketsa munda wamphesawo kwa alimi ena napita pa ulendo."},{"book":"Mateyu","chapter":"21","verse":"34","text":"Pamene nthawi yokolola inakwana, anatumiza antchito ake kwa matenanti aja kuti akatenge zipatso zake."},{"book":"Mateyu","chapter":"21","verse":"35","text":"“Alimi aja anagwira antchito ake; namenya mmodzi, napha wina, ndi kumuponya miyala wachitatuyo."},{"book":"Mateyu","chapter":"21","verse":"36","text":"Kenaka anatumiza antchito ena oposa oyambawo ndipo matenantiwo anawachitira chimodzimodzi."},{"book":"Mateyu","chapter":"21","verse":"37","text":"Pomalizira anatumiza mwana wake. Anati adzamuchitira ulemu mwana wanga."},{"book":"Mateyu","chapter":"21","verse":"38","text":"“Koma alimiwo ataona mwanayo anati kwa wina ndi mnzake, ‘Uyu ndiye olowa mʼmalo mwa abambo ake. Tiyeni timuphe ndipo titenge cholowa chake.’"},{"book":"Mateyu","chapter":"21","verse":"39","text":"Pamenepo anamutenga namuponyera kunja kwa munda wamphesa namupha."},{"book":"Mateyu","chapter":"21","verse":"40","text":"“Tsono akabwera mwini munda wamphesa adzachita nawo chiyani matenantiwo?”"},{"book":"Mateyu","chapter":"21","verse":"41","text":"Iwo anayankha kuti, “Adzawapha moyipa alimi oyipawo ndipo adzabwereketsa mundawo kwa alimi ena amene adzamupatsa gawo lake la mbewu pa nthawi yokolola.”"},{"book":"Mateyu","chapter":"21","verse":"42","text":"Yesu anawawuza kuti, “Kodi simunawerenge mʼmalemba kuti:"},{"book":"Mateyu","chapter":"21","verse":"43","text":"“Nʼchifukwa chake ndi kukuwuzani kuti ufumu wa Mulungu udzalandidwa kwa inu ndipo udzapatsidwa kwa anthu amene adzabereka chipatso chake."},{"book":"Mateyu","chapter":"21","verse":"44","text":"Amene agwa pa mwalawu adzadukaduka, ndipo amene udzamugwere udzamuthudzula.”"},{"book":"Mateyu","chapter":"21","verse":"45","text":"Akulu a ansembe ndi Afarisi atamva mafanizo a Yesu, anadziwa kuti ankanena iwo."},{"book":"Mateyu","chapter":"21","verse":"46","text":"Pamenepo anafuna njira yoti amugwirire, koma anaopa gulu la anthu chifukwa anthu onse ankakhulupirira kuti Iye anali mneneri."}]}