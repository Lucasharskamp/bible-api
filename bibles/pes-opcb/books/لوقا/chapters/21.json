{"data":[{"book":"لوقا","chapter":"21","verse":"1","text":"وقتی عیسی در معبد ایستاده بود و به اطراف نگاه می‌کرد، ثروتمندانی را دید که هدایای خود را در صندوق بِیت‌المال می‌ریختند."},{"book":"لوقا","chapter":"21","verse":"2","text":"در همان حال بیوه‌زن فقیری نیز آمد و دو سکۀ ناچیز در صندوق انداخت."},{"book":"لوقا","chapter":"21","verse":"3","text":"عیسی فرمود: «در واقع این بیوه‌زن فقیر بیشتر از تمام آن ثروتمندان هدیه داده است."},{"book":"لوقا","chapter":"21","verse":"4","text":"چون آنها قسمت کوچکی از آنچه را که احتیاج نداشتند دادند، ولی این زن فقیر هر چه داشت داد.»"},{"book":"لوقا","chapter":"21","verse":"5","text":"در این هنگام بعضی از شاگردان عیسی از سنگهای زیبایی که در بنای خانۀ خدا به کار رفته بود و از هدایای گرانبهایی که مردم وقف کرده بودند، تعریف می‌کردند. اما عیسی به ایشان فرمود:"},{"book":"لوقا","chapter":"21","verse":"6","text":"«روزی فرا می‌رسد که تمام این چیزهایی که می‌بینید، سنگی بر سنگی دیگر باقی نخواهد ماند، بلکه همه زیر و رو خواهد شد.»"},{"book":"لوقا","chapter":"21","verse":"7","text":"ایشان با تعجب گفتند: «استاد، این وقایع در چه زمانی روی خواهد داد؟ نشانۀ نزدیک شدن آنها چیست؟»"},{"book":"لوقا","chapter":"21","verse":"8","text":"عیسی در جواب فرمود: «مواظب باشید کسی شما را گمراه نکند. زیرا بسیاری به نام من آمده، خواهند گفت، ”من مسیح هستم“ و ”زمان موعود فرا رسیده است“. اما باور نکنید."},{"book":"لوقا","chapter":"21","verse":"9","text":"و هنگامی که خبر جنگها و آشوبها را بشنوید، پریشان نشوید زیرا باید اول چنین وقایعی اتفاق بیفتد، اما به این زودی دنیا به آخر نخواهد رسید.»"},{"book":"لوقا","chapter":"21","verse":"10","text":"سپس ادامه داد: «قومها و ممالک به هم اعلان جنگ خواهند داد."},{"book":"لوقا","chapter":"21","verse":"11","text":"در جاهای مختلف دنیا، زمین لرزه‌های عظیم، قحطی‌ها و بیماریهای مسری پدید خواهد آمد و در آسمان نیز چیزهای عجیب و هولناک دیده خواهد شد."},{"book":"لوقا","chapter":"21","verse":"12","text":"«اما قبل از این وقایع، دوره آزار و جفا و شکنجه پیش خواهد آمد. شما را به خاطر نام من، به کنیسه‌ها و زندانها خواهند سپرد، و به حضور پادشاهان و والیان خواهند کشاند."},{"book":"لوقا","chapter":"21","verse":"13","text":"اما این فرصتی خواهد بود تا دربارۀ من شهادت دهید."},{"book":"لوقا","chapter":"21","verse":"14","text":"پس پیشاپیش نگران نباشید که چگونه از خود دفاع کنید،"},{"book":"لوقا","chapter":"21","verse":"15","text":"زیرا به شما خواهم آموخت که چه بگویید، به طوری که هیچ‌یک از دشمنانتان، یارای پاسخگویی و ایستادگی در مقابل شما را نخواهند داشت!"},{"book":"لوقا","chapter":"21","verse":"16","text":"پدر و مادر و برادران و بستگان و دوستانتان به شما خیانت خواهند کرد و شما را تسلیم دشمن خواهند کرد؛ و برخی از شما کشته خواهید شد؛"},{"book":"لوقا","chapter":"21","verse":"17","text":"تمام مردم دنیا به خاطر نام من از شما متنفر خواهند شد."},{"book":"لوقا","chapter":"21","verse":"18","text":"اما مویی از سر شما گُم نخواهد شد!"},{"book":"لوقا","chapter":"21","verse":"19","text":"اگر تا به آخر تحمل کنید، جانهای خود را نجات خواهید داد."},{"book":"لوقا","chapter":"21","verse":"20","text":"«اما هرگاه دیدید که اورشلیم به محاصره دشمن درآمده، بدانید که زمان نابودی آن فرا رسیده است."},{"book":"لوقا","chapter":"21","verse":"21","text":"آنگاه کسانی که در یهودیه هستند، به تپه‌های اطراف فرار کنند و آنانی که در اورشلیم هستند از شهر بیرون بروند و کسانی که در بیرون شهر هستند، به شهر باز نگردند."},{"book":"لوقا","chapter":"21","verse":"22","text":"زیرا آن زمان، هنگام مجازات خواهد بود، روزهایی که تمام هشدارهای انبیا تحقق خواهند یافت."},{"book":"لوقا","chapter":"21","verse":"23","text":"وای به حال زنانی که در آن زمان آبستن باشند یا کودک شیرخوار داشته باشند. زیرا این قوم دچار مصیبت سختی شده، خشم و غضب خدا بر آنان عارض خواهد شد؛"},{"book":"لوقا","chapter":"21","verse":"24","text":"ایشان به دم شمشیر خواهند افتاد و یا اسیر شده، به سرزمینهای بیگانه تبعید خواهند گشت. اورشلیم نیز به دست بیگانگان افتاده، پایمال خواهد شد تا زمانی که دوره تسلط بیگانگان به پایان رسد."},{"book":"لوقا","chapter":"21","verse":"25","text":"«آنگاه در آسمان اتفاقات عجیبی خواهد افتاد و در خورشید و ماه و ستارگان، علائم هولناکی دیده خواهد شد. بر روی زمین، قومها از غرش دریاها و خروش امواج آن، آشفته و پریشان خواهند شد."},{"book":"لوقا","chapter":"21","verse":"26","text":"بسیاری از تصور سرنوشت هولناکی که در انتظار دنیاست، ضعف خواهند کرد؛ زیرا نیروهایی که زمین را نگاه داشته‌اند، به لرزه در خواهند آمد."},{"book":"لوقا","chapter":"21","verse":"27","text":"آنگاه تمام مردم روی زمین پسر انسان را خواهند دید که در ابری، با قدرت و شکوه عظیم می‌آید."},{"book":"لوقا","chapter":"21","verse":"28","text":"پس وقتی این رویدادها آغاز می‌شوند، بایستید و به بالا نگاه کنید، زیرا نجات شما نزدیک است!»"},{"book":"لوقا","chapter":"21","verse":"29","text":"سپس این مثل را برایشان زد: «درخت انجیر یا سایر درختان را بنگرید."},{"book":"لوقا","chapter":"21","verse":"30","text":"وقتی شکوفه می‌کنند، بی‌آنکه کسی به شما بگوید، می‌فهمید تابستان نزدیک است."},{"book":"لوقا","chapter":"21","verse":"31","text":"همین‌طور نیز وقتی تمام این نشانه‌ها را ببینید، بدانید که به‌زودی ملکوت خدا آغاز خواهد شد."},{"book":"لوقا","chapter":"21","verse":"32","text":"«براستی به شما می‌گویم که تا این چیزها اتفاق نیفتد، این نسل از میان نخواهد رفت."},{"book":"لوقا","chapter":"21","verse":"33","text":"آسمان و زمین از بین خواهند رفت، اما کلام من هرگز زایل نخواهد شد."},{"book":"لوقا","chapter":"21","verse":"34","text":"«پس مراقب باشید! نگذارید پرخوری، میگساری و غم و غصه‌های زندگی، دلتان را سنگین سازد و آن روز مانند دامی شما را غافلگیر کند."},{"book":"لوقا","chapter":"21","verse":"35","text":"زیرا آن روز بر همۀ مردم جهان خواهد آمد."},{"book":"لوقا","chapter":"21","verse":"36","text":"پس هر لحظه مراقب باشید و همیشه دعا کنید تا از این رویدادهای وحشتناک در امان بوده، در حضور پسر انسان بایستید.»"},{"book":"لوقا","chapter":"21","verse":"37","text":"به این ترتیب، او هر روز در معبد به تعلیم مردم می‌پرداخت و هنگام عصر نیز از شهر خارج شده، شب را در کوه زیتون به صبح می‌رساند."},{"book":"لوقا","chapter":"21","verse":"38","text":"مردم نیز از صبح زود برای شنیدن سخنانش در معبد جمع می‌شدند."}]}