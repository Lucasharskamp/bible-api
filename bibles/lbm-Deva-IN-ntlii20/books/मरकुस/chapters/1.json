{"data":[{"book":"मरकुस","chapter":"1","verse":"1","text":"परमेश्वर को बेटा१:१ कुछ हस्तलेखों म परमेश्वर को टुरा नहीं लिख्यो गयो हय। यीशु मसीह को सुसमाचार की सुरूवात।"},{"book":"मरकुस","chapter":"1","verse":"2","text":"जसो की यशायाह भविष्यवक्ता की किताब म लिख्यो हय"},{"book":"मरकुस","chapter":"1","verse":"3","text":"जंगल म एक पुकारन वालो को आवाज सुनायी दे रह्यो हय"},{"book":"मरकुस","chapter":"1","verse":"4","text":"येकोलायी यूहन्ना बपतिस्मा देन वालो सुनसान जागा म बपतिस्मा१:४ पानी सी डुबाय क निकालनो अऊर शिक्षा देतो हुयो लोगों सी कह्यो, अपनो पापों सी दूर रहो अऊर माफी लायी। “मन फिराव को बपतिस्मा लेवो, अऊर परमेश्वर तुम्हरो पापों ख माफ करेंन।”"},{"book":"मरकुस","chapter":"1","verse":"5","text":"सब यहूदिया प्रदेश को अऊर यरूशलेम नगर को सब रहन वालो लोग निकल क यूहन्ना को जवर गयो। अऊर उन्न अपनो पापों ख मान क, यरदन नदी म ओको सी बपतिस्मा लेन लग्यो।"},{"book":"मरकुस","chapter":"1","verse":"6","text":"यूहन्ना ऊंट को बाल को कपड़ा पहिन्यो अऊर अपनी कमर म चमड़ा को पट्टा बान्ध्यो रहत होतो, अऊर टिड्डियां१:६ फाफा जंगली कीड़ा  अऊर जंगली शहेद खात होतो।"},{"book":"मरकुस","chapter":"1","verse":"7","text":"अऊर ऊ यो प्रचार करत होतो, “मोरो बाद ऊ आवन वालो हय, जो मोरो सी शक्तिमान हय। मय त यो लायक नहाय की झुक क ओको चप्पल को बन्ध निकाल सकू।"},{"book":"मरकुस","chapter":"1","verse":"8","text":"मय न त तुम्ख पानी सी बपतिस्मा दियो हय पर ऊ तुम्ख पवित्र आत्मा सी बपतिस्मा देयेंन।”"},{"book":"मरकुस","chapter":"1","verse":"9","text":"उन दिनो म यीशु न नासरत नगर सी गलील प्रदेश म आय क, यरदन नदी म यूहन्ना सी पानी म डुब क बपतिस्मा लियो।"},{"book":"मरकुस","chapter":"1","verse":"10","text":"अऊर जब यीशु पानी सी निकल क ऊपर आयो, त तुरतच ओन आसमान ख खुलतो अऊर पवित्र आत्मा ख कबूत्तर को जसो अपनो ऊपर उतरता देख्यो।"},{"book":"मरकुस","chapter":"1","verse":"11","text":"१:११ मत्ती ३:१७; १२:१८; मरकुस ९:७; लूका ३:२२अऊर या स्वर्ग सी आवाज सुनी, “तय मोरो प्रिय बेटा आय, तोरो सी मय खुश हय।”"},{"book":"मरकुस","chapter":"1","verse":"12","text":"तब आत्मा न तुरतच ओख सुनसान जागा को तरफ भेज्यो।"},{"book":"मरकुस","chapter":"1","verse":"13","text":"अऊर सुनसान जागा म चालीस दिन तक शैतान न ओकी परीक्षा करी; अऊर ऊ जंगली पशु को संग रह्यो, अऊर स्वर्गदूत ओकी सेवा करत रह्यो।"},{"book":"मरकुस","chapter":"1","verse":"14","text":"यूहन्ना ख जेलखाना म डाल्यो जान को बाद यीशु न गलील म आय क परमेश्वर को राज्य को सुसमाचार प्रचार करयो,"},{"book":"मरकुस","chapter":"1","verse":"15","text":"१:१५ मत्ती ३:२“सही समय पूरो भयो हय,” उन्न कह्यो, “अऊर परमेश्वर को राज्य जवर आय गयो हय! अपनो पापों सी मन फिरावो अऊर सुसमाचार पर विश्वास करो!”"},{"book":"मरकुस","chapter":"1","verse":"16","text":"जब यीशु गलील को झील को किनार-किनार जातो हुयो, ओन दोय भाऊ शिमोन अऊर ओको भाऊ अन्द्रियास ख झील म जार डालतो देख्यो; कहालीकि हि मछवारा होतो।"},{"book":"मरकुस","chapter":"1","verse":"17","text":"यीशु न उन्को सी कह्यो; “मोरो पीछू आवो; मय तुम्ख लोगों ख परमेश्वर को राज्य म लावनो सिखाऊं।”"},{"book":"मरकुस","chapter":"1","verse":"18","text":"हि तुरतच जार ख छोड़ क ओको पीछू चली गयो।"},{"book":"मरकुस","chapter":"1","verse":"19","text":"अऊर कुछ आगु आय क, ओन जब्दी को दोय बेटा याकूब, अऊर ओको भाऊ यूहन्ना ख, डोंगा पर जार ख सुधारतो देख्यो।"},{"book":"मरकुस","chapter":"1","verse":"20","text":"जब यीशु न उन्ख देख्यो, अऊर तुरतच उन्ख बुलायो; हि अपनो बाप जब्दी ख मजूरों को संग डोंगा पर छोड़ क, ओको पीछू चली गयो।"},{"book":"मरकुस","chapter":"1","verse":"21","text":"यीशु अऊर ओको चेला कफरनहूम नगर म आयो, अऊर ऊ आराम दिन१:२१ यहूदियों को आराम दिन म यहूदियों को आराधनालय म जाय क शिक्षा देन लग्यो।"},{"book":"मरकुस","chapter":"1","verse":"22","text":"१:२२ मत्ती ७:२८,२९अऊर लोग ओकी शिक्षा सी अचम्भित भयो; कहालीकि ऊ उन्ख धर्मशास्त्री१:२२ धर्मगुरु को जसो नहीं, पर अधिकार सी शिक्षा देत होतो।"},{"book":"मरकुस","chapter":"1","verse":"23","text":"उच समय म, उन्को आराधनालय म एक आदमी होतो, जेको म एक दुष्ट आत्मा होती।"},{"book":"मरकुस","chapter":"1","verse":"24","text":"ओन चिल्लाय क कह्यो, “हे नासरत नगर को यीशु, हम्ख तोरो सी का काम? का तय हम्ख नाश करन आयो हय? मय तोख जानु हय, तय कौन आय? परमेश्वर को पवित्र जन आय!”"},{"book":"मरकुस","chapter":"1","verse":"25","text":"यीशु न ओख डाट क कह्यो, “चुप रह्य; अऊर ओको म सी निकल जा।”"},{"book":"मरकुस","chapter":"1","verse":"26","text":"तब दुष्ट आत्मा ओख मुरकट क, अऊर बड़ो आवाज सी चिल्लाय क ओको म सी निकल गयी।"},{"book":"मरकुस","chapter":"1","verse":"27","text":"येको पर सब लोग अचम्भा करतो हुयो आपस म वाद-विवाद करन लग्यो, की “या का बात आय? या त कोयी नयी शिक्षा आय! ऊ अधिकार को संग दुष्ट आत्मावों ख भी आज्ञा देत होतो, अऊर हि ओकी आज्ञा मानत होतो।”"},{"book":"मरकुस","chapter":"1","verse":"28","text":"अऊर यीशु को समाचार को बारे म तुरतच गलील को आजु-बाजू को पूरो प्रदेश म फैल गयो।"},{"book":"मरकुस","chapter":"1","verse":"29","text":"यीशु आराधनालय म सी निकल क, याकूब अऊर यूहन्ना को संग शिमोन अऊर अन्द्रियास को घर आयो।"},{"book":"मरकुस","chapter":"1","verse":"30","text":"शिमोन की सासु बुखार म पड़ी होती, अऊर उन्न तुरतच ओको बारे म यीशु सी कह्यो।"},{"book":"मरकुस","chapter":"1","verse":"31","text":"तब ओन जवर जाय क ओको हाथ पकड़ क ओख उठायो; अऊर ओको बुखार उतर गयो, अऊर वा उन्की सेवा-भाव करन लगी।"},{"book":"मरकुस","chapter":"1","verse":"32","text":"शाम को समय जब सूरज डुब गयो त लोग सब बीमारों ख अऊर उन्ख, जेको म दुष्ट आत्मायें होती, यीशु को जवर लायो।"},{"book":"मरकुस","chapter":"1","verse":"33","text":"अऊर नगर को सब लोग फाटक को बाहेर जमा भयो।"},{"book":"मरकुस","chapter":"1","verse":"34","text":"यीशु न बहुत सो ख जो कुछ तरह की बीमारी सी जकड़्यो हुयो होतो, उन्ख चंगो करयो, अऊर बहुत सी दुष्ट आत्मावों ख निकाल्यो, अऊर दुष्ट आत्मावों ख बोलन नहीं दियो, कहालीकि हि ओख जानत होती की ऊ कौन आय।"},{"book":"मरकुस","chapter":"1","verse":"35","text":"भुन्सारो ख, यीशु उठ क निकल गयो, अऊर एक एकान्त जागा म गयो अऊर प्रार्थना करन लग्यो।"},{"book":"मरकुस","chapter":"1","verse":"36","text":"पर शिमोन अऊर ओको संगी ओख ढूंढन गयो।"},{"book":"मरकुस","chapter":"1","verse":"37","text":"अऊर जब ऊ मिल्यो, त ओको सी कह्यो, “सब लोग तोख ढूंढ रह्यो हय।”"},{"book":"मरकुस","chapter":"1","verse":"38","text":"पर यीशु न उन्ख उत्तर दियो, “आवो; हम अऊर कहीं आजु-बाजू को गांवो म जाबो, कि मय उत भी प्रचार करू, कहालीकि मय येको लायीच आयो हय।”"},{"book":"मरकुस","chapter":"1","verse":"39","text":"येकोलायी ऊ पूरो गलील म यहूदियों को सभागृह म जाय-जाय क प्रचार करत अऊर दुष्ट आत्मावों ख निकालत रह्यो।"},{"book":"मरकुस","chapter":"1","verse":"40","text":"अऊर एक कोढ़ को रोगी यीशु को जवर आय क ओको सी बिनती करी, अऊर ओको सामने घुटना टेक क ओको सी कह्यो; “यदि तय चाहवय त मोख शुद्ध कर सकय हय।”"},{"book":"मरकुस","chapter":"1","verse":"41","text":"यीशु न कोढ़ी पर तरस खाय क हाथ बढ़ायो, अऊर ओख छूय क कह्यो, “मय चाहऊ हय तय शुद्ध होय जा!”"},{"book":"मरकुस","chapter":"1","verse":"42","text":"अऊर तुरतच ओको कोढ़ सुधरतो चल्यो, अऊर ऊ शुद्ध भय गयो।"},{"book":"मरकुस","chapter":"1","verse":"43","text":"तब यीशु न ओख कठिन चेतावनी दे क तुरतच बिदा करयो,"},{"book":"मरकुस","chapter":"1","verse":"44","text":"अऊर ओको सी कह्यो, “सुन, कोयी सी कुछ मत कहजो, पर जाय क अपनो आप ख याजक१:४४ अर्पन करन वालो पुजारी ख दिखाव, अऊर अपनो शुद्ध होन को बारे म जो कुछ मूसा न ठहरायो हय ओख भेंट चढ़ाव कि उन पर गवाही हो।”"},{"book":"मरकुस","chapter":"1","verse":"45","text":"पर ऊ आदमी बाहेर जाय क यो बात को बहुत प्रचार करन अऊर यहां तक फैलावन लग्यो कि यीशु फिर खुलेआम नगर म नहीं जाय सक्यो, पर बाहेर सुनसान जागा म रह्यो; अऊर चारयी तरफ सी लोग ओको जवर आतो रह्यो।"}]}