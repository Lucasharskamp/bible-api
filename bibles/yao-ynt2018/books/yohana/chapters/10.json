{"data":[{"book":"Yohana","chapter":"10","verse":"1","text":"Che Yesu ŵaasalile, “Ngunsalila isyene, mundu jwalijose jwakwinjila mu lichinga lya ngondolo pangajinjilila pa nnango, nambo akwinjilila kwine, jwelejo ali jwawiyi ni jwakusumula."},{"book":"Yohana","chapter":"10","verse":"2","text":"Nambo jwakwinjilila pa nnango, jwelejo ali jwakuchinga ngondolo."},{"book":"Yohana","chapter":"10","verse":"3","text":"Jwakulindilila akumbugulila nnango mundu jo, ni ngondolo sikupilikana liloŵe lya jwakuchinga, nombejo akusiŵilanga ngondolo syakwe jwalijose kwa liina lyakwe ni kusikoposya paasa."},{"book":"Yohana","chapter":"10","verse":"4","text":"Amalaga kusikoposya paasa akusilongolela, nombe ngondolo syo sikunkuya, pakuŵa sikulimanyilila liloŵe lyakwe."},{"book":"Yohana","chapter":"10","verse":"5","text":"Ngondolo syo ngasikombola kunkuya jwannendo, nambo sisimmutuche pakuŵa ngasikumanyilila liloŵe lyakwe.”"},{"book":"Yohana","chapter":"10","verse":"6","text":"Che Yesu ŵaasalile chitagu cho, nambo ŵandu wo nganaimanyilila chasachile kwasalila."},{"book":"Yohana","chapter":"10","verse":"7","text":"Nipele Che Yesu ŵaŵechete sooni, “Ngunsalila isyene, uneji ndili nnango wa kwinjilila ngondolo."},{"book":"Yohana","chapter":"10","verse":"8","text":"Ŵane wose ŵaŵanongolele kwika ŵaliji ŵawiyi ni ŵakusumula, nombe ngondolo syo nganisyapilikanila."},{"book":"Yohana","chapter":"10","verse":"9","text":"Uneji ndili nnango, mundu jwalijose jwakwinjila mu lichinga kwa kwinjilila kukwangu chakulupuswe, chajinjile ni kukopoka, ni kupata yakulya."},{"book":"Yohana","chapter":"10","verse":"10","text":"Jwawiyi akwika achisakaga kwiŵa ni kuulaga ni kujonanga. Uneji iiche kuti akole umi wa usyene, wangaukupungula.”"},{"book":"Yohana","chapter":"10","verse":"11","text":"“Uneji ndili jwakuchinga jwambone. Jwakuchinga jwambone akuutyosya umi wakwe kwa ligongo lya ngondolo syakwe."},{"book":"Yohana","chapter":"10","verse":"12","text":"Jwamasengo jwanganaŵa jwakuchinga, namose nganaŵa nsyene ngondolo. Pakugawona masogo gali nkwika, akusileka ngondolo ni kuutuka. Nipele masogo gakusikamula ni kusipwilinganya."},{"book":"Yohana","chapter":"10","verse":"13","text":"Mundu jo akuutuka pakuŵa ali mundu jwamasengo jwa malipilo ni ngondolo ngaŵa chindu kukwakwe."},{"book":"Yohana","chapter":"10","verse":"14","text":"Uneji ndili jwakuchinga jwambone. Ngusimanyilila ngondolo syangu ni ngondolo syangu sikuumanyilila une,"},{"book":"Yohana","chapter":"10","verse":"15","text":"mpela ila Atati yakuti pakuumanyilila, ni uneji inguti pakwamanyilila Atati. Uneji nguutyosya umi wangu kwa ligongo lya ngondolo."},{"book":"Yohana","chapter":"10","verse":"16","text":"Sooni ngwete ngondolo sine syangaŵa sya lichinga li. Nombesyo ngusachilwa kusiichisya, nombesyo sisipilikane liloŵe lyangu ni chikuŵe mpingo umo ni jwakuchinga jumo.”"},{"book":"Yohana","chapter":"10","verse":"17","text":"“Atati akuunonyela une ligongo nguutyosya umi wangu kuti mbochele sooni."},{"book":"Yohana","chapter":"10","verse":"18","text":"Ngapagwa mundu jwakuusumula umi wangu, uneji nguutyosya nansyene. Ngwete ukombole wa kuutyosya ni ukombole wa kuutola. Yelei ni yatite pakulajisya Atati ŵangu mbanganye.”"},{"book":"Yohana","chapter":"10","verse":"19","text":"Kwa ligongo lya maloŵe ga Che Yesu, Ŵayahudi ŵatindene sooni."},{"book":"Yohana","chapter":"10","verse":"20","text":"Ŵajinji mwa ŵelewo ŵatite, “Akwete lisoka, ni sooni jwampugwe! Kwachichi nkumpilikanila?”"},{"book":"Yohana","chapter":"10","verse":"21","text":"Ŵandu ŵane ŵatite, “Mundu jwakamwilwe ni lisoka ngakukombola kuŵecheta yelei. Ana lisoka likukombola kugaugula meeso ga ŵandu ŵangalola?”"},{"book":"Yohana","chapter":"10","verse":"22","text":"Ku Yelusalemu ko kwaliji ni chindimba chakukumbuchila kujiŵika pajika Nyuumba kwa ligongo lya Ambuje. Ni katema ko kaliji katema ka mbepo."},{"book":"Yohana","chapter":"10","verse":"23","text":"Nombe Che Yesu ŵaliji nkwendajenda pa Nyuumba ja Akunnungu pansana pa mwenye Che Selemani."},{"book":"Yohana","chapter":"10","verse":"24","text":"Nipele Ŵayahudi ŵaasyungwile, ni ŵambusisye, “Ana chintuleche tuli nkuganisya mpaka chakachi? Iŵaga mmwe ndi Kilisito Jwakuwombola, ntusalile uchenene.”"},{"book":"Yohana","chapter":"10","verse":"25","text":"Che Yesu ŵajanjile, “Nansalile, nambo nganimungulupilila. Masengo gingugapanganya kwa ulamusi wa Atati ŵangu gakulosya kuti une ndili jwelejo."},{"book":"Yohana","chapter":"10","verse":"26","text":"Nambo ŵanyamwe ngankukulupilila pakuŵa ŵanyamwe nganimma ngondolo syangu."},{"book":"Yohana","chapter":"10","verse":"27","text":"Ngondolo syangu sikupilikana liloŵe lyangu. Uneji ngusimanyilila, nombesyo sikuunguya."},{"book":"Yohana","chapter":"10","verse":"28","text":"Uneji ngusipa umi wa moŵa gose pangali mbesi, nombesyo ngasiwa ng'o. Ngapagwa mundu jwalijose juchakombole kuumbokonya."},{"book":"Yohana","chapter":"10","verse":"29","text":"Atati ŵangu juŵambele ngondolo syo ali jwankulu kupunda wose, nombe ngapagwa mundu jwalijose juchakombole kusipokonya mmakono mwa Atati ŵangu."},{"book":"Yohana","chapter":"10","verse":"30","text":"Uneji ni Atati ŵangu tuli ŵamo.”"},{"book":"Yohana","chapter":"10","verse":"31","text":"Nipele Ŵayahudi ŵalokwete sooni maganga kuti ŵaulaje Che Yesu."},{"book":"Yohana","chapter":"10","verse":"32","text":"Che Yesu ŵaasalile, “Nannosisye masengo gambone gamajinji gaŵambele Atati ŵangu kuti nagapanganye. Ana masengo chi gambone mwa gelego gankusaka kumulajila?”"},{"book":"Yohana","chapter":"10","verse":"33","text":"Ŵayahudi ŵajanjile, “Ngatukumponya maganga kwa ligongo lya masengo gambone, nambo kwa ligongo lya kwatukana Akunnungu! Pakuŵa mmwejo ndi mundu pe, nambo nkulitenda Akunnungu.”"},{"book":"Yohana","chapter":"10","verse":"34","text":"Che Yesu ŵajanjile, “Ilembekwe Mmalajisyo genu kuti, Akunnungu ŵatite, ‘Ŵanyamwe ndi achiminungu?’"},{"book":"Yohana","chapter":"10","verse":"35","text":"Akunnungu ŵaaŵilasile achiminungu aŵala wose ŵaŵasalilwe liloŵe lyao, ni uweji tuimanyi kuti Malembelo ga Akunnungu gakuŵecheta usyene moŵa gose."},{"book":"Yohana","chapter":"10","verse":"36","text":"Sambano Atati asagwile ni kunduma pachilambo pa. Kwachichi ŵanyamwe kuusalila, ngwatukana Akunnungu, panguti, uneji ndili Mwana jwa Akunnungu."},{"book":"Yohana","chapter":"10","verse":"37","text":"Iŵaga ngangupanganya masengo gaasachile Atati ŵangu nagapanganye, nkangulupilila une."},{"book":"Yohana","chapter":"10","verse":"38","text":"Nambo iŵaga ngugapanganya masengo gao, natamuno munaangulupilile uneji, ngakulupilile masengo gangu. Pelepo chimmanyilile kusyene kuti Atati ali mwangu une ni uneji ndili mwa Atati.”"},{"book":"Yohana","chapter":"10","verse":"39","text":"Nipele ŵalinjile sooni kwakamula Che Yesu, nambo ŵalikulupwisye ni kutyoka."},{"book":"Yohana","chapter":"10","verse":"40","text":"Che Yesu ŵajawile sooni pesi lusulo lwa Yolodani, kwiuto kuŵabatisyaga che Yohana ŵandu kula ni kutama kweleko."},{"book":"Yohana","chapter":"10","verse":"41","text":"Ŵandu ŵajinji ŵanjaulile ni kuti, “Che Yohana nganaapanganya chimanyisyo chachili chose. Nambo yose yaisasile che Yohana nkati mundu ju ili isyene.”"},{"book":"Yohana","chapter":"10","verse":"42","text":"Kweleko ŵandu ŵajinji ŵaakulupilile Che Yesu."}]}