{"data":[{"book":"ରୋମିୟ","chapter":"1","verse":"1","text":"କ୍ରିସ୍ତ ଜିସୁଦି ଦାସ୍‍ ନି ମାପୁରୁସିତିମାନି ସୁସମାଚାର୍‌ ପ୍ରଚାର୍‍ କିଦେଙ୍ଗ୍‌ ଇଜି ପ୍ରେରିତ ସିସୁ ୱାଜା କୁକାୟ୍‍ଆତିମାନି ପାଉଲ୍‍ତି ଆକୁ ।"},{"book":"ରୋମିୟ","chapter":"1","verse":"2","text":"ଦାର୍ମୁସାସ୍ତ୍ରଦୁ ରାସାତି ମାନି ଇସାବ୍‍ତାନ୍‍ ଇୟା ସୁସମାଚାର୍‌ ବିସୟ୍‍ତାନ୍‍ ମାପୁରୁ ପୁରା ପୁର୍ବେକାଡ଼ାରାନ୍‍ ୱାନି ବାବବାଦିରି ମାଣାନ୍‌ ମାଟାସିତା ମାର୍ହାନ୍‍ ।"},{"book":"ରୋମିୟ","chapter":"1","verse":"3","text":"ତେନି ନାଡ଼୍‍ମି ଆଜିନାନ୍‍; ମାପୁରୁଦି ମାରିସି, ମା ପ୍ରବୁ ଜିସୁ କ୍ରିସ୍ତ । ଲୋକାୱାଜା ୱାନ୍‌ ଦାଉଦ୍‍ତି କୁଟୁମ୍‍ ।"},{"book":"ରୋମିୟ","chapter":"1","verse":"4","text":"ମାତର୍‌ ୱାନି ମାପୁରୁଦି ପବିତ୍ର ଆତ୍ମା ଉଣ୍ତିଙ୍ଗ୍‌ ୱାନ୍‌ ମାପୁରୁଦି ମାରିସି ଇଜି ତରାୟ୍‍ଆତାନ୍‍ । ସାନି ମାଣାନ୍‌ ୱାନି ପେରି ସାକ୍ତିଦି ମାରିଡ଼େସି ନିଙ୍ଗିଁନି ମାଣାନ୍‌ ଇକା ମାରି ଟିକ୍‍ ଆତାତ୍‍ । ଜିସୁ କ୍ରିସ୍ତ ମା ପ୍ରବୁ ।"},{"book":"ରୋମିୟ","chapter":"1","verse":"5","text":"କ୍ରିସ୍ତଦି ଉଣ୍ତିଙ୍ଗ୍‌ ମାପୁରୁ ନାଙ୍ଗିଁ ପେରିତ ସିସୁ ୱାଜା ବାସେକିଜି ୱିଜୁଜାତିଦି ଲୋକା ଲାକ୍‍ତୁ ପ୍ରଚାର୍‍ କିଦେଙ୍ଗ୍‌ ଆସିର୍ବାଦ୍‌ ସିତାମାନାନ୍‌, ଏଣ୍ତେସ୍‌ ୱାର୍‌ ଜିସୁମାନୁ ବିସ୍‍ବାସ୍‍ କିଜି ୱାନିଙ୍ଗ୍‍ଁ ମାନାନାର୍‌ ।"},{"book":"ରୋମିୟ","chapter":"1","verse":"6","text":"ରୋମ୍‍ତି ଗାଡ଼୍‍ତୁ ବାସାନିଲୋକୁ ! ମିର୍‌ ବା ଜିସୁ କ୍ରିସ୍ତଦି ସାରିଦୁ ବୁଲାଦେଙ୍ଗ୍‍ ବାସେଆତିମାନିଦେର୍‍ ।"},{"book":"ରୋମିୟ","chapter":"1","verse":"7","text":"ୱେନ୍‌କା ରୋମ୍‍ ଗାଡ଼୍‍ତି ଏମେୱାରିଙ୍ଗ୍‍ ମାପୁରୁ ଲାଡ୍‍କିନାନ୍‍ ମାରି ୱାନି ନିଜେଦି ଲୋକୁ ଇଜି ଆଦେଙ୍ଗ୍‍ଁ ବାସେକିତାମାନାନ୍‍, ଆୟା ୱିଜେରିଙ୍ଗ୍‌ ନାନ୍‍ ଇୟା ଆକୁ ରାସ୍‍ସିନା ।"},{"book":"ରୋମିୟ","chapter":"1","verse":"8","text":"ମିର୍‌ ମାପୁରୁବିସ୍‍ବାସି ଇଜି ଦୁନିଆଦୁ ୱିଜୁତରିନ୍‍ ୱେଙ୍ଗିଁତି ମାନିଦେର୍‍ । ଇୟାଉଣ୍ତିଙ୍ଗ୍‌ ପାର୍‍ତୁମ୍‍ ମି ୱିଜେରି ଉଣ୍ତିଙ୍ଗ୍‌ ଜିସୁ କ୍ରିସ୍ତଦି ଦର୍‍ତାନ୍‍ ନାନ୍‍ ମାପୁରୁଙ୍ଗ୍‍ଁ ଦନ୍ୟବାଦ୍‍ ସିଜିନା ।"},{"book":"ରୋମିୟ","chapter":"1","verse":"9","text":"ୱିଜୁ ଜିବନ୍‍ତାନ୍‍ ନାନ୍‍ ଆମା ମାପୁରୁଦି ସେବାକିଜିନା ମାରି ଆମା ମାପୁରୁଦି ମାରିସି ବିସୟ୍‍ତାନ୍‍ ନେଗିକାବୁର୍‌ ପ୍ରଚାର୍‍ କିଜିନା, ଆୟା ମାପୁରୁ ନା ସାକି ।"},{"book":"ରୋମିୟ","chapter":"1","verse":"10","text":"ପାର୍‍ତନା କିନିୱାଲେ ନାନୁ ସବୁୱାଲେ ମିଙ୍ଗିଁ ଏତ୍‍କିନା ମାରି ମି ଲାକ୍‍ତୁ ୱାଦେଙ୍ଗ୍ ଇଜି ନାଙ୍ଗିଁ ସୁଜୋଗ୍‌ ସିଦେଙ୍ଗ୍‍ ମାପୁରୁମାନୁ ବାତିଙ୍ଗ୍‍ମାଲ୍‍ଜି ୱାତାମାନା ।"},{"book":"ରୋମିୟ","chapter":"1","verse":"11","text":"ମି ଲାକ୍‍ତୁ ୱାଜି ନାନୁ ପୟ୍‍ତିମାନି ଆତ୍ମିକ ଦାନ ବିସୟ୍‍ ମିଙ୍ଗିଁ ୱେର୍‌ନି ମାଣାନ୍‌ ମି ବିସ୍‍ବାସ୍‍ତିଙ୍ଗ୍‍ ଡାଟ୍‌ କିନା, ଇକା ନା ଅରେନ୍‌ୱାନି ବଦା ।"},{"book":"ରୋମିୟ","chapter":"1","verse":"12","text":"ଇୟାବାଣାନ୍‍ ମାପ୍‌ ନିଜେନିଜେଦିମାନୁ ବିସ୍‍ବାସ୍‍ତିଙ୍ଗ୍‍ ଆଟ୍‍ୱା କିଦେଙ୍ଗ୍‌ ଆଟ୍‍ନିକା ।"},{"book":"ରୋମିୟ","chapter":"1","verse":"13","text":"ଏ ତଡ଼ାନ୍‍କୁ ନି ତାଙ୍ଗିଁକି, ମି ଲାକ୍‍ତୁ ୱାଦେଙ୍ଗ୍ ଇଜି ନାନୁ ବେସିଦେବେଙ୍ଗ୍‍ ବଦା କିତାମାନା, ମାତର୍‌ ଏସ ବାଦା ଉଣ୍ତିଙ୍ଗ୍‌, ଇୟାସାନ୍ଦି ୱାଦେଙ୍ଗ୍ ଆଟ୍‍ଏତାମାନା । ଆଇ ରାଜିଆଙ୍ଗ୍‍ଁ ଅଣଜିହୁଦି ଲୋକା ଲୋଇ ପ୍ରଚାର୍‍ କିଜି ଏଣ୍ତେସ୍‌ ଜିଣାତାମାନା, ମି ରାଜିଦୁ ବା ଆକା କିଦେଙ୍ଗ୍‌ ନା ବଦା ।"},{"book":"ରୋମିୟ","chapter":"1","verse":"14","text":"ଗ୍ରିକ୍‌ କି ବର୍ବର, ସିକିତ୍‍ ନି ଅସିକିତ୍‍ତି ୱିଜୁଜାତିଦି ଲୋକା ଉଣ୍ତିଙ୍ଗ୍‌ ନା ଦାୟିତ୍‍ ମାନାତ୍‌ ।"},{"book":"ରୋମିୟ","chapter":"1","verse":"15","text":"ଆଦେଙ୍ଗ୍‌ ରୋମ୍‍ ଗାଡ଼୍‍ତି ମି ଲାକ୍‍ତୁ ବା ସୁସମାଚାର୍‌ ପ୍ରଚାର୍‍ କିଦେଙ୍ଗ୍‌ ନା ବଦା ।"},{"book":"ରୋମିୟ","chapter":"1","verse":"16","text":"ଆୟା ସୁସମାଚାର୍‌ ମୁସ୍‌କୁ ନା ପୁରା ଆସା ମାନାତ୍‌ । ଆକା ପାର୍‍ତୁମ୍‍ ଜିହୁଦି ଲୋକାମାନୁ ମାରି ୱେନ୍‌କା ଅଣଜିହୁଦି ବିସ୍‍ବାସି ଲୋକାମାନୁ ଉଦାର୍‌ ପାଣି କିଦେଙ୍ଗ୍‌ ଇଜି ମାପୁରୁଦି ସାକ୍ତି ୱାଜା ।"},{"book":"ରୋମିୟ","chapter":"1","verse":"17","text":"ଲୋକ୍‍ ମାପୁରୁ ଲାକ୍‍ତୁ ଏଣ୍ତେସ୍‌ ଦାର୍ମୁତିକାନ୍‍ ଇଜି ୱେଙ୍ଗ୍‍ଁଦେଙ୍ଗ୍‍ ଆଟ୍‍ନାନ୍‍, ତେନି ଉପାୟ୍‌ ଆବେ ତରାୟ୍‍ ଆତାମାନାତ୍‌ । ପାର୍‍ତୁମ୍‍ତାନ୍‌ ସାରାସାରି ସାନ୍ଦି ଉଦାର୍‌ ପୟ୍‍ନି ଉନ୍‍ଣ୍ତ୍ରିମାତ୍ର ଉପାୟ୍‌ ଆଜିନାତ୍‍, ବିସ୍‍ବାସ୍‍ । ବାକ୍ୟ ଇସାବ୍‍ତାନ୍‍, “ଜେ ବିସ୍‍ବାସ୍‍ତାନ୍ ମାପୁରୁଦି ଲାକ୍‍ତୁ ଦାର୍ମୁତିକାନ୍‍ ଇଜି ୱେଙ୍ଗ୍‍ଁନାନ୍‍, ୱାନ୍‌ ଜିନାନ୍‍ ।”"},{"book":"ରୋମିୟ","chapter":"1","verse":"18","text":"ଏମେ ପାପି ତାଗ୍‍ଇପାଣିକିନି ଲୋକୁ ନିଜେଦି ତାଗ୍‍ଇପାଣିଦାନ୍‍ ସତ୍‍ତି ବାଦା କିନାର୍‌, ୱାରି ମୁସ୍‌କୁ ମୁସ୍‍କୁପୁର୍‍ତାନ୍‍ ମାପୁରୁଦି ରିସା ୱାନାତ୍ ।"},{"book":"ରୋମିୟ","chapter":"1","verse":"19","text":"ଇରିଙ୍ଗ୍‌ ମାପୁରୁ ବିସୟ୍‍ତାନ୍‍ ଆମାକା ନେସ୍‍ନି ମାଟା, ୱାର୍‌ ଆକା ନେସ୍‍ତାମାନାର୍‍ ମାପୁରୁ ନିଜେ ଆକା ନେଗେନ୍‍ ୱେର୍‍ତାମାନାନ୍‍ ।"},{"book":"ରୋମିୟ","chapter":"1","verse":"20","text":"ମାପୁରୁ ଦୁନିଆଦିଙ୍ଗ୍‌ ତିଆର୍‍ କିନି ସମୟ୍‍ତାନ୍‍, ୱାନି ତରାୟ୍‍ଆଇ ଗୁଣ୍‍ ଅର୍ତାତ୍‍ ୱାନି କାବାଆନି ଗୁଣ୍‍ ନି ୱିଜୁଦିନ୍‍ତି ସାକ୍ତି ନେଗେନ୍‍ତାନ୍‍ ତରାୟ୍‍ଆଜି ୱାତାମାନାତ୍‍, ୱାନି ତିଆର୍‍ କିତିମାନି ମାନୁ ଆକା ବ୍ୟବହାର୍ କିଦେଙ୍ଗ୍‌ ଆନାତ୍‌ । ଆଦେଙ୍ଗ୍‌ ୱାର୍‌ ନେସ୍‍ଏର୍‍ ଇଜି ସାଲାକି ତର୍‍ତେଙ୍ଗ୍‍ ଆଟ୍‍ଏର୍‍ ।"},{"book":"ରୋମିୟ","chapter":"1","verse":"21","text":"୧:୨୧ ଏପିସିୟ ୪:୧୭,୧୮.ୱାର୍‌ ମାପୁରୁଙ୍ଗୁଁ ନେସ୍‍ସି ବା ୱାନିଙ୍ଗ୍‌ ଟିକ୍‍ତାନ୍‍ ମାନାଏତାର୍‍ ବା ୱାନିଙ୍ଗ୍‌ ଆମା ବିସୟ୍‍ ଉଣ୍ତିଙ୍ଗ୍‌ ଦନ୍ୟବାଦ୍‍ ସିଏଜିନାର୍‍ । ମାତର୍‌ ୱାରି ସିନ୍ତାୱିଜୁ ଅସାର୍ ନି ୱାରି ମାନାଇ ମୋନ୍‌ ପୁରାସିକାଟି ।"},{"book":"ରୋମିୟ","chapter":"1","verse":"22","text":"ୱାର୍‌ ନିଜେଦିଙ୍ଗ୍‍ ବୁଦିମାନିକାର୍‍ ଅଡ଼୍‍ବିନାର୍‍, ମାତର୍‌ ସତ୍‌ତାନ୍‌ ୱାର୍‌ ମୁର୍କୁ ଆତାର୍‌ ।"},{"book":"ରୋମିୟ","chapter":"1","verse":"23","text":"ୱିଜୁଦିନ୍‍ତି ମାପୁରୁଙ୍ଗୁଁ ଉପାସନା ଗୌରବ୍‍ କିଏଣ୍ତା ୱାର୍‌ ସାନି ଲୋକାଙ୍ଗ୍‍, ଜାତୁ ପଟି ନି ସାରାସ୍‍ୱାଜା ବମେଙ୍ଗ୍‍ ରସ୍‍ସି ୱାନିକାଙ୍ଗ୍‍ଁ ପୁଜାକିଜିନାର୍‍ ।"},{"book":"ରୋମିୟ","chapter":"1","verse":"24","text":"ଆଦେଙ୍ଗ୍‌ ମାପୁରୁ ୱାରି ଜିବନ୍‌ତିଙ୍ଗ୍ ଡ଼ିସ୍‍ତାମାନାନ୍‍ ମାରି ୱାର୍‌ ନିଜେ ନିଜେଦି ଆସା ଇସାବ୍‍ତାନ୍‍ ତାଗ୍‍ଇପାଣିଦୁ ମିସାଜି ତେବାଜିନାର୍‍ ୱାର୍‌ ନିଜେ ନିଜେଦି ମେନ୍ଦଲ୍‌ ଦାରିପାଣି କିନିମାନୁ ମିସାକିଜି ଇଡ୍‍ନାର୍‍ ।"},{"book":"ରୋମିୟ","chapter":"1","verse":"25","text":"ୱାର୍‌ ମାପୁରୁଦି ବିସୟ୍‍ତାନ୍‍ ସତ୍‍ ବାଦ୍‍ଲୁ ମିଚ୍‌ତି ଆସା ଇଡ୍‍ଜିନାର୍‍ । ତିଆର୍‍କିତିୱାନିଙ୍ଗ୍‍ ଉପାସନା କିଏନ୍‍ଣ୍ତା, ୱାର୍‌ ତିଆର୍‍ଆତି ଜିନିସ୍‍କାଙ୍ଗ୍‍ ପୁଜା କିନାର୍‌ । ଜୁଗ୍‌ ଜୁଗ୍‍ ଦନ୍ୟ ଆପିତ୍‍ । ଆମେନ୍‍ ।"},{"book":"ରୋମିୟ","chapter":"1","verse":"26","text":"ୱାର୍‌ ସେମାର୍‍ତି ପାପ୍‍ ପାଣିଦୁ ମିସାତିମାନିଙ୍ଗ୍‌ ମାପୁରୁ ୱାରିଙ୍ଗ୍ ଡ଼ିସ୍‍ତା ସିତାମାନାନ୍‌, ୱାରି ଆଡ଼୍‍ସିକ୍‍ ଟିକ୍‍ତାନ୍‌ ବ୍ୟବହାର୍‌ କିନି ବାଦ୍‌ଲୁ ତାଗ୍‌ଇ ପାଣି ୱିଜୁ କିଜିନେ,"},{"book":"ରୋମିୟ","chapter":"1","verse":"27","text":"ମାରି ମେମାରୁଙ୍ଗୁଁ ବା ଟିକ୍‌ତାନ୍‌ ଆଡ଼୍‌ସି ୱାଲେ ତେବାଏଣ୍‌ଗା ନିଜେନିଜେଦି ଉଣ୍ତିଙ୍ଗ୍‌ ତାଗ୍‌ଇ ପାଣିଦୁ ନାସ୍ଟୁ ଆଜିନାର୍‍ । ମେମାରୁଙ୍ଗୁଁ ନିଜେନିଜେଦି ୱାଲେ କାଡ଼୍‍ନି ବ୍ୟବହାର୍‌ କିଜିନାର୍‍ ମାରି ଆବେଟ୍‍ ତାଗ୍‌ଇ ପାଣି ଉଣ୍ତିଙ୍ଗ୍‌ ଦଣ୍ତ୍‍ ପୟ୍‍ଜିନାର୍‍ ।"},{"book":"ରୋମିୟ","chapter":"1","verse":"28","text":"ଇୟା ଲୋକୁ ମାପୁରୁଦି ବିସୟ୍‍ତାନ୍‍ ଟିକ୍‍ ସିନ୍ତା ପୟ୍‍ଦେଙ୍ଗ୍‍ ବଦା ସିଲେତାର୍‍ଆକା, ମାପୁରୁ ୱାରିଙ୍ଗ୍ ଡ଼ିସ୍‍ତାମାନାନ୍‍ ମାରି ୱାର୍‌ ତାଗ୍‍ଇମନ୍‍ ଆଜି ଲୋକ୍‍ତି ୱାଜା ବୁଲାଏଜିନାର୍‍ ।"},{"book":"ରୋମିୟ","chapter":"1","verse":"29","text":"ୱାର୍‌ ତାଗ୍‌ଇକାର୍‌, କରାପ୍‌କିନିକାର୍‌, ଆସା ମାରି ତାଗ୍‍ଇପାଣିଦୁ ପୁରାମାନାର୍‌ । ୱାର୍‌ ଆକାର୍‍, କାତ୍‍ନିକାର୍‍, ଜାଟିକିନିକାର୍‍, ଟକେକିନିକାର୍‍ ମାରି ରିସାଆନିକାର୍‌; ୱାର୍‌ ଆଇୱାରିଙ୍ଗ୍‌ ସୁରି ୱାର୍‌ଗିନାର୍‌;"},{"book":"ରୋମିୟ","chapter":"1","verse":"30","text":"ୱାର୍‌ ମାପୁରୁଦି ଲାକ୍‍ତୁ କାଡ଼୍‌ନିକାର୍‍; ଅମାନ୍ୟ, ଆକାର୍‍ ମାରି ନିଜେଦିଙ୍ଗ୍‌ ତରାୟ୍‌ଆନିକା; ତାଗ୍‍ଇପାଣିଦି ଇନିଇନି ଉପାୟ ୱାର୍‌ କିଜିମାନାର୍‍; ୱାର୍‌ ବୁବାୟାୟାରିଙ୍ଗ୍‍ ମାନାଏର୍‍,"},{"book":"ରୋମିୟ","chapter":"1","verse":"31","text":"ୱାର୍ ବୁଦିସିଲିକାର୍‍, ନିଜେଦି ସିତିମାଟାଦିଙ୍ଗ୍‍ ଇଡିଏର୍‍ । ଆଇୱାରି ଉଣ୍ତିଙ୍ଗ୍‍ଁ ୱାରି ଅଡ଼ପ୍‍ବା ଦୟା ସିଲେତ୍‍ ।"},{"book":"ରୋମିୟ","chapter":"1","verse":"32","text":"ୱାର୍‌ ନେସ୍‍ନାର୍‍ ଜେ, ମାପୁରୁଦି ନିୟମ୍‍ ଇସାବ୍‍ତାନ୍‍ ଇୟାନାନି ଲୋକୁ ସାନିଦଣ୍ତ୍‍ ପୟ୍‍ଦେଙ୍ଗ୍‍ ଜଗ୍‌ । ଇକା ନେସ୍‍ସି ବା ୱାର୍‌ ଆୟାୱାଜା ତାଗ୍‍ଇପାଣି କିନାର୍‌ ମାରି ଆକା କିଜିମାନି ଲୋକାଙ୍ଗ୍‍ ସାରି ସିନାର୍‍ ।"}]}