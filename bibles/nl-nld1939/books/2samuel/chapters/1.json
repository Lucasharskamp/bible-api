{"data":[{"book":"2 Samuel","chapter":"1","verse":"1","text":"Na de dood van Saul bleef David, toen hij terug was van zijn overwinning op de Amalekieten, twee dagen in Sikelag."},{"book":"2 Samuel","chapter":"1","verse":"2","text":"Daar verscheen op de derde dag iemand uit de legerplaats van Saul: zijn kleren waren gescheurd en aarde lag op zijn hoofd. Bij David aangekomen, viel hij ter aarde en boog zich tot op de grond voor hem neer."},{"book":"2 Samuel","chapter":"1","verse":"3","text":"David vroeg hem: Waar komt ge vandaan? Hij antwoordde: Ik ben uit de legerplaats van Saul ontsnapt."},{"book":"2 Samuel","chapter":"1","verse":"4","text":"David zeide tot hem: Vertel me toch, wat er gebeurd is! Hij sprak: Het volk is gevlucht uit de strijd, velen van het volk zijn gesneuveld, en ook Saul en zijn zoon Jonatan zijn dood!"},{"book":"2 Samuel","chapter":"1","verse":"5","text":"Toen vroeg David den jongen man, die met die tijding kwam: Hoe weet ge, dat Saul en zijn zoon Jonatan dood zijn?"},{"book":"2 Samuel","chapter":"1","verse":"6","text":"En de jonge man, die met die tijding kwam, antwoordde: Heel toevallig was ik op het gebergte Gilbóa. Daar stond Saul, leunend op zijn lans; en de wagens en de ruiters waren al vlak bij hem."},{"book":"2 Samuel","chapter":"1","verse":"7","text":"Hij keek om, en toen hij mij bemerkte, riep hij mij. Ik antwoordde: Hier ben ik."},{"book":"2 Samuel","chapter":"1","verse":"8","text":"Hij vroeg me: Wie zijt ge? Ik antwoordde hem: Ik ben een Amalekiet."},{"book":"2 Samuel","chapter":"1","verse":"9","text":"Hij zeide tot mij: Kom hier, en steek me dood; want een kramp heeft mij beet, ofschoon ik al mijn krachten nog heb."},{"book":"2 Samuel","chapter":"1","verse":"10","text":"Ik ging naar hem toe, en daar ik wist, dat hij zijn val niet zou overleven, stak ik hem dood. Ik nam de diadeem, die op zijn hoofd stond, en de armband, die aan zijn arm hing; ik heb ze meegebracht voor mijn heer."},{"book":"2 Samuel","chapter":"1","verse":"11","text":"Toen greep David zijn klederen en scheurde ze vaneen; en heel zijn gevolg deed eveneens."},{"book":"2 Samuel","chapter":"1","verse":"12","text":"Wenend en vastend rouwden zij tot de avond over Saul en zijn zoon Jonatan, over het volk van Jahweh en het huis Israël, omdat zij door het zwaard waren gevallen."},{"book":"2 Samuel","chapter":"1","verse":"13","text":"Daarop sprak David tot den jongen man, die met die tijding kwam: Wat is uw afkomst? Hij antwoordde: Ik ben de zoon van een vreemdeling uit Amalek."},{"book":"2 Samuel","chapter":"1","verse":"14","text":"David zeide tot hem: Hoe is het dan mogelijk, dat ge er niet voor zijt teruggeschrokken, uw hand uit te steken en den gezalfde van Jahweh te doden!"},{"book":"2 Samuel","chapter":"1","verse":"15","text":"Daarop gaf David aan een van de soldaten het bevel: Kom hier, sla hem neer! Deze sloeg hem dood,"},{"book":"2 Samuel","chapter":"1","verse":"16","text":"terwijl David tot hem sprak: Uw bloed kome neer op uw eigen hoofd; ge hebt uw eigen oordeel geveld met te zeggen: Ik heb den gezalfde van Jahweh gedood!"},{"book":"2 Samuel","chapter":"1","verse":"17","text":"Toen dichtte David op Saul en op zijn zoon Jonatan een klaaglied,"},{"book":"2 Samuel","chapter":"1","verse":"18","text":"dat de Judeërs op zijn bevel moesten leren. Het staat in het boek van den Rechtvaardige. Hij sprak:"},{"book":"2 Samuel","chapter":"1","verse":"19","text":"Op uw hoogten, o Israël, liggen de besten gesneuveld; Ach, hoe zijn nu de helden gevallen!"},{"book":"2 Samuel","chapter":"1","verse":"20","text":"Bericht het niet in Gat, Verkondigt het niet in Asjkelons straten; Anders juichen de dochters der Filistijnen, Jubelen de dochters der onbesnedenen!"},{"book":"2 Samuel","chapter":"1","verse":"21","text":"Geen dauw en geen regen, bergen van Gilbóa, Dale op uw velden, o bergen des doods; Want daar ligt het schild der helden verroest, Het schild van Saul niet met olie gewreven!"},{"book":"2 Samuel","chapter":"1","verse":"22","text":"Zonder het bloed van verslagenen En het vet van helden Week de boog van Jonatan nimmer terug, Keerde het zwaard van Saul niet ledig weer."},{"book":"2 Samuel","chapter":"1","verse":"23","text":"Saul en Jonatan waren bemind en geliefd, In leven en dood niet gescheiden! Ze waren sneller dan adelaars, Sterker dan leeuwen."},{"book":"2 Samuel","chapter":"1","verse":"24","text":"Dochters van Israël, weent over Saul, Die u hulde in karmozijn en batist, En op uw gewaad gouden sieraden hechtte:"},{"book":"2 Samuel","chapter":"1","verse":"25","text":"Hoe zijn de helden gevallen in de strijd? Ach Jonatan, ik ben zeer bedroefd om uw dood,"},{"book":"2 Samuel","chapter":"1","verse":"26","text":"Om u zo verslagen, Jonatan, mijn broeder! Gij waart mij zo dierbaar, Uw liefde telde ik meer dan de liefde van vrouwen."},{"book":"2 Samuel","chapter":"1","verse":"27","text":"Ach, hoe zijn nu de helden gevallen, Hoe gingen de wapenen verloren!"}]}