{"data":[{"book":"यूहन्ना","chapter":"8","verse":"1","text":"लेकीन यीशु जैतून इन पहाळी मा होदुन."},{"book":"यूहन्ना","chapter":"8","verse":"2","text":"व्हातर्या आव मात्‍त मंदिर दा बंदुन; सप्पा लॉकुर आऊन हात्‍ती बंदुर अदिक आव कुर्तकु आंदरी उपदेश कोळली कुरतुन."},{"book":"यूहन्ना","chapter":"8","verse":"3","text":"आग शास्त्री अदिक फरीसी ऊंद आर्त इक तंदुर जो व्यभिचार दा हुळकु आगीदुर, अदिक आकी बीच दा निदरूसकु यीशु से अंदुर,"},{"book":"यूहन्ना","chapter":"8","verse":"4","text":"“हे गुरु, ई आर्त व्यभिचार माळ्त हुळकु आदुर."},{"book":"यूहन्ना","chapter":"8","verse":"5","text":"व्यवस्था दा मूसा नामी आग्या कोटान कि हिंग आर्तेर मा पथराव माळुल. इदुरसाटी नी ई आर्त इन बारा दा येन अनत्या?”"},{"book":"यूहन्ना","chapter":"8","verse":"6","text":"आंदुर आऊक परखुसोर साटी ईद मात अंदुर ताकी आऊन मा दोष हचोर साटी येनारा मात सिक्‍कुल. लेकीन यीशु बांगकु बेळ्ल देल जागा मा लिख्सली कुरतुन."},{"book":"यूहन्ना","chapter":"8","verse":"7","text":"याग आंदुर आऊन से केळतेला अच ईत्‍तुर, रा आव सिधा निदुरकु आंदुर से अंदुन, “नीम दा जो निष्पाप आन, आवा पयले आकी कल्ल होळदान.”"},{"book":"यूहन्ना","chapter":"8","verse":"8","text":"अदिक बाक बांगकु जागा मा बेळ्ल देल लिख्सली कुरतुन."},{"book":"यूहन्ना","chapter":"8","verse":"9","text":"लेकीन आंदुर ईद केळकु धोड्डेर टु हुळकु स्याणेर ताका, ऊंद ऊंद माळकु होट्ट बुटुर, अदिक यीशु आबना ईतोदुन, अदिक आर्त अल्या बीच दा निदुरकु ईतोदुर."},{"book":"यूहन्ना","chapter":"8","verse":"10","text":"यीशु सरका आगकु आकिन से अंदुन, “हे आर्त, आंदुर येल होदुर? येन यारारा दण्ड इन आग्या कोटीदील?”"},{"book":"यूहन्ना","chapter":"8","verse":"11","text":"आक अंदुर, “हे प्रभु, याऊ ईला.” यीशु अंदुन “ना भी नीनी दण्ड इन आग्या कोळालीन; होग, अदिक बाक पाप माळबाळेत.”"},{"book":"यूहन्ना","chapter":"8","verse":"12","text":"यीशु बाक लॉकुर से अंदुन, “दुनिया अन ज्योति ना हुईन; जो नान हिंद आगेदान आव अंधकार दा नळुतीदील; लेकीन जीवन इन ज्योति सिक्‍कीत.”"},{"book":"यूहन्ना","chapter":"8","verse":"13","text":"८:१३ यूहन्ना ५:३१फरीसीगोळ आऊन से अंदुर, “नी तान गवाही खुद अच कोळत्या, नीन गवाही सही हैलेच.”"},{"book":"यूहन्ना","chapter":"8","verse":"14","text":"यीशु आंदरी उत्‍तर कोट्टुन, “भला ही ना तान गवाही खुद अच कोळतीन, तरी भी नान गवाही खरा आद, यतिकी ना जान्सतीन कि ना यल टु बंदीन अदिक यल होगतीन? लेकीन नीव जान्सालीर कि ना यल टु बरतीन या यल होगतीन."},{"book":"यूहन्ना","chapter":"8","verse":"15","text":"नीव मय इन अनुसार न्याय माळतीर; ना यारदु न्याय माळालीन."},{"book":"यूहन्ना","chapter":"8","verse":"16","text":"अदिक अगर ना न्याय माळाईन भी, रा नान न्याय खरा आद; यतिकी ना आबना हैलेच, लेकीन ना हुईन, अदिक आप्प आन याव नानी कळुदुन."},{"book":"यूहन्ना","chapter":"8","verse":"17","text":"नीम व्यवस्था दा भी लिख्सकु आद कि येढ्ढ मुंदुर गवाही मिलुसकु सही आगतद;"},{"book":"यूहन्ना","chapter":"8","verse":"18","text":"ऊंद रा ना खुद तान गवाही कोळतीन, अदिक दुसरा आप्प नान गवाही कोळतान याव नानी कळ्यान.”"},{"book":"यूहन्ना","chapter":"8","verse":"19","text":"आंदुर आऊन से अंदुर, “नीन आप्प यल आन?” यीशु उत्‍तर कोट्टुन, “ना नीव नानी जान्सतीर, ना नान आप्प उक, अगर नानी जान्सायदीर रा नान आप्प उक भी जान्सायदीर.”"},{"book":"यूहन्ना","chapter":"8","verse":"20","text":"ई मातगोळी आव मंदिर दा उपदेश कोळतेला भंडार मान्या अंदुन, अदिक याऊ आऊक हुळदीदिल, यतिकी आऊन समय ईगासताका ईला बंदीत."},{"book":"यूहन्ना","chapter":"8","verse":"21","text":"यीशु बाक आंदुर से अंदुन, “ना होगतीन, अदिक नीव नानी ढुंढसीर अदिक तान पाप दा सोत्‍तीर; यल ना होगतीन, अल नीव बर सकालीर.”"},{"book":"यूहन्ना","chapter":"8","verse":"22","text":"इदुर मा यहूदीगोळ अंदुर, “येन आव तान तान इक कोंद बुटान, जो अनतान, ‘यल ना होगतीन अल नीव बर सकालीर.’”"},{"book":"यूहन्ना","chapter":"8","verse":"23","text":"आव आंदुर से अंदुन, “नीव ल्यालमा नोर हुईर, ना म्याकुच इनव हुईन; नीव दुनिया नोर हुईर, ना दुनिया इनव आल्लच."},{"book":"यूहन्ना","chapter":"8","verse":"24","text":"इदुरसाटी ना नीम से अंदीन कि तान पापगोळ दा सोत्‍तीर, यतिकी अगर नीव विश्वास माळतीदील कि ना आवा हुईन रा तान पापगोळ दा सोत्‍तीर.”"},{"book":"यूहन्ना","chapter":"8","verse":"25","text":"आंदुर आऊन से अंदुर, “नी याव हुय?” यीशु आंदुर से अंदुन, “आवा हुईन जो सुरूवात टु नीम से अनतेला बंदीन."},{"book":"यूहन्ना","chapter":"8","verse":"26","text":"नीम बारा दा नानी हापाळ येनारा अनोद अदिक निर्णय माळोद आद; लेकीन नान कळावाळा खरा आन, अदिक जो ना आऊन से केळदीन अदा दुनिया अक अनतीन.”"},{"book":"यूहन्ना","chapter":"8","verse":"27","text":"आंदुर ईद समसीदील कि नाम से आप्प उन बारा दा अनतान."},{"book":"यूहन्ना","chapter":"8","verse":"28","text":"आग यीशु अंदुन, “याग नीव मंळसा अन पार उक म्याकुच येरसीर, रा जानसीर कि ना आवा हुईन; ना तान तान से येनु माळालीन लेकीन ह्यांग नान आप्प नानी कलस्यान हांग अच ई मातगोळी अनतीन."},{"book":"यूहन्ना","chapter":"8","verse":"29","text":"नान कळावाळा नान सांगुळ आन; आव नानी आबना बिटीदिल यतिकी ना सदा अदा क्याल्सा माळतीन यदुर देल आव प्रसन्न आगतान.”"},{"book":"यूहन्ना","chapter":"8","verse":"30","text":"आव ईव मातगोळी अनतेला अच ईरोन कि हापाळ मुंदुर आऊन मा विश्वास माळदुर."},{"book":"यूहन्ना","chapter":"8","verse":"31","text":"आग यीशु आ यहूदीगोळ से यार आऊन मा विश्वास माळीदुर, अंदुन, “अगर नीव नान वचन दा बन्सकु ईत्‍तीर, रा सही दा नान चेलागोळ ठहरूसीर."},{"book":"यूहन्ना","chapter":"8","verse":"32","text":"नीव सही अक जानसीर, अदिक सही नीमी स्वतंत्र माळीत.”"},{"book":"यूहन्ना","chapter":"8","verse":"33","text":"८:३३ मत्ती ३:९; लूका ३:८आंदुर आऊक उत्‍तर कोट्टुर, “नाव रा अब्राहम उन वंश टु आयेव, अदिक यागलु यारदु दास आगीदील. बाक नी ह्यांग अनत्या कि नीव स्वतंत्र आगेदीर?”"},{"book":"यूहन्ना","chapter":"8","verse":"34","text":"यीशु आंदरी उत्‍तर कोट्टुन, “ना नीम से खरा खरा अनतीन कि जो यावारा पाप माळतान आव पाप इन दास आन."},{"book":"यूहन्ना","chapter":"8","verse":"35","text":"दास सदा मान्या ईरालुन; पार सदा ईरतान."},{"book":"यूहन्ना","chapter":"8","verse":"36","text":"इदुरसाटी अगर पार नीमी स्वतंत्र माळ्यान, रा सचमुच नीव स्वतंत्र आगेदीर."},{"book":"यूहन्ना","chapter":"8","verse":"37","text":"ना जान्सतीन कि नीव अब्राहम उन वंश टु आईर; तरी नान वचन नीम दिल दा जागा हुडाल्द, इदुरसाटी नीव नानी कोंद बुळोद चाहासतीर."},{"book":"यूहन्ना","chapter":"8","verse":"38","text":"ना अदा अनतीन, जो तान आप्प उन मान्या नोळदीन; अदिक नीव अदा माळतेला ईरतीर जो नीव तान आप्प उन से केळदीर.”"},{"book":"यूहन्ना","chapter":"8","verse":"39","text":"आंदुर आऊक उत्‍तर कोट्टुर, “नाम आप्प रा अब्राहम हुन.” यीशु आंदुर से अंदुन, “अगर नीव अब्राहम उन औलाद आगयदीर, रा अब्राहम उन घाई क्याल्सा माळायदीर."},{"book":"यूहन्ना","chapter":"8","verse":"40","text":"लेकीन ईग नीव नान घाई मंळसा अक कोंद बुळोद चाहासतीर, याव नीमी अद सही वचन हेळदुन जो परमेश्वर से केळदेव; हिंग रा अब्राहम ईला माळीदुन."},{"book":"यूहन्ना","chapter":"8","verse":"41","text":"नीव तान आप्प उन घाई क्याल्सा माळतीर.” आंदुर आऊन से अंदुर, “नाव व्यभिचार देल पैदा आगीदील, नाम ऊंद आप्प आन मतलब परमेश्वर.”"},{"book":"यूहन्ना","chapter":"8","verse":"42","text":"यीशु आंदुर से अंदुन, “अगर परमेश्वर नीम आप्प ईरायदुन, रा नीव नान से प्यार ईटायदीर; यतिकी ना परमेश्वर उन दी टु बंदीन. ना खुद देल बंदिदील, लेकीन आवा नानी कळ्यान."},{"book":"यूहन्ना","chapter":"8","verse":"43","text":"नीव नान मात येती समसालीर? इदुरसाटी कि नीव नान वचन केळ सकालीर."},{"book":"यूहन्ना","chapter":"8","verse":"44","text":"नीव तान आप्प शैतान उन दी टु आईर अदिक तान आप्प उन लालसागोळी पुरा माळोद चाहासतीर. आव रा सुरूवात टु हत्यारा आन अदिक सही मा संची ईतीदील; यतिकी सही आऊन दा हैलेच. याग आव ख्वाटा माताळतान, रा तान स्वभाव देल अच माताळतान; यतिकी आव झुठा आन अदिक झुठ इन आप्प आन."},{"book":"यूहन्ना","chapter":"8","verse":"45","text":"लेकीन ना जो खरा माताळतीन, इदुर्दा साटी नीव नांद विश्वास माळालीर."},{"book":"यूहन्ना","chapter":"8","verse":"46","text":"नीम दा टु याव नानी पापी ठहरूसतान? अगर ना खरा माताळतीन, रा नीव नान विश्वास येती माळालीर?"},{"book":"यूहन्ना","chapter":"8","verse":"47","text":"जो परमेश्वर टु आगतान, आव परमेश्वर उन मातगोळी केळतान; अदिक नीव इदुरसाटी केळालीर कि परमेश्वर उन दी टु आल्लच.”"},{"book":"यूहन्ना","chapter":"8","verse":"48","text":"ईद केळकु यहूदीगोळ यीशु से अंदुर, “येन नाव खरा अनालेव कि नी सामरी हुय, अदिक नीन दा दुष्टआत्मा आद?”"},{"book":"यूहन्ना","chapter":"8","verse":"49","text":"यीशु उत्‍तर कोट्टुन, “नान दा दुष्टआत्मा हैलेच; लेकीन ना तान आप्प उन आदर माळतीन, अदिक नीव नान निरादर माळतीर."},{"book":"यूहन्ना","chapter":"8","verse":"50","text":"लेकीन ना तान प्रतिष्ठा चाहासालीन; हव, ऊंद आन जो चाहासतान अदिक न्याय माळतान."},{"book":"यूहन्ना","chapter":"8","verse":"51","text":"ना नीम से खरा खरा अनतीन कि अगर यावारा मंळसा नान वचन मा नळदान, रा आव अनन्त काल ताका मृत्यु अक नोळतीदिल.”"},{"book":"यूहन्ना","chapter":"8","verse":"52","text":"यहूदीगोळ आऊन से अंदुर, “ईग नाव जान्स कोंडेव कि नीन दा दुष्टआत्मा आद. अब्राहम सोतोदुन, अदिक भविष्यवक्तागोळ भी सोतोग्यार; अदिक नी अनत्या, ‘अगर यावारा नान वचन मा नळदान रा आव अनन्त काल ताका मृत्यु नोळतीदिल.’"},{"book":"यूहन्ना","chapter":"8","verse":"53","text":"नाम आप्प अब्राहम रा सोतोदुन. येन नी आऊन से धोड्डेव आय? अदिक भविष्यवक्तागोळ भी सोतोदुर. नीमी येन हततद कि नीव येन हुईर?”"},{"book":"यूहन्ना","chapter":"8","verse":"54","text":"यीशु उत्‍तर कोट्टुन, “अगर ना खुद तान महिमा माळाईन, रा नान महिमा येनु ईला; लेकीन नान महिमा माळावाळा नान आप्प आन, यारी नीव अनतीर कि आव नीम परमेश्वर हुन."},{"book":"यूहन्ना","chapter":"8","verse":"55","text":"नीव रा आऊक जानसीदील: लेकीन ना आऊक जान्सतीन. अगर ना अनाईन कि ना आऊक जान्सालीन, रा ना नीम घाई ख्वाटा ठहरूसाईन; लेकीन ना आऊक जान्सतीन अदिक आऊन वचन मा नळुतीन."},{"book":"यूहन्ना","chapter":"8","verse":"56","text":"नीम आप्प अब्राहम नान हागुल नोळोद आशा देल हापाळ मग्न ईरोन; अदिक आव नोळदुन अदिक खुश आदुन.”"},{"book":"यूहन्ना","chapter":"8","verse":"57","text":"यहूदीगोळ आऊन से अंदुर, “ईगासताका नी पचास वर्ष इन हैलेच, तरी भी नी अब्राहम उक नोळ्या?”"},{"book":"यूहन्ना","chapter":"8","verse":"58","text":"यीशु आंदुर से अंदुन, “ना खरा खरा अनतीन, कि पयले इदुर्द कि अब्राहम पैदा आदुन, ना आईन.”"},{"book":"यूहन्ना","chapter":"8","verse":"59","text":"आग आंदुर आऊक बडोर साटी कल्ल नेगदुर, लेकीन यीशु होचकु मंदिर टु होटबुटुन."}]}