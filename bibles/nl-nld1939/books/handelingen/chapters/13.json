{"data":[{"book":"Handelingen","chapter":"13","verse":"1","text":"Er waren nu in de Kerk te Antiochië de volgende profeten en leraars: Bárnabas; Simon, bijgenaamd Niger; Lúcius, de Cyreneër; Mánahen, de zoogbroeder van den viervorst Herodes, en Saul."},{"book":"Handelingen","chapter":"13","verse":"2","text":"Terwijl ze nu eens de dienst des Heren vierden en vastten, zeide de Heilige Geest: Zondert mij Saul en Bárnabas af voor het werk, waartoe Ik ze geroepen heb."},{"book":"Handelingen","chapter":"13","verse":"3","text":"Toen legde men hun, na vasten en bidden, de handen op, en zond hen uit."},{"book":"Handelingen","chapter":"13","verse":"4","text":"Nadat zij dus door den Heiligen Geest waren uitgezonden, gingen ze naar Seléucië, en zeilden vandaar naar Cyprus."},{"book":"Handelingen","chapter":"13","verse":"5","text":"En te Sálamis gekomen, preekten ze het woord Gods in de synagogen der Joden. Ze hadden ook Johannes als medehelper."},{"book":"Handelingen","chapter":"13","verse":"6","text":"Toen ze het hele eiland hadden afgereisd tot Pafos toe, troffen ze daar een jood aan, een tovenaar en vals profeet, Bar-Jesus genaamd;"},{"book":"Handelingen","chapter":"13","verse":"7","text":"hij hoorde tot het gevolg van den proconsul Sérgius Paulus, een verstandig man. Deze ontbood Bárnabas en Saul, en gaf het verlangen te kennen, het woord Gods te vernemen."},{"book":"Handelingen","chapter":"13","verse":"8","text":"Maar Élumas de tovenaar, (want zo is de vertaling van zijn naam) werkte hen tegen, en zocht den proconsul van het geloof afkerig te maken."},{"book":"Handelingen","chapter":"13","verse":"9","text":"Maar Saul, die ook Paulus heet, vervuld van den Heiligen Geest, keek hem strak in het gezicht,"},{"book":"Handelingen","chapter":"13","verse":"10","text":"en sprak: Gij, duivelskind, vol van allerlei list en bedrog, vijand van alle gerechtigheid, zult ge dan nooit ophouden de rechte wegen des Heren krom te maken?"},{"book":"Handelingen","chapter":"13","verse":"11","text":"Zie, thans is de hand des Heren op u; ge zult blind zijn, en een tijd lang de zon niet meer zien. Op hetzelfde ogenblik viel nevel en duisternis op hem neer; en rondtastende zocht hij naar iemand, om hem bij de hand te leiden."},{"book":"Handelingen","chapter":"13","verse":"12","text":"Bij het zien van dat voorval, en diep getroffen ook door de leer des Heren, werd de proconsul gelovig."},{"book":"Handelingen","chapter":"13","verse":"13","text":"Nu voeren Paulus en zijn gezellen van Pafos weg, en kwamen te Perge in Pamfúlië aan. Daar scheidde Johannes zich van hen af, en keerde naar Jerusalem terug"},{"book":"Handelingen","chapter":"13","verse":"14","text":"Zelf trokken ze van Perge uit verder het land in, en kwamen te Antiochië in Pisidië aan. Op de sabbat gingen ze de synagoge binnen, en namen daar plaats."},{"book":"Handelingen","chapter":"13","verse":"15","text":"Na de voorlezing van de wet en de profeten lieten de oversten der synagoge hun vragen: Mannen, broeders, zo gij iets te zeggen hebt ter opwekking van het volk, neemt dan het woord."},{"book":"Handelingen","chapter":"13","verse":"16","text":"Toen stond Paulus op, wenkte met de hand om stilte, en sprak Mannen van Israël en gij godvrezenden hoort:"},{"book":"Handelingen","chapter":"13","verse":"17","text":"De God van dit volk van Israël heeft onze vaderen uitverkoren, het volk groot gemaakt tijdens hun ballingschap in het land van Egypte, en hen weggevoerd met machtige arm."},{"book":"Handelingen","chapter":"13","verse":"18","text":"Toen heeft Hij veertig jaar ongeveer in de woestijn hen vertroeteld."},{"book":"Handelingen","chapter":"13","verse":"19","text":"Hij heeft zeven volkeren in het land van Kánaän verdelgd, en hun het land als erfdeel geschonken."},{"book":"Handelingen","chapter":"13","verse":"20","text":"Daarna gaf Hij hun ongeveer vierhonderdvijftig jaar lang rechters tot aan Sámuël, den profeet."},{"book":"Handelingen","chapter":"13","verse":"21","text":"Toen vroegen ze een koning, en God gaf hun Saul, den zoon van Kis, een man uit Benjamins stam, veertig jaar lang."},{"book":"Handelingen","chapter":"13","verse":"22","text":"Nadat Hij hem had verworpen, verwekte Hij hun David tot koning, van wien Hij heeft getuigd en gezegd “Ik heb David, den zoon van Jesse, gevonden, een man naar mijn hart, die volbrengen zal al wat Ik wil.”"},{"book":"Handelingen","chapter":"13","verse":"23","text":"Uit zijn zaad heeft God, naar zijn belofte, voor Israël Jesus als Verlosser doen opstaan."},{"book":"Handelingen","chapter":"13","verse":"24","text":"Reeds vóór Hij optrad, had Johannes aan het ganse volk van Israël een doopsel van boete gepreekt;"},{"book":"Handelingen","chapter":"13","verse":"25","text":"en toen zijn levenstaak ten einde liep, heeft Johannes gezegd “Hij, voor wien gij mij houdt, ben ik niet; maar zie, na mij komt er Een, wiens schoeisel ik niet waardig ben te ontbinden”."},{"book":"Handelingen","chapter":"13","verse":"26","text":"Mannen broeders, zonen uit Abrahams geslacht en de godvrezenden onder u: tot ons is dit woord van verlossing gezonden."},{"book":"Handelingen","chapter":"13","verse":"27","text":"Zeker, de bewoners van Jerusalem en hun hoofden hebben Hem miskend; en door hun vonnis hebben ze in vervulling doen gaan, wat de profeten hebben voorspeld, en wat iedere sabbat wordt voorgelezen."},{"book":"Handelingen","chapter":"13","verse":"28","text":"Ofschoon ze niets hadden gevonden wat de doodstraf verdiende, hebben ze toch Pilatus gevraagd, Hem te doden;"},{"book":"Handelingen","chapter":"13","verse":"29","text":"en toen ze alles hadden voltrokken, wat over Hem geschreven staat, heeft men Hem van het kruis genomen en neergelegd in een graf."},{"book":"Handelingen","chapter":"13","verse":"30","text":"Maar God heeft Hem opgewekt uit de doden. En dagen lang is Hij verschenen aan hen,"},{"book":"Handelingen","chapter":"13","verse":"31","text":"die met Hem van Galilea naar Jerusalem waren gegaan, en die nu zijn getuigen zijn bij het volk."},{"book":"Handelingen","chapter":"13","verse":"32","text":"En wij. wij verkondigen u de Belofte. aan onze vaderen gedaan."},{"book":"Handelingen","chapter":"13","verse":"33","text":"Want God heeft ze voor ons, hun kinderen vervuld door Jesus te verwekken. zoals dat ook in de tweede Psalm staat geschreven “Gij zijt mijn Zoon; Ik heb U heden verwekt.”"},{"book":"Handelingen","chapter":"13","verse":"34","text":"En dat Hij Hem uit de doden heeft opgewekt, en Hij niet meer tot bederf terugkeren zou, heeft Hij aldus verklaard “Ik zal u de heilige gunsten schenken, aan David verzekerd.”"},{"book":"Handelingen","chapter":"13","verse":"35","text":"Daarom juist zegt Hij ook op een andere plaats “Gij laat uw Heilige het bederf niet aanschouwen.”"},{"book":"Handelingen","chapter":"13","verse":"36","text":"Welnu, David is ontslapen, na bij zijn leven Gods wil te hebben volbracht; hij is bij zijn vaderen verzameld, en heeft het bederf gezien."},{"book":"Handelingen","chapter":"13","verse":"37","text":"Maar Hij, dien God deed verrijzen. heeft geen bederf gezien."},{"book":"Handelingen","chapter":"13","verse":"38","text":"Weet dus, mannen broeders, dat door Hem u vergiffenis van zonden wordt aangekondigd; en dat van alles, waarvan gij door de Wet van Moses niet gerechtvaardigd kondt worden,"},{"book":"Handelingen","chapter":"13","verse":"39","text":"een ieder, die gelooft, gerechtvaardigd wordt door Hem."},{"book":"Handelingen","chapter":"13","verse":"40","text":"Zorgt er dus voor, dat u niet overkomt, wat geschreven staat bij de profeten"},{"book":"Handelingen","chapter":"13","verse":"41","text":"“Hooghartigen, ziet toe, staat verbaasd en verdwijnt; Want Ik ga een werk in uw dagen verrichten: Een werk, dat gij niet zoudt geloven, Wanneer men het u vertelt.”"},{"book":"Handelingen","chapter":"13","verse":"42","text":"Toen ze weggingen, verzocht men hun, om de volgende sabbat hetzelfde onderwerp met hen te behandelen."},{"book":"Handelingen","chapter":"13","verse":"43","text":"En bij het uitgaan van de synagoge gingen vele Joden en godvrezende proselieten met Paulus en Bárnabas mee. Dezen onderhielden zich met hen, en vermaanden ze, om in de genade Gods te volharden."},{"book":"Handelingen","chapter":"13","verse":"44","text":"De volgende sabbat kwam bijna de hele stad te zamen, om het woord Gods te horen."},{"book":"Handelingen","chapter":"13","verse":"45","text":"Maar toen de Joden die scharen zagen, werden ze van afgunst vervuld, en bestreden de woorden van Paulus met schelden."},{"book":"Handelingen","chapter":"13","verse":"46","text":"Toen verklaarden Paulus en Bárnabas met grote beslistheid: Aan u moest het eerst Gods woord worden verkondigd; maar nu ge het verwerpt, en uzelf het eeuwige leven niet waardig oordeelt, zie. nu wenden we ons tot de heidenen."},{"book":"Handelingen","chapter":"13","verse":"47","text":"Want zó heeft de Heer ons bevolen “Ik heb u gesteld tot een licht voor de heidenen, Opdat gij tot heil wordt tot aan de grenzen der aarde.”"},{"book":"Handelingen","chapter":"13","verse":"48","text":"Toen de heidenen dit hoorden, verheugden ze zich, en prezen het woord des Heren; en allen die voorbeschikt waren ten eeuwigen leven, werden gelovig."},{"book":"Handelingen","chapter":"13","verse":"49","text":"En het woord des Heren verbreidde zich door heel die streek."},{"book":"Handelingen","chapter":"13","verse":"50","text":"Maar de Joden ruiden de aanzienlijke vrouwen der godvrezenden en de voornaamste burgers der stad op; ze verwekten een vervolging tegen Paulus en Bárnabas, en verdreven ze uit hun gebied."},{"book":"Handelingen","chapter":"13","verse":"51","text":"Dezen schudden het stof van hun voeten tegen hen af, en gingen naar Ikónium."},{"book":"Handelingen","chapter":"13","verse":"52","text":"De leerlingen echter bleven vervuld van blijdschap en van den Heiligen Geest."}]}