{"data":[{"book":"הבשורה על-פי לוקס","chapter":"7","verse":"1","text":"לאחר שסיים לדבר באוזני העם בא ישוע לכפר־נחום."},{"book":"הבשורה על-פי לוקס","chapter":"7","verse":"2","text":"היה אז קצין רומאי, שמשרת אחד שאהב נטה למות."},{"book":"הבשורה על-פי לוקס","chapter":"7","verse":"3","text":"כאשר שמע הקצין על אודות ישוע, שלח אליו כמה מזקני היהודים כדי שיבקשו ממנו לבוא ולהציל את חיי המשרת."},{"book":"הבשורה על-פי לוקס","chapter":"7","verse":"4","text":"הזקנים באו אל ישוע והתחננו לפניו שייענה לבקשת הקצין."},{"book":"הבשורה על-פי לוקס","chapter":"7","verse":"5","text":"”כי הוא אוהב את עמנו ואף בנה לנו בית־כנסת מכספו!“"},{"book":"הבשורה על-פי לוקס","chapter":"7","verse":"6","text":"ישוע הלך איתם אל בית הקצין, אולם לפני הגיעם אל הבית שלח הקצין אחדים מחבריו אל ישוע כדי לומר לו: ”אדוני, אל תטריח את עצמך! איני ראוי שתבוא אל ביתי,"},{"book":"הבשורה על-פי לוקס","chapter":"7","verse":"7","text":"ומסיבה זאת גם לא העזתי לבוא אליך בעצמי. בבקשה ממך, רק צווה שמשרתי יבריא והוא יבריא."},{"book":"הבשורה על-פי לוקס","chapter":"7","verse":"8","text":"מנין לי הביטחון הזה? הרי אני רגיל לקבל פקודות מהממונים עלי, ואף לתת פקודות לחיילים תחת פקודי. אם אני אומר לחייל אחד: ’לך‘, הוא הולך. אם אני אומר לחייל אחר: ’בוא‘, הוא בא. אם אני אומר למשרתי: ’עשה עבודה זאת או אחרת‘, הוא עושה אותה. כך גם אם תצווה על המשרת שיבריא – הוא יבריא.“"},{"book":"הבשורה על-פי לוקס","chapter":"7","verse":"9","text":"דברי הקצין הפליאו את ישוע. הוא פנה אל הקהל שליווה אותו ואמר: ”בקרב כל עם ישראל לא ראיתי אדם בעל אמונה כזאת!“"},{"book":"הבשורה על-פי לוקס","chapter":"7","verse":"10","text":"כשחזרו חברי הקצין אל הבית ראו שהמשרת הבריא לחלוטין."},{"book":"הבשורה על-פי לוקס","chapter":"7","verse":"11","text":"זמן קצר לאחר מכן הלך ישוע עם תלמידיו אל העיירה נעים, וכרגיל הלך אחריו קהל גדול."},{"book":"הבשורה על-פי לוקס","chapter":"7","verse":"12","text":"כשהתקרב ישוע אל שער העיירה ראה תהלוכת־לוויה יוצאת מעיר. הייתה זאת הלוויה של בן יחיד לאם אלמנה, ובין האבלים היו רבים מתושבי המקום."},{"book":"הבשורה על-פי לוקס","chapter":"7","verse":"13","text":"מראה האלמנה עורר את רחמי האדון והוא אמר לה: ”אל תבכי.“"},{"book":"הבשורה על-פי לוקס","chapter":"7","verse":"14","text":"הוא ניגש ונגע באלונקה, ונושאיה עצרו. ”נער, קום לחיים!“ קרא ישוע."},{"book":"הבשורה על-פי לוקס","chapter":"7","verse":"15","text":"הנער קם והחל לדבר אל הסובבים אותו וישוע השיבו לאמו."},{"book":"הבשורה על-פי לוקס","chapter":"7","verse":"16","text":"הקהל, שנמלא פחד ורעדה, שיבח את האלוהים וקרא: ”נביא גדול קם בינינו! היום ראינו את יד אלוהים!“"},{"book":"הבשורה על-פי לוקס","chapter":"7","verse":"17","text":"השמועה על המעשה של ישוע התפשטה בכל יהודה והאזור סביב."},{"book":"הבשורה על-פי לוקס","chapter":"7","verse":"18","text":"גם תלמידי יוחנן המטביל שמעו על מעשי ישוע וסיפרו ליוחנן את כל אשר שמעו."},{"book":"הבשורה על-פי לוקס","chapter":"7","verse":"19","text":"יוחנן קרא אליו שניים מתלמידיו ושלח אותם אל ישוע כדי לשאול: ”האם אתה המשיח, או שעלינו לחכות למישהו אחר?“"},{"book":"הבשורה על-פי לוקס","chapter":"7","verse":"20","text":"שני התלמידים באו אל ישוע ואמרו: ”יוחנן המטביל שלח אותנו אליך כדי לשאול: האם לך אנחנו מצפים, או למישהו אחר?“"},{"book":"הבשורה על-פי לוקס","chapter":"7","verse":"21","text":"באותה עת ריפא ישוע אנשים רבים ממחלות, נגעים, רוחות רעות והשיב את הראייה לעיוורים רבים."},{"book":"הבשורה על-פי לוקס","chapter":"7","verse":"22","text":"”לכו וספרו ליוחנן את כל אשר ראיתם ושמעתם כאן היום“, ענה ישוע לשאלתם. ”ספרו לו שהעיוורים רואים, הפיסחים הולכים, המצורעים מטוהרים, החרשים שומעים, המתים קמים לתחייה והעניים שומעים את בשורת אלוהים."},{"book":"הבשורה על-פי לוקס","chapter":"7","verse":"23","text":"ועוד אמרו ליוחנן כי ברוך האיש שלא אהיה לו מכשול, אלא יאמין בי.“"},{"book":"הבשורה על-פי לוקס","chapter":"7","verse":"24","text":"לאחר שהלכו שני התלמידים דיבר ישוע אל הקהל על אודות יוחנן: ”מה הלכתם לראות במדבר? האם הלכתם להתבונן בעשב הנע ברוח?"},{"book":"הבשורה על-פי לוקס","chapter":"7","verse":"25","text":"אמרו לי, מה ציפיתם לראות? אדם לבוש בגדים יפים? הרי מי שלובש בגדים מפוארים גר בארמונות פאר ולא במדבר."},{"book":"הבשורה על-פי לוקס","chapter":"7","verse":"26","text":"מה באמת הלכתם לראות, נביא? כן! נביא הלכתם לראות, ואני אומר לכם שהוא גדול אף מנביא."},{"book":"הבשורה על-פי לוקס","chapter":"7","verse":"27","text":"על האיש הזה כתוב בתנ״ך:7‏.27 ז 27 מלאכי ג 1 ’הנני שולח מלאכי לפניך ופנה־דרכך לפניךָ‘."},{"book":"הבשורה על-פי לוקס","chapter":"7","verse":"28","text":"ובכן, לא נולד אדם גדול מיוחנן, ויחד עם זאת – הקטן במלכות האלוהים גדול ממנו!“"},{"book":"הבשורה על-פי לוקס","chapter":"7","verse":"29","text":"כל האנשים אשר שמעו את דברי יוחנן – אפילו גובי מכס – הצדיקו את דרישות אלוהים ונטבלו על־ידי יוחנן."},{"book":"הבשורה על-פי לוקס","chapter":"7","verse":"30","text":"אולם הפרושים וחכמי התורה דחו את תוכניתו של ה׳ למענם וסרבו להיטבל על־ידי יוחנן."},{"book":"הבשורה על-פי לוקס","chapter":"7","verse":"31","text":"”מה יכול אני להגיד על אנשים כאלה?“ שאל ישוע. ”למה הם דומים?"},{"book":"הבשורה על-פי לוקס","chapter":"7","verse":"32","text":"הם דומים לילדים במגרש משחקים שמתלוננים באוזני חבריהם: ’ניגנו לכם בחליל אך לא רקדתם, קיננו לכם קינה, אך לא בכיתם‘.“"},{"book":"הבשורה על-פי לוקס","chapter":"7","verse":"33","text":"ישוע המשיך: ”יוחנן המטביל נהג לצום ולא שתה יין כל ימי חייו, ואתם קראתם לו ’משוגע‘."},{"book":"הבשורה על-פי לוקס","chapter":"7","verse":"34","text":"עכשיו בא בן־האדם שאוכל וגם שותה יין, ומה אתם אומרים? ’האיש הזה זללן, הוא שותה יין ומתחבר עם חוטאים וטיפוסים מפוקפקים!"},{"book":"הבשורה על-פי לוקס","chapter":"7","verse":"35","text":"אנשים יכירו בצדקת ה׳ וחוכמתו כאשר יראו איך צדיקיו חיים‘.“7‏.35 ז 35 כלשונו: ”החכמה נצדקה בכל בניה.“"},{"book":"הבשורה על-פי לוקס","chapter":"7","verse":"36","text":"פרוש אחד הזמין את ישוע לארוחה בביתו. ישוע נענה להזמנה, בא לבית הפרוש וישב ליד השולחן."},{"book":"הבשורה על-פי לוקס","chapter":"7","verse":"37","text":"באותה עיר הייתה אישה חוטאת. משנודע לה כי ישוע מתארח בבית הפרוש, לקחה פח מלא מרקחת בשמים יקרים ובאה אל הבית."},{"book":"הבשורה על-פי לוקס","chapter":"7","verse":"38","text":"כשנכנסה אל הבית כרעה ברך לפני ישוע והרטיבה את רגליו בדמעותיה. בשערה הארוך היא ניגבה את רגליו, נישקה אותן ומרחה עליהן את הבשמים שהביאה."},{"book":"הבשורה על-פי לוקס","chapter":"7","verse":"39","text":"מארחו של ישוע ראה את המתרחש, ומכיוון שהכיר את האישה אמר בלבו: ”אילו ישוע היה באמת נביא אלוהים, הוא היה יודע עם איזו אישה יש לו עניין!“"},{"book":"הבשורה על-פי לוקס","chapter":"7","verse":"40","text":"ישוע ידע את מחשבות הפרוש ולכן אמר לו: ”שמעון, ברצוני לומר לך משהו.“"},{"book":"הבשורה על-פי לוקס","chapter":"7","verse":"41","text":"ישוע סיפר לו את הסיפור הבא: ”אדם הילווה כסף לשני אנשים: חמש מאות שקלים לאחד, ו־חמשת־אלפים שקלים לשני."},{"book":"הבשורה על-פי לוקס","chapter":"7","verse":"42","text":"הואיל והשניים לא יכלו להחזיר את החוב, ריחם עליהם המלווה וויתר להם על החובות. מי לדעתך יאהב יותר את המלווה בעקבות מעשה נעלה זה?“"},{"book":"הבשורה על-פי לוקס","chapter":"7","verse":"43","text":"”אני מניח שבעל החוב הגדול יותר“, ענה שמעון."},{"book":"הבשורה על-פי לוקס","chapter":"7","verse":"44","text":"ואז הביט באישה ואמר לשמעון: ”הבט באישה זאת; כשנכנסתי לביתך לא הצעת לי קערת מים כדי לרחוץ את רגלי מהאבק, ואילו אישה זו רחצה את רגלי בדמעותיה וניגבה אותן בשערה."},{"book":"הבשורה על-פי לוקס","chapter":"7","verse":"45","text":"”גם לא נשקת לי כמקובל, ואילו היא לא חדלה לנשק את רגלי מהרגע שבאתי לכאן."},{"book":"הבשורה על-פי לוקס","chapter":"7","verse":"46","text":"אתה לא טרחת למשוח שמן על ראשי, ואילו היא משחה את רגלי בבשמים ובשמנים יקרים."},{"book":"הבשורה על-פי לוקס","chapter":"7","verse":"47","text":"אהבתה הרבה מוכיחה שנסלחו לה חטאים רבים. אדם שנסלח לו מעט אוהב מעט.“"},{"book":"הבשורה על-פי לוקס","chapter":"7","verse":"48","text":"ישוע פנה אל האישה ואמר: ”נסלחו לך חטאיך.“"},{"book":"הבשורה על-פי לוקס","chapter":"7","verse":"49","text":"האורחים האחרים שישבו איתו ליד השולחן אמרו בלבם: ”למי הוא חושב את עצמו שהוא סולח על חטאים?“"},{"book":"הבשורה על-פי לוקס","chapter":"7","verse":"50","text":"אולם ישוע המשיך ואמר לאישה: ”אמונתך הושיעה אותך. לכי לשלום.“"}]}