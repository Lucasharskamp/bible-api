{"data":[{"book":"Jo-Hibrania","chapter":"4","verse":"1","text":"Kuom mano, kaka singruok mar donjo kama entie mondo waywe pod nitie, wabeduru motangʼ mondo kik yud ngʼato kuomu ma nigi rem moro ma dimone donjo e yweyono."},{"book":"Jo-Hibrania","chapter":"4","verse":"2","text":"Nikech wan bende oseyalnwa Injili mana kaka gin bende noyalnegi, to kata kamano wach mane giwinjo ne ok okelonegi konyruok, nikech ne ok girwake kuom yie."},{"book":"Jo-Hibrania","chapter":"4","verse":"3","text":"Koro wan maweseyie wadonjo e yweyono, mana kaka Nyasaye osewacho niya,"},{"book":"Jo-Hibrania","chapter":"4","verse":"4","text":"Nikech owuoyo kuom odiechiengʼ mar abiriyo kamachielo kowacho niya, “To e odiechiengʼ mar abiriyo Nyasaye noyweyo kuom tijene duto.”4:4 Chak 2:2"},{"book":"Jo-Hibrania","chapter":"4","verse":"5","text":"To waseneno bende e Ndiko motelo ka Nyasaye wacho niya, “Ok ginidonji e yweyona ngangʼ.”4:5 Zab 95:11"},{"book":"Jo-Hibrania","chapter":"4","verse":"6","text":"Kata obedo ni joma noyalnegi Injili mokwongo ne ok odonjo e yweyo mar Nyasaye nikech tok teko, thuolo pod nitie mondo jomoko odonji e yweyono."},{"book":"Jo-Hibrania","chapter":"4","verse":"7","text":"Omiyo osechano thuolo machielo moluongo ni Kawuono, ma en e odiechiengno mane owuoyo kuome bangʼe achien gi dho Daudi, mana kaka waseneno motelo, niya,"},{"book":"Jo-Hibrania","chapter":"4","verse":"8","text":"Nikech ka dine bed ni Joshua ne nyalo miyogi yweyo, to Nyasaye ok dine owuoyo bangʼe kuom odiechiengʼ machielo."},{"book":"Jo-Hibrania","chapter":"4","verse":"9","text":"Kuom mano, odiechieng yweyo mar Sabato pod nitie ne jo-Nyasaye;"},{"book":"Jo-Hibrania","chapter":"4","verse":"10","text":"nikech ngʼato angʼata madonjo e yweyo mar Nyasaye nyaka ywe e tijene, mana kaka Nyasaye bende noyweyo e tijene."},{"book":"Jo-Hibrania","chapter":"4","verse":"11","text":"Kuom mano, watemuru matek kaka wanyalo mondo wadonji e yweyono, mondo kik ngʼato podhi kuom luwo ranyisi marach mar wich teko."},{"book":"Jo-Hibrania","chapter":"4","verse":"12","text":"Nimar wach Nyasaye ngima kendo tiyo. Obith moloyo ligangla ma dhoge ariyo, kendo opowo chuny dhano nyaka iye mogik, nyaka kuma pach dhano gi chunye jorome, kaachiel gi fuoni gi ondhudho. Kuno ema oketoe bura ne paro kod dwaro malingʼ-lingʼ manie chuny dhano."},{"book":"Jo-Hibrania","chapter":"4","verse":"13","text":"Onge gimoro kata achiel, kuom gik moko duto mane Nyasaye ochweyo, mopondone. Gik moko duto oyawore kendo oelore e nyim tong wangʼ Jal ma wan duto, ngʼato ka ngʼato, nyaka wabi wachungʼ e nyime kwahulo gik moko duto ma wasetimo."},{"book":"Jo-Hibrania","chapter":"4","verse":"14","text":"Kuom mano kaka koro wan gi Jadolo Maduongʼ mosedhi nyaka e polo, ma en Yesu Wuod Nyasaye, wamakuru yie mwahulo matek."},{"book":"Jo-Hibrania","chapter":"4","verse":"15","text":"Nikech ok wan gi jadolo maduongʼ ma ok nyal kechowa e nyawowa, to wan gi mano manyalo kechowa, to nikech en bende noteme gi kit tembe duto mwayudo, makmana ni en noonge gi richo."},{"book":"Jo-Hibrania","chapter":"4","verse":"16","text":"Kuom mano, wasuduru but kom duongʼ mar ngʼwono ka wan gi chir, mondo wayud kech gi ngʼwono e sa mwadware kony."}]}