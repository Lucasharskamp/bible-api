{"data":[{"book":"امثال","chapter":"10","verse":"1","text":"امثال سلیمان:"},{"book":"امثال","chapter":"10","verse":"2","text":"ثروتی که از راه نادرست به دست آمده باشد نفعی به انسان نمی‌رساند، اما درستکاری به او سعادت دائمی می‌بخشد."},{"book":"امثال","chapter":"10","verse":"3","text":"خداوند نمی‌گذارد مرد درستکار گرسنگی بکشد و یا مرد شریر به آرزوی خود برسد."},{"book":"امثال","chapter":"10","verse":"4","text":"آدمهای تنبل، فقیر می‌شوند، ولی اشخاص کوشا ثروتمند می‌گردند."},{"book":"امثال","chapter":"10","verse":"5","text":"کسی که به موقع محصول خود را برداشت می‌کند عاقل است، اما کسی که موقع برداشت محصول می‌خوابد مایهٔ ننگ است."},{"book":"امثال","chapter":"10","verse":"6","text":"بر سر درستکاران برکت‌هاست، اما وجود بدکاران از ظلم و لعنت پوشیده است."},{"book":"امثال","chapter":"10","verse":"7","text":"نیکان خاطرهٔ خوبی از خود باقی می‌گذارند، اما نام بدکاران به فراموشی سپرده می‌شود."},{"book":"امثال","chapter":"10","verse":"8","text":"شخص عاقل پند و اندرز را می‌پذیرد، اما نادان یاوه‌گو هلاک می‌شود."},{"book":"امثال","chapter":"10","verse":"9","text":"قدمهای شخص درستکار ثابت و استوار است، ولی شخص کجرو عاقبت می‌لغزد و می‌افتد."},{"book":"امثال","chapter":"10","verse":"10","text":"آن که با نیت بد چشمک می‌زند سبب رنجش می‌شود، اما آن که بی‌پرده نکوهش می‌کند باعث صلح می‌شود.10‏:10 ترجمۀ یونانی؛ در عبری: «اما جاهلِ پرگو تلف می‌شود»."},{"book":"امثال","chapter":"10","verse":"11","text":"دهان درستکاران چشمهٔ حیات است، اما دهان شخص بدکار پر از نفرین می‌باشد."},{"book":"امثال","chapter":"10","verse":"12","text":"کینه و نفرت باعث نزاع می‌شود، اما محبت گناه دیگران را می‌بخشد."},{"book":"امثال","chapter":"10","verse":"13","text":"اشخاص دانا به خاطر سخنان حکیمانه‌شان مورد ستایش قرار می‌گیرند، اما اشخاص نادان چوب حماقت خود را می‌خورند."},{"book":"امثال","chapter":"10","verse":"14","text":"در دهان شخص دانا سخنان سنجیده یافت می‌شود، اما آدم نادان نسنجیده سخن می‌گوید و خرابی به بار می‌آورد."},{"book":"امثال","chapter":"10","verse":"15","text":"ثروت شخص ثروتمند قلعۀ اوست، اما بینوایی شخص فقیر او را از پای درمی‌آورد."},{"book":"امثال","chapter":"10","verse":"16","text":"درآمد شخص درستکار به زندگی او رونق می‌بخشد، اما شخص بدکار درآمد خود را در راههای گناه‌آلود بر باد می‌دهد."},{"book":"امثال","chapter":"10","verse":"17","text":"کسی که تأدیب را می‌پذیرد در راه حیات گام برمی‌دارد، اما کسی که نمی‌خواهد اصلاح گردد، به گمراهی کشیده می‌شود."},{"book":"امثال","chapter":"10","verse":"18","text":"کسی که کینه‌اش را پنهان می‌کند آدم نادرستی است. شخصی که شایعات بی‌اساس را پخش می‌کند نادان است."},{"book":"امثال","chapter":"10","verse":"19","text":"پرحرفی، انسان را به سوی گناه می‌کشاند. عاقل کسی است که زبانش را مهار کند."},{"book":"امثال","chapter":"10","verse":"20","text":"سخنان عادلان مانند نقره گرانبهاست، اما سخنان بدکاران هیچ ارزشی ندارد."},{"book":"امثال","chapter":"10","verse":"21","text":"سخنان خوب عادلان، دیگران را احیا می‌کند، اما حماقت نادانان باعث مرگ خودشان می‌شود."},{"book":"امثال","chapter":"10","verse":"22","text":"برکت خداوند انسان را ثروتمند می‌سازد بدون اینکه زحمتی برای وی به بار آورد."},{"book":"امثال","chapter":"10","verse":"23","text":"آدم نادان از عمل بد لذت می‌برد و شخص دانا از حکمت."},{"book":"امثال","chapter":"10","verse":"24","text":"آنچه بدکاران از آن می‌ترسند بر سرشان می‌آید، اما نیکان به آرزوی خود می‌رسند."},{"book":"امثال","chapter":"10","verse":"25","text":"بلا و مصیبت چون گردباد از راه می‌رسد و بدکاران را با خود می‌برد، اما شخص درستکار مانند صخره، پا برجا می‌ماند."},{"book":"امثال","chapter":"10","verse":"26","text":"هرگز از آدم تنبل نخواه برای تو کاری انجام دهد؛ او مثل دودی است که به چشم می‌رود و مانند سرکه‌ای است که دندان را کند می‌کند."},{"book":"امثال","chapter":"10","verse":"27","text":"خداترسی سالهای عمر انسان را زیاد می‌کند، اما شرارت از عمر او می‌کاهد."},{"book":"امثال","chapter":"10","verse":"28","text":"امید درستکاران به شادی می‌انجامد، اما امید بدکاران بر باد می‌رود."},{"book":"امثال","chapter":"10","verse":"29","text":"خدا برای نیکان قلعه‌ای محافظ است، اما او بدان را هلاک خواهد کرد."},{"book":"امثال","chapter":"10","verse":"30","text":"درستکاران همیشه از امنیت برخوردار خواهند بود، اما بدکاران بر زمین، زنده نخواهند ماند."},{"book":"امثال","chapter":"10","verse":"31","text":"از دهان درستکاران غنچه‌های حکمت می‌شکفد، اما زبان دروغگویان از ریشه کنده خواهد شد."},{"book":"امثال","chapter":"10","verse":"32","text":"عادلان همیشه سخنان خوشایند بر زبان می‌آورند، اما دهان بدکاران از سخنان نیشدار پر است."}]}