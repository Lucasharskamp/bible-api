{"data":[{"book":"Matej","chapter":"8","verse":"1","text":"A kana o Isus fuljisto katar e gora, pale leste teljarda o but o them."},{"book":"Matej","chapter":"8","verse":"2","text":"Avilo anglo Isus jek gubavco, pelo pe koča angle leste thaj zamolisarda les: “Gospode! Te kames, šaj te sastares man katar e guba!”"},{"book":"Matej","chapter":"8","verse":"3","text":"O Isus čhuta po vas pe leste, thaj phendas: “Kamav, av sasto!” Thaj e guba odma nestanisardas lestar."},{"book":"Matej","chapter":"8","verse":"4","text":"A o Isus phendas lešće: “Le sama te na phenes khonikašće pala akava, nego dža thaj sikav tu e rašaješće, thaj prinesisar o daro savo o Mojsije odredisardas palo svedočanstvo lenđe.”"},{"book":"Matej","chapter":"8","verse":"5","text":"Kana o Isus avilo ando Kafarnaum, avilo dži leste jek rimsko kapetano thaj zamolisarda les:"},{"book":"Matej","chapter":"8","verse":"6","text":"“Gospode, mungro sluga pašljol ćhere nepokretno thaj zurale mučilpe.”"},{"book":"Matej","chapter":"8","verse":"7","text":"A o Isus phendas lešće: “Avava thaj sastarava les.”"},{"book":"Matej","chapter":"8","verse":"8","text":"A o kapetano phendas: “Gospode! Najsem dostojno te des ande mungro ćher; nego samo phen alav thaj o sluga mungro sastola!"},{"book":"Matej","chapter":"8","verse":"9","text":"Kaj vi me sem manuš tele vlast thaj siman tale mande vojnikurja. Thaj kana phenav jećhešće: ‘Dža!’ vo džaltar. Thaj kana phenav averešće: ‘Av!’ vo avel. Thaj kana phenav mungre robošće: ‘Ćer godova!’ thaj vo ćerel.”"},{"book":"Matej","chapter":"8","verse":"10","text":"Kana godova ašundas, o Isus zadivisajlo lešće, thaj phendas okolenđe save džanas pale leste: “Čačes phenav tumenđe, kasavo paćipe či arakhlem ke nijek manuš ando Izrael!"},{"book":"Matej","chapter":"8","verse":"11","text":"A phenav tumenđe kaj but e manuša avena andar o sasto them, katar o istok thaj katar o zapad thaj avela len than pe bari gozba e Avramesa, e Isakosa thaj e Jakovesa ando carstvo nebesko,"},{"book":"Matej","chapter":"8","verse":"12","text":"a but e Izraelcurja savenđe si pripremime o carstvo avena čhudine andar e Devlesko carstvo, ande majhanduk tunjariko okote avela o roipe thaj o škripipe e dandenca katar e duk.”"},{"book":"Matej","chapter":"8","verse":"13","text":"Askal o Isus phendas e kapetanošće: “Dža, thaj neka avel tuće sar paćajan.” Thaj o sluga e kapetanesko sastilo ande godova časo."},{"book":"Matej","chapter":"8","verse":"14","text":"Kana o Isus avilo ande Petresko ćher, arakhlas e Petrešće sokra sar pašljol nasvali ande groznica."},{"book":"Matej","chapter":"8","verse":"15","text":"O Isus astarda lat palo vas thaj e groznica muklala. A voj uštili thaj počnisardas te služil lešće."},{"book":"Matej","chapter":"8","verse":"16","text":"Kana peli e rjat, andine ko Isus e but e manušen ande save sas e bilačhe duhurja. Thaj o Isus e alavesa tradas sa e bilačhe duhonen andar e manuša thaj e nasvalen sastardas."},{"book":"Matej","chapter":"8","verse":"17","text":"Gajda pherdilo okova so si phendo kroz o proroko Isaija:"},{"book":"Matej","chapter":"8","verse":"18","text":"Kana o Isus dikhlas e bute theme savo ćidape oko leste, zapovedisardas pire učenikonenđe te otplovin pe okoja rig e jezerošći."},{"book":"Matej","chapter":"8","verse":"19","text":"Ande godova avilo leste jek katar e sikavne e Mojsiješće zakonestar thaj phendas lešće: “Sikamneja, me džava pale tute kaj god tu te džas.”"},{"book":"Matej","chapter":"8","verse":"20","text":"A o Isus phendas lešće: “E lisicen si lenđe jazbine thaj e čirikljen lenđe gnezdurja; a man e Čhave e Manušešće naj kaj mungro šoro te čhav.”"},{"book":"Matej","chapter":"8","verse":"21","text":"Phendas lešće jek aver učeniko: “Gospode, muk man te džav majsigo te prahov mungre dade, askal avava thaj slediva tut.”"},{"book":"Matej","chapter":"8","verse":"22","text":"A o Isus phendas lešće: “Tu av pale mande, a e mulen muk te prahon pire mulen!”"},{"book":"Matej","chapter":"8","verse":"23","text":"A askal o Isus dija ando čamco, a pale leste dine vi lešće učenikurja."},{"book":"Matej","chapter":"8","verse":"24","text":"Andar jekhvar po more vazdape gajda bari oluja, kaj e talasurja pherenas o čamco e pajesa. A o Isus sovelas."},{"book":"Matej","chapter":"8","verse":"25","text":"E učenikurja lešće aviline dži leste džungadine les thaj phendine: “Gospode, spasisar amen kaj tasadosa!”"},{"book":"Matej","chapter":"8","verse":"26","text":"A o Isus phendas lenđe: “Sostar daran, cara paćivalen?” Askal uštilo thaj zapovedisardas e balvajenđe thaj e morešće te ačhen, pa e oluja smirisajli thaj postanisardas bari tišina po more."},{"book":"Matej","chapter":"8","verse":"27","text":"A e manuša, zadivime, phučline: “Ko si akava te e balvaja thaj o more pokorinpe lešće?”"},{"book":"Matej","chapter":"8","verse":"28","text":"A kana o Isus areslo pe okoja rig e morešći, ande gadarinsko krajo, angle leste aviline duj manuša ande save sas e bilačhe duhurja save inkljenas andar e limorja, a sas gaći napasne kaj khonikal či tromalas te naćhel godole dromesa."},{"book":"Matej","chapter":"8","verse":"29","text":"Von čhutine muj: “So si amen tusa, e Devlešće Čhaveja? Avilan li akate te mučis amen majsigo nego so si e vrjama?”"},{"book":"Matej","chapter":"8","verse":"30","text":"A majdur lendar čarjonas but e bale."},{"book":"Matej","chapter":"8","verse":"31","text":"A e demonurja zamolisardine e Isuse: “Ako trades amen, bičhal amen te džas ande okola e bale.”"},{"book":"Matej","chapter":"8","verse":"32","text":"A o Isus phendas lenđe: “Džan”. Thaj e demonurja inkljistine andar e manuša thaj dine ande bale. Pe godova, sa e bale pojurisardine niz o brego ando jezero thaj tasadile ando paj."},{"book":"Matej","chapter":"8","verse":"33","text":"A okola save araćhenas e balen našline ando gav thaj phendine sa so dikhline thaj so sas e manušenca ande save sas e demonurja."},{"book":"Matej","chapter":"8","verse":"34","text":"Askal sa e manuša andar godova gav inkljistine anglo Isus, pa kana dikhline les počnisardine te molin les te džaltar andar lengo krajo."}]}