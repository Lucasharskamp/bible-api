{"data":[{"book":"1 Petro","chapter":"3","verse":"1","text":"Saizvozvo nemiwo vakadzi, muzviise pasi pavarume venyu kuitira kuti, kana vamwe vavo vasingatendi shoko, vangadzorwa namafambiro avakadzi vavo pasina shoko rarehwa,"},{"book":"1 Petro","chapter":"3","verse":"2","text":"pavanoona kuchena nokuremekedzwa kwoupenyu hwenyu."},{"book":"1 Petro","chapter":"3","verse":"3","text":"Runako rwenyu ngarurege kubva pakushonga kwokunze, kwakadai sebvudzi rakarukwa uye nokushonga zvishongo zvegoridhe nenguo dzakaisvonaka."},{"book":"1 Petro","chapter":"3","verse":"4","text":"Asi, runofanira kuva rwomunhu womukati, iko kunaka kusingaori kwounyoro nekwomweya wakapfava, kunova ndiko kunokosha pamberi paMwari."},{"book":"1 Petro","chapter":"3","verse":"5","text":"Nokuti vaizvishongedza saizvozvi vakadzi vatsvene vakare avo vaiisa tariro yavo muna Mwari. Vakanga vachizviisa pasi pavarume vavo chaivo,"},{"book":"1 Petro","chapter":"3","verse":"6","text":"saSara, akateerera Abhurahama akamuti ishe wake. Muri vanasikana vake kana muchiita zvakanaka uye musingapi kutya nzvimbo."},{"book":"1 Petro","chapter":"3","verse":"7","text":"Saizvozvo, varume, garai zvakanaka navakadzi venyu, uye muvabate norukudzo somudziyo usina simba uye savadyi venhaka pamwe chete nemi, yechipo chinokosha choupenyu, kuti parege kuva nechinodzivisa minyengetero yenyu."},{"book":"1 Petro","chapter":"3","verse":"8","text":"Pakupedzisira, imi mose, mugare norugare mumwe nomumwe wenyu; munzwirane ngoni, mudanane sehama, munzwirane tsitsi uye muzvininipise."},{"book":"1 Petro","chapter":"3","verse":"9","text":"Regai kudzorera chakaipa nechakaipa kana kutuka nokutuka, asi namaropafadzo, nokuti ndizvo zvamakadanirwa izvozvo kuitira kuti mugare nhaka yokuropafadzwa."},{"book":"1 Petro","chapter":"3","verse":"10","text":"Nokuti,"},{"book":"1 Petro","chapter":"3","verse":"11","text":"Anofanira kudzoka pane zvakaipa agoita zvakanaka;"},{"book":"1 Petro","chapter":"3","verse":"12","text":"Nokuti meso aShe ari pamusoro pavakarurama,"},{"book":"1 Petro","chapter":"3","verse":"13","text":"Ndianiko achakuitirai zvakaipa kana muchishingairira kuita zvakanaka?"},{"book":"1 Petro","chapter":"3","verse":"14","text":"Asi kunyange dai mungatambudzika nokuda kwezvakanaka, makaropafadzwa imi. “Murege kutya zvavanotya ivo; musavhundutswa.”"},{"book":"1 Petro","chapter":"3","verse":"15","text":"Asi mumwoyo menyu tsaurai Kristu saIshe. Mugare makazvigadzirira nguva dzose kupindura vose vanokubvunzai pamusoro petariro yamunayo. Asi muite izvozvo nounyoro uye nokukudza,"},{"book":"1 Petro","chapter":"3","verse":"16","text":"muchichengeta hana yakachena, kuitira kuti vaya vanotaura zvakaipa pamusoro pamafambiro enyu akanaka muna Kristu vanyadziswe pakureva kwavo."},{"book":"1 Petro","chapter":"3","verse":"17","text":"Zviri nani, kana kuri kuda kwaMwari, kuti mutambudzike nokuda kwokuita zvakanaka pano kuti mutambudzike nokuda kwokuita zvakaipa."},{"book":"1 Petro","chapter":"3","verse":"18","text":"Nokuti Kristu akafira zvivi zvavose kamwe chete; akarurama nokuda kwavasakarurama, kuti akuuyisei kuna Mwari. Akaurayiwa mumuviri asi akararamiswa noMweya,"},{"book":"1 Petro","chapter":"3","verse":"19","text":"nawo akaendawo akandoparidza kumweya yakanga iri mutorongo"},{"book":"1 Petro","chapter":"3","verse":"20","text":"yakaramba kuteerera kare Mwari paakanga akamirira nomwoyo murefu mumazuva aNoa, areka payakanga ichiri kuvakwa. Mairi, vanhu vashoma bedzi, ivo vasere, vakaponeswa nemvura,"},{"book":"1 Petro","chapter":"3","verse":"21","text":"uye mvura iyi inofananidzira rubhabhatidzo runokuponesaiwo zvino, rusingarevi kubviswa kwetsvina yomuviri asi rubatso rwehana yakanaka kuna Mwari. Inokuponesai nokumuka kwaJesu Kristu,"},{"book":"1 Petro","chapter":"3","verse":"22","text":"iye akapinda mudenga uye ari kuruoko rworudyi rwaMwari, vatumwa namasimba noushe zviri pasi pake."}]}