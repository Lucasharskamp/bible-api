{"data":[{"book":"4 Mojžíšova","chapter":"35","verse":"1","text":"I mluvil Hospodin k Mojžíšovi na rovinách Moábských, při Jordánu proti Jerichu, řka:"},{"book":"4 Mojžíšova","chapter":"35","verse":"2","text":"Přikaž synům Izraelským, ať dadí Levítům z dědictví, kterýmž vládnouti budou, města k bydlení, i podměstí měst vůkol nich,"},{"book":"4 Mojžíšova","chapter":"35","verse":"3","text":"Aby měli města k bydlení, podměstí pak jejich pro dobytky jejich, i pro statky jejich, a pro všecka hovada jejich."},{"book":"4 Mojžíšova","chapter":"35","verse":"4","text":"Podměstí pak měst, kteráž dáte Levítům, vzdálí budou ode zdi městské na tisíc loktů zevnitř vůkol."},{"book":"4 Mojžíšova","chapter":"35","verse":"5","text":"Protož vyměříte vně za každým městem na východ slunce dva tisíce loktů, na poledne též dva tisíce loktů, také na západ dva tisíce loktů, i na půlnoci dva tisíce loktů, tak aby bylo město v prostředku. Ta bude míra podměstí měst jejich."},{"book":"4 Mojžíšova","chapter":"35","verse":"6","text":"Z těch pak měst, kteráž dáte Levítům, oddělíte šest měst k útočišti, aby tam utekl, kdož by někoho zabil; a k těm přidáte jim ještě čtyřidceti dvě města."},{"book":"4 Mojžíšova","chapter":"35","verse":"7","text":"I bude všech měst, kteráž dáte Levítům, čtyřidceti osm měst i s podměstími jejich."},{"book":"4 Mojžíšova","chapter":"35","verse":"8","text":"Těch pak měst, kteráž dáte z vládařství synů Izraelských, od těch, kteříž více mají, více vezmete, a od těch, kteříž méně mají, méně vezmete; jedno každé pokolení vedlé velikosti dědictví, jímž vládnouti budou, dá z měst svých Levítům."},{"book":"4 Mojžíšova","chapter":"35","verse":"9","text":"I mluvil Hospodin k Mojžíšovi, řka:"},{"book":"4 Mojžíšova","chapter":"35","verse":"10","text":"Mluv k synům Izraelským a rci jim: Když přejdete Jordán, a vejdete do země Kananejské,"},{"book":"4 Mojžíšova","chapter":"35","verse":"11","text":"Vybéřete sobě města, a ta města budete míti k utíkání, aby tam utekl ten, kterýž by někoho zabil z nedopatření."},{"book":"4 Mojžíšova","chapter":"35","verse":"12","text":"A budou vám ta města k útočišti před přítelem, aby neumřel ten, kdož zabil, dokudž by se nepostavil před shromážděním k soudu."},{"book":"4 Mojžíšova","chapter":"35","verse":"13","text":"Z těch tedy měst, kteráž dáte, šest měst k útočišti míti budete."},{"book":"4 Mojžíšova","chapter":"35","verse":"14","text":"Tři města dáte před Jordánem, též tři města dáte v zemi Kananejské; i budou města útočiště."},{"book":"4 Mojžíšova","chapter":"35","verse":"15","text":"Synům Izraelským i příchozímu, i podruhu mezi nimi bude těch šest měst k útočišti, aby tam utekl, kdož by koli ranil někoho z nedopatření."},{"book":"4 Mojžíšova","chapter":"35","verse":"16","text":"Jestliže by pak železem ranil někoho, tak až by umřel, vražedlník jest; smrtí umře vražedlník takový."},{"book":"4 Mojžíšova","chapter":"35","verse":"17","text":"Pakli by hodě kamenem, jímž by mohl zabiti, udeřil někoho, tak že by umřel, vražedlník jest; smrtí umře vražedlník takový."},{"book":"4 Mojžíšova","chapter":"35","verse":"18","text":"Pakli by hodě dřevem, kterýmž by mohl zabiti, udeřil někoho, tak že by umřel, vražedlník jest; smrtí umře vražedlník takový."},{"book":"4 Mojžíšova","chapter":"35","verse":"19","text":"Přítel zabitého zabije vražedlníka toho; kdyžkoli ho dostane, on sám zabije ho."},{"book":"4 Mojžíšova","chapter":"35","verse":"20","text":"Aneb jestliže by z nenávisti strčil někým, aneb shodil by něco na něho z úkladu, tak že by od toho umřel;"},{"book":"4 Mojžíšova","chapter":"35","verse":"21","text":"Aneb jestliže by z nepřátelství rukou udeřil někoho, tak že by umřel: smrtí umře bitec ten, vražedlník jest; přítel zabitého zabije vražedlníka toho, jakž ho nejprv dostane."},{"book":"4 Mojžíšova","chapter":"35","verse":"22","text":"Jestliže by pak náhodou a ne z nepřátelství strčil někým, aneb shodil by na něho nějakou věc bez úkladu;"},{"book":"4 Mojžíšova","chapter":"35","verse":"23","text":"Aneb jaký koli kámen, od něhož by umříti mohl, shodil by na něj z nedopatření, tak že by umřel, nebyv s ním v nepřátelství, ani nehledaje zlého jeho:"},{"book":"4 Mojžíšova","chapter":"35","verse":"24","text":"Tedy souditi bude shromáždění mezi bitcem a mezi přítelem zabitého vedlé soudů těchto."},{"book":"4 Mojžíšova","chapter":"35","verse":"25","text":"A vysvobodí shromáždění vražedlníka toho z rukou přítele zabitého, a káže se jemu navrátiti shromáždění k městu útočiště jeho, do něhož utekl; i bude bydliti v něm, dokudž neumře kněz nejvyšší, kterýž pomazán jest olejem svatým."},{"book":"4 Mojžíšova","chapter":"35","verse":"26","text":"Jestliže by pak ten, kterýž zabil člověka, vyšel z mezí města útočiště svého, do něhož utekl,"},{"book":"4 Mojžíšova","chapter":"35","verse":"27","text":"A přítel zabitého našel by jej vně, an přešel meze města útočiště svého, a zabil by přítel zabitého vražedlníka toho, nebude vinen krví."},{"book":"4 Mojžíšova","chapter":"35","verse":"28","text":"Nebo v městě útočiště svého bydliti má, dokudž by neumřel kněz nejvyšší. Když by pak umřel kněz nejvyšší, navrátí se vražedlník do země vládařství svého."},{"book":"4 Mojžíšova","chapter":"35","verse":"29","text":"A bude vám toto za ustanovení soudné v pronárodech vašich, ve všech příbytcích vašich."},{"book":"4 Mojžíšova","chapter":"35","verse":"30","text":"Kdož by koli měl na smrt vydati někoho, podlé vyznání svědků sáhne na vražedlníka; ale jeden svědek nebude moci svědčiti proti někomu na smrt."},{"book":"4 Mojžíšova","chapter":"35","verse":"31","text":"Nevezmete pak výplaty za člověka vražedlníka, kterýž, jsa nešlechetný, jest smrti hoden, než smrtí ať umře."},{"book":"4 Mojžíšova","chapter":"35","verse":"32","text":"Aniž také vezmete výplaty od toho, kterýž utekl do města útočiště svého, aby se navrátil k bydlení do země své, prvé než by umřel kněz,"},{"book":"4 Mojžíšova","chapter":"35","verse":"33","text":"Abyste nepoškvrnili země, v níž jste. Nebo krev taková poškvrnila by země, aniž také země očištěna býti může od krve, kteráž jest vylita na ní, jediné krví toho, kterýž vylil ji."},{"book":"4 Mojžíšova","chapter":"35","verse":"34","text":"Protož nepoškvrňujte země, v kteréž bydlíte, kdežto já přebývám; nebo já Hospodin přebývám u prostřed synů Izraelských."}]}