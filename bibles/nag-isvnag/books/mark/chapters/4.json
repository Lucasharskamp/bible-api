{"data":[{"book":"Mark","chapter":"4","verse":"1","text":"Aru Tai Galilee Nodi kinar te sikhabole shuru korise, aru bisi Tai usorte dangor bhir joma hoi jaise. Titia Tai ekta naw pora samundar te bohi jaise, aru bisi thaka khan samundar kinar sukha jagate khara thakise."},{"book":"Mark","chapter":"4","verse":"2","text":"Titia Tai taikhan ke dristanto pora bisi kotha sikhai dise, aru Tai updesh te taikhan ke eneka koise."},{"book":"Mark","chapter":"4","verse":"3","text":"“Huni bhi! Bijon diya manu ekjon bijon hissi bole jaise."},{"book":"Mark","chapter":"4","verse":"4","text":"Aru eneka hoise, Tai bijon hissi dise, aru kunba bijon rasta kinar te giri jaise, aru chiriya khan ahikena khai dise."},{"book":"Mark","chapter":"4","verse":"5","text":"Kunba olop mati thaka pathor te giri jaise, ta te mati bisi nathaka karone joldi uthijaise."},{"book":"Mark","chapter":"4","verse":"6","text":"Kintu jitia suryo uporte uthise aru gham dise, taikhan jor nathaka karone phat sukhi jaise."},{"book":"Mark","chapter":"4","verse":"7","text":"Aru kunba bijon to kata thaka jagate giri jaise, aru kata uthi kene bijon ke dabai loise, etu karone guti dhoribo para nai."},{"book":"Mark","chapter":"4","verse":"8","text":"Kintu baki bijon bhal matite girise, aru taikhan uthijaise, aru bhal hoi kene guti dhurise, aru kunba tis guna, kunba saat aru kunba sou guna dise."},{"book":"Mark","chapter":"4","verse":"9","text":"Aru Tai taikhan ke koise, jun laga huni bole kaan ase, taike hunibo dibi!”"},{"book":"Mark","chapter":"4","verse":"10","text":"Kintu jitia Tai ekla hoi jaise, titia Tai laga chela aru Tai logote thaka khan Taike etu dristanto laga motlob hudise."},{"book":"Mark","chapter":"4","verse":"11","text":"Aru Tai taikhan ke koise, “Tumikhan ke to Isor rajyo laga lukaikene thaka kotha janibole dise. Kintu bahar manu khan ke to dristanto pora koi ase,"},{"book":"Mark","chapter":"4","verse":"12","text":"Kelemane taikhan sai thakibo, kintu nadikhibo,"},{"book":"Mark","chapter":"4","verse":"13","text":"Aru Jisu pora taikhan ke hudise, “Kile tumikhan etu dristanto na bujhe? Tinehoile tumikhan sob dristanto kineka bujhi bo paribo?"},{"book":"Mark","chapter":"4","verse":"14","text":"Kheti kora manu he Isor laga kotha hissi diya jon ase."},{"book":"Mark","chapter":"4","verse":"15","text":"Rasta kinar te kotha hissi dise, aru jitia taikhan kotha hunise, Saitan joldi ahikena taikhan monte thaka kotha loijai."},{"book":"Mark","chapter":"4","verse":"16","text":"Tineka he pathor jagate hissi diya khan ke bhi hoise, taikhan kotha huni kene khushi pora joldi mani loise."},{"book":"Mark","chapter":"4","verse":"17","text":"Kintu jor nathaka karone olop din he thakibo parise. Etu pichete jitia kotha karone dukh kosto ahise, titia joldi taikhan giri jaise."},{"book":"Mark","chapter":"4","verse":"18","text":"Aru kata te hissi diya to jun manu kotha ke huni loise,"},{"book":"Mark","chapter":"4","verse":"19","text":"kintu duniya laga chinta, aru dhun laga thoga baji, aru kisim-kisim jinis laga lalos pora taikhan monte jai kene, kotha ke dabai dise aru phol ulabo napara hoijai."},{"book":"Mark","chapter":"4","verse":"20","text":"Kintu bhal matite hali diya khan ase, jun khan kotha huni kene mani loise, aru phol dibo parise, kunba tis guna kunba sat guna aru kunba sou guna.”"},{"book":"Mark","chapter":"4","verse":"21","text":"Jisu taikhan ke arubi eneka koidi thakise, “Kunbi saaki julai kene ekta tukri nohoile bisna nichete narakhe nohoi? Etu ke jolai kene khamba uporte rakhe nohoi?"},{"book":"Mark","chapter":"4","verse":"22","text":"Kelemane yate lukai rakhibole eku bhi nai, jitia tak dikhai nadiye, aru lukaikene ki kaam korise eitu khan sob puhor te dikhi jabo."},{"book":"Mark","chapter":"4","verse":"23","text":"Jodi kunba huni bole kaan ase, taike hunibo dibi!”"},{"book":"Mark","chapter":"4","verse":"24","text":"Titia Tai koise, “Tumikhan bhal pora huni bhi, ji naap tumi naapi dise, etu pora tumike bhi naapibo, aru etu pora bhi bisi di dibo."},{"book":"Mark","chapter":"4","verse":"25","text":"Kelemane jun logote kiba ase, taike aru di dibo, kintu jun logote eku bhi nai, tai pora olop thaka ke bhi loijabo.”"},{"book":"Mark","chapter":"4","verse":"26","text":"Aru Tai koise, “lsor laga rajyo to kunba matite bijon hali diya nisena ase."},{"book":"Mark","chapter":"4","verse":"27","text":"Aru tai ghumai kene rati aru dinte uthi thake, aru bijon dangor hoi thake, kintu tai najane kineka pora dangor hoi."},{"book":"Mark","chapter":"4","verse":"28","text":"Mati nijor pora ghas ulai aru dhaan diye: poila to phul diye aru hawa khai, etu pichete dangor hoi kene dhaan diye."},{"book":"Mark","chapter":"4","verse":"29","text":"Kintu jitia dhaan pakki jai, titia tai joldi dhaan kata manu khan ke pathai, kelemane katibo somoi huwa karone.”"},{"book":"Mark","chapter":"4","verse":"30","text":"Titia Tai koise, “Kineka pora amikhan Isor laga rajyo ke tulona koribo? Nohoile ki dristanto pora etu dikhai dibo?"},{"book":"Mark","chapter":"4","verse":"31","text":"Etu to sorso dana nisena ase, jitia etu matite hissi dise, etu somoi matite sob pora chutu guti ase."},{"book":"Mark","chapter":"4","verse":"32","text":"Kintu, jitia etu ke hissi diye, aru uthi jai, kheti te thaka pata sob pora bhi dangor hoijai, aru tai daal dangor hoi kene, akas laga chiriya bhi etu laga chaya te ghor bonai thake.4.32 Palestine te sorso bijon to dangor ghas hoi thakisele.”"},{"book":"Mark","chapter":"4","verse":"33","text":"Aru Tai dristanto pora eneka bisi kotha taikhan ke bujhi bole koi dise."},{"book":"Mark","chapter":"4","verse":"34","text":"Kintu dristanto nohoi kene taikhan ke eku bhi kowa nai. Aru jitia Tai ekla hoise, Tai chela khan ke eitu khan laga motlob samjhai dise."},{"book":"Mark","chapter":"4","verse":"35","text":"Etu din jitia saam hoise, Jisu pora chela khan ke koise, “Ahibi, amikhan etu jagate jabo.”"},{"book":"Mark","chapter":"4","verse":"36","text":"Aru taikhan bhir ke chari kene, Tai logot naw te uthise. Aru dusra nawkhan bhi thakise."},{"book":"Mark","chapter":"4","verse":"37","text":"Titia dangor hawa ahise, aru tufan pora naw ke mari thaka karone naw to pani bhorta hoi jaise."},{"book":"Mark","chapter":"4","verse":"38","text":"Kintu Jisu to kinar te palis uporte ghumai thakise. Aru taikhan Taike uthaikene koise, “Shika manu, amikhan khotom hobole ase aru Apuni chinta nai?”"},{"book":"Mark","chapter":"4","verse":"39","text":"Titia Jisu uthi kene andhi ke galise aru nodi ke koise, “Chup thakijabi!” Aru hawa rukhi jaise aru sob shanti hoi jaise."},{"book":"Mark","chapter":"4","verse":"40","text":"Kintu Tai Taikhan ke hudise, “Kile tumikhan bhoi korise? Tumikhan etiya bhi biswas nakore?”"},{"book":"Mark","chapter":"4","verse":"41","text":"Aru taikhan bisi bhoi hoi kene ekjon majote kotha korise, “Etu kun ase? Hawa aru nodi bhi Tai laga kotha mane!”"}]}