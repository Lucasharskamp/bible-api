{"data":[{"book":"Xɔrɔyana","chapter":"19","verse":"1","text":"Kike saxan to dangu, xabu e mini Misiran yi, na lɔxɔ yɛtɛni, Isirayila kaane yi Sinayi tonbonna li."},{"book":"Xɔrɔyana","chapter":"19","verse":"2","text":"E to keli Refidimi yi, e yi fa Sinayi tonbonni. Isirayila kaane yi daaxadeni tɔn tonbonni, geyaan san bun."},{"book":"Xɔrɔyana","chapter":"19","verse":"3","text":"Musa yi te Ala fɛma. Alatala yi Musa xili geyaan xuntagi, a naxa, “Ito fala Yaxuba bɔnsɔnne xa, Isirayila kaane,"},{"book":"Xɔrɔyana","chapter":"19","verse":"4","text":"‘Ɛ yɛtɛɛn bata a to n naxan ligaxi Misiran na, n yi ɛ xali n fɛma alo singbinna soma a diine bun kii naxan yi."},{"book":"Xɔrɔyana","chapter":"19","verse":"5","text":"Iki, xa ɛ n xuiin suxu ki faɲi, xa ɛ n ma layirin suxu, ɛ findima nɛn n ma yamaan na siyane birin yɛ. N gbeen nan bɔxɔn birin na,"},{"book":"Xɔrɔyana","chapter":"19","verse":"6","text":"koni ɛ findima n xa saraxarali yamaan nan na e nun siya sariɲanxina.’ I falani itoe nan tima Isirayila kaane xa.”"},{"book":"Xɔrɔyana","chapter":"19","verse":"7","text":"Musa yi xɛtɛ, a fonne birin xili, a falani itoe birin yɛba e xa, alo Alatala a yamari kii naxan yi."},{"book":"Xɔrɔyana","chapter":"19","verse":"8","text":"Yamaan birin yi a fala, e naxa, “Alatala naxan birin falaxi nxu na ligama nɛn.” Musa yi sa e falane rali Alatala ma."},{"book":"Xɔrɔyana","chapter":"19","verse":"9","text":"Alatala yi a fala Musa xa, a naxa, “N fama nɛn i ma kunda yiyani, alogo n nɛma falan naxan tiyɛ i xa, yamaan xa a mɛ. Nanara, e lɛ i ra waxatin birin yi.” Musa yi yamana falane radangu Alatala ma."},{"book":"Xɔrɔyana","chapter":"19","verse":"10","text":"Alatala yi a fala Musa xa, a naxa, “Siga yamaan fɛma, e rasariɲan to nun tila yi. E xa e dugine xa."},{"book":"Xɔrɔyana","chapter":"19","verse":"11","text":"E xa e yitɔn xii saxandena fe ra, bayo na lɔxɔni Alatala godoma nɛn Sinayi geyaan fari, yamaan birin yɛɛ xɔri."},{"book":"Xɔrɔyana","chapter":"19","verse":"12","text":"I xa danne sa yamaan xa geyaan nabilinni, i yi a fala, i naxa, ‘Ɛ yɛtɛ masuxu te feen na geyaan fari, ɛ nama maso a san bunna ra. Naxan yo na a sanna ti geyaan ma, ɛ xa na kanna faxa."},{"book":"Xɔrɔyana","chapter":"19","verse":"13","text":"Ɛ nama ɛ yiin din a ra, koni ɛ a magɔlɔnma nɛn, hanma ɛ a bun xalimakunle ra. Muxu ba, sube ba, a mi kisima.’ Xɔtaan xuiin na mini, muxune yi te geyaan fari.”"},{"book":"Xɔrɔyana","chapter":"19","verse":"14","text":"Musa yi godo yamaan fɛma keli geyaan fari, a yi yamaan nasariɲan, e yi e dugine xa."},{"book":"Xɔrɔyana","chapter":"19","verse":"15","text":"A yi a fala yamaan xa, a naxa, “Ɛ yitɔn xii saxandena fe ra. Ɛ nama ɛ maso ɲaxalan yo ra.”"},{"book":"Xɔrɔyana","chapter":"19","verse":"16","text":"Xii saxande lɔxɔn xɔtɔnni, kuye sarinne yi mini, galanne yi godo, kundaan yi sa geyaan xun ma. Xɔtaan xuiin yi mini han! Yamaan birin yi gaxu."},{"book":"Xɔrɔyana","chapter":"19","verse":"17","text":"Musa yi yamaan namini e daaxadeni Ala ralandeni, e yi e malan geyaan san bun ma."},{"book":"Xɔrɔyana","chapter":"19","verse":"18","text":"Tutun yi Sinayi geyaan birin xun ma, amasɔtɔ Alatala bata yi godo a ma tɛɛ dɛgɛni. Na tutin yi tema alo sulun tɛɛn19.18 Sulun tɛɛn mɔn falama yirena nde yi fa fala “Furu tɛɛna.” tutina, geyaan birin yi xuruxurunma a ɲaxin na."},{"book":"Xɔrɔyana","chapter":"19","verse":"19","text":"Xɔtaan xuiin yi gboma ayi tun! Musa yi falan ti, Ala yi a yabi a xuini texin na."},{"book":"Xɔrɔyana","chapter":"19","verse":"20","text":"Alatala yi godo Sinayi geyaan fari, a yi Musa xili geyaan xuntagi. Musa yi te."},{"book":"Xɔrɔyana","chapter":"19","verse":"21","text":"Alatala yi a fala Musa xa, a naxa, “Godo, a fala yamaan xa e nama kata fa feen na n matodeni, xa na mi a ra e wuyaxi faxama nɛn."},{"book":"Xɔrɔyana","chapter":"19","verse":"22","text":"Hali saraxaraliin naxanye e masoma Alatala ra, ne xa e yɛtɛ rasariɲan, alogo Alatala nama e faxa.”"},{"book":"Xɔrɔyana","chapter":"19","verse":"23","text":"Musa yi a fala Alatala xa, a naxa, “Yamaan mi nɔɛ tɛ Sinayi geyaan fari. Amasɔtɔ i bata nxu rakolon, i yi a fala, i naxa, ‘Ɛ danne sa geyaan nabilinni, ɛ xa a rasariɲan.’ ”"},{"book":"Xɔrɔyana","chapter":"19","verse":"24","text":"Alatala yi a fala a xa, a naxa, “Godo, i mɔn yi te ɛ nun Haruna. Koni saraxaraline nun yamaan nama kata te feen na Alatala fɛma, alogo n nama e faxa.”"},{"book":"Xɔrɔyana","chapter":"19","verse":"25","text":"Musa yi godo yamaan fɛma, a feni itoe fala e xa."}]}