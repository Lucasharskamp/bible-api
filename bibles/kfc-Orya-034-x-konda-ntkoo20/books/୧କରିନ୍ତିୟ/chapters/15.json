{"data":[{"book":"୧ କରିନ୍ତିୟ","chapter":"15","verse":"1","text":"ଏ ତଡ଼ାନ୍‌କୁ ନି ତାଙ୍ଗିଁକି, ନାନ୍‌ ମି ଲାକ୍‌ତୁ ଆମା ସୁସମାଚାର୍‌ ପ୍ରଚାର୍‌ କିତାମାର୍‌ଆ, ଆମାକା ମିର୍‌ ମାନାତି ମାନିଦେର୍‌, ଆବେନ୍‌ ବା ତିର୍‌ ଆଜି ତେବାତିମାନିଦେର୍‌, ନାନ୍‌ ଏଣ୍ତେସ୍‌ୱାଜା ମି ଲାକ୍‌ତୁ ପ୍ରଚାର୍‌ କିତାମାର୍‌ଆ, ଇକା ମିଙ୍ଗିଁ ଏତ୍‌ କିବିସ୍‌କିଜିନା ।"},{"book":"୧ କରିନ୍ତିୟ","chapter":"15","verse":"2","text":"ନାନ୍‌ ମି ଲାକ୍‌ତୁ ପ୍ରଚାର୍‌ କିତିମାନି ଆୟା ସୁସମାଚାର୍‌ତୁ ଡାଟ୍‌ ୱାଜା ତେବାତିଙ୍ଗ୍‌, ଆର୍‌ତିଙ୍ଗ୍‌ ତାନି ମାଣାନ୍ ରକିୟା ପୟ୍‌ଜିନିଦେର୍‌, ସିଲିତିଙ୍ଗ୍‌ ମି ବିସ୍‌ବାସ୍‌ ବେକାର୍‌ ।"},{"book":"୧ କରିନ୍ତିୟ","chapter":"15","verse":"3","text":"ଇରିଙ୍ଗ୍‌ ଆମା ଆମା ସିକିୟା ନାନ୍‌ ପୟ୍‌ତାମାନା, ଆୟାତାନିମାଣୁକୁ ଇୟା ପେରି ସିକିୟା ମିଙ୍ଗିଁ ୱେର୍‌ତାମାନା । ଆକା ଆଜିନାତ୍‍, ଦାର୍ମୁସାସ୍ତ୍ରଦୁ ରାସାତା ମାନାତ୍‌, କ୍ରିସ୍ତ ମା ପାପ୍‌ତି ଉଣ୍ତିଙ୍ଗ୍‌ ସାତାନ୍‌,"},{"book":"୧ କରିନ୍ତିୟ","chapter":"15","verse":"4","text":"୧୫:୪ ମାତିଉ ୧୨:୪୦; ପ୍ରେରିତ ୨:୨୪-୩୨.ଦୁକି ଗୁଟାଦୁମୁସାୟା ଆତାନ୍‌, ଦାର୍ମୁସାସ୍ତ୍ରଦି ଇସାବ୍‌ତାନ୍‌ ମୁନେଟି ୱେନ୍‌କା ଜିବନ୍‌ଆଜି ନିଙ୍ଗିଁତାମାନାନ୍‌;"},{"book":"୧ କରିନ୍ତିୟ","chapter":"15","verse":"5","text":"୧୫:୫ ଲୁକ ୨୪:୩୪ ମାତିଉ ୨୮:୧୬,୧୭; ମାର୍କ ୧୬:୧୪; ଲୁକ ୨୪:୩୬; ଜୋହନ ୨୦:୧୯.ୱାନ୍‌ ପିତର୍‍, ମାରି ତାନିୱେନ୍‌କା ୱାନି ବାର୍‌ଲୋକ୍‌ ସିସୁରିଙ୍ଗ୍‌ ତରାୟ୍‌ଆତାନ୍‌,"},{"book":"୧ କରିନ୍ତିୟ","chapter":"15","verse":"6","text":"ତାନିୱେନ୍‌କା ଉନ୍‌ଡ୍ରେ ଦେବାନେ ଅର୍‌ସେ ପାସ୍‌ସୋଦାନ୍‌ ନାଣ୍ତ ୱାନି ତଡ଼ାନ୍‍କାଙ୍ଗ୍‍ଁ ତରାୟ୍‌ଆତାନ୍‌, ୱାରି ଲୋଇରାନ୍‌ ଏସ ଲୋକୁ ନେର୍‌ ସାନ୍ଧି ଜିବନ୍‌ ମାନାର୍‌, ମାତର୍‌ ଏନ୍‌ ଏନ୍‌ ଇୟା ଦୁନିଆଦୁ ସିଲେର୍‌ ।"},{"book":"୧ କରିନ୍ତିୟ","chapter":"15","verse":"7","text":"ଇୟାତାନିୱେନ୍‌କା ଜେ ଯାକୁବଙ୍ଗ୍‌, ମାରି, ତାନିୱେନ୍‌କା ୱିଜୁ ସିସୁରିଙ୍ଗ୍‌ ତରାୟ୍‌ଆତାନ୍‌;"},{"book":"୧ କରିନ୍ତିୟ","chapter":"15","verse":"8","text":"ସାରାସାରିୱେନ୍‌କା ଜଗ୍‌ସିଲିନାଣ୍ତିଙ୍ଗ୍ ଜନମ୍‌ଆନିକଡ଼ଦି ୱାଜା ଅରେନ୍‍ ଜେ ନାନୁ, ୱାନ୍‌ ନାଙ୍ଗିଁ ବା ତରାୟ୍‌ଆତାନ୍‌"},{"book":"୧ କରିନ୍ତିୟ","chapter":"15","verse":"9","text":"୧୫:୯ ପ୍ରେରିତ ୮:୩.ଇରିଙ୍ଗ୍‌ ନାନ୍‌ ମାପୁରୁଦି ମଣ୍ତଲିଦିଙ୍ଗ୍‌ କାସ୍ଟୁ ସିତିମାନିଙ୍ଗ୍‌ ସିସୁରିମାନୁ ନାନ୍‌ ୱେଜେରିଙ୍ଗ୍‌ ଇଜ୍ରିକିନ୍ଧା, ମାରି ପ୍ରେରିତ ଦର୍‌ତାନ୍‌ ୱେଙ୍ଗ୍‌ଦେଙ୍ଗ୍‌ ଜଗ୍‍ ସିଲେତ୍‌ ।"},{"book":"୧ କରିନ୍ତିୟ","chapter":"15","verse":"10","text":"ମାତର୍‌ ନାନ୍‌ ଆମାକା ଆତାମାନା, ଆକା ମାପୁରୁଦି ଦୟାଦାନ୍‌ ଆତାମାନାତ୍‌, ମାରି ନା ଉଣ୍ତିଙ୍ଗ୍‌ ୱାନି ଆୟା ଦୟା ବେକାର୍‌ ଆଏତ୍‍ । ମାତର୍‌ ନାନ୍‌ ଆୟା ୱିଜେରିମାଣୁକୁ ନାଣ୍ତ ପାଣି କିତାମାନା, ମାରିବା ନାନ୍‌ ସିଲେ, ମାତର୍‌ ନା ଉଣ୍ତିଙ୍ଗ୍‌ ମାପୁରୁଦି ଦୟା ମାନିଙ୍ଗ୍‌ ଇକା ପୁରା ଆତାମାନାତ୍‌ ।"},{"book":"୧ କରିନ୍ତିୟ","chapter":"15","verse":"11","text":"ମାରି ନାନ୍‌ ଆନା, ସିଲ୍‌ତିଙ୍ଗ୍‌ ୱାର୍‌ ଆପିର୍‌, ଇୟା ପ୍ରଚାର୍‌ କିଜିନାପ୍, ଇୟାୱାଜା ମିର୍‌ ବିସ୍‌ବାସ୍‌ କିତିମାନିଦେର୍‌ ।"},{"book":"୧ କରିନ୍ତିୟ","chapter":"15","verse":"12","text":"କ୍ରିସ୍ତ ଜେ ସାତିୱାରି ମାଣ୍‌କୁ ଜିବନ୍‌ଆଜି ମାରିଡ଼େସି ନିଙ୍ଗିଁତାମାନାନ୍‌, ଇକା ଜଦି ପ୍ରଚାର୍‌ କିଆୟାଆଜିନାତ୍‌, ଆର୍‌ତିଙ୍ଗ୍‌ ସାତିୱାରି ଜିବନ୍‌ଆଜିନିଙ୍ଗିଁନିକା ସିଲେତ୍‌ ଇଜି ମି ଲୋଇ ଏନ୍‌ ଏନ୍‌ ଏଣ୍ତେସ୍‌ ୱେର୍‌ସିନିଦେର୍‌ ?"},{"book":"୧ କରିନ୍ତିୟ","chapter":"15","verse":"13","text":"ଜଦି ସାତିକାର୍‌ ଜିବନ୍‌ଆଜି ମାରିଡ଼େସି ନିଙ୍ଗିଁନିକା ସିଲେତିଙ୍ଗ୍‌, ଆର୍‌ତିଙ୍ଗ୍‌ କ୍ରିସ୍ତ ବା ଜିବନ୍‌ଆଜିନିଙ୍ଗିଁଏନ୍‌;"},{"book":"୧ କରିନ୍ତିୟ","chapter":"15","verse":"14","text":"ଜଦି କ୍ରିସ୍ତ ସାତିମାଣାନ୍‌ ଜିବନ୍‌ଆଜିନିଙ୍ଗିଁଏନ୍‌, ଆର୍‌ତିଙ୍ଗ୍‌ ମା ପ୍ରଚାର୍‌ ବେକାର୍‌ ମାରି ମି ବିସ୍‌ବାସ୍‌ ବା ବେକାର୍‌,"},{"book":"୧ କରିନ୍ତିୟ","chapter":"15","verse":"15","text":"ମାରି, ମାଡୁ ମାପୁରୁଦି ବିସୟ୍‌ତାନ୍‌ ଜେ ମିଚ୍‌ ସାକିୟ୍‌ ୱେର୍‌ତି ୱାଜା ଆନାତ୍‌, ଇରିଙ୍ଗ୍‌ ମାଡୁ ମାପୁରୁଦି ବିସୟ୍‌ତାନ୍‌ ସାକ୍ୟ ସିଜିମାନିକା ଜେ, ୱାନ୍‌ କ୍ରିସ୍ତଙ୍ଗ୍‌ ସାତିମାଣୁକୁ ମାରିଡ଼େସିଜିବନ୍‌ କିତାମାନାନ୍‌ । ମାତର୍‌ ଜଦି ସାତିକାର୍‌ ଜିବନ୍‌ଆଜିନିଙ୍ଗିଁଏର୍‌, ଆର୍‌ତିଙ୍ଗ୍‌ ୱାନ୍‌ କ୍ରିସ୍ତଙ୍ଗ୍‌ ସାତିମାଣାନ୍‌ ଜିବନ୍‌କିଜି ନିକ୍‌ଏନ୍‌ ।"},{"book":"୧ କରିନ୍ତିୟ","chapter":"15","verse":"16","text":"ଜଦି ସାତିକାର୍‌ ଜିବନ୍‌ଆଜିନିଙ୍ଗିଁଏର୍‌, ଆର୍‌ତିଙ୍ଗ୍‌ କ୍ରିସ୍ତ ବା ଜିବନ୍‌ଆଜିନିଙ୍ଗିଁଏନ୍‌;"},{"book":"୧ କରିନ୍ତିୟ","chapter":"15","verse":"17","text":"ଆଉ, ଜଦି କ୍ରିସ୍ତ ସାତିମାଣାନ୍‌ ଜିବନ୍‌ଆଜିନିଙ୍ଗିଁଏନ୍‌, ଆର୍‌ତିଙ୍ଗ୍‌ ମି ବିସ୍‌ବାସ୍‌ ମିଚ୍‌ ମାରି ମିର୍‌ ଇଲେଇବା ନିଜେ ନିଜେଦି ପାପ୍‌ତୁ ମାନିଦେର୍‌ ।"},{"book":"୧ କରିନ୍ତିୟ","chapter":"15","verse":"18","text":"ଆର୍‌ତିଙ୍ଗ୍‌ ଆମାକାର୍‌ କ୍ରିସ୍ତ ବିସ୍‌ବାସିର୍‌ ସାତାମାନାର୍‌, ୱାନ୍‌ ବା ନାସ୍ଟୁ ଆତାମାନାର୍‌ ।"},{"book":"୧ କରିନ୍ତିୟ","chapter":"15","verse":"19","text":"ଜଦି ଇୟା ଜିବନ୍‌ ଉଣ୍ତିଙ୍ଗ୍‌ ମାଡୁ କ୍ରିସ୍ତଦିମାନୁ ଆସା ଇଡ଼୍‌ତିମାନିକା, ଆର୍‌ତିଙ୍ଗ୍‌ ଆଇ ୱିଜୁଲୋକାମାଣୁକୁ ମାଡୁ କାର୍ମୁସିଲିକା ।"},{"book":"୧ କରିନ୍ତିୟ","chapter":"15","verse":"20","text":"ମାତର୍‌ ସତ୍‌ତାନ୍‌ କ୍ରିସ୍ତ ସାତିମାନି ଲୋକା ମାରିଡ଼େସି ଜିବନ୍‌ଆଜି ନିଙ୍ଗିଁନିକା ପୁରା ତର୍‌ତେଙ୍ଗ୍‍ଁ ଇଜି ୱାରି ମାଣ୍‌କୁ ନିଜେ ଆଗ୍‌ଡ଼ି ସାତିମାଣାନ୍‌ ନିଙ୍ଗିଁତାମାନାନ୍‌ ।"},{"book":"୧ କରିନ୍ତିୟ","chapter":"15","verse":"21","text":"ଇରିଙ୍ଗ୍‌ ଅରେନ୍ ଲୋକା ମାଣ୍‌କୁ ସାନିକା ୱାତିମାନିଙ୍ଗ୍‌ ମାରି ଅରେନ୍ ଲୋକା ମାଣାନ୍‌ ବା ସାତିୱାରିଙ୍ଗ୍‌ ମାରିଡ଼େସି ଜିବନ୍‌ଆଜି ନିଙ୍ଗିଁନିକା ଆତାମାନାତ୍‌ ।"},{"book":"୧ କରିନ୍ତିୟ","chapter":"15","verse":"22","text":"ଆଦମତି ୱାଲେ ମିସାତିକା ମାନିଙ୍ଗ୍‌ ଏଣ୍ତେସ୍‌ ୱିଜୁ ଲୋକୁ ସାନାର୍‌, ଆୟାୱାଜା ବା କ୍ରିସ୍ତଦିମାନୁ ମିସାତିମାନିଙ୍ଗ୍ ୱିଜେରେ ମାରିଡ଼େସିଜିବନ୍‌ ଆନାର୍‌ ।"},{"book":"୧ କରିନ୍ତିୟ","chapter":"15","verse":"23","text":"ମାତର୍‌ ୱିଜେରେ ଲୋକୁ ତିଆର୍‌ଆନି ବେଡ଼ାଦୁ ଜିବନ୍‌ଆଜିନିଙ୍ଗିଁନାର୍‌, ୱିଜେରି ଆଗ୍‌ଡ଼ି କ୍ରିସ୍ତଦି ସାତିମାଣାନ୍‌ ନିଙ୍ଗିଁତାମାନାନ୍‌ । ୱେନ୍‌କା ୱାନ୍‌ ୱାନିବେଡ଼ାଦୁ ୱାନି ଆସିର୍ବାଦ୍‍ତି ଲୋକୁ ଆଗ୍‌ଡ଼ି ଜିବନ୍‌ଆନାର୍‌ ।"},{"book":"୧ କରିନ୍ତିୟ","chapter":"15","verse":"24","text":"ତାନେୱେନ୍‌କା ଜୁଗ୍‌ସେସ୍‌ ଇଗା ୱାନାତ୍ । ଆୟାବେଡ଼ାଦୁ କ୍ରିସ୍ତ ୱିଜୁ ତାଗ୍‌ଇ ଆତ୍ମା ଆମାୱାନିଙ୍ଗ୍‌ ସାସନ୍‌, ୱିଜୁ ଅଦିକାର୍‌ ମାରି ସାକ୍ତିଦି ପାଣି ୱିସ୍‌ତି ୱେନ୍‌କା ବୁବା ମାପୁରୁଙ୍ଗୁଁ ରାଜି ସର୍‌ପେ କିନାନ୍‌ ।"},{"book":"୧ କରିନ୍ତିୟ","chapter":"15","verse":"25","text":"ଇରିଙ୍ଗ୍‌ ମାପୁରୁ ୱିଜୁ ସାତ୍ରୁରିଙ୍ଗ୍‌ ନିଜେଦି ପାଦାମ୍‌ ଆଡ୍‍ଗି ଇଡିଇ ସାନ୍ଧି କ୍ରିସ୍ତଙ୍ଗ୍‌ ପୁରା ସାସନ୍‌ କିଦେଙ୍ଗ୍‌ ପଡ଼ାନାତ୍‌ ।"},{"book":"୧ କରିନ୍ତିୟ","chapter":"15","verse":"26","text":"ସାରାସାରିୱେନ୍‌କାରି ସାତ୍ରୁ ସାନିକା ଆକାବା ଆରାନାନ୍‌ ।"},{"book":"୧ କରିନ୍ତିୟ","chapter":"15","verse":"27","text":"ଇରିଙ୍ଗ୍‌ ଦର୍ମସାସ୍ତ୍ରଦୁ ରାସାତା ମାନାତ୍‌, ମାପୁରୁ ୱିଜୁ ବିସୟ୍‌ ୱାନି ପାଦାମ୍‌ ଆଡ୍‍ଗି ଇଟ୍‌ତାନ୍‌ । ମାରିବା ମାପୁରୁ ଇୟାୱିଜୁ ବିସୟ୍‌ତୁ ମିସାଏନ୍‌, ଆୟାଉଣ୍ତିଙ୍ଗ୍‌ ମାପୁରୁ ନିଜେ ୱିଜୁ ବିସୟ୍‌ତିଙ୍ଗ୍‌ କ୍ରିସ୍ତଦି ଆଡ୍‍ଗି ଇଡ୍‌ନାନ୍‌ ।"},{"book":"୧ କରିନ୍ତିୟ","chapter":"15","verse":"28","text":"ମାରି ୱିଜୁ ବିସୟ୍‌ତିଙ୍ଗ୍‌ କ୍ରିସ୍ତଦି ଆଡ୍‍ଗି ଇଡ୍‌ତି ୱେନ୍‌କା, ୱାନ୍‌ ନିଜେ ବୁବା ମାପୁରୁଦି ଆଡ୍‍ଗି ଆନାନ୍‌ ମାରି ସାରାଦୁନିଆଦି ମୁସ୍‌କୁ ମାପୁରୁଦି ସାସନ୍‌ କିନିକା ପୁରା ଆନାତ୍‌ ।"},{"book":"୧ କରିନ୍ତିୟ","chapter":"15","verse":"29","text":"ସାତିକାର୍‌ ନିଙ୍ଗିଁଏତିଙ୍ଗ୍, ଆମାକାର୍‌ ସାତିୱାରି ଉଣ୍ତିଙ୍ଗ୍‌ ଡୁବନ୍‌ ଅନାର୍‍, ୱାରି ବିସୟ୍‌ତାନ୍‌ ଇନିକା ରାସ୍‌ତିଦେର୍‌ ? ଜଦି ସାତିକାର୍‌ ମାରିଡ଼େସି ଜିବନ୍‌ଆଜିନିଙ୍ଗିଁଏର୍‌, ଆର୍‌ତିଙ୍ଗ୍‌ ୱାରି ଉଣ୍ତିଙ୍ଗ୍‌ ଆଇୱାରିଙ୍ଗ୍‌ ଏନ୍ଦା ଡୁବନ୍‌ ସିନାର୍‌ ।"},{"book":"୧ କରିନ୍ତିୟ","chapter":"15","verse":"30","text":"ମାରି ମାଡୁ ବା ଏନ୍ଦା ୱିଜୁ ଦଣ୍ତତୁ ସାନିକା ଆଗ୍‌ଡ଼ି କିଜିନିକା ?"},{"book":"୧ କରିନ୍ତିୟ","chapter":"15","verse":"31","text":"ଏ ତଡ଼ାନ୍‌କୁ ନି ତାଙ୍ଗିଁକି, ମା ଜିବନ୍‌ ପ୍ରବୁ ଜିସୁ କ୍ରିସ୍ତଦି ୱାଲେ ମିସାତି ମାନିଙ୍ଗ୍‌, ମି ବିସୟ୍‌ତାନ୍‌ ନାନ୍‌ ଆମା ଗର୍ବ କିଜିନା, ଆବେଣି ପାର୍‌ମାଣ୍‌ କିଜି ୱେର୍‌ସିନା, ନାନ୍‌ ଦିନାମି ସାନି ସାରିଦୁ ବୁଲାଜିନା ।"},{"book":"୧ କରିନ୍ତିୟ","chapter":"15","verse":"32","text":"ଜଦି ନାନ୍‌ କେବଲ ଲୋକା ଆସା ଅସି ଏପିସ୍‌ତୁ ବନ୍‌ତି ଜାତୁଙ୍ଗାଁ ୱାଜା ଲୋକା ୱାଲେ ଜୁଦ୍ କିତାମାର୍‌ଆ, ଆର୍‌ତିଙ୍ଗ୍‌ ଆବେନ୍‌ ନା ଲାବ୍‌ ଇନିକା ଆତାତ୍‌ ? ଜଦି ସାତିକାର୍‌ ଜିବନ୍‌ଆଜିନିଙ୍ଗିଁଏର୍‌, କାତାଦି ଇସାବ୍‍ତାନ୍ “ରାଦୁ ଉଣୁଜିତିନ୍‌ଞ୍ଜି ବେଡ଼ା କାଟେକିନାଟ୍‌, ଇରିଙ୍ଗ୍‌ ୱିଗେରିଙ୍ଗ୍‌ ମାଙ୍ଗିଁ ସାଦେଙ୍ଗ୍‌ ଆନାତ୍‌ ।”"},{"book":"୧ କରିନ୍ତିୟ","chapter":"15","verse":"33","text":"ମିର୍‌ ବେମ୍ରି ଆମାଟ୍‌, “ତାଗ୍ଇ ଲୋକା ୱାଲେ ମିସାତିଙ୍ଗ୍ ନେଗି ଜିବନ୍‌ ନାସ୍ଟୁ ଆନାତ୍‌ ।”"},{"book":"୧ କରିନ୍ତିୟ","chapter":"15","verse":"34","text":"ଆଦେଙ୍ଗ୍‌ ଜାଗ୍‌ରାତା ଆଦୁ, ପାପ୍‌ କିମାଟ୍‌; ଇରିଙ୍ଗ୍‌ ଏନ୍‌ ଏନ୍‌ ମାପୁରୁଦି ବିସୟ୍‌ତାନ୍‌ ନେସ୍‌ଏର୍‌; ନାନ୍‌ ମିଙ୍ଗିଁ ସେମାର୍‌ତି ମାଟା ୱେର୍‌ସିନା ।"},{"book":"୧ କରିନ୍ତିୟ","chapter":"15","verse":"35","text":"ଏନ୍‌ଆପିନ୍‌ ୱେନ୍‌ବାଦେଙ୍ଗ୍‌ ଆଟ୍‍ନାନ୍‍, ସାତିକାର୍‌ ଏଣ୍ତେସ୍‌ ଜିବନ୍‌ଆଜିନିଙ୍ଗିଁନାର୍‌ ? ୱାର୍‌ ଏଣ୍ତେସ୍‌ ନାନି ମେନ୍ଦଲ୍‌ତାନ୍‌ ୱାନାର୍‌ ?"},{"book":"୧ କରିନ୍ତିୟ","chapter":"15","verse":"36","text":"ଏ ବକୁଆର୍‌, ମିର୍‌ ନିଜେ ଆମାକା ୱିତ୍‌ନିଦେର୍‌, ଆକା ସାଏତିଙ୍ଗ୍‌ ନେର୍‌ଏତ୍‌, ମାରି, ଆମା ମାରାନ୍‌ ନେର୍‌ନାତ୍‌, ମିର୍‌ ତାନିଙ୍ଗ୍‌ ୱିତ୍‌ଇଦେର୍‌,"},{"book":"୧ କରିନ୍ତିୟ","chapter":"15","verse":"37","text":"ମାରି, ଆମା ମେନ୍ଧଲ୍‍ ଆନାତ୍‌, ମିର୍‌ ୱିତ୍‌ନିମାନିଦେର୍‌ ଗଦ୍‍ମୁ ଆପିତ୍‌ ସିଲିତିଙ୍ଗ୍‌ ଆଇ ଇନି ୱିତୁ ଆପିତ୍‌, ଆକା କେବଲ ଉନ୍‌ଡ୍ରେ ୱିତୁନେ;"},{"book":"୧ କରିନ୍ତିୟ","chapter":"15","verse":"38","text":"ମାତର୍‌ ମାପୁରୁ ନିଜେଦି ଇଚ୍ଛାଦାନ୍‌ ୱାନିଙ୍ଗ୍‌ ମେନ୍ଦଲ ସିନାନ୍‌, ମାରି ୱିଜୁ ୱିତୁଦି ମାଣାନ୍‌ ୱିଜୁଦିଙ୍ଗ୍‌ ୱାନି ନିଜେଦି ମେନ୍ଦଲ୍‌ ସିନାନ୍‌ ।"},{"book":"୧ କରିନ୍ତିୟ","chapter":"15","verse":"39","text":"ୱିଜୁ ଜିବନ୍‌ମାନିକା ଉନ୍‌ଡ୍ରେନାନି ମେନ୍ଦଲ ସିଲେତ୍‌, ମାତର୍‌ ଲୋକା ଉନ୍‌ଡ୍ରେନାନିକା ମେନ୍ଦଲ, ଜାତୁଆଙ୍ଗାଁଦି ଆଇନାନି ମେନ୍ଦଲ, ମାରି ପଟିଆଙ୍ଗାଁ ମାରି ଉନ୍‌ଡ୍ରିନାନି ମେନ୍ଦଲ ମାରି ମିନ୍‌କୁ ମେନ୍ଦଲ ଆଇନାନିକା ।"},{"book":"୧ କରିନ୍ତିୟ","chapter":"15","verse":"40","text":"ମୁସ୍‌କୁପୁର୍‌ତି ମେନ୍ଧଲ୍‍ ମାନାତ୍‌, ଜଗତ୍‌ତି ମେନ୍ଧଲ୍‍ ବା ମାନାତ୍‌, ମାତର୍‌ ମୁସ୍‌କୁପୁର୍‌ତି ମେନ୍ଦଲ୍‌ତି ଉନ୍‌ଡ୍ରିନାନି ସୁନ୍ଦର୍‌ ମାନାତ୍‌, ମାରି ଜଗତ୍‌ତି ମେନ୍ଦଲ୍‌ତି ଆଇନାନି ସୁନ୍ଦର୍‌ ମାନାତ୍‌ ।"},{"book":"୧ କରିନ୍ତିୟ","chapter":"15","verse":"41","text":"ୱେଡ଼ାଦି ଉନ୍‌ଡ୍ରିନାନି ସୁନ୍ଦର୍‌, ଲେଜୁଦି ଆଇନାନି ସୁନ୍ଦର୍‌ ମାରି ସୁକେଆଙ୍ଗାଁ ଆଇନାନି ସୁନ୍ଦର୍‌; ଇରିଙ୍ଗ୍‌ ସୁନ୍ଦର୍‌ତିଙ୍ଗ୍‌ ଉନ୍‌ଡ୍ରେ ସୁକା ଆଇ ସୁକେଆଙ୍ଗାଁ ମାଣ୍‌କୁ ଆଇକା ।"},{"book":"୧ କରିନ୍ତିୟ","chapter":"15","verse":"42","text":"ସାତିକାର୍‌ ମାରିଡ଼େସି ଜିବନ୍‌ଆଜି ନିଙ୍ଗିଁନିକା ବା ଆୟାୱାଜା । ୱିସ୍‌ସି ୱିତ୍‌ନିକା, ୱିଜ୍‌ଏଣ୍‌ଗା ନେର୍‌ନାତ୍‌;"},{"book":"୧ କରିନ୍ତିୟ","chapter":"15","verse":"43","text":"ଗୁଟାଦୁ ମୁସାଜିମାନି ମେନ୍ଧଲ୍‍ ଅସୁନ୍ଦର୍‌ ନି ତାଗ୍‌ଇକା । ମାତର୍‌ ମାରିଡ଼େସିନିଙ୍ଗିଁତି ମେନ୍ଧଲ୍‍ ସୁନ୍ଦର୍‌ ନି ସାକ୍ତିଦିକା ।"},{"book":"୧ କରିନ୍ତିୟ","chapter":"15","verse":"44","text":"ଗୁଟାଦୁ ମୁସ୍‌ନିୱାଲେ ମେନ୍ଦଲ ନେଗେନ୍‌ ତେବାନାତ୍‌; ମାତର୍‌ ମାରିଡ଼େସି ଜିବନ୍‌ ଆନିୱାଲେ, ଆକା ଆନାତ୍‌ ଆତ୍ମିକ ମେନ୍ଦଲ । ନେଗି ମେନ୍ଦଲ୍‌ତି ପେଡ଼େକ୍‌ ମାନିଙ୍ଗ୍‌, ଆତ୍ମିକ ମେନ୍ଧଲ୍‍ ଆଟ୍‌ସିନାତ୍‌ ।"},{"book":"୧ କରିନ୍ତିୟ","chapter":"15","verse":"45","text":"ଇୟାୱାଜା ଦର୍ମସାସ୍ତ୍ରଦୁ ରାସାତା ମାନାତ୍‌, “ପ୍ରାତୁମ୍‌ତି ଲୋକ୍‌ ଆଦମ ଜିବନ୍‌ତି ଲୋକ୍‌ ଆତାନ୍‌ ।” ସାରାସାରିୱେନ୍‌କା ଆଦମ ଜିବନ୍‌ମାନି ଆତ୍ମା ।"},{"book":"୧ କରିନ୍ତିୟ","chapter":"15","verse":"46","text":"ମାତର୍‌ ଆମାକା ଆତ୍ମିକ, ଆକା ଆଗ୍‌ଡ଼ି ସିଲେତାତ୍‍, ମାତର୍‌ ଆମାକା ମେନ୍ଦଲ ନେଗିକା, ଆକା ଆଗ୍‌ଡ଼ି ମାର୍‌ର୍ହାତ୍‌, ତାନେୱେନ୍‌କା ଆତ୍ମିକ ।"},{"book":"୧ କରିନ୍ତିୟ","chapter":"15","verse":"47","text":"ଆଗ୍‍ଡ଼ିରି ଲୋକୁ ଆଦମ ମାର୍‌ଆନ୍‌ ଦୁନିଆଦୁ, ସିକ୍‌ଲାଦାନ୍‌ ତିଆର୍‌ଆତିକାନ୍‌, ମାରି ଅରେନ୍‌ ଆଦମ ମୁସ୍‌କୁପୁର୍‌ତାନ୍‌ ୱାତାମାର୍‌ର୍ହାନ୍‌ ।"},{"book":"୧ କରିନ୍ତିୟ","chapter":"15","verse":"48","text":"ଆମାକାର୍‌ ସିକ୍‌ଲାଦାନ୍‌ ତିଆର୍‌ଆତିକାର୍‌, ୱାର୍‌ ସିକ୍‌ଲାଦାନ୍‌ ତିଆର୍‌ଆତି ଆୟା ଲୋକ୍‌ ୱାଜା, ମାରି ଆମାକାର୍‌ ମୁସ୍‌କୁପୁର୍‌ତିକାର୍‌, ୱାର୍‌ ମୁସ୍‌କୁପୁର୍‌ତାନ୍‌ ୱାତିମାନି ଆୟା ଲୋକ୍‌ ୱାଜା ।"},{"book":"୧ କରିନ୍ତିୟ","chapter":"15","verse":"49","text":"ମାରି, ମାଡୁ ଏଣ୍ତେସ୍‌ ଦୁନିଆଦାନ୍‌ ସିକ୍‌ଲାଦାନ୍‌ ତିଆର୍‌ଆତି ଆୟା ଲୋକ୍‌ତି ମୁର୍ତି ଆସ୍‌ତି ମାନିକା, ଆୟାୱାଜା ଆୟା ମୁସ୍‌କୁପୁର୍‌ତି ଲୋକ୍‌ତି ମୁର୍ତି ୱାଜା ବାଦ୍‌ଲେ ଆନିକା ।"},{"book":"୧ କରିନ୍ତିୟ","chapter":"15","verse":"50","text":"ଏ ତଡ଼ାନ୍‌କୁ ନି ତାଙ୍ଗିଁକି, ନାନ୍‌ ଇକା ୱେର୍‌ସିନା, ନେତେର୍‌କାଣ୍ତା ମେନ୍ଧଲ୍‍ ଆସ୍‌ସି ମାପୁରୁଦି ରାଜି ଅଦିକାର୍‌ କିଦେଙ୍ଗ୍‌ ଆଟ୍‌ଇକା, ମାରି ୱିଜ୍‌ନିକା ୱିଜ୍‌ଇତାନିଙ୍ଗ୍‌ ଅଦିକାର୍‌ କିଦେଙ୍ଗ୍‌ ଆଟ୍‍ଏତ୍‍ ।"},{"book":"୧ କରିନ୍ତିୟ","chapter":"15","verse":"51","text":"ୱେନ୍‌ଡ୍ରୁ, ନାନ୍‌ ମିଙ୍ଗିଁ ଉନ୍‌ଡ୍ରି ସତ୍‌ତି ମାଟା ୱେର୍‌ସିନା, ମାଡୁ ୱିଜୁଲୋକୁ ସାଇକା, ମାତର୍‌ ସାରାସାରି ମରି ଆଉଲି ଆନି ୱାଲେ,"},{"book":"୧ କରିନ୍ତିୟ","chapter":"15","verse":"52","text":"ଉନ୍‌ଡ୍ରେ ଦେବାନେ, କାଣ୍‌ଗା ନାପ୍‌ନେଣ୍‌ଗା ମାଡୁ ୱିଜୁଲୋକ୍‌ ବାଦ୍‌ଲେଆନିକା; ନାସ୍ତିୱାଲେ ମରି ଅଡ଼ନାତ୍‌, ମାରି ବିସ୍‌ବାସ୍‌ତି ସାତିକାର୍‌ ଜିବନ୍‌ଆଜି ନିଙ୍ଗିଁନାର୍‌, ମାରି ମାଡୁ ୱିଜୁଲୋକ୍‌ ବାଦ୍‌ଲେଆନିକା ।"},{"book":"୧ କରିନ୍ତିୟ","chapter":"15","verse":"53","text":"ଇରିଙ୍ଗ୍‌ ‌ଇୟା ୱିଜ୍‌ନି ମେନ୍ଦଲ୍‌ତିଙ୍ଗ୍‌ ୱିଜ୍‌ଇକାୱାଜା ବାଦ୍‌ଲେ ଆଦେଙ୍ଗ୍‌ ପଡ଼ାନାତ୍‌; ମାରି ଇୟା ଦୁନିଆଦି ମେନ୍ଦଲ୍‌ତିଙ୍ଗ୍‌ ଜିନିନାନି ଆଙ୍ଗିଁ ଆରାଦେଙ୍ଗ୍‌ ପଡ଼ାନାତ୍‌ ।"},{"book":"୧ କରିନ୍ତିୟ","chapter":"15","verse":"54","text":"ଆର୍‌ତିଙ୍ଗ୍‌ ଇୟା ସାତି ମେନ୍ଧଲ୍‍ ଜିନିକା ପୟ୍‌ତିଙ୍ଗ୍‌, ଦର୍ମସାସ୍ତ୍ରଦି ଇୟା ବାକ୍ୟ ପୁରା ଆନାତ୍‌ : “ଜିଣାନିକା ସାନିତାନିଙ୍ଗ୍‌ ଆରାକିତାମାନାତ୍‌ ।”"},{"book":"୧ କରିନ୍ତିୟ","chapter":"15","verse":"55","text":"“ଏ ସାନିକା, ଆମାନ୍ଧି ନି ଜିଣାନିକା ?"},{"book":"୧ କରିନ୍ତିୟ","chapter":"15","verse":"56","text":"ସାନିକା ପାପ୍‌, ମାରି ପାପ୍‌ତି ସାକ୍ତି ନିୟମ୍‌;"},{"book":"୧ କରିନ୍ତିୟ","chapter":"15","verse":"57","text":"ମାତର୍‌ ଆମା ମାପୁରୁ ମା ପ୍ରବୁ ଜିସୁ କ୍ରିସ୍ତଦି ମାଣ୍‌କୁ ମାଙ୍ଗିଁ ଜିଣା କିତାମାନାନ୍‌, ୱାନିଙ୍ଗ୍‌ ଦନ୍ୟବାଦ୍‌ ଆପିତ୍‌ ।"},{"book":"୧ କରିନ୍ତିୟ","chapter":"15","verse":"58","text":"ମାରି, ଏ ନା ଲାଡ୍‍ତି ତଡ଼୍‍କୁ, ପ୍ରବୁଦି ସେବାଦୁ ମି ପାଣି ବେକାର୍‌ ଆଏତ୍‍, ଇକା ନେସ୍‌ସି ପ୍ରବୁଦି ପାଣିଦୁ ତିର୍‌ ମାରି ଡାଟ୍‌ ତେବାଜି ୱିଜୁଦିନ୍‌ ନାଣ୍ତଦାନ୍‌ ନାଣ୍ତ ୱେଡ଼ିକା ଆଦୁ ।"}]}