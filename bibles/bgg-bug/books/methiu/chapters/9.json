{"data":[{"book":"Methiu","chapter":"9","verse":"1","text":"Isu run shii in srane khabang pha thrang awairo thawun hà idoh dundun,9:1: awairo thawun: khapernaum (riig 4:13)"},{"book":"Methiu","chapter":"9","verse":"2","text":"Thiisa hà giak bran è slemriie pha bran jia shii awai biang rog shii thieng ne noh thog. Isu è ithek ro migi um pha ji riig mage shii, ai è slemriie pha bran ji shii yao, “lububo rek bo, gu dufuii! Na layogthek ne khungjong phi ro.”"},{"book":"Methiu","chapter":"9","verse":"3","text":"Chiihphado Iphey yua pha masdothek è awaithek chung yao rai, “Hì pha bran ne makhakriing yao ramuii ro!”"},{"book":"Methiu","chapter":"9","verse":"4","text":"Isu ne ithek munow rai pha ji thieg, jiè ai yao, nathek ne nyie rek ne awie pha thek now phlei?"},{"book":"Methiu","chapter":"9","verse":"5","text":"Naro layogthek ne khung jong phi ro è yao pha ji wie ba asi jai ne lua mage bo è yao pha ji wie bey?"},{"book":"Methiu","chapter":"9","verse":"6","text":"Gu nathek shii khagi rek, chiihphado, ji pha Bran Dufuii shii ne ichiih sohnyiak shii layog khung phi pha riichai um ro. Ji-è ai è slemriie pha bran shii yao, jai ne, nawai lawio chiing ne, chiih-è hò dun bo!"},{"book":"Methiu","chapter":"9","verse":"7","text":"Jipha bran jai fad srane awai hò hà dun dun."},{"book":"Methiu","chapter":"9","verse":"8","text":"Bran è ji doh mage shii, ithek ne zab rum dun, chiih-è bran shii de riichai phi pha chiang è Hamangkhung-aphuii shii chiong bo."},{"book":"Methiu","chapter":"9","verse":"9","text":"Isu è ji pha ithua thoh marui ne ai ibi lua shii, Methiu, beng pha mijin than pha ji awai ophis shii dug ne rai iang pha doh, ai è aishii yao “Gu idoh shii luagieng bo.”"},{"book":"Methiu","chapter":"9","verse":"10","text":"Isu è Methiu hò9:10: Methiu ro hò; dinne ai ne (jine Isu) hò. hà michie chie ramuii shii, gai mijin thanphothek nane ìu riingthek de wuii thog srane Isu nane ai samoythek rog shii thiibliie hà dug gieng."},{"book":"Methiu","chapter":"9","verse":"11","text":"Giak Pharisithek è ji riig srane ai samoythek shii sai, Nyie rek ne masdo ne hì è rek pha branthek rog shii chiegieng phlei?"},{"book":"Methiu","chapter":"9","verse":"12","text":"Isu è ithek shii yoi srane chang, “Branthek hanyie gang pho ne mapho achid phro, chiih-è radpho è chiid bie phro."},{"book":"Methiu","chapter":"9","verse":"13","text":"9:13: Mth 12:7 Dun srane jigigam shii nyie yao pha miyaosiu shii ji sow bo: Gu ne bushun chid phro, miiram ua ne khlem pha ji ne achid ro! Gu ne ilab rek pha bran shii ho pha awuii ro, jishii ìu riingthek shii ho pha wuii ro.”"},{"book":"Methiu","chapter":"9","verse":"14","text":"Chiihphado Jon khowo ro samoythek Isu shii wuii thog, ne sai, “Gathek nane Pharisithek ne idang minyie nyie” Jishii naro samoythek khuchung de minyie anyie ji ne nyie lei?"},{"book":"Methiu","chapter":"9","verse":"15","text":"Isu è chang, phiyiy shii wuii pha biwenthek yi phiyiybufuii ithek rog um ba shii ne duhug rek phrone luthong bey? Khuchungde asi phro! Jishii phiyiybufuiii ithek noh dun pha inai thog ruii phro, chiihphado ithek minyie nyie ruii phro."},{"book":"Methiu","chapter":"9","verse":"16","text":"Hanyie è de rugud hèg shii yung iwo ithileg miak ne aphiug ruii phro, nyieliieshii, yung thilek iwo ji è re srane rugud ne lahuhuak icho rey dun phro."},{"book":"Methiu","chapter":"9","verse":"17","text":"Dinne Hanyie è de phuii nyiu shii chabjong pha phuii sukhug shii achab phro, nyieliieshii ji pha sukhug pha biia ne chuidun phro, chiih-è phuii ne noidun chiih-è phuii sukhug ne awie pha reydun phro. “Jipha chiang shii phuii nyiu shii ne phuii sukhug iwo hà chab chiid phro.” Chiih-è isa ne wie ruiidun phro."},{"book":"Methiu","chapter":"9","verse":"18","text":"Isu è ji yao ramuii shii, Jewish pha dumuii è aishii wuii thog ne lagiungniing, srane yao, “Gu ro dimi ne iyjong dun ro, Jishii, thawuii srane nawai wad è aishii khoh mage bo chiih-è ai ne sieng ruii phro.”"},{"book":"Methiu","chapter":"9","verse":"19","text":"Ji-è Isu jai srane ai idoh luagieng, chiih-è airo samoythek de ai rog shii wuii gieng."},{"book":"Methiu","chapter":"9","verse":"20","text":"Idam snanyi è diig rek ne grab noi ne riie pha hò-amuii jia è idoh wuii srane Isu yung jiu shii khoh mage."},{"book":"Methiu","chapter":"9","verse":"21","text":"Ai è awai shii yao, “Gu è airo yung shii khoh bie nede, gu ne gang rey dun phro.”"},{"book":"Methiu","chapter":"9","verse":"22","text":"Isu è idoh rai ne hò-amuii shii riig, srane yao, lububo rek bo, “Gu dimi wo! Naro migi ji è nawai shii wie rek ge ro.” “Ji è yao pha ishak shii hò-amuii ji ne wie rey dun.”"},{"book":"Methiu","chapter":"9","verse":"23","text":"Chiihphado Isu ne dumuii hò hà wuii dun. Iy pha ben khuang pho nane branthek choh ne rai iang pha doh mage shii,"},{"book":"Methiu","chapter":"9","verse":"24","text":"ai è yao, zab ne fuang dun mage bo! “Bimi ne a-iy ba ro—Ai ne men bie ro!” Chiihphado ithek zab aishii siak."},{"book":"Methiu","chapter":"9","verse":"25","text":"Khthiie dang shii branthek fuang dun ched mage shii Isu è bimi ji pha ùgud hà wuii srane bimi ji pha wad shii chaing mage, chiih-è bimi ji de sieng khlei ruii."},{"book":"Methiu","chapter":"9","verse":"26","text":"Mua ji ne zab pha soh shii yoi thogdun."},{"book":"Methiu","chapter":"9","verse":"27","text":"Isu è ji pha ithua thoh marui, chiih-è ai luaramuii shii miegthi pha bran nyi è jao ne ai idoh luagieng, “Gasa shii bushun rek phi bo, Dawid pha dufuii wo!” Ithek è ziak."},{"book":"Methiu","chapter":"9","verse":"28","text":"Isu è hò bucho khud mage shii, miegthi pha bran nyi aishii wuii thog, chiih-è ai è ithek shii sai, “Gu è nasa shii gang rek ruii phrone nasa migi rek ne bey?”"},{"book":"Methiu","chapter":"9","verse":"29","text":"“Chiihphado Isu ne ithek mieg shii khoh srane yao, nasa è migi rek pha ji è hì è rey mage bo!”"},{"book":"Methiu","chapter":"9","verse":"30","text":"Chiih-è ithek ro mieg ne dinne wie rey ge. “Isu è isa shii gang è yao, ji ne hanyie shii ayao rabo.”"},{"book":"Methiu","chapter":"9","verse":"31","text":"Jishii ithek ne dun srane Isu chiang pha mua ne zab soh hà yao phi."},{"book":"Methiu","chapter":"9","verse":"32","text":"Branthek dun dun shii, giak bran è Isu hà hanyie miyao ayao mua pha bran noh thog ruii, nyieliieshii aishii ibuii um."},{"book":"Methiu","chapter":"9","verse":"33","text":"Jishii, khthiie dang shii ibuii fuang khia mage ne, bran ji ne jao ne yao, zab pha branthek ne wieng dun, “Gathek è hì duiine rek pha blia ne Israel hà de khuchung de adoh ba ro!” ziak ne yao."},{"book":"Methiu","chapter":"9","verse":"34","text":"Jishii Pharisithek è chang, “Hì ne ibuiithek shii gieng pha sakhathong è Isu shii blu phi ara ro.”"},{"book":"Methiu","chapter":"9","verse":"35","text":"Isu è thawunthek nane thiigthek hà shan ne lua. Ai è Jewthek misiahòthek shii wuii ne yua, Sajathua chiang pha Mua Wie ji yua, chiih-è, miiriie nane radthek pha branthek shii gang phi."},{"book":"Methiu","chapter":"9","verse":"36","text":"9:36: Ssb 27:17; 1Saj 22:17; 2Phal 18:16; Ezkh 34:5; Mrg 6:34Ai ibrog ji doh mage shii, ai lubu hà ithek shii bushun now dun, nyieliieshii, ithek ne samdiig nane nong-oi pha rey dun. Brogpho oi pha shiishai duiine rey dun."},{"book":"Methiu","chapter":"9","verse":"37","text":"9:37,38: Lug 10:2 Ji-è ai è ne awai samoythek shii yao, “Yamiing ne bajo um habuii shii, raig riug pho ne ìujia bie ro.”"},{"book":"Methiu","chapter":"9","verse":"38","text":"Ji è yamiing pha blia pho shii thoh ruii pha. “Yamiing pha muspho shii sia mage bo.”"}]}