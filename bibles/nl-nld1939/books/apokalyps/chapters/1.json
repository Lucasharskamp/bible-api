{"data":[{"book":"Apokalyps","chapter":"1","verse":"1","text":"De openbaring van Jesus Christus, die God Hem gaf, om aan zijn dienaars te tonen, wat weldra geschieden moet; en die Hij door het zenden van zijn engel bekend heeft gemaakt aan zijn dienaar Johannes."},{"book":"Apokalyps","chapter":"1","verse":"2","text":"Deze betuigt het woord van God en de getuigenis van Jesus Christus: al wat hij zag."},{"book":"Apokalyps","chapter":"1","verse":"3","text":"Zalig hij, die de woorden voorleest der Profetie; ook zij die ze horen, en die bovendien onderhouden, wat daarin geschreven staat. Want de tijd is nabij!"},{"book":"Apokalyps","chapter":"1","verse":"4","text":"Johannes, aan de zeven kerken in Azië: Genade zij u en vrede van Hem, die is, en die wàs, en die kòmt; en van de zeven Geesten voor zijn troon;"},{"book":"Apokalyps","chapter":"1","verse":"5","text":"en van Jesus Christus, den waarachtigen Getuige, den Eerstgeborene der doden en den Opperste van de koningen der aarde. Aan Hem, die ons bemint, die ons door zijn Bloed van de zonde verlost heeft,"},{"book":"Apokalyps","chapter":"1","verse":"6","text":"die ons ook tot een koningschap heeft gemaakt, tot priesters voor zijn God en zijn Vader: aan Hem zij de glorie en de macht in de eeuwen der eeuwen. Amen!"},{"book":"Apokalyps","chapter":"1","verse":"7","text":"Zie, Hij komt met de wolken; en alle oog zal Hem zien, zelfs zij die Hem doorstoken hebben; en alle geslachten der aarde zullen zich op de borst kloppen om Hem. Ja! Amen!"},{"book":"Apokalyps","chapter":"1","verse":"8","text":"Ik ben de Alfa en Omega, zegt God de Heer, Hij die is, en die wàs en die kòmt: de Almachtige."},{"book":"Apokalyps","chapter":"1","verse":"9","text":"Ik Johannes, uw broeder en uw deelgenoot in de verdrukking, in het koningschap en de volharding in Jesus: ik was op het eiland, Patmos genaamd, terwille van Gods woord en de getuigenis van Jesus."},{"book":"Apokalyps","chapter":"1","verse":"10","text":"Op de dag des Heren was ik in geestverrukking, en ik hoorde achter mij een machtige stem als van een bazuin."},{"book":"Apokalyps","chapter":"1","verse":"11","text":"Deze sprak: Wat ge ziet, schrijf dat op in een boek, en zend het aan de zeven kerken: naar Éfese, Smyrna, Pérgamus, en Tuatira, naar Sardes, Filadélfia en Laodicea."},{"book":"Apokalyps","chapter":"1","verse":"12","text":"Ik keerde mij om, om naar de stem te zien, die tot mij sprak. En toen ik me had omgekeerd, zag ik zeven gouden luchters;"},{"book":"Apokalyps","chapter":"1","verse":"13","text":"en te midden der luchters iemand, een Mensenzoon gelijk. Hij was gekleed in een lang-afhangend gewaad, de borst omgord met een gouden gordel;"},{"book":"Apokalyps","chapter":"1","verse":"14","text":"zijn hoofd en zijn haren waren wit als sneeuwwitte wol;"},{"book":"Apokalyps","chapter":"1","verse":"15","text":"zijn ogen waren als een vuurvlam, en zijn voeten geleken glanzend koper, in de oven gegloeid; zijn stem was als het geruis van vele wateren."},{"book":"Apokalyps","chapter":"1","verse":"16","text":"In zijn rechterhand had Hij zeven sterren, en uit zijn mond ging een scherp tweesnijdend zwaard. Zijn aanblik was schitterend, als de zon in haar kracht."},{"book":"Apokalyps","chapter":"1","verse":"17","text":"Toen ik Hem zag, viel ik als dood aan zijn voeten. Maar Hij legde op mij zijn rechterhand, en Hij sprak: Vrees niet! Ik ben de Eerste en de Laatste."},{"book":"Apokalyps","chapter":"1","verse":"18","text":"Ik ben de Levende; Ik was dood, doch zie, Ik leef in de eeuwen der eeuwen. En Ik heb de sleutels van de dood en van het dodenrijk."},{"book":"Apokalyps","chapter":"1","verse":"19","text":"Schrijf nu op wat ge gezien hebt: èn wat thans is, èn wat hierna geschieden zal."},{"book":"Apokalyps","chapter":"1","verse":"20","text":"Dit is het geheim der zeven sterren, die ge op mijn rechterhand hebt gezien, en van de zeven gouden luchters: De zeven sterren zijn de engelen der zeven kerken, en de zeven luchters zijn de zeven kerken zelf."}]}