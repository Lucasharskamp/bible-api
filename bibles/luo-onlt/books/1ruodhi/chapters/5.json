{"data":[{"book":"1 Ruodhi","chapter":"5","verse":"1","text":"Kane Hiram ruodh Turo owinjo ni Solomon osewir mondo obed ruoth kar Daudi wuon-gi, nooro joote ire nikech nosebedo ka en osiepe kod Daudi."},{"book":"1 Ruodhi","chapter":"5","verse":"2","text":"Solomon nooro wachne Hiram kowacho niya,"},{"book":"1 Ruodhi","chapter":"5","verse":"3","text":"“Ingʼeyo ni nikech lwenje duto mane Daudi wuora kedogo koni gi koni mane miyo ok onyal gero hekalu moluongo Nying Jehova Nyasaye ma Nyasache nyaka chop Jehova Nyasaye ket wasike duto e bwo tiende."},{"book":"1 Ruodhi","chapter":"5","verse":"4","text":"To koro Jehova Nyasaye Nyasacha osemiya yweyo kuom pinje duto molwora bende onge Jawasigu kata masira moro amora."},{"book":"1 Ruodhi","chapter":"5","verse":"5","text":"Omiyo achano gero hekalu ni Nying Jehova Nyasaye ma Nyasacha kaka Jehova Nyasaye nochiko Daudi wuonwa kowacho ni, ‘Wuodi ma anaketi e kom loch kari biro gero hekalu ni Nyinga.’"},{"book":"1 Ruodhi","chapter":"5","verse":"6","text":"“Kuom mano gol chik mondo ongʼadna Sida mag Lebanon. Jotichna biro tiyo kaachiel gi jotichni, bende abiro chulo jogi chudo moro amora miketo. Ingʼeyo ni waonge gi ngʼat ma olony e goyo yien piny kaka jo-Sidon.”"},{"book":"1 Ruodhi","chapter":"5","verse":"7","text":"Kane Hiram owinjo ote Solomon ne omor ahinya mine owacho niya, “Pak obed ni Jehova Nyasaye kawuono nikech osemiyo Daudi wuowi mariek mondo olochi kuom oganda maduongʼni.”"},{"book":"1 Ruodhi","chapter":"5","verse":"8","text":"Omiyo Hiram nodwoko Solomon kawacho niya,"},{"book":"1 Ruodhi","chapter":"5","verse":"9","text":"Joga biro ywayogi kagologi Lebanon nyaka e nam, kendo abiro kwangʼogi gi yie e nam nyaka kama iniwachi. Kanyo abiro pogogi kendo inyalo kawogi. To nyaka itim dwarona ka ichiwo chiemo moromo jooda ma joka ruoth duto.”"},{"book":"1 Ruodhi","chapter":"5","verse":"10","text":"Mano e kaka Hiram nochiwo ni Solomon gi yien duto mag Sida gi bao mane odwaro,"},{"book":"1 Ruodhi","chapter":"5","verse":"11","text":"kendo Solomon nochiwo ni Hiram gunde alufu mia achiel gi piero ariyo gabich mag ngano mondo obed chiemb joode kod mo madirom lita mia angʼwen gi piero aboro. Solomon nomedo dhi nyime katimo maa ne Hiram higa ka higa."},{"book":"1 Ruodhi","chapter":"5","verse":"12","text":"Jehova Nyasaye nomiyo Solomon rieko mana kaka nosesingorene. Ne nitie winjruok mar kwe e kind Hiram kod Solomon kendo gin ji ariyogo negitimo singruok e kindgi."},{"book":"1 Ruodhi","chapter":"5","verse":"13","text":"Ruoth Solomon nondiko jotich lwedo mar achuna e piny Israel duto maromo joma chwo alufu piero adek (30,000)."},{"book":"1 Ruodhi","chapter":"5","verse":"14","text":"Noorogi mondo gi dhi Lebanon dwe ka dwe ka gitiyo e migawo mar ji alufu apar (10,000) e dwe, omiyo negitieko dwe achiel Lebanon to dweche ariyo gitieko dala. Adoniram ema ne otelo e tich lwedo matek mar achunano."},{"book":"1 Ruodhi","chapter":"5","verse":"15","text":"Solomon ne nigi jotingʼo alufu piero abiriyo (70,000) kod jopa kidi ewi got ji alufu piero aboro (80,000),"},{"book":"1 Ruodhi","chapter":"5","verse":"16","text":"kaachiel gi nyipeche alufu adek gi mia adek (3,300) mane ochungʼ ne tich."},{"book":"1 Ruodhi","chapter":"5","verse":"17","text":"Kane ruoth oketonegi chik negimuko kite madongo ma nengogi tek mag mise mag kite mopa mag hekalu."},{"book":"1 Ruodhi","chapter":"5","verse":"18","text":"Kamano jogedo molony mag Solomon gi Hiram kod jo-Gibal nongʼado yien kendo oloso bepe kod kite mag gero hekalu."}]}