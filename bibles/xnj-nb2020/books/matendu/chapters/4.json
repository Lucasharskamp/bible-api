{"data":[{"book":"Matendu","chapter":"4","verse":"1","text":"Petili na Yohani pevayendalili kuvakokosela vandu, vamteta va Chapanga na valonda va Nyumba ya Chapanga na chikundi cha Vasadukayu ndi vandu vevisadika kuvya vandu nakuhotola kuyuka vakavabwelela."},{"book":"Matendu","chapter":"4","verse":"2","text":"Vakamema ligoga, muni vamitumi vala vakuvakokosela vandu kuvya Yesu ayukili lijambu lelilangisa hotohoto kuvya vafwili yati viyuka."},{"book":"Matendu","chapter":"4","verse":"3","text":"Hinu Petili na Yohani ndi vakamuliwi na kuyingiswa muchifungu mbaka chilau yaki ndava yavi kimihi."},{"book":"Matendu","chapter":"4","verse":"4","text":"Nambu vamahele pagati ya vevayuwini ujumbi wavi vakasadika, na vamsadika vakayonjokeseka jumula yavi vakavya ngati vagosi elufu mhanu."},{"book":"Matendu","chapter":"4","verse":"5","text":"Chilau yaki, vachilongosi va Vayawudi vagogo na vawula va malagizu ga Chapanga geampeli Musa vakakonganeka pamonga ku Yelusalemu."},{"book":"Matendu","chapter":"4","verse":"6","text":"Vakonganiki pamonga na Mteta Mkulu Anasi na Kayafa na Yohani na Alekizanda na vangi voha vevavi va lukolo lwa Mteta Mkulu."},{"book":"Matendu","chapter":"4","verse":"7","text":"Pavavayimiki Petili na Yohani palongolo yavi, vakavakota, “Nyenye mwihenga lijambu lenili kwa makakala ga yani amala kwa uhotola wa yani?”"},{"book":"Matendu","chapter":"4","verse":"8","text":"Petili kuni amemiswi Mpungu Msopi akavayangula, “Vachilongosi na vagogo va vandu!"},{"book":"Matendu","chapter":"4","verse":"9","text":"Ngati lelu mukutikota kuchivala chitendu chila chabwina cheahengiwi ngagenda yula na kulama,"},{"book":"Matendu","chapter":"4","verse":"10","text":"hinu, nyenye na vandu voha va pa Isilaeli yikuvagana kumanya kuvya mundu mwenuyo iyima palongolo yinu lelu, alamili hotohoto, kwa makakala ga Yesu Kilisitu wa ku Nazaleti, nyenye mwevamvambili pamsalaba, nambu Chapanga amyukisi kuhuma kwa vafwili."},{"book":"Matendu","chapter":"4","verse":"11","text":"Yesu mwenuyo ndi Mayandiku Gamsopi chegijova."},{"book":"Matendu","chapter":"4","verse":"12","text":"Usangula wipatikana munjila ya mwene ndu, pamulima poha kawaka hati mmonga mweapewili na Chapanga uhotola wa kutisangula.”"},{"book":"Matendu","chapter":"4","verse":"13","text":"Vachilongosi va libanji vakavakangasa Petili na Yohani chavidandaula cha ukekesi, vavamanyili kuvya vavi vandu vangasoma wala ilimu yoyoha. Vakamanya kuvya vavi pamonga na Yesu."},{"book":"Matendu","chapter":"4","verse":"14","text":"Nambu pavamuwene mundu yula mwealamisiwi ayimili pamonga nawu, nakuhotola kujova chindu."},{"book":"Matendu","chapter":"4","verse":"15","text":"Hinu vakavajovela vahuma kuvala ya libanji lila na kuni vene vakasigalila mugati kulongela vene kwa vene."},{"book":"Matendu","chapter":"4","verse":"16","text":"Vakakotana, “Tikita kyani na vandu venava? Mundu yoyoha mweitama pa Yelusalemu imanyalila kuvya ulangisu uwu wa chinamtiti uhengiki, tete nakuhotola kubela lijambu lenilo."},{"book":"Matendu","chapter":"4","verse":"17","text":"Nambu lenili tihotola kugunisa lijambu lenili likoto kudandasika kwa vandu, ndi tivabesa vakotoka kulongela na mundu yoyoha kwa uhotola wa Yesu.”"},{"book":"Matendu","chapter":"4","verse":"18","text":"Hinu vakavakemela kavili mugati, vakavabesa vakotoka kulongela amala kuwula vandu kwa uhotola wa Yesu."},{"book":"Matendu","chapter":"4","verse":"19","text":"Nambu Petili na Yohani vakavayangula, “Mwavene muamula ngati chabwina palongolo ya Chapanga kuvayidakila nyenye kuliku kumyidakila Chapanga."},{"book":"Matendu","chapter":"4","verse":"20","text":"Ndava muni nakuhotola kuleka kulongela kugavala mambu gala getagawene na kuyuwana.”"},{"book":"Matendu","chapter":"4","verse":"21","text":"Ndi vachilongosi va libanji vakavaywangila cha ligoga, kangi vakavalekekesa. Nakuhotola kuvalipisa ndava muni vandu voha vamlumbalila Chapanga ndava ya lijambu lenilo."},{"book":"Matendu","chapter":"4","verse":"22","text":"Mundu yula mweahengiwi ulangisu wa kulama avi na umuli wa miyaka yeyiyonjokesa alobaini."},{"book":"Matendu","chapter":"4","verse":"23","text":"Bahapo pavalekeswi Petili na Yohani vakawuya kwa vayavi, vakavajovela gala gevajoviwi na vakulu va kuteta va Chapanga na vachilongosi."},{"book":"Matendu","chapter":"4","verse":"24","text":"Navene pavagayuwini malovi ago, vakawungana pamonga kumuyupa Chapanga vakajova, “Bambu, veve ndi mweuwumbili kunani na pamulima na nyanja pamonga vindu vyoha vyeviyili!"},{"book":"Matendu","chapter":"4","verse":"25","text":"Ndi mweumhotwisi mtumisi waku, dadi witu Daudi ajova kwa makakala ga Mpungu Msopi,"},{"book":"Matendu","chapter":"4","verse":"26","text":"Vankosi va pamulima vayimili ndava ya ngondo,"},{"book":"Matendu","chapter":"4","verse":"27","text":"Muni, chakaka ndi Helodi na Ponsio Pilatu na vandu va Isilaeli na vandu va vangali Vayawudi vakonganiki pabomani apa, kumbela mtumisi waki wa Msopi ndi Yesu mwewamuhagwili."},{"book":"Matendu","chapter":"4","verse":"28","text":"Muni vahenga mambu geugapangili kutumbula kadeni kwa makakala gaku na kwa uhamula waku."},{"book":"Matendu","chapter":"4","verse":"29","text":"Nambu hinu, Bambu, lola chaviyogofya. Utikangamalisa tavatumisi vaku kukokosa lilovi laku cha ukekesi."},{"book":"Matendu","chapter":"4","verse":"30","text":"Talambula chiwoko chaku uvalamisa vandu, na kita ulangisu na chinamtiti kwa uhotola wa Yesu mtumisi waku wa Msopi.”"},{"book":"Matendu","chapter":"4","verse":"31","text":"Pevamalili kuyupa kwa Chapanga pandu pala pakanyugusika, navene voha vakamemeswa Mpungu Msopi. Vakayendelela kukokosa lilovi la Chapanga changali wogohi."},{"book":"Matendu","chapter":"4","verse":"32","text":"Vamsadika voha vavi mtima umonga na mpungu umonga. Avi lepi hati mmonga wavi mweavi na chindu chochoha, mweachivikili kuvya chaki mwene, ndi vagavini vyoha vyevavi navyu."},{"book":"Matendu","chapter":"4","verse":"33","text":"Kwa makakala gavaha, vamitumi vakajova ndava ya kuyuka kwaki Bambu Yesu, na Chapanga akavamotisa neju."},{"book":"Matendu","chapter":"4","verse":"34","text":"Kawaka mundu mwangali chindu, muni vevavi na migunda amala nyumba vagulisi na kugega mashonga gala,"},{"book":"Matendu","chapter":"4","verse":"35","text":"na kugagotola kwa vamitumi vala, mashonga ago vagavanayi kwa kila mundu ndava ya vindu vyeaganili."},{"book":"Matendu","chapter":"4","verse":"36","text":"Kwavili na mundu mmonga Mlawi, mkolonjinji wa Kuplo, liina laki Yosefu vamitumi vamkemelayi Banaba mana yaki “Mundu mweikangamalisa mtima.”"},{"book":"Matendu","chapter":"4","verse":"37","text":"Mewawa mwene agulisi mgunda waki, akatola mashonga genago na kuvagotolela vamitumi."}]}