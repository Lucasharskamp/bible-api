{"data":[{"book":"Daniyɛli","chapter":"10","verse":"1","text":"Perise mangana Kirusi a mangayaan ɲɛɛ saxandeni, Ala yi falana nde lankɛnɛmaya Daniyɛli xa naxan xili Belitisasari. Ɲɔndin nan na falan na fa fala yɛngɛ gbeen kelima nɛn. A na falan famu fe toon nan xɔn alo xiyena."},{"book":"Daniyɛli","chapter":"10","verse":"2","text":"Na waxatini, n tan Daniyɛli, n yi xunsagi saxan naba sununi."},{"book":"Daniyɛli","chapter":"10","verse":"3","text":"N mi donse timin timinxi yo don, n mi sube don, n mi minse min, n mi n masusan ture xiri ɲaxumɛn yo ra, han lɔxɔ xun saxan yi dangu."},{"book":"Daniyɛli","chapter":"10","verse":"4","text":"Kike fɔlɔn xii mɔxɔɲɛn nun naaninna, n yi baa gbeen dɛxɔn ma naxan xili Tigiri baana."},{"book":"Daniyɛli","chapter":"10","verse":"5","text":"N yi n yɛɛn nakeli, n yi muxun to, taa dugi fixɛna a ma e nun xɛmaan yɛtɛɛn tagi xidin xidixi a tagi."},{"book":"Daniyɛli","chapter":"10","verse":"6","text":"A fatin dɛgɛma a ma alo gɛmɛ fixɛna. A yɛtagin mayilenma alo kuyen na a ɲinna masɔxɔn. A yɛɛne ligaxi alo tɛɛ dɛgɛna. A yiine nun a sanne mayilenma alo sulan xuruxina. A fala xuine ligaxi alo sɛtɛn xuina."},{"book":"Daniyɛli","chapter":"10","verse":"7","text":"N tan, Daniyɛli, n keden peen nan na fe toon ti, muxun naxanye yi n dɛxɔn, ne mi na to, koni gaxu gbeen yi e suxu, e yi e gi, e sa e luxun."},{"book":"Daniyɛli","chapter":"10","verse":"8","text":"N keden peen yi lu, n yi fe to gbeeni ito to. Fangan yi ɲan n yi, n yɛtagin yi maxɛtɛ, a tɔɲɔn."},{"book":"Daniyɛli","chapter":"10","verse":"9","text":"N yi a fala ti xuiin mɛ. N yi a fala xuiin mɛma waxatin naxan yi, n fuga a ra, n yi bira, n yɛtagin yi lan bɔxɔn ma."},{"book":"Daniyɛli","chapter":"10","verse":"10","text":"Nayi, yiina nde yi din n na, a n xuruxurunxin nakeli n xinbine nun n yii xunna."},{"book":"Daniyɛli","chapter":"10","verse":"11","text":"A a fala n xa, a naxa, “Daniyɛli, muxu rafanxina, kata i n ma fala tixine famu. Keli, i ti i funfuni i dɛɛn de, bayo n xɛxi i tan nan fɛma iki.” A to na falan ti n xa, n keli dingenɲɛ ayi."},{"book":"Daniyɛli","chapter":"10","verse":"12","text":"A mɔn naxa, “Daniyɛli i nama gaxu, bayo xabu i a ragidi lɔxɔ singen naxan yi i bɔɲɛni i xa famun fen, i yi i yɛtɛ magodo Ala xa, i ya maxandi xuiin yi ramɛ. N faxi i ya fala xuine nan yabi ra i ma."},{"book":"Daniyɛli","chapter":"10","verse":"13","text":"Koni Setanaa malekan naxan Perise bɔxɔn ma, na tixi n yɛɛ ra nɛn xii mɔxɔɲɛn nun keden han Mikeli, malekane mangana nde yɛtɛɛn yi fa n mali. Nayi, n nadigi nɛn Perise mangane fɛma."},{"book":"Daniyɛli","chapter":"10","verse":"14","text":"Awa, iki n bata fa i rakolondeni feen naxan fama ligadeni i siyaan na yɛɛn na bayo fe toona nde luxi na waxatine xa.”"},{"book":"Daniyɛli","chapter":"10","verse":"15","text":"A to yi na falane tima n xa, n yi n xun sin bɔxɔn ma, n yi n dundu."},{"book":"Daniyɛli","chapter":"10","verse":"16","text":"Na xanbi, adamadiine maligana nde yi fa a yiin din n dɛ kidin na, n yi n dɛni bi. Naxan yi tixi n dɛxɔn ma, n yi a fala na xa, n naxa, “N kanna, fe tooni ito a fe bata n kuisan. Fanga yo mi fa n na."},{"book":"Daniyɛli","chapter":"10","verse":"17","text":"Konyin falan tima a marigin xa di? Iki, fanga yo mi fa n na, n niiraxinla dasama.”"},{"book":"Daniyɛli","chapter":"10","verse":"18","text":"Adamadiin maligan mɔn yi a yiin din n na. A fangan fi n ma."},{"book":"Daniyɛli","chapter":"10","verse":"19","text":"A yi a fala, a naxa, “I nama gaxu, muxu rafanxina, i bɔɲɛn xa xunbeli. I sɛnbɛ so, i wɛkilɛ!” A to na fala n xa, n yi fangan sɔtɔ, n yi a fala, n naxa, “N kanna xa falan ti, bayo i bata n sɛnbɛ so.”"},{"book":"Daniyɛli","chapter":"10","verse":"20","text":"A yi a fala n xa, a naxa, “I a kolon, n faxi i ma naxan na? Iki n xɛtɛma, n xa sa Perise Yinna Mangan yɛngɛ. N na siga waxatin naxan yi, Girɛki Yinna Mangan fama nɛn."},{"book":"Daniyɛli","chapter":"10","verse":"21","text":"Koni naxan sɛbɛxi ɲɔndi kitabuni, n faxi na nan nalideyi i ma singen. Muxu yo mi n maliyɛ n yaxuni itoe xili ma fɔ ɛ gbee malekan Mikeli.”"}]}