{"data":[{"book":"FEƝƝINANNDE","chapter":"11","verse":"1","text":"Mi jonnaa kadi kuɗol kalin nanditayngol e sawru, mi wi'aa:"},{"book":"FEƝƝINANNDE","chapter":"11","verse":"2","text":"Kono dingiral suudu Alla ndun, accu ɗun feere, wota a etu ɗun, ko fii ɗon yeɗaama ɓe gomɗinaa ɓen, ɓe yaaɓay saare hormorde nden e nder lebbi cappanɗe nay e ɗiɗi."},{"book":"FEƝƝINANNDE","chapter":"11","verse":"3","text":"Mi newnanay seedeeɓe an ɓorniiɓe conci heynorɗi ɓen ɗiɗo, haalugol ko mi longini ɓe e nder balɗe wuluure e teemeɗɗe ɗiɗi e cappanɗe jeego.»"},{"book":"FEƝƝINANNDE","chapter":"11","verse":"4","text":"Ko ɓen woni leɗɗe *zaytuuni ɗen ɗiɗi e joɗɗinirɗe pitilli ɗen ɗiɗi wonɗe yeeso Joomiraaɗo leydi ndin."},{"book":"FEƝƝINANNDE","chapter":"11","verse":"5","text":"Si goɗɗo no faalaa ɓe waɗude ko boni, yiite yaltay ka kundule maɓɓe, ɲaama ayɓe maɓɓe ɓen. Ko nii kala faalaaɗo ɓe waɗude ko boni warirte."},{"book":"FEƝƝINANNDE","chapter":"11","verse":"6","text":"Hiɓe mari bawgal ombugol kammu ngun fii wota ndiyan aru e balɗe ɗe ɓe haalata ko Alla longini ɓe kon. Hiɓe mari kadi bawgal waylugol di'e ɗen ƴiiƴan, e libugol ka hoore leydi kala noone ɲabbeeli saa'i mo ɓe faalaa woo."},{"book":"FEƝƝINANNDE","chapter":"11","verse":"7","text":"Nde ɓe timminoyi seeditoore maɓɓe nden, kullii iwroyayngii ka *gaygii ngin alaa kattudi ngin haɓoyay ɓe, ngii foola ɓe, ngii wara."},{"book":"FEƝƝINANNDE","chapter":"11","verse":"8","text":"Fureeji maɓɓe ɗin luttay ka ballangal nden saare mawnde nde Joomi maɓɓe on fempanoo e mun. Nden saare no jammaa *Saduuma maa *Misira."},{"book":"FEƝƝINANNDE","chapter":"11","verse":"9","text":"Yimɓe jamaaji ɗin fow e bolondaaji ɗin fow e haalaaji ɗin fow e leƴƴi ɗin fow ndaaray fureeji maɓɓe ɗin e nder balɗe tati e feccere, ɓe saloo yo ɓe surre."},{"book":"FEƝƝINANNDE","chapter":"11","verse":"10","text":"Hoɗuɓe ka aduna ɓen weltoyoo fii mayde maɓɓe nden, ɓe wona e nder weltaare, ɓe neldindira, ko fii ɓen annabaaɓe ɗiɗo lettii yimɓe ɓen ka leydi."},{"book":"FEƝƝINANNDE","chapter":"11","verse":"11","text":"Ɓay balɗe tati e feccere ɗen feƴƴii, foofaango ngurndan iwrungo e Alla naati e ɗin fureeji, ɓe immii, ɓe darii, onsay kulol moolanaangol heɓi ɓen yi'unooɓe ɗun."},{"book":"FEƝƝINANNDE","chapter":"11","verse":"12","text":"Ɓe nani hawa tiiɗuka ka kammu, no wi'a ɓe: «Ƴawee gaa!» Ɓe ƴawi ka kammu e nder duulere, ayɓe maɓɓe ɓen yi'i ɓe."},{"book":"FEƝƝINANNDE","chapter":"11","verse":"13","text":"Ko e on saa'i ɗon, dimbannde leydi tiiɗunde waɗi, feccere sappaɓere e saare nden lancii. Yimɓe guluuje njeeɗiɗo maayiri sabu nden dimbannde leydi, heddiiɓe ɓen huli, mawnini Alla Jom kammu on."},{"book":"FEƝƝINANNDE","chapter":"11","verse":"14","text":"Bone ɗimmo on feƴƴii, e hino tammo on no arude."},{"book":"FEƝƝINANNDE","chapter":"11","verse":"15","text":"Malaa'ikaajo njeeɗiɗaɓo on kadi wutti *liital mun ngal. Hawaaji tiiɗuɗi nanii ka kammu, no wi'a:"},{"book":"FEƝƝINANNDE","chapter":"11","verse":"16","text":"Tawi mawɓe noogay e nayo, jooɗinooɓe ka julle mun laamu yeeso Alla ɓen, no jiccanii Alla sujjani mo,"},{"book":"FEƝƝINANNDE","chapter":"11","verse":"17","text":"e hoore hiɓe wi'a:"},{"book":"FEƝƝINANNDE","chapter":"11","verse":"18","text":"Hari leƴƴi ɗin seytinii,"},{"book":"FEƝƝINANNDE","chapter":"11","verse":"19","text":"Onsay suudu Alla ndun ka kammu udditii, *kankiranwal seeditoore makko nden feeɲi ka suudu makko. Maƴanɗe waɗi, e digge e parɲitte e dimbannde leydi e marmalle tiiɗuɗe."}]}