{"data":[{"book":"2 Johana","chapter":"1","verse":"1","text":"An Jaduongʼ,"},{"book":"2 Johana","chapter":"1","verse":"2","text":"nikech adiera manie iwa biro siko kodwa nyaka chiengʼ:"},{"book":"2 Johana","chapter":"1","verse":"3","text":"Ngʼwono gi kech kod kwe, moa kuom Nyasaye Wuoro kod Yesu Kristo wuode, biro bedo kodwa e adiera kod hera."},{"book":"2 Johana","chapter":"1","verse":"4","text":"Ne abedo mamor kuom ngʼeyo ni nyithindi moko wuotho e adiera ka giluwo chik mane wayudo kuom Wuoro."},{"book":"2 Johana","chapter":"1","verse":"5","text":"Koro, in minwa ma aluoro, akwayi ni mondo waherre ngʼato gi ngʼato; Chik ma andikonini ok en chik manyien; en mana chik mwasebedogo nyaka aa chakruok. Akwayo mondo waherre ngʼato ka ngʼato."},{"book":"2 Johana","chapter":"1","verse":"6","text":"To hera ma awuoyo kuomeni en ni mondo wawuoth kaka chik Nyasaye dwaro. To mana kaka ne usewinjo nyaka aa chakruok, chik Nyasaye en ni wuothuru e hera."},{"book":"2 Johana","chapter":"1","verse":"7","text":"Jo-miriambo mathoth, modagi yie ni Yesu Kristo ne obiro e ringruok, osebiro e piny. Ngʼat ma kamano en jawuond, kendo en e Jasik Kristo."},{"book":"2 Johana","chapter":"1","verse":"8","text":"Omiyo ritreuru mondo gima usetiyone kik lalnu, eka unuyud mich magu duto."},{"book":"2 Johana","chapter":"1","verse":"9","text":"Ngʼato mokadho tongʼ, ma ok sik e puonj Kristo, oonge gi Nyasaye, to ngʼat mosiko gi puonj nigi Wuoro kaachiel gi Wuowi."},{"book":"2 Johana","chapter":"1","verse":"10","text":"Omiyo ka ngʼato obironu mapuonjo gima opogore gi puonjni to kik iyiene odonj e odi kata rwake,"},{"book":"2 Johana","chapter":"1","verse":"11","text":"nimar ngʼat morwake doko jakore e timbene maricho."},{"book":"2 Johana","chapter":"1","verse":"12","text":"An gi weche mangʼeny monego andikni, to ok adwar ndikonigi e baruwani. Kar timo kamano to ageno limi mondo awuo kodi wangʼ gi wangʼ eka mor marwa norom chuth."},{"book":"2 Johana","chapter":"1","verse":"13","text":"Nyithind nyaminu ma Nyasaye oyiero ooroni mosgi."}]}