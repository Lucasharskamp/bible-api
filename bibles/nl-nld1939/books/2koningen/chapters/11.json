{"data":[{"book":"2 Koningen","chapter":"11","verse":"1","text":"Toen Atalja, de moeder van Achazja, zag, dat haar zoon gestorven was, roeide zij de hele koninklijke familie uit."},{"book":"2 Koningen","chapter":"11","verse":"2","text":"Maar Jehosjéba, de dochter van koning Joram en zuster van Achazja, nam Joasj, den zoon van Achazja, heimelijk weg uit de kring der prinsen, die ten dode waren opgeschreven, en bracht hem met zijn voedster naar een slaapkamer, waar zij hem voor Atalja verborg. Zo ontsnapte hij aan de dood."},{"book":"2 Koningen","chapter":"11","verse":"3","text":"Zes jaar lang bleef hij bij haar in het huis van Jahweh verborgen, terwijl Atalja het land regeerde."},{"book":"2 Koningen","chapter":"11","verse":"4","text":"Maar in het zevende jaar liet Jehojada de honderdmannen der Kariërs en de soldaten bij zich ontbieden. Hij bracht ze binnen de tempel van Jahweh, en sloot met hen een verbond, dat hij hen voor het aanschijn van Jahweh met een eed liet bezweren. Toen toonde hij hun den zoon van den koning."},{"book":"2 Koningen","chapter":"11","verse":"5","text":"Daarop gaf hij hun het volgende bevel: Ziehier wat ge moet doen! Een derde van hen, die aanstaande sabbat voor het koninklijk paleis de wacht gaan betrekken, moet post vatten bij de hoofdingang;"},{"book":"2 Koningen","chapter":"11","verse":"6","text":"een derde bij de poort van Soer, en een derde bij de soldatenpoort. Die bewaken dan het koninklijk paleis."},{"book":"2 Koningen","chapter":"11","verse":"7","text":"De beide afdelingen van u, die aanstaande sabbat de tempelwacht betrekken of worden afgelost,"},{"book":"2 Koningen","chapter":"11","verse":"8","text":"moeten zich tezamen rond den koning scharen met de wapens in de hand, en iedereen doden, die de gelederen tracht te verbreken. Die blijven bij den koning, waar hij ook gaat of staat."},{"book":"2 Koningen","chapter":"11","verse":"9","text":"De honderdmannen nu volbrachten alles wat de priester Jehojada hun bevolen had. Ieder van hen nam zijn mannen mee, die op bedoelde sabbat de wacht kwamen aflossen of afgelost werden, en ging naar den priester Jehojada toe;"},{"book":"2 Koningen","chapter":"11","verse":"10","text":"en deze reikte aan de honderdmannen speren en de schilden van koning David uit, die in de tempel van Jahweh werden bewaard."},{"book":"2 Koningen","chapter":"11","verse":"11","text":"En toen de soldaten, met de wapens in de hand, rechts en links van de tempel hadden post gevat, met het gezicht naar het altaar en de tempel gekeerd, om zo den koning te kunnen omringen,"},{"book":"2 Koningen","chapter":"11","verse":"12","text":"bracht Jehojada den zoon van den koning naar buiten, zette hem een diadeem op het hoofd, deed hem de armbanden aan, en zalfde hem tot koning. En allen klapten in de handen en riepen uit: Leve de koning!"},{"book":"2 Koningen","chapter":"11","verse":"13","text":"Toen Atalja het volk hoorde juichen, liep zij naar de samengeschoolde menigte in de tempel van Jahweh."},{"book":"2 Koningen","chapter":"11","verse":"14","text":"En zodra zij daar den koning volgens gebruik op een verhoging zag staan, omringd door de krijgsoversten en trompetters en heel het gewone volk onder jubel en trompetgeschal, scheurde Atalja haar klederen en riep: Verraad, verraad!"},{"book":"2 Koningen","chapter":"11","verse":"15","text":"Maar de priester Jehojada gelastte de bevelvoerende honderdmannen: Leidt haar tussen de gelederen door buiten de tempel, en doodt met het zwaard iedereen, die haar wil volgen. Want de priester had zich voorgenomen, haar niet in de tempel van Jahweh te doden."},{"book":"2 Koningen","chapter":"11","verse":"16","text":"Ze namen haar dus gevangen, en toen ze door de ingang der paarden het koninklijk paleis had bereikt, werd zij daar gedood."},{"book":"2 Koningen","chapter":"11","verse":"17","text":"Nu sloot Jehojada een verbond tussen Jahweh en den koning met net volk, dat net weer een volk van Jahweh zou zijn."},{"book":"2 Koningen","chapter":"11","verse":"18","text":"Toen liep al het gewone volk naar de tempel van Báal en verwoestte hem; zij vernielden de altaren, sloegen de beelden kort en klein, en doodden den Báalpriester Mattan voor het altaar. Nadat de priester Jehojada wachtposten in de tempel van Jahweh had geplaatst,"},{"book":"2 Koningen","chapter":"11","verse":"19","text":"geleidde hij, vergezeld van de honderdmannen, de Kariërs, de soldaten en de hele volksmenigte, den koning uit de tempel van Jahweh door de soldatenpoort naar het koninklijk paleis, waar de koning plaats nam op de troon."},{"book":"2 Koningen","chapter":"11","verse":"20","text":"Heel het volk verheugde zich, en de stad bleef rustig, daar Atalja in het koninklijk paleis met het zwaard was gedood."},{"book":"2 Koningen","chapter":"11","verse":"21","text":"Joasj was zeven jaar oud, toen hij koning werd."}]}