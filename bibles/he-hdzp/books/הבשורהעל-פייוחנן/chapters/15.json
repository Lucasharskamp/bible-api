{"data":[{"book":"הבשורה על-פי יוחנן","chapter":"15","verse":"1","text":"”אני הגפן האמתית ואבי הוא הכורם."},{"book":"הבשורה על-פי יוחנן","chapter":"15","verse":"2","text":"הוא גוזם את כל הענפים שאינם נושאים פרי, ומטהר את הענפים שנושאים פרי, כדי שישאו יותר פרי."},{"book":"הבשורה על-פי יוחנן","chapter":"15","verse":"3","text":"אתם כבר מטוהרים על־ידי הדברים שאמרתי לכם."},{"book":"הבשורה על-פי יוחנן","chapter":"15","verse":"4","text":"עליכם לקשור את חייכם בחיי. אם לא תהיו חלק ממני, לא תוכלו לשאת פרי, כשם שענף גזום אינו מסוגל לשאת פרי מעצמו."},{"book":"הבשורה על-פי יוחנן","chapter":"15","verse":"5","text":"”כן, אני הגפן ואתם הענפים. מי שמחובר אלי ואני אליו ישא פרי רב, כי בלעדי אינכם מסוגלים לעשות דבר."},{"book":"הבשורה על-פי יוחנן","chapter":"15","verse":"6","text":"מי שיאנו מחובר אלי ייזרק החוצה כענף יבש וחסר־תועלת שנועד לשריפה."},{"book":"הבשורה על-פי יוחנן","chapter":"15","verse":"7","text":"אולם אם תקשרו את חייכם בחיי ותשמרו את מצוותי, אתן לכם כל מה שתבקשו ממני,"},{"book":"הבשורה על-פי יוחנן","chapter":"15","verse":"8","text":"ואבי יכובד בעשותכם פרי ובהיותכם תלמידי."},{"book":"הבשורה על-פי יוחנן","chapter":"15","verse":"9","text":"”אני אוהב אתכם כפי שאבי אוהב אותי; דבקו באהבתי!"},{"book":"הבשורה על-פי יוחנן","chapter":"15","verse":"10","text":"אם תשמרו את מצוותי תעמדו באהבתי, כשם שאני שומר את מצוות אבי ועומד באהבתו."},{"book":"הבשורה על-פי יוחנן","chapter":"15","verse":"11","text":"אני מספר לכם דברים אלה כדי שתימלאו בשמחתי, וכדי ששמחתכם תהיה מושלמת."},{"book":"הבשורה על-פי יוחנן","chapter":"15","verse":"12","text":"אני דורש מכם שתאהבו איש את רעהו כשם שאני אוהב אתכם."},{"book":"הבשורה על-פי יוחנן","chapter":"15","verse":"13","text":"האהבה הגדולה ביותר היא זו של אדם שמקריב את נפשו בעד ידידיו;"},{"book":"הבשורה על-פי יוחנן","chapter":"15","verse":"14","text":"ואם תשמעו בקולי תהיו ידידי."},{"book":"הבשורה על-פי יוחנן","chapter":"15","verse":"15","text":"לא אקרא לכם יותר ’עבדים‘, כי האדון אינו משתף את עבדיו בסודותיו; עתה הנכם ידידי ואנשי־סודי, כי סיפרתי לכם כל מה שאמר לי אבי."},{"book":"הבשורה על-פי יוחנן","chapter":"15","verse":"16","text":"”לא אתם בחרתם בי, כי אם אני בחרתי בכם ושלחתי אתכם ללכת ולעשות פרי מבורך ואמתי, כדי שאבי יתן לכם כל מה שתבקשו ממנו בשמי."},{"book":"הבשורה על-פי יוחנן","chapter":"15","verse":"17","text":"אני מצווה עליכם לאהוב איש את רעהו."},{"book":"הבשורה על-פי יוחנן","chapter":"15","verse":"18","text":"העולם אמנם שונא אתכם, אולם דעו לכם שהוא שנא אותי לפני ששנא אתכם."},{"book":"הבשורה על-פי יוחנן","chapter":"15","verse":"19","text":"אילו הייתם שייכים לעולם, היה העולם אוהב אתכם; אולם אינכם שייכים לעולם, כי אני בחרתי להוציא אתכם ממנו, ומשום כך הוא שונא אתכם."},{"book":"הבשורה על-פי יוחנן","chapter":"15","verse":"20","text":"האם אתם זוכרים מה שאמרתי לכם? ’העבד אינו גדול מאדוניו‘, וכך הם רודפים אתכם משום שרדפו אותי; אילו הקשיבו לי, היו מקשיבים גם לכם."},{"book":"הבשורה על-פי יוחנן","chapter":"15","verse":"21","text":"האנשים בעולם ירדפו אתכם משום שאתם שייכים לי, ומשום שהם לא מכירים את האלוהים אשר שלח אותי."},{"book":"הבשורה על-פי יוחנן","chapter":"15","verse":"22","text":"”לולא דיברתי אליהם הם לא היו אשמים, אולם עתה אין להם כל תירוץ להמשיך בחטאיהם."},{"book":"הבשורה על-פי יוחנן","chapter":"15","verse":"23","text":"כל השונא אותי שונא גם את אבי."},{"book":"הבשורה על-פי יוחנן","chapter":"15","verse":"24","text":"לולא עשיתי לפניהם את כל הניסים והנפלאות הם גם לא היו אשמים; אולם הם ראו את הניסים והנפלאות, ובכל זאת הם שונאים אותי ואת אבי."},{"book":"הבשורה על-פי יוחנן","chapter":"15","verse":"25","text":"כך מתקיימים הדברים בתורה שלהם שמתייחסים למשיח: ’שנאת חינם שנאוני‘."},{"book":"הבשורה על-פי יוחנן","chapter":"15","verse":"26","text":"”אולם אני אשלח לכם את המנחם – את רוח הקודש שהוא מקור האמת. הוא יבוא אליכם מאת האב ללמד אתכם ולזהכיר לכם את כל מה שאמרתי לכם."},{"book":"הבשורה על-פי יוחנן","chapter":"15","verse":"27","text":"גם עליכם מוטל לספר לכולם על אודותי, משום שהייתם איתי מלכתחילה.“"}]}