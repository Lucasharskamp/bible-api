{"data":[{"book":"2 Kolinto","chapter":"10","verse":"1","text":"Minu Polo, ndikululebila mu ndembama ayi mu mamboti ma Klisto, bankaka beti tuba ti minu nditubanga ko bu ndidi yeno va kimosi vayi bu khambulu yeno va kimosi ndidi mutu wu makhemi."},{"book":"2 Kolinto","chapter":"10","verse":"2","text":"Lundemvukila, bu ndiela kuiza kuidi beno, ndibika sadila makhemimomo thidi sadila batu bobo bambanzanga ti mu kinsuni tueti diatila."},{"book":"2 Kolinto","chapter":"10","verse":"3","text":"Ka diambu ko tulembo zingi mu nza vayi tunuaninanga mu kinsuni ko."},{"book":"2 Kolinto","chapter":"10","verse":"4","text":"Bila binduanina biobi tueti nuanina mvita yeto bisi bi kinsuni ko vayi biawu bikibela ayi lulendo lu Nzambi mu tulula zinzo zikindusu ngolo."},{"book":"2 Kolinto","chapter":"10","verse":"5","text":"Zinzo beni ziawu zikhanu zimbimbi ayi mambu moso malenda kakidila nzayilu yi Nzambi. Ayi tueti buila mayindu moso ma mutu muingi matumimina Klisto."},{"book":"2 Kolinto","chapter":"10","verse":"6","text":"Diawu tuidi bakubama mu tumbudila kambu koso ku tumamana mu thangu tumamana kueno kuela duka."},{"book":"2 Kolinto","chapter":"10","verse":"7","text":"Beno lueta tala mambu boso bu meta monikina. Enati mutu wumbanzanga ti vuiwulu kuidi Klisto ; buna bika kazaba ti beto mamveto tuvuiwulu kuidi Klisto."},{"book":"2 Kolinto","chapter":"10","verse":"8","text":"Ka diambu ko ndilembo kukiniemisa fioti mu diambu di kipfumu kioki Pfumu katuvana mu diambu di kudisa minu kieno, vayi bika sia ti mu diambu di tulula minu kieno, buna ndilendi fua nn tsoni ko"},{"book":"2 Kolinto","chapter":"10","verse":"9","text":"bila mbengi kuama monika ti banga minu ndikulumonisa tsisi muminkanda miama."},{"book":"2 Kolinto","chapter":"10","verse":"10","text":"Bila bankaka beti tubanga ti : “Minkanda miandi zitu midi ayi ngolomidi vayi widi mutu wulebakana enati niandi veka widi yeto va kimosi ayi mambu keta yoluka masi kadi mfunu ko.”"},{"book":"2 Kolinto","chapter":"10","verse":"11","text":"Mutu wuphila yoyo, bika ti boso bu tueti kulusonikina mu minkanda bu tuidi thama ayi beno buawu buela bela mavanga meto bu tuela ba yeno va kimosi."},{"book":"2 Kolinto","chapter":"10","verse":"12","text":"Bila tumengi kukidedikisa voti kukifuanikisa ayi bankaka bobo beti kiteliminanga bawu veka kimbangi. Bawu veka bu beti ku kitezangabawu na bawu ayi bu beti kukifuanisanga mu bawu veka, buna basi diela ko."},{"book":"2 Kolinto","chapter":"10","verse":"13","text":"Vayi kuidi beto, tumengi kueto kukiniemisa viokila tezo kieto. Muaki tueti kukiniemisa kaka mu tezo kitutezila Nzambi muingi tutula nate kuidi beno."},{"book":"2 Kolinto","chapter":"10","verse":"14","text":"Tusabukanga ko zindilu zieto mu kukiniemisa banga ti tusia tula kuidi beno ko, bila beto tutula kuidi beno mu diambu di longa Nsamu Wumboti wu Klisto."},{"book":"2 Kolinto","chapter":"10","verse":"15","text":"Tukukiniemisanga ko mu bisalu bi batu bankaka biobi biviokikini zindilu zieto. Vayi tusidi diana ti enati minu kieno kilembo kuidi bunakisalu kieto kiela yunduka mu beno boso buididi zindilu zieto ;"},{"book":"2 Kolinto","chapter":"10","verse":"16","text":"muingi tubaka bu longila Nsamu Wumboti mu bizunga binkaka bidi thamaviokila vovo luidi, bila tumengi kukiniemisa mu kisalu kisala batu bankaka mu bizunga bi batu bankaka."},{"book":"2 Kolinto","chapter":"10","verse":"17","text":"Vayi woso mutu tidi kukiniemisa, buna bika kakiniemisa mu Pfumu."},{"book":"2 Kolinto","chapter":"10","verse":"18","text":"Bila mutu wowo beta kikinina, bika sia ti wowo weta kitelimina kimbangi niandi veka vayi mutu wowo Pfumu keta telimina kimbangi."}]}