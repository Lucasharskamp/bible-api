{"data":[{"book":"Yoni","chapter":"18","verse":"1","text":"Yesu yelin Ala maxandɛ waxatin naxan yi, e nun a xarandiine yi siga, e sa dangu Kedirɔn lanbanna fɔxɔ kedenni, oliwi wudi bili nakɔɔn yireni, e nun a xarandiine sa so dɛnaxan yi."},{"book":"Yoni","chapter":"18","verse":"2","text":"Yudasi naxan Yesu yanfa, a a so yiini, na yi mɛnna kolon amasɔtɔ Yesu nun a xarandiine yi darixi e malanɲɛ mɛnna nin."},{"book":"Yoni","chapter":"18","verse":"3","text":"Yudasi yi fa nakɔni, e nun Romi sofa ganla nun Yahudiyane kantan muxune, saraxarali kuntigine nun Farisi muxune naxanye xɛxi. Xaye dɛgɛne nun lɛnpune nun yɛngɛ so seene yi e yii."},{"book":"Yoni","chapter":"18","verse":"4","text":"Feen naxanye fama ligadeni Yesu ra, a yi ne birin kolon. Yesu yi fa e fɛma, a yi e maxɔdin, a naxa, “Ɛ nde fenma?”"},{"book":"Yoni","chapter":"18","verse":"5","text":"E yi a yabi, e naxa, “Nxu Yesu Nasarɛti kaan nan fenma.” Yesu naxa, “N tan ni i ra.” Yudasi naxan a yanfama, a a so yiini, na fan yi tixi e tagi."},{"book":"Yoni","chapter":"18","verse":"6","text":"Yesu to a fala, a naxa, “N tan ni i ra,” e xɛtɛ e xanbi ra, e bira."},{"book":"Yoni","chapter":"18","verse":"7","text":"Yesu mɔn yi e maxɔdin, a naxa, “Ɛ nde fenma?” E yi a fala, e naxa, “Yesu Nasarɛti kaana.”"},{"book":"Yoni","chapter":"18","verse":"8","text":"Yesu yi a fala, a naxa, “N bata yi a fala ɛ xa, a n tan ni i ra. Xa ɛ n tan nan fenma, ɛ bonni itoe yiiba, e xa siga.”"},{"book":"Yoni","chapter":"18","verse":"9","text":"A na liga nɛn alogo a fala tixin xa kamali, a naxa, “N Fafe Ala naxan birin fixi n ma hali na keden mi lɔxi ayi.”"},{"book":"Yoni","chapter":"18","verse":"10","text":"Silanfanna yi Simɔn Piyɛri yii.18.10 Silanfanna: Sofane yɛngɛso dɛgɛmana. Piyɛri yi a botinɲɛ ayi, a Saraxarali Kuntigi Singena konyin yiifari ma tunla sɛgɛ a ma. Na konyin yi xili nɛn “Malikusi.”"},{"book":"Yoni","chapter":"18","verse":"11","text":"Yesu yi a fala Piyɛri xa, a naxa, “I ya silanfanna sɔti a tɛɛni! N Fafe tɔrɔ igelengenna naxan nagidixi n ma, n mi n minɲɛ na ra ba?”"},{"book":"Yoni","chapter":"18","verse":"12","text":"Sofa ganla nun e mangan nun Yahudiyane kantan muxune yi Yesu suxu, e yi a xidi."},{"book":"Yoni","chapter":"18","verse":"13","text":"E siga Yesu ra Anasa singe fɛma amasɔtɔ Kayafa bitan xɛmɛmaan nan yi na ra. Kayafa nan yi Saraxarali Kuntigi Singen na na ɲɛɛn na."},{"book":"Yoni","chapter":"18","verse":"14","text":"Kayafa nan bata yi Yahudiyane rakolon nun, a naxa, a fisa muxu kedenna xa faxa yamaan xa."},{"book":"Yoni","chapter":"18","verse":"15","text":"Simɔn Piyɛri nun xarandiina nde yi biraxi Yesu fɔxɔ ra. Saraxarali Kuntigi Singen yi xarandiin bonna kolon ki faɲi. Nanara, a so Yesu fɔxɔ ra Saraxarali Kuntigi Singena tanden ma kiti sadeni."},{"book":"Yoni","chapter":"18","verse":"16","text":"Koni Piyɛri yi tixi sansanna so dɛɛn dɛxɔn. Xarandiin bonna, Saraxarali Kuntigi Singen yi naxan kolon, na yi mini, a falan ti walikɛ ɲaxanla xa, naxan tixi dɛɛn na, na yi Piyɛri raso."},{"book":"Yoni","chapter":"18","verse":"17","text":"Walikɛ ɲaxanla naxan yi tixi dɛɛn na, na yi a fala a xa, a naxa, “Xɛmɛni ito a xarandiina nde xa mi i fan na ba?” Piyɛri yi a yabi, a naxa, “N tan mi a ra.”"},{"book":"Yoni","chapter":"18","verse":"18","text":"Xunbenla yi fama na waxatini. Nanara, walikɛne nun dɛ kantanne yi tɛɛn sa a ra, e yi tixi naxan xɔn e maxaradeni. Piyɛri fan yi tixi e yɛ a maxaradeni."},{"book":"Yoni","chapter":"18","verse":"19","text":"Saraxarali Kuntigi Singen yi Yesu maxɔdin a xarandiine nun a xaranna fe ma."},{"book":"Yoni","chapter":"18","verse":"20","text":"Yesu yi a yabi, a naxa, “N bata falan ti yamaan birin xa kɛnɛnni, n yi darixi xaranna tiyɛ salide banxine nin hanma Ala Batu Banxini, Yahudiyane birin e malanma dɛnaxan yi. N mi sese falaxi wundoni."},{"book":"Yoni","chapter":"18","verse":"21","text":"I n maxɔdinma na ma nanfera? Muxun naxanye n xuiin mɛxi, ne maxɔdin. E n ma fala tixine kolon ki faɲi!”"},{"book":"Yoni","chapter":"18","verse":"22","text":"Yesu ito fala waxatin naxan yi, dɛ kantanna naxanye yi na yi, na nde yi a dɛɛn garin, a naxa, “I Saraxarali Kuntigi Singen yabima na kii nin?”"},{"book":"Yoni","chapter":"18","verse":"23","text":"Yesu yi a yabi, a naxa, “Xa n fala ɲaxin tixi, na sereyaan ba. Koni xa n ɲɔndin nan falaxi, nanfera i n garinxi?”"},{"book":"Yoni","chapter":"18","verse":"24","text":"Nayi, Anasa yi a xidixin nasiga Kayafa ma, Saraxarali Kuntigi Singena."},{"book":"Yoni","chapter":"18","verse":"25","text":"Simɔn Piyɛri yi lu tixi na yi a maxaradeni. E yi a fala a xa, e naxa, “A xarandiina nde xa mi i fan na ba?” Koni Piyɛri yi a tandi, a naxa, “N tan mi a ra.”"},{"book":"Yoni","chapter":"18","verse":"26","text":"Piyɛri Saraxarali Kuntigi Singena konyin naxan tuli sɛgɛ a ma, na kon kaana nde yi a maxɔdin, a naxa, “N mi i tan xa to a fɛma oliwi bili nakɔni?”"},{"book":"Yoni","chapter":"18","verse":"27","text":"Piyɛri mɔn yi a tandi. Dontonna yi wuga keden na!"},{"book":"Yoni","chapter":"18","verse":"28","text":"E yi Yesu tongo Kayafa konni siga yamana kanna banxini. Xɔtɔn xɔtɔnna nan yi a ra nun. Yahudiyane yɛtɛɛn mi so yamana kanna banxini alogo Romi kaane nama e sariɲanna kala, bayo e yi sigama Halagi Tiin Dangu Lɔxɔn Sanla18.28 Halagi Tiin Dangu Lɔxɔn Sanla: Musaa waxatini, Ala fitina feen nafa nɛn Firawona yamaan ma, malekan yi fa e dii singene birin faxa kɔɛ kedenna ra. Koni, Isirayila kaane yi saraxa wunla xuya e banxine dɛ wudine ma, saya malekan yi dangu e xun ma. Na feen sanla ni ito ra. A mato Xɔrɔyaan 12.1-13 kui. donse donden nin."},{"book":"Yoni","chapter":"18","verse":"29","text":"Pilati yi mini tandeni e fɛma, a yi a fala e xa, a naxa, “Ɛ xɛmɛni ito kansunma feen mundun ma?”"},{"book":"Yoni","chapter":"18","verse":"30","text":"E yi a yabi, e naxa, “Xa xɛmɛni ito mi fe ɲaxi rabaxi, nxu mi yi fama a ra i fɛma nun.”"},{"book":"Yoni","chapter":"18","verse":"31","text":"Pilati yi a fala e xa, a naxa, “Ɛ a tongo, ɛ yɛtɛɛn xa a makiti ɛ sariyan na.” Yahudiyane yi a yabi, e naxa, “Koni ɛ sariyan mi a ra, nxu xa muxun faxa.”"},{"book":"Yoni","chapter":"18","verse":"32","text":"Ito ligaxi nɛn alogo Yesu naxan fala lan a faxa kiin ma, na xa kamali."},{"book":"Yoni","chapter":"18","verse":"33","text":"Pilati yi xɛtɛ yamana kanna banxini, a sa Yesu xili, a yi a maxɔdin, a naxa, “Yahudiyane Mangan nan i tan na ba?”"},{"book":"Yoni","chapter":"18","verse":"34","text":"Yesu yi a yabi, a naxa, “I yɛtɛna maxɔdinna ni ito ra ba hanma muxune nan a falaxi i xa?”"},{"book":"Yoni","chapter":"18","verse":"35","text":"Pilati yi a yabi, a naxa, “I mirixi a ma fa fala Yahudiyan nan n tan na ba? I kon kaane nun i ya saraxarali kuntigine nan i soxi n yii. I nanfe ligaxi?”"},{"book":"Yoni","chapter":"18","verse":"36","text":"Yesu yi a fala a xa, a naxa, “Dunuɲani ito gbee mi n ma mangayaan na. Xa dunuɲana ito gbeen nan yi n ma mangayaan na nun, n ma walikɛne yi yɛngɛn soma n xa nɛn nun alogo Yahudiyane nama n suxu. Koni iki, n ma mangayaan mi be xan yi.”"},{"book":"Yoni","chapter":"18","verse":"37","text":"Nanara, Pilati yi a maxɔdin, a naxa, “Mangana nde nan i tan na nayi ba?” Yesu yi a yabi, a naxa, “I tan nan a falaxi fa fala a mangan nan n tan na. N barixi dunuɲa yi na nan ma, a n xa ɲɔndin seren ba. Naxan yo ɲɔndin xa, ne e tuli matima n xuiin na nɛn.”"},{"book":"Yoni","chapter":"18","verse":"38","text":"Pilati yi a maxɔdin, a naxa, “Nanse ɲɔndin na?”"},{"book":"Yoni","chapter":"18","verse":"39","text":"Koni ɛ namunna nan a ra, n muxu keden yiiba ɛ xa Halagi Tiin Dangu Lɔxɔn Sanla waxatini. Ɛ waxi a xɔn ma, n xa Yahudiyane mangan yiiba ɛ xa ba?”"},{"book":"Yoni","chapter":"18","verse":"40","text":"E sɔnxɔ sɔnxɔ, e yi a yabi, e naxa, “Ɛn-ɛn, a tan mi a ra. Nxu waxi Baraba nan xɔn!” Anu, mafu tiin nan yi Baraba ra."}]}