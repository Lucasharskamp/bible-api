{"data":[{"book":"یوشع","chapter":"21","verse":"1-2","text":"بزرگان قبیلهٔ لاوی به شیلوه آمدند و به العازار کاهن، یوشع و بقیهٔ رهبران قبایل گفتند: «خداوند به موسی فرمود که شهرهایی برای سکونت و چراگاههایی برای گله‌ها به قبیلهٔ ما داده شود.»"},{"book":"یوشع","chapter":"21","verse":"3","text":"پس بنی‌اسرائیل طبق فرمان خداوند از ملک خود شهرهایی را با چراگاههای اطرافشان به قبیلهٔ لاوی دادند."},{"book":"یوشع","chapter":"21","verse":"4","text":"خاندان قهات نخستین گروه از قبیلهٔ لاوی بودند که قرعه به نامشان درآمد. به آن دسته از قهاتی‌ها که از نسل هارون و کاهن بودند، سیزده شهر از شهرهای قبایل یهودا، شمعون و بنیامین داده شد."},{"book":"یوشع","chapter":"21","verse":"5","text":"به بقیهٔ خاندان قهات، ده شهر از شهرهای افرایم، دان و نصف قبیلهٔ منسی داده شد."},{"book":"یوشع","chapter":"21","verse":"6","text":"به خاندان جرشون، سیزده شهر از شهرهای قبایل یساکار، اشیر، نفتالی و نصف قبیلهٔ منسی که در باشان قرار داشت، داده شد."},{"book":"یوشع","chapter":"21","verse":"7","text":"به خاندان مراری، دوازده شهر از شهرهای قبایل رئوبین، جاد و زبولون داده شد."},{"book":"یوشع","chapter":"21","verse":"8","text":"بدین ترتیب آنچه که خداوند به موسی فرموده بود، انجام پذیرفت و شهرها و چراگاهها برای قبیلهٔ لاوی به حکم قرعه تعیین گردید."},{"book":"یوشع","chapter":"21","verse":"9-10","text":"این است اسامی شهرهایی که از ملک قبایل یهودا و شمعون به نسل هارون که از طایفهٔ قهات (پسر لاوی) بودند، داده شد (طایفهٔ قهات نخستین گروهی بودند که قرعه به نامشان درآمد):"},{"book":"یوشع","chapter":"21","verse":"11","text":"شهر حبرون که همان قریهٔ اربع باشد (اربع پدر عناق بود) در کوهستان یهودا با چراگاههای اطرافش به ایشان تعلق گرفت."},{"book":"یوشع","chapter":"21","verse":"12","text":"(مزارع و روستاهای اطراف آن، قبلاً به کالیب پسر یفنه داده شده بود.)"},{"book":"یوشع","chapter":"21","verse":"13","text":"علاوه بر شهر حبرون که از شهرهای پناهگاه بود، این شهرها نیز به نسل هارون که کاهن بودند داده شد: لبنه،"},{"book":"یوشع","chapter":"21","verse":"14","text":"یتیر، اشتموع،"},{"book":"یوشع","chapter":"21","verse":"15","text":"حولون، دبیر،"},{"book":"یوشع","chapter":"21","verse":"16","text":"عین، یوطه و بیت‌شمس، جمعاً نه شهر با چراگاههای اطراف از قبیلهٔ یهودا و شمعون."},{"book":"یوشع","chapter":"21","verse":"17-18","text":"از ملک قبیلهٔ بنیامین، این چهار شهر با چراگاههای اطراف داده شد: جبعون، جبع، عناتوت و علمون."},{"book":"یوشع","chapter":"21","verse":"19","text":"پس جمعاً سیزده شهر با چراگاههای اطراف، به نسل هارون که کاهن بودند تعلق گرفت."},{"book":"یوشع","chapter":"21","verse":"20-22","text":"از طرف قبیلهٔ افرایم، چهار شهر و چراگاههای اطراف آنها به بقیهٔ خاندان قهاتی از لاویان، داده شد. این شهرها عبارت بودند از: شکیم (یکی از شهرهای پناهگاه که در کوهستان افرایم واقع بود)، جازر، قبصایم و بیت‌حورون."},{"book":"یوشع","chapter":"21","verse":"23-24","text":"از طرف قبیلهٔ دان چهار شهر با چراگاههای اطراف آنها به ایشان بخشیده شد. این شهرها عبارت بودند از: التقی، جِبَتون، اَیَلون و جَت‌رِمون."},{"book":"یوشع","chapter":"21","verse":"25","text":"نصف قبیلهٔ منسی، شهرهای تعنک، جت‌رمون و چراگاههای اطراف آنها را به ایشان بخشید."},{"book":"یوشع","chapter":"21","verse":"26","text":"به این ترتیب، جمعاً ده شهر با چراگاههای اطراف آنها به باقیماندهٔ خاندان قهات داده شد."},{"book":"یوشع","chapter":"21","verse":"27","text":"به خاندان جرشون نیز که یکی دیگر از گروه‌های قبیله لاوی بود این شهرها داده شد: از طرف نصف قبیلهٔ منسی، جولان در باشان (یکی از شهرهای پناهگاه) و بَعَشتره، جمعاً دو شهر با چراگاههای اطراف."},{"book":"یوشع","chapter":"21","verse":"28","text":"از طرف قبیلهٔ یساکار؛ شهرهای قشیون، دابره،"},{"book":"یوشع","chapter":"21","verse":"29","text":"یرموت و عین‌جنیم، جمعاً چهار شهر با چراگاههای اطراف."},{"book":"یوشع","chapter":"21","verse":"30","text":"از قبیلهٔ اشیر؛ شهرهای مش‌آل، عبدون،"},{"book":"یوشع","chapter":"21","verse":"31","text":"حلقات و رحوب، جمعاً چهار شهر با چراگاههای اطراف."},{"book":"یوشع","chapter":"21","verse":"32","text":"از قبیلهٔ نفتالی؛ شهرهای قادش در جلیل (یکی از شهرهای پناهگاه)، حموت دُر و قرتان، جمعاً سه شهر با چراگاههای اطراف."},{"book":"یوشع","chapter":"21","verse":"33","text":"پس سیزده شهر با چراگاههای اطراف آنها به خاندان جرشون داده شد."},{"book":"یوشع","chapter":"21","verse":"34","text":"به بقیهٔ قبیله لاوی که خاندان مراری را تشکیل می‌دادند، این شهرها داده شد: از قبیلهٔ زبولون؛ شهرهای یُقنعام، قَرته،"},{"book":"یوشع","chapter":"21","verse":"35","text":"دمنه و نحلال، جمعاً چهار شهر با چراگاههای اطراف."},{"book":"یوشع","chapter":"21","verse":"36","text":"از قبیلهٔ رئوبین؛ شهرهای باصر، یهصه،"},{"book":"یوشع","chapter":"21","verse":"37","text":"قدیموت و میفعت، چهار شهر با چراگاههای اطراف."},{"book":"یوشع","chapter":"21","verse":"38","text":"از قبیلهٔ جاد؛ شهرهای راموت در جلعاد (یکی از شهرهای پناهگاه)، محنایم،"},{"book":"یوشع","chapter":"21","verse":"39","text":"حشبون و یعزیر، چهار شهر با چراگاههای اطراف."},{"book":"یوشع","chapter":"21","verse":"40","text":"روی‌هم‌رفته دوازده شهر به حکم قرعه به خاندان مراری که بقیهٔ قبیله لاوی را تشکیل می‌دادند، داده شد."},{"book":"یوشع","chapter":"21","verse":"41-42","text":"بدین ترتیب از سرزمینی که متعلق به بنی‌اسرائیل بود چهل و هشت شهر با چراگاههای اطراف آنها به قبیلهٔ لاوی داده شد."},{"book":"یوشع","chapter":"21","verse":"43","text":"پس خداوند، تمام سرزمینی را که به اجداد قوم اسرائیل وعده فرموده بود به بنی‌اسرائیل بخشید و ایشان آن را تصرف نموده، در آن ساکن شدند."},{"book":"یوشع","chapter":"21","verse":"44","text":"خداوند چنانکه به اجداد آنها وعده داده بود در سرزمین اسرائیل صلح برقرار نمود و کسی را یارای مقاومت با آنها نبود. خداوند ایشان را یاری نمود تا دشمنان خود را نابود کنند."},{"book":"یوشع","chapter":"21","verse":"45","text":"او به تمام وعده‌های نیکویی که به قوم اسرائیل داده بود وفا کرد."}]}