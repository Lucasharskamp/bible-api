{"data":[{"book":"Zvakazarurwa","chapter":"9","verse":"1","text":"Mutumwa wechishanu akaridza hwamanda yake, ndikaona nyeredzi yakanga yawira panyika ichibva kudenga. Nyeredzi yakapiwa kiyi yegomba rakadzika zvisina mugumo."},{"book":"Zvakazarurwa","chapter":"9","verse":"2","text":"Akati azarura gomba rakadzika zvisina mugumo, utsi hwakabuda mariri soutsi hunobva muvira guru romoto. Zuva nomwedzi zvakasvibiswa noutsi hwaibva mugomba rakadzika zvisina mugumo."},{"book":"Zvakazarurwa","chapter":"9","verse":"3","text":"Uye muutsi makabuda mhashu dzikauya panyika uye dzikapiwa simba rakaita serezvinyavada zvenyika."},{"book":"Zvakazarurwa","chapter":"9","verse":"4","text":"Dzakaudzwa kuti dzirege kuparadza uswa hwenyika kana zvirimwa, kana miti ipi zvayo, asi vanhu vaya chete vakanga vasina chisimbiso chaMwari pahuma dzavo."},{"book":"Zvakazarurwa","chapter":"9","verse":"5","text":"Hadzina kupiwa simba rokuvauraya, asi kungovarwadzisa chete kwemwedzi mishanu. Uye kurwadziwa kwavo kwakanga kwakaita sokworumborera rwechinyavada pachinoruma munhu."},{"book":"Zvakazarurwa","chapter":"9","verse":"6","text":"Mumazuva iwayo vanhu vachatsvaka rufu, asi havangaruwani; vachashuva kufa asi kufa kuchavanzvenga."},{"book":"Zvakazarurwa","chapter":"9","verse":"7","text":"Mhashu dzakanga dzakaita samabhiza agadzirirwa kundorwa. Pamisoro yadzo dzakanga dzakapfeka zvinhu zvinenge korona yegoridhe, uye zviso zvadzo zvakaita sezvavanhu."},{"book":"Zvakazarurwa","chapter":"9","verse":"8","text":"Bvudzi radzo rakanga rakaita sebvudzi romukadzi, uye meno adzo akanga akaita semeno eshumba."},{"book":"Zvakazarurwa","chapter":"9","verse":"9","text":"Dzakanga dzine zvidzitiro zvechipfuva zvakaita sezvidzitiro zvesimbi, uye mubvumo wamapapiro wakanga wakaita sokutinhira kwengoro namabhiza mazhinji ari kumhanyira kundorwa."},{"book":"Zvakazarurwa","chapter":"9","verse":"10","text":"Dzakanga dzine miswe norumborera sorwezvinyavada, uye mumiswe yadzo dzakanga dzine simba rokurwadzisa vanhu kwemwedzi mishanu."},{"book":"Zvakazarurwa","chapter":"9","verse":"11","text":"Dzakanga dzino mutumwa wegomba rakadzika zvisina mugumo, samambo wadzo, zita rake muchiHebheru ndiAbhadhoni, uye muchiGiriki, ndiAporioni."},{"book":"Zvakazarurwa","chapter":"9","verse":"12","text":"Nhamo yokutanga yapfuura; dzimwe nhamo mbiri dziri kutevera."},{"book":"Zvakazarurwa","chapter":"9","verse":"13","text":"Mutumwa wechitanhatu akaridza hwamanda yake, ndikanzwa inzwi richibuda munyanga dzearitari yegoridhe iri pamberi paMwari."},{"book":"Zvakazarurwa","chapter":"9","verse":"14","text":"Rakati kumutumwa wechitanhatu akanga ane hwamanda, “Sunungura vatumwa vana, vakasungwa parwizi rukuru Yufuratesi.”"},{"book":"Zvakazarurwa","chapter":"9","verse":"15","text":"Uye vatumwa vana vakanga vakagadzirirwa zveawa yacho iyoyo, zuva iroro, mwedzi iwoyo, negore iroro, vakasunungurwa kuti vauraye chikamu chimwe chete muzvitatu chamarudzi avanhu."},{"book":"Zvakazarurwa","chapter":"9","verse":"16","text":"Kuwanda kwavarwi vamabhiza kwaiva mamiriyoni mazana maviri. Ndakanzwa kuwanda kwavo."},{"book":"Zvakazarurwa","chapter":"9","verse":"17","text":"Mabhiza navatasvi vandakaona muchiratidzo changu vakanga vakadai: Zvidzitiro zvavo zvechipfuva zvakanga zviri zvitsvuku, nezvitema, uye zviri yero sesafuri. Misoro yamabhiza yakanga yakafanana nemisoro yeshumba, uye mumuromo mazvo maibuda moto, noutsi nesafuri."},{"book":"Zvakazarurwa","chapter":"9","verse":"18","text":"Chikamu chimwe chete muzvitatu chamarudzi avanhu chakaurayiwa namatambudziko matatu omoto, utsi nesafuri zvakabuda mumiromo yawo."},{"book":"Zvakazarurwa","chapter":"9","verse":"19","text":"Simba ramabhiza rakanga riri mumiromo yawo nomumiswe yawo; nokuti miswe yawo yakanga yakaita senyoka, ine misoro yaayiruma nayo."},{"book":"Zvakazarurwa","chapter":"9","verse":"20","text":"Vakasara vavanhu vasina kuurayiwa namatambudziko aya havana kutendeuka pabasa ramaoko avo; havana kurega kunamata madhimoni, nokunamata zvifananidzo zvegoridhe, sirivha, nendarira, matombo namatanda, zvifananidzo zvisingagoni kuona, kunzwa kana kufamba."},{"book":"Zvakazarurwa","chapter":"9","verse":"21","text":"Uye havana kutendeuka muumhondi hwavo, pauroyi hwavo, napaupombwe hwavo, kana kuba kwavo."}]}