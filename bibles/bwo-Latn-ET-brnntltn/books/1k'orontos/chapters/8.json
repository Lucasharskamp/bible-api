{"data":[{"book":"1 K'orontos","chapter":"8","verse":"1","text":"Woteraw ik'osh shukeets meetsi janga wotiyalo arikee «No jametswor dano detsfone» b́woteferor dano ashe bogtane etee b́dofoni, shunonmó age bíagfoni."},{"book":"1 K'orontos","chapter":"8","verse":"2","text":"«Dano detsfe» ett gawiru asho fa'ewotiyal bísh dan geyiitowok'o andoor danafa'ee."},{"book":"1 K'orontos","chapter":"8","verse":"3","text":"Ik' shunts ashonmó Ik'oke daneke b́wotiti."},{"book":"1 K'orontos","chapter":"8","verse":"4","text":"Mansh woteraw ik'osh shukeets meetso meyi jango b́wotiyalo, woteraw Ik'o kasho deshaw b́wottsosh Ik' ikoniyere okoniye k'osho Izar Izewer bíaalok'owo danfone."},{"book":"1 K'orontos","chapter":"8","verse":"5","text":"Dab Izar Izeweri b́woterawo Izar izewerotsi ett s'eegeyirwots ayuwots Izar izewerotsnat ay doonzuwots daronat datsatse fa'ane eteyalor,"},{"book":"1 K'orontos","chapter":"8","verse":"6","text":"Noko Izar Izewermó jam keewo aztsonat noowere bíko no wottsuwots Ik'o niho b́s'uziye, mank'owere jamkeewo bín azetsonat noowere bín nobeyirwo Doonz iko Iyesus Krstos s'uziye."},{"book":"1 K'orontos","chapter":"8","verse":"7","text":"Ernmó han dan jametswotsiyaliye, ik ikuwots han b́borfetsosh woteraw Ik'o ik'iyo bo doyo wosh bodek'tsotse meestso bomeyir woteraw ik'osh shuketsok'o woshdek'tniye, mansh bo asaabiyo maawk b́wottsosh bokiimiri."},{"book":"1 K'orontos","chapter":"8","verse":"8","text":"B́wotiyalor Ik'ok noon t'intsituwo mooniyaliye, moonok'azalor noosh shapit keewo aaliye, nomaalor noosh oot'et keew aaliye."},{"book":"1 K'orontos","chapter":"8","verse":"9","text":"Wotowa ére nas' it keshtsan imnetiyon kup'eraw ashuwotssh t'ug b́ woterawok'o it atso korde'ere."},{"book":"1 K'orontos","chapter":"8","verse":"10","text":"«Dano detsfe» err woshosh shúketso wosh shukeyiruwoke nmaafere b́ imnetiyon kúp'eraw asho neen b́ bek'al n fintsan ashman woshosh shuketso b́ meetuwok'o bíango n kúp'iri etosha?"},{"book":"1 K'orontos","chapter":"8","verse":"11","text":"Eshe nee «Dank taane» err Krstos bísh b́ k'irtsonat b́ imnetiyon kúp'eraw krstyaniyo t'afituwe etee."},{"book":"1 K'orontos","chapter":"8","verse":"12","text":"Hank'on amants it eshuwotsi dadar bo nib maawtso gaawiyon Krstosi it dadiri."},{"book":"1 K'orontos","chapter":"8","verse":"13","text":"Eshe misho t eshu amantsosh t'ug b́ wotitka wotiyal t eshush t'ug wot k'azosh b́ jamon meetso maaratse."}]}