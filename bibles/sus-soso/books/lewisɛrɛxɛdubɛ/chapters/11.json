{"data":[{"book":"Lewi Sɛrɛxɛdubɛ","chapter":"11","verse":"1","text":"Alatala naxa a masen Annabi Munsa nun Haruna bɛ,"},{"book":"Lewi Sɛrɛxɛdubɛ","chapter":"11","verse":"2","text":"«Wo xa a fala Isirayilakae bɛ, sube naxee radaxaxi wo bɛ, nee nan ya:"},{"book":"Lewi Sɛrɛxɛdubɛ","chapter":"11","verse":"3","text":"Sube tore kanyie naxee tore itaxunxi firinyi ra, e man e xa donse ratema e dɛ i e nu a idon. Wo nɔma na sube mɔɔli donde.»"},{"book":"Lewi Sɛrɛxɛdubɛ","chapter":"11","verse":"4","text":"«Kɔnɔ ndee na naxee donse ratema e dɛ i e nu a idon, e tore tan mu itaxunxi firinyi ra. Nee raharamuxi wo ma. Ɲɔxɔmɛ raharamuxi wo ma, barima a donse ratema a dɛ i a nu a idon, kɔnɔ a tore mu itaxunxi firinyi ra."},{"book":"Lewi Sɛrɛxɛdubɛ","chapter":"11","verse":"5","text":"Yere maniyɛ nde fan donse ratema a dɛ i a nu a idon, kɔnɔ a tore mu itaxunxi firinyi ra. A raharamuxi wo ma."},{"book":"Lewi Sɛrɛxɛdubɛ","chapter":"11","verse":"6","text":"Yere fan donse ratema a dɛ i a nu a idon, kɔnɔ a tore mu itaxunxi firinyi ra. A raharamuxi wo ma."},{"book":"Lewi Sɛrɛxɛdubɛ","chapter":"11","verse":"7","text":"Xɔsɛ tan, a tore itaxunxi firinyi ra, kɔnɔ a mu donse ratema a dɛ i a nu a idon. A raharamuxi wo ma."},{"book":"Lewi Sɛrɛxɛdubɛ","chapter":"11","verse":"8","text":"Wo naxa na subee don, wo naxa din e binbie ra. E raharamuxi wo ma.»"},{"book":"Lewi Sɛrɛxɛdubɛ","chapter":"11","verse":"9","text":"«Yɛxɛ naxee na ye xɔɔra, wo nɔma naxee donde, nee nan ya: xale kanyi nun bɛlɛ kanyi naxee na baa ma, xa na mu a ra xure kui."},{"book":"Lewi Sɛrɛxɛdubɛ","chapter":"11","verse":"10","text":"Kɔnɔ yɛxɛ naxee na baa ma, xa na mu a ra xure kui, bɛlɛ mu na naxee ma, xa na mu a ra xale mu na naxee ma, e raharamuxi wo ma."},{"book":"Lewi Sɛrɛxɛdubɛ","chapter":"11","verse":"11","text":"E raharamuxi wo ma, wo naxa e sube don. E binbie fan raharamuxi wo ma."},{"book":"Lewi Sɛrɛxɛdubɛ","chapter":"11","verse":"12","text":"Yɛxɛ birin bɛlɛ nun xale mu na naxee ma, e raharamuxi wo ma.»"},{"book":"Lewi Sɛrɛxɛdubɛ","chapter":"11","verse":"13","text":"«Xɔni raharamuxie nan ya wo mu lan wo xa naxee don: yubɛ, sɛgɛ, xaruma gbɔntɔɛ,"},{"book":"Lewi Sɛrɛxɛdubɛ","chapter":"11","verse":"14","text":"a nun nee maniyɛ birin."},{"book":"Lewi Sɛrɛxɛdubɛ","chapter":"11","verse":"15","text":"Xaaxa fan, wo naxa na don a nun a maniyɛ birin."},{"book":"Lewi Sɛrɛxɛdubɛ","chapter":"11","verse":"16","text":"Xundi, koofole, a nun tagarantongoe,"},{"book":"Lewi Sɛrɛxɛdubɛ","chapter":"11","verse":"17","text":"wo naxa e don a nun nee maniyɛ birin."},{"book":"Lewi Sɛrɛxɛdubɛ","chapter":"11","verse":"18","text":"Gbongboe, yedɔnmɛ,"},{"book":"Lewi Sɛrɛxɛdubɛ","chapter":"11","verse":"19","text":"laaba, tukɛ, a nun nee maniyɛ birin, wo naxa e don.»"},{"book":"Lewi Sɛrɛxɛdubɛ","chapter":"11","verse":"20","text":"«Nimase gabutenyi nun sanyi na naxee ma, e raharamuxi wo ma."},{"book":"Lewi Sɛrɛxɛdubɛ","chapter":"11","verse":"21","text":"Kɔnɔ na nimase mɔɔlie ya ma, naxee tuganma, wo nɔma nee tan donde,"},{"book":"Lewi Sɛrɛxɛdubɛ","chapter":"11","verse":"22","text":"alɔ katoe, tugumie, nun nee maniyɛ birin."},{"book":"Lewi Sɛrɛxɛdubɛ","chapter":"11","verse":"23","text":"Kɔnɔ, nimase gabutenyi nun sanyi na naxee ma, e raharamuxi wo ma.»"},{"book":"Lewi Sɛrɛxɛdubɛ","chapter":"11","verse":"24","text":"«Xa wo dinma sube sɛniyɛntare ra, wo findima mixi sɛniyɛntare ra han nunmare ra."},{"book":"Lewi Sɛrɛxɛdubɛ","chapter":"11","verse":"25","text":"Naxan e binbie maxaninma, na kanyi lan nɛ a xa a xa dugie xa, a man fa findi mixi sɛniyɛntare ra han nunmare ra. Fo a xa a xa dugie xa."},{"book":"Lewi Sɛrɛxɛdubɛ","chapter":"11","verse":"26","text":"Sube naxee birin tore mu itaxunxi firinyi ra, a nun naxee donse donma, kɔnɔ a mu gbilenma a rate ra e dɛ i e nu a idon, nee raharamuxi wo ma. Naxan dinma na mɔɔli ra a findima mixi sɛniyɛntare ra."},{"book":"Lewi Sɛrɛxɛdubɛ","chapter":"11","verse":"27","text":"Sube birin tore mu na naxee bɛ, e e ɲɛrɛ e sanyi naanie xun na, e raharamuxi wo ma. Naxan dinma e binbie ra na findima mixi sɛniyɛntare ra han nunmare ra."},{"book":"Lewi Sɛrɛxɛdubɛ","chapter":"11","verse":"28","text":"E raharamuxi wo ma. Naxan e binbie maxaninma, na kanyi lan nɛ a xa a xa dugie xa, a man fa findi mixi sɛniyɛntare ra han nunmare ra.»"},{"book":"Lewi Sɛrɛxɛdubɛ","chapter":"11","verse":"29","text":"«Nimase naxan birin luma yilie kui, e haramuxi wo bɛ. E xilie nan ya: bale, ɲɛnɛ, kasa,"},{"book":"Lewi Sɛrɛxɛdubɛ","chapter":"11","verse":"30","text":"bonbolika, koolo, nun nee maniyɛe."},{"book":"Lewi Sɛrɛxɛdubɛ","chapter":"11","verse":"31","text":"Na nimase xunxuri mɔɔlie raharamuxi wo ma. Naxan dinma e binbie ra a findima mixi sɛniyɛntare ra han nunmare ra."},{"book":"Lewi Sɛrɛxɛdubɛ","chapter":"11","verse":"32","text":"Xa e binbie sa bira se nde fari, na fan findima se sɛniyɛntare ra, alɔ se sa se wuri daaxi, dugi, xuruse kiri xaraxi, bɛki, xa na mu a ra yirabase nde. A lanma na se mɔɔli xa sa ye xɔɔra han nunmare ra alako a xa sɛniyɛn."},{"book":"Lewi Sɛrɛxɛdubɛ","chapter":"11","verse":"33","text":"Xa na nimase mɔɔli bira fɛɲɛ nde kui, fɛɲɛ nun a kui se birin findima se sɛniyɛntare ra. Na fɛɲɛ xa kana."},{"book":"Lewi Sɛrɛxɛdubɛ","chapter":"11","verse":"34","text":"Ye naxan nu na na fɛɲɛ kui, a na sa donse nde ma, na donse fan findima se sɛniyɛntare ra. Minse yo naxan nu na na fɛɲɛ kui, a fan findima se sɛniyɛntare ra."},{"book":"Lewi Sɛrɛxɛdubɛ","chapter":"11","verse":"35","text":"Xa na nimase mɔɔli binbi bira se yo ma, na findima se sɛniyɛntare ra, alɔ taami ganse, xa na mu a ra tunde. E to findi se sɛniyɛntaree ra, a lanma wo xa e kana."},{"book":"Lewi Sɛrɛxɛdubɛ","chapter":"11","verse":"36","text":"Kɔnɔ xa e binbi sa bira dulonyi nan kui, xa na mu a ra ye ragatade nde, nee tan mu findima se sɛniyɛntaree ra. Kɔnɔ mixi naxan a bɛlɛxɛ dinma e binbie ra, na findima mixi sɛniyɛntare ra."},{"book":"Lewi Sɛrɛxɛdubɛ","chapter":"11","verse":"37","text":"Xa a binbi bira sansi xɔri ma naxan sima, na mu findima se sɛniyɛntare ra."},{"book":"Lewi Sɛrɛxɛdubɛ","chapter":"11","verse":"38","text":"Kɔnɔ xa a binbi bira sansi xɔri tan ma naxan na ye xɔɔra, na sansi xɔri findima se sɛniyɛntare ra wo bɛ.»"},{"book":"Lewi Sɛrɛxɛdubɛ","chapter":"11","verse":"39","text":"«Xa xuruse radaxaxi nde faxa, mixi fa din a binbi ra, na kanyi findima sɛniyɛntare ra han nunmare ra."},{"book":"Lewi Sɛrɛxɛdubɛ","chapter":"11","verse":"40","text":"Naxan na a sube don, na kanyi lan nɛ a xa a xa dugie xa, a man fa findi sɛniyɛntare ra han nunmare ra. Naxan na sube binbi maxanin, na kanyi lan nɛ a xa a xa dugie xa, a man fa findi sɛniyɛntare ra han nunmare ra.»"},{"book":"Lewi Sɛrɛxɛdubɛ","chapter":"11","verse":"41","text":"«Nimase naxan birin a bubuma bɔxi ma, nee birin raharamuxi wo ma. A mu lanma wo xa nee don."},{"book":"Lewi Sɛrɛxɛdubɛ","chapter":"11","verse":"42","text":"Bubusee nun nimase xunxuri naxee ɲɛrɛma e sanyi naani xun na, xa na mu a ra e sanyi wuyaxi xun na, e sese mu radaxaxi. Wo naxa e don."},{"book":"Lewi Sɛrɛxɛdubɛ","chapter":"11","verse":"43","text":"Wo naxa wo yɛtɛ findi sɛniyɛntare ra na nimase mɔɔli saabui ra. Wo naxa e don."},{"book":"Lewi Sɛrɛxɛdubɛ","chapter":"11","verse":"44","text":"Alatala nan n na, wo Marigi Ala. Wo xa wo yɛtɛ fi n tan nan ma. Wo xa sɛniyɛn, barima n tan sɛniyɛn. Wo naxa wo yɛtɛ findi sɛniyɛntare ra na nimase xunxuri saabui ra naxee luma ɲɛrɛ ra bɔxi ma.»"},{"book":"Lewi Sɛrɛxɛdubɛ","chapter":"11","verse":"45","text":"«N tan nan Alatala ra naxan wo raminixi Misira bɔxi ma, alako n xa findi wo Marigi Ala ra. Wo xa sɛniyɛn, barima n tan sɛniyɛn."},{"book":"Lewi Sɛrɛxɛdubɛ","chapter":"11","verse":"46","text":"Sɛriyɛ nan na ki subee, xɔnie, yɛxɛɛe, nun bubusee xa fe ra."},{"book":"Lewi Sɛrɛxɛdubɛ","chapter":"11","verse":"47","text":"Na kui wo nɔma sube sɛniyɛnxi nun sube sɛniyɛntare tagi raba kolonde, sube radaxaxi nun sube raharamuxi.»"}]}