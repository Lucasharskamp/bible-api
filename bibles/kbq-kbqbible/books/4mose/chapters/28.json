{"data":[{"book":"4 Mose","chapter":"28","verse":"1","text":"Ra Anumzamo'a Mosesena amanage huno asmi'ne,"},{"book":"4 Mose","chapter":"28","verse":"2","text":"Israeli vahera zmasamige'za kegava hu'ne'za ne'zama ofama hunaku'ma hanu'za huhamprinte'noa knarera eri'za tevefina kresageno, knare mana vinke'na mna'a antahi'neno."},{"book":"4 Mose","chapter":"28","verse":"3","text":"Hagi kagra anage hunka zamasamio, ama anahukna huta Ra Anumzamofontera ofama hanaza zana erita egahaze. Tare ve sipisipima mago kafu huno afuhe afahe osu'nesia avreta tevefina magoke magoke knarera eme kresramana vuvava hugahaze."},{"book":"4 Mose","chapter":"28","verse":"4","text":"Hagi mago ve sipisipia nantera ofa nehuta, magora kinaga ofa hugahaze."},{"book":"4 Mose","chapter":"28","verse":"5","text":"Hagi ana nehuta mago kilo kane osi hu'nesia flaua'ene mago lita olivi masavene erihavia huta witi ofa hugahaze."},{"book":"4 Mose","chapter":"28","verse":"6","text":"Hagi ama ana ofama hanazana ko'ma Sainai agonafima Ra Anumzamo'ma mnama nentahino musema hanigu eri agafa huta hu'naza ofagita, maka knafina huvava hugahaze."},{"book":"4 Mose","chapter":"28","verse":"7","text":"Hagi ana kresramnama vanafina, waini tina ofa hugahaze. Hagi anama ofa hunaku'ma hanaza waini tina ruotage'ma hu'nefinka Ra Anumzamofontega waini ofe huta ome tagitreho."},{"book":"4 Mose","chapter":"28","verse":"8","text":"Hagi witine waini tima'a ofama nanterama hu'nazankna huta kinagama ofa hanaza sipsipia tevefi kre fanene hu ofa hinkeno, Anumzamo'a mna'a nentahino musena hino."},{"book":"4 Mose","chapter":"28","verse":"9","text":"Hagi mani fruhu kna Sabati knarera mago kafu huno afuhe afahe osu'nesia tare ve sipisipia nevarenka, mago kilo flaua olivi masavene eri havia hu'nesiane, eri havia hunka waini ofanena hugahane."},{"book":"4 Mose","chapter":"28","verse":"10","text":"Hagi e'i mika mani fru Sabati knare'ma tevefima kre fanenema hu ofagita, maka zupa waini ti ofane, tevefima kre fanene hu ofama mika zupama nehazaza hugahaze."},{"book":"4 Mose","chapter":"28","verse":"11","text":"Hagi mago'mago ikamofo ese kna zupa tare ve bulimakaogi, mago ve sipisipigi, mago kafu hu'no afuhe afehe osu'nenia 7ni'a sipisipi anenta ana maka Ra Anumzamofonte'ma tevefima kre fanene hu ofama hu'za avre'za egahaze."},{"book":"4 Mose","chapter":"28","verse":"12","text":"Hagi ana witi ofama hanazana mago mago bulimakaoma ofama hanarera, 3'a kilo hu'nesia flauama masavenema eri havia hu'nesiane, mago mago ve sipisipi ofama hanarera 2kilo hu'nesia flaua masavene eri havia hu'nesiane, erinteta ofa hugahaze."},{"book":"4 Mose","chapter":"28","verse":"13","text":"Hagi mago kilo hu'nesia flaua masavene erihavia huta mago mago agaho sipisipine tevefima kre fanenehu ofa hinkeno, Ra Anumzamo'a mna'a nentahino musena hugahie."},{"book":"4 Mose","chapter":"28","verse":"14","text":"Hagi ofama hunaku'ma hanafima waini ofama hanuta, mago'mago bulimakaoma ofama hanarera, 1 lita waini ofa nehuta, mago mago sipisipima ofama hanarera, 1 litagi hafu'a waini tine erita ofa hugahaze. Ama ana ofa mago mago ikamofona ese knazupa eme huterema hanaza ofe."},{"book":"4 Mose","chapter":"28","verse":"15","text":"Hagi mago ikamofona ese kna zupa, mago ve meme kumi ofa Ra Anumzamofontera hiho. Hagi mika zupama nehaza ofagino waini tine magopi erinteta ofa hugahaze."},{"book":"4 Mose","chapter":"28","verse":"16","text":"Hagi ese ikamofona 14ni zupa Ra Anumzamo'ma ozamahe zamagatere'nea zanku'ma ne'zama retro hu'za nene'za antahimi kne."},{"book":"4 Mose","chapter":"28","verse":"17","text":"Hagi ana ikamofo 15zupa ne'zana kreza nene'za musena nehu'za, zisti onte bretia 7ni'a knamofo agu'afi negahaze."},{"book":"4 Mose","chapter":"28","verse":"18","text":"Hagi ana ikamofo ese knazupa, mika vahera zamazeri atru nehinke'za monora nehu'za, zamagra ana kna zupa eri'zana e'origahaze."},{"book":"4 Mose","chapter":"28","verse":"19","text":"Hagi Ra Anumzamofonte'ma tevefima kre fanenehu ofa erita esazana, tare bulimakaogi, mago ve sipisipigi, 7ni'a sipisipi anentatami mago kafu huno afuhe afahe osu'nesia zamavare'za egahaze."},{"book":"4 Mose","chapter":"28","verse":"20","text":"Hagi mago'mago bulimakaonena 3kilo hu'nenia flaua masavene eri havia huta ofa nehuta, tare kilo hu'nesia flaua masavene eri havia huta ve sipisipinena ofa hugahaze."},{"book":"4 Mose","chapter":"28","verse":"21","text":"Hagi 7ni'a sipisipi anentatamima mago magoma ofama huterema hanarera, masavenema erihavia hu'nenia flaua mago kilo ofa hutere hugahaze"},{"book":"4 Mose","chapter":"28","verse":"22","text":"Anahukna huta mago ve meme kumimofo nona huno apasente ofa Ra Anumzamofontera hugahaze."},{"book":"4 Mose","chapter":"28","verse":"23","text":"Hagi ama ana ofa maka nanterama hutere'ma nehaza ofane, ana ofa hugahaze."},{"book":"4 Mose","chapter":"28","verse":"24","text":"Ama ana kanteke avaririta 7ni'a zagegnamofo agu'afina tevefima kre fanene hu ofane, waini ofanena hanageno Ra Anumzamo'a knare mana nentahino musena hugahie."},{"book":"4 Mose","chapter":"28","verse":"25","text":"Hagi 7ni knarera mani fru huta mono nehuta, ranra eri'zana e'origahaze."},{"book":"4 Mose","chapter":"28","verse":"26","text":"Anahukna huta hozafinti ese ne'zama hamareno muse hu knamofona ese knazupa, Ra Anumzamofontera ese witi ragama nenama haniana erita ne-eta, mago'a knafima e'neri'za eri'zana ama ana knarera e'origahaze."},{"book":"4 Mose","chapter":"28","verse":"27","text":"Hianagi tevefi kre fanenehu ofama hanageno Ra Anumzamo'ma knare mana nentahino musema nehia ofa, tare agaho bulimakaonki, mago sipisipigi, 7ni'a sipisipi anentatami mago kafu hunenia avreta tevefi kre fanenehu ofa ne-eta,"},{"book":"4 Mose","chapter":"28","verse":"28","text":"ana ofanema witi ofa hanazana, knare huno'ma kane osi'ma hu'nenia flaua masavene eri havia hu'nesiana, 3'a kilo hu'nenia flaua'ene mago mago bulimakonena tevefina kresramna nevunka, ve sipisipinena 2kilo hu'nesia flaua'ene kresramana vugahane."},{"book":"4 Mose","chapter":"28","verse":"29","text":"Hagi 7ni'a sipisipi anentatamima mago mago'ma ofama hutere'ma hanarera, masavenema erihavia hu'nenia flaua mago kilo hu'nesia ofa hutere hugahaze"},{"book":"4 Mose","chapter":"28","verse":"30","text":"Ana nehunka mago ve meme afuteti kagra'a kumimofo nona huno apasente ofa hugahane."},{"book":"4 Mose","chapter":"28","verse":"31","text":"Hagi waini ofane eri mago hunka ana ofa retroma hanazana, witi ofane tevefi kre fanene hu ofa megahie. Hagi mika ofama hanaza zagaramimofona afuhe afahera osu'nesia su'zanu ofa hugahane."}]}