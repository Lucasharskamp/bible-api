{"data":[{"book":"1 यूहन्ना","chapter":"1","verse":"1","text":"असां तुहांजो इक माणुऐ दे बारे च लिखा दे न जड़ा जीवन दा बचन है, कने सै शुरुआत ला ही था, जिसयो असां सुणया, जिसयो असां ध्याने ने अपणी हखी ने दिखया कने हथां ने छुता।"},{"book":"1 यूहन्ना","chapter":"1","verse":"2","text":"ऐ माणु जड़ा जिन्दगी दिंदा है सै धरती पर आया है, कने असां उसयो दिखया, कने उदी गबाई दिन्दे न, कने तुहांजो हमेशा दी जिन्दगी दे बारे च दसदे न, जिसयो पिता परमेश्वरे सांझो दसया।"},{"book":"1 यूहन्ना","chapter":"1","verse":"3","text":"जड़ा कुछ असां यीशुऐ मसीह दे बारे च दिखया कने सुणया है, उदी गबाई तुहांजो भी दिन्दे न, इस तांई की तुहाड़ी संगती साड़े सोगी हो: कने साड़ी ऐ संगती पिता परमेश्वर सोगी, कने उदे पुत्र यीशु मसीह सोगी है।"},{"book":"1 यूहन्ना","chapter":"1","verse":"4","text":"कने ऐ गल्लां असां इस तांई लिखदे न, की तुहाड़ी खुशी पूरी होई जा।1:4 उना दी खुशी पूरी होई जांदी अगर उना जो परमेश्वरे सोगी कने इक दुज्जे सोगी संगति मिलदी क्योंकि उना दी असली खुशी उना दे उद्धारकर्ता ला मिली सकदी थी।"},{"book":"1 यूहन्ना","chapter":"1","verse":"5","text":"जड़ा शुभसमाचार असां यीशुऐ ला सुणया है, सै ऐ है, की परमेश्वर अच्छा है कने ज्योति सांई पबित्र है कने उदे च कोई भी बुराई1:5 नेहरा बुराई जो दसदा है  नी है।"},{"book":"1 यूहन्ना","chapter":"1","verse":"6","text":"अगर असां बोलन, की परमेश्वरे सोगी साड़ी हिस्सेदारी है, कने असां फिरी भी बुराई करदे रेंदे न, तां असां झूठ बोलदे न कने सच्चाई ने नी जिन्दे न।"},{"book":"1 यूहन्ना","chapter":"1","verse":"7","text":"तुसां सै ही करा जड़ा सही है जियां परमेश्वर सिद्ध रुपे च सही है, तियां ही असां भी लौई च जी न, तां परमेश्वरे कने इक दुज्जे ने हिस्सेदारी रखदे न, कने उदे पुत्र यीशु मसीह दा खून सांझो साड़े सारयां पापां ला शुद्ध करदा है।"},{"book":"1 यूहन्ना","chapter":"1","verse":"8","text":"अगर असां बोलन की असां कोई पाप नी किता, तां असां अपणे आपे जो धोखा दिन्दे न, कने जड़ी सच्चाई परमेश्वर बोलदा है इस पर भरोसा नी करदे।"},{"book":"1 यूहन्ना","chapter":"1","verse":"9","text":"अगर असां परमेश्वरे सामणे अपणे पापां जो मन्नी लेन, तां सै साड़े पापां जो माफ करणे कने सांझो सारे अधर्म ला शुद्ध करणे च भरोसे दे काबील कने धर्मी है।"},{"book":"1 यूहन्ना","chapter":"1","verse":"10","text":"अगर असां बोलन की असां पाप नी किता, तां असां परमेश्वरे जो झूठा बणादे न, कने असां परमेश्वर दे बचन जो नी समझदे न कने सै जड़ा बोलदा है उदा पालन नी करदे।"}]}