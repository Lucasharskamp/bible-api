{"data":[{"book":"Лукастар","chapter":"16","verse":"1","text":"Исусо пхэндя Пэстирэ сытярнэнди:"},{"book":"Лукастар","chapter":"16","verse":"2","text":"Хулай выакхардя лэс пэстэ тай пхэндя: «Со када мэ шунав пала тутэ? Здэ и бути, колэстар со ту будэр на авэса тэ дикхэс пала мэрно хулаимос»."},{"book":"Лукастар","chapter":"16","verse":"3","text":"Пхурэдэр бутярно гындосардя: «Со манди акана тэ терав? Хулай вытрадэл ман пай бути. Тэ жав тэ ганавав и пхув нинай зор мандэ, тэ мангав манди лажаво."},{"book":"Лукастар","chapter":"16","verse":"4","text":"Мэ жанав, со манди трэбуй тэ терав кадя, соб, сар ман вытрадэна кала бутятар, тэ аракхадён кацавэ мануша, савэ прилэна ман пэстэ»."},{"book":"Лукастар","chapter":"16","verse":"5","text":"И вов ля тэ акхарэл екх пала екхэстэ пэстирэ хуластирэн ужылимарен. Екхэстэ пушля: «Скачи ту ужыло мэрнэ хуласти?»"},{"book":"Лукастар","chapter":"16","verse":"6","text":"«Шэл кхорэ оливково дзэто», — пхэндя кодва. Бутярно пхэндя лэсти: «Лэ пэско запистросаримос, бэш и майсыго пэрэпистросар пэ пандэша»."},{"book":"Лукастар","chapter":"16","verse":"7","text":"Тунчи вов пушля аврэстэ ужылимарестэ: «Ай ту скачи ужыло?» «Мия гонэ ворзо», — пхэндя кодва. Бутярно пхэндя лэсти: «Залэ пэско запистросаримос и пэрэпистросар пэ охтошэла»."},{"book":"Лукастар","chapter":"16","verse":"8","text":"Хулай лашардя пэстирэс хохавнэс пхурэдэр бутярнэс, со годяварнэс тердя. Кала люматирэ шавэ майбут полэн, сар тэ андярэн пэс аврэ манушэнца, сар шавэ Дэвлэстирэ, Саво исин Удуд."},{"book":"Лукастар","chapter":"16","verse":"9","text":"Ай Мэ пхэнав тумэнди: терэн пэсти амалэн найчячимастирэ барвалимаса, кай, кала лэс на авэла, тумэн тэ прилэн андэ чера пэ вако."},{"book":"Лукастар","chapter":"16","verse":"10","text":"Ко патимаско андэ найбари бути, кодва авэла патимаско андэ бари бути. Ай ко найпатимаско андэ найбари бути, кодва авэла найпатимаско и андэ бари бути."},{"book":"Лукастар","chapter":"16","verse":"11","text":"И сар тумэ найпатимастирэ андо найжужо барвалимос, ко дэла тумэнди чячюно?"},{"book":"Лукастар","chapter":"16","verse":"12","text":"И сар тумэ сас найпатимастирэ, кала терэнас бути на андо пэско хулаимос, ко дэла тумэнди тумаро?"},{"book":"Лукастар","chapter":"16","verse":"13","text":"Нисаво бутярно на авэла тэ терэл бути пэ дуй хулая. Вов екхэс авэла фартэ тэ на камэл, ай аврэс тэ камэл, екхэсти авэла чячюнэса, ай пэ авэр на тховэла патив. Тумэ нисар на авэна тэ терэн бути андэ екх вряма важ о Дэл и важ о барвалимос."},{"book":"Лукастар","chapter":"16","verse":"14","text":"Фарисеёря, савэ камэнас ловэ, шундэ када вся и асанаспэ Исусостар."},{"book":"Лукастар","chapter":"16","verse":"15","text":"Исусо пхэндя лэнди:"},{"book":"Лукастар","chapter":"16","verse":"16","text":"Вряма Законоско ай пророконго сас жыкай Иоано, ай икхатар роспхэнэлпэ Радосаво Лав палав Тхагаримос Дэвлэско, и всаворэ тховэн зора, соб тэ зажа андэр лэстэ."},{"book":"Лукастар","chapter":"16","verse":"17","text":"Майсыго болыбэн и пхув ужана, сар екх майцэкни пистросарди андав Законо хасардёла!"},{"book":"Лукастар","chapter":"16","verse":"18","text":"Ко розжалпэ пэстиря ромняса и лэл авря ромня, кодва терэл лубимос, и ко лэл ромня, сави розжыляпэ пэстирэ ромэса, терэл лубимос."},{"book":"Лукастар","chapter":"16","verse":"19","text":"Жувэлас екх барвало мануш. Вов урявэласпэ андэ майкучютни йида, и всаворо жувимос лэстэ сас сар радосаво свэнко."},{"book":"Лукастар","chapter":"16","verse":"20","text":"Ай паша лэстирэ градатирэ удар пашлёлас чёроро, савэс акхарэнас Лазарё, всаворо обшуто насвалимаса."},{"book":"Лукастар","chapter":"16","verse":"21","text":"Вов фартэ камэлас тэ хал кода, со пэрэлас пай мэсали кав барвало. Риконэ авэнас и шыбаса жужарэнас лэстирэ дукха."},{"book":"Лукастар","chapter":"16","verse":"22","text":"О чёроро муля, и ангелоря одандярдэ лэс кав Авраамо. Муля и барвало, тай гарадэ лэс."},{"book":"Лукастар","chapter":"16","verse":"23","text":"Барвало сас андо адо андэ бари грыжа. Вов вазгля якха тай удикхля дур пэстар лэ Авраамос, ай паша лэстэ Лазарёс."},{"book":"Лукастар","chapter":"16","verse":"24","text":"Вов акхардя: «Дад Авраамо, тангосар ман и бишал лэ Лазарёс, мэк вов тховэл пэско най андо паи и шол пэ шыб мэрни, а то мэ фартэ грыжавав андэ кадья яг»."},{"book":"Лукастар","chapter":"16","verse":"25","text":"Нэ Авраамо пхэндя: «Бэято, гындосар, со ту лян андо тиро жувимос лашымос, а Лазарё ля выритимос. Икхатар вов катэ радолпэ, а ту грыжоспэ."},{"book":"Лукастар","chapter":"16","verse":"26","text":"Тай инкэ, машкар амэндэ ай тумэндэ — бари выганавди, и кала варико закамэла тэ пэрэжал катар тумэндэ ай тумэндар амэндэ, на пэрэжана»."},{"book":"Лукастар","chapter":"16","verse":"27","text":"Барвало пхэндя: «Тунчи мангав тут, дадэ, бишал Лазарёс андо чер мэрнэ дадэстэ."},{"book":"Лукастар","chapter":"16","verse":"28","text":"Мандэ исин панч пхрала, мэк вов умангэл лэн, кай и онэ тэ на попэрэн кардэ, андо тхан грыжако»."},{"book":"Лукастар","chapter":"16","verse":"29","text":"Авраамо пхэндя: «Лэндэ исин Моисеё и пророкоря, мэк лэн ашунэн»."},{"book":"Лукастар","chapter":"16","verse":"30","text":"«Нат, дад Авраамо, — пхэндя барвало, — сар авэла варико андай мулэ лэндэ, тунчи онэ каисавэна»."},{"book":"Лукастар","chapter":"16","verse":"31","text":"Пэ када Авраамо пхэндя лэсти: «Сар лэ Моисеёс и лэ пророкон на ашунэн, тунчи, кала ко андай мулэ жундёла, онэ на патяна»."}]}