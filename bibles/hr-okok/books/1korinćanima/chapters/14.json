{"data":[{"book":"1 Korinćanima","chapter":"14","verse":"1","text":"Težite za ljubavlju! Žarko čeznite za duhovnim darovima, posebice za prorokovanjem!"},{"book":"1 Korinćanima","chapter":"14","verse":"2","text":"Jer tko govori u jezicima, Bogu govori; nitko ga, naime, ne razumije jer Duhom govori tajanstvene stvari."},{"book":"1 Korinćanima","chapter":"14","verse":"3","text":"Tko prorokuje, međutim, govori ljudima: pomaže im da se izgrađuju u Gospodinu, hrabri ih i tješi."},{"book":"1 Korinćanima","chapter":"14","verse":"4","text":"Tko govori u jezicima, izgrađuje sebe u Gospodinu, ali tko prorokuje, izgrađuje Crkvu."},{"book":"1 Korinćanima","chapter":"14","verse":"5","text":"Želio bih da svi govorite u jezicima, ali još više da prorokujete. Jer tko prorokuje, veći je od onoga tko govori u drugim jezicima, osim ako to protumači za izgradnju Crkve."},{"book":"1 Korinćanima","chapter":"14","verse":"6","text":"Draga braćo, kad bih došao i govorio vam drugim jezicima, od kakve bi vam to bilo koristi ako vam ne bih priopćio ni kakvo otkrivenje, ni znanje, ni proroštvo, ni pouku?"},{"book":"1 Korinćanima","chapter":"14","verse":"7","text":"Čak i ako beživotna glazbala—flauta ili lira—ne daju od sebe razgovijetna glasa, kako ćete razabrati što izvode?"},{"book":"1 Korinćanima","chapter":"14","verse":"8","text":"Ili ako trublja ne dade jasna glasa, kako će vojnici znati da se treba spremiti za boj?"},{"book":"1 Korinćanima","chapter":"14","verse":"9","text":"Također, govorite li tuđim jezikom, nerazumljivo, tko će razabrati što govorite? Bit će kao da govorite u vjetar."},{"book":"1 Korinćanima","chapter":"14","verse":"10","text":"Na svijetu ima toliko različitih jezika i oni koji ih razumiju odlično se na njima sporazumijevaju."},{"book":"1 Korinćanima","chapter":"14","verse":"11","text":"Ali meni ne znače ništa. Neću razumjeti ljude koji mi tim jezicima govore niti će oni razumjeti mene."},{"book":"1 Korinćanima","chapter":"14","verse":"12","text":"Kad već tako silno čeznete za duhovnim darovima, molite Boga da vam dade one koji će biti na izgradnju cijeloj Crkvi."},{"book":"1 Korinćanima","chapter":"14","verse":"13","text":"Zato onaj koji govori jezike, neka moli i za dar tumačenja kako bi ljudima mogao reći i značenje poruke koju je u jezicima dobio."},{"book":"1 Korinćanima","chapter":"14","verse":"14","text":"Jer ako se molim na jeziku koji ne razumijem, moj se duh moli, ali moj um u tome ne sudjeluje."},{"book":"1 Korinćanima","chapter":"14","verse":"15","text":"Što mi je dakle činiti? Molit ću se duhom, ali također i umom, riječima koje razumijem. Pjevat ću hvalospjeve duhom, ali i umom."},{"book":"1 Korinćanima","chapter":"14","verse":"16","text":"Jer ako se moliš Bogu samo duhom, kako će oni koji ne razumiju što govoriš s tobom slaviti Boga te reći “Amen” na tvoju molitvu?"},{"book":"1 Korinćanima","chapter":"14","verse":"17","text":"Izricat ćeš divne hvalospjeve, ali oni drugima neće biti na izgradnju."},{"book":"1 Korinćanima","chapter":"14","verse":"18","text":"Ja, hvala Bogu, govorim u drugim jezicima više od svih vas."},{"book":"1 Korinćanima","chapter":"14","verse":"19","text":"Ali na crkvenome sastanku draže mi je izgovoriti pet razumljivih riječi, da i druge poučim, nego izreći bezbroj riječi na drugim jezicima."},{"book":"1 Korinćanima","chapter":"14","verse":"20","text":"Ne budite, draga braćo i sestre, poput djece u razboritosti glede toga, nego budite djeca po zloći, a zreli pameću."},{"book":"1 Korinćanima","chapter":"14","verse":"21","text":"U Svetome pismu piše da je Gospodin rekao:"},{"book":"1 Korinćanima","chapter":"14","verse":"22","text":"Drugi jezici dakle nisu znak zbog kojega će nevjerni povjerovati nego ih ostavlja u nezanju."},{"book":"1 Korinćanima","chapter":"14","verse":"23","text":"Govore li, primjerice, na crkvenome sastanku svi u drugim jezicima, a uđu nevjernici ili tko neupućen u te stvari, pomislit će da ste poludjeli."},{"book":"1 Korinćanima","chapter":"14","verse":"24","text":"Ali ako svi prorokujete, a uđe koji nevjernik ili neupućen čovjek, shvatit će da je grešnik i vaše će ga riječi osuditi."},{"book":"1 Korinćanima","chapter":"14","verse":"25","text":"Dok bude slušao, tajne njegova srca bit će razotkrivene te će pasti na koljena i pokloniti se Bogu i priznati: “Bog je zaista među vama!”"},{"book":"1 Korinćanima","chapter":"14","verse":"26","text":"Braćo i sestre, kad se dakle sastanete, netko će imati hvalospjev, netko pouku, netko otkrivenje koje mu je Bog dao, netko će govoriti nepoznatim jezikom, a netko će to tumačiti. Ali sve što činite mora svima biti na izgradnju u Gospodinu."},{"book":"1 Korinćanima","chapter":"14","verse":"27","text":"Neka nepoznatim jezikom govore samo dvoje ili troje, i to jedan po jedan, a netko neka tumači što govore."},{"book":"1 Korinćanima","chapter":"14","verse":"28","text":"Ako pak nema nikoga tko bi to znao protumačiti, neka taj šuti u Crkvi i govori samo sebi i Bogu."},{"book":"1 Korinćanima","chapter":"14","verse":"29","text":"Neka prorokuje samo dvoje ili troje, a zatim neka drugi prosuđuju njihovu poruku."},{"book":"1 Korinćanima","chapter":"14","verse":"30","text":"Ali ako za čijeg prorokovanja tko drugi dobije objavu od Boga, prvi neka ušuti."},{"book":"1 Korinćanima","chapter":"14","verse":"31","text":"Tako ćete, jedan po jedan, svi moći prorokovati, da svi budu poučeni i ohrabreni."},{"book":"1 Korinćanima","chapter":"14","verse":"32","text":"Upamtite da oni koji prorokuju vladaju svojim proročkim duhovima te mogu čekati svoj red."},{"book":"1 Korinćanima","chapter":"14","verse":"33","text":"Jer Bog nije Bog nereda, nego Bog mira."},{"book":"1 Korinćanima","chapter":"14","verse":"34","text":"žene neka šute na sastancima. Nije im dopušteno govoriti. Neka se u svezi s tim pokore odredbama Zakona."},{"book":"1 Korinćanima","chapter":"14","verse":"35","text":"Imaju li pitanja, neka doma pitaju svoje muževe jer nije primjereno da žene govore na crkvenim sastancima."},{"book":"1 Korinćanima","chapter":"14","verse":"36","text":"Mislite li da spoznaja Božje riječi počinje i završava s vama Korinćanima? Jako se varate."},{"book":"1 Korinćanima","chapter":"14","verse":"37","text":"Tvrdi li tko od vas da je prorok ili da je obdaren duhom, treba znati da je ovo što vam pišem zapovijed samoga Gospodina."},{"book":"1 Korinćanima","chapter":"14","verse":"38","text":"Tko to ne priznaje, ni Gospodin njega neće priznati.14:38 U nekim rukopisima: Ne znate li to, ostanite u neznanju."},{"book":"1 Korinćanima","chapter":"14","verse":"39","text":"Zato, braćo i sestre, čeznite za darom prorokovanja i ne branite govoriti drugim jezicima."},{"book":"1 Korinćanima","chapter":"14","verse":"40","text":"Ali neka sve bude primjereno i uredno."}]}