{"data":[{"book":"Mark","chapter":"3","verse":"1","text":"Khawasuo Jisu'n Synagogue-ah aleikirnook, khawakhan akut kathi miring inkhat aleiom."},{"book":"Mark","chapter":"3","verse":"2","text":"Jisu diang noonnasik ithosial ombe tia athang suonasik kamanuom mi lekkhat khawakhan in-enna inleiom; khawa jarra inmani'n Sernikhuo khan ama'n miring pakha amindambe tia katha-ah inlei-ensui."},{"book":"Mark","chapter":"3","verse":"3","text":"Jisu'n kanapa diang aleiti, “Matianghin hongkalro.”"},{"book":"Mark","chapter":"3","verse":"4","text":"Halli Ama'n inmani diang aleirakel, “Sernikhuo khan eini Sinadan in ang thocha atime? sansik emakli minmang sikbe? Tu ka-ang khat ringkhuo sansik emakli minmangsik hibe?”"},{"book":"Mark","chapter":"3","verse":"5","text":"Jisu'n amit kalek-ah inmani diang alei-enna aleiraang, inmani malung kangar khat-um inthamak jarra aleipoongpui. Khawasuoli ama'n mipa diangkhan aleiti, “Nakut keisuoro.” Ama'n akut aheikeisuo, halli akutkha aleidam."},{"book":"Mark","chapter":"3","verse":"6","text":"Khawasuo Pharisee ngai'n Synagogue inmathaanna inleisi; halli Herod mi ngaile innot-ah in-inmuwa, inmani'n Jisu thatnasik chuon inleiminsuuk."},{"book":"Mark","chapter":"3","verse":"7","text":"Jisu'n asiamruoi ngaile Galilee tuidiiltiang inleisi, Galileeya inphut mipui katamtak in anuk inleijui,"},{"book":"Mark","chapter":"3","verse":"8","text":"Judea ramma, Jerusalemma, Idumea ramma, Jordan raaltiangnga kaom ram, khat-um Tyre le Sidon rampumpuiya mi katamtak in Jisu itho ngaikha injet-ah amadiang inheiwa."},{"book":"Mark","chapter":"3","verse":"9","text":"Mipui intamhei jarra ama in-uum maknasik Jisu'n asiamruoi ngaidiang rakuong inkhat amasik minteiru aleitipi. Jisu sik asiamruoi ngai'n rakuong inleimintei."},{"book":"Mark","chapter":"3","verse":"10","text":"Ama'n mi katamtak aleimindam, khat-um akana rakip in ama katooknasik ama omnatiang inlei-inneng."},{"book":"Mark","chapter":"3","verse":"11","text":"Ratha kathamak kanei mirakip in ama inmu phakhan, inmani'n amaikuungnga inleipur khat-um inringnga inleikheek, “Nangchu Pathian Sapa kha na-eii!”"},{"book":"Mark","chapter":"3","verse":"12","text":"Jisu'n ratha kathamak ipuutpi inmani ngaidiang ama tutakme tihi tu inkhatdiang tipimaru tia chong kanatak aleipeii."},{"book":"Mark","chapter":"3","verse":"13","text":"Jisu'n ching inkhat akalla halli ama'n imanuom mi ngaikha aleikoi. Inmani'n amadiang inheiwa,"},{"book":"Mark","chapter":"3","verse":"14","text":"han ama'n soomleini ngaikha amale inruoisik khat-um chongkaril sik-ah aleikadangnga “Tirton tia aleikoi,"},{"book":"Mark","chapter":"3","verse":"15","text":"khat-um raikhuo ngai puutsuok nasik ranak aleipeii.”"},{"book":"Mark","chapter":"3","verse":"16","text":"Hiwa senghi ikadang soomleini ngaikha in-eii: Simon (Peter tia Jisu'n araming aphuo);"},{"book":"Mark","chapter":"3","verse":"17","text":"James li anai John, Zebedee sangai (Jisu'n Boanerges tia araming aleiphuo, hiwa tinachu “Ruokinri sapa ngai” tina eii);"},{"book":"Mark","chapter":"3","verse":"18","text":"Andrew, Philip, Bartholomew, Matthew, Thomas, Alphaeus sapa James, Thaddaeus, Simon Patriot,"},{"book":"Mark","chapter":"3","verse":"19","text":"Halli Judas Iscariot, Jisu kajuorpa, hiwa ngaihi in-eii."},{"book":"Mark","chapter":"3","verse":"20","text":"Khawa suoli Jisu'n inntiang aleikir. Woikhat-um khawa ka-ang akatam mipui inchun nook-ah Jisu khat-um asiamruoi ngaikha bubaknasik pha leimumu."},{"book":"Mark","chapter":"3","verse":"21","text":"Ama insuung mi ngai'n hiwachong injetpha, inmani'n amakha ruoinasik inleitho, ajarchu inmani'n inleiti, “Amahi inweetjei!”"},{"book":"Mark","chapter":"3","verse":"22","text":"Jerusalem tiangnga kahong Dan Karu lekkhat ngai'n, “Ama suungnga Beelzebul om! raikhuo ngai lamkakeipa khan amadiang ranak apeya halli inmani iminpuutsuok eii,” inleiti. Matt 9:34; 10:25"},{"book":"Mark","chapter":"3","verse":"23","text":"Khawa jarra Jisu'n inmani ngaikha akoolla koiya, inmani diang chongminkhi ngaikha aleirilpi: “Angtho thoa Seitan in Seitan apuutsuok sikme?"},{"book":"Mark","chapter":"3","verse":"24","text":"Rengram inkhat in inthenkhoiya rupni insuok inchu inkhatli inkhat insuol inta, khawa rengram kha akoisik eii."},{"book":"Mark","chapter":"3","verse":"25","text":"Insuungkhur inkhat inthenkhoiya rupni insuok inchu inkhatli inkhat insuol inta, khawa insuungkhur kha akoisik eii."},{"book":"Mark","chapter":"3","verse":"26","text":"Khawa jarra Seitan rengram hi rupni suok ah inthenkhoi inchu, khawa kha sootnuni, takkha alek alek-ah koita amang wiaksik eii."},{"book":"Mark","chapter":"3","verse":"27","text":"Tu inkhat innum aka-ngar mipa kha akhitmasa-ah adamak inchu, a-inn luut-ah aneinaak rakip kha leimator nuni."},{"book":"Mark","chapter":"3","verse":"28","text":"Inthiangnga kei'n nangni diang kitihi eii, khachu mi ngai manu rakip khat-um inrilse angjet leiom innum angaidam pisik eii.3:28. inrilse angjet leiom; emakli Pathian chungnga karilse ngaikha."},{"book":"Mark","chapter":"3","verse":"29","text":"Takkha tu e-innum Ratha Inthiang chungnga karilse ngaikha angtikniteii ngaidam pinuni, ajarchu ama'n hektik kaboi manu kha athojei.” Luk 12:10"},{"book":"Mark","chapter":"3","verse":"30","text":"“Ama suungnga ratha kathamak kha aom” mi lekkhat in inti jarra, Jisu'n hiwahi aleiti."},{"book":"Mark","chapter":"3","verse":"31","text":"Khawa suoli Jisu anu le anai ngai inhongtung jei. Inmani'n inntuolla inngirra amadiang chong inminsiya ama inleikoi."},{"book":"Mark","chapter":"3","verse":"32","text":"Jisu koolla mipui katamtak inlei in-ong, halli inmani'n ama diang inleiti, “Enro, nanu le na-u nanai, nasar ngai'n tuolla nang inna inmupuizoot-ah inom.”"},{"book":"Mark","chapter":"3","verse":"33","text":"Jisu'n aleimasang, “Tume kei kanu? Tume kei ka-u kanai ngai?”"},{"book":"Mark","chapter":"3","verse":"34","text":"Ama koolla in-ong mipui ngaikha ahei-enna aleiti, “Enru! Hinna kaom ngaihi kei kanu khat-um kei ka-u kanai ngaikha in eii!"},{"book":"Mark","chapter":"3","verse":"35","text":"Tu e-innum Pathian lungdou katho ngaikha ka-u kanai, kanu khat-um kasar ngaikha in eii.”"}]}