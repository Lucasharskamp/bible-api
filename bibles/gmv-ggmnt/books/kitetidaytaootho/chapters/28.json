{"data":[{"book":"Kitetidayta Ootho","chapter":"28","verse":"1","text":"Nu biittay dizaso saarotethan gakkidape guye nu gakkida abba gidoon diza derey malta geetettizaro gididaro erridos."},{"book":"Kitetidayta Ootho","chapter":"28","verse":"2","text":"He dereyin diza asay daroo malaliza keyateth nus ooththides. He wode iray bukkida gishine meego gidida gish tama eththidi nuna mokki ekkida."},{"book":"Kitetidayta Ootho","chapter":"28","verse":"3","text":"Phawulossay ahaaththaira miithth shishshidi taaman gujin taama seelappe denddidayssan shoshshi kezidi iza kushe bolla xaaxxetides."},{"book":"Kitetidayta Ootho","chapter":"28","verse":"4","text":"Malta asay shoshshi Phawulossa kushe bolla xaaxxetidayssa beeyidi “hayssi addezi shemppo wodhdhidade; gasooykka abba bullahepekka izi attidi yikokka pirdiza Xoossafe kessi ekkidi paxxa daana dandda7ebeyna” giidi ba garssan hasa7ettida."},{"book":"Kitetidayta Ootho","chapter":"28","verse":"5","text":"Phawulossay qass shoshsha duge taman qooqofi yeegidi aykokka hanibeyna."},{"book":"Kitetidayta Ootho","chapter":"28","verse":"6","text":"Asaykka “Aydepe ayde iza asatethay kixxanesha, woykko qoopontta kundidi hayqqana” giidi naggides; Gido attin istti daroo wode naggishin iza bolla aykkoyne hanonttayssa beeyidi ba qoofa lammidi “hayssi addezi Xoossa” gides."},{"book":"Kitetidayta Ootho","chapter":"28","verse":"7","text":"He nu dizaso matan abba gidoon diza dereyo ayssiza Puppulyyosa geetettizadees gadey des; he addezi nuna mookki ekkidi besoon hedzdzu gallas gakkanaas loo7ethi imatides."},{"book":"Kitetidayta Ootho","chapter":"28","verse":"8","text":"Heeni Puppulyyosa aawa michchayinne guso harrigey sakkin zinniidi des; Phawulossay izakko gellidi izas wossidesinne iza bolla kushe woththidi paththides."},{"book":"Kitetidayta Ootho","chapter":"28","verse":"9","text":"Hessi hessaththo hanidape guye he dereyin diza hara harriganchati yiidi paxxida."},{"book":"Kitetidayta Ootho","chapter":"28","verse":"10","text":"Asaykka nus daroo mishshe ehidi nuna bonchizayssa nuna bessida; nu markkaben baana denddin nus koshshizayssa markkaben wursi caandda."},{"book":"Kitetidayta Ootho","chapter":"28","verse":"11","text":"Nu maltan hedzdzu aggina gammidape guye ballggoy adhdhana gakkanaas abba gidoon diza dereyin gammiidi Iskindiryappe yiza markkaben gellidi baana denddidos; He markkabeza bolla Diyossiqqorossa geetettiza nam77u mentte eqqata mislley dees."},{"book":"Kitetidayta Ootho","chapter":"28","verse":"12","text":"Gede Sirakkose geetettiza kaatama gakkidi heen hedzdzu gallas gammidos."},{"book":"Kitetidayta Ootho","chapter":"28","verse":"13","text":"Heepe abba bollara biidi Regiyome geetettiza kaatama gakkidos; Heen issi gallas aqidi duge baggara yiza carkkoy carkkida gish nam77anththo gallas Putiyolusa geetettizaso bidos."},{"book":"Kitetidayta Ootho","chapter":"28","verse":"14","text":"Heen ammanizayta demmidi isttara nu lappun gallas gakkanaas uttana mala nuna wossida. Heeppe qasse Rome bidos."},{"book":"Kitetidayta Ootho","chapter":"28","verse":"15","text":"Romen diza ammaniza asay nu gish siyidi Ahaaththaiyossa geetettiza giyane “hedzdzu aqoso” geetettizaso gakkanaas nuna mookkana yida; phawulossaykka ista beeydi Xoossu galatidesinne minetides."},{"book":"Kitetidayta Ootho","chapter":"28","verse":"16","text":"Nuni Rome gelida wode Phawulossa naganas issi wotadaray izas immettin Phawulossay berkka daana mala izas fiiqadey immettides."},{"book":"Kitetidayta Ootho","chapter":"28","verse":"17","text":"Hedzdzu gaallassafe guye Phawulossay Romen diza Ayhudatape gita asata beekko xeeyigisides; isttikka izakko shiiqin hizzgides “Ta ishato! tani isiraele dere bollane nu aawata woga bolla ooththida issi qohooykka deena; Gido attin yerussalamen tana qachchidi Rome asatas aththi immida."},{"book":"Kitetidayta Ootho","chapter":"28","verse":"18","text":"Rome asati tana qori oychchidappe guye tana hayqos gaththiza mishshe demmontta aggida gish birshi yeedana koyida."},{"book":"Kitetidayta Ootho","chapter":"28","verse":"19","text":"Shin Ayhude asay ta issi wothoy bayindda yeedetontta mala eqqettin ta yooy Qeessare sinthth shiiqidi beetto gaanas tas gidde giddies. Gido attin tani ta dereta mootiza gasoy tas deena."},{"book":"Kitetidayta Ootho","chapter":"28","verse":"20","text":"Ta qass ha7i intena xeeygisiday intena beeyanasine haanno intes yootanaskko. Hayssa sanssalatan ta qachchetiday isiraele naytas immettida uhaaththaayssa gasoonkko."},{"book":"Kitetidayta Ootho","chapter":"28","verse":"21","text":"Isttikka izas hizzgi zaarida “Ne gish Yuhuda derepe xaahaaththaettida debidabey nuna gakkibeyina. Ha yida asatape oonikka ne gish iita hasa7iday baawa."},{"book":"Kitetidayta Ootho","chapter":"28","verse":"22","text":"Hayssa ne kaalliza ammanoza gish awankka asay iitta hasa7izaysa nu erros. Hessa gish ne qoohaaththaay azakkone nu siyana koyos” gida."},{"book":"Kitetidayta Ootho","chapter":"28","verse":"23","text":"Bare izas immidi hara gallas kushe kumidi izi diza keeth yida. Izikka maladoppe omarss gakkanaas Xoossa kawootetha gish markkatethan ba qohaaththaa isttas qonccisides. Musse wogappene nabeta maaxxahaaththaatape xaqqasi xaqqasi Yesussa gish isttas gellththi yootides."},{"book":"Kitetidayta Ootho","chapter":"28","verse":"24","text":"Isttafe issi issi asati izi yootida qaala ammanida; Bagayti qass ammanibeytena."},{"book":"Kitetidayta Ootho","chapter":"28","verse":"25","text":"Isttikka ba garssan issay issara qohaaththaan gaggontta shakketida; Phawulossay wurssethan yootishe hizzgides “xiillo ayanay nabe isyyasa baggara kasse inte aawatas yootidayssi tumakko."},{"book":"Kitetidayta Ootho","chapter":"28","verse":"26","text":"Izi yootida qaalay hizzges <Hayssa deerakko baada inte sissi siyana shin yushshi qoppekista, ayfera beeyana shin wozinan woththekista gaada yoota."},{"book":"Kitetidayta Ootho","chapter":"28","verse":"27","text":"Gasooykka he asata wozinay mumides, istta hayththeykka tuullides; istta ayfey qoqides. Hessaththo hanonttakko istti ba ayfera beeydi ba heyththera siyidi ba wozinan yushshi qoppidi taakko ha simmanane takka istta paththanashin.>"},{"book":"Kitetidayta Ootho","chapter":"28","verse":"28","text":"Histtikko Xoosi asi ashshiza kittay ayhuda gidoontta deretaskka kitteetdayssa inte errit; Isttikka erro giidi ekkettes.”"},{"book":"Kitetidayta Ootho","chapter":"28","verse":"29","text":"Phawulossay hessa yootidappe guye Ayhuda asati ba garssan daroo pallametishe kezi bida."},{"book":"Kitetidayta Ootho","chapter":"28","verse":"30","text":"Phawulossay kiratida keeththan nam77u laythth kumethth de7ides; Beekko yiza asa wursii mokki ekkides."},{"book":"Kitetidayta Ootho","chapter":"28","verse":"31","text":"Xoossa kawooteth sabbakkon Goda Yesuss Kiristtossa gish oonikka iza diggontta xalatethara asa taamarisides."}]}