{"data":[{"book":"Mani'zanti mofo nanekee","chapter":"26","verse":"1","text":"Neginagi vahe'ma ragima amizamo'a, zage knafi ko' ariankna nehigeno, ne'zamo afure knafi ko' ariankna huno knarera nosie."},{"book":"Mani'zanti mofo nanekee","chapter":"26","verse":"2","text":"Mago'mo'ma hazenkema osu'nenigeno kazusi hunte kema hanigeno'a, ana kazusi kemo'a kisave namamo mika zupa manigsa osuno hareno vano vano nehiankna huno, vahetera ana kazusi kemo'a forera osugahie."},{"book":"Mani'zanti mofo nanekee","chapter":"26","verse":"3","text":"Hosi afura sefu knonu ahe'za azeri ante fatgo nehazageno, donki afumofona aeni zamagipina rente'naza zante zamavazu hu'za zamazeri fatgo nehaze. Hagi neginagi vahera kanonteti zamagumpi zamahe'za zamazeri fatgo hugahaze."},{"book":"Mani'zanti mofo nanekee","chapter":"26","verse":"4","text":"Neginagi vahe'mofona neginagi naneke zamirera kenona huozamanto, anama hananana zamagri kna hunka neginagi vahe manigahane."},{"book":"Mani'zanti mofo nanekee","chapter":"26","verse":"5","text":"Antahiso'e hutenka neginagi vahe'mo'za, neginagi nanekema hanaza nanekerera, kenona zmia huzamanto, ru zamagra antahisazana knare antahiza eri'none hugahaze."},{"book":"Mani'zanti mofo nanekee","chapter":"26","verse":"6","text":"Neginagi vahe'mofoma katogema huntesankeno kema erino vaniazamo'a, mago kaga akafri atreankna nehuno, avuatga ti neankna hugahane."},{"book":"Mani'zanti mofo nanekee","chapter":"26","verse":"7","text":"Neginagi vahe'mo'ma knare nomanizamofo nanekema hu'zamo'a, vahe'mofoma frino sti'nea agamo eri'za e'oriankna huno, ana naneke'amo'a erizana e'origahie."},{"book":"Mani'zanti mofo nanekee","chapter":"26","verse":"8","text":"Neginagi antahi'zane vahe'ma ra zamagima zmizamo'a, kumi'atifima have erinteno ahe atrenaku anteankna nehie."},{"book":"Mani'zanti mofo nanekee","chapter":"26","verse":"9","text":"Neginagi antahi'zane vahe'mo'zama knare nomanizamofo naneke hanazana, negi ti neno neginagi hu'nea vahe'mo, ave'ave nofi azampi azerineno traka truku huno vano hiankna nehie."},{"book":"Mani'zanti mofo nanekee","chapter":"26","verse":"10","text":"Neginagi antahi'zane vahe'ene karankama enevanaza vahe'ma zagore'ma eri'za erisazegu'ma zamavaresia zamo'a, keve ome ahetre emehetre huno rama'a vahe zamaheankna hugahie."},{"book":"Mani'zanti mofo nanekee","chapter":"26","verse":"11","text":"Kramo'ma amu'ma atitrenere'ma eteno viaza hu'za neginagi vahe'mo'za koma nehaza neginagi zamavu'zmavara hutere nehaze."},{"book":"Mani'zanti mofo nanekee","chapter":"26","verse":"12","text":"Neginagi vahe'mo'za amuhama hazazamo'a, ama' antahi'zane vahe'ma mani'none hu'za antahiza vahera zamagateneraze."},{"book":"Mani'zanti mofo nanekee","chapter":"26","verse":"13","text":"Kampine ra kumamofo kantamimpina ha' zaga laioni manine hu'za feru vahe'mo'za nehaze!"},{"book":"Mani'zanti mofo nanekee","chapter":"26","verse":"14","text":"Kafamo'ma hantintenare'ma me'neno anagino erigino hiankna hu'za, feru vahe'mo'za nemasaza tafe zamire, rukrahe rukrahe nehaze."},{"book":"Mani'zanti mofo nanekee","chapter":"26","verse":"15","text":"Feru vahe'mo'a ne'zama ante tafepintira ne'zana erigahianagi, agipina erinteno nezankura avesra hugahie."},{"book":"Mani'zanti mofo nanekee","chapter":"26","verse":"16","text":"Feru vahe'mo'a agragu'ma antahiana, 7nia knare antahi'zane vahera, nagra zamagetere'noe huno nentahie."},{"book":"Mani'zanti mofo nanekee","chapter":"26","verse":"17","text":"Rumozama ha' frama nehazafima, anintaka huno kema hu'zamo'a, kramofo agesare avazu huno viankna nehie."},{"book":"Mani'zanti mofo nanekee","chapter":"26","verse":"18-19","text":"Tava'oma'are nemanimofoma revatga nehuno, kiza zokago ke hugantoe huno'ma nehimo'a, negi ne'mo teve nerea keve ome ahetre eme ahetre hiankna nehie."},{"book":"Mani'zanti mofo nanekee","chapter":"26","verse":"20","text":"Hagege teve rampama omanesigeno'a, tevea rukru huno ontegahie. Hagi vahe zamefi kema hu'zama omanesigeno'a, ha' frama hu'zana omanegosie."},{"book":"Mani'zanti mofo nanekee","chapter":"26","verse":"21","text":"Tevemo'a tanknuzare tevea nereno hagage teve rampare rukru huno tevea nereankna hu'za keframa vazi vahe'mo'za, ha'ma hu'zana eri agafa nehaze."},{"book":"Mani'zanti mofo nanekee","chapter":"26","verse":"22","text":"Vahe'ma amefi agenke hu kemo'a, haganentake ne'zankna hu'neankino, vahe'mofo agu'afinka unefre."},{"book":"Mani'zanti mofo nanekee","chapter":"26","verse":"23","text":"Vahe'ma azeri havizahu antahi'zama kagu'afima me'negenka, amne kagiteti'ma fru kema humisanana, mopa kavomofo amega'a silva masave frenteno eri knare hiankna hugahane."},{"book":"Mani'zanti mofo nanekee","chapter":"26","verse":"24","text":"Mago'mo'ma avesra hunentesia vahe'mofoma amega agiteti avurera so'e ke humigahianagi, agu'afina antahi muginente."},{"book":"Mani'zanti mofo nanekee","chapter":"26","verse":"25","text":"Knare kema hanigenka ana kegura tamage hunka antahiomio, na'ankure agu'afina 7ni'a kasrino agote'zamo avite'ne."},{"book":"Mani'zanti mofo nanekee","chapter":"26","verse":"26","text":"E'i ana kefo antahi'zana frakigahianagi, mika veamo'za, kefo avu'ava'afi eama hanige'za kegahaze."},{"book":"Mani'zanti mofo nanekee","chapter":"26","verse":"27","text":"Iza'o kerima asentesimo'a, anama asentesia kerifi agra'a tamisigeno, iza'o havema rezahe huno marenerinimofona, ana havemo'a ete eramino havema retufeno marerino nevanimofona eme rehapatigahie."},{"book":"Mani'zanti mofo nanekee","chapter":"26","verse":"28","text":"Havi kema hu vahe'mo'a, avesrama hunentea vahera, havige huno azeri havizahu ke hunente. Rumofo zante ke'neno masave kema hu'zamo'a, ruga'a vahera azeri haviza nehie."}]}