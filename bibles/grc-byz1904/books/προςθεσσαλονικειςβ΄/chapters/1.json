{"data":[{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"1","verse":"1","text":"Παῦλος καὶ Σιλουανὸς καὶ Τιμόθεος τῇ ἐκκλησίᾳ Θεσσαλονικέων ἐν Θεῷ πατρὶ ἡμῶν καὶ Κυρίῳ Ἰησοῦ Χριστῷ·"},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"1","verse":"2","text":"χάρις ὑμῖν καὶ εἰρήνη ἀπὸ Θεοῦ πατρὸς ἡμῶν καὶ Κυρίου Ἰησοῦ Χριστοῦ."},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"1","verse":"3","text":"Εὐχαριστεῖν ὀφείλομεν τῷ Θεῷ πάντοτε περὶ ὑμῶν, ἀδελφοί, καθὼς ἄξιόν ἐστιν, ὅτι ὑπεραυξάνει ἡ πίστις ὑμῶν καὶ πλεονάζει ἡ ἀγάπη ἑνὸς ἑκάστου πάντων ὑμῶν εἰς ἀλλήλους,"},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"1","verse":"4","text":"ὥστε ἡμᾶς αὐτοὺς ἐν ὑμῖν καυχᾶσθαι ἐν ταῖς ἐκκλησίαις τοῦ Θεοῦ ὑπὲρ τῆς ὑπομονῆς ὑμῶν καὶ πίστεως ἐν πᾶσι τοῖς διωγμοῖς ὑμῶν καὶ ταῖς θλίψεσιν αἷς ἀνέχεσθε,"},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"1","verse":"5","text":"ἔνδειγμα τῆς δικαίας κρίσεως τοῦ Θεοῦ, εἰς τὸ καταξιωθῆναι ὑμᾶς τῆς βασιλείας τοῦ Θεοῦ, ὑπὲρ ἧς καὶ πάσχετε,"},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"1","verse":"6","text":"εἴπερ δίκαιον παρὰ Θεῷ ἀνταποδοῦναι τοῖς θλίβουσιν ὑμᾶς θλῖψιν"},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"1","verse":"7","text":"καὶ ὑμῖν τοῖς θλιβομένοις ἄνεσιν μεθ᾽ ἡμῶν ἐν τῇ ἀποκαλύψει τοῦ Κυρίου Ἰησοῦ ἀπ᾽ οὐρανοῦ μετ᾽ ἀγγέλων δυνάμεως αὐτοῦ"},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"1","verse":"8","text":"ἐν πυρὶ φλογός, διδόντος ἐκδίκησιν τοῖς μὴ εἰδόσι Θεὸν καὶ τοῖς μὴ ὑπακούουσι τῷ εὐαγγελίῳ τοῦ Κυρίου ἡμῶν Ἰησοῦ [Χριστοῦ],"},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"1","verse":"9","text":"οἵτινες δίκην τίσουσιν ὄλεθρον αἰώνιον ἀπὸ προσώπου τοῦ Κυρίου καὶ ἀπὸ τῆς δόξης τῆς ἰσχύος αὐτοῦ,"},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"1","verse":"10","text":"ὅταν ἔλθῃ ἐνδοξασθῆναι ἐν τοῖς ἁγίοις αὐτοῦ καὶ θαυμασθῆναι ἐν πᾶσι τοῖς πιστεύσασιν, ὅτι ἐπιστεύθη τὸ μαρτύριον ἡμῶν ἐφ᾽ ὑμᾶς, ἐν τῇ ἡμέρᾳ ἐκείνῃ."},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"1","verse":"11","text":"εἰς ὃ καὶ προσευχόμεθα πάντοτε περὶ ὑμῶν, ἵνα ὑμᾶς ἀξιώσῃ τῆς κλήσεως ὁ Θεὸς ἡμῶν καὶ πληρώσῃ πᾶσαν εὐδοκίαν ἀγαθωσύνης καὶ ἔργον πίστεως ἐν δυνάμει,"},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"1","verse":"12","text":"ὅπως ἐνδοξασθῇ τὸ ὄνομα τοῦ Κυρίου ἡμῶν Ἰησοῦ [Χριστοῦ] ἐν ὑμῖν, καὶ ὑμεῖς ἐν αὐτῷ, κατὰ τὴν χάριν τοῦ Θεοῦ ἡμῶν καὶ Κυρίου Ἰησοῦ Χριστοῦ."}]}