{"data":[{"book":"Nayohana","chapter":"10","verse":"1","text":"Yesu nkeera, “Ikekheene kinouhimeriani, ntu hinokelha wo uvira vanlhakoni ihilhi yo ikhondoro, apephenyaka ni uwelha wo iphiro ikina, yoyo ntu owiiya ni o uvara makhuche."},{"book":"Nayohana","chapter":"10","verse":"2","text":"Nansho nokelha wo uvira vanlhakoni, yoyo phi nshunga o ikhondoro."},{"book":"Nayohana","chapter":"10","verse":"3","text":"Nolhitelhelha ihilhi nonhulhelha nchelhe ni ikhondoro chinowiiwa nlhove nawe. Nowoopa nthuri wiihana ikhondoro chawe kila imoka wo nchina naya, ni uholhelha vathe."},{"book":"Nayohana","chapter":"10","verse":"4","text":"Chamalhaka ukhuma vathe, nooholhelha uholho, ni ikhondoro chinonttwara, ukhalhawaya chihonchuwelha nshunga aya."},{"book":"Nayohana","chapter":"10","verse":"5","text":"Ikhondoro khachinooria unttwara ntu hiri mwanene, chinonttawa ukhalhawaya khachichuwenlhe nthuri wawe.”"},{"book":"Nayohana","chapter":"10","verse":"6","text":"Yesu ahaahimeria nenno nlhikaaniho nno, nansho ayo khayachuwenlhe maana aya."},{"book":"Nayohana","chapter":"10","verse":"7","text":"Yesu nkeera tho, “Ikekheene kinouhimeriani, Miyaano phi nlhako wo ikhondoro."},{"book":"Nayohana","chapter":"10","verse":"8","text":"Akina ayo, onkhaye aawilhe kihinaya mii, phi owiiya ni owaakha, ni ikhondoro khacheewelhenlhe."},{"book":"Nayohana","chapter":"10","verse":"9","text":"Miyaano phi nlhako. Ntu nokelha wo uvirelha uwannyaka nowoopolhiya, nookelha ni ukhuma, ni upatta malhiho."},{"book":"Nayohana","chapter":"10","verse":"10","text":"Attu owiiya anowa wo nrima wo wiiya, wiiva ni utanganya. Miyaano kiwilhe wiira mwaatti mpatte ukhalha ni ukumi, ukumi wo utimira."},{"book":"Nayohana","chapter":"10","verse":"11","text":"“Miyaano phi nshunga orera nrima, nokumiha ukumi awe wo nlhatu no wiinanelha ikhondoro chawe."},{"book":"Nayohana","chapter":"10","verse":"12","text":"Namitheko o ulhiviya, hirii nshunga, ni ikhondoro chihikhalhaka chawawe, vanoona awe mwiichi uwaaka, noohiya ikhondoro ni uttawa, mwiichi nkawaavara ikhondoro ni umwarushacha."},{"book":"Nayohana","chapter":"10","verse":"13","text":"Yoyo noottawa wo uhilhoha ittu, ukhalhawaya uyo rii namitheko o ulhiviya tu."},{"book":"Nayohana","chapter":"10","verse":"14","text":"Miyaano phi nshunga orera nrima. Kinowaachuwelha arii awaka, ni ayo arii awaka anookichuwelha miyaano,"},{"book":"Nayohana","chapter":"10","verse":"15","text":"thoko Athithi vanokichuwelha aya, ni mii chinaachuwelhaka Athithi. Miyaano kinookumiha ukumi aka wo nlhatu naya."},{"book":"Nayohana","chapter":"10","verse":"16","text":"Chihawo tho ikhondoro chikina chawaka chihiri nhiilhini mu. Kihothananiya uwiiha ni chiyo, ni chiyo chinowiiwa nlhove naka, ni ukhalha mphingo mmoka ni nshunga mmoka."},{"book":"Nayohana","chapter":"10","verse":"17","text":"“Athithi anokittuna ukhalhawaya kinookumiha ukumi aka wiira kiwe kaapochera tho."},{"book":"Nayohana","chapter":"10","verse":"18","text":"Khaawo ntu o ukithurulha ukumi aka, miyaano kinokumiha wo uttuna waka kimwanene. Kihanaa ikuru yo ukumiha ni yo ukusha tho. Chiichammo phi malheheriyo kirumme aya Athithi kipange.”"},{"book":"Nayohana","chapter":"10","verse":"19","text":"Uhiiwanana nkawaakhumelhelha tho munlhokoni mwa Ayahudi wo nlhatu no yayo malhove ayo."},{"book":"Nayohana","chapter":"10","verse":"20","text":"Attu enchi yaari yiiraka, “Ri ni nshoka no unanara. Ri ni ihalhahalha! Ye ishiyani umwiiwelhelha?”"},{"book":"Nayohana","chapter":"10","verse":"21","text":"Nansho attu akina nkayeera, “Ntu o nshoka no unanara khanooria wulhumacha malhove thoko alha! Nshoka ninooria chani uttukulha miitho a attu ohona?”"},{"book":"Nayohana","chapter":"10","verse":"22","text":"Yayo mahuku ayo waari nlhaalha wo uririya, ni nihuku no wuupuwelha uttukuriya Inupa ya Nlhuku naari nittapelhelhiyaka Uyerusalemu."},{"book":"Nayohana","chapter":"10","verse":"23","text":"Yesu aari eetakachaka u Inupa ya Nlhuku vaari nipirothi ni Naselemani."},{"book":"Nayohana","chapter":"10","verse":"24","text":"Ayahudi nkayanrukureria ni unkoha, “Nnohalha unihiya nichukulhaka mpaka yaakhani? Nkanihimerieni ikeekhene, chani inyuva phi Kuristo Moopolhi?”"},{"book":"Nayohana","chapter":"10","verse":"25","text":"Yesu nkaakhulha, “Kihoohimeriani, nansho khannorumelhelha. Mitheko chinopanga aka miyaano wo nchina na Athumwanaka phi nokihimiechesha,"},{"book":"Nayohana","chapter":"10","verse":"26","text":"nansho mwaattiva khannorumelhelha, ukhalhawaya mwaattiva kanhena ikhondoro chaka."},{"book":"Nayohana","chapter":"10","verse":"27","text":"Ikhondoro chaka chinowiiwa nlhove naka, ni mii kinochuwelhacha, ni chiyo chinokittwara."},{"book":"Nayohana","chapter":"10","verse":"28","text":"Miyaano kinowaavaha attu ukumi wo mahuku o uhimalha, ni ayo khanokhwa tho. Khaawo ntu nooria ukithurulha mmathathani mwaka."},{"book":"Nayohana","chapter":"10","verse":"29","text":"Athumwanaka akivanhe chechiyo phi olhupalhe waapwaha onkhaye, khaawo nooria waathurulha Athithi mmathathani mwaya."},{"book":"Nayohana","chapter":"10","verse":"30","text":"Athithi ni Miyaano niri amokaaru.”"},{"book":"Nayohana","chapter":"10","verse":"31","text":"Ayahudi nkayaalhokotta malhuku tho wiira amwaate."},{"book":"Nayohana","chapter":"10","verse":"32","text":"Yesu nkeera, “Kihopanga ntheko mwinchi kivahiye aka na Athithi mwoonaka, phi ntheko waani etu wo chechiyo unoopangani nkaate ni malhuku?”"},{"book":"Nayohana","chapter":"10","verse":"33","text":"Ayahudi nkayaamwaakhulha, “Khaninowaatani malhuku wo nlhatu no mitheko choombone, nansho wo nlhatu no unlhava Nlhuku! Ukhalhawaya nneepanga Nlhuku, uno nnari ntu thoko hii.”"},{"book":"Nayohana","chapter":"10","verse":"34","text":"Yesu nkaakhulha, “Chani, kilhepiye nhina Malhehero inyu wiira Nlhuku heera, ‘Miyaano kihohimia, mwaattiva milhuku?’"},{"book":"Nayohana","chapter":"10","verse":"35","text":"Nihochuwelha wiira chinohimiya ni Malhove Matakatifu chiri che ikeekhene mahuku onkhaye, Nlhuku eehanaka yayo attu ayo milhuku, attu arwehelhiye nttenga awe."},{"book":"Nayohana","chapter":"10","verse":"36","text":"“Thoko chiri aka mii, Athithi ahokithanlha ni ukiruma velhaponi. Veeshiyani etu, nneera wiira kihonlhava Nlhuku wo wiipanga Mwaana a Nlhuku?"},{"book":"Nayohana","chapter":"10","verse":"37","text":"Nhikirumelhelheke etu, yakhalhaka wiira khakinopanga mitheko chilheheriyaka ni Athumwanaka."},{"book":"Nayohana","chapter":"10","verse":"38","text":"Nansho yakhalhaka kinoopanga, ata mwaahikirumelhelheke, mena etu nrumelhelheke mitheko chiyo, wo uchuwelha wiira Athithi anookhalha nhina mwaka, ni mii kinookhalha nhina mwa Athithi.”"},{"book":"Nayohana","chapter":"10","verse":"39","text":"Nkayaamwiithelha wiira ammare tho Yesu, nansho nkaakulhupuwa mmathathani mwaya."},{"book":"Nayohana","chapter":"10","verse":"40","text":"Yesu nkaahokolhia tho ukhopelhelhe mwoolhoko wo Yorodani, vakittu Nayohana vaari aya aabatiizaka attu, nkaakhalha wowo."},{"book":"Nayohana","chapter":"10","verse":"41","text":"Attu enchi nkayanrwelha nkayeera, “Nayohana khayaapannge yo ushangiha iriyoothe. Nansho yoolhumanche aya Nayohana amwaachaka ulha ntu ulha onkhaye aari e ikeekhene.”"},{"book":"Nayohana","chapter":"10","verse":"42","text":"Ni attu enchi vavawo nkayanrumelhelha Yesu."}]}