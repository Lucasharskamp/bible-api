{"data":[{"book":"Olubereberye","chapter":"30","verse":"1","text":"Laakeeri bwe yalaba nga tazaalidde Yakobo baana, n’akwatirwa muganda we obuggya; n’agamba Yakobo nti, “Mpa abaana oba si ekyo nzija kufa!”"},{"book":"Olubereberye","chapter":"30","verse":"2","text":"Obusungu bwa Yakobo ne bubuubuukira Laakeeri, n’amugamba nti, “Nze Katonda akummye okuzaala?”"},{"book":"Olubereberye","chapter":"30","verse":"3","text":"Laakeeri kwe kumwanukula nti, “Omuweereza wange Biira wuuno, weetabe naye azaalire ku maviivi gange, ndyoke nfune abaana nga mpita mu ye.30:3 weetabe naye azaalire ku maviivi gange, ndyoke nfune abaana nga mpita mu ye. Empisa eyo yaleetebwa mu nnyumba ya Ibulayimu okuva mu bantu ab’omu buvanjuba.”"},{"book":"Olubereberye","chapter":"30","verse":"4","text":"N’alyoka amuwa omuweereza we Biira okuba mukazi we, Yakobo ne yeetaba naye."},{"book":"Olubereberye","chapter":"30","verse":"5","text":"Biira n’aba olubuto n’azaalira Yakobo omwana owoobulenzi."},{"book":"Olubereberye","chapter":"30","verse":"6","text":"Awo Laakeeri n’agamba nti, “Katonda ankoze bulungi, n’awulira eddoboozi lyange, n’ampa omwana owoobulenzi.” Kyeyava amutuuma Ddaani."},{"book":"Olubereberye","chapter":"30","verse":"7","text":"Biira omuweereza omukazi owa Laakeeri n’aba olubuto ate, n’azaalira Yakobo omwana owoobulenzi owookubiri."},{"book":"Olubereberye","chapter":"30","verse":"8","text":"Laakeeri n’alyoka agamba nti, “Nnwanye ne muganda wange okulwana okw’amaanyi era mpangudde;” omwana kyeyava amutuuma Nafutaali."},{"book":"Olubereberye","chapter":"30","verse":"9","text":"Awo Leeya bwe yalaba akomye okuzaala, n’addira omuweereza we Zirupa n’amuwa Yakobo abe mukazi we."},{"book":"Olubereberye","chapter":"30","verse":"10","text":"Zirupa omuweereza wa Leeya n’alyoka azaalira Yakobo omwana owoobulenzi;"},{"book":"Olubereberye","chapter":"30","verse":"11","text":"Leeya n’agamba nti, “Guno mukisa gwennyini!” Kwe kumutuuma Gaadi."},{"book":"Olubereberye","chapter":"30","verse":"12","text":"Ate Zirupa omuweereza wa Leeya n’azaalira Yakobo omwana owoobulenzi owookubiri."},{"book":"Olubereberye","chapter":"30","verse":"13","text":"Leeya n’agamba nti, “Neesiimye! Kubanga abakazi banampita wa mukisa;” kyeyava amutuuma Aseri."},{"book":"Olubereberye","chapter":"30","verse":"14","text":"Lumu mu biseera eby’amakungula g’eŋŋaano Lewubeeni n’agenda mu nnimiro, n’anoga amadudayimu,30:14 Amadudayimu bibala ebiyamba ku luzaalo mu basajja n’abakazi. n’agaleetera nnyina Leeya. Laakeeri n’agamba Leeya nti, “Nkusaba ompe ku madudayimu g’omwana wo.”"},{"book":"Olubereberye","chapter":"30","verse":"15","text":"Kyokka ye n’amuddamu nti, “Okiyita kitono ggwe okunnyagako baze? Ate otwale n’amadudayimu g’omwana wange?” Laakeeri n’amugamba nti, “Kale anaaba naawe ekiro kino olw’amadudayimu g’omwana wo.”"},{"book":"Olubereberye","chapter":"30","verse":"16","text":"Yakobo bwe yakomawo okuva mu nnimiro akawungeezi, Leeya n’afuluma okumusisinkana, n’amugamba nti, “Weetabe nange, kubanga nkuguze n’amadudayimu g’omwana wange.” Kwe kwetaba naye."},{"book":"Olubereberye","chapter":"30","verse":"17","text":"Katonda n’awulira Leeya, n’aba olubuto, n’azaalira Yakobo omwana owoobulenzi owookutaano."},{"book":"Olubereberye","chapter":"30","verse":"18","text":"Leeya n’agamba nti, “Katonda ansasudde empeera yange, kubanga nawa baze, omuweereza wange,” omwana kyeyava amutuuma Isakaali."},{"book":"Olubereberye","chapter":"30","verse":"19","text":"Leeya n’aba olubuto ate, n’azaalira Yakobo Omwana owoobulenzi ow’omukaaga."},{"book":"Olubereberye","chapter":"30","verse":"20","text":"Leeya kwe kugamba nti, “Katonda ampadde ekirabo, kaakano baze anaabanga nange, kubanga muzaalidde abaana aboobulenzi mukaaga.” Ow’omukaaga kyeyava amutuuma Zebbulooni."},{"book":"Olubereberye","chapter":"30","verse":"21","text":"Oluvannyuma n’azaala omwana owoobuwala, n’amutuuma Dina."},{"book":"Olubereberye","chapter":"30","verse":"22","text":"Ate Katonda n’ajjukira Laakeeri, n’amuwulira n’aggula olubuto lwe."},{"book":"Olubereberye","chapter":"30","verse":"23","text":"N’aba olubuto n’azaalira Yakobo omwana owoobulenzi, Laakeeri n’agamba nti, “Katonda anziggyeeko okunyoomebwa;”"},{"book":"Olubereberye","chapter":"30","verse":"24","text":"n’amutuuma Yusufu, ng’agamba nti, “Mukama annyongere omwana omulenzi.”"},{"book":"Olubereberye","chapter":"30","verse":"25","text":"Laakeeri bwe yazaala Yusufu, Yakobo n’agamba Labbaani nti, “Nsiibula, ŋŋende ewaffe mu nsi yaffe."},{"book":"Olubereberye","chapter":"30","verse":"26","text":"Mpa bakazi bange n’abaana bange, be nkuweererezza, ondeke ŋŋende: kubanga omanyi okuweereza kwe nkuweerezza.”"},{"book":"Olubereberye","chapter":"30","verse":"27","text":"Labbaani kwe kumuddamu nti, “Nga bwe nfunye omukisa mu ggwe, nkusaba oleme kuva wano, kubanga ndabye nga Mukama yampa omukisa ku bubwo."},{"book":"Olubereberye","chapter":"30","verse":"28","text":"Ntegeeza empeera yo nange ngikuwe.”"},{"book":"Olubereberye","chapter":"30","verse":"29","text":"Yakobo n’amuddamu nti, “Ggwe kennyini omanyi nti nkuweerezza era n’ensolo zo nga nzaazizza."},{"book":"Olubereberye","chapter":"30","verse":"30","text":"Kubanga walina ntono nga sinnajja, naye zeeyongedde nnyo; era Mukama n’akuwa omukisa buli gye n’addanga. Naye kaakano nze ndikolera ddi ennyumba yange?”"},{"book":"Olubereberye","chapter":"30","verse":"31","text":"Labbaani kwe ku mubuuza nti, “Nkuwe ki?” Yakobo n’amuddamu nti, “Tojja kubaako ky’ompa, okuggyako okunkolera kino, ndyoke nneeyongere okulunda ekisibo kyo:"},{"book":"Olubereberye","chapter":"30","verse":"32","text":"nzikiriza mpite mu kisibo kyo leero, nziggyemu buli ndiga enkulu eza bugondo n’eza bitanga, n’endiga ento enzirugavu, n’embuzi eza bugondogondo n’ezabitanga mu mbuzi, era ezo ze zinaabeera empeera yange."},{"book":"Olubereberye","chapter":"30","verse":"33","text":"Kale oluvannyuma lwa byonna obutuukirivu bwange bulimpolereza bw’olijja okukebera bw’onsasudde. Bw’olisanga embuzi yonna etali ya bugondogondo n’eya bitanga, oba endiga yonna enkazi enzirugavu eyo eribalibwa nti nnagikubbako.”"},{"book":"Olubereberye","chapter":"30","verse":"34","text":"Labbaani n’amuddamu nti, “Ekyo kirungi. Kale kibeere bwe kityo nga bw’ogambye.”"},{"book":"Olubereberye","chapter":"30","verse":"35","text":"Naye ekiro ekyo Labbaani n’aggya mu kisibo embuzi ennume eza biwuuga n’eza bitanga, n’embuzi enkazi zonna eza bugondogondo n’eza bitanga, buli eyalina ebbala eryeru, na buli ndiga nzirugavu n’aziwa abaana be bazirunde;"},{"book":"Olubereberye","chapter":"30","verse":"36","text":"nga beesudde ebbanga eritambulirwa ennaku ssatu okuva ku ye okutuuka ku Yakobo. Yakobo ye n’alunda ezo ezaasigalawo ku kisibo kya Labbaani."},{"book":"Olubereberye","chapter":"30","verse":"37","text":"Awo Yakobo n’addira obuti bw’omulibine omubisi, n’obw’omusakedi, n’obw’omwalamoni n’abususumbulako ebikuta mu bukuubo."},{"book":"Olubereberye","chapter":"30","verse":"38","text":"N’asimba obuti bw’asasambudde mu maaso g’ebisibo ku by’esero ensolo we zanyweranga."},{"book":"Olubereberye","chapter":"30","verse":"39","text":"Bwe zajjanga okunywa ne ziwakiranga mu maaso g’obuti obwo, ne zizaalanga eza biwuuga, n’eza bugondogondo n’eza bitanga."},{"book":"Olubereberye","chapter":"30","verse":"40","text":"Yakobo n’ayawula ento ne zibeera zokka. Naye endala n’azitunuza okwolekera eza biwuuga n’enzirugavu eza Labbaani. Bw’atyo ne yeekolera ebisibo eby’enjawulo, n’atagatta zize na za Labbaani."},{"book":"Olubereberye","chapter":"30","verse":"41","text":"Buli nsolo enkazi ez’amaanyi bwe zaabanga zigenda okuwaka nga Yakobo ateeka ku by’esero obuti bwe buli okwolekera ensolo ezigenda okuwaka, ziwakire okumpi nabwo."},{"book":"Olubereberye","chapter":"30","verse":"42","text":"Naye ku nsolo ennafu teyabutekangawo. Olwo ensolo ennafu ne zibanga za Labbaani, zo ez’amaanyi ne zibanga za Yakobo."},{"book":"Olubereberye","chapter":"30","verse":"43","text":"Mu ngeri eyo Yakobo n’agenda ng’agaggawalira ddala nnyo, n’afuna ebisibo bingi ddala, wamu n’abaweereza abakazi n’abasajja; era n’afuna n’eŋŋamira n’embalaasi."}]}