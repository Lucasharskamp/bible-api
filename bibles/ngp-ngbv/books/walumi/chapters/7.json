{"data":[{"book":"Walumi","chapter":"7","verse":"1","text":"Wandugu zangu, kwavovose nomyakombaganye yadya huunga nilonge, kwaviya nyose muimanya imiko. Miko yamwikaila mnt'hu akanda mgima."},{"book":"Walumi","chapter":"7","verse":"2","text":"Mvele alombigwe, atozelezwa nu mwiko kwa mgosiwe mwo ugima wakwe wose, mna mgosiwe anabanika, anda kalekelwa mwe miko ikumtozeleza kwa mgosiwe."},{"book":"Walumi","chapter":"7","verse":"3","text":"Naivo, uneva ekala na mgosi mtuhu umwo mgosiwe akei mgima, aho neetangwe mhabwasi, mna uneva mgosiwe anabanika, mvele uyo heekailwe ni miko naho heetangwe mhabwasi analombigwa ni mgosi mtuhu."},{"book":"Walumi","chapter":"7","verse":"4","text":"Naivi nivo vili kwenyu, wandugu zangu. Nyuwe wenye mfa mwe mbuli ye miko, kwaviya nyuwe mlungana na Kilisito, naho mnda wakwe yehe auyulwe, vileke kidamanye mbuli zikuungwa mwe ndima ya Mnungu."},{"book":"Walumi","chapter":"7","verse":"5","text":"Kwaviya umwo chandile kikalongozwa ni mili yetu, kumunk'hwamunk'hwa kwiihile kwa wavu kukasongelezwa ni miko, nokudamanya ndima mwe mili yetu na yose kidamanye yaheela mwe file."},{"book":"Walumi","chapter":"7","verse":"6","text":"Mna haluse kilekelwa mwe divugailo dye miko, kwaviya kibanika mwe kiya kitendile suwe kunda wavugailwa. Haluse chatimila wikazi mhya wa Muye ywa Mnungu, hiyo udya wikazi wa kale we miko iwandikwe."},{"book":"Walumi","chapter":"7","verse":"7","text":"Togola kigeeze, miko nuwo wavu? Bule! Hiyo ivo! Kwaviya miko niyo ilekile miye hamanya uwavu ni kint'hu chani, kwaviya hegu hyakumanyize kumunk'hwamunk'hwa kwihile ni kint'hu chani uneva miko hayalongile usekumunk'hilwa."},{"book":"Walumi","chapter":"7","verse":"8","text":"Mna kwo mwiko uwo, wavu noupata luneka lwa kwimula kumunk'hwamunk'hwa kwihile mwangu, kwaviya haheina mwiko, wavu ni kint'hu kibanike."},{"book":"Walumi","chapter":"7","verse":"9","text":"Aho nk'hongo miye nandaga mgima hale ne miko, mna sigilizi izeize wavu niyo wakonga kudamanya ndima niyo nanda enga hibanika."},{"book":"Walumi","chapter":"7","verse":"10","text":"Niyo naona kugamba, isigilizi idya yaungigwe igale ugima, kwangu igala file."},{"book":"Walumi","chapter":"7","verse":"11","text":"Kwaviya wavu upata luneka wink'higwe ni sigilizi, inidant'hiliza niyo yanikoma."},{"book":"Walumi","chapter":"7","verse":"12","text":"Naho haluse, miko iyenye ikuka, naho sigilizi ikuka, naho ni ya uwagilwa naho ni yedi."},{"book":"Walumi","chapter":"7","verse":"13","text":"Togola! Nuko kugamba kint'hu chedi kanigaila file? Bule! Nu wavu utendile ivo, mna vileke wavu umanyike kugamba ni wavu kindedi. Nowombokela kwa kiya ichedi na kunigaila file, ivo, kwa sila ye sigilizi idya wavu noutendesa kukelaviliza kunda ni kint'hu kiihise."},{"book":"Walumi","chapter":"7","verse":"14","text":"Kimanya kugamba miko ni ya kimuye, mna miye hiyo ywa kimuye, hitagwa kunda mtumwa wo wavu."},{"book":"Walumi","chapter":"7","verse":"15","text":"Hikumanya kiya hudamanya, kwaviya hikudamanya kiya huunga nidamanye, vituhuvakwe nadamanya yadya hikuyaunga."},{"book":"Walumi","chapter":"7","verse":"16","text":"Kwaviya kiya hudamanya ni kiya hikukiunga ino yalagisa kugamba nazumila uwedi we Miko."},{"book":"Walumi","chapter":"7","verse":"17","text":"Elo hiyo miye hudamanya kint'hu iki, mna ni udya wavu ukwikala mndani mwangu."},{"book":"Walumi","chapter":"7","verse":"18","text":"Himanya kugamba haihali mbuli yedi ikwikala mwangu ko unt'hu wangu uno. Hata uneva haungisa kudamanya ayedi hikudaha kuyadamanya."},{"book":"Walumi","chapter":"7","verse":"19","text":"Kwaviya hikudamanya yedi huunga kudamanya, vituhuvakwe nadamanya maihi yadya hiikuyaunga kudamanya."},{"book":"Walumi","chapter":"7","verse":"20","text":"Uneva nadamanya diya hikudiunga kudamanya, ivi nuko kugamba, hiye miye hudamanya mna ni udya wavu ukwikala mwangu."},{"book":"Walumi","chapter":"7","verse":"21","text":"Ivo nabunk'hula miko ino, kugamba kiyuko kikunikindila, umwo haunga nidamanye mbuli iyedi, aaho nadamanya mbuli ihile."},{"book":"Walumi","chapter":"7","verse":"22","text":"Nauonela kinyemi umwiko wa Mnungu mndani mwo moyo."},{"book":"Walumi","chapter":"7","verse":"23","text":"Mna naona kugamba kuna kint'hu kituhu kikudamanya ndima mwo mwili wangu, u kint'hu kikuhigana na kiya kizumilwe nu ubala wangu, yanitenda kunda mtumwa kwo mwiko wo wavu ukudamanya ndima mwo mwili wangu."},{"book":"Walumi","chapter":"7","verse":"24","text":"Miye mkiwa, niani akuunga anikombole no mwili uno ukunigala kwe file?"},{"book":"Walumi","chapter":"7","verse":"25","text":"Atogolwe Mnungu uyo akudamanya aya kwa sila ya Zumbe ywetu Yesu Kilisito."}]}