{"data":[{"book":"БЫЦЦЁ","chapter":"47","verse":"1","text":"І прыйшоў Язэп і паведаміў фараону і сказаў: бацька мой і браты мае, з дробным і буйным быдлам сваім і з усім, што ў іх, прыйшлі зь зямлі Ханаанскай: і вось, яны ў зямлі Гесэм."},{"book":"БЫЦЦЁ","chapter":"47","verse":"2","text":"І з братоў сваіх ён узяў пяць чалавек і прадставіў іх фараону."},{"book":"БЫЦЦЁ","chapter":"47","verse":"3","text":"І сказаў фараон братам ягоным: які ваш занятак? Яны сказалі фараону: пастухі авечак рабы твае, і мы і бацькі нашыя."},{"book":"БЫЦЦЁ","chapter":"47","verse":"4","text":"І сказалі яны фараону: мы прыйшлі пажыць у гэтай зямлі, бо няма пашы быдлу рабоў тваіх, бо ў зямлі Ханаанскай вялікі голад; дык вось, дазволь пасяліцца рабам тваім у зямлі Гесэм."},{"book":"БЫЦЦЁ","chapter":"47","verse":"5","text":"І сказаў фараон Язэпу: бацька твой і браты твае прыйшлі да цябе;"},{"book":"БЫЦЦЁ","chapter":"47","verse":"6","text":"зямля Егіпецкая перад табою; на лепшым месцы зямлі пасялі бацьку твайго і братоў тваіх; няхай жывуць яны ў зямлі Гесэм; і калі ведаеш, што сярод іх ёсьць здольныя людзі, пастаў іх даглядчыкамі майго быдла."},{"book":"БЫЦЦЁ","chapter":"47","verse":"7","text":"І прывёў Язэп Якава, бацьку свайго, і прадставіў яго фараону: і дабраславіў Якаў фараона."},{"book":"БЫЦЦЁ","chapter":"47","verse":"8","text":"Фараон сказаў Якаву: колькі гадоў жыцьцю твайму?"},{"book":"БЫЦЦЁ","chapter":"47","verse":"9","text":"Якаў сказаў фараону: дзён вандраваньня майго сто трыццаць гадоў; малыя і няшчасныя дні жыцьця майго і не дасягнулі гадоў жыцьця бацькоў маіх, у днях вандраваньня іхняга."},{"book":"БЫЦЦЁ","chapter":"47","verse":"10","text":"І дабраславіў фараона Якаў і выйшаў ад фараона."},{"book":"БЫЦЦЁ","chapter":"47","verse":"11","text":"І пасяліў Язэп бацьку свайго і братоў сваіх, і даў ім валоданьне зь зямлі Егіпецкай, у найлепшай частцы зямлі, у зямлі Раамсэс, як загадаў фараон."},{"book":"БЫЦЦЁ","chapter":"47","verse":"12","text":"І забясьпечваў Язэп бацьку свайго і братоў сваіх і ўвесь дом бацькі свайго хлебам, паводле патрэбаў кожнага сямейства."},{"book":"БЫЦЦЁ","chapter":"47","verse":"13","text":"І ня было хлеба па ўсёй зямлі, бо голад вельмі памацнеў, і аслабелыя былі ад голаду зямля Егіпецкая і зямля Ханаанская."},{"book":"БЫЦЦЁ","chapter":"47","verse":"14","text":"Язэп сабраў усё срэбра, якое было ў зямлі Егіпецкай і ў зямлі Ханаанскай, за хлеб, які куплялі, і ўнёс Язэп срэбра ў дом фараонаў."},{"book":"БЫЦЦЁ","chapter":"47","verse":"15","text":"І срэбра скончылася ў зямлі Егіпецкай і ў зямлі Ханаанскай. Усе Егіпцяне прыйшлі да Язэпа і казалі: дай нам хлеба; навошта нам паміраць перад табою, таму што срэбра выйшла ў нас?"},{"book":"БЫЦЦЁ","chapter":"47","verse":"16","text":"Язэп сказаў: прыганяйце быдла ваша, і я буду даваць вам за быдла ваша, калі срэбра выйшла ў вас."},{"book":"БЫЦЦЁ","chapter":"47","verse":"17","text":"І прыганялі яны да Язэпа быдла сваё; і даваў ім Язэп хлеб за коней, і за статкі дробнага быдла, і за статкі буйнога быдла, і за аслоў; і забясьпечваў іх хлебам у той год за ўсё быдла іхняе."},{"book":"БЫЦЦЁ","chapter":"47","verse":"18","text":"І прайшоў гэты год: і прыйшлі да яго на другі год і сказалі яму: не схаваем ад гаспадара нашага, што срэбра скончылася і статкі быдла нашага ў гаспадара нашага; нічога не засталося ў нас перад гаспадаром нашым, апрача целаў нашых і земляў нашых;"},{"book":"БЫЦЦЁ","chapter":"47","verse":"19","text":"навошта нам гінуць у вачах тваіх, і нам і землям нашым? купі нас і землі нашыя за хлеб, і мы зь землямі нашымі будзем рабамі фараону, а ты дай нам насеньня, каб нам быць жывымі і не памерці, і каб не апусьцела зямля."},{"book":"БЫЦЦЁ","chapter":"47","verse":"20","text":"І купіў Язэп усю зямлю Егіпецкую фараону, бо прадалі Егіпцяне кожны сваё поле; бо голад адольваў іх. І дасталася зямля фараону."},{"book":"БЫЦЦЁ","chapter":"47","verse":"21","text":"І народ зрабіў ён рабамі з аднаго канца Егіпта ў другі."},{"book":"БЫЦЦЁ","chapter":"47","verse":"22","text":"Толькі землі жрацоў ня купіў, бо жрацам ад фараона выдзелена была дзялянка, і яны карміліся сваёй дзялянкай, якую даў ім фараон; таму і не прадалі зямлі сваёй."},{"book":"БЫЦЦЁ","chapter":"47","verse":"23","text":"І сказаў Язэп народу: вось, я купіў цяпер фараону вас і зямлю вашу; вось вам насеньне, і засявайце зямлю;"},{"book":"БЫЦЦЁ","chapter":"47","verse":"24","text":"калі будзе жніво, давайце пятую частку фараону, а чатыры часткі застануцца вам на засяваньне палёў, на ежу вам і тым, хто ў дамах вашых, і на ежу дзецям вашым."},{"book":"БЫЦЦЁ","chapter":"47","verse":"25","text":"Яны сказалі: ты ўратаваў нам жыцьцё; хай жа здабудзем ласку ў вачах гаспадара нашага і хай будзем рабамі фараону."},{"book":"БЫЦЦЁ","chapter":"47","verse":"26","text":"І пастанавіў Язэп законам зямлі Егіпецкай, нават да сёньняшняга дня: пятую чстку даваць фараону, выключаючы толькі зямлю жрацоў, якая не належала фараону."},{"book":"БЫЦЦЁ","chapter":"47","verse":"27","text":"І жыў Ізраіль у зямлі Егіпецкай, у зямлі Гесэм, і валодалі яны ёю, і пладзіліся, і вельмі памножыліся."},{"book":"БЫЦЦЁ","chapter":"47","verse":"28","text":"І жыў Якаў у зямлі Егіпецкай сямнаццаць гадоў; і было дзён Якава, гадоў жыцьця ягонага сто сорак сем гадоў."},{"book":"БЫЦЦЁ","chapter":"47","verse":"29","text":"І прыйшоў час Ізраілю памерці, і паклікаў ён сына свайго Язэпа і сказаў яму: калі я знайшоў упадабаньне ў вачах тваіх, пакладзі руку тваю пад сьцягно маё і прысягні, што ты зробіш мне ласку і праўду, не пахаваеш мяне ў Егіпце,"},{"book":"БЫЦЦЁ","chapter":"47","verse":"30","text":"каб мне легчы з бацькамі маімі: вынесеш мяне зь Егіпта і пахаваеш мяне ў іхняй магільніцы. Язэп сказаў: зраблю паводле слова твайго."},{"book":"БЫЦЦЁ","chapter":"47","verse":"31","text":"І сказаў: прысягні мне. І запрысягнуўся яму. І пакланіўся Ізраіль на ўзгалоўе пасьцелі."}]}