{"data":[{"book":"Mateusza","chapter":"25","verse":"1","text":"Królestwo niebieskie można porównać do dziesięciu dziewcząt, które jako druhny wyszły z lampami na spotkanie pana młodego."},{"book":"Mateusza","chapter":"25","verse":"2","text":"Pięć z nich było głupich, a pięć mądrych."},{"book":"Mateusza","chapter":"25","verse":"3","text":"Głupie zabrały lampy, ale nie wzięły do nich zapasowej oliwy."},{"book":"Mateusza","chapter":"25","verse":"4","text":"Mądre zaś zabrały lampy i zapasową oliwę w naczyniach."},{"book":"Mateusza","chapter":"25","verse":"5","text":"Ponieważ pan młody się spóźniał, zdrzemnęły się wszystkie."},{"book":"Mateusza","chapter":"25","verse":"6","text":"Nagle o północy obudziło je wołanie: „Nadchodzi pan młody! Wyjdźcie mu na spotkanie!”."},{"book":"Mateusza","chapter":"25","verse":"7","text":"Dziewczęta zerwały się i przygotowały lampy."},{"book":"Mateusza","chapter":"25","verse":"8","text":"Niemądre zwróciły się do pozostałych: „Dajcie nam trochę oliwy, bo nasze lampy gasną!”."},{"book":"Mateusza","chapter":"25","verse":"9","text":"Mądre odpowiedziały jednak: „Jeśli damy wam, nie wystarczy ani dla nas, ani dla was. Idźcie lepiej sobie kupić!”."},{"book":"Mateusza","chapter":"25","verse":"10","text":"Gdy poszły to zrobić, przybył pan młody. Te, które były gotowe, weszły z nim na przyjęcie weselne—a drzwi zamknięto."},{"book":"Mateusza","chapter":"25","verse":"11","text":"Po pewnym czasie wróciły pozostałe dziewczęta i zaczęły wołać: „Panie, otwórz nam!”."},{"book":"Mateusza","chapter":"25","verse":"12","text":"Lecz on odpowiedział: „Niestety nie znam was, odejdźcie stąd!”."},{"book":"Mateusza","chapter":"25","verse":"13","text":"Uważajcie więc, bo nie znacie dnia ani czasu mojego powrotu!"},{"book":"Mateusza","chapter":"25","verse":"14","text":"Królestwo niebieskie jest jak człowiek, który odjeżdżając w daleką podróż zwołał swoich podwładnych i powierzył im na ten czas swój majątek."},{"book":"Mateusza","chapter":"25","verse":"15","text":"Jednemu przekazał pięć tysięcy, drugiemu dwa tysiące, a trzeciemu tysiąc—każdemu zgodnie z jego możliwościami. I odjechał."},{"book":"Mateusza","chapter":"25","verse":"16","text":"Pierwszy zaczął obracać pięcioma tysiącami i po pewnym czasie zarobił kolejne pięć tysięcy."},{"book":"Mateusza","chapter":"25","verse":"17","text":"Drugi również zainwestował pieniądze i zyskał kolejne dwa tysiące."},{"book":"Mateusza","chapter":"25","verse":"18","text":"Natomiast ten, który miał zarządzać tysiącem, ukrył go w bezpiecznym miejscu."},{"book":"Mateusza","chapter":"25","verse":"19","text":"Po dłuższym czasie pan powrócił i chciał się z nimi rozliczyć."},{"book":"Mateusza","chapter":"25","verse":"20","text":"Wtedy ten, któremu powierzył pięć tysięcy, przyniósł dodatkowe pięć i powiedział: „Panie! Powierzyłeś mi pięć tysięcy. Oto osiągnąłem zysk w wysokości kolejnych pięciu tysięcy”."},{"book":"Mateusza","chapter":"25","verse":"21","text":"„Bardzo dobrze!”—rzekł pan. „Jesteś dobrym i wiernym pracownikiem. Okazałeś wierność w małej sprawie, więc teraz powierzę ci bardziej odpowiedzialne zadanie. Ciesz się razem ze mną”."},{"book":"Mateusza","chapter":"25","verse":"22","text":"Następnie przyszedł ten, który otrzymał dwa tysiące i powiedział: „Panie! Powierzyłeś mi dwa tysiące, oto podwoiłem tę sumę”."},{"book":"Mateusza","chapter":"25","verse":"23","text":"„Bardzo dobrze!”—rzekł pan. „Jesteś dobrym i wiernym pracownikiem. Okazałeś wierność w małej sprawie, więc teraz powierzę ci bardziej odpowiedzialne zadanie. Ciesz się razem ze mną”."},{"book":"Mateusza","chapter":"25","verse":"24","text":"Wreszcie przyszedł ten, który otrzymał jeden tysiąc i powiedział: „Panie! Wiedziałem, że masz twardą rękę w interesach i że będziesz chciał mieć zysk z tego, nad czym sam nie pracowałeś."},{"book":"Mateusza","chapter":"25","verse":"25","text":"Bałem się ciebie, dlatego bezpiecznie przechowałem twoje pieniądze. Oto one”."},{"book":"Mateusza","chapter":"25","verse":"26","text":"„Jesteś leniem i złym pracownikiem!”—odrzekł pan. „Wiedziałeś, że chcę mieć zysk nawet jeśli sam na niego nie pracowałem!"},{"book":"Mateusza","chapter":"25","verse":"27","text":"Mogłeś więc zanieść ten tysiąc do banku, wtedy miałbym przynajmniej jakieś odsetki."},{"book":"Mateusza","chapter":"25","verse":"28","text":"Zabierzcie mu pieniądze i dajcie temu, który ma dziesięć tysięcy."},{"book":"Mateusza","chapter":"25","verse":"29","text":"Bo każdy, kto przynosi zyski, otrzyma więcej i będzie opływał w dostatki. A temu, kto nie przynosi zysku, odbiorą i to, co posiada."},{"book":"Mateusza","chapter":"25","verse":"30","text":"Wyrzućcie tego lenia na zewnątrz, w ciemności! Tam będzie rozpacz i lament”."},{"book":"Mateusza","chapter":"25","verse":"31","text":"Gdy Ja, Syn Człowieczy, przybędę w chwale, wraz ze wszystkimi aniołami, zasiądę na swoim tronie pełnym chwały."},{"book":"Mateusza","chapter":"25","verse":"32","text":"I zgromadzą się przede Mną wszystkie narody, a Ja rozdzielę ludzi na dwie grupy, tak jak pasterz rozdziela owce i kozły."},{"book":"Mateusza","chapter":"25","verse":"33","text":"„Owce” postawię po prawej stronie, a „kozły” po lewej."},{"book":"Mateusza","chapter":"25","verse":"34","text":"Wówczas jako Król powiem do tych po prawej: „Mój ojciec obdarzył was wielkim szczęściem! Wejdźcie do królestwa, które zostało dla was przygotowane zanim jeszcze zaistniał świat!"},{"book":"Mateusza","chapter":"25","verse":"35","text":"Bo gdy byłem głodny, nakarmiliście Mnie. Gdy byłem spragniony, daliście Mi pić. Gdy byłem w podróży, ugościliście Mnie."},{"book":"Mateusza","chapter":"25","verse":"36","text":"Gdy nie miałem się w co ubrać, daliście Mi odzież, a gdy byłem chory oraz gdy przebywałem w więzieniu, odwiedzaliście Mnie”."},{"book":"Mateusza","chapter":"25","verse":"37","text":"„Panie!”—zapytają prawi. „Kiedy widzieliśmy Cię głodnego i nakarmiliśmy Cię? Kiedy daliśmy Ci pić, gdy byłeś spragniony?"},{"book":"Mateusza","chapter":"25","verse":"38","text":"Albo kiedy ugościliśmy Cię podczas podróży lub daliśmy Ci odzież, gdy nie miałeś w co się ubrać?"},{"book":"Mateusza","chapter":"25","verse":"39","text":"Kiedy to było, gdy odwiedziliśmy Cię w czasie choroby lub w więzieniu?”."},{"book":"Mateusza","chapter":"25","verse":"40","text":"„Zapewniam was”—odpowiem wtedy—„że cokolwiek zrobiliście jednemu z moich braci, choćby najmniejszemu, Mnie to uczyniliście”."},{"book":"Mateusza","chapter":"25","verse":"41","text":"Następnie jako Król zwrócę się do tych po lewej stronie: „Jesteście przeklęci przez Boga! Idźcie w ogień wieczny, przygotowany dla diabła i jego aniołów!"},{"book":"Mateusza","chapter":"25","verse":"42","text":"Gdy byłem głodny, nie nakarmiliście Mnie, gdy byłem spragniony, nie daliście Mi pić."},{"book":"Mateusza","chapter":"25","verse":"43","text":"Byłem w podróży, a odmówiliście Mi gościny, nie miałem się w co ubrać, a nie pomogliście Mi; byłem chory i w więzieniu, a nie odwiedziliście Mnie”."},{"book":"Mateusza","chapter":"25","verse":"44","text":"„Panie!”—powiedzą. „Kiedy widzieliśmy Cię głodnego, spragnionego, w podróży, pozbawionego ubrań, chorego albo w więzieniu, a nie okazaliśmy Ci pomocy?”."},{"book":"Mateusza","chapter":"25","verse":"45","text":"„Zapewniam was”—odpowiem wtedy—„że gdy odmówiliście pomocy najmniejszemu z moich braci, Mnie jej pozbawiliście”."},{"book":"Mateusza","chapter":"25","verse":"46","text":"I pójdą oni na wieczne potępienie, prawi zaś—do życia wiecznego."}]}