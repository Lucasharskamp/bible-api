{"data":[{"book":"Daniel","chapter":"5","verse":"1","text":"Balsazar král učinil hody veliké tisíci knížatům svým, a před nimi víno pil."},{"book":"Daniel","chapter":"5","verse":"2","text":"A když pil víno Balsazar, rozkázal přinésti nádobí zlaté a stříbrné, kteréž vynesl Nabuchodonozor otec jeho z chrámu Jeruzalémského, aby z něho pili král i knížata jeho, ženy jeho i ženiny jeho."},{"book":"Daniel","chapter":"5","verse":"3","text":"I přineseno jest nádobí zlaté, kteréž vynesli z chrámu domu Božího, kterýž byl v Jeruzalémě, a pili z něho král i knížata jeho, ženy jeho i ženiny jeho."},{"book":"Daniel","chapter":"5","verse":"4","text":"Pili víno, a chválili bohy zlaté a stříbrné, měděné, železné, dřevěné a kamenné."},{"book":"Daniel","chapter":"5","verse":"5","text":"V touž hodinu vyšli prstové ruky lidské, a psali naproti svícnu na stěně paláce královského, a král hleděl na částky ruky, kteráž psala."},{"book":"Daniel","chapter":"5","verse":"6","text":"Tedy jasnost královská změnila se, a myšlení jeho zkormoutila ho, a pasové bedr jeho rozpásali se, i kolena jeho jedno o druhé se tlouklo."},{"book":"Daniel","chapter":"5","verse":"7","text":"A zkřikl král ze vší síly, aby přivedeni byli hvězdáři, Kaldejští a hadači. I mluvil král a řekl mudrcům Babylonským: Kdokoli přečte psání toto, a výklad jeho mi oznámí, šarlatem odín bude, a řetěz zlatý na hrdlo jeho, a třetím v království po mně bude."},{"book":"Daniel","chapter":"5","verse":"8","text":"I předstoupili všickni mudrci královští, ale nemohli písma toho čísti, ani výkladu oznámiti králi."},{"book":"Daniel","chapter":"5","verse":"9","text":"Pročež král Balsazar velmi předěšen byl, a jasnost jeho změnila se na něm, ano i knížata jeho zkormouceni byli."},{"book":"Daniel","chapter":"5","verse":"10","text":"Královna pak, příčinou té věci královské a knížat jeho, do domu těch hodů vešla, a promluvivši královna, řekla: Králi, na věky živ buď. Nechť tě neděsí myšlení tvá, a jasnost tvá nechť se nemění."},{"book":"Daniel","chapter":"5","verse":"11","text":"Jest muž v království tvém, v němž jest duch bohů svatých, v kterémž za dnů otce tvého osvícení, rozumnost a moudrost, jako moudrost bohů, nalezena, jehož král Nabuchodonozor otec tvůj knížetem mudrců, hvězdářů, Kaldejských a hadačů ustanovil, otec tvůj, ó králi,"},{"book":"Daniel","chapter":"5","verse":"12","text":"Proto že duch znamenitý, i umění a rozumnost vykládání snů a oznámení pohádek, i rozvázání věcí nesnadných nalezeno při Danielovi, jemuž král jméno dal Baltazar. Nechať nyní zavolán jest Daniel, a oznámíť výklad ten."},{"book":"Daniel","chapter":"5","verse":"13","text":"Tedy přiveden jest Daniel před krále. I mluvil král a řekl Danielovi: Ty-li jsi ten Daniel, jeden z synů zajatých Judských, kteréhož přivedl král otec můj z Judstva?"},{"book":"Daniel","chapter":"5","verse":"14","text":"Slyšel jsem zajisté o tobě, že duch bohů svatých jest v tobě, a osvícení i rozumnost a moudrost znamenitá nalezena jest v tobě."},{"book":"Daniel","chapter":"5","verse":"15","text":"A nyní přivedeni jsou přede mne mudrci a hvězdáři, aby mi písmo toto přečtli, a výklad jeho oznámili, a však nemohli výkladu věci té oznámiti."},{"book":"Daniel","chapter":"5","verse":"16","text":"Já pak slyšel jsem o tobě, že můžeš to, což jest nesrozumitelného, vykládati, a což nesnadného, rozvázati. Protož nyní, budeš-li moci písmo to přečísti, a výklad jeho mně oznámiti, v šarlat oblečen budeš, a řetěz zlatý na hrdlo tvé, a třetím v království po mně budeš."},{"book":"Daniel","chapter":"5","verse":"17","text":"Tedy odpověděl Daniel a řekl před králem: Darové tvoji nechť zůstávají tobě, a odplatu svou dej jinému, a však písmo přečtu králi, a výklad oznámím jemu."},{"book":"Daniel","chapter":"5","verse":"18","text":"Ty králi, slyš: Bůh nejvyšší královstvím a důstojností i slávou a okrasou obdařil Nabuchodonozora otce tvého,"},{"book":"Daniel","chapter":"5","verse":"19","text":"A pro důstojnost, kterouž ho obdařil, všickni lidé, národové a jazykové třásli a báli se před ním. Kohokoli chtěl, zabil, a kterékoli chtěl, bil, kteréž chtěl, povyšoval, a kteréž chtěl, ponižoval."},{"book":"Daniel","chapter":"5","verse":"20","text":"Když se pak bylo pozdvihlo srdce jeho, a duch jeho zmocnil se v pýše, ssazen byl z stolice království svého, a slávu odjali od něho."},{"book":"Daniel","chapter":"5","verse":"21","text":"Ano i z spolku synů lidských vyvržen byl, a srdce jeho zvířecímu podobné učiněno bylo, a s divokými osly bylo bydlení jeho. Bylinu jako volům dávali jemu jísti, a rosou nebeskou tělo jeho smáčíno bylo, dokudž nepoznal, že panuje Bůh nejvyšší nad královstvím lidským, a že kohož chce, ustanovuje nad ním."},{"book":"Daniel","chapter":"5","verse":"22","text":"Ty také, synu jeho Balsazaře, neponížil jsi srdce svého, ačkolis o tom o všem věděl."},{"book":"Daniel","chapter":"5","verse":"23","text":"Ale pozdvihls se proti Pánu nebes; nebo nádobí domu jeho přinesli před tebe, a ty i knížata tvá, ženy tvé i ženiny tvé pili jste víno z něho. Nadto bohy stříbrné a zlaté, měděné, železné, dřevěné a kamenné, kteříž nevidí, ani slyší, aniž co vědí, chválil jsi, Boha pak, v jehož ruce jest dýchání tvé i všecky cesty tvé, neoslavoval jsi."},{"book":"Daniel","chapter":"5","verse":"24","text":"Protož nyní od něho poslána jest částka ruky této, a písmo to napsáno jest."},{"book":"Daniel","chapter":"5","verse":"25","text":"A totoť jest písmo napsané: Mene, mene, tekel, ufarsin, totiž: Zčetl jsem, zčetl, zvážil a rozděluji."},{"book":"Daniel","chapter":"5","verse":"26","text":"Tento pak jest výklad slov: Mene, zčetl Bůh království tvé, a k konci je přivedl."},{"book":"Daniel","chapter":"5","verse":"27","text":"Tekel, zvážen jsi na váze, a nalezen jsi lehký."},{"book":"Daniel","chapter":"5","verse":"28","text":"Peres, rozděleno jest království tvé, a dáno jest Médským a Perským."},{"book":"Daniel","chapter":"5","verse":"29","text":"Tedy z rozkazu Balsazarova oblékli Daniele v šarlat, a řetěz zlatý dali na hrdlo jeho, a rozhlašovali o něm, že má býti pánem třetím v království."},{"book":"Daniel","chapter":"5","verse":"30","text":"V touž noc zabit jest Balsazar král Kaldejský."},{"book":"Daniel","chapter":"5","verse":"31","text":"Darius pak Médský ujal království v letech okolo šedesáti a dvou."}]}