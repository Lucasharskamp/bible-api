{"data":[{"book":"Titu","chapter":"2","verse":"1","text":"Ali ti poučavaj životu koji je u skladu sa zdravim učenjem."},{"book":"Titu","chapter":"2","verse":"2","text":"Pouči starije muškarce da budu trijezni i razboriti te zdravi u vjeri, ljubavi i strpljivosti."},{"book":"Titu","chapter":"2","verse":"3","text":"Pouči starije žene da se ponašaju pobožno i predano. Ne smiju ogovarati i neka ne robuju prevelikom vinu. Radije neka budu učiteljice dobra."},{"book":"Titu","chapter":"2","verse":"4","text":"Neka odgajaju mlađe žene da žive mirno, da ljube svoje muževe i djecu,"},{"book":"Titu","chapter":"2","verse":"5","text":"da budu razborite i čista srca, da marljivo rade u svojim domovima, da budu dobre i poslušne muževima kako drugi zbog njih ne bi vrijeđali Božju riječ."},{"book":"Titu","chapter":"2","verse":"6","text":"Mladiće također potiči da budu razumni."},{"book":"Titu","chapter":"2","verse":"7","text":"Sam im budi uzor čineći dobra djela. Poučavaj zdravo i ozbiljno."},{"book":"Titu","chapter":"2","verse":"8","text":"Neka ti učenje bude tako zdravo da se tvoji protivnici posrame jer nemaju što loše reći."},{"book":"Titu","chapter":"2","verse":"9","text":"Robovi se u svemu moraju pokoravati svojim gospodarima i truditi se da im ugode. Ne smiju im proturječiti"},{"book":"Titu","chapter":"2","verse":"10","text":"niti ih potkradati, nego se moraju pokazati pouzdanima. Tako će učenje o Bogu, našem Spasitelju, učiniti privlačnim u svakom pogledu."},{"book":"Titu","chapter":"2","verse":"11","text":"Objavljena je Božja milost koja donosi spasenje svim ljudima."},{"book":"Titu","chapter":"2","verse":"12","text":"Odgojila nas je da se odreknemo bezbožnog života i grešnih svjetovnih požuda te da u ovome svijetu živimo uzdržljivo, pravedno i pobožno"},{"book":"Titu","chapter":"2","verse":"13","text":"iščekujući blaženu nadu: da se veliki Bog, naš Spasitelj Isus Krist, pojavi u slavi."},{"book":"Titu","chapter":"2","verse":"14","text":"On je dao sebe umjesto nas da nas oslobodi od svakoga grijeha, da nas očisti i da budemo njegov izabrani narod koji revno čini dobra djela."},{"book":"Titu","chapter":"2","verse":"15","text":"To poučavaj i opominji ljude da tako čine. Kori ih kad je to potrebno jer imaš tu vlast. Nemoj da te tko prezire!"}]}