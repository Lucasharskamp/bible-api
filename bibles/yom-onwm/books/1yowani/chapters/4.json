{"data":[{"book":"1 Yowani","chapter":"4","verse":"1","text":"Bakiluzolo, lubika wilukila yoso-yoso pheve vayi lufionguninaziphevi mu tala kani zidi zi Nzambi bila mimbikudi miwombo mi luvunumitotukidi va nza."},{"book":"1 Yowani","chapter":"4","verse":"2","text":"Mu diambu diadi lufueti zabila Pheve yi Nzambi : yoso pheve yinkikininanga ti Yesu Klisto mutu wuyiza mu nsuni, buna pheve beni kuidi Nzambi yiba."},{"book":"1 Yowani","chapter":"4","verse":"3","text":"Ayi yoso pheve yinkambu kikinina ti Yesu Klisto, mutu wuyiza mu nsuni, buna yisia ba kuidi Nzambi ko. Buna yawu pheve yi antiklisto, yoyi luwa ti yilembo yizi ayi buabu yeka va nza."},{"book":"1 Yowani","chapter":"4","verse":"4","text":"Bana, Nzambi wuluvuidi, ayi beno lubanunga bila mutu wowo widi mu beno niandi lutidi lulendo ayi mutu wowo widi va nza."},{"book":"1 Yowani","chapter":"4","verse":"5","text":"Vayi bawu nza yiba vuidi, diawu bantubilanga boso buididi zithumunu zi nza ayi nza yeti kuba wila."},{"book":"1 Yowani","chapter":"4","verse":"6","text":"Beto, Nzambi wutuvuidi. Woso mutu zebi Nzambi weti kutuwila. Woso mutu Nzambi kakambulu vua, kalendi kutuwila ko. Buawu bobo tuzabidi Pheve yi kiedika ayi pheve yi luvunu."},{"book":"1 Yowani","chapter":"4","verse":"7","text":"Bakiluzolo, tuzolasananga beto na beto bila luzolo kuidi Nzambilumbanga ayi woso mutu widi luzolo wubutu kuidi Nzambi ayi zebi Nzambi."},{"book":"1 Yowani","chapter":"4","verse":"8","text":"Mutu kambulu luzolo kasi zaba Nzambi ko bila Nzambi niandi luzolo."},{"book":"1 Yowani","chapter":"4","verse":"9","text":"Mu diambu diadi mu monikina luzolo lu Nzambi kuidi beto : Nzambiwufidisa muanꞌandi wumosi kaka va nza, muingi tuzinga mu niandi."},{"book":"1 Yowani","chapter":"4","verse":"10","text":"Mu diambu diadi mu monikini luzolo : bika sia ti beto tuzola Nzambi vayi niandi wutuzola. Diawu kafidisila muanꞌandi mu diambu di kutufuila, banga dikaba, mu masumu meto."},{"book":"1 Yowani","chapter":"4","verse":"11","text":"Bakiluzolo, enati buawu bobo Nzambi katuzodila, buna beto mamveto tufueti zolasananga beto na beto."},{"book":"1 Yowani","chapter":"4","verse":"12","text":"Kuisi ko mutu wumona Nzambi. Enati tueti zolasananga beto na beto buna Nzambi widi mu beto ayi luzolo luandi luidi lufuana mu beto."},{"book":"1 Yowani","chapter":"4","verse":"13","text":"Tala, mu diambu diadi tuzabidi ti beto tuidi mu niandi ayi niandi widi mu beto : bu katuvana Pheve andi."},{"book":"1 Yowani","chapter":"4","verse":"14","text":"Beto, tumona ayi tuntelamanga kimbangi ti Tata wufidisa muana muba Mvulusi wu nza."},{"book":"1 Yowani","chapter":"4","verse":"15","text":"Woso wela kikinina ti Yesu niandi muana Nzambi, buna Nzambi widimu niandi ayi niandi widi mu Nzambi."},{"book":"1 Yowani","chapter":"4","verse":"16","text":"Ayi beto tuzaba ayi tuwilukila luzolo lolo Nzambi katuzodila. Nzambi niandi luzolo ayi woso widi mu luzolo buna niandi widi mu Nzambiayi Nzambi widi mu niandi."},{"book":"1 Yowani","chapter":"4","verse":"17","text":"Mu diambu diadi luzolo luididi lufuana mu beto muingi tuba bakinda mu lumbu ki tsambusu bila boso niandi kadidi, buawu bobo beto mamveto tuididi va nza yayi."},{"book":"1 Yowani","chapter":"4","verse":"18","text":"Tsisi yilendi monika ko mu luzolo bila luzolo lukiedika lueti kuka tsisi. Bila, tsisi yinkuizanga va kimosi ayi thumbudulu ayi woso mutuwumonanga tsisi kasi ko wufuana mu luzolo."},{"book":"1 Yowani","chapter":"4","verse":"19","text":"Beto tuidi ayi luzolo mu diambu niandi wutuama kutuzola."},{"book":"1 Yowani","chapter":"4","verse":"20-21","text":"Enati mutu wuntuba ti niandi weti zola Nzambi vayi weti lenda khombꞌandi buna widi nkua luvunu. Bila mutu wunkambu zola khombꞌandi, mutu wowo kalembo moni, buna buevi kalenda zodila Nzambi yoyi kankambu mona e ?"}]}