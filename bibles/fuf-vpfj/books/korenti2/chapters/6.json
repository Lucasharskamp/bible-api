{"data":[{"book":"KORENTI 2","chapter":"6","verse":"1","text":"Ɓay ko men gollidooɓe, men wakkilinii on wota on jaɓir sulfu Alla on meere."},{"book":"KORENTI 2","chapter":"6","verse":"2","text":"Ko fii himo daali:"},{"book":"KORENTI 2","chapter":"6","verse":"3","text":"Awa men wonataa sabu peggal woo e hoore hay gooto, fii wota golle amen ɗen wonu huunde felniinde."},{"book":"KORENTI 2","chapter":"6","verse":"4","text":"E kala huunde men ɓanginay ko men kurkantooɓe Alla, e nder ŋaɲɲanɗe buy, e nder tampereeji ɗin e ŋakkireede, e nder anndeeji,"},{"book":"KORENTI 2","chapter":"6","verse":"5","text":"e nder pigge e kaseede e murtaneede, e golleeji sattuɗi e angal ɗoyngol e heege."},{"book":"KORENTI 2","chapter":"6","verse":"6","text":"Meɗen feɲɲinira ɗun laaɓal e gandal e muɲal e moƴƴuki e *Ruuhu Seniiɗo on e giggol ngol alaa faasiqankaaku,"},{"book":"KORENTI 2","chapter":"6","verse":"7","text":"wondude e daaluyee goongaajo on e bawɗe Alla ɗen, peewal ngal wona aala amen haɓirɗo e hiwitorɗo."},{"book":"KORENTI 2","chapter":"6","verse":"8","text":"E hoore meɗen teddinee e meɗen hoynee, meɗen wowlee ko boni e meɗen wowlee ko moƴƴi. Meɗen jogoree wa fenooɓe, hara-le ko men wowlooɓe goonga."},{"book":"KORENTI 2","chapter":"6","verse":"9","text":"Men jogoree wa ɓe andaaka fii kala meɗen andaa, wa wonɓe maayude e hin-le meɗen wuuri, maa wa wonaaɓe letteede fii kala men waraaka,"},{"book":"KORENTI 2","chapter":"6","verse":"10","text":"wa sokolnaaɓe e hin-le saa'i kala meɗen weltii, wa ɓilliiɓe hara-le meɗen alɗinde ɗuuɗuɓe, wa ɓe alaa huunde e hin-le meɗen mari fow."},{"book":"KORENTI 2","chapter":"6","verse":"11","text":"Ko onon yo ɓe Korenti, men haalanii on ko woni e amen kon, meɗen yaɲɲani on ɓerɗe amen ɗen."},{"book":"KORENTI 2","chapter":"6","verse":"12","text":"Men faaɗinanaali on ɓerɗe amen ɗen, kono ko onon tigi faaɗinani men ɓerɗe mon ɗen."},{"book":"KORENTI 2","chapter":"6","verse":"13","text":"Awa miɗo yewtira on wa fayɓe an: onon kadi waɗiranee men wano men waɗirani on non, udditanon men ɓerɗe mon ɗen!"},{"book":"KORENTI 2","chapter":"6","verse":"14","text":"Wota on humondir e ɓe gomɗinaa ɓen. Ko fii ko humondiral hongal woni hakkunde peewal ngal e angal peewal ngal? Maa ko kawtital hongal woni hakkunde ndaygu e niwre?"},{"book":"KORENTI 2","chapter":"6","verse":"15","text":"E ko nanondiral hongal woni hakkunde *Almasiihu on e Ibuliisa?"},{"book":"KORENTI 2","chapter":"6","verse":"16","text":"E ko *ahadi hondi wondi suudu Alla ndun e sanamuuji ɗin? Ko fii, ko enen woni suudu Alla Wuuruɗo on, wano Alla daaliri non:"},{"book":"KORENTI 2","chapter":"6","verse":"17","text":"Ko ɗun waɗi si Joomiraaɗo on daali:"},{"book":"KORENTI 2","chapter":"6","verse":"18","text":"«Mi wonanay on Baaba,"}]}