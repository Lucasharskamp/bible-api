{"data":[{"book":"הבשורה על-פי מרקוס","chapter":"16","verse":"1","text":"במוצאי שבת הלכו מרים המגדלית, שלומית ומרים (אמו של יעקב) לקנות בשמים ומרקחות כדי למשוח את גופתו של ישוע."},{"book":"הבשורה על-פי מרקוס","chapter":"16","verse":"2","text":"ביום ראשון השכם בבוקר הן הלכו לקבר,"},{"book":"הבשורה על-פי מרקוס","chapter":"16","verse":"3","text":"ובדרך שאלו את עצמן: ”מי יזיז לנו את האבן מפתח הקבר?“"},{"book":"הבשורה על-פי מרקוס","chapter":"16","verse":"4","text":"אולם כשהגיעו אל הקבר גילו להפתעתן הרבה שמישהו הזיז את האבן הכבדה והקבר פתוח."},{"book":"הבשורה על-פי מרקוס","chapter":"16","verse":"5","text":"הנשים נכנסו פנימה וראו בחור צעיר לבוש כולו לבן יושב בצד ימין. הנשים נחרדו."},{"book":"הבשורה על-פי מרקוס","chapter":"16","verse":"6","text":"”אל תתפלאו כל כך“, אמר המלאך. ”האם אינכן מחפשות את ישוע מנצרת שנצלב? הוא איננו כאן, הוא קם לתחייה! הנה, כאן הייתה גופתו."},{"book":"הבשורה על-פי מרקוס","chapter":"16","verse":"7","text":"לכו למסור את ההודעה הזאת לתלמידים, במיוחד לפטרוס:"},{"book":"הבשורה על-פי מרקוס","chapter":"16","verse":"8","text":"הנשים ברחו משם כל עוד רוחן בהן, מבוהלות ומפוחדות מכדי למסור את ההודעה."},{"book":"הבשורה על-פי מרקוס","chapter":"16","verse":"9","text":"כאשר קם ישוע לתחייה ביום ראשון השכם בבוקר, פגש תחילה את מרים המגדלית שממנה גירש שבעה שדים."},{"book":"הבשורה על-פי מרקוס","chapter":"16","verse":"10-11","text":"מרים הלכה אל התלמידים ומצאה אותם מתאבלים ובוכים."},{"book":"הבשורה על-פי מרקוס","chapter":"16","verse":"12","text":"לאחר מכן נגלה ישוע לשני תלמידים שהלכו בדרך מירושלים לכיוון השדות. השניים לא הכירו אותו בהתחלה, משום שהמראה שלו השתנה במידת מה."},{"book":"הבשורה על-פי מרקוס","chapter":"16","verse":"13","text":"לבסוף, כאשר הבינו מי הוא, מיהרו לירושלים וסיפרו לאחרים, אך איש לא האמין להם."},{"book":"הבשורה על-פי מרקוס","chapter":"16","verse":"14","text":"מאוחר יותר נגלה ישוע לאחד־עשר התלמידים בשעת הארוחה. הוא הוכיח אותם על חוסר אמונתם, ועל העקשנות שלהם לא להאמין לעדים שסיפרו כי ראו את ישוע קם לתחייה."},{"book":"הבשורה על-פי מרקוס","chapter":"16","verse":"15","text":"לאחר מכן הוא ציווה עליהם: ”לכו אל כל העולם להכריז על הבשורה לכל אדם."},{"book":"הבשורה על-פי מרקוס","chapter":"16","verse":"16","text":"מי שיאמין וייטבל ייוושע; מי שיסרב להאמין יואשם בעיני אלוהים."},{"book":"הבשורה על-פי מרקוס","chapter":"16","verse":"17","text":"”למאמינים בשמי אתן סמכות לגרש שדים; הם ידברו בלשונות חדשות;"},{"book":"הבשורה על-פי מרקוס","chapter":"16","verse":"18","text":"הם אף יוכלו להחזיק נחשים בידיהם ולא יקרה להם דבר; הם יוכלו לסמוך את ידיהם על אנשים חולים ולרפא אותם.“"},{"book":"הבשורה על-פי מרקוס","chapter":"16","verse":"19","text":"וכאשר סיים האדון ישוע לדבר אליהם, הוא נלקח לשמים לשבת לימין האלוהים."},{"book":"הבשורה על-פי מרקוס","chapter":"16","verse":"20","text":"התלמידים הלכו לכל מקום והכריזו את הבשורה. האדון חיזק ועודד אותם, וחולל באמצעותם ניסים ונפלאות אשר אישרו וחיזקו את עדותם."}]}