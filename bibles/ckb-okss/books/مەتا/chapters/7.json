{"data":[{"book":"مەتا","chapter":"7","verse":"1","text":"«خەڵکی تاوانبار مەکەن تاکو خودا تاوانبارتان نەکات،"},{"book":"مەتا","chapter":"7","verse":"2","text":"چونکە بەو شێوەیەی خەڵک تاوانبار دەکەن خودا تاوانبارتان دەکات، بەو پێوانەیەی ئێوە بۆ خەڵک دەیپێون، خودا بۆتان دەپێوێتەوە."},{"book":"مەتا","chapter":"7","verse":"3","text":"«بۆچی سەرنج لە پووشی ناو چاوی براکەت دەدەیت، بەڵام ئاگات لە کاریتەکەی ناو چاوی خۆت نییە؟"},{"book":"مەتا","chapter":"7","verse":"4","text":"یان، چۆن بە براکەت دەڵێی: ”ڕێم بدە با پووشەکەی ناو چاوت دەربهێنم،“ لەکاتێکدا کاریتەیەک لەناو چاوی خۆتدایە؟"},{"book":"مەتا","chapter":"7","verse":"5","text":"ئەی دووڕوو، یەکەم جار کاریتەکەی ناو چاوی خۆت دەربهێنە، ئینجا باش دەبینیت بۆ دەرهێنانی پووشەکەی ناو چاوی براکەت."},{"book":"مەتا","chapter":"7","verse":"6","text":"«شتی پیرۆز مەدەن بە سەگ، مرواریشتان فڕێمەدەنە بەردەمی بەراز، نەوەک پێشێلیان بکەن و هەڵبگەڕێنەوە و پارچەپارچەتان بکەن."},{"book":"مەتا","chapter":"7","verse":"7","text":"«داوا بکەن، پێتان دەدرێت. بگەڕێن، دەدۆزنەوە. لە دەرگا بدەن، لێتان دەکرێتەوە،"},{"book":"مەتا","chapter":"7","verse":"8","text":"چونکە هەرکەسێک داوا بکات، وەردەگرێت. ئەوەی بگەڕێت، دەدۆزێتەوە. ئەوەش لە دەرگا دەدات، لێی دەکرێتەوە."},{"book":"مەتا","chapter":"7","verse":"9","text":"«کێ لە ئێوە ئەگەر کوڕەکەی داوای نانی لێ بکات، بەردی دەداتێ؟"},{"book":"مەتا","chapter":"7","verse":"10","text":"یان داوای ماسی لێ بکات، ماری دەداتێ؟"},{"book":"مەتا","chapter":"7","verse":"11","text":"جا ئێوە کە خراپن، بزانن شتی باش بدەنە منداڵەکانتان، باوکتان لە ئاسمان چەند زیاتر شتی باش دەداتە ئەوانەی داوای لێدەکەن!"},{"book":"مەتا","chapter":"7","verse":"12","text":"چۆن دەتانەوێ خەڵکی هەڵسوکەوتتان لەگەڵ بکەن، ئێوەش بەو شێوەیە هەڵسوکەوتیان لەگەڵ بکەن، چونکە ئەمەیە پوختەی تەورات و پەیامی پێغەمبەران."},{"book":"مەتا","chapter":"7","verse":"13","text":"«لە دەرگای تەنگەوە بچنە ژوورەوە، چونکە ئەو دەرگایە پانە و ئەو ڕێگایە بەرینە کە بەرەو لەناوچوون دەچێت و زۆرن ئەوانەی پێیدا دەچنە ژوورەوە."},{"book":"مەتا","chapter":"7","verse":"14","text":"بەڵام تەسکە دەرگا و تەنگە ئەو ڕێگایەی بەرەو ژیان دەچێت، کەم کەسیش دەیدۆزێتەوە."},{"book":"مەتا","chapter":"7","verse":"15","text":"«ئاگاداری پێغەمبەرانی درۆزن بن کە لە پێستی مەڕدا بۆ لاتان دێن، بەڵام لەناوەوە گورگی دڕندەن."},{"book":"مەتا","chapter":"7","verse":"16","text":"بە بەرهەمیان دەیانناسنەوە. ئایا ترێ لە دڕک دەکرێتەوە یان هەنجیر لە چقڵ؟"},{"book":"مەتا","chapter":"7","verse":"17","text":"بەم شێوەیە هەموو دارێکی باش بەری باش دەدات، داری خراپیش بەری خراپ."},{"book":"مەتا","chapter":"7","verse":"18","text":"داری چاک ناتوانێت بەری خراپ بدات و داری خراپیش ناتوانێت بەری باش بدات."},{"book":"مەتا","chapter":"7","verse":"19","text":"هەر دارێک بەری باش نەدات دەبڕدرێتەوە و فڕێدەدرێتە ناو ئاگر."},{"book":"مەتا","chapter":"7","verse":"20","text":"کەواتە بە بەرهەمیان دەیانناسنەوە."},{"book":"مەتا","chapter":"7","verse":"21","text":"«نەک هەرکەسێک پێم بڵێت: ”پەروەردگارم، پەروەردگارم!“ دەچێتە ناو شانشینی ئاسمان، بەڵکو ئەوەی خواستی باوکم ئەنجام دەدات کە لە ئاسمانە."},{"book":"مەتا","chapter":"7","verse":"22","text":"لەو ڕۆژەدا7‏:22 لەو ڕۆژەدا: مەبەستی لە ڕۆژی لێپرسینەوەیە.‏، زۆر کەس پێم دەڵێن: ”پەروەردگارم، پەروەردگارم! ئایا بە ناوی تۆوە پەیامی خودامان ڕانەگەیاند، بە ناوی تۆوە ڕۆحی پیسمان دەرنەکرد، بە ناوی تۆوە پەرجووی7‏:22 پەرجوو: موعجیزە.‏ زۆرمان نەکرد؟“"},{"book":"مەتا","chapter":"7","verse":"23","text":"ئینجا منیش پێیان ڕادەگەیەنم: ”قەت ئێوەم نەناسیوە. لێم دوور بکەونەوە، ئەی بەدکاران!“"},{"book":"مەتا","chapter":"7","verse":"24","text":"«لەبەر ئەوە هەرکەسێک گوێی لەم وتانەم بێت و پەیڕەوی بکات، وەک پیاوێکی دانا وایە کە خانووەکەی لەسەر بەرد دروستکردبێت."},{"book":"مەتا","chapter":"7","verse":"25","text":"باران باری و لافاو هەستا و ڕەشەبا هەڵیکرد و لە خانووەکەی دا، بەڵام نەڕووخا، چونکە لەسەر بەرد دروستکرابوو."},{"book":"مەتا","chapter":"7","verse":"26","text":"هەرکەسێکیش گوێی لەم وتانەم بێت و پەیڕەوی نەکات، وەک پیاوێکی گێل وایە خانووەکەی لەسەر لم دروستکردبێت."},{"book":"مەتا","chapter":"7","verse":"27","text":"باران باری و لافاو هەستا و ڕەشەبا هەڵیکرد و لەو خانووەی دا و ڕووخاندی، ڕووخاندنەکەشی گەورە بوو.»"},{"book":"مەتا","chapter":"7","verse":"28","text":"کاتێک عیسا ئەم وتانەی تەواو کرد، خەڵکەکە لە فێرکردنەکەی سەرسام بوون،"},{"book":"مەتا","chapter":"7","verse":"29","text":"چونکە وەک دەسەڵاتدارێک فێری دەکردن، نەک وەکو مامۆستایانی تەورات."}]}