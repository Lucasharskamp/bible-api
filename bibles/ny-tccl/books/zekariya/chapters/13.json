{"data":[{"book":"Zekariya","chapter":"13","verse":"1","text":"“Pa tsiku limenelo nyumba ya Davide adzayitsekulira kasupe wa madzi pamodzi ndi okhala mu Yerusalemu, kuti awachotsere tchimo lawo ndi chodetsa chawo."},{"book":"Zekariya","chapter":"13","verse":"2","text":"“Pa tsiku limenelo, ndidzafafaniziratu mayina a mafano mʼdziko, ndipo sadzawakumbukiranso,” akutero Yehova Wamphamvuzonse. “Ndidzachotsa mʼdziko aneneri pamodzi ndi mzimu wonyansa."},{"book":"Zekariya","chapter":"13","verse":"3","text":"Ndipo ngati wina aliyense adzafuna kunenera, abambo ndi amayi ake amene anamubereka, adzamuwuza kuti, ‘Uyenera kufa, chifukwa wayankhula bodza mʼdzina la Yehova.’ Pamene anenera, makolo ake omwe adzamubaya."},{"book":"Zekariya","chapter":"13","verse":"4","text":"“Pa tsiku limenelo mneneri aliyense adzachita manyazi chifukwa cha masomphenya ake. Sadzavala chovala chake chaubweya ndi cholinga chonamiza anthu."},{"book":"Zekariya","chapter":"13","verse":"5","text":"Iye adzati, ‘Sindine mneneri. Ndine mlimi; ndakhala ndi kulima munda kuyambira ubwana wanga.’"},{"book":"Zekariya","chapter":"13","verse":"6","text":"Ngati wina adzamufunsa, ‘Zilonda zili mʼthupi lakoli ndi chiyani?’ Iye adzayankha kuti, ‘Zilondazi ndinazilandira mʼnyumba ya abwenzi anga.’"},{"book":"Zekariya","chapter":"13","verse":"7","text":"“Dzambatuka iwe lupanga, ukanthe mʼbusa wanga,"},{"book":"Zekariya","chapter":"13","verse":"8","text":"Mʼdziko monse, akutero Yehova Wamphamvuzonse,"},{"book":"Zekariya","chapter":"13","verse":"9","text":"Chigawo chachitatuchi ndidzachiyika pa moto;"}]}