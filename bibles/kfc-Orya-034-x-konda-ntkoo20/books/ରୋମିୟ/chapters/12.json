{"data":[{"book":"ରୋମିୟ","chapter":"12","verse":"1","text":"ଆଦେଙ୍ଗ୍‍ଁ ତଡ଼ାନ୍‍କୁ ନି ତାଙ୍ଗିଁକି, ମା ଉଣ୍ତିଙ୍ଗ୍‍ଁ ମାପୁରୁଦି ନାଣ୍ତ ଦୟା ଉଣ୍ତିଙ୍ଗ୍‍ଁ ମିଙ୍ଗିଁ ନାନୁ ବାତିଙ୍ଗ୍‌ ମାଲ୍‍ଜିନା, ମାପୁରୁମାନୁ ନିଜେଦି ମେନ୍ଦଲ୍‌ତିଙ୍ଗ୍‍ଁ ପବିତ୍ର ପୁଜା ୱାଜା ସର୍‌ପେ କିଦୁ । ୱାନି ସେବାଦୁ ନିଜେଦିଙ୍ଗ୍‍ଁ ସିଜି ୱାନିମାନୁ ସର୍‌ପେ ଆଦୁ । ଇକା ମାପୁରୁଦି ସତ୍‍ ଉପାସନା କିନିକା ।"},{"book":"ରୋମିୟ","chapter":"12","verse":"2","text":"ମିର୍‌ ଇୟା ଇଲେଇତି ଦୁନିଆଦି ଇସାବ୍‍ତାନ୍‍ ବୁଲାମାଟ୍‍ । ମାପୁରୁ ମି ମନ୍‍ତିଙ୍ଗ୍‍ ପୁରା ପୁନିକା କିପିନ୍‍ ମାରି ମି ମନ୍ ପୁରା ବାଦ୍‍ଲେ ଆପିତ୍‌ । ଆତିଙ୍ଗ୍‌, ମାପୁରୁଦି ବଦା ଇନିକା, ୱାନି ଲାକ୍‍ତୁ ଏମେ ୱିଜୁ ବିସୟ୍‍ ସତ୍‍, ୱେଡ଼ିକାଦିକା ମାରି ପୁରା ନେଗିକା, ଇକା ମିର୍‌ ନେସ୍‍ତେଙ୍ଗ୍‍ଁ ଆଟ୍‍ନିଦେର୍‍ ।"},{"book":"ରୋମିୟ","chapter":"12","verse":"3","text":"ମାପୁରୁ ନାଙ୍ଗିଁ ନାଣ୍ତ ଦୟା ସିତାମାନାନ୍‍ଆକା ମି ୱିଜେରିଙ୍ଗ୍‍ଁ ନାନୁ ଇଜିନା, ଏନ୍‌ ନିଜେଦି ଜଗ୍ୟଦି ମାଣାନ୍‌ ନିଜେଦିଙ୍ଗ୍‍ଁ ପେରିକାନ୍‌ ଇଜି ଅଡ଼୍‍ବିମାଟ୍‍ । ମାପୁରୁ ମିଙ୍ଗିଁ ସିତିମାନି ବିସ୍‍ବାସ୍‍ତି ଇସାବ୍‍ତାନ୍ ସାନ୍ତି ଆଜି ନିଜେ ବିସୟ୍‍ତାନ୍‍ ବିସାର୍‍ କିଦୁ ।"},{"book":"ରୋମିୟ","chapter":"12","verse":"4","text":"୧୨:୪ ୧ କରିନ୍ତିୟ ୧୨:୧୨.ମା ମେନ୍ଦଲ୍‌ତୁ ଗାଦି ଆଇ ଆଇ ଜିନିସ୍‌କୁ ମାନେ ମାରି ୱିଜେକା ପାଣି ଅଲଗା ।"},{"book":"ରୋମିୟ","chapter":"12","verse":"5","text":"ଆୟାୱାଜା ମାଡ୍‌ ଗାଦିଲୋକ୍‍, ମାତର୍‌ ୱିଜେରେ କ୍ରିସ୍ତଦି ୱାଲେ ମିସାତି ମାନିକାଆକା, ମାଡ୍‌ ଉନ୍‍ଡ୍ରେ ମେନ୍ଧଲ୍‍ ମାରି ମେନ୍ଦଲ୍‍ତି ଜିନିସ୍‍କା ୱାଜା ମାଡୁ ଅର୍‌ସେ ୱାଲେ ମିସାତି ମାନିକା ।"},{"book":"ରୋମିୟ","chapter":"12","verse":"6","text":"୧୨:୬ ୧ କରିନ୍ତିୟ ୧୨:୪-୧୧.ଆଦେଙ୍ଗ୍‌ ମା ଉଣ୍ତିଙ୍ଗ୍‍ଁ ମାପୁରୁଦି ଦୟା ଇସାବ୍‍ତାନ୍‍ ୱାନିମାଣାନ୍‍ ପୟ୍‍ତି ରକମ୍‍ତି ଆଇ ଆଇ ଦାନ୍‍ ସାକ୍ତିୱିଜୁ ମାଡ୍‌ ଟିକ୍‍ ଇସାବ୍‍ତାନ୍‍ କାଟେକିଦେଙ୍ଗ୍‍ଁ ଆଟ୍‍ନିକା । ମାଡ୍‌ ଜଦି ମାପୁରୁଦି କାବୁର୍‌ ପ୍ରଚାର୍‍ କିନି ଉଣ୍ତିଙ୍ଗ୍‍ଁ ଇଜି ମାପୁରୁସିତି ସାକ୍ତି ପୟ୍‍ତିମାନିକା, ମା ବିସ୍‍ବାସ୍‍ତି ଡାଟ୍‍ ଇସାବ୍‍ତାନ୍‍ ଆୟା ପାଣି କିଦେଙ୍ଗ୍‍ଁ ଆନାତ୍‌ ।"},{"book":"ରୋମିୟ","chapter":"12","verse":"7","text":"ଜଦି ସେବା କିନି ଉଣ୍ତିଙ୍ଗ୍‍ଁ ଆୟା ସାକ୍ତି ପୟ୍‍ତିମାନିକା, ମାଡ୍‌ ସେବା କିଦେଙ୍ଗ୍ଁ ଆନାତ୍‌; ସିକିୟା ସିଦେଙ୍ଗ୍‌ ଇଜି ସାକ୍ତି ପୟ୍‍ତିମାରିଙ୍ଗ୍‍ଁ, ସିକିୟା ସିଦେଙ୍ଗ୍‌ ଆନାତ୍‌ ।"},{"book":"ରୋମିୟ","chapter":"12","verse":"8","text":"ଆଇୱାରିଙ୍ଗ୍‌ ୱେଡ଼ିକା କିଦେଙ୍ଗ୍‍ଁ ଇଜି ସାକ୍ତି ପୟ୍‍ତିମାରିଙ୍ଗ୍‍ଁ, ଆକା କିଦେଙ୍ଗ୍‍ଁ ଆନାତ୍‌ । ଦାନ୍‍ କିଦେଙ୍ଗ୍‍ଁ ସାକ୍ତି ପୟ୍‍ତିମାନି ଲୋକ୍‍ ରେଆତି ମନ୍‍ତାନ୍‍ ଦାନ୍‍ କିପିନ୍‍ । ଆଇୱାରି ପାଣିଦି ଜାତୁନ୍‍ କିଦେଙ୍ଗ୍‍ଁ ଅଦିକାର୍‍ ପୟ୍‍ତିମାରିଙ୍ଗ୍‍ଁ ନିଜେ କାସ୍ଟୁପାଣି କିଦେଙ୍ଗ୍ ଆନାତ୍‌ । ଦୟା କିନି ଲୋକ୍‍ ୱେଡ଼ିକା ମନ୍‍ତାନ୍‍ ଦୟା କିପିନ୍‍ ।"},{"book":"ରୋମିୟ","chapter":"12","verse":"9","text":"ଜିବନ୍ତି ୱାଲେ ଜିବନ୍‍ନୋନିକା ନେଗିକା ଆପିତ୍‌ । ଆମା ୱିଜୁ ସତ୍‍ସିଲେ; ତାନିଙ୍ଗ୍‍ଁ କାଡ଼୍‍ଦୁ, ୱିଜୁ ସତ୍‌ ବିସୟ୍‍ତୁ ଲାକ୍‍ତୁ ଆଦୁ ।"},{"book":"ରୋମିୟ","chapter":"12","verse":"10","text":"କ୍ରିସ୍ଟିୟାନ୍‍ ତଡ଼ାନ୍‍ ନି ତାଙ୍ଗିଁକ୍‌ ୱାଜା ନିଜେନିଜେଦିଙ୍ଗ୍‍ ଜିବନ୍‍ନଦୁ ମାରି ନିଜେନିଜେଦିଙ୍ଗ୍‌ ସନ୍‌ମାନ୍‌ ତର୍‍ତେଙ୍ଗ୍‍ଁ ଇଜି ୱେଡ଼ିକା ଆଦୁ ।"},{"book":"ରୋମିୟ","chapter":"12","verse":"11","text":"ୱେଡ଼ିକାଦାନ୍‌ ଗାଡ଼ିୟା ଆମାଟ୍‌, ଆତ୍ମାଦୁ ତେବାନିକା ଅଡ଼୍‍ବିଦୁ । ବକ୍ତିଦି ଜିବନ୍‍ତାନ୍‍ ପ୍ରବୁଦି ସେବା କିଦୁ ।"},{"book":"ରୋମିୟ","chapter":"12","verse":"12","text":"ଡାଟ୍‍ ଆସା ଇଡ୍‌ଜି ୱେଡ଼ିକା କିଦୁ । ଦୁକ୍‍କାସ୍ଟୁଦି ବେଡ଼ାଦୁ ସାସ୍‌ ଆସ୍‌ତୁ । ୱିଜୁଦିନ୍ ପାର୍‍ତନାଦୁ ପୁରା ତେବାଦୁ ।"},{"book":"ରୋମିୟ","chapter":"12","verse":"13","text":"କ୍ରିସ୍ତବିସ୍‍ବାସିରି ଦର୍‍କାର୍‍ ମାନିକା ସିଦୁ । ମାରି ୱାନି ଲୋକାଙ୍ଗ୍‍ଁ ସନ୍‌ମାନ୍‌ତାନ୍‌ କୁକ୍‍ତୁ ।"},{"book":"ରୋମିୟ","chapter":"12","verse":"14","text":"ମିଙ୍ଗିଁ ଏମେକାର୍‌ ତାଡ଼ନା କିନାର୍‌, ୱାରି ନେଗି ଉଣ୍ତିଙ୍ଗ୍‌ ଇଜି ମାପୁରୁମାନୁ ପାର୍‍ତନା କିଦୁ । ୱାରିଙ୍ଗ୍‍ଁ ଆର୍ସିବାଦ୍‌ କିଦୁ, ଆନାଦୁରିଆ ସିମାଟ୍‍ ।"},{"book":"ରୋମିୟ","chapter":"12","verse":"15","text":"ସୁକ୍‍ତାନ୍‍ ମାନି ଲୋକା ୱାଲେ ୱେଡ଼ିକା କିଦୁ, ଆଡ଼୍‍ବାନି ଲୋକା ୱାଲେ ଆଡ଼୍‍ବାଦୁ ।"},{"book":"ରୋମିୟ","chapter":"12","verse":"16","text":"ୱିଜେରି ଉଣ୍ତିଙ୍ଗ୍‍ଁ ସାମାନ୍‍ ଇସାବ୍‍ତାନ୍‍ ସୁଡ଼୍‍ଦୁ । ଆକାର୍‍ ଅଡ଼୍‍ବିନିକା ଡ଼ିସ୍‍ସି ସାନ୍ତି ଇସାବ୍‍ତାନ୍‍ ତାଗ୍‌ଇ ପାଣିୱିଜୁଦିଙ୍ଗ୍‍ଁ ବା ଆସ୍‌ତୁ । ନିଜେଦିଙ୍ଗ୍‍ଁ ବୁଦିମାନିକାନ୍‍ ଅଡ଼୍‍ବିମାଟ୍‍ ।"},{"book":"ରୋମିୟ","chapter":"12","verse":"17","text":"ଏନ୍‌ ମି ଉଣ୍ତିଙ୍ଗ୍‍ଁ ଅନ୍ୟାୟ୍‍ କିତିଙ୍ଗ୍‍ଁ, ମିର୍‌ ୱାନି ଉଣ୍ତିଙ୍ଗ୍‍ଁ ଅନ୍ୟାୟ୍‍ କିମାଟ୍‌ । ଆଇୱାରି ଲାକ୍‍ତୁ ଆମାକା ସତ୍‍ପାଣି, ଆକାନେ କିଦୁ ।"},{"book":"ରୋମିୟ","chapter":"12","verse":"18","text":"ୱିଜେରି ୱାଲେ ସାନ୍ତିଦାନ୍‍ ବାସାଦେଙ୍ଗ୍‍ଁ ଇଜି ଏସ୍ତିୱାଲେ ଆଦେଙ୍ଗ୍‍ଁ ଆଟ୍‍ନାତ୍‍ ସେସ୍ଟା କିଦୁ ।"},{"book":"ରୋମିୟ","chapter":"12","verse":"19","text":"ଏ ଲାଡ୍‍ତିକାର୍‍, ମିର୍‌ ନିଜେ ଆମାୱାନି ବିରୁଦ୍‍ତାନ୍‍ ବାଦ୍‌ ଅମାଟ୍‍ । ମାପୁରୁଦି ରିସାଦି ଲୋକ୍‍ ଆଦେଙ୍ଗ୍‍ଁ ୱାନିଙ୍ଗ୍‌ ଡ଼ିସ୍‍ସୋ ସିଦୁ । ଇରିଙ୍ଗ୍‌ ସାସ୍ତ୍ରଦୁ ରାସାତାମାନାତ୍‌, “ପ୍ରବୁ ଇନାନ୍‌, ମାପ୍‌ ପ୍ରତିସଦ୍‍ ଅନାପ୍‍ । ମାପ୍‌ ଦଣ୍ତ୍‍ ସିନାପ୍‍ ।”"},{"book":"ରୋମିୟ","chapter":"12","verse":"20","text":"ତାନିବାଦ୍‍ଲୁ ସାସ୍ତ୍ର ଏଣ୍ତେସ୍‌ ଇନାତ୍‍, “ମି ସାତ୍ରୁ ବାଙ୍ଗାଁ ମାରିଙ୍ଗ୍‍ଁ, ୱାନିଙ୍ଗ୍‍ଁ ଉଣ୍ତେଙ୍ଗ୍‍ଁ ସିଦୁ; ଏର୍‍କି ମାରିଙ୍ଗ୍‍ଁ ଉଟ୍‍ପିସ୍‍କିଦୁ । ଇବେଣାନ୍‍ ୱାନ୍‌ ସେମାର୍‍ ଆନା ସନାନ୍‍ ।”"},{"book":"ରୋମିୟ","chapter":"12","verse":"21","text":"ଅସତ୍‍ ତାନ୍‍ ଆରାମାଟ୍‍; ୱିଜୁ ଅସତ୍‍ ବିସୟ୍‍କୁ ନେଗିପାଣିଦାନ୍‍ ଜିଣାଦୁ ।"}]}