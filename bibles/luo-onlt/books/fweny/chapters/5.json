{"data":[{"book":"Fweny","chapter":"5","verse":"1","text":"Eka ne aneno kitabu ma jal mane obet e kom duongʼ otingʼo e lwete ma korachwich, kitabuno ne ondiki iye koni gi koni kendo ne odine gi kido abiriyo motweye."},{"book":"Fweny","chapter":"5","verse":"2","text":"Eka ne aneno malaika maratego kalando gi dwol maduongʼ niya, “Ere ngʼama owinjore gonyo kidogi mondo oel kitabuni?”"},{"book":"Fweny","chapter":"5","verse":"3","text":"To ne ok oyudi ngʼato angʼata e polo kata e piny mane nyalo elo kitabuno, kata mane nyalo rango iye."},{"book":"Fweny","chapter":"5","verse":"4","text":"Kuom mano ne aywak malit nikech ne onge ngʼama nyalo elo kitabuno mondo onyiswa gima ondiki e iye."},{"book":"Fweny","chapter":"5","verse":"5","text":"To achiel kuom Jodongogo nowachona niya, “We ywak! Nikech Sibuor moa e dhood Juda ma Nyakwar Daudi ema oselocho kendo en ema owinjore elo kitabu modin gi kido abiriyogo.”"},{"book":"Fweny","chapter":"5","verse":"6","text":"Eka ne aneno Nyarombo machalo ka gima ne osenegi kochungo e dier kom duongʼ, kolwore gi gik mangima angʼwen kod jodongo. Ne en gi tunge abiriyo gi wenge abiriyo ma gin Roho abiriyo mag Nyasaye moseor e piny mangima."},{"book":"Fweny","chapter":"5","verse":"7","text":"Nobiro mi okawo kitabuno e lwedo korachwich mar Jalno mane obedo e kom duongʼ."},{"book":"Fweny","chapter":"5","verse":"8","text":"E sa mane okawoe kitabuno gik mangima angʼwen ka gi Jodongo piero ariyo gangʼwen-go ne opodho auma e nyim Nyarombo. Moro ka moro kuomgi ne nigi nyatiti kod tewni mag dhahabu ma ubani opongʼo. Tewni mag ubanigo ochungʼ kar lemo mar jomaler."},{"book":"Fweny","chapter":"5","verse":"9","text":"Kendo ne giwero wer manyien, kagiwacho niya:"},{"book":"Fweny","chapter":"5","verse":"10","text":"Isemiyo gibedo oganda mag pinyruodhi kendo jodolo mondo giti ne Nyasachwa,"},{"book":"Fweny","chapter":"5","verse":"11","text":"Eka ne angʼicho, kendo nawinjo dwond malaike mangʼeny ma kwan-gi ne romo gana gi gana kendo tara gi tara. Negilworo kom duongʼ kaachiel gi gik mangimago kod Jodongo."},{"book":"Fweny","chapter":"5","verse":"12","text":"Ne giwer gi dwol maduongʼ niya:"},{"book":"Fweny","chapter":"5","verse":"13","text":"Eka nawinjo ka gik mangima duto manie polo kendo e piny kod e bwo piny, kendo e nam, kendo gigo duto mochwe modak eigi, kawer niya:"},{"book":"Fweny","chapter":"5","verse":"14","text":"Kendo gik mangima angʼwen-go nowacho niya “Amin” eka jodongogo nopodho piny mi gidende."}]}