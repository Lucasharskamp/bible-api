{"data":[{"book":"2 Weche Mag Ndalo","chapter":"34","verse":"1","text":"Josia ne ja-higni aboro kane obedo ruoth kendo norito pinyno kodak Jerusalem kuom higni piero adek gachiel."},{"book":"2 Weche Mag Ndalo","chapter":"34","verse":"2","text":"Timbe Josia ne longʼo e wangʼ Jehova Nyasaye kendo nowuotho e yore duto mag Daudi kwar-gi ma ok olokore kongʼiyo korachwich kata koracham."},{"book":"2 Weche Mag Ndalo","chapter":"34","verse":"3","text":"E higa mar aboro mar lochne kane pod en rawera nochako luwo Nyasach Daudi kwar mare. E hike mar apar gariyo nochako pwodho Juda kod Jerusalem koketho kuonde motingʼore gi malo mag lemo, gi sirni mag lemo mar Ashera, gi nyiseche mopa kod kido mothedhi."},{"book":"2 Weche Mag Ndalo","chapter":"34","verse":"4","text":"Kaluwore kod chik mane ogolo, kende liswa mag Baal nomuki; nomuko kende mag misango miwangʼoe ubani mane ochungʼ e wigi motoyogi matindo tindo, kendo nomuko sirni mag Ashera milamo, nyiseche manono kod kido milamo mongʼadogi matindo tindo. Magi nongʼinjo matindo tindo mokeyogi ewi liete mag jogo mane otimonegi liswa."},{"book":"2 Weche Mag Ndalo","chapter":"34","verse":"5","text":"Nowangʼo choke jodolo e kendegi mag misango omiyo nopwodho Juda kod Jerusalem."},{"book":"2 Weche Mag Ndalo","chapter":"34","verse":"6","text":"Kamano bende e miech Manase gi Efraim kod Simeon nyaka chop Naftali kaachiel gi kuonde molworogi mane osekethi,"},{"book":"2 Weche Mag Ndalo","chapter":"34","verse":"7","text":"nomuko kende mag misango gi sirni mag Ashera milamo kendo notoyo nyisechegi mongʼinyore ka buru kendo nongʼado matindo tindo kende miwangʼoe ubani e piny Israel duto, bangʼe noduogo Jerusalem."},{"book":"2 Weche Mag Ndalo","chapter":"34","verse":"8","text":"E higa mar apar gaboro mar loch Josia mondo neni opwodh piny kod hekalu nooro Shafan wuod Azalia gi Maseya jatend dala maduongʼ kaachiel gi Joa wuod Joahaz ma jachan weche mondo olos hekalu mar Jehova Nyasaye ma Nyasache."},{"book":"2 Weche Mag Ndalo","chapter":"34","verse":"9","text":"Negidhi ir Hilkia jadolo maduongʼ mi gimiye pesa mane osekel e hekalu mar Nyasaye ma jo-Lawi ma jorit dhoudi nosechoko kuom jo-Manase gi jo-Efraim kod jo-Israel duto mane odongʼ gi jo-Juda gi jo-Benjamin kaachiel gi joma nodak Jerusalem."},{"book":"2 Weche Mag Ndalo","chapter":"34","verse":"10","text":"Negiketogi e lwet joma otelo ne gedo mar hekalu mar Jehova Nyasaye. Jogi nochulo jotich mane oloso kendo odwogo hekalu kaka ne ochalo chon."},{"book":"2 Weche Mag Ndalo","chapter":"34","verse":"11","text":"Jopa bepe kod jogedo bende nomi pesa mondo gingʼiewgo kite mopa kod yiend ripo kod sirni mondo gilosgo udi mane ruodhi Juda oweyo okethore."},{"book":"2 Weche Mag Ndalo","chapter":"34","verse":"12","text":"Jogo ne otiyo tijno gadiera. E tijno notelnigi kod jo-Lawi mane gin Jahath kod Obadia mane gin nyikwa Merari, kendo Zekaria gi Meshulam mane nyikwa Kohath. Jo-Lawi, ma gin jogo duto mane olony kuom goyo thumbe"},{"book":"2 Weche Mag Ndalo","chapter":"34","verse":"13","text":"ema notelo ne jotich kendo negingʼiyo jotich mag tije mopogore opogore. Jo-Lawi moko ne jogoro gi jopuonj chike kod jorit dhoudi."},{"book":"2 Weche Mag Ndalo","chapter":"34","verse":"14","text":"Kane gigolo oko pesa mane oseter e hekalu mar Jehova Nyasaye, Hilkia jadolo nonwangʼo Kitap Chik mar Jehova Nyasaye mane ochiw ne Musa."},{"book":"2 Weche Mag Ndalo","chapter":"34","verse":"15","text":"Hilkia nowachone Shafan jagoro niya, “Aseyudo Kitap Chik ei hekalu mar Jehova Nyasaye.” Nochiwe ni Shafan."},{"book":"2 Weche Mag Ndalo","chapter":"34","verse":"16","text":"Eka Shafan nokawo kitabuno motere ni ruoth mowachone niya, “Jodongi tiyo tije duto mane osemigi."},{"book":"2 Weche Mag Ndalo","chapter":"34","verse":"17","text":"Gisechulo pesa mane nitiere e hekalu mar Jehova Nyasaye kendo gisechiwogi e lwet jotich kod jotend hekalu.”"},{"book":"2 Weche Mag Ndalo","chapter":"34","verse":"18","text":"Bangʼe Shafan jagoro nowachone niya, “Hilkia jadolo osemiya kitabu moro.” Mi Shafan nosomo kitabuno e nyim ruoth."},{"book":"2 Weche Mag Ndalo","chapter":"34","verse":"19","text":"Kane ruoth owinjo weche mag Chik, noyiecho lepe."},{"book":"2 Weche Mag Ndalo","chapter":"34","verse":"20","text":"Nochiwo chikegi ne Hilkia gi Ahikam wuod Shafan gi Abdon wuod Mika gi Shafan jagoro kod Asaya jarit mar ruoth kowachonegi niya,"},{"book":"2 Weche Mag Ndalo","chapter":"34","verse":"21","text":"“Dhiuru upenj Jehova Nyasaye gima biro timorena, jo-Israel kod jo-Juda modongʼ kaluwore gi weche mantiere e kitabu mosenwangʼno. Mirimb Jehova Nyasaye maliel ka mach osechomowa nikech kwerewa ok oserito wach Jehova Nyasaye; kendo ok gisetimo timbe moluwore gi gik moko duto mondiki e kitabuni.”"},{"book":"2 Weche Mag Ndalo","chapter":"34","verse":"22","text":"Hilkia gi jogo mane ruoth ooro kaachiel kode nodhi ir Hulda janabi madhako mane chi Shalum wuod Tokhath, ma wuod Hasra jarit kar keno mar lep lemo. Nodak Jerusalem e gwengʼ mar ariyo."},{"book":"2 Weche Mag Ndalo","chapter":"34","verse":"23","text":"Hulda jadolo madhako nowachonegi niya, “Ma e gima Jehova Nyasaye, ma Nyasach jo-Israel wacho: Nyisuru ngʼatno mane oorou ira niya,"},{"book":"2 Weche Mag Ndalo","chapter":"34","verse":"24","text":"‘Ma e gima Jehova Nyasaye wacho: Abiro kelo masira e pinyni kendo kuom joma odakie, kaluwore gi kwongʼ duto mondikie kitabu mosesom e nyim ruodh Juda."},{"book":"2 Weche Mag Ndalo","chapter":"34","verse":"25","text":"Mirimba nosik kuom pinyni kendo ok norum nikech gisejwangʼa ka giwangʼo ubani ne nyiseche manono kendo ka gimiya mirima kuom lamo nyiseche mopa gi lwedo.’"},{"book":"2 Weche Mag Ndalo","chapter":"34","verse":"26","text":"Wachneuru ruodh Juda, mane oorou mondo upenja gima Jehova Nyasaye wacho ni, ‘Ma e gima Jehova Nyasaye ma Nyasach jo-Israel wacho kaluwore gi weche musewinjo:"},{"book":"2 Weche Mag Ndalo","chapter":"34","verse":"27","text":"Nikech ne uwinjo wach kendo uboloru e nyim Nyasaye kane uwinjo weche mane owacho kuom pinyni kod joma odakie, kendo nikech ne uboloru e nyima, ma uyiecho lepu kuywak e nyima, omiyo asewinjo ywaku, Jehova Nyasaye owacho."},{"book":"2 Weche Mag Ndalo","chapter":"34","verse":"28","text":"Koro anami iywe gi kwereni kendo noiki gi kwe. Ok inine masiche mabiro kelone pinyni gi joma odakie.’ ”"},{"book":"2 Weche Mag Ndalo","chapter":"34","verse":"29","text":"Eka ruoth noluongo jodongo duto mag Juda kod Jerusalem kaachiel."},{"book":"2 Weche Mag Ndalo","chapter":"34","verse":"30","text":"Nodhi nyaka e hekalu mar Jehova Nyasaye ka en gi jo-Juda, jo-Jerusalem, jodolo, jo-Lawi, kaachiel gi ji duto momewo kod ma jochan. Nosomonegi weche duto mane ondiki e Kitabu mar Singruok mane osenwangʼ e hekalu mar Jehova Nyasaye ka giwinjo."},{"book":"2 Weche Mag Ndalo","chapter":"34","verse":"31","text":"Ruoth nochungʼ e bath siro kendo noketo winjruok mane oselal obedo kare e nyim Jehova Nyasaye kosingore ni enoluw Jehova Nyasaye kendo norit chikene gi wechene kod buchene gi chunye duto kod pache duto kendo norit weche mag singruok mondiki e kitabuni."},{"book":"2 Weche Mag Ndalo","chapter":"34","verse":"32","text":"Eka nomiyo jo-Jerusalem duto kod jo-Benjamin okwongʼore ni ginirit singruokno kendo jo-Jerusalem notimo mano kaluwore gi singruok mar Nyasaye, ma Nyasach kweregi."},{"book":"2 Weche Mag Ndalo","chapter":"34","verse":"33","text":"Josia nogolo gik makwero mag nyiseche manono e piny jo-Israel duto kendo nomiyo ji duto modak e piny Israel otiyo ne Jehova Nyasaye, ma Nyasachgi. E ndalo duto mag ngimane ji ne ok oweyo luwo Jehova Nyasaye, ma Nyasach kweregi."}]}