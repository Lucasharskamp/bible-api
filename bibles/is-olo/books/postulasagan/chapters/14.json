{"data":[{"book":"Postulasagan","chapter":"14","verse":"1","text":"Páll og Barnabas fóru nú til samkomuhúss Gyðinga í Íkóníum og predikuðu með slíkum krafti að margir, bæði Gyðingar og heiðingjar, tóku trú."},{"book":"Postulasagan","chapter":"14","verse":"2","text":"En þeir Gyðingar, sem höfnuðu og fyrirlitu boðskapinn frá Guði, töluðu illa um Pál og Barnabas og æstu heiðingjana gegn þeim."},{"book":"Postulasagan","chapter":"14","verse":"3","text":"Þarna dvöldust þeir þó í langan tíma og predikuðu djarflega og Drottinn sjálfur sýndi að hann var í verki með þeim – hann lét þá gera mikil kraftaverk."},{"book":"Postulasagan","chapter":"14","verse":"4","text":"Bæjarbúar skiptust í tvo hópa, sumir fylgdu leiðtogum Gyðinganna, en aðrir studdu postulana."},{"book":"Postulasagan","chapter":"14","verse":"5-6","text":"Þegar Páll og Barnabas komust á snoðir um að heiðingjar og Gyðingar, ásamt leiðtogum þeirra, ætluðu að æsa til uppþots gegn þeim og láta grýta þá, flýðu þeir til bæjanna Lýstru og Derbe í Lýkaóníu"},{"book":"Postulasagan","chapter":"14","verse":"7","text":"og predikuðu gleðiboðskapinn þar og í grenndinni."},{"book":"Postulasagan","chapter":"14","verse":"8","text":"Í Lýstru var maður sem var bæklaður frá fæðingu og hafði aldrei getað gengið."},{"book":"Postulasagan","chapter":"14","verse":"9","text":"Maður þessi hlustaði á Pál predika og sá Páll að hann hafði trú til að geta orðið heilbrigður."},{"book":"Postulasagan","chapter":"14","verse":"10","text":"Páll kallaði til hans: „Stattu upp!“ Þá spratt maðurinn á fætur og gekk um."},{"book":"Postulasagan","chapter":"14","verse":"11","text":"Þegar fólkið sá þetta hrópaði það á eigin mállýsku: „Guðirnir eru komnir niður til okkar í mannslíki!“"},{"book":"Postulasagan","chapter":"14","verse":"12","text":"Töldu þeir Barnabas vera gríska guðinn Seif en Pál vera Hermes, því hann hafði orð fyrir þeim."},{"book":"Postulasagan","chapter":"14","verse":"13","text":"Presturinn í hofi Seifs, sem var fyrir utan bæinn, kom nú að hliðum bæjarins með naut, blóm og kransa. Hann ætlaði ásamt fólkinu að fórna þessu til Páls og Barnabasar."},{"book":"Postulasagan","chapter":"14","verse":"14","text":"En þegar þeir sáu hvað verða vildi, urðu þeir undrandi og reiðir, hlupu inn í mannþröngina og hrópuðu:"},{"book":"Postulasagan","chapter":"14","verse":"15","text":"„Hvað eruð þið að gera? Við erum bara venjulegir menn eins og þið! Við komum hingað til að flytja ykkur þann gleðiboðskap að nú getið þið hætt að tilbiðja þessa heimskulegu hluti, en þess í stað tilbeðið hinn lifandi Guð, sem skapaði himin, jörð og haf og allt sem í þeim er."},{"book":"Postulasagan","chapter":"14","verse":"16","text":"Öldum saman hefur hann leyft þjóðunum að fara sínar eigin leiðir,"},{"book":"Postulasagan","chapter":"14","verse":"17","text":"en samt skildi hann eftir vitnisburð um sjálfan sig – vitnisburð sem alltaf hefur sést. Hér á ég við allt hið góða sem hann hefur gert, til dæmis það að senda ykkur regn og góða uppskeru, ykkur til gleði og næringar.“"},{"book":"Postulasagan","chapter":"14","verse":"18","text":"Það var rétt með naumindum að Páli og Barnabasi tækist með þessum orðum að koma í veg fyrir að fólkið færði þeim fórnir."},{"book":"Postulasagan","chapter":"14","verse":"19","text":"Örfáum dögum síðar komu nokkrir Gyðingar frá Antíokkíu og Íkóníum. Þeir æstu múginn svo upp að Páll var grýttur og dreginn út fyrir borgina, látinn að því er virtist."},{"book":"Postulasagan","chapter":"14","verse":"20","text":"Þá söfnuðust hinir trúuðu saman umhverfis hann og reis hann þá á fætur og gekk inn í bæinn."},{"book":"Postulasagan","chapter":"14","verse":"21","text":"Eftir að hafa boðað fagnaðarerindið þar og gert marga að lærisveinum, sneru þeir aftur til Lýstru, Íkóníum og Antíokkíu."},{"book":"Postulasagan","chapter":"14","verse":"22","text":"Þar styrktu þeir hina trúuðu og hvöttu þá til að vera stöðuga í trúnni, þrátt fyrir ofsóknir. Minntu þá á, að áður en þeir kæmust til himna, yrðu þeir að ganga í gegnum margar þrengingar."},{"book":"Postulasagan","chapter":"14","verse":"23","text":"Páll og Barnabas létu nú hvern söfnuð um sig kjósa sér forstöðumenn, sem þeir kölluðu öldunga. Síðan föstuðu þeir, báðu fyrir þeim og fólu þá umsjá þess Drottins, sem þeir höfðu sett traust sitt á."},{"book":"Postulasagan","chapter":"14","verse":"24","text":"Á heimleiðinni fóru þeir um Pisidíu og Pamfýlíu"},{"book":"Postulasagan","chapter":"14","verse":"25","text":"og predikuðu aftur í Perge, en héldu síðan áfram til Attalíu."},{"book":"Postulasagan","chapter":"14","verse":"26","text":"Loks fóru þeir með skipi áleiðis til Antíokkíu, en þaðan höfðu þeir lagt upp í ferðina, og þar höfðu þeir verið faldir Guði til þess verks, sem þeir nú höfðu lokið."},{"book":"Postulasagan","chapter":"14","verse":"27","text":"Við heimkomuna kölluðu þeir söfnuðinn saman, gerðu grein fyrir ferðinni og sögðu frá því að Guð hefði einnig opnað heiðingjunum dyr trúarinnar."},{"book":"Postulasagan","chapter":"14","verse":"28","text":"Eftir það dvöldust þeir lengi meðal lærisveinanna í Antíokkíu."}]}