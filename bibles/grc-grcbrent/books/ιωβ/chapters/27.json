{"data":[{"book":"ΙΩΒ","chapter":"27","verse":"1","text":"Ἔτι δὲ προσθεὶς Ἰὼβ εἶπεν τῷ προοιμίῳ,"},{"book":"ΙΩΒ","chapter":"27","verse":"2","text":"Ζῇ ὁ Θεὸς, ὃς οὕτω με κέκρικε, καὶ ὁ παντοκράτωρ ὁ πικράνας μου τὴν ψυχὴν,"},{"book":"ΙΩΒ","chapter":"27","verse":"3","text":"εἰ μὴν ἔτι τῆς πνοῆς μου ἐνούσης, πνεῦμα δὲ θεῖον τὸ περιόν μοι ἐν ῥινὶ,"},{"book":"ΙΩΒ","chapter":"27","verse":"4","text":"μὴ λαλήσειν τὰ χείλη μου ὄνομα, οὐδὲ ἡ ψυχή μου μελετήσει ἄδικα."},{"book":"ΙΩΒ","chapter":"27","verse":"5","text":"Μή μοι εἴη δικαίους ὑμᾶς ἀποφῆναι ἕως ἂν ἀποθάνω, οὐ γὰρ ἀπαλλάξω μου τὴν ἀκακίαν μου."},{"book":"ΙΩΒ","chapter":"27","verse":"6","text":"Δικαιοσύνῃ δὲ προσέχων οὐ μὴν προῶμαι, οὐ γὰρ σύνοιδα ἐμαυτῷ ἄτοπα πράξας."},{"book":"ΙΩΒ","chapter":"27","verse":"7","text":"Οὐ μὴν δὲ ἀλλὰ εἴησαν οἱ ἐχθροί μου ὥσπερ ἡ καταστροφὴ τῶν ἀσεβῶν, καὶ οἱ ἐπʼ ἐμὲ ἐπανιστάμενοι, ὥσπερ ἡ ἀπώλεια τῶν παρανόμων."},{"book":"ΙΩΒ","chapter":"27","verse":"8","text":"Καὶ τίς γάρ ἐστιν ἐλπὶς ἀσεβεῖ, ὅτι ἐπέχει; πεποιθὼς ἐπὶ κύριον ἄρα σωθήσεται;"},{"book":"ΙΩΒ","chapter":"27","verse":"9","text":"Ἢ τὴν δέησιν αὐτοῦ εἰσακούσεται ὁ Θεός; ἢ ἐπελθούσης αὐτῷ ἀνάγκης"},{"book":"ΙΩΒ","chapter":"27","verse":"10","text":"μὴ ἔχει τινὰ παῤῥησίαν ἔναντι αὐτοῦ; ἢ ὡς ἐπικαλεσαμένου αὐτοῦ εἰσακούσεται αὐτοῦ;"},{"book":"ΙΩΒ","chapter":"27","verse":"11","text":"Ἀλλὰ δὴ ἀναγγελῶ ὑμῖν τί ἐστιν ἐν χειρὶ Κυρίου, ἅ ἐστι παρὰ παντοκράτορι, οὐ ψεύσομαι."},{"book":"ΙΩΒ","chapter":"27","verse":"12","text":"Ἰδοὺ πάντες οἴδατε, ὅτι κενὰ κενοῖς ἐπιβάλλετε."},{"book":"ΙΩΒ","chapter":"27","verse":"13","text":"Αὕτη ἡ μερὶς ἀνθρώπου ἀσεβοῦς παρὰ Κυρίου, κτῆμα δὲ δυναστῶν ἐλεύσεται παρὰ παντοκράτορος ἐπʼ αὐτούς."},{"book":"ΙΩΒ","chapter":"27","verse":"14","text":"Ἐὰν δἐ πολλοὶ γένωνται οἱ υἱοὶ αὐτῶν, εἰς σφαγὴν ἔσονται· ἐὰν δὲ καὶ ἀνδρωθῶσι, προσαιτήσουσιν."},{"book":"ΙΩΒ","chapter":"27","verse":"15","text":"Οἱ δὲ περιόντες αὐτοῦ ἐν θανάτῳ τελευτήσουσι, χήρας δὲ αὐτῶν οὐδεὶς ἐλεήσει."},{"book":"ΙΩΒ","chapter":"27","verse":"16","text":"Ἐὰν συναγάγῃ ὥσπερ γῆν ἀργύριον, ἶσα δὲ πηλῷ ἑτοιμάσῃ χρυσίον,"},{"book":"ΙΩΒ","chapter":"27","verse":"17","text":"ταῦτα πάντα δίκαιοι περιποιήσονται, τὰ δὲ χρήματα αὐτοῦ ἀληθινοὶ καθέξουσιν."},{"book":"ΙΩΒ","chapter":"27","verse":"18","text":"Ἀπέβη δὲ ὁ οἶκος αὐτοῦ ὥσπερ σῆτες, καὶ ὥσπερ ἀράχνη."},{"book":"ΙΩΒ","chapter":"27","verse":"19","text":"Πλούσιος κοιμηθήσεται καὶ οὐ προσθήσει, ὀφθαλμοὺς αὐτοῦ διήνοιξε καὶ οὐκ ἔστι."},{"book":"ΙΩΒ","chapter":"27","verse":"20","text":"Συνήντησαν αὐτῷ ὥσπερ ὕδωρ αἱ ὀδύναι, νυκτὶ δὲ ὑφείλατο αὐτὸν γνόφος."},{"book":"ΙΩΒ","chapter":"27","verse":"21","text":"Ἀναλήψεται δὲ αὐτὸν καύσων καὶ ἀπελεύσεται, καὶ λικμήσει αὐτὸν ἐκ τοῦ τόπου αὐτοῦ."},{"book":"ΙΩΒ","chapter":"27","verse":"22","text":"Καὶ ἐπιῤῥίψει ἐπʼ αὐτὸν καὶ οὐ φείσεται, ἐκ χειρὸς αὐτοῦ φυγῇ φεύξεται."},{"book":"ΙΩΒ","chapter":"27","verse":"23","text":"Κροτήσει ἐπʼ αὐτοὺς χεῖρας αὐτῶν, καὶ συριεῖ αὐτὸν ἐκ τοῦ τόπου αὐτοῦ."}]}