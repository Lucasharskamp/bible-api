{"data":[{"book":"उत्पत्ति","chapter":"13","verse":"1","text":"अब्राम अपनी पत्नी, सारी संपत्ति और लोत को लेकर कनान देश के नेगेव में आए."},{"book":"उत्पत्ति","chapter":"13","verse":"2","text":"अब्राम के पास बहुत पशु, सोने तथा चांदी होने के कारण वे बहुत धनी हो गये थे."},{"book":"उत्पत्ति","chapter":"13","verse":"3","text":"वे नेगेव से बेथेल तक पहुंच गए, जहां वे पहले रहते थे अर्थात् बेथेल तथा अय के बीच में."},{"book":"उत्पत्ति","chapter":"13","verse":"4","text":"और जहां उन्होंने पहले एक वेदी बनाई थी वहां अब्राम ने याहवेह से प्रार्थना की."},{"book":"उत्पत्ति","chapter":"13","verse":"5","text":"लोत के पास भी बहुत भेड़-बकरियां और पशु थे. उन्होंने भी अब्राम के पास अपने तंबू लगाए."},{"book":"उत्पत्ति","chapter":"13","verse":"6","text":"पर ज़मीन की कमी के कारण वे दोनों एक साथ न रह पा रहे थे क्योंकि उनके पास बहुत अधिक संपत्ति थी."},{"book":"उत्पत्ति","chapter":"13","verse":"7","text":"और अब्राम तथा लोत के चरवाहों के बीच आपस में लड़ाई हो जाती थी. और उस समय उस देश में कनानी एवं परिज्ज़ी लोग भी रहते थे."},{"book":"उत्पत्ति","chapter":"13","verse":"8","text":"इसलिये अब्राम ने लोत से कहा, “हम दोनों के बीच और हमारे चरवाहों के बीच झगड़ा न हो, क्योंकि हम एक ही परिवार के हैं."},{"book":"उत्पत्ति","chapter":"13","verse":"9","text":"इसलिये हम दोनों अलग हो जाते हैं. यदि तुम बायीं दिशा में जाना चाहते हो, तो मैं दायीं ओर चला जाऊंगा और यदि तुम दायीं दिशा में जाना चाहते हो, तो मैं बायीं ओर चला जाऊंगा.”"},{"book":"उत्पत्ति","chapter":"13","verse":"10","text":"लोत ने यरदन नदी व उसके आस-पास की हरियाली को देखा; वह चारों तरफ फैली थी और ज़ोअर की दिशा में यरदन नदी भी पानी से भरी थी. वह याहवेह का बगीचा, और मिस्र देश के समान उपजाऊ थी. (यह याहवेह के द्वारा सोदोम व अमोराह को नाश करने के पहले की बात है.)"},{"book":"उत्पत्ति","chapter":"13","verse":"11","text":"इसलिये लोत ने यरदन घाटी को जो, पूर्व दिशा की ओर है, चुन लिया. इस प्रकार लोत तथा अब्राम एक दूसरे से अलग हो गए."},{"book":"उत्पत्ति","chapter":"13","verse":"12","text":"अब्राम कनान देश में बस गए तथा लोत यरदन घाटी के नगरों में. लोत ने अपने तंबू सोदोम नगर के निकट खड़े किए."},{"book":"उत्पत्ति","chapter":"13","verse":"13","text":"सोदोम के पुरुष दुष्ट थे और याहवेह की दृष्टि में वे बहुत पापी थे."},{"book":"उत्पत्ति","chapter":"13","verse":"14","text":"लोत से अब्राम के अलग होने के बाद याहवेह ने अब्राम से कहा, “तुम जिस स्थान पर खड़े हो, वहां से चारों ओर देखो."},{"book":"उत्पत्ति","chapter":"13","verse":"15","text":"क्योंकि यह सारी भूमि, जो तुम्हें दिख रही है, मैं तुम्हें तथा तुम्हारे वंश को हमेशा के लिए दूंगा."},{"book":"उत्पत्ति","chapter":"13","verse":"16","text":"मैं तुम्हारे वंश को भूमि की धूल के कण के समान असंख्य बना दूंगा, तब यदि कोई इन कणों को गिन सके, तो तुम्हारे वंश को भी गिन पायेगा."},{"book":"उत्पत्ति","chapter":"13","verse":"17","text":"अब उठो, इस देश की लंबाई और चौड़ाई में चलो फिरो, क्योंकि यह मैं तुम्हें दूंगा.”"},{"book":"उत्पत्ति","chapter":"13","verse":"18","text":"इसलिये अब्राम ने हेब्रोन में ममरे के बांज वृक्ष के पास अपने तंबू खड़े किए और उन्होंने वहां याहवेह के लिए एक वेदी बनाई."}]}