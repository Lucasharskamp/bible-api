{"data":[{"book":"1 ദിനവൃത്താന്തം","chapter":"11","verse":"1","text":"ഇതിനുശേഷം ഇസ്രായേല്യരെല്ലാം ഹെബ്രോനിൽ ദാവീദിന്റെ അടുത്ത് ഒരുമിച്ചുകൂടി. അവർ അദ്ദേഹത്തോടു പറഞ്ഞു: “ഞങ്ങൾ അങ്ങയുടെതന്നെ മാംസവും രക്തവുമാണല്ലോ!"},{"book":"1 ദിനവൃത്താന്തം","chapter":"11","verse":"2","text":"മുമ്പ് ശൗൽ, രാജാവായിരുന്നപ്പോഴും ഇസ്രായേലിനെ സൈനികരംഗങ്ങളിൽ നയിച്ചിരുന്നത് അങ്ങുതന്നെയായിരുന്നല്ലോ! ‘നീ എന്റെ ജനമായ ഇസ്രായേലിനു രാജാവായിരുന്ന് അവരെ മേയിച്ചുനടത്തും,’ എന്ന് നിന്റെ ദൈവമായ യഹോവ അങ്ങയോടു കൽപ്പിച്ചിട്ടുമുണ്ടല്ലോ!”"},{"book":"1 ദിനവൃത്താന്തം","chapter":"11","verse":"3","text":"ഇങ്ങനെ പറഞ്ഞ് ഇസ്രായേലിലെ ഗോത്രത്തലവന്മാരെല്ലാംകൂടി ഹെബ്രോനിൽ ദാവീദുരാജാവിന്റെ അടുത്തുവന്നു. അപ്പോൾ അദ്ദേഹം അവരുമായി ഹെബ്രോനിൽവെച്ച് യഹോവയുടെമുമ്പാകെ ഒരു ഉടമ്പടിചെയ്തു. യഹോവ ശമുവേലിലൂടെ വാഗ്ദാനം ചെയ്തിരുന്നതനുസരിച്ച് അവർ ദാവീദിനെ ഇസ്രായേലിനു രാജാവായി അഭിഷേകംചെയ്തു."},{"book":"1 ദിനവൃത്താന്തം","chapter":"11","verse":"4","text":"പിന്നെ ദാവീദും സകല ഇസ്രായേല്യരും യെബൂസ് എന്നു വിളിക്കപ്പെട്ടിരുന്ന ജെറുശലേമിലേക്കു ചെന്നു."},{"book":"1 ദിനവൃത്താന്തം","chapter":"11","verse":"5","text":"“നീ ഇവിടെ ഈ നഗരത്തിനുള്ളിൽ കടക്കുകയില്ല,” എന്ന് അവിടെ താമസിച്ചിരുന്ന യെബൂസ്യർ ദാവീദിനോടു പറഞ്ഞു. എങ്കിലും ദാവീദ് സീയോൻകോട്ട പിടിച്ചടക്കി. അതുതന്നെ ദാവീദിന്റെ നഗരം."},{"book":"1 ദിനവൃത്താന്തം","chapter":"11","verse":"6","text":"ദാവീദ് മുമ്പേ പ്രഖ്യാപിച്ചിരുന്നു: “യെബൂസ്യർക്കുനേരേയുള്ള ഈ ആക്രമണത്തിന് ആദ്യം മുന്നിട്ടിറങ്ങുന്നത് ആരാണോ അയാൾ സർവസൈന്യാധിപനായിരിക്കും.” സെരൂയയുടെ മകനായ യോവാബ് ആയിരുന്നു ആദ്യം ആക്രമണം അഴിച്ചുവിട്ടത്. അതിനാൽ സൈന്യാധിപത്യം അദ്ദേഹത്തിനു ലഭിച്ചു."},{"book":"1 ദിനവൃത്താന്തം","chapter":"11","verse":"7","text":"അതിനുശേഷം ദാവീദ് ആ കോട്ടയിൽ താമസമുറപ്പിച്ചു. അതിനാൽ അതു ദാവീദിന്റെ നഗരമെന്നു വിളിക്കപ്പെട്ടു."},{"book":"1 ദിനവൃത്താന്തം","chapter":"11","verse":"8","text":"അദ്ദേഹം നഗരത്തിന്റെ ചുറ്റുമുള്ള സ്ഥലം മുകൾത്തട്ടുമുതൽ കോട്ടമതിൽ വലയംചെയ്യുന്നഭാഗമെല്ലാം പണിതുയർത്തി. നഗരത്തിന്റെ ശേഷംഭാഗങ്ങൾ യോവാബും കേടുതീർത്തു."},{"book":"1 ദിനവൃത്താന്തം","chapter":"11","verse":"9","text":"സൈന്യങ്ങളുടെ യഹോവ അദ്ദേഹത്തോടുകൂടെ ഉണ്ടായിരുന്നതിനാൽ ദാവീദ് മേൽക്കുമേൽ പ്രബലനായിത്തീർന്നു."},{"book":"1 ദിനവൃത്താന്തം","chapter":"11","verse":"10","text":"ദാവീദിന്റെ പരാക്രമശാലികളായ യോദ്ധാക്കളിൽ പ്രമുഖർ ഇവരായിരുന്നു—യഹോവ വാഗ്ദാനംചെയ്തിരുന്നതുപോലെ ദാവീദിനെ രാജാവാക്കുന്നതിൽ അവർ സകല ഇസ്രായേല്യരോടും ഒപ്പം അദ്ദേഹത്തിനു ശക്തമായ പിന്തുണ നൽകി—"},{"book":"1 ദിനവൃത്താന്തം","chapter":"11","verse":"11","text":"ദാവീദിന്റെ പരാക്രമശാലികളായ യോദ്ധാക്കളുടെ പട്ടിക ഇതാണ്:"},{"book":"1 ദിനവൃത്താന്തം","chapter":"11","verse":"12","text":"അഹോഹ്യനായ ദോദോവിന്റെ മകൻ എലെയാസാർ ആയിരുന്നു അടുത്ത പ്രധാനി. അദ്ദേഹം പരാക്രമശാലികളായ മൂന്നു യോദ്ധാക്കളിൽ ഒരുവനായിരുന്നു."},{"book":"1 ദിനവൃത്താന്തം","chapter":"11","verse":"13","text":"ഫെലിസ്ത്യർ പാസ്-ദമ്മീമിൽ യുദ്ധത്തിന് അണിനിരന്നപ്പോൾ അദ്ദേഹവും ദാവീദിനോടുകൂടെ ഉണ്ടായിരുന്നു. നിറയെ യവമുള്ള11:13 ബാർലി അഥവാ, ബാർലരി ഒരു വയലിൽവെച്ച് ഇസ്രായേൽ പടയാളികൾ ഫെലിസ്ത്യരുടെമുമ്പിൽനിന്നു പലായനംചെയ്തു."},{"book":"1 ദിനവൃത്താന്തം","chapter":"11","verse":"14","text":"എന്നാൽ അവർ വയലിന്റെ മധ്യത്തിൽത്തന്നെ നിലയുറപ്പിച്ച് അതിനെ സംരക്ഷിക്കുകയും ഫെലിസ്ത്യരെ വീഴ്ത്തുകയും ചെയ്തു. അന്ന് യഹോവ അവർക്കൊരു മഹാവിജയം വരുത്തി."},{"book":"1 ദിനവൃത്താന്തം","chapter":"11","verse":"15","text":"ഫെലിസ്ത്യരുടെ ഒരുസംഘം രെഫായീം താഴ്വരയിൽ താവളമടിച്ചിരുന്നപ്പോൾ ഈ മുപ്പതു പ്രമുഖന്മാരിൽ മൂന്നുപേർ അദുല്ലാം ഗുഹയിലെ പാറയിൽ ദാവീദിന്റെ അടുത്തെത്തി."},{"book":"1 ദിനവൃത്താന്തം","chapter":"11","verse":"16","text":"ആ സമയത്തു ദാവീദ് സുരക്ഷിതസങ്കേതത്തിലായിരുന്നു. ഫെലിസ്ത്യരുടെ കാവൽസേനാവിഭാഗം ബേത്ലഹേമിലും ആയിരുന്നു."},{"book":"1 ദിനവൃത്താന്തം","chapter":"11","verse":"17","text":"ദാവീദ് ദാഹാർത്തനായി, “ഹാ, ബേത്ലഹേം! നഗരവാതിൽക്കലെ കിണറ്റിൽനിന്ന് ആരെങ്കിലും എനിക്ക് കുടിക്കാൻ വെള്ളം കൊണ്ടുവന്നിരുന്നെങ്കിൽ! ആ വെള്ളത്തിനായി എനിക്ക് കൊതിയാകുന്നു.”"},{"book":"1 ദിനവൃത്താന്തം","chapter":"11","verse":"18","text":"അതുകേട്ട ആ മൂവരും ഫെലിസ്ത്യരുടെ അണികളെ മുറിച്ചുകടന്ന് ബേത്ലഹേം നഗരവാതിലിനടുത്തുള്ള കിണറ്റിൽനിന്ന് വെള്ളം കോരി ദാവീദിന്റെ അടുത്തേക്കു കൊണ്ടുവന്നു. എന്നാൽ അദ്ദേഹം അതു കുടിക്കാൻ വിസമ്മതിച്ചു; പകരം അദ്ദേഹം ആ ജലം യഹോവയ്ക്കു നിവേദ്യമായി നിലത്തൊഴിച്ചുകൊണ്ടു"},{"book":"1 ദിനവൃത്താന്തം","chapter":"11","verse":"19","text":"പറഞ്ഞു: “ഇതു ചെയ്യാൻ ദൈവം എനിക്ക് ഇടവരുത്താതിരിക്കട്ടെ! തങ്ങളുടെ ജീവനെ പണയപ്പെടുത്തിപ്പോയ ഈ മനുഷ്യരുടെ ജീവരക്തം ഞാൻ കുടിക്കുകയോ?” അവർ തങ്ങളുടെ ജീവൻ പണയംവെച്ചാണ് ഈ ജലം കൊണ്ടുവന്നത്. അതുകൊണ്ട് ദാവീദ് ആ ജലം കുടിച്ചില്ല."},{"book":"1 ദിനവൃത്താന്തം","chapter":"11","verse":"20","text":"യോവാബിന്റെ സഹോദരനായ അബീശായി ഈ മൂവരിൽ പ്രമുഖനായിരുന്നു. അദ്ദേഹം മുന്നൂറുപേർക്കെതിരേ തന്റെ കുന്തമുയർത്തി പൊരുതി അവരെ വധിച്ചു, അങ്ങനെ അദ്ദേഹം ആ മൂവരിൽ വിഖ്യാതനായിത്തീർന്നു."},{"book":"1 ദിനവൃത്താന്തം","chapter":"11","verse":"21","text":"അബീശായി ആ മൂവരിൽ ഇരട്ടി ആദരണീയനും അവർക്കു നായകനും ആയിത്തീർന്നു. എന്നിരുന്നാലും അദ്ദേഹം മറ്റേ പരാക്രമശാലികളായ മൂന്നുപേരുടെ കൂട്ടത്തിൽ ഉൾപ്പെട്ടിരുന്നില്ല."},{"book":"1 ദിനവൃത്താന്തം","chapter":"11","verse":"22","text":"യെഹോയാദായുടെ മകനായ ബെനായാവ് കബ്സെയേൽക്കാരനും ശൂരപരാക്രമിയും ആയ ഒരു യോദ്ധാവായിരുന്നു. അദ്ദേഹം ഉജ്ജ്വല വീരകൃത്യങ്ങൾ ചെയ്തിട്ടുണ്ട്: അദ്ദേഹം മോവാബ്യരിലെ ഏറ്റവും ശക്തരായ രണ്ടു യോദ്ധാക്കളെ അടിച്ചുവീഴ്ത്തി. മഞ്ഞുകാലത്ത് ഒരു ദിവസം അദ്ദേഹം ഒരു ഗുഹയിൽ ഇറങ്ങിച്ചെന്ന് ഒരു സിംഹത്തെ കൊന്നു."},{"book":"1 ദിനവൃത്താന്തം","chapter":"11","verse":"23","text":"ഏഴരയടി11:23 ഏക. 2.3 മീ. പൊക്കമുള്ള ഒരു ഈജിപ്റ്റുകാരനെയും അദ്ദേഹം അടിച്ചുവീഴ്ത്തി. ആ ഈജിപ്റ്റുകാരന്റെ കൈയിൽ നെയ്ത്തുകോൽപ്പിടിപോലെയുള്ള ഒരു കുന്തമുണ്ടായിരുന്നു. എങ്കിലും ഒരു ദണ്ഡുമായി ബെനായാവ് അയാളെ എതിരിട്ടു. അദ്ദേഹം ഈജിപ്റ്റുകാരന്റെ കൈയിൽനിന്നു കുന്തം പിടിച്ചുപറിച്ച് അതുകൊണ്ടുതന്നെ അയാളെ വധിച്ചു."},{"book":"1 ദിനവൃത്താന്തം","chapter":"11","verse":"24","text":"യെഹോയാദായുടെ മകനായ ബെനായാവിന്റെ വീരകൃത്യങ്ങൾ ഈ വിധമൊക്കെയായിരുന്നു. അദ്ദേഹവും പരാക്രമശാലികളായ ആ മൂന്ന് യോദ്ധാക്കളെപ്പോലെ കീർത്തിശാലിയായിരുന്നു."},{"book":"1 ദിനവൃത്താന്തം","chapter":"11","verse":"25","text":"മുപ്പതുപേരിൽ മറ്റാരെക്കാളും കൂടുതൽ ആദരണീയനായി അദ്ദേഹം അവരോധിക്കപ്പെട്ടു. എന്നാൽ അദ്ദേഹം ആ മൂവരിൽ ഉൾപ്പെട്ടിരുന്നില്ല. ദാവീദ് അദ്ദേഹത്തെ തന്റെ അംഗരക്ഷകസേനയുടെ തലവനാക്കി."},{"book":"1 ദിനവൃത്താന്തം","chapter":"11","verse":"26","text":"പരാക്രമശാലികളായ യോദ്ധാക്കൾ ഇവരായിരുന്നു:"},{"book":"1 ദിനവൃത്താന്തം","chapter":"11","verse":"27","text":"ഹാരോര്യനായ ശമ്മോത്ത്,"},{"book":"1 ദിനവൃത്താന്തം","chapter":"11","verse":"28","text":"തെക്കോവക്കാരനായ ഇക്കേശിന്റെ മകൻ ഈരാ,"},{"book":"1 ദിനവൃത്താന്തം","chapter":"11","verse":"29","text":"ഹൂശാത്യനായ സിബ്ബെഖായി,"},{"book":"1 ദിനവൃത്താന്തം","chapter":"11","verse":"30","text":"നെതോഫാത്യനായ മഹരായി,"},{"book":"1 ദിനവൃത്താന്തം","chapter":"11","verse":"31","text":"ബെന്യാമീനിലെ ഗിബെയാക്കാരനായ രീബായിയുടെ മകൻ ഇത്ഥായി,"},{"book":"1 ദിനവൃത്താന്തം","chapter":"11","verse":"32","text":"ഗായശ് മലയിടുക്കിൽനിന്നുള്ള ഹുരായി,"},{"book":"1 ദിനവൃത്താന്തം","chapter":"11","verse":"33","text":"ബഹുരൂമ്യനായ അസ്മാവെത്ത്,"},{"book":"1 ദിനവൃത്താന്തം","chapter":"11","verse":"34","text":"ഗീസോന്യനായ ഹശേമിന്റെ പുത്രന്മാർ,"},{"book":"1 ദിനവൃത്താന്തം","chapter":"11","verse":"35","text":"ഹരാര്യനായ സാഖാരിന്റെ മകൻ അഹീയാം,"},{"book":"1 ദിനവൃത്താന്തം","chapter":"11","verse":"36","text":"മെഖേരാത്യനായ ഹേഫെർ,"},{"book":"1 ദിനവൃത്താന്തം","chapter":"11","verse":"37","text":"കർമേല്യനായ ഹെസ്രോ,"},{"book":"1 ദിനവൃത്താന്തം","chapter":"11","verse":"38","text":"നാഥാന്റെ സഹോദരനായ യോവേൽ,"},{"book":"1 ദിനവൃത്താന്തം","chapter":"11","verse":"39","text":"അമ്മോന്യനായ സേലെക്ക്,"},{"book":"1 ദിനവൃത്താന്തം","chapter":"11","verse":"40","text":"യിത്രിയനായ ഈരാ,"},{"book":"1 ദിനവൃത്താന്തം","chapter":"11","verse":"41","text":"ഹിത്യനായ ഊരിയാവ്,"},{"book":"1 ദിനവൃത്താന്തം","chapter":"11","verse":"42","text":"രൂബേന്യനും അവരുടെ സൈന്യാധിപനും, മുപ്പത് അകമ്പടിക്കാരോടുകൂടിയവനുമായ ശീസയുടെ മകൻ അദീനാ,"},{"book":"1 ദിനവൃത്താന്തം","chapter":"11","verse":"43","text":"മയഖായുടെ മകനായ ഹാനാൻ,"},{"book":"1 ദിനവൃത്താന്തം","chapter":"11","verse":"44","text":"അസ്തെരാത്യനായ ഉസ്സീയാവ്,"},{"book":"1 ദിനവൃത്താന്തം","chapter":"11","verse":"45","text":"ശിമ്രിയുടെ മകനായ യെദീയയേൽ,"},{"book":"1 ദിനവൃത്താന്തം","chapter":"11","verse":"46","text":"മഹവ്യനായ എലീയേൽ,"},{"book":"1 ദിനവൃത്താന്തം","chapter":"11","verse":"47","text":"എലീയേൽ, ഓബേദ്, മെസോബ്യനായ യാസീയേൽ."}]}