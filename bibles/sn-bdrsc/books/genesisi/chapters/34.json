{"data":[{"book":"Genesisi","chapter":"34","verse":"1","text":"Zvino Dhaina, mwanasikana akaberekerwa Jakobho naRea, akabuda kundoshanyira madzimai enyika iyo."},{"book":"Genesisi","chapter":"34","verse":"2","text":"Shekemu mwanakomana waHamori muHivhi, mutongi wenzvimbo iyo, akati amuona, akamumanikidza akavata naye, uye akamunyadza."},{"book":"Genesisi","chapter":"34","verse":"3","text":"Mwoyo wake wakadokwairira Dhaina mwanasikana waJakobho, uye aida musikana uyu, uye akataura naye zvinyoronyoro."},{"book":"Genesisi","chapter":"34","verse":"4","text":"Saka Shekemu akati kuna Hamori baba vake, “Nditorerei musikana uyu kuti ave mukadzi wangu.”"},{"book":"Genesisi","chapter":"34","verse":"5","text":"Jakobho paakanzwa kuti mwanasikana wake Dhaina akanga asvibiswa, vanakomana vake vakanga vari kusango nezvipfuwo zvake; saka akanyarara pamusoro pazvo kusvikira vauya kumba."},{"book":"Genesisi","chapter":"34","verse":"6","text":"Ipapo Hamori baba vaShekemu vakabuda kundotaura naJakobho."},{"book":"Genesisi","chapter":"34","verse":"7","text":"Zvino vanakomana vaJakobho vakauya vachibva kusango, pavakangonzwa zvakanga zvaitika. Vakanga vane shungu uye vakatsamwa, nokuti Shekemu akanga aita chinhu chinonyadza kwazvo kuna Israeri, chokuvata nomwanasikana waJakobho, chinhu chisingafaniri kuitwa."},{"book":"Genesisi","chapter":"34","verse":"8","text":"Asi Hamori akati kwavari, “Mwanakomana wangu Shekemu anodokwairira mwanasikana wenyu. Ndapota mupei henyu iye kuti ave mukadzi wake."},{"book":"Genesisi","chapter":"34","verse":"9","text":"Ngatiwaniranei; tipei vanasikana venyu uye imiwo mutore vanasikana vedu."},{"book":"Genesisi","chapter":"34","verse":"10","text":"Munogona henyu kugara pakati pedu; nyika iri pamberi penyu. Garaimo, tengesaimo, uye muve nepfuma murimo.”"},{"book":"Genesisi","chapter":"34","verse":"11","text":"Ipapo Shekemu akati kuna baba vaDhaina nokuhanzvadzi dzake, “Regai ndiwane nyasha pamberi penyu, uye ndichakupai zvose zvamunoda."},{"book":"Genesisi","chapter":"34","verse":"12","text":"Revai henyu roora romwenga uye ndichakupai chipo chikuru sezvamunoda, uye zvose zvamuchareva kwandiri ndicharipa hangu. Ndipei bedzi musikana ave mukadzi wangu.”"},{"book":"Genesisi","chapter":"34","verse":"13","text":"Nokuda kwokuti hanzvadzi yavo Dhaina yakanga yasvibiswa vanakomana vaJakobho vakapindura nokunyengera pakutaura kwavo kuna Shekemu nababa vake Hamori."},{"book":"Genesisi","chapter":"34","verse":"14","text":"Vakati kwaari, “Hatingaiti chinhu chakadaro; hatigoni kupa hanzvadzi yedu kumurume asina kudzingiswa. Chingava chinyadziso kwatiri ichocho."},{"book":"Genesisi","chapter":"34","verse":"15","text":"Tingangotenderana kana maita chinhu chimwe chete: kuti imi muve sesu nokudzingisa varume vose."},{"book":"Genesisi","chapter":"34","verse":"16","text":"Ipapo tichakupai vanasikana vedu uye tigozvitorerawo vanasikana venyu. Tichagara pakati penyu tigova vanhu vamwe nemi."},{"book":"Genesisi","chapter":"34","verse":"17","text":"Asi kana musingadi kudzingiswa, isu tichatora hanzvadzi yedu tigoenda.”"},{"book":"Genesisi","chapter":"34","verse":"18","text":"Kutaura kwavo kwainge kwakanaka kuna Hamori nomwanakomana wake Shekemu."},{"book":"Genesisi","chapter":"34","verse":"19","text":"Jaya iri raikudzwa zvikuru pakati pemhuri yose yababa varo, harina kunonoka kuita zvavakareva, nokuti akanga achifadzwa nomwanasikana waJakobho."},{"book":"Genesisi","chapter":"34","verse":"20","text":"Saka Hamori nomwanakomana wake Shekemu vakaenda kusuo reguta ravo kuti vandotaura navamwe varume vomuguta ravo."},{"book":"Genesisi","chapter":"34","verse":"21","text":"Vakati, “Vanhu ava vakanaka kwazvo kwatiri. Ngavagare munyika yedu uye vashambadzire mairi; nyika yakakura kwazvo kwavari. Tinogona kuwana vanasikana vavo uye ivo vanogona kuwana veduwo."},{"book":"Genesisi","chapter":"34","verse":"22","text":"Asi varume vachatenderana nesu kuti tive savanhu vamwe nechinhu chimwe bedzi, chokuti vanhurume vedu vadzingiswe, sezvavari ivo."},{"book":"Genesisi","chapter":"34","verse":"23","text":"Ko, mombe dzavo, pfuma yavo nezvimwe zvipfuwo zvavo hazvingavi zvedu here? Saka ngatitenderanei navo, vagogara pakati pedu.”"},{"book":"Genesisi","chapter":"34","verse":"24","text":"Varume vose vakabuda kusuo reguta vakabvumirana naHamori nomwanakomana wake Shekemu, uye vanhurume vose vomuguta vakadzingiswa."},{"book":"Genesisi","chapter":"34","verse":"25","text":"Shure kwamazuva matatu, vose vachiri kurwadziwa, vanakomana vaviri vaJakobho, Simeoni naRevhi, hanzvadzi dzaDhaina, vakatora minondo yavo vakarwisa guta rakanga risina chifungidziro, vakauraya munhurume wose."},{"book":"Genesisi","chapter":"34","verse":"26","text":"Vakauraya Hamori nomwanakomana wake nomunondo uye vakatora hanzvadzi yavo Dhaina kubva mumba maShekemu vakaenda."},{"book":"Genesisi","chapter":"34","verse":"27","text":"Vanakomana vaJakobho vakasvika kuzvitunha vakapamba guta iro makanga masvibiswa hanzvadzi yavo."},{"book":"Genesisi","chapter":"34","verse":"28","text":"Vakatora makwai avo nemombe dzavo, mbongoro dzavo nezvose zvakanga zviri zvavo muguta uye nezvaiva musango."},{"book":"Genesisi","chapter":"34","verse":"29","text":"Vakatakura pfuma yavo navakadzi vavo vose navana, vakapamba zvinhu zvose zvaiva mudzimba."},{"book":"Genesisi","chapter":"34","verse":"30","text":"Ipapo Jakobho akati kuna Simeoni naRevhi, “Mandiparira dambudziko mukandiita chinhu chinonhuhwa kuvaKenani navaPerizi, vanhu vagere munyika muno. Tiri vashoma isu, uye kana vakandikomberana uye vakarwa neni, ini nemhuri yangu tichaparadzwa.”"},{"book":"Genesisi","chapter":"34","verse":"31","text":"Asi ivo vakapindura vakati, “Zvakanaka here kuti vabate hanzvadzi yedu sechifeve?”"}]}