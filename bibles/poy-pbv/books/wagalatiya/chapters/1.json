{"data":[{"book":"Wagalatiya","chapter":"1","verse":"1","text":"Neni Paulu ntumintumi, neni wera ndiri ntumintumi kwa kusyagulwa na wantu ama kutumwa na wantu kumbiti nsyagulitwi na Yesu Kristu na Mlungu yakawera Tati ulaa yakamzyukisiyiti Yesu."},{"book":"Wagalatiya","chapter":"1","verse":"2","text":"Neni na walongu woseri yawawera pamuhera naneni, tuwalembera mwenga shipinga sha wantu yawamjimira Yesu yawawera aku Galatiya."},{"book":"Wagalatiya","chapter":"1","verse":"3","text":"Manemu na ponga gaweri pamuhera na mwenga kulawa kwa Mlungu Tati gwetu na kwa Mtuwa Yesu Kristu,"},{"book":"Wagalatiya","chapter":"1","verse":"4","text":"yakalilaviyiti ulamweni toziya ya vidoda vya twenga su kapati kutukolopola mupasipanu padoda, teratera na mafiliru gakuwi mweni yakawera Mlungu na Tati gwetu."},{"book":"Wagalatiya","chapter":"1","verse":"5","text":"Kwakuwi Mlungu kuweri na ukwisa mashaka goseri! Yina haa."},{"book":"Wagalatiya","chapter":"1","verse":"6","text":"Nankulikangasha nentu kuwera katepu hera mwenga mumleka ulii yakawashemiti kupitira manemu ga Kristu na vinu mfata ujumbi wa ntambu yingi yawushemwa Shisoweru Shiwagira,"},{"book":"Wagalatiya","chapter":"1","verse":"7","text":"kumbiti nakaka kwana Shisoweru Shiwagira shimu hera sha nakaka. Ntakula ntambu ayi toziya kwana wantu wankuwavuluvusiya na yawafira kushipotuziya Shisoweru Shiwagira sha Kristu."},{"book":"Wagalatiya","chapter":"1","verse":"8","text":"Mlungu kampangili muntu yoseri yakawubwera ujumbi wa ntambu yingi na Shisoweru Shiwagira shatuwabwereriti, ata handa muntu ayu kawera yumu gwetu ama kawera ntumintumi kulawa kumpindi."},{"book":"Wagalatiya","chapter":"1","verse":"9","text":"Ntambu yatulongiti pamberi na vinu nankulonga kayi muntu yoseri pakawabwerera ujumbi umonga yawaushema Shisoweru Shiwagira ntambu yingi na shilii Shisoweru shiwagira shatuwabwereriti, muntu ayu kapangilwi na Mlungu."},{"book":"Wagalatiya","chapter":"1","verse":"10","text":"Hashi, ntakula aga kwa kufira shibali sha wantu? Ndala! Neni nfira shibali sha Mlungu. Ama nankufira kuwafiriziya wantu? Ndala! Menfiri kuwafiriziya wantu, neni menweri ndiri nakamu ntumintumi gwa Kristu."},{"book":"Wagalatiya","chapter":"1","verse":"11","text":"Walongu wangu, nfira muvimani kuwera Shisoweru Shiwagira shanuwabweririti shilawiti ndiri kwa wantu."},{"book":"Wagalatiya","chapter":"1","verse":"12","text":"Neni nuwuwanka ndiri ujumbi awu kulawa kwa muntu yoseri ama kufundwa na muntu, kumbiti Yesu Kristu mweni ndo yakang'ubutuliriti."},{"book":"Wagalatiya","chapter":"1","verse":"13","text":"Mwenga mpikaniriti kala kuusu makaliru gangu ga makashu panweriti munjira ya Shiyawudi ya kumfata Mlungu na ntambu yanuwatabisiyiti nentu shipinga sha wantu yawamjimira Yesu na kujera kuwahoziya nakamu."},{"book":"Wagalatiya","chapter":"1","verse":"14","text":"Naneni nendereyiti nentu mudini ya Shiyawudi kuliku Wayawudi wavuwa wa vinja vyangu, toziya neni nweriti na bidii nkulu ya kuvikola vitiba vya wambuyi wangu."},{"book":"Wagalatiya","chapter":"1","verse":"15","text":"Kumbiti payimfiriziyiti Mlungu yakansyaguriti kwanjira mumtima mwa mawu gwangu na kunshema kwa manemu gakuwi,"},{"book":"Wagalatiya","chapter":"1","verse":"16","text":"su kang'ubutuliriti Mwana gwakuwi, mpati kumbwera pakati pa wantu yawawera ndiri Wayawudi. Ntugira ndiri kukosiya kosiya kwa muntu yoseri,"},{"book":"Wagalatiya","chapter":"1","verse":"17","text":"ama ng'enditi ndiri Yerusalemu kuwalola walii yawaweriti wantumintumi pamberi paneni, kumbiti ng'enditi kwanja kumkowa gwa Arabiya na shakapanu mbuyiti lushi lwa Dameski."},{"book":"Wagalatiya","chapter":"1","verse":"18","text":"Shakapanu pa vinja mitatu, ng'enditi ku Yerusalemu kuliwona na Kefa na nulikaliti pamuhera nayomberi kwa mashaka lilongu na muhanu."},{"book":"Wagalatiya","chapter":"1","verse":"19","text":"Kumbiti nuwawoniti ndiri wantumintumi wamonga ira Yakobu mpusu gwa Mtuwa Yesu."},{"book":"Wagalatiya","chapter":"1","verse":"20","text":"Mlungu kapitawu gwangu kuwera aga ganuwalembera mpayira ndiri."},{"book":"Wagalatiya","chapter":"1","verse":"21","text":"Shakapanu ng'enditi mumikowa ya Siriya na Kilikiya."},{"book":"Wagalatiya","chapter":"1","verse":"22","text":"Mushipindi ashi neni namweni manikana ndiri kwa shipinga sha wantu yawamjimira Yesu shawawera aku Yudeya."},{"book":"Wagalatiya","chapter":"1","verse":"23","text":"Shawashimaniti ndo shirii shawashipikaniriti hera kuwera, “Muntu ulii yakatutabisiyiti mashaka gagapititi, vinu kankuyibwera njimiru iraa ilii kwa shipindi shimu kajeriti kuyiharabisiya.”"},{"book":"Wagalatiya","chapter":"1","verse":"24","text":"Na womberi wamkwisiti Mlungu toziya ya neni."}]}