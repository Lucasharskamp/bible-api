{"data":[{"book":"Numeri","chapter":"12","verse":"1","text":"Eens maakten Mirjam en Aäron Moses een verwijt over zijn koesjietische vrouw, die hij zich had genomen; want hij had een vrouw uit Koesj gehuwd."},{"book":"Numeri","chapter":"12","verse":"2","text":"Zij zeiden: Heeft Jahweh soms alleen tot Moses gesproken; heeft Hij ook niet tot ons gesproken? Jahweh hoorde het."},{"book":"Numeri","chapter":"12","verse":"3","text":"En daar Moses een zeer deemoedig man was, meer dan iemand ter wereld,"},{"book":"Numeri","chapter":"12","verse":"4","text":"sprak Jahweh ogenblikkelijk tot Moses, Aäron en Mirjam: Gaat met uw drieën naar de openbaringstent. En zij gingen er met hun drieën heen."},{"book":"Numeri","chapter":"12","verse":"5","text":"Toen daalde Jahweh in de wolkkolom neer, en ging bij de ingang van de Tent staan. Hij riep Aäron en Mirjam, en toen beiden naar voren waren getreden,"},{"book":"Numeri","chapter":"12","verse":"6","text":"sprak Jahweh: Hoort mijn woord! Zo er een profeet onder u is, Openbaar Ik Mij aan hem in een visioen, En spreek tot hem in een droom;"},{"book":"Numeri","chapter":"12","verse":"7","text":"Zo niet met Moses, mijn dienaar, Die getrouw is bevonden in heel mijn huis;"},{"book":"Numeri","chapter":"12","verse":"8","text":"Tot hem spreek Ik van mond tot mond, Niet in visioenen en raadsels: Hij aanschouwt Jahweh in eigen persoon! Waarom vreest ge dan niet, Mijn dienaar Moses verwijten te doen?"},{"book":"Numeri","chapter":"12","verse":"9","text":"Ziedend van gramschap ging Jahweh heen."},{"book":"Numeri","chapter":"12","verse":"10","text":"En toen de wolk boven de openbaringstent was opgetrokken, was Mirjam melaats, en wit als sneeuw en toen Aäron zich tot Mirjam wendde: daar stond een melaatse."},{"book":"Numeri","chapter":"12","verse":"11","text":"Nu sprak Aäron tot Moses: Ach, heer; wil toch op ons de zonde niet wreken, die wij in onze dwaasheid hebben begaan."},{"book":"Numeri","chapter":"12","verse":"12","text":"Laat haar niet op een doodgeborene lijken, wiens vlees voor de helft al verteerd is, als hij uit de moederschoot komt."},{"book":"Numeri","chapter":"12","verse":"13","text":"En Moses smeekte Jahweh: Ach neen; wil haar genezen!"},{"book":"Numeri","chapter":"12","verse":"14","text":"Jahweh gaf Moses ten antwoord: Als haar vader haar in het gelaat had gespuwd, zou ze zich dan niet zeven dagen lang hebben geschaamd? Zo zal ze zeven dagen lang buiten de legerplaats worden gesloten; daarna mag ze weer worden toegelaten."},{"book":"Numeri","chapter":"12","verse":"15","text":"Mirjam werd dus zeven dagen lang buiten de legerplaats gesloten; en het volk trok niet op, voor Mirjam weer was toegelaten."},{"book":"Numeri","chapter":"12","verse":"16","text":"Daarna brak het volk op van Chaserot, en legerde zich in de woestijn Paran."}]}