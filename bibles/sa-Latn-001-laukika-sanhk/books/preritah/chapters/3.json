{"data":[{"book":"preritAH","chapter":"3","verse":"1","text":"tRtIyayAmavelAyAM satyAM prArthanAyAH samaye pitarayohanau sambhUya mandiraM gacchataH|"},{"book":"preritAH","chapter":"3","verse":"2","text":"tasminneva samaye mandirapravezakAnAM samIpe bhikSAraNArthaM yaM janmakhaJjamAnuSaM lokA mandirasya sundaranAmni dvAre pratidinam asthApayan taM vahantastadvAraM Anayan|"},{"book":"preritAH","chapter":"3","verse":"3","text":"tadA pitarayohanau mantiraM praveSTum udyatau vilokya sa khaJjastau kiJcid bhikSitavAn|"},{"book":"preritAH","chapter":"3","verse":"4","text":"tasmAd yohanA sahitaH pitarastam ananyadRSTyA nirIkSya proktavAn AvAM prati dRSTiM kuru|"},{"book":"preritAH","chapter":"3","verse":"5","text":"tataH sa kiJcit prAptyAzayA tau prati dRSTiM kRtavAn|"},{"book":"preritAH","chapter":"3","verse":"6","text":"tadA pitaro gaditavAn mama nikaTe svarNarUpyAdi kimapi nAsti kintu yadAste tad dadAmi nAsaratIyasya yIzukhrISTasya nAmnA tvamutthAya gamanAgamane kuru|"},{"book":"preritAH","chapter":"3","verse":"7","text":"tataH paraM sa tasya dakSiNakaraM dhRtvA tam udatolayat; tena tatkSaNAt tasya janasya pAdagulphayoH sabalatvAt sa ullamphya protthAya gamanAgamane 'karot|"},{"book":"preritAH","chapter":"3","verse":"8","text":"tato gamanAgamane kurvvan ullamphan IzvaraM dhanyaM vadan tAbhyAM sArddhaM mandiraM prAvizat|"},{"book":"preritAH","chapter":"3","verse":"9","text":"tataH sarvve lokAstaM gamanAgamane kurvvantam IzvaraM dhanyaM vadantaJca vilokya"},{"book":"preritAH","chapter":"3","verse":"10","text":"mandirasya sundare dvAre ya upavizya bhikSitavAn saevAyam iti jJAtvA taM prati tayA ghaTanayA camatkRtA vismayApannAzcAbhavan|"},{"book":"preritAH","chapter":"3","verse":"11","text":"yaH khaJjaH svasthobhavat tena pitarayohanoH karayordhTatayoH satoH sarvve lokA sannidhim Agacchan|"},{"book":"preritAH","chapter":"3","verse":"12","text":"tad dRSTvA pitarastebhyo'kathayat, he isrAyelIyalokA yUyaM kuto 'nenAzcaryyaM manyadhve? AvAM nijazaktyA yadvA nijapuNyena khaJjamanuSyamenaM gamitavantAviti cintayitvA AvAM prati kuto'nanyadRSTiM kurutha?"},{"book":"preritAH","chapter":"3","verse":"13","text":"yaM yIzuM yUyaM parakareSu samArpayata tato yaM pIlAto mocayitum eà¥ˆcchat tathApi yUyaM tasya sAkSAn nAGgIkRtavanta ibrAhIma ishAko yAkUbazcezvaro'rthAd asmAkaM pUrvvapuruSANAm IzvaraH svaputrasya tasya yIzo rmahimAnaM prAkAzayat|"},{"book":"preritAH","chapter":"3","verse":"14","text":"kintu yUyaM taM pavitraM dhArmmikaM pumAMsaM nAGgIkRtya hatyAkAriNamekaM svebhyo dAtum ayAcadhvaM|"},{"book":"preritAH","chapter":"3","verse":"15","text":"pazcAt taM jIvanasyAdhipatim ahata kintvIzvaraH zmazAnAt tam udasthApayata tatra vayaM sAkSiNa Asmahe|"},{"book":"preritAH","chapter":"3","verse":"16","text":"imaM yaM mAnuSaM yUyaM pazyatha paricinutha ca sa tasya nAmni vizvAsakaraNAt calanazaktiM labdhavAn tasmin tasya yo vizvAsaH sa taM yuSmAkaM sarvveSAM sAkSAt sampUrNarUpeNa svastham akArSIt|"},{"book":"preritAH","chapter":"3","verse":"17","text":"he bhrAtaro yUyaM yuSmAkam adhipatayazca ajJAtvA karmmANyetAni kRtavanta idAnIM mamaiSa bodho jAyate|"},{"book":"preritAH","chapter":"3","verse":"18","text":"kintvIzvaraH khrISTasya duHkhabhoge bhaviSyadvAdinAM mukhebhyo yAM yAM kathAM pUrvvamakathayat tAH kathA itthaM siddhA akarot|"},{"book":"preritAH","chapter":"3","verse":"19","text":"ataH sveSAM pApamocanArthaM khedaM kRtvA manAMsi parivarttayadhvaM, tasmAd IzvarAt sAntvanAprApteH samaya upasthAsyati;"},{"book":"preritAH","chapter":"3","verse":"20","text":"punazca pUrvvakAlam Arabhya pracArito yo yIzukhrISTastam Izvaro yuSmAn prati preSayiSyati|"},{"book":"preritAH","chapter":"3","verse":"21","text":"kintu jagataH sRSTimArabhya Izvaro nijapavitrabhaviSyadvAdigaNona yathA kathitavAn tadanusAreNa sarvveSAM kAryyANAM siddhiparyyantaM tena svarge vAsaH karttavyaH|"},{"book":"preritAH","chapter":"3","verse":"22","text":"yuSmAkaM prabhuH paramezvaro yuSmAkaM bhrAtRgaNamadhyAt matsadRzaM bhaviSyadvaktAram utpAdayiSyati, tataH sa yat kiJcit kathayiSyati tatra yUyaM manAMsi nidhaddhvaM|"},{"book":"preritAH","chapter":"3","verse":"23","text":"kintu yaH kazcit prANI tasya bhaviSyadvAdinaH kathAM na grahISyati sa nijalokAnAM madhyAd ucchetsyate,\" imAM kathAm asmAkaM pUrvvapuruSebhyaH kevalo mUsAH kathayAmAsa iti nahi,"},{"book":"preritAH","chapter":"3","verse":"24","text":"zimUyelbhaviSyadvAdinam Arabhya yAvanto bhaviSyadvAkyam akathayan te sarvvaeva samayasyaitasya kathAm akathayan|"},{"book":"preritAH","chapter":"3","verse":"25","text":"yUyamapi teSAM bhaviSyadvAdinAM santAnAH, \"tava vaMzodbhavapuMsA sarvvadezIyA lokA AziSaM prAptA bhaviSyanti\", ibrAhIme kathAmetAM kathayitvA IzvarosmAkaM pUrvvapuruSaiH sArddhaM yaM niyamaM sthirIkRtavAn tasya niyamasyAdhikAriNopi yUyaM bhavatha|"},{"book":"preritAH","chapter":"3","verse":"26","text":"ata Izvaro nijaputraM yIzum utthApya yuSmAkaM sarvveSAM svasvapApAt parAvarttya yuSmabhyam AziSaM dAtuM prathamatastaM yuSmAkaM nikaTaM preSitavAn|"}]}