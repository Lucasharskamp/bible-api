{"data":[{"book":"ایوب","chapter":"38","verse":"1","text":"آنگاه خداوند از درون گردباد به ایوب چنین پاسخ داد:"},{"book":"ایوب","chapter":"38","verse":"2","text":"این کیست که با حرفهای پوچ و بی‌معنی حکمت مرا رد می‌کند؟"},{"book":"ایوب","chapter":"38","verse":"3","text":"حال، مثل یک مرد بایست و به پرسش من پاسخ بده."},{"book":"ایوب","chapter":"38","verse":"4","text":"وقتی زمین را بنیاد نهادم تو کجا بودی؟ اگر می‌دانی به من بگو."},{"book":"ایوب","chapter":"38","verse":"5","text":"آیا می‌دانی اندازه‌های زمین چگونه تعیین شد و چه کسی آن را با شاقول اندازه گرفت؟"},{"book":"ایوب","chapter":"38","verse":"6-7","text":"آیا می‌دانی وقتی در میان بانگ شادی ستارگان صبح و فرشتگان آسمان، زمین بنیاد نهاده می‌شد، پایه‌های آن بر چه چیز قرار گرفت و سنگ زاویهٔ آن را چه کسی کار گذاشت؟"},{"book":"ایوب","chapter":"38","verse":"8","text":"وقتی دریا از شکم زمین بیرون آمد چه کسی برای آن حد گذاشت؟"},{"book":"ایوب","chapter":"38","verse":"9","text":"این من بودم که دریا را با ابرها پوشاندم و با تاریکی غلیظ آن را قنداق کردم،"},{"book":"ایوب","chapter":"38","verse":"10","text":"حدود آن را تعیین نمودم و با سواحل، آن را محصور کردم."},{"book":"ایوب","chapter":"38","verse":"11","text":"به دریا گفتم: «از اینجا جلوتر نیا و موجهای سرکش تو از این حد تجاوز نکنند!»"},{"book":"ایوب","chapter":"38","verse":"12","text":"آیا در تمام عمرت هرگز به خورشید فرمان داده‌ای که طلوع کند؟"},{"book":"ایوب","chapter":"38","verse":"13","text":"آیا هرگز به روشنایی روز گفته‌ای که کرانه‌های زمین را در بر بگیرد تا شرارت شب رخت بربندد؟"},{"book":"ایوب","chapter":"38","verse":"14","text":"زمین مثل موم38‏:14 در عبری: «گِل». زیرِ مُهر تغییر شکل می‌دهد، و نقشهای آن مانند نقشهای لباس، نمایان می‌شود."},{"book":"ایوب","chapter":"38","verse":"15","text":"نورِ شریران از آنها گرفته می‌شود، و دستشان که برای ظلم دراز شده، می‌شکند."},{"book":"ایوب","chapter":"38","verse":"16","text":"آیا چشمه‌هایی را که دریاها از آن جاری می‌گردند کشف کرده‌ای و یا به اعماق دریاها قدم گذاشته‌ای؟"},{"book":"ایوب","chapter":"38","verse":"17","text":"آیا دروازه‌های دنیای تاریک مردگان را دیده‌ای؟"},{"book":"ایوب","chapter":"38","verse":"18","text":"آیا می‌دانی پهنای زمین چقدر است؟ اگر می‌دانی به من بگو!"},{"book":"ایوب","chapter":"38","verse":"19","text":"آیا می‌دانی روشنایی و تاریکی از کجا می‌آیند؟"},{"book":"ایوب","chapter":"38","verse":"20","text":"آیا می‌توانی حدودشان را پیدا کنی و به سرچشمهٔ آنها برسی؟"},{"book":"ایوب","chapter":"38","verse":"21","text":"البته تو همهٔ این چیزها را می‌دانی! مگر نه این است که تو هنگام خلقت دنیا وجود داشته‌ای!"},{"book":"ایوب","chapter":"38","verse":"22","text":"آیا تو مخزنهای برف را دیده‌ای؟ آیا می‌دانی تگرگ در کجا ساخته و انبار می‌شود؟"},{"book":"ایوب","chapter":"38","verse":"23","text":"من آنها را برای زمان جنگ و بلا ذخیره کرده‌ام."},{"book":"ایوب","chapter":"38","verse":"24","text":"آیا می‌دانی روشنایی از کجا می‌تابد و باد شرقی از کجا می‌وزد؟"},{"book":"ایوب","chapter":"38","verse":"25-27","text":"چه کسی دره‌ها را برای سیلابها حفر نمود و مسیر برق آسمان را تعیین کرد؟ چه کسی باران را بر بیابانهای خشک و متروک می‌باراند تا زمین ویران و بایر سیراب گشته گیاهان تازه برویاند؟"},{"book":"ایوب","chapter":"38","verse":"28","text":"آیا باران یا شبنم پدری دارد؟"},{"book":"ایوب","chapter":"38","verse":"29","text":"کیست که یخ را به وجود می‌آورد و شبنم را تولید می‌کند،"},{"book":"ایوب","chapter":"38","verse":"30","text":"آب را به یخ مبدل می‌سازد و سطح دریا را مانند سنگ، منجمد می‌نماید؟"},{"book":"ایوب","chapter":"38","verse":"31","text":"آیا می‌توانی مجموعهٔ ستارگان پروین را به هم ببندی؟ یا رشتهٔ منظومهٔ جبار را باز کنی؟"},{"book":"ایوب","chapter":"38","verse":"32","text":"آیا می‌توانی گردش منظم فصول را اداره کنی و دب اکبر را با ستارگانش در آسمان هدایت نمایی؟"},{"book":"ایوب","chapter":"38","verse":"33","text":"آیا از قوانین آسمان سر در می‌آوری و می‌دانی اینها چه تأثیری بر زمین دارند؟"},{"book":"ایوب","chapter":"38","verse":"34","text":"آیا می‌توانی بر سر ابرها فریاد بزنی تا که سیلابها تو را بپوشاند؟"},{"book":"ایوب","chapter":"38","verse":"35","text":"آیا می‌توانی به برق آسمان دستور دهی در مسیرش روانه شود؟ و آیا او فرمان تو را اطاعت خواهد کرد؟"},{"book":"ایوب","chapter":"38","verse":"36","text":"کیست که فهم و شعور به انسان می‌دهد؟38‏:36 عبری این آیه نامفهوم است. ترجمۀ احتمالی دیگر: «کیست که ابرها را چنان ساخته که بدانند چگونه ببارند و کیست که به مه نشان داده چگونه بلند شود؟»"},{"book":"ایوب","chapter":"38","verse":"37","text":"کیست که با حکمتش ابرها را می‌شمارد و مشکهای آب آسمان را بر زمین خالی می‌کند"},{"book":"ایوب","chapter":"38","verse":"38","text":"و خاک را به صورت کلوخهای گلی درمی‌آورد؟"},{"book":"ایوب","chapter":"38","verse":"39-40","text":"آیا می‌توانی برای ماده شیر و بچه‌هایش که در لانهٔ خود لمیده و یا در جنگل به کمین نشسته‌اند، خوراک تهیه کنی تا شکمشان را سیر کنند؟"},{"book":"ایوب","chapter":"38","verse":"41","text":"وقتی کلاغها به این سو و آن سو پرواز می‌کنند تا شکم گرسنهٔ خود و جوجه‌هایشان را که نزد خدا فریاد برمی‌آورند سیر کنند، چه کسی برایشان خوراک تهیه می‌کند؟"}]}