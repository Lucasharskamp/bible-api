{"data":[{"book":"Ebelewo","chapter":"10","verse":"1","text":"Mina midi kitsuisula ki mambu mamboti momo mankuiza vayi bika khatika lunitu lu mambu beni. Buna Mina milendi ko fuanisa, mu diambu di makaba momo bantambikanga thangu ka thangu kadika mvu, batu bobo bamfikamanga Nzambi."},{"book":"Ebelewo","chapter":"10","verse":"2","text":"Enati minunga, nganu batu bobo bantambikanga makaba momo balendi buela tambikanga mawu ko bila nganu bu bakivedosolo mu khumbu yimosi balendi buela bela ko masumu mawu mayindu."},{"book":"Ebelewo","chapter":"10","verse":"3","text":"Vayi mu makaba momo baba tambikanga muawu baba tebukilanga, kadika mvu, masumu mawu moyo."},{"book":"Ebelewo","chapter":"10","verse":"4","text":"Bila menga ma zingombi ayi ma zikhombo malendi botula ko masumu."},{"book":"Ebelewo","chapter":"10","verse":"5","text":"Diawu Klisto katubila bu kayiza va nza ti :"},{"book":"Ebelewo","chapter":"10","verse":"6","text":"Ngeyo wusia mona ko khini"},{"book":"Ebelewo","chapter":"10","verse":"7","text":"Buna ndituba : tala, ndilembo yizi."},{"book":"Ebelewo","chapter":"10","verse":"8","text":"Wutuama tuba ti : Ngeyo wumanga kuaku makaba, makaba mayoko, makaba ma bibulu biobi bayokila, makaba mayoko mu diambu di masumu. Kadi khini wusia mamona ko. Muaki makaba beni maba tambukungu boso bubela Mina."},{"book":"Ebelewo","chapter":"10","verse":"9","text":"Bosi wutuba diaka : Minu ndizidi mu diambu di vanga luzolo luaku. Buawu bobo kabotudila makaba moso ma khulu ayi kavingisila va buangu beni dikaba di Klisto."},{"book":"Ebelewo","chapter":"10","verse":"10","text":"Mu luzolo lolo tukitudulu banlongo mu diambu di dikaba ditambika Yesu Klisto bu katambika nitu andi veka mu khumbu yimosi."},{"book":"Ebelewo","chapter":"10","verse":"11","text":"Kadika nganga Nzambi kafueti telamanga kadika lumbu mu sala kisalu kiandi ayi mu tambikanga kadika thangu makaba mo mawu, momo malendi botula masumu."},{"book":"Ebelewo","chapter":"10","verse":"12","text":"Vayi Klisto niandi bu katumbu tambika dikaba dimosi kaka mu diambu di masumu buna wuvuanda va koko ku lubakala lu Nzambi."},{"book":"Ebelewo","chapter":"10","verse":"13","text":"Kuna kamvingidila Nzambi kakitula bambeni bandi banga kima kinketo kongo bitambi biandi."},{"book":"Ebelewo","chapter":"10","verse":"14","text":"Bila mu diambu di dikaba dimosi kaka niandi wukitula, mu zithangu zioso batu bafuana ; bobo kavedisa mu masumu."},{"book":"Ebelewo","chapter":"10","verse":"15","text":"Pheve Yinlongo, wututelimina kimbangi mu diambu beni bila wutuama tuba ti :"},{"book":"Ebelewo","chapter":"10","verse":"16","text":"Pfumu kakembi : bilumbu bina bu biela vioka,"},{"book":"Ebelewo","chapter":"10","verse":"17","text":"Bosi wubuela diaka"},{"book":"Ebelewo","chapter":"10","verse":"18","text":"Muaki masumu mawu lemvokolo, kadi mfunu kusiedi ko mu buela tambikanga makaba mu diambu di masumu."},{"book":"Ebelewo","chapter":"10","verse":"19","text":"Diawu bakhomba, sumbu tuidi ayi diana di kotila ku buangu kilutidi nlongo ayi nlongo mu diambu di menga ma Yesu,"},{"book":"Ebelewo","chapter":"10","verse":"20","text":"mu nzila yimona ayi yi moyo yoyi katuzibudila mu lido ; yi buangu kilutidi nlongo ayi nlongo lido beni nitu andi."},{"book":"Ebelewo","chapter":"10","verse":"21","text":"Ayi sumbu tubeki Pfumu yi zinganga Nzambi yinyadila Nzo Nzambi,"},{"book":"Ebelewo","chapter":"10","verse":"22","text":"diawu bika tufikama vadi Nzambi mu mintima milulama, mudiana dioso diodi dintotukilanga minu va kimosi ayi mintima mivedoso mu mayindu mambimbi ma ntima ayi nitu yisukulu mu nlangu wuvedila."},{"book":"Ebelewo","chapter":"10","verse":"23","text":"Diawu bika tusimbidila bumboti diana diodi tuzebi ti didi di kiedika bila mutu wowo wutuvana zitsila widi wukuikama."},{"book":"Ebelewo","chapter":"10","verse":"24","text":"Tusungasananga beto na beto mu diambu di salasananga beto na beto muingi tumonikisa luzolo ayi vanga mavanga mamboti."},{"book":"Ebelewo","chapter":"10","verse":"25","text":"Tubikeno tina mabundu meto banga bueti vangila batu bankaka ; vayi bika tukikindisanga beto na beto bu lumueni ti lumbu ki Pfumu kieka nduka."},{"book":"Ebelewo","chapter":"10","verse":"26","text":"Enati tulembo vodi masumu mu luzolo bu tumana tambula nzayilu yi kiedika, buna kusiedi diaka dikaba ko mu diambu di masumu."},{"book":"Ebelewo","chapter":"10","verse":"27","text":"Vayi tufueti kaka vingila, mu tsisi, tsambusu ayi mbazu yingolo yela zinisa zimbzni zioso zi Nzambi."},{"book":"Ebelewo","chapter":"10","verse":"28","text":"Woso mutu wummanga tumukina Mina mi Moyize kafueti fua mu kambu kiadi mu kimbangi ki batu buadi voti batu batatu."},{"book":"Ebelewo","chapter":"10","verse":"29","text":"Yindulanu beno veka, buevi buela bela thumbudulu yingolo yoyi yela tambula mutu wowo wela lenza Muana Nzambi, wela mona menga ma nguizani, mu momo kavedosolo ti masi kadi mfunu ko ayi wumfinga Pheve Yinlongoyi nlemvo e ?"},{"book":"Ebelewo","chapter":"10","verse":"30","text":"Bila tuzebi bumboti mutu wowo wutuba :"},{"book":"Ebelewo","chapter":"10","verse":"31","text":"Didi diambu di tsisi mu bua mu mioko mi Nzambi yi moyo."},{"book":"Ebelewo","chapter":"10","verse":"32","text":"Lutebukila moyo bilumbu bituama biobi lutambudila kiezila ki Nzambi, beno luvibidila ziphasi zi khindu yinneni."},{"book":"Ebelewo","chapter":"10","verse":"33","text":"Bila zithangu zinkaka balu finga va meso ma batu bawombo ayi balu monisa ziphasi ; zithangu zinkaka lufubakana ayi batu bankaka bammona ziphasi banga ziozi lulembo moni."},{"book":"Ebelewo","chapter":"10","verse":"34","text":"Bila lufubakana mu ziphasi zi batu baba mu nloko ayi beno veka lummona khini bu baluziona bima bieno bu luzebi ti kimvuama bu kitoko ayi kinzingilanga buidi yeno."},{"book":"Ebelewo","chapter":"10","verse":"35","text":"Kadi loza diana dieno bila dibeki mfutu wunneni."},{"book":"Ebelewo","chapter":"10","verse":"36","text":"Bila mfunu wu thatumunu widi yeno muingi lutambula mambu momo Nzambi kaluvanina tsila bu lumeni vanga luzolo luandi."},{"book":"Ebelewo","chapter":"10","verse":"37","text":"Bila fioti fisiedi, fioti kuandi fisiedi"},{"book":"Ebelewo","chapter":"10","verse":"38","text":"Muaki mutu widi wusonga va meso mama wela zingila mu minu"},{"book":"Ebelewo","chapter":"10","verse":"39","text":"Beto tuisi ko mu ntanda wu batu bobo bamvutukanga ku mbusa muingi tuzimbala vayi tuidi mu ntanda wu batu bobo badi minu ayi baambula phulusu."}]}