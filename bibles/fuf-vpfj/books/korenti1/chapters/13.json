{"data":[{"book":"KORENTI 1","chapter":"13","verse":"1","text":"Hay si mi wowlii e haalaaji yimɓe ɓen e ɗi malaa'ikaaɓe ɓen, si tawii mi alaa giggol, haray ko mi talenhun sila senƴoohun, maa foolifen wonɗo e iidude."},{"book":"KORENTI 1","chapter":"13","verse":"2","text":"Hay si mi yeɗaama dokkal haalugol ko Alla longinimmi kon e faamu fii gundooji ɗin fow e gande ɗen fow, e hay si mi heɓii gomɗinal haa ka tawata mi dillinay pelle ɗen, si tawii mi alaa giggol, haray hinaa mi fus."},{"book":"KORENTI 1","chapter":"13","verse":"3","text":"Hay si mi okkitirii keyeeji an ɗin fow fii ɲammingol miskinɓe ɓen, e hay si mi okkitirii ɓandu an ndun fii yo ndu sunne, si mi alaa giggol, ɗun nafataa lan huunde."},{"book":"KORENTI 1","chapter":"13","verse":"4","text":"Giggol ko muɲal, giggol ko moƴƴuki, giggol nawlataa, giggol mantotaako, hinaa heewungol mawnintinaare."},{"book":"KORENTI 1","chapter":"13","verse":"5","text":"Ngol waasaa needi, ngol ɗaɓɓataa nafa maggol, ngol yaawataa seytinde, ngol marataa bone."},{"book":"KORENTI 1","chapter":"13","verse":"6","text":"Ngol weltortaa angal peewal, kono ko goonga ngol weltorta."},{"book":"KORENTI 1","chapter":"13","verse":"7","text":"Giggol heɲɲay ko woni woo, hingol hoolii ko woni woo, hingol tanƴinii e ko woni woo, hingol wakkilii ko woni woo."},{"book":"KORENTI 1","chapter":"13","verse":"8","text":"Giggol ngol lannataa haa poomaa. Haalugol ko Alla longini ɗun feƴƴay, *haalaaji janani kadi feƴƴay, gandal kadi feƴƴay."},{"book":"KORENTI 1","chapter":"13","verse":"9","text":"Ko fii gandal men ngal hinaa timmungal, ko haaleten kon e nder ko Alla longini en kon kadi hinaa ko timmi."},{"book":"KORENTI 1","chapter":"13","verse":"10","text":"Ko fii, nde ko laatii kon aroyi woo, ko timmaa kon feƴƴay."},{"book":"KORENTI 1","chapter":"13","verse":"11","text":"Wa fewndo ko mi wonnoo paykun, mi wowlirayno wa paykun, mi miijorayno wa paykun, mi ɲaawirayno kadi wa paykun. Ɓay mi wonii mokobaa, mi feƴƴani paykunyaagal."},{"book":"KORENTI 1","chapter":"13","verse":"12","text":"Hande hiɗen tintora ndaarorgal e noone no niɓɓitiri, kono en yi'oyay kene e kene. Ko mi andi kon hande timmaa, kono mi andiroyay wano Alla andirimmi non."},{"book":"KORENTI 1","chapter":"13","verse":"13","text":"Jooni non ko ɗii piiji ɗoo tati luttata: ko gomɗinal e tama'u e giggol. Kono ko ɓuri mawnude kon, ko giggol."}]}