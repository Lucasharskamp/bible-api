{"data":[{"book":"Matayo","chapter":"19","verse":"1","text":"Yesu viyamambukize kulonga mbuli azo, kasegela isi ya Galilaya na kachola mwiisi ya Yudea, kuna umwambu wa lwanda lwa Yolidani."},{"book":"Matayo","chapter":"19","verse":"2","text":"Lunhu mkulu lwa wanhu lumkweleleza, na kuko kawahonya wanhu wakalile watamu."},{"book":"Matayo","chapter":"19","verse":"3","text":"Mafalisayo wayagwe wamcholela Yesu na wamgeza kwa kumuuza, “Vino vinoga mbigalo kumwasa mwehe wake kwa mbuli yoyose?”"},{"book":"Matayo","chapter":"19","verse":"4","text":"Yesu kawedika, “Vino hamugasomile bule Maandiko Gang'alile vigalonga kulawa kuna ichanduso, Mulungu kamuumba mbigalo na mtwanzi?"},{"book":"Matayo","chapter":"19","verse":"5","text":"Avo Mulungu kalonga, ‘Kwa mbuli ayo mbigalo komuleka tatake na mamake nayo koilumba na mwehe wake, na wabili awo wokuwa kinhu kimoja."},{"book":"Matayo","chapter":"19","verse":"6","text":"Avo haweli wabili kabili lakini kinhu kimoja. Avo kiyalumbilize Mulungu, munhu sekeyakigole.’ ”"},{"book":"Matayo","chapter":"19","verse":"7","text":"Mafalisayo wamuuza Yesu, “Habali Musa katugwaa lagizo kamba mbigalo kodaha kumgwaa kibua cha nyasa mwehe wake na kumwasa?”"},{"book":"Matayo","chapter":"19","verse":"8","text":"Yesu kawedika, “Musa kawagwaa lagizo muwaleke wehe zenu kwavija mizoyo yenu midala, lakini havikalile vivo bule kipindi Mulungu viyaumbile isi."},{"book":"Matayo","chapter":"19","verse":"9","text":"Nowalongeleni, mbigalo yoyose yomwasa mwehe wake, na kumsola mtwanzi iyagwe, kotenda ugoni. Ila kodaha kumwasa mwehe wake kamba yahatenda ugoni.”"},{"book":"Matayo","chapter":"19","verse":"10","text":"Wanahina zake wamulongela, “Kamba vino vivo ili kwa mbigalo na mwehe wake, vinoga kuleka kusola.”"},{"book":"Matayo","chapter":"19","verse":"11","text":"Yesu kawedika, “Siyo kila munhu kodaha kuitogola mbuli ino, lakini waja wagweleligwe na Mulungu."},{"book":"Matayo","chapter":"19","verse":"12","text":"Kuna vilamuso vingi viwatenda wanhu waleke kusola, wayagwe waleligwa vivo, wayagwe watendigwa vivo na wanhu. Na wayagwe hawasola mbuli ya Undewa wa kuulanga. Lakini ija yodaha kugagoga mafundizo gano yagagoge.”"},{"book":"Matayo","chapter":"19","verse":"13","text":"Wanhu wayagwe wamgalila Yesu wana wadodo yawahagatile na kuwatambikila, lakini wanahina zake wawakomhokela."},{"book":"Matayo","chapter":"19","verse":"14","text":"Yesu kalonga, “Walekeni wana wadodo weze kumwangu sekemuwagomese, kwavija Undewa wa kuulanga wa wanhu kamba wana wano.”"},{"book":"Matayo","chapter":"19","verse":"15","text":"Kawahagatila, abaho kasegela hanhu aho."},{"book":"Matayo","chapter":"19","verse":"16","text":"Mbwanga imoja kamcholela Yesu, kamuuza, “Mfundiza nhende choni kinogile niupate ugima wa mazuwa gose?”"},{"book":"Matayo","chapter":"19","verse":"17","text":"Yesu kamulongela, “Habali koniuza mbuli ya kinhu kinogile? Kuna imoja yaiyeka yanogile. Wahalonda kwingila muugima wa mazuwa gose, gagoge malagizo ga Mulungu.”"},{"book":"Matayo","chapter":"19","verse":"18","text":"Kamuuza, “Malagizo gani?”"},{"book":"Matayo","chapter":"19","verse":"19","text":"wategeleze tatako na mamako, na umnogele miyago kamba viuinogela mwenyego.”"},{"book":"Matayo","chapter":"19","verse":"20","text":"Mbwanga ayo kamwidika, “Malagizo gano gose nigagoga. Choni kiyagwe kinilondeka kutenda?”"},{"book":"Matayo","chapter":"19","verse":"21","text":"Yesu kamulongela, “Wahalonda udahe kutenda goyolonda Mulungu, genda kachuuze vinhu vose viuli navo na ukawagwelele wakiwa zisente, na gweye kokuwa na utajili kuulanga, abaho wize unikweleleze.”"},{"book":"Matayo","chapter":"19","verse":"22","text":"Mbwanga ija viyahulike avo, kasegela kuno kanyunyuwala, kwavija kakala tajili ng'hani."},{"book":"Matayo","chapter":"19","verse":"23","text":"Abaho Yesu kawalongela wanahina zake, “Nowalongeleni ukweli, yokuwa vidala ng'hani kwa munhu tajili kwingila Muundewa wa kuulanga."},{"book":"Matayo","chapter":"19","verse":"24","text":"Nowalongeleni kabili, vibuha kwa ngamiya kubita mna ikizonzo cha sanzia, kubanza tajili kwingila Muundewa wa Mulungu.”"},{"book":"Matayo","chapter":"19","verse":"25","text":"Wanahina zake viwahulike avo, wakanganya ng'hani wamuuza, “Vino nani yonda yadahe kukomboligwa?”"},{"book":"Matayo","chapter":"19","verse":"26","text":"Yesu kawalola bunhuu kawalongela, “Kwa munhu havidahika, lakini kwa Mulungu gose godahika.”"},{"book":"Matayo","chapter":"19","verse":"27","text":"Petulo kamwidika, “Lola tweye tuleka kila kinhu na kukukweleleza gweye. Avo topata choni?”"},{"book":"Matayo","chapter":"19","verse":"28","text":"Yesu kawalongela, “Nowalongeleni ukweli, Mwana wa Munhu vondayakale mna ikigoda chake cha ukulu mna iisi yonda ize, mweye wanahina zangu longo na wabili mokala mna ivigoda va ukulu na kugatawala makabila longo na mabili ga Izilaeli."},{"book":"Matayo","chapter":"19","verse":"29","text":"Munhu yoyose yalekile ng'anda hebu ndugu hebu lumbu jake hebu tatake hebu mamake hebu wanage hebu migunda mbuli ya niye kobokela miyanza gana kwa vija viyelinavo, na koupata ugima wa mazuwa gose."},{"book":"Matayo","chapter":"19","verse":"30","text":"Lakini wanhu wengi weli wa ichanduso wokuwa wa ikimambukizo, na waja wa ikimambukizo wokuwa wa ichanduso."}]}