{"data":[{"book":"Lukács","chapter":"16","verse":"1","text":"Azután ezt mondta tanítványainak: „Volt egy gazdag ember, akinek volt egy sáfára, akit bevádoltak nála, hogy javait eltékozolja."},{"book":"Lukács","chapter":"16","verse":"2","text":"Hívatta azért, és ezt mondta neki: Mit hallok felőled? Adj számot sáfárságodról, mert nem lehetsz többé sáfár."},{"book":"Lukács","chapter":"16","verse":"3","text":"A sáfár ezt mondta magában: Mit tegyek, mert az én uram elveszi tőlem a sáfárságot? Kapálni nem tudok, koldulni szégyellek."},{"book":"Lukács","chapter":"16","verse":"4","text":"Tudom már, mit tegyek, hogy amikor a sáfárságtól megfosztanak, befogadjanak házukba az emberek."},{"book":"Lukács","chapter":"16","verse":"5","text":"Magához hívatta urának minden adósát, és ezt mondta az elsőnek: Mennyivel tartozol az én uramnak?"},{"book":"Lukács","chapter":"16","verse":"6","text":"Az így felelt: Száz korsó olajjal. Erre ezt mondta neki: Vedd az adósleveledet, ülj le gyorsan, és írj ötvenet."},{"book":"Lukács","chapter":"16","verse":"7","text":"Aztán szólt a másiknak: Te pedig mennyivel tartozol? Az pedig így felelt: Száz mérő búzával. Így szólt hozzá: Vedd az adósleveledet, és írj nyolcvanat."},{"book":"Lukács","chapter":"16","verse":"8","text":"És megdicsérte az Úr a hamis sáfárt, hogy eszesen cselekedet, mert e világnak fiai a maguk nemében eszesebbek a világosság fiainál."},{"book":"Lukács","chapter":"16","verse":"9","text":"Én is mondom nektek: szerezzetek magatoknak barátokat a hamis mammonnal, hogy amikor elfogy, befogadjanak titeket az örök hajlékokba."},{"book":"Lukács","chapter":"16","verse":"10","text":"Aki kevesen hű, a sokon is hű az. Aki kevesen hamis, a sokon is hamis az."},{"book":"Lukács","chapter":"16","verse":"11","text":"Ha a hamis mammonon nem voltatok hűek, ki bízná rátok az igazi kincset?"},{"book":"Lukács","chapter":"16","verse":"12","text":"Ha a másén nem voltatok hűek, ki adja oda nektek azt, ami a tiétek?"},{"book":"Lukács","chapter":"16","verse":"13","text":"„Egy szolga sem szolgálhat két úrnak, mert vagy az egyiket gyűlöli, és a másikat szereti, vagy az egyikhez ragaszkodik, és a másikat megveti. Nem szolgálhattok Istennek és a mammonnak.“"},{"book":"Lukács","chapter":"16","verse":"14","text":"Hallották mindezt a farizeusok is, akik pénzsóvárak voltak, és kigúnyolták őt."},{"book":"Lukács","chapter":"16","verse":"15","text":"Ezt mondta nekik: „Ti vagytok azok, akik az emberek előtt igaznak tartjátok magatokat, de Isten ismeri szíveteket, mert ami az emberek előtt magasztos, az Isten előtt utálatos."},{"book":"Lukács","chapter":"16","verse":"16","text":"A törvény és a próféták Keresztelő Jánosig tartottak. Azóta Isten országát hirdetik, és mindenki erejét megfeszítve törekszik feléje."},{"book":"Lukács","chapter":"16","verse":"17","text":"De hamarább elmúlik a menny és a föld, mint hogy a törvényből egyetlen vessző elveszhetne."},{"book":"Lukács","chapter":"16","verse":"18","text":"Ha valaki elbocsátja feleségét, és mást vesz el, házasságtörő, és aki férjétől elbocsátott asszonyt vesz feleségül, az is házasságtörő."},{"book":"Lukács","chapter":"16","verse":"19","text":"„Volt egy gazdag ember, aki bíborba és gyolcsba öltözködött, és minden nap dúsan lakmározott."},{"book":"Lukács","chapter":"16","verse":"20","text":"És volt egy Lázár nevű koldus, aki kapuja előtt feküdt, és fekélyekkel volt tele,"},{"book":"Lukács","chapter":"16","verse":"21","text":"és szeretett volna jóllakni a gazdag asztaláról lehulló morzsákkal, de csak a kutyák jöttek hozzá, és nyaldosták sebeit."},{"book":"Lukács","chapter":"16","verse":"22","text":"Történt pedig, hogy meghalt a koldus, és az angyalok Ábrahám ölébe vitték. Meghalt a gazdag, is és eltemették."},{"book":"Lukács","chapter":"16","verse":"23","text":"És a pokolban kínok között föltekintett, meglátta távol Ábrahámot és kebelén Lázárt."},{"book":"Lukács","chapter":"16","verse":"24","text":"Felkiáltott, és ezt mondta: Atyám, Ábrahám! Könyörülj rajtam, és küldd el Lázárt, hogy mártsa ujja hegyét vízbe, és hűsítse meg nyelvemet, mert gyötrődöm ebben a lángban."},{"book":"Lukács","chapter":"16","verse":"25","text":"Ábrahám így válaszolt: Fiam, emlékezz arra, hogy te megkaptad javaidat életedben, hasonlóképpen Lázár is bajait. Most ő vigasztalódik, te pedig gyötrődsz."},{"book":"Lukács","chapter":"16","verse":"26","text":"Ezenfelül köztünk és közöttetek nagy szakadék van, úgyhogy akik innen hozzátok akarnának menni, nem mehetnek, sem azok onnét hozzánk nem jöhetnek."},{"book":"Lukács","chapter":"16","verse":"27","text":"Mire az így szólt: Kérlek azért téged, atyám, hogy küldd el őt az én atyám házához."},{"book":"Lukács","chapter":"16","verse":"28","text":"Mert van öt testvérem, hogy bizonyságot tegyen nekik, hogy ők is ide, a gyötrelem helyére ne kerüljenek."},{"book":"Lukács","chapter":"16","verse":"29","text":"Ábrahám így szólt: Van Mózesük, és vannak prófétáik, hallgassanak azokra!"},{"book":"Lukács","chapter":"16","verse":"30","text":"De erre az ezt mondta: Nem úgy, atyám, Ábrahám, de ha a halottak közül megy valaki hozzájuk, megtérnek!"},{"book":"Lukács","chapter":"16","verse":"31","text":"Ő pedig így válaszolt: Ha Mózesre és a prófétákra nem hallgatnak, az sem győzi meg őket, ha valaki a halottak közül feltámad.“"}]}