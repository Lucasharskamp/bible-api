{"data":[{"book":"WAEBLANIA","chapter":"9","verse":"1","text":"Lagano da ichanduso dikala na ndagizi mnhambiko na vivija dikala na hanhu ha kutambikila hano muisi."},{"book":"WAEBLANIA","chapter":"9","verse":"2","text":"Hema da kuiting'hanila dikala na magati mabili. Mdigati da ichanduso kukala na kinala cha kwikila kiwenge, meza, na mikate ing'alile ikigwe muimeza. Gati dino dikemigwa Hanhu Hang'alile."},{"book":"WAEBLANIA","chapter":"9","verse":"3","text":"Kuchugu cha guo ditungikigwe kukala na gati da ikabili dikemigwe Hanhu Hang'alile Ng'hani,"},{"book":"WAEBLANIA","chapter":"9","verse":"4","text":"dikalile na kilingo cha kulavila nhosa cha zahabu cha kufushila ubane na sanduku da lagano digubikigwe na zahabu. Sanduku dino da lagano dikala na kombe da zahabu dimemile mana mgati yake, fimbo ya Haloni ikalile na nzukila, na zija zimbamha mbili za mabwe zandikigwe ndagizi longo dimwe za lagano."},{"book":"WAEBLANIA","chapter":"9","verse":"5","text":"Uchana ya sanduku dino da lagano kukala na makelubi9:5 Makelubi iyo vinhu vilumbigwe na Mulungu vili kuulanga vili na mabawa. wali na yenzi wogubika hanhu ha kusegezelwa vilozo na sisila jao. Ila hatudaha kusimulila ng'hani mbuli zino."},{"book":"WAEBLANIA","chapter":"9","verse":"6","text":"Vinhu vose vuvikalile vikigwe kamba vino, mazua gose wakulu wa nhambiko wengila mgati da ichanduso kusang'hana sang'hano zao za nhambiko."},{"book":"WAEBLANIA","chapter":"9","verse":"7","text":"Ila Mkulu wa Wakulu wose wa Nhambiko iiyeka yokwingila mgati da ikabili, na heyo kokwingila mwanza umwe muna umulao umwe, na kokwingila na mulopa awo wondayaulave sama yake mwenyego na sama ya vilozo va wanhu viwatendile bila kuvitanga."},{"book":"WAEBLANIA","chapter":"9","verse":"8","text":"Mmbuli ino Loho wa Mulungu kotugubulila kamba nzila ya kwingilila Hanhu Hang'alile Ng'hani haivuguke kipigiti hema da kuiting'hanila da ichanduso vudikalile dimile."},{"book":"WAEBLANIA","chapter":"9","verse":"9","text":"Ino iyo ningo ya kipigiti kino kitulinacho. Yolagusa kamba nhunza zikalile zilavigwa na wang'onyo wakalile wachinjigwa havidahile kung'aliza udaho wa wanhu wa kusambula gehile na ganogile,"},{"book":"WAEBLANIA","chapter":"9","verse":"10","text":"ila ikala mbuli ilolile ng'hani kuja na kung'wa na sona bwando za kuing'aliza, mbuli za lukuli zitendeke mbaka kipigiti cha Mulungu kuvitenda vinhu vose viwe va sambi kivikile."},{"book":"WAEBLANIA","chapter":"9","verse":"11","text":"Ila Kilisto keza kamba Mkulu wa Wakulu wose wa Nhambiko wa vinhu vinogile vija vili hano. Hema da kuiting'hanila doyosang'hanika mgati yake kulu kubanza dija da ichanduso na dina vinhu vose, hema dija haditendigwe na munhu, na hadili muulumwengu uno."},{"book":"WAEBLANIA","chapter":"9","verse":"12","text":"Kengila Hanhu Hang'alile Ng'hani mwanza umwe, na hengile na mulopa wa menhe ama ng'ombe, ila kengila na mulopa wake mwenyego, avo kaugula ukombola wa digunge sama yetu."},{"book":"WAEBLANIA","chapter":"9","verse":"13","text":"Mulopa wa menhe na ng'ombe na tozi da bogwa da mwanang'ombe wonyunyiziligwa mwa awo wanyolodoke na kuwang'aliza, avo woneke wang'ala mng'huli zao."},{"book":"WAEBLANIA","chapter":"9","verse":"14","text":"Kilisto, ayo kubitila Loho wa digunge kailava heyo mwenyego ha Mulungu bila kuwa na kinhu kihile. Mianza mingahi mulopa wake woung'aliza udaho wetu wa kusambula gehile na ganogile kulawa mmbuli zitugalila ifa, giladi tumtambikile Mulungu mwene ugima?"},{"book":"WAEBLANIA","chapter":"9","verse":"15","text":"Sama ya mbuli ino Kilisto iyo mgombeleza wa lagano da isambi, giladi awo wakemigwe na Mulungu wabokele kilagano cha uhazi wa digunge, kwavija Kilisto kadanganhika giladi kuwakombola kulawa m'vilozo vitendeke mdilagano da ichanduso."},{"book":"WAEBLANIA","chapter":"9","verse":"16","text":"Mmbuli ya lupwilili lwa ugozi wa vinhu va munhu, yolondigwa itangike kamba munhu yandike lupwilili luja kesha kudanganhika,"},{"book":"WAEBLANIA","chapter":"9","verse":"17","text":"kwavija lupwilili lwa ugozi wa vinhu lwabule mhiko kipigiti munhu yalwandike yang'hali mgima, ila lokwiza kupata mhiko haja vondayadanganhike."},{"book":"WAEBLANIA","chapter":"9","verse":"18","text":"Kino kicho kilamso hata lagano da ichanduso hadisongile bila mulopa."},{"book":"WAEBLANIA","chapter":"9","verse":"19","text":"Kwavija Musa viyaipetile kila ndagizi mwa wanhu wose kulingana na vugalagize Malagizo ga Musa, kasola mulopa wa ng'ombe na wa menhe hamoja na mazi na kukinyunyizila ikitabu na kuwanyunyizila wanhu wose, mkuvubika mijusu midung'hu ya ng'hondolo na matambi ga hisopo."},{"book":"WAEBLANIA","chapter":"9","verse":"20","text":"Kalonga, “Uno uwo mulopa wa lagano ajo Mulungu diyawalagize mweye mdigoge.”9:20 Mbuli zino zolawa mkitabu cha KUHALAWA 24:8."},{"book":"WAEBLANIA","chapter":"9","verse":"21","text":"Vivija Musa kavinyunyizila mulopa via vose visang'hanike mnhambiko na dihema."},{"book":"WAEBLANIA","chapter":"9","verse":"22","text":"Kweli kabisa kulingana na Malagizo ga Musa, vinhu behi na vose ving'alizwa na mulopa, na bila mulopa haduhu kugeligwa kumgongo kwa vilozo."},{"book":"WAEBLANIA","chapter":"9","verse":"23","text":"Vinhu vino vikwiga vinhu va kuulanga volondigwa ving'alizwe na nhosa kamba ino. Ila vinhu va kuulanga venyego volonda nhosa inogile ng'hani."},{"book":"WAEBLANIA","chapter":"9","verse":"24","text":"Kwavija Kilisto hengile Hanhu Hang'alile Ng'hani hatendigwe na makono ga wanhu, aho halingile kamba hanhu hang'alile ng'hani ha kuulanga, ila kengila kuulanga kwenyego, ako sambi kema haulongozi wa Mulungu sama yetu."},{"book":"WAEBLANIA","chapter":"9","verse":"25","text":"Mkulu wa Wakulu wose wa Nhambiko wa Wayahudi kokwingila Hanhu Hang'alile Ng'hani kila mulao na mulopa wa wang'onyo, ila Kilisto hengile kuulanga kuilava nhosa heyo mwenyego mianza bwando,"},{"book":"WAEBLANIA","chapter":"9","verse":"26","text":"ihawile hivo Kilisto yahalondigwe kugaya mianza bwando songela kulumbigwa kwa ulumwengu. Ila sambi kalawilila mwanza umwe mkipigiti cha kimambukizo giladi yavisegeze vilozo kubitila kuilava nhosa heyo mwenyego."},{"book":"WAEBLANIA","chapter":"9","verse":"27","text":"Kamba vija munhu viyolondigwa kudanganhika mwanza umwe, imala abaho nhaguso,"},{"book":"WAEBLANIA","chapter":"9","verse":"28","text":"avo Kilisto kalavigwa nhosa mwanza umwe giladi yavisegeze vilozo va wanhu bwando. Kokwiza mwanza wa ikabili, si sama ya kuvisegeza vilozo va wanhu ila kuugala ukombola ha awo womulolela."}]}