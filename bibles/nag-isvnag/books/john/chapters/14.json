{"data":[{"book":"John","chapter":"14","verse":"1","text":"“Tumi laga mon chinta nohobi. Tumi Isor ke biswas koribi, aru Moike bhi biswas koribi."},{"book":"John","chapter":"14","verse":"2","text":"Ami laga Baba laga ghor te jagah bisi ase, jodi nohoi, to Moi tumikhan ke koi dibo, kelemane Moi tumikhan karone jagah taiyar kori bole jai ase."},{"book":"John","chapter":"14","verse":"3","text":"Aru jodi Moi jai kene tumikhan karone jagah taiyar kori loile, Moi aru ahikena tumikhan ke loijabo, aru kot te Moi thakibo ta te tumikhan ke bhi thakibo dibo."},{"book":"John","chapter":"14","verse":"4","text":"Tumikhan Moi kot te jai ase etu rasta jani kene ase.”"},{"book":"John","chapter":"14","verse":"5","text":"Thomas pora Jisu ke koise, “Probhu, amikhan najane Apuni kot te jai ase, tinehoile amikhan kineka rasta janibo?”"},{"book":"John","chapter":"14","verse":"6","text":"Jisu taike koise, “Moi he rasta ase, aru hosa ase aru jibon ase; kun bhi Baba logote jabo napare Moi pora nohoile."},{"book":"John","chapter":"14","verse":"7","text":"Jodi tumikhan Moike janile, Moi laga Baba ke bhi janibole asele. Aru etiya pora tumikhan jani loise, aru Taike dikhi loise.”"},{"book":"John","chapter":"14","verse":"8","text":"Philip pora Jisu ke koise, “Probhu, amikhan ke Baba dikhai dibi, etu he amikhan karone kafi hobo.”"},{"book":"John","chapter":"14","verse":"9","text":"Jisu taike koise, “Philip, Moi iman din tumikhan logote ase tumi etiya bhi Moike janibo para nai? Jun Moike dikhise tai bhi Baba ke dikhi loise. Kineka tumi koi ase, ‘Amikhan ke Baba dikhai dibi’?"},{"book":"John","chapter":"14","verse":"10","text":"Tumikhan biswas nakore Moi Baba logot aru Baba Moi logote ase kowa to? Ki kotha Moi tumikhan ke koise, Moi nijor khushi pora kowa nohoi, kintu Baba he Ami logote thake aru Ami dwara Tai laga kaam kori thake."},{"book":"John","chapter":"14","verse":"11","text":"Moi Baba logote ase koi kene biswas koribi, aru Baba Ami logote ase koi kene biswas koribi, nohoile kaam khan saikene hoile bhi Moike biswas koribi."},{"book":"John","chapter":"14","verse":"12","text":"Hosa, pora Moi tumikhan ke kobo, jun Moike biswas koribo, tai Moi ki kaam korise, tai bhi koribo, aru tai etu pora bhi bisi dangor kaam koribo kelemane Moi Baba logote jai ase."},{"book":"John","chapter":"14","verse":"13","text":"Tumikhan Ami laga naam pora ki mangibo, eitu khan sob Moi koribo, Putro nimite Baba mohima hobo karone."},{"book":"John","chapter":"14","verse":"14","text":"Jodi tumikhan Moi laga naam pora mangibo, Moi etu kori dibo."},{"book":"John","chapter":"14","verse":"15","text":"Jodi tumikhan Moike morom kore, Ami laga hukum khan manibo,"},{"book":"John","chapter":"14","verse":"16","text":"Aru Moi pora Baba ke prathana koribo, aru Tai tumikhan karone aru dusra ekjon Modot Diya Jon pathai dibo, Tai hodai tumikhan logote thaki jabo-"},{"book":"John","chapter":"14","verse":"17","text":"etu hosa laga Atma ase. Duniya pora Taike janibole para nai kelemane etu Taike nadikhe, aru najane. Kintu tumikhan to jane, kelemane Tai tumikhan logote thake aru tumikhan bhitor te thake."},{"book":"John","chapter":"14","verse":"18","text":"Moi tumikhan ke anath hobo nadibo14.18 Yate motlob to hosa pora anath huwa nohoi, kintu kitia bhi ekla nacharibo laga motlob ase.; Moi tumikhan logote wapas ahibo."},{"book":"John","chapter":"14","verse":"19","text":"Olop homoi karone etu duniya te Moike nadikhibo, kintu tumikhan to Moike dikhibo. Kelemane Moi jinda ase, tumikhan bhi jinda thakibo."},{"book":"John","chapter":"14","verse":"20","text":"Utu din tumikhan janibo Moi Baba logote ase, aru tumikhan Ami logote aru tumikhan logote Moi ase."},{"book":"John","chapter":"14","verse":"21","text":"Kun pora Ami laga hukum khan loi ase aru cholai thake, taikhan he Moike morom kora khan ase, aru kun Moike morom kore, Baba bhi taike morom koribo, aru Moi taike morom koribo aru taike Moi nijor dikhai dibo.”"},{"book":"John","chapter":"14","verse":"22","text":"Judas -Iscariot nohoi- Jisu ke koise, “Probhu, kele Apuni nijorke amikhan logot dikhai dibo, kintu prithibi ke nohoi, etu kineka hobo?”"},{"book":"John","chapter":"14","verse":"23","text":"Jisu jowab dikena taike koise, “Jodi kun bhi Moike morom kore, tai Ami laga kotha rakhibo. Moi laga Baba taike morom koribo, Ami duijon bhi tai logote ahibo aru tai logote Ami laga ghor bonabo."},{"book":"John","chapter":"14","verse":"24","text":"Jun Moike morom nakore, tai Ami laga kotha khan ke narakhe, aru ki kotha tumikhan huni loise, etu Ami laga kotha nohoi kintu Baba laga ase, Jun pora Moike pathaise."},{"book":"John","chapter":"14","verse":"25","text":"Moi eitu khan sob kotha koi dise, tumikhan logote thaka somoite."},{"book":"John","chapter":"14","verse":"26","text":"Kineka, Modot Diya Jon, Pobitro Atma, jun Baba he Ami laga naam pora pathai dibo- Tai sob apnikhan ke sikhai dibo, aru ki Moi apnikhan ke koise etu sob apnikhan ke aru bhi monte ahibo dibo."},{"book":"John","chapter":"14","verse":"27","text":"Moi apnikhan ke shanti rakhidibo; Moi apuni ke Ami laga shanti di ase. Moi diya to prithibi pora diya nisena nohoi. Tumi laga mon chinta nohobi aru bhoi nokoribi."},{"book":"John","chapter":"14","verse":"28","text":"Moi eneka kuwa apnikhan hunise, ‘Moi jai ase, aru Moi apuni khan logote wapas ahibo.’ Jodi apnikhan Moike morom kore, apnikhan etu pora khushi hobo lage, Moi Baba logote jai ase, kelemane Moi nohoi kintu Baba he dangor ase."},{"book":"John","chapter":"14","verse":"29","text":"Etu sob huwa age te Moi apnikhan ke koidi ase, jitia etu sob hoi jabo, titia apnikhan biswas kori lobo."},{"book":"John","chapter":"14","verse":"30","text":"Moi apnikhan logote bisi kotha nakoribo, kelemane etu prithibi laga cholawta14.30 Saitan. ahi ase. Tai Moike eku koribo na paribo,"},{"book":"John","chapter":"14","verse":"31","text":"kintu Moi Baba ke morom kora prithibi ke jonai dibo karone aru jineka Baba he Moike hukum dise eitu khan sob kori thake, uthibi Amikhan yate pora jai jabo.”"}]}