{"data":[{"book":"Dhuteronomi","chapter":"3","verse":"1","text":"Mushure maizvozvo takadzoka tikakwidza nenzira inoenda kuBhashani, uye Ogi mambo weBhashani nehondo yake yose vakauya kuzorwa nesu paEdhirei."},{"book":"Dhuteronomi","chapter":"3","verse":"2","text":"Jehovha akati kwandiri, “Usatya nokuda kwake, nokuti ndakamuisa kwauri uye nenyika yake. Muitire sezvamakaita kuna Sihani mambo wavaAmoni, akanga achitonga muHeshibhoni.”"},{"book":"Dhuteronomi","chapter":"3","verse":"3","text":"Naizvozvo Jehovha Mwari wedu akaisawo Ogi mambo weBhashani nehondo yake yose mumaoko edu. Takavaparadza tikasasiya kana mumwe chete mupenyu."},{"book":"Dhuteronomi","chapter":"3","verse":"4","text":"Panguva iyoyo takatora maguta ake ose. Hapana kana guta rimwe chete ratisina kuvatorera pamaguta makumi matanhatu, nyika yose yeArigobhu, noushe hwaOgi muBhashani."},{"book":"Dhuteronomi","chapter":"3","verse":"5","text":"Maguta ose iwaya akanga akapoteredzwa namasvingo marefu namasuo namazariro, uye kwakanga kunewo misha mizhinji kwazvo yakanga isina kukomberedzwa namasvingo."},{"book":"Dhuteronomi","chapter":"3","verse":"6","text":"Takaaparadza zvachose, sezvatakaitira Sihoni mambo weHeshibhoni, takaparadza guta rimwe nerimwe, varume, navakadzi uye navana."},{"book":"Dhuteronomi","chapter":"3","verse":"7","text":"Asi zvipfuwo zvose nezvatakapamba kubva mumaguta avo takazvitora zvikava zvedu."},{"book":"Dhuteronomi","chapter":"3","verse":"8","text":"Saka nenguva iyoyo takatorera madzimambo maviri aya avaAmoni nyika yokumabvazuva kweJorodhani, kubva paMupata weArinoni kusvikira kuGomo reHerimoni."},{"book":"Dhuteronomi","chapter":"3","verse":"9","text":"(Herimoni rinonzi Sirioni navaSidhoni; vaAmori vanoriti Seniri)."},{"book":"Dhuteronomi","chapter":"3","verse":"10","text":"Takatora maguta ose enzvimbo yakakwirira neGireadhi yose, uye neBhashani yose kusvikira paSareka neEdhirei, maguta oushe hwaOgi muBhashani."},{"book":"Dhuteronomi","chapter":"3","verse":"11","text":"(Ogi mambo weBhashani ndiye chete akasara pane vakasara vevaRefaiti. Mubhedha wake wakanga wakagadzirwa nesimbi uye wakanga wakareba makubhiti mapfumbamwe3:11 mamita angaita 2  uye makubhiti mana3:11 mamita angaita 1.8 paupamhi. Uchiriko muRabha ravaAmoni.)"},{"book":"Dhuteronomi","chapter":"3","verse":"12","text":"Panyika yatakatora panguva iyoyo, ndakapa vaRubheni navaGadhi nyika yokumusoro kweAroeri Mupata weArimoni, kusanganisira nehafu yenyika yamakomo yeGireadhi, pamwe chete namaguta ayo."},{"book":"Dhuteronomi","chapter":"3","verse":"13","text":"Imwe nyika yose yeGireadhi uyewo neBhashani yose, muumambo hwaOgi ndakapa kuhafu yorudzi rwaManase. (Nyika yose yeArigobhu muBhashani yaimbozivikanwa senyika yavaRefaimu."},{"book":"Dhuteronomi","chapter":"3","verse":"14","text":"Jairi mwana waManase, akatora nyika yose yeArigobhu, kusvikira kumuganhu wavaGeshuri navaMaakati, akaitumidza zita rake zvokuti nanhasi Bhashani inonzi Havhoti Jairi.)"},{"book":"Dhuteronomi","chapter":"3","verse":"15","text":"Uye ndakapa Gireadhi kuna Makiri."},{"book":"Dhuteronomi","chapter":"3","verse":"16","text":"Asi vaRubheni navaGadhi ndakavapa nyika inobva paGireadhi zvichidzika kusvikira paMupata weArinoni (pakati pemupata uriwo muganhu) uye kubuda kusvikira kuRwizi Jabhoki, unova ndiwo muganhu wavaAmoni."},{"book":"Dhuteronomi","chapter":"3","verse":"17","text":"Muganhu wayo wokumavirira waiva Jorodhani muArabha, kubva Kinereti kusvika kuGungwa reArabha (Gungwa roMunyu), mujinga mamawere ePisiga."},{"book":"Dhuteronomi","chapter":"3","verse":"18","text":"Panguva iyo ndakakurayirai, ndikati, “Jehovha Mwari wenyu akakupai nyika iyi kuti ive yenyu. Asi varume vose vakasimba vanofanira kuyambuka pamberi pehama dzenyu vaIsraeri, vakashonga nhumbi dzokurwa."},{"book":"Dhuteronomi","chapter":"3","verse":"19","text":"Asi, vakadzi venyu navana venyu uye nezvipfuwo zvenyu (ndinoziva kuti mune zvipfuwo zvakawanda) zvinosara mumaguta andakakupai,"},{"book":"Dhuteronomi","chapter":"3","verse":"20","text":"kusvikira Jehovha apa hama dzenyu zororo sezvaakarayira kwamuri, uye naivowo vatora nyika yavanopiwa naJehovha Mwari wenyu mhiri kwaJorodhani. Shure kwaizvozvo mumwe nomumwe wenyu achadzoka kunhaka yandakakupai.”"},{"book":"Dhuteronomi","chapter":"3","verse":"21","text":"Panguva iyo ndakarayira Joshua, ndikati, “Wakaona nameso ako zvose zvakaitwa naJehovha Mwari wako kumadzimambo maviri aya. Jehovha achaita zvimwe chetezvo kuushe hwose mhiri uko kwamunoenda."},{"book":"Dhuteronomi","chapter":"3","verse":"22","text":"Usavatya; Jehovha Mwari wako pachake achakurwira.”"},{"book":"Dhuteronomi","chapter":"3","verse":"23","text":"Zvino ndakanyengetera kuna Jehovha panguva iyo, ndikati,"},{"book":"Dhuteronomi","chapter":"3","verse":"24","text":"“Imi Ishe Jehovha, makatanga kuratidza muranda wenyu ukuru hwenyu noruoko rwenyu rune simba. Nokuti ndoupiko Mwari kudenga kana panyika angaita zvakafanana namabasa enyu uye namabasa makuru amunoita?"},{"book":"Dhuteronomi","chapter":"3","verse":"25","text":"Nditenderei henyu kuti ndiyambuke ndinoona nyika yakanaka iri mhiri kwaJorodhani, iyo nyika yamakomo yakanaka neRebhanoni.”"},{"book":"Dhuteronomi","chapter":"3","verse":"26","text":"Asi nokuda kwenyu, Jehovha akanditsamwira akasandinzwa Jehovha akati kwandiri, “Zvaringana. Usataurazve kwandiri pamusoro peshoko iri."},{"book":"Dhuteronomi","chapter":"3","verse":"27","text":"Kwira pamusoro pegomo rePisiga ugotarisa kumadokero nokumusoro nezasi nokumabvazuva, uone nyika yacho nameso ako, sezvo usingazoyambuki Jorodhani urwu."},{"book":"Dhuteronomi","chapter":"3","verse":"28","text":"Asi rayira Joshua, ugomukurudzira nokumusimbisa nokuti achatungamirira vanhu ava pakuyambuka uye achaita kuti vagare nhaka yenyika yauchaona.”"},{"book":"Dhuteronomi","chapter":"3","verse":"29","text":"Saka takagara mumupata uri pedyo neBheti Peori."}]}