{"data":[{"book":"Євреїв","chapter":"6","verse":"1","text":"Тому залишімо початок вчення Христового й прямуймо до досконалості, не закладаючи знову основ для покаяння у вчинках, що ведуть до смерті, віри в Бога,"},{"book":"Євреїв","chapter":"6","verse":"2","text":"вчення про ритуальні обмивання, покладання рук, воскресіння мертвих та вічний суд."},{"book":"Євреїв","chapter":"6","verse":"3","text":"Так і зробимо, якщо Бог дозволить."},{"book":"Євреїв","chapter":"6","verse":"4","text":"Бо неможливо тих, хто колись був просвітлений, хто скуштував небесного дару й став учасником Святого Духа,"},{"book":"Євреїв","chapter":"6","verse":"5","text":"хто скуштував доброти Божого Слова та сили майбутнього віку"},{"book":"Євреїв","chapter":"6","verse":"6","text":"і хто відпав, знову повернути до покаяння. Адже вони самі наново розпинають Сина Божого й публічно зневажають Його."},{"book":"Євреїв","chapter":"6","verse":"7","text":"Бо Земля, яка п’є дощ, що часто зрошує її, і яка приносить врожай, корисний для того, хто його вирощує, отримує Боже благословення."},{"book":"Євреїв","chapter":"6","verse":"8","text":"А земля, яка приносить терни та будяки, ні для чого не придатна та близька до прокляття, а її кінець – спалення."},{"book":"Євреїв","chapter":"6","verse":"9","text":"Улюблені, хоча й говоримо так, ми впевнені, що у вашому випадку справи кращі і ви є спасенними."},{"book":"Євреїв","chapter":"6","verse":"10","text":"Адже Бог не є несправедливий; Він не забуде вашої праці та любові, яку ви проявили та продовжуєте проявляти в ім’я Його, служачи святим."},{"book":"Євреїв","chapter":"6","verse":"11","text":"Ми бажаємо, щоб кожен із вас до кінця виявляв старанність та повноту надії,"},{"book":"Євреїв","chapter":"6","verse":"12","text":"щоб ви не розлінились, а наслідували тих, хто завдяки вірі та терпінню успадковує обітниці."},{"book":"Євреїв","chapter":"6","verse":"13","text":"Коли Бог давав обітницю Авраамові, то поклявся Самим Собою, бо не мав когось більшого."},{"book":"Євреїв","chapter":"6","verse":"14","text":"Він сказав: «Я неодмінно рясно благословлю тебе й дуже розмножу твоїх нащадків».6:14 Див. Бут. 22:17."},{"book":"Євреїв","chapter":"6","verse":"15","text":"І ось, терпляче чекаючи, Авраам отримав обіцяне."},{"book":"Євреїв","chapter":"6","verse":"16","text":"Люди клянуться кимось більшим, ніж вони, і клятва підтверджує сказане та припиняє всяку суперечку."},{"book":"Євреїв","chapter":"6","verse":"17","text":"Тому й Бог, бажаючи показати спадкоємцям обітниці незмінність Свого наміру, підтвердив це клятвою,"},{"book":"Євреїв","chapter":"6","verse":"18","text":"щоб дві незмінні речі, у яких Бог не може говорити неправду, стали для нас – тих, що знайшли в Ньому захист та вхопилися за надію, яка була перед нами, – непохитною втіхою."},{"book":"Євреїв","chapter":"6","verse":"19","text":"Ця надія – немов якір для душі, тверда й непорушна. Вона входить усередину, за завісу,"},{"book":"Євреїв","chapter":"6","verse":"20","text":"куди заради нас увійшов наш Попередник, Ісус, ставши назавжди Первосвященником за чином Мельхіседека."}]}