{"data":[{"book":"Ecclesiastes","chapter":"8","verse":"1","text":"Xaxilima maniyɛ mu na."},{"book":"Ecclesiastes","chapter":"8","verse":"2","text":"N xa a fala wo bɛ, a lanma wo xa mangɛ xa yaamari rabatu, barima wo bara wo rakali Ala ya xɔri."},{"book":"Ecclesiastes","chapter":"8","verse":"3","text":"I naxa gbata kelide mangɛ ya xɔri. I naxa ti fefe xanbi ra naxan mu fan. Mangɛ a waxɔnfe nan nabama."},{"book":"Ecclesiastes","chapter":"8","verse":"4","text":"A lu ki yo ki, nɔɛ na mangɛ nan yi. Nde nɔma a matandide?"},{"book":"Ecclesiastes","chapter":"8","verse":"5","text":"Mixi naxan mangɛ xa yamari rabatuma,"},{"book":"Ecclesiastes","chapter":"8","verse":"6","text":"Fe birin lanma a xa raba a waxati nun a kɛɲa ma,"},{"book":"Ecclesiastes","chapter":"8","verse":"7","text":"Mixi to mu a kolon fe naxee fama rabade,"},{"book":"Ecclesiastes","chapter":"8","verse":"8","text":"Mixi yo mu nɔma a ɲɛngi yamaride,"},{"book":"Ecclesiastes","chapter":"8","verse":"9","text":"N bara yi birin rakɔrɔsi duniɲa ma. N naxa mixi to a na a boore yamarife, a fa a yɛtɛ tɔɔrɔ na kui."},{"book":"Ecclesiastes","chapter":"8","verse":"10","text":"N naxa mixi ɲaaxie to naxee ragatama binyɛ kui, mixie nu naxee matɔxɔma hɔrɔmɔlingira yire taa kui. Fe fufafu nan na ki."},{"book":"Ecclesiastes","chapter":"8","verse":"11","text":"Xa fe kobi rabae mu ɲaxankatɛ sɔtɔ a tɛmui, ɲama fan fama nɛ birade e waxɔnfe ɲaaxie fɔxɔ ra."},{"book":"Ecclesiastes","chapter":"8","verse":"12","text":"N a kolon hali fe kobi rabae gbilen fe ɲaaxi rabafe ra han sanmaya kɛmɛ, sɔɔnɛya tan nabama nɛ mixi bɛ naxan gaaxuma Ala ya ra, naxan luma a batu ra."},{"book":"Ecclesiastes","chapter":"8","verse":"13","text":"Kɔnɔ fe mu sɔɔnɛyama mixi ɲaaxie bɛ naxee mu gaaxuma Ala ya ra, e xa simaya xɔn mu kuyama alɔ mixi niini."},{"book":"Ecclesiastes","chapter":"8","verse":"14","text":"Fe fufafu gbɛtɛ na na yi duniɲa ma: Fe xɔrɔxɔɛ naxan lan a xa dɔxɔ mixi ɲaaxi ma, na nan dɔxɔma tinxintɔɛ ma. Fe fanyi naxan lan a xa raba tinxintɔɛ bɛ, na nan nabama mixi ɲaaxi bɛ. N xa a fala wo bɛ, na fe mɔɔli findixi fe fufafu nan na."},{"book":"Ecclesiastes","chapter":"8","verse":"15","text":"Na kui a lanma adama xa sɛɛwa a xa duniɲɛigiri kui. Fe yo mu na naxan fisa yi bɛ: Mixi lanma e xa e dɛge, e xa e min, e xa sɛɛwa. Na ki a sɛɛwama nɛ a xa wali ra a xa duniɲɛigiri kui, Ala naxan fixi a ma duniɲa bɛndɛ fuɲi fari."},{"book":"Ecclesiastes","chapter":"8","verse":"16","text":"N to natɛ tongo n xa fahaamui sɔtɔ adamadi xa wali xa fe ra, a naxan nabama kɔɛ nun yanyi,"},{"book":"Ecclesiastes","chapter":"8","verse":"17","text":"n naxa Ala xa wali mato. Mixi yo mu nɔma sode fe birin kui naxan nabama duniɲa ma. Hali a kata han, a mu a kolonma feo. Hali xaxilima naxan a falama a bara gɛ na kolonde, a mu nɔma na kolonde yati yati."}]}