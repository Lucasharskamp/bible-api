{"data":[{"book":"Saraxaraline","chapter":"21","verse":"1","text":"Alatala yi a fala Musa xa, a a xa a fala saraxaraline xa, Harunaa diine, a naxa, “Saraxaraliin nama a yɛtɛ xɔsi a muxuna nde ɲandeni, a a maso a binbin na."},{"book":"Saraxaraline","chapter":"21","verse":"2","text":"Fɔ a muxu kɛndɛne alo itoe: a nga, a baba, a diina, a dii tɛmɛna, a tada hanma a xunyɛna,"},{"book":"Saraxaraline","chapter":"21","verse":"3","text":"hanma a magilɛn naxan munma futu, naxan dɔxi a konni bayo xɛmɛn mi a yii. A nɔɛ a yɛtɛ xɔsɛ nɛn e ɲandeni."},{"book":"Saraxaraline","chapter":"21","verse":"4","text":"Koni, saraxaraliin naxan tixi yamaan yɛɛ ra, na nama a yɛtɛ xɔsi, a yɛtɛ rayagi."},{"book":"Saraxaraline","chapter":"21","verse":"5","text":"Xa sayaan ti, saraxaraline mi lan e e xunne bi, hanma e e dɛ xabene dɛxɔn bi, hanma e e fatin mabɔ."},{"book":"Saraxaraline","chapter":"21","verse":"6","text":"E xa sariɲan e Ala yɛtagi, e nama e Ala xili kala, amasɔtɔ e tan nan saraxane ralima Alatala ma tɛɛn na, naxanye luxi alo e Ala donsena. Nayi, e xa sariɲan."},{"book":"Saraxaraline","chapter":"21","verse":"7","text":"E nama yalunden futu hanma ɲaxanla naxan xɛmɛ feen kolon hanma ɲaxanla naxan ma xɛmɛ a mɛxi a ra. Amasɔtɔ e rasariɲanxin na a ra Ala xa."},{"book":"Saraxaraline","chapter":"21","verse":"8","text":"I xa a yatɛ muxu sariɲanxin na, amasɔtɔ a tan nan saraxane fima Ala ma naxanye luxi alo a donsena. Nanara, ɛ xa a kolon a sariɲan, amasɔtɔ n tan Alatala sariɲan, n tan nan ɛ rasariɲanma."},{"book":"Saraxaraline","chapter":"21","verse":"9","text":"Xa saraxaralina diina nde a yɛtɛ rayagi a findi yalunden na, a a baba nan nayagixi. A xa gan.”"},{"book":"Saraxaraline","chapter":"21","verse":"10","text":"“Saraxarali kuntigin naxan bata masusan, a sugandi a ngaxakedenne tagi alogo a xa nɔ dugi rasariɲanxine sodeni, na nama a xunsɛxɛn lu a yitɔntaren na hanma a yi a dugine yibɔ ɲandeni."},{"book":"Saraxaraline","chapter":"21","verse":"11","text":"A nama so binbin xun ma. A nama a yɛtɛ xɔsi hali a baba na a ra hanma a nga."},{"book":"Saraxaraline","chapter":"21","verse":"12","text":"A nama mini yire sariɲanxin kui, hanma a yɛtɛ xɔsi, amasɔtɔ a rasariɲanxi Alaa masusan turen nan na. Alatala nan n tan na."},{"book":"Saraxaraline","chapter":"21","verse":"13","text":"A xa sungutun nasɔlɔnxin tongo a ɲaxanla ra."},{"book":"Saraxaraline","chapter":"21","verse":"14","text":"A nama kaɲa gilɛn tongo, hanma ɲaxanla beɲinxina hanma yalunde xɔsixina, koni a xa sungutun nasɔlɔnxin tongo a yamani,"},{"book":"Saraxaraline","chapter":"21","verse":"15","text":"alogo a nama a yixɛtɛne rayagi a yamaan tagi. Alatala nan n tan na naxan a rasariɲanma.”"},{"book":"Saraxaraline","chapter":"21","verse":"16","text":"Alatala yi a fala Musa xa,"},{"book":"Saraxaraline","chapter":"21","verse":"17","text":"a xa a fala Haruna xa, a naxa, “I yixɛtɛn muxu madɔnxi yo nama wali saraxa rabadeni, a Ala donseen nali a ma."},{"book":"Saraxaraline","chapter":"21","verse":"18","text":"Madɔntɔ yo mi daxa a a maso: danxutɔna, lɛbutɛnna, naxan yɛtagi madɔnxi, hanma naxan salen se madɔnxi,"},{"book":"Saraxaraline","chapter":"21","verse":"19","text":"sankalatɔna hanma yiikalatɔna,"},{"book":"Saraxaraline","chapter":"21","verse":"20","text":"dantɔna hanma tongona, teeli kanna, hanma kafanla muxun naxan ma, hanma naxan tɛgɛnxi."},{"book":"Saraxaraline","chapter":"21","verse":"21","text":"Saraxarali Haruna yixɛtɛn madɔnxi yo nama a maso, a yi saraxane rali Alatala ma tɛɛn na. Madɔntɔɔn na a ra, a mi lan a a maso, a Ala donseen nali a ma."},{"book":"Saraxaraline","chapter":"21","verse":"22","text":"A nɔɛ Alaa donse sariɲanxin sifan birin donɲɛ nɛn, hali naxanye sariɲan han."},{"book":"Saraxaraline","chapter":"21","verse":"23","text":"Koni a madɔntɔyana fe ra, a mi lan a yi a maso yire sariɲanxin yɛ masansan dugin na hanma saraxa gandena. A nama n ma yire sariɲanxina fe kala. Alatala nan n tan na, naxan saraxaraline rasariɲanma.”"},{"book":"Saraxaraline","chapter":"21","verse":"24","text":"Musa yi na falane rali Haruna nun a diine ma, e nun Isirayila kaane birin."}]}