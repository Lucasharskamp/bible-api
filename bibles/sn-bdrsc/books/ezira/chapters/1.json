{"data":[{"book":"Ezira","chapter":"1","verse":"1","text":"Mugore rokutanga raSirasi mambo wePezhia, kuti shoko raJehovha rakataurwa nomuromo waJeremia rizadziswe, Jehovha akamutsa mwoyo waSirasi mambo wePezhia, kuti aite chiziviso munyika yake yose uye akaita kuti chinyorwe chichiti:"},{"book":"Ezira","chapter":"1","verse":"2","text":"Zvanzi naSirasi mambo wePezhia:"},{"book":"Ezira","chapter":"1","verse":"3","text":"Ani naani wavanhu vake ari pakati penyu, Mwari wake ngaave naye, uye regai aende zvake kuJerusarema kuJudha andovaka temberi yaJehovha, Mwari waIsraeri, iye Mwari anogara muJerusarema."},{"book":"Ezira","chapter":"1","verse":"4","text":"Zvino vanhu vagere panzvimbo ipi neipi zvayo pagere vakasara, vanofanira kumupa sirivha negoridhe, nenhumbi nezvipfuwo, uye vagomupa zvipo zvokupa nokuzvisarudzira zvetemberi yaMwari muJerusarema."},{"book":"Ezira","chapter":"1","verse":"5","text":"Ipapo vakuru vedzimba veJudha neveBhenjamini, navaprista uye navaRevhi, vose avo vakanga vamutswa mwoyo naMwari, vakagadzirira kuenda kundovaka imba yaJehovha muJerusarema."},{"book":"Ezira","chapter":"1","verse":"6","text":"Vavakidzani vavo vose vakavabatsira nemidziyo yesirivha negoridhe, nenhumbi nezvipfuwo, uye nezvipo zvinokosha, kuwedzera pamusoro pezvipo zvokuzvisarudzira."},{"book":"Ezira","chapter":"1","verse":"7","text":"Pamusoro pezvo, Mambo Sirasi akaburitsa midziyo yomutemberi yaJehovha, iyo yakanga yatorwa kubva kuJerusarema naNebhukadhinezari uye akanga aiisa mutemberi yamwari wake."},{"book":"Ezira","chapter":"1","verse":"8","text":"Sirasi mambo wePezhia akarayira kuti ibudiswe naMitiredhati muchengeti wepfuma, uyo akaiverenga achiipa kuna Sheshibhazari muchinda weJudha."},{"book":"Ezira","chapter":"1","verse":"9","text":"Uku ndiko kuwanda kwayakanga yakaita:"},{"book":"Ezira","chapter":"1","verse":"10","text":"pani dzesirivha dzaiva makumi maviri namapfumbamwe;"},{"book":"Ezira","chapter":"1","verse":"11","text":"Yose pamwe chete, midziyo yegoridhe neyesirivha yaiva zviuru zvishanu namazana mana."}]}