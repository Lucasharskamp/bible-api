{"data":[{"book":"Annabi Yeremi","chapter":"43","verse":"1","text":"Annabi Yeremi to gɛ Marigi Alatala xa masenyi tide ɲama bɛ, alɔ Alatala a yamarixi ki naxɛ,"},{"book":"Annabi Yeremi","chapter":"43","verse":"2","text":"Hosaya xa di Asaraya, Kareya xa di Yoxanan, nun yɛtɛ igboe gbɛtɛe, e naxa a fala Annabi Yeremi bɛ, «I wule! Muxu Marigi Alatala mu i xɛɛxi a falafe ra wo naxa sabati Misira."},{"book":"Annabi Yeremi","chapter":"43","verse":"3","text":"Neriya xa di Baruki tan na i tutunfe alako i xa muxu lu Kalidikae sagoe, e xa muxu faxa, xa na mu a ra e xa muxu xanin Babilɔn.»"},{"book":"Annabi Yeremi","chapter":"43","verse":"4","text":"Kareya xa di Yoxanan, sɔɔri yareratie, nun ɲama, e naxa tondi Marigi xa yaamari ra lufe Yudaya bɔxi ma."},{"book":"Annabi Yeremi","chapter":"43","verse":"5","text":"Kareya xa di Yoxanan nun sɔɔrie yareratie naxa Yudaya ɲama dɔnxɔɛ xanin Misira, naxee nu bara gbilen Yudaya kelife ɲamanɛe ma e nu yensenxi dɛnnaxɛ."},{"book":"Annabi Yeremi","chapter":"43","verse":"6","text":"E naxa xɛmɛe, ginɛe, dimɛdie, mangɛ xa di ginɛe, nun mixi birin xanin, sɔɔri mangɛ Nebusaradan naxee taxuxi Axikama xa di Gɛdalaya ra, Safan xa mamadi. Annabi Yeremi nun Neriya xa di Baruki fan nu na e ya ma."},{"book":"Annabi Yeremi","chapter":"43","verse":"7","text":"E to tondi e tuli matide Alatala ra, e naxa ɲama birin xanin Misira bɔxi ma Tapanxɛsi."},{"book":"Annabi Yeremi","chapter":"43","verse":"8","text":"Alatala naxa a masen Annabi Yeremi bɛ Tapanxɛsi,"},{"book":"Annabi Yeremi","chapter":"43","verse":"9","text":"«Gɛmɛ xungbe ndee sa Misira mangɛ xa buntunyi tima dɛnnaxɛ Tapanxɛsi. I xa na raba Yudayakae ya xɔri,"},{"book":"Annabi Yeremi","chapter":"43","verse":"10","text":"i fa yi masenyi ti e bɛ: ‹N tan Isirayila Marigi Alatala a niyama nɛ n ma konyi Babilɔn mangɛ Nebukadansari xa a xa kibanyi ti be yi gɛmɛ nɔxunxie fari,"},{"book":"Annabi Yeremi","chapter":"43","verse":"11","text":"a fama Misira gerede tɛmui naxɛ. Na kui naxee lan e xa faxa, nee faxama nɛ. Naxee lan e xa suxu, nee suxuma nɛ. Naxee lan e xa sɔxɔ santidɛgɛma ra, nee sɔxɔma nɛ."},{"book":"Annabi Yeremi","chapter":"43","verse":"12","text":"N tɛ sama nɛ Misira xa kuyee xa banxie. Nebukadansari e ganma nɛ, a kuyee xaninma nɛ. A nɔ Misira ra alɔ xuruse dɛmadonyi nɔma a xa dugi ra ki naxɛ, a fa keli bɔɲɛsa kui."},{"book":"Annabi Yeremi","chapter":"43","verse":"13","text":"A kuye batudee kanama nɛ Beti Semesi Misira bɔxi ma, a Misira kuyee xa banxie ganma nɛ tɛ ra.›»"}]}