{"data":[{"book":"Jesaja","chapter":"24","verse":"1","text":"Zie, Jahweh ontvolkt En vernielt de aarde; Hij keert haar onderstboven, Verstrooit haar bewoners!"},{"book":"Jesaja","chapter":"24","verse":"2","text":"Het zal den priester vergaan als het volk, Den slaaf als zijn meester, Slavin als gebiedster, Verkoper als koper, Borger als lener, Schuldeiser als schuldenaar."},{"book":"Jesaja","chapter":"24","verse":"3","text":"Ja, de aarde wordt geheel ontvolkt, En schoongebezemd heel en al; Want Jahweh heeft het gezegd, Dit woord gesproken."},{"book":"Jesaja","chapter":"24","verse":"4","text":"De aarde treurt en verkwijnt, De wereld verwelkt en versmacht, De hemel vergaat met de aarde."},{"book":"Jesaja","chapter":"24","verse":"5","text":"Want de aarde is onder haar bewoners bezoedeld: Ze hebben de wet overtreden, de geboden verkracht, Verbroken het eeuwig verbond."},{"book":"Jesaja","chapter":"24","verse":"6","text":"Daarom verslindt de vervloeking de aarde, En moeten haar bewoners het boeten; De bewoners der aarde worden verteerd, Weinig mensen blijven er over."},{"book":"Jesaja","chapter":"24","verse":"7","text":"De wijntros kwijnt, de wingerd versmacht, Wat dartel is, zucht;"},{"book":"Jesaja","chapter":"24","verse":"8","text":"Het gejubel der pauken verstomt, Weg is het vrolijk gejoel, het juichen der citers;"},{"book":"Jesaja","chapter":"24","verse":"9","text":"Men drinkt geen wijn meer bij gezang, De drank smaakt bitter aan den drinker."},{"book":"Jesaja","chapter":"24","verse":"10","text":"De steden liggen in puin en verlaten, Alle huizen gesloten, versperd;"},{"book":"Jesaja","chapter":"24","verse":"11","text":"In de straten gejammer om wijn, Weg alle vreugd en blijdschap op aarde!"},{"book":"Jesaja","chapter":"24","verse":"12","text":"In de steden zijn enkel puinhopen over, De poorten liggen vertrapt en verbrijzeld."},{"book":"Jesaja","chapter":"24","verse":"13","text":"Ja, zó zal het wezen op aarde Te midden der volken: Als na het afslaan van de olijven, Als bij ‘t nalezen op het eind van de oogst!"},{"book":"Jesaja","chapter":"24","verse":"14","text":"Dan zal men jubelen, En de grootheid van Jahweh bezingen! Men juicht in het westen,"},{"book":"Jesaja","chapter":"24","verse":"15","text":"Tot aan de grens van het oosten: Brengt eer aan Jahweh Op de kusten der zee, Aan de Naam van Jahweh, Israëls God!"},{"book":"Jesaja","chapter":"24","verse":"16","text":"En van het einde der aarde horen wij zingen: Glorie den vrome! Maar er wordt ook geroepen: Ik ben verloren, Wee mij, verloren! De afvalligen vallen, De verraders storten verraderlijk neer."},{"book":"Jesaja","chapter":"24","verse":"17","text":"Verschrikking, kuilen en strikken Voor u, bewoners der aarde."},{"book":"Jesaja","chapter":"24","verse":"18","text":"Wie de verschrikking ontvlucht, Hij valt in de kuil; Wie de kuil nog ontsnapt, Wordt in de strikken gevangen! Ja, de sluizen des hemels Staan boven al open. De fundamenten der aarde worden geschokt;"},{"book":"Jesaja","chapter":"24","verse":"19","text":"De aarde gaat splijten en bersten, Versplintert en scheurt, Wankelt en tuimelt,"},{"book":"Jesaja","chapter":"24","verse":"20","text":"Waggelt als een beschonkene, Sliert heen en weer als een hangmat. Haar misdaden drukken haar neer, Ze valt, en staat niet meer op."},{"book":"Jesaja","chapter":"24","verse":"21","text":"Op die dag zal Jahweh bestraffen Het hemels heir in de lucht, Met de vorsten der wereld op aarde."},{"book":"Jesaja","chapter":"24","verse":"22","text":"Ze worden gebonden, gesperd in een kuil, In een kerker gevangen, Voor lange tijden gestraft!"},{"book":"Jesaja","chapter":"24","verse":"23","text":"De maan zal blozen, de zon zich schamen, Want Jahweh der heirscharen zal heersen als Koning Op de berg Sion, in Jerusalem; En voor zijn oudsten zal zijn heerlijkheid stralen!"}]}