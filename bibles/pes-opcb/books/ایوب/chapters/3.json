{"data":[{"book":"ایوب","chapter":"3","verse":"1","text":"سرانجام ایوب لب به سخن گشود و روزی را که از مادر زاییده شده بود نفرین کرده،"},{"book":"ایوب","chapter":"3","verse":"2","text":"گفت:"},{"book":"ایوب","chapter":"3","verse":"3","text":"«نابود باد روزی که به دنیا آمدم و شبی که در رحم مادرم قرار گرفتم!"},{"book":"ایوب","chapter":"3","verse":"4","text":"ای کاش آن روز در ظلمت فرو رود و حتی خدا آن را به یاد نیاورد و نوری بر آن نتابد."},{"book":"ایوب","chapter":"3","verse":"5","text":"ای کاش تاریکی و ظلمت مطلق آن را فرا گیرد و ابر تیره بر آن سایه افکند و تاریکی هولناک آن را در بر گیرد."},{"book":"ایوب","chapter":"3","verse":"6","text":"ای کاش آن شب از صفحهٔ روزگار محو گردد و دیگر هرگز در شمار روزهای سال و ماه قرار نگیرد."},{"book":"ایوب","chapter":"3","verse":"7","text":"ای کاش شبی خاموش و عاری از شادی باشد."},{"book":"ایوب","chapter":"3","verse":"8","text":"بگذار نفرین‌کنندگانِ ماهر، نفرینش کنند، آنان که در برانگیزانیدنِ لِویاتان3‏:8 حیوانی عظیم‌الجثۀ دریایی که مشخصات دقیقش روشن نیست. ماهرند."},{"book":"ایوب","chapter":"3","verse":"9","text":"ای کاش آن شب ستاره‌ای نداشته باشد و آرزوی روشنایی کند، ولی هرگز روشنایی نباشد و هیچگاه سپیدهٔ صبح را نبیند."},{"book":"ایوب","chapter":"3","verse":"10","text":"آن شب را لعنت کنید، چون قادر به بستن رحم مادرم نشد و باعث شد من متولد شده، دچار این بلاها شوم."},{"book":"ایوب","chapter":"3","verse":"11","text":"«چرا مرده به دنیا نیامدم؟ چرا وقتی از رَحِمِ مادرم بیرون می‌آمدم، نمردم؟"},{"book":"ایوب","chapter":"3","verse":"12","text":"چرا مادرم مرا روی زانوهایش گذاشت و مرا شیر داد؟"},{"book":"ایوب","chapter":"3","verse":"13-15","text":"اگر هنگام تولد می‌مردم، اکنون آرام و آسوده در کنار پادشاهان، رهبران و بزرگان جهان که کاخهای قدیمی برای خود ساختند و قصرهای خود را با طلا و نقره پر کردند، خوابیده بودم."},{"book":"ایوب","chapter":"3","verse":"16","text":"«چرا مرده به دنیا نیامدم تا مرا دفن کنند؟ مانند نوزادی که هرگز فرصت دیدن روشنایی را نیافته است؟"},{"book":"ایوب","chapter":"3","verse":"17","text":"زیرا در عالم مرگ، شریران مزاحمتی به وجود نمی‌آورند و خستگان می‌آرامند."},{"book":"ایوب","chapter":"3","verse":"18","text":"آنجا اسیران با هم در آسایش‌اند، و فریاد کارفرمایان را نمی‌شنوند."},{"book":"ایوب","chapter":"3","verse":"19","text":"در آنجا فقیر و غنی یکسانند و غلام از دست اربابش آزاد است."},{"book":"ایوب","chapter":"3","verse":"20","text":"«چرا باید نور زندگی به کسانی که در بدبختی و تلخکامی به سر می‌برند بتابد؟"},{"book":"ایوب","chapter":"3","verse":"21","text":"و چرا کسانی که آرزوی مردن دارند و مرگشان فرا نمی‌رسد و مثل مردمی که در پی گنج هستند به دنبال مرگ می‌گردند، زنده بمانند؟"},{"book":"ایوب","chapter":"3","verse":"22","text":"چه سعادت بزرگی است وقتی که سرانجام مرگ را در آغوش می‌کشند!"},{"book":"ایوب","chapter":"3","verse":"23","text":"چرا زندگی به آنانی داده می‌شود که آینده‌ای ندارند و خدا زندگیشان را از مشکلات پر ساخته؟"},{"book":"ایوب","chapter":"3","verse":"24","text":"خوراک من غصه است، و آه و ناله مانند آب از وجودم جاری است."},{"book":"ایوب","chapter":"3","verse":"25","text":"چیزی که همیشه از آن می‌ترسیدم بر سرم آمده است."},{"book":"ایوب","chapter":"3","verse":"26","text":"آرامش و راحتی ندارم و رنجهای مرا پایانی نیست.»"}]}