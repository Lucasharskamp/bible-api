{"data":[{"book":"Waeburaniya","chapter":"5","verse":"1","text":"Chila mtambika mkulu kosaghulighwa kulawa kwe iwanu wake, kakwikighwa yawatendele iwanu isang'ano ye Imulungu kwa kumlapfila maghweko na nambiko kwaajili ya nzambi tsawo."},{"book":"Waeburaniya","chapter":"5","verse":"2","text":"Kwaapfila yeye imwenyegho tsakahungukighwa ghendo, kodaha kuwonela libatsi iwanu awala ing'awomanya chinu na iwakwagha."},{"book":"Waeburaniya","chapter":"5","verse":"3","text":"Na kwaapfila yeye imwenyegho kahungukighwa, kobamighwa yelapfile mwenyegho nambiko, si kwaajili ye iwanu wangi waliheka bae, ila pfipfila kwaajili ya nzambi tsake."},{"book":"Waeburaniya","chapter":"5","verse":"4","text":"Kuduhu imunu iyetenda imwenyegho kuwa mtambika mkulu. Imulungu iyo iyomkema yawe mtambika mkulu, ka pfakalile Aruni."},{"book":"Waeburaniya","chapter":"5","verse":"5","text":"Kiristu Mkombotsi pfipfila ng'etendile bae imwenyegho yawe Mtambika mkulu. Ila Imulungu kamlongela,"},{"book":"Waeburaniya","chapter":"5","verse":"6","text":"Pfipfila hanu hangi mne Ghamaandiko Mahenzeluka kalonga,"},{"book":"Waeburaniya","chapter":"5","verse":"7","text":"Mna matsuwa ghake ghakalile muisi, Yesu tsakamlomba na ukumdedetsa na kumlilila ng'ani kwa masotsi Imulungu, iyodaha kumkombola kulawa mne lifwa. Kwaapfila tsakakala mhole na kompfuka Imulungu, Imulungu kamuhulikitsa."},{"book":"Waeburaniya","chapter":"5","verse":"8","text":"Hata ka tsakakala Imwana we Imulungu, kelangulitsa ukutegheletsa kubitila ukudununzika kwake."},{"book":"Waeburaniya","chapter":"5","verse":"9","text":"Hayamalitse sang'ano yatumighwe kutenda, kawa mwanduso we ukombotsi wa ghamatsuwa ghose kwa awala iwomuhulikitsa,"},{"book":"Waeburaniya","chapter":"5","verse":"10","text":"na Imulungu kamsaghula yawe mtambika mkulu, ka pfayakalile Melikisedeki."},{"book":"Waeburaniya","chapter":"5","verse":"11","text":"Kuya twinagho mengi gha kulonga kwa chinu chino, lekeni pfikomu kughalonga ghoya kwaapfila mwemwe muwa wadebwe ukwilangulitsa."},{"book":"Waeburaniya","chapter":"5","verse":"12","text":"Sambi tsambamighwa muwe walangulitsi, kwaapfila ghamatsuwa mengi ma ghabita, lekeni mwemwe mwobama keli imunu yawalangulitse malangulitso gha mwanduso ghe mbuli tse Imulungu. Sambi muya kuchughu mwobama ukughwawa na si ukuja chijo chikomu bae."},{"book":"Waeburaniya","chapter":"5","verse":"13","text":"Chila imunu iyoghwawa matombo ng'odaha bae kughatanga ighomnoghela Imulungu, kwaapfila ayo ang'ali mwana mdodo."},{"book":"Waeburaniya","chapter":"5","verse":"14","text":"Chijo chikomu cha iwanu iwabala, wane tsimbutsi itsilangulitsighwe kubaghula ighanoghile na ighehile."}]}