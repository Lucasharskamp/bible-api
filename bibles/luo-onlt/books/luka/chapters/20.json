{"data":[{"book":"Luka","chapter":"20","verse":"1","text":"Chiengʼ moro achiel kane opuonjo ji ei laru mar hekalu, kendo noyalo Injili, jodolo madongo gi jopuonj chik, kaachiel kod jodongo nobiro ire."},{"book":"Luka","chapter":"20","verse":"2","text":"Negiwachone niya, “Nyiswa ni en teko mane ma itimogo gigi. En ngʼa momiyi teko ma in-goni?”"},{"book":"Luka","chapter":"20","verse":"3","text":"Nodwoko niya, “An bende abiro penjou penjo. Nyisauru:"},{"book":"Luka","chapter":"20","verse":"4","text":"Uparo ni batiso mar Johana noa e polo koso noa kuom dhano?”"},{"book":"Luka","chapter":"20","verse":"5","text":"Negiwuoyo kuom wachni e kindgi giwegi kendo giwacho niya, “Ka wawacho ni, ‘Noa e polo,’ to obiro penjowa ni, ‘Angʼo momiyo nutamoru yie kuome?’"},{"book":"Luka","chapter":"20","verse":"6","text":"To ka wawacho ni, ‘Noa kuom dhano,’ ji duto biro chielowa gi kite, nikech ne giyie ni Johana ne en janabi.”"},{"book":"Luka","chapter":"20","verse":"7","text":"Omiyo negidwoko niya, “Ok wangʼeyo kuma ne oaye.”"},{"book":"Luka","chapter":"20","verse":"8","text":"Yesu nowachonegi niya, “An bende ok abi nyisou kuma agole teko ma atimogo gigi.”"},{"book":"Luka","chapter":"20","verse":"9","text":"Yesu nodhi nyime kogoyonegi ngero niya, “Ngʼat moro ne opidho mzabibu, ne okete e lwet jopur moko kendo nodhi kamoro kuom ndalo mangʼeny."},{"book":"Luka","chapter":"20","verse":"10","text":"E kinde mar keyo nooro jatichne moro ir jopur puodho mondo gimiye olemo moko mane ochiek e puoth mzabibu. To jopur puodho nogoye kendo noriembe gi lwete nono."},{"book":"Luka","chapter":"20","verse":"11","text":"Nochako ooro jatich machielo, to ngʼatni bende negigoyo kendo timo ne tim wichkuot, ka giriembe gi lwete nono."},{"book":"Luka","chapter":"20","verse":"12","text":"Nooro kendo ngʼat mar adek, to ne gihinye ma giriembe oko."},{"book":"Luka","chapter":"20","verse":"13","text":"“Eka wuon puoth mzabibu nowacho ni, ‘Abiro timo angʼo? Abiro oro wuoda mahero, kamoro dipo ginyalo winje!’"},{"book":"Luka","chapter":"20","verse":"14","text":"“To ka jopur nonene, ne giwuoyo kuome kagiwacho ni, ‘Ma e jacham girkeni. Wanegeuru, to mondo girkeni odongʼnwa!’"},{"book":"Luka","chapter":"20","verse":"15","text":"Omiyo negidhire gigole oko mar puoth mzabibu kendo neginege."},{"book":"Luka","chapter":"20","verse":"16","text":"Obiro biro moneg jopur puodhogo mi ogol puoth mzabibuno e lwetgi mi enomi joma moko.”"},{"book":"Luka","chapter":"20","verse":"17","text":"Yesu nongʼiyogi kochomo wangʼe kuomgi kendo nopenjo niya, “Kara ere tiend gino mondiki:"},{"book":"Luka","chapter":"20","verse":"18","text":"Ngʼato ka ngʼato mopodho kuom kidino notur matindo tindo, to ngʼatno ma kidino ogore kuome noregre ka buru.”"},{"book":"Luka","chapter":"20","verse":"19","text":"Jopuonj chik kod jodolo madongo nochako manyo yo mane ginyalo makego mapiyo, nikech negingʼeyo ni ogetogi kod ngeroni. To negiluoro ji."},{"book":"Luka","chapter":"20","verse":"20","text":"Kane girite ma ok giweyone thuolo, negioro jombetre, mane wuondore ni gin jo-adiera maonge wach marach. Negigeno niginyalo mako Yesu e gimoro mowacho mondo omi gimake gitere e bwo loch kod teko mar ruoth."},{"book":"Luka","chapter":"20","verse":"21","text":"Omiyo jombetrego nopenje niya, “Japuonj, wangʼeyo ni iwacho kendo ipuonjo yor Nyasaye kaluwore gi adierane."},{"book":"Luka","chapter":"20","verse":"22","text":"Bende en gima kare mondo wagol osuru ne Kaisar koso ok owinjore?”"},{"book":"Luka","chapter":"20","verse":"23","text":"Noneno obadho mane gichikone to nowachonegi niya,"},{"book":"Luka","chapter":"20","verse":"24","text":"“Tangʼnauru pesa ma un-go. Kido kod nying man kuome gin mag ngʼa?”"},{"book":"Luka","chapter":"20","verse":"25","text":"Nowachonegi niya, “Udwoko kare, koro miuru Kaisar gige Kaisar, to miuru Nyasaye gige Nyasaye.”"},{"book":"Luka","chapter":"20","verse":"26","text":"Ne ok ginyal make kuom gima nosewacho kanyo e nyim ji kendo ka giwuoro dwokone, negilingʼ thi."},{"book":"Luka","chapter":"20","verse":"27","text":"Jo-Sadukai moko, mawacho ni chier onge, nobiro ir Yesu kod penjo moro."},{"book":"Luka","chapter":"20","verse":"28","text":"Negipenje niya, “Japuonj, Musa nondikonwa ni ka ngʼato owadgi otho moweyo dhako ma pod onge gi nyithindo, to ngʼatno nyaka kend dhako ma chwore othono mondo onywolnego nyithindo."},{"book":"Luka","chapter":"20","verse":"29","text":"Koro ne nitie owete moko abiriyo. Wuowi makayo nokendo dhako, to notho ka ok onywolo nyathi."},{"book":"Luka","chapter":"20","verse":"30","text":"Wuowi mar ariyo"},{"book":"Luka","chapter":"20","verse":"31","text":"kendo bangʼe wuowi mar adek ne jokende, to machalre kamano nyaka wuowi mar abiriyo notho, ma ok ginywolo nyithindo."},{"book":"Luka","chapter":"20","verse":"32","text":"Gikone, dhakoni bende notho."},{"book":"Luka","chapter":"20","verse":"33","text":"Koro, chiengʼ chier dhakoni nobed chi ngʼa, nimar ji abiriyogo nokende?”"},{"book":"Luka","chapter":"20","verse":"34","text":"Yesu nodwoko niya, “Ji manie piny e kindeni nyombo kendo inyuomo."},{"book":"Luka","chapter":"20","verse":"35","text":"To jogo mowal ni owinjore mondo obed e piny mar tiengʼ mabiro bangʼ chier aa kuom joma otho ok nokendi kata nokendgi ngangʼ,"},{"book":"Luka","chapter":"20","verse":"36","text":"to bende ok ginitho kendo ngangʼ, nimar gichalo gi malaike. Gin nyithind Nyasaye, nikech gin nyithind chierno."},{"book":"Luka","chapter":"20","verse":"37","text":"To kuom bungu maliel, Musa nonyiso bende ni joma otho chier, nimar oluongo Ruoth Nyasaye ni, ‘Nyasach Ibrahim, kendo Nyasach Isaka kod Nyasach Jakobo.’20:37 Wuo 3:6"},{"book":"Luka","chapter":"20","verse":"38","text":"Ok en Nyasach joma otho, to mar joma ngima, nikech kuome ji duto ngima.”"},{"book":"Luka","chapter":"20","verse":"39","text":"Jopuonj chik moko nodwoko niya, “Iwacho maber, japuonj.”"},{"book":"Luka","chapter":"20","verse":"40","text":"Omiyo onge ngʼato kata achiel manohedhore penje penjo moro kendo."},{"book":"Luka","chapter":"20","verse":"41","text":"Eka Yesu nowachonegi niya, “Ere kaka giwacho ni Kristo en Wuod Daudi?"},{"book":"Luka","chapter":"20","verse":"42","text":"Daudi owuon wacho maler e Kitabu mar Zaburi niya,"},{"book":"Luka","chapter":"20","verse":"43","text":"nyaka aket wasiki"},{"book":"Luka","chapter":"20","verse":"44","text":"Daudi luonge ni ‘Ruoth.’ Ere kaka onyalo bedo wuode kendo?”"},{"book":"Luka","chapter":"20","verse":"45","text":"Kane ji duto winjo, Yesu nowachone jopuonjrene niya,"},{"book":"Luka","chapter":"20","verse":"46","text":"“Beduru motangʼ ni jopuonj chik. Gihero wuotho koni gi koni ka girwako lewni maboyo mayware piny kendo gihero ni omosgi e chirni kendo gihero bedo e kombe moyiedhi manie sinagoke kod kuonde ma imiyoe ji duongʼ e sewni."},{"book":"Luka","chapter":"20","verse":"47","text":"Giyako ute mon ma chwogi otho kendo gilamo lamo moyware mondo ginyisrego ni ji kaka gilony e lamo. Joma kamagi ibiro kum malit moloyo.”"}]}