{"data":[{"book":"Wijsheid","chapter":"6","verse":"1","text":"Hoort dan, koningen, en luistert, Geeft acht, gij, die geheel de aarde bestuurt;"},{"book":"Wijsheid","chapter":"6","verse":"2","text":"Leent uw oor, gij, die heerst over velen, En groot gaat op het getal uwer onderdanen!"},{"book":"Wijsheid","chapter":"6","verse":"3","text":"Want uw macht werd u gegeven door den Heer, En uw heerschappij door den Allerhoogste. Hij zal uw daden nagaan en uw plannen doorvorsen;"},{"book":"Wijsheid","chapter":"6","verse":"4","text":"Want ofschoon gij dienaren van zijn koningschap zijt, Hebt gij niet recht geregeerd, niet de wet onderhouden, En niet gewandeld naar Gods wil."},{"book":"Wijsheid","chapter":"6","verse":"5","text":"Vol verschrikking treedt Hij weldra tegen u op; Want hooggeplaatsten wacht een zeer streng gericht."},{"book":"Wijsheid","chapter":"6","verse":"6","text":"De mindere toch verdient vergeving en medelijden, Maar de meerdere wordt des te strenger gestraft."},{"book":"Wijsheid","chapter":"6","verse":"7","text":"Ja, Hij, die de Heer is van allen, vreest niemand, Voor geen grootheid is Hij beducht; Want groot en klein heeft Hij geschapen, Hij zorgt op gelijke wijze voor allen:"},{"book":"Wijsheid","chapter":"6","verse":"8","text":"Maar de machtigen wacht eens een streng onderzoek."},{"book":"Wijsheid","chapter":"6","verse":"9","text":"Tot u dus, vorsten, zijn mijn woorden gericht, Opdat gij wijsheid leert en niet ten val komt."},{"book":"Wijsheid","chapter":"6","verse":"10","text":"Want wie het heilige heilig behandelt, wordt heilig, En wie dit geleerd heeft, kan verantwoording geven."},{"book":"Wijsheid","chapter":"6","verse":"11","text":"Luistert dus gretig naar mijn woorden, Hoort ze verlangend aan; dan wordt gij wijs."},{"book":"Wijsheid","chapter":"6","verse":"12","text":"Schoon is de wijsheid, nimmer verwelkt zij; Wie haar beminnen, krijgen haar gemakkelijk te zien. Wie haar zoeken, zullen haar vinden;"},{"book":"Wijsheid","chapter":"6","verse":"13","text":"Zij voorkomt zelfs die wens, en vertoont zich het eerst."},{"book":"Wijsheid","chapter":"6","verse":"14","text":"Wie vroeg om haar opstaat, behoeft zich niet te vermoeien; Want hij vindt haar zitten voor zijn deur."},{"book":"Wijsheid","chapter":"6","verse":"15","text":"Naar haar te verlangen is het toppunt van doorzicht, En wie zich geen slaap om haar gunt, is dra zonder zorgen;"},{"book":"Wijsheid","chapter":"6","verse":"16","text":"Want zelf gaat zij rond en zoekt, wie haar waard zijn, Vertoont zich vriendelijk aan hen op hun wegen, En treedt hun tegemoet bij iedere gedachte."},{"book":"Wijsheid","chapter":"6","verse":"17","text":"Want haar aanvang is oprecht verlangen naar tucht,"},{"book":"Wijsheid","chapter":"6","verse":"18","text":"En verlangen naar tucht is liefde; Liefde is het onderhouden van haar geboden, Het onderhouden der geboden onderpand van onsterfelijkheid,"},{"book":"Wijsheid","chapter":"6","verse":"19","text":"En onsterfelijkheid brengt in de nabijheid van God:"},{"book":"Wijsheid","chapter":"6","verse":"20","text":"Zo voert het verlangen naar wijsheid tot het koningschap!"},{"book":"Wijsheid","chapter":"6","verse":"21","text":"Als dus tronen en schepters u behagen, vorsten der volken, Eert dan de wijsheid, om voor eeuwig koning te zijn."},{"book":"Wijsheid","chapter":"6","verse":"22","text":"Ik wil u verkonden, wat wijsheid is, en hoe zij ontstond; Ik wil u niet haar geheimen verbergen, Maar haar spoor volgen sinds het begin van haar wording; Ik wil haar kennis aan het licht doen treden, En in geen enkel opzicht de waarheid voorbijgaan."},{"book":"Wijsheid","chapter":"6","verse":"23","text":"Ik wil mij ook niet laten leiden door verterende afgunst, Want die gaat met wijsheid niet samen;"},{"book":"Wijsheid","chapter":"6","verse":"24","text":"Maar een groot getal wijzen is de redding der wereld, En een verstandig vorst de welvaart van zijn volk."},{"book":"Wijsheid","chapter":"6","verse":"25","text":"Laat u dus door mijn woorden onderrichten, En gij zult er uw voordeel bij vinden."}]}