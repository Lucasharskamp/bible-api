{"data":[{"book":"व्यवस्था","chapter":"2","verse":"1","text":"याहवेह के आदेश के अनुसार तब हमने लाल सागर की दिशा में कूच किया, जो निर्जन प्रदेश की ओर गया है. हम लंबे समय तक सेईर पर्वत के चारों ओर घूमते रहे."},{"book":"व्यवस्था","chapter":"2","verse":"2","text":"फिर याहवेह ने मुझसे कहा,"},{"book":"व्यवस्था","chapter":"2","verse":"3","text":"“बहुत हो चुका तुम्हारा इस पर्वत के चारों ओर घूमना; अब उत्तर दिशा की ओर घूम जाओ."},{"book":"व्यवस्था","chapter":"2","verse":"4","text":"तब तुम इन लोगों को आदेश दो: ‘तुम अपने भाइयों सेईरवासियों, एसाव वंशजों के क्षेत्र से होकर निकल जाओ; उन पर तुम्हारा भय होगा, तब तुम बहुत सावधान रहना."},{"book":"व्यवस्था","chapter":"2","verse":"5","text":"उन्हें उकसाना मत, क्योंकि मैं तुम्हें उनकी भूमि से ज़रा भी नहीं दूंगा, इतनी भी नहीं कि तुम उस पर पैर रख सको; क्योंकि एसाव को मैं सेईर पर्वत मीरास के रूप में दे चुका हूं."},{"book":"व्यवस्था","chapter":"2","verse":"6","text":"तुम रुपया देकर उनसे भोजन ख़रीदोगे, कि तुम अपनी भूख मिटा सको; तुम जल भी रुपया देकर ख़रीदोगे, कि तुम जल पीकर अपनी प्यास बुझा सको.’ ”"},{"book":"व्यवस्था","chapter":"2","verse":"7","text":"क्योंकि याहवेह तुम्हारे परमेश्वर ने तुम्हारे हर एक काम में आशीष प्रदान की है. इस विशाल निर्जन प्रदेश में तुम्हारा भटकना वह जानता है. याहवेह, तुम्हारे परमेश्वर इन चालीस सालों में तुम्हारे साथ साथ रहे हैं; तुम्हें किसी भी रूप में कुछ भी कम नहीं हुआ है."},{"book":"व्यवस्था","chapter":"2","verse":"8","text":"फिर हम सेईरवासी अपने भाइयों से दूर ही दूर, अराबाह मार्ग से दूर, एलाथ और एज़िओन-गेबेर से दूर ही दूर रहते हुए वहां से निकल गए."},{"book":"व्यवस्था","chapter":"2","verse":"9","text":"फिर याहवेह ने मुझे आदेश दिया, “मोआब को उत्पीड़ित न करना, न ही उन्हें युद्ध के लिए उकसाना, क्योंकि मैं तुम्हें रहने के लिए वहां ज़रा सी भूमि भी न दूंगा, क्योंकि मैं लोत की संतानों को आर निज भाग के रूप में दे चुका हूं.”"},{"book":"व्यवस्था","chapter":"2","verse":"10","text":"(यहां के मूल निवासी एमिम थे, जो डीलडौल में अनाकियों के समान लंबे और अनगिनत थे."},{"book":"व्यवस्था","chapter":"2","verse":"11","text":"अनाकियों के समान उन्हें रेफाइम2:11 रेफाइम अर्थ कदाचित राक्षस हो सकता हे भी माना जाता है, मगर मोआबी उन्हें एमिम ही कहकर पुकारते हैं."},{"book":"व्यवस्था","chapter":"2","verse":"12","text":"इसके पहले सेईर में होरी लोग ही बसे थे, मगर एसाव के वंशजों ने आकर देखते ही देखते उनसे यह देश छीनकर उन्हें नाश कर दिया और उनके स्थान पर वहां रहने लगे, ठीक उसी प्रकार, जिस प्रकार इस्राएलियों ने याहवेह के दिए हुए उस देश के साथ किया था.)"},{"book":"व्यवस्था","chapter":"2","verse":"13","text":"याहवेह ने कहा, “अब ज़ेरेद नदी को पार करने के लिए तैयार हो जाओ.” तब हम ज़ेरेद नदी के पार चले गए."},{"book":"व्यवस्था","chapter":"2","verse":"14","text":"कादेश-बरनेअ से यात्रा शुरू कर ज़ेरेद नदी के पार उतरने के बीच का समय था अड़तीस साल, जब तक इस पीढ़ी के सारे योद्धा इस्राएली समुदाय से नाश न हो गए, जैसा याहवेह द्वारा ली गई शपथ में कहा गया था."},{"book":"व्यवस्था","chapter":"2","verse":"15","text":"इसके अलावा याहवेह का हाथ उनके विरुद्ध हो चुका था, कि उन्हें छावनी से नाश कर दिया जाए, कि वे सभी मिट जाएं."},{"book":"व्यवस्था","chapter":"2","verse":"16","text":"फिर जब इस्राएली समुदाय से अंत में सभी योद्धा मिट गए,"},{"book":"व्यवस्था","chapter":"2","verse":"17","text":"तब याहवेह ने मुझसे कहा,"},{"book":"व्यवस्था","chapter":"2","verse":"18","text":"“आज तुम आर अर्थात् मोआब की सीमा के पार निकल जाओगे."},{"book":"व्यवस्था","chapter":"2","verse":"19","text":"जब तुम वहां अम्मोनियों के सामने पहुंच जाओगे, तब न तो तुम उन्हें सताना और न उन्हें उकसाना, क्योंकि मैं तुम्हें अम्मोनियों की भूमि में से निज भूमि के लिए कुछ भी न दूंगा; क्योंकि यह मैं लोत के वंशजों को मीरास के रूप में दे चुका हूं.”"},{"book":"व्यवस्था","chapter":"2","verse":"20","text":"(इसे रेफाइम का देश भी माना जाता है, क्योंकि इसके पूर्व यहां उन्हीं का निवास था; मगर अम्मोनी उन्हें ज़मज़ुम्मिम पुकारते हैं."},{"book":"व्यवस्था","chapter":"2","verse":"21","text":"ये लोग वह प्रजाति हैं, जो बलवान, अनगिनत और डीलडौल में लंबे हैं, अनाकियों के समान, मगर याहवेह ने इन रेफ़ाइयों को अम्मोनियों के सामने से नाश कर दिया. फलस्वरूप वे इन्हें हटाकर उनके देश में बस गए."},{"book":"व्यवस्था","chapter":"2","verse":"22","text":"ठीक जैसा उन्होंने एसाव के वंशजों के लिए किया था, जो सेईर में रहते थे. याहवेह ने उनके सामने से होरियों को नाश कर दिया था. वे इन्हें वहां से निकालकर उनके स्थान पर बस गए और आज तक वे उसी स्थान पर रह रहे हैं."},{"book":"व्यवस्था","chapter":"2","verse":"23","text":"वैसे ही अव्वी भी अज्जाह2:23 या गाज़ा तक विभिन्‍न ग्रामों में बस गए हैं, काफ़तोरवासी2:23 अर्थात् क्रेतेवासी आए और उन्हें नाश कर उनके नगरों में बस गए.)"},{"book":"व्यवस्था","chapter":"2","verse":"24","text":"“अब कूच करो और आरनोन घाटी में से होकर आगे बढ़ो. देखो, मैंने अमोरी सीहोन, जो हेशबोन का राजा है, उसे और उसके देश को तुम्हारे अधीन कर दिया है. उससे युद्ध करना शुरू करके उसके देश पर अधिकार करना शुरू कर दो."},{"book":"व्यवस्था","chapter":"2","verse":"25","text":"आज से मैंने सारी पृथ्वी के जनताओं पर, तुम्हारा भय और थरथराहट पैदा कर दी है, कि वे जैसे ही तुम्हारा नाम सुनेंगे, वे तुम्हारे कारण डर और शिथिल होने की स्थिति में जा पड़ेंगे.”"},{"book":"व्यवस्था","chapter":"2","verse":"26","text":"फिर मैंने केदेमोथ के निर्जन प्रदेश से हेशबोन के राजा सीहोन के दूतों के द्वारा संधि का संदेश भेजा,"},{"book":"व्यवस्था","chapter":"2","verse":"27","text":"“मुझे अपने देश की भूमि पर से होकर आगे बढ़ने की आज्ञा दे दीजिए. मैं सिर्फ राजमार्ग पर ही यात्रा करूंगा; मैं इस मार्ग से न तो बाएं मुड़ुंगा न दाएं."},{"book":"व्यवस्था","chapter":"2","verse":"28","text":"आप मुझे खाने के लिए भोजन और पीने के लिए जल बेचेंगे. सिर्फ कृपा कर आप हमें यहां से पैदल निकल जाने की अनुमति दे दीजिए,"},{"book":"व्यवस्था","chapter":"2","verse":"29","text":"ठीक जिस प्रकार सेईरवासी एसाव और आर के निवासी मोआबियों ने हमें यह सुविधा प्रदान की थी, कि हम यरदन को पार कर उस देश में पहुंच सकें, जो याहवेह, हमारे परमेश्वर हमें दे रहे हैं.”"},{"book":"व्यवस्था","chapter":"2","verse":"30","text":"मगर हेशबोन का राजा सीहोन हमें अपने देश में से होकर निकल जाने देने के बारे में राज़ी न हुआ; क्योंकि याहवेह, तुम्हारे परमेश्वर ने उसकी आत्मा को कठोर बनाकर उसके हृदय को इस उद्देश्य से हठीला बना दिया था, कि उसे तुम्हारे अधीन कर दें; जैसा वह आज भी है."},{"book":"व्यवस्था","chapter":"2","verse":"31","text":"याहवेह ने मुझे संकेत दिया, “अब देखो, मैंने सीहोन और उसके देश को तुम्हारे अधीन करने का काम शुरू कर दिया है. भूमि अपने अधिकार में लेना शुरू कर दो, कि उसका देश तुम्हारे अधिकार में आ जाए.”"},{"book":"व्यवस्था","chapter":"2","verse":"32","text":"तब सीहोन अपनी सारी सेना को लेकर हमसे युद्ध करने के उद्देश्य से याहज़ नामक स्थान पर आ गया,"},{"book":"व्यवस्था","chapter":"2","verse":"33","text":"याहवेह, हमारे परमेश्वर ने उसे हमारे अधीन कर दिया, हमने उसे और उसके पुत्रों को सारी सेना के साथ हरा दिया."},{"book":"व्यवस्था","chapter":"2","verse":"34","text":"तब हमने उसी समय उसके हर एक नगर को अपने अधीन कर नगर के सारे स्त्री-पुरुषों और बालकों को पूरी तरह से नाश कर दिया. हमने एक भी उत्तरजीवी शेष न रहने दिया."},{"book":"व्यवस्था","chapter":"2","verse":"35","text":"हमने सिर्फ पशु और नगरों से प्राप्‍त सामग्री को अपने लिए रख लिया."},{"book":"व्यवस्था","chapter":"2","verse":"36","text":"आरनोन घाटी की सीमा के अरोअर से और घाटों में स्थित नगर से गिलआद तक कोई भी नगर ऐसा न था, जिसकी दीवार हमारे सामने छोटी साबित हुई हो. याहवेह, हमारे परमेश्वर ने सभी को हमारे अधीन कर दिया."},{"book":"व्यवस्था","chapter":"2","verse":"37","text":"तुम सिर्फ अम्मोन के वंशजों के देश के निकट नहीं गए और न ही यब्बोक नदी के तट तक और न पर्वतीय क्षेत्रों तक, जहां कहीं याहवेह, हमारे परमेश्वर ने हमें न जाने का आदेश दिया था."}]}