{"data":[{"book":"Acts","chapter":"11","verse":"1","text":"Titia apostle khan aru Judea te thaka biswasi bhai khan hunise Porjati khan bhi Isor laga kotha ke mani loise koi kene."},{"book":"Acts","chapter":"11","verse":"2","text":"Aru jitia Peter Jerusalem te wapas ahise, jun khan sunnot koribo lage koi, taikhan logote kotha te laga lagi jaise;"},{"book":"Acts","chapter":"11","verse":"3","text":"taikhan koise, “Apuni khan sunnot nakora manu khan logote jai kene kha luwa korise!”"},{"book":"Acts","chapter":"11","verse":"4","text":"Kintu Peter taikhan ke bhal pora samjai kene koise,"},{"book":"Acts","chapter":"11","verse":"5","text":"Moi Joppa laga sheher te prathana kori thakise, titia moi upor pora saman nichete ahi thaka darshan te dikhise, ekta dangor kapra charta kinar pora bandi kene ahi thakise, etu moi logote ahise."},{"book":"Acts","chapter":"11","verse":"6","text":"Moi etu ke bhal pora saikene bhabona korise. Moi duniya te charta theng thaka janwar dikhise, aru jongli janwar, matite jai thaka janwar aru akas laga chiriya khan dikhise."},{"book":"Acts","chapter":"11","verse":"7","text":"Aru moike ekta awaj pora koise, “Uthibi, Peter; mari kene khabi!”"},{"book":"Acts","chapter":"11","verse":"8","text":"Kintu moi koise, “Nohobo, Probhu; moi kitia bhi pobitro aru sapha nathaka saman moi laga mukh te ghusa nai.”"},{"book":"Acts","chapter":"11","verse":"9","text":"Kintu dusra bar aru ekta awaj pora moike koise, “Ki saman Isor pora sapha ase koise, etu ke letera nokobi.”"},{"book":"Acts","chapter":"11","verse":"10","text":"Aru eneka tin bar hoise, titia sob saman akas te aru uthai loi jaise."},{"book":"Acts","chapter":"11","verse":"11","text":"Aru etu homoi te, moi thaka ghor te tinjon manu ahikena khara hoise; taikhan ke Caesarea pora moi logot pathaise."},{"book":"Acts","chapter":"11","verse":"12","text":"Titia Pobitro Atma pora moike taikhan logote jabole koise, kintu taikhan kun ase etu moike koi diya nai, titia choi jon bhai khan moi logote jaise, aru moi khan etu manu laga ghor te jaise."},{"book":"Acts","chapter":"11","verse":"13","text":"Titia tai pora amikhan ke koise kineka ekjon sorgodoth pora tai laga ghor te khara kori kene taike koise, “Joppa te manu ke pathabi aru Simon ke loi anibole kobi."},{"book":"Acts","chapter":"11","verse":"14","text":"Tai tumike Isor kotha koi dibo, aru etu kotha huni kene tumi aru tumi laga ghor manu khan sob poritran pabo.”"},{"book":"Acts","chapter":"11","verse":"15","text":"Aru jitia moi kotha koi thakise, Pobitro Atma taikhan logote ahi jaise, jineka shuru te amikhan logote ahisele."},{"book":"Acts","chapter":"11","verse":"16","text":"Titia moike Probhu laga kotha yaad ahise, kineka tai John ke koise, “John pani pora baptizma diye; kintu tumikhan Pobitro Atma pora baptizma lobo.”"},{"book":"Acts","chapter":"11","verse":"17","text":"Jodi Isor taikhan ke daan dise jineka amikhan ke bhi dise, juntu pora amikhan Probhu Jisu Khrista ke biswas kore, to moi kun ase, Isor laga kotha namanibole?”"},{"book":"Acts","chapter":"11","verse":"18","text":"Jitia taikhan etu kotha hunise, taikhan eku jowab diya nai, kintu taikhan Isor ke dhanyavad dise, aru koise, “Tinehoile Isor pora Porjati khan ke bhi notun jonom dise.”"},{"book":"Acts","chapter":"11","verse":"19","text":"Stephen ke morai diya homoi te biswasi khan dukh pa-a pora alag-alag jagate jai jaise, taikhan Isor laga kotha koi kene Phoenicia, Cyprus, aru Antioch te khali Yehudi khan logote prochar kori thakise."},{"book":"Acts","chapter":"11","verse":"20","text":"Kintu taikhan kunba manu khan Cyprus aru Cyrene laga manu thakise, aru taikhan Antioch te ahise aru Yunani manu khan logote bhi kotha korise, aru taikhan ke Probhu Jisu laga prochar korise."},{"book":"Acts","chapter":"11","verse":"21","text":"Aru Probhu laga hath taikhan uporte thakise; aru bisi manu, biswas kori kene, Probhu logot ahise."},{"book":"Acts","chapter":"11","verse":"22","text":"Titia taikhan laga kotha Jerusalem te thaka girja khan pora hunise, aru taikhan Barnabas ke Antioch te pathai dise."},{"book":"Acts","chapter":"11","verse":"23","text":"Jitia tai ahi kene Isor laga anugraha dikhise, tai khushi paise; aru taikhan laga mon dangor kori kene arubi pura mon pora Probhu logote thaki bole koise."},{"book":"Acts","chapter":"11","verse":"24","text":"Kelemane tai ekjon biswas te thaka aru Pobitro Atma pora bhorta kori kene thaka ekjon bhal manu thakise, aru bisi manu Probhu ke grohon korise."},{"book":"Acts","chapter":"11","verse":"25","text":"Titia Barnabas to Saul ke bisari bole Tarsus te jaise."},{"book":"Acts","chapter":"11","verse":"26","text":"Aru jitia taike paise, taike Antioch te loi anise. Aru eneka hoise, pura saal taikhan eke logote thakise aru girja te manu khan ke sikhai thakise, aru titia Antioch te poila bar chela khan ke Khristan khan koi kene matise."},{"book":"Acts","chapter":"11","verse":"27","text":"Aru etu homoi te bhabobadi khan kunba Jerusalem pora Antioch te ahise."},{"book":"Acts","chapter":"11","verse":"28","text":"Aru taikhan majot, Agabus koi kene ekjon khara hoi kene jineka pura duniya te bisi dangor akaal ahibole ase, Atma pora taike dikhai diya nisena bhabobani koise. Etu sob Claudius laga dinte hoise."},{"book":"Acts","chapter":"11","verse":"29","text":"Titia chela khan, jun khan jabo paribo, taikhan jai kene Judea te thaka bhai khan ke modot pathai dibo nimite kotha korise."},{"book":"Acts","chapter":"11","verse":"30","text":"Aru taikhan eneka korise; Barnabas aru Saul laga hath pora ta te thaka bura khan ke poisa pathai dise."}]}