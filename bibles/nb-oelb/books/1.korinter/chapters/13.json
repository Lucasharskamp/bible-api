{"data":[{"book":"1. Korinter","chapter":"13","verse":"1","text":"Dersom jeg har fått evner til å snakke fremmede språk, både jordiske og himmelske, men ikke viser kjærlighet, da ligner jeg en gongong eller cymbal som bare lager støyende, tom lyd."},{"book":"1. Korinter","chapter":"13","verse":"2","text":"Dersom jeg har fått evner til å bringe fram budskap fra Gud, kjenner til alle Guds hemmeligheter og har kunnskap fra Gud, om jeg har tro som er så sterk at jeg kan flytte fjell, men ikke viser kjærlighet, da er mine evner verdiløse."},{"book":"1. Korinter","chapter":"13","verse":"3","text":"Dersom jeg gir alt jeg eier, til de fattige, til og med er villig til å dø for troen, men ikke viser kjærlighet, da har jeg likevel ikke gjort noe av verdi."},{"book":"1. Korinter","chapter":"13","verse":"4","text":"Den som elsker andre, viser tålmodighet og omsorg. Han er ikke misunnelig eller skrytende eller hovmodig."},{"book":"1. Korinter","chapter":"13","verse":"5","text":"Han er ikke støtende eller egoistisk. Han blir ikke ergerlig for bagateller, og er ikke langsint."},{"book":"1. Korinter","chapter":"13","verse":"6","text":"Den som elsker andre, blir ikke glad når de gjør noe dumt, men blir glad når de holder seg til det sanne budskapet."},{"book":"1. Korinter","chapter":"13","verse":"7","text":"Den som elsker, gir ikke opp. Han tror på andre, håper i det lengste og er tålmodig til å holde ut gjennom alt."},{"book":"1. Korinter","chapter":"13","verse":"8","text":"Kjærliheten vil alltid eksistere. Det å holde fram budskap fra Gud, snakke i fremmede språk eller fortelle kunnskap fra Gud, er derimot evner som det ikke alltid vil være bruk for."},{"book":"1. Korinter","chapter":"13","verse":"9","text":"Den kunnskapen vi får fra Gud, og de budskapene han gir oss å bringe fram, gir oss bare et glimt av Gud."},{"book":"1. Korinter","chapter":"13","verse":"10","text":"Når Jesus kommer igjen, da trenger vi ikke lenger disse evnene som er begrenset til vår verden."},{"book":"1. Korinter","chapter":"13","verse":"11","text":"La meg forklare dette med et bilde: Da jeg var barn, snakket, tenkte og resonnerte jeg som et barn. Etter at jeg ble voksen, tenker jeg ikke lenger som et barn."},{"book":"1. Korinter","chapter":"13","verse":"12","text":"På samme måten er det med vår kunnskap om Gud. Vi er fortsatt som barn, vi ser bare i et uklart speilbilde. Når Jesus kommer igjen, skal vi møte Gud ansikt til ansikt. Da skal vi lære Gud å kjenne like pressist som han kjenner oss."},{"book":"1. Korinter","chapter":"13","verse":"13","text":"Tre ting kommer alltid til å være viktige: Å tro på Jesus, å holde fast ved håpet om vår endelige frelse og å vise kjærlighet til våre medmennesker. Det aller viktigste er at vi viser kjærlighet."}]}