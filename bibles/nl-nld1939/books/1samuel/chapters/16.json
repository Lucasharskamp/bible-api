{"data":[{"book":"1 Samuel","chapter":"16","verse":"1","text":"sprak Jahweh tot Samuël: Hoe lang nog blijft ge treuren over Saul, terwijl Ik hem ontzet heb uit het koningschap over Israël? Vul uw kruik met olie en ga naar Jesse, den Betlehemiet, waarheen Ik u zend; want onder zijn zonen heb Ik mij een koning uitverkoren."},{"book":"1 Samuel","chapter":"16","verse":"2","text":"Maar Samuël vroeg: Hoe kan ik daarheen gaan? Als Saul het hoort, laat hij mij vermoorden! Jahweh hernam: Ge moet een jong rund met u meenemen en zeggen: Ik kom Jahweh een offer brengen."},{"book":"1 Samuel","chapter":"16","verse":"3","text":"Nodig dan Jesse op het offer uit. Ik zal u wel te kennen geven, wat ge moet doen; hem moet ge zalven, dien Ik u aanwijs."},{"book":"1 Samuel","chapter":"16","verse":"4","text":"Samuël deed wat Jahweh bevolen had. Toen hij in Betlehem aankwam, gingen de oudsten der stad hem ontsteld tegemoet, en vroegen hem: Brengt uw komst vrede?"},{"book":"1 Samuel","chapter":"16","verse":"5","text":"Hij antwoordde: Ja, ik kom Jahweh een offer brengen. Heiligt u dus; dan kunt ge aan het offer deelnemen. En hij heiligde Jesse met zijn zonen, en nodigde hen uit op het offer."},{"book":"1 Samuel","chapter":"16","verse":"6","text":"Toen zij bij elkaar waren gekomen, en hij Eliab zag, dacht hij: Nu wijst Jahweh zeker zijn gezalfde aan!"},{"book":"1 Samuel","chapter":"16","verse":"7","text":"Maar Jahweh sprak tot Samuël: Let niet op zijn uiterlijk of op zijn rijzige gestalte; hèm wil Ik niet. Want God ziet niet als een mens; de mens ziet het uiterlijk, maar Jahweh ziet het hart."},{"book":"1 Samuel","chapter":"16","verse":"8","text":"Toen riep Jesse Abinadab en stelde hem aan Samuël voor. Deze dacht: Hèm heeft Jahweh evenmin uitverkoren."},{"book":"1 Samuel","chapter":"16","verse":"9","text":"Ook van Sjamma, die daarop aan Samuël voorgesteld werd, dacht hij: Ook hèm heeft Jahweh niet uitverkoren."},{"book":"1 Samuel","chapter":"16","verse":"10","text":"Zo stelde Jesse zijn zeven zonen aan Samuël voor; maar Samuël zei tot Jesse: Geen van hen heeft Jahweh uitverkoren."},{"book":"1 Samuel","chapter":"16","verse":"11","text":"Daarop vroeg hij hem: Zijn dat al uw zonen? Jesse antwoordde: De jongste ontbreekt nog; die is bij de kudde. Maar Samuël sprak tot Jesse: Laat hem dan halen; want wij gaan niet aan tafel, voordat hij hier is."},{"book":"1 Samuel","chapter":"16","verse":"12","text":"Hij liet hem dus halen. Het bleek een blonde jongeman te zijn, met mooie ogen en een prettig voorkomen. Nu sprak Jahweh: Sta op. Hem moet ge zalven; want hij is het!"},{"book":"1 Samuel","chapter":"16","verse":"13","text":"Samuël nam dus de oliekruik, en zalfde hem in de kring van zijn broeders. En van die dag af rustte de geest van Jahweh op David. Daarna keerde Samuël naar Rama terug."},{"book":"1 Samuel","chapter":"16","verse":"14","text":"De geest van Jahweh was van Saul geweken; nu kwelde hem een boze geest, door Jahweh gezonden."},{"book":"1 Samuel","chapter":"16","verse":"15","text":"Daarom zeiden de dienaren van Saul tot hem: Zie toch, hoe een boze geest van God u kwelt."},{"book":"1 Samuel","chapter":"16","verse":"16","text":"Als onze heer het verlangt, staan uw dienaren voor u gereed, om iemand te zoeken, die citer kan spelen. Mocht de boze geest van God u overvallen, dan zal zijn spel u goed doen."},{"book":"1 Samuel","chapter":"16","verse":"17","text":"Daarop gaf Saul aan zijn dienaars bevel: Ziet eens voor mij naar iemand uit, die goed kan spelen, en brengt hem bij me."},{"book":"1 Samuel","chapter":"16","verse":"18","text":"Een van zijn hovelingen antwoordde: Wel, ik ken een zoon van Jesse, den Betlehemiet, die spelen kan. Het is een dapper man en een echt soldaat, welbespraakt en flink van gestalte, en Jahweh is met hem."},{"book":"1 Samuel","chapter":"16","verse":"19","text":"Saul zond dus boden naar Jesse met het verzoek: Stuur mij uw zoon David, die bij de kudde is."},{"book":"1 Samuel","chapter":"16","verse":"20","text":"Daarop nam Jesse een ezel, belaadde hem met brood, een leren zak wijn en een geitebokje, en liet dat door zijn zoon David naar Saul brengen."},{"book":"1 Samuel","chapter":"16","verse":"21","text":"Zo kwam David bij Saul en werd hij zijn dienaar. En zoveel hield Saul van hem, dat hij hem tot zijn wapendrager benoemde,"},{"book":"1 Samuel","chapter":"16","verse":"22","text":"en aan Jesse liet vragen: Laat David mijn dienaar blijven; want hij heeft genade gevonden in mijn ogen."},{"book":"1 Samuel","chapter":"16","verse":"23","text":"En telkens als de geest van God Saul overviel, nam David de citer en speelde erop; dan kalmeerde Saul en voelde zich beter, omdat de boze geest van hem week."}]}