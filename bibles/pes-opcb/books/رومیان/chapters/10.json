{"data":[{"book":"رومیان","chapter":"10","verse":"1","text":"برادران عزیز، آرزوی قلبی و دعای من برای یهودیان این است که ایشان نجات یابند."},{"book":"رومیان","chapter":"10","verse":"2","text":"من می‌دانم که آنان در دل خود چه غیرت و احترامی برای خدا دارند، اما این غیرت از روی درک و شناخت صحیح نیست."},{"book":"رومیان","chapter":"10","verse":"3","text":"زیرا ایشان راهی را که خدا برای انسان در نظر گرفته تا توسط آن مقبول خدا شود، درک نمی‌کنند. با رد کردن راه خدا آنها از راه خودشان که همانا حفظ شریعت است خواستند مقبول خدا شوند."},{"book":"رومیان","chapter":"10","verse":"4","text":"زیرا مسیح پایان شریعت است. در نتیجه همۀ کسانی که به او ایمان آورند مقبول خدا می‌شوند."},{"book":"رومیان","chapter":"10","verse":"5","text":"زیرا موسی دربارۀ عادل شدن از راه شریعت، چنین می‌نویسد: «از طریق اطاعت از احکام شریعت است که شخص از حیات برخوردار می‌شود.»10‏:5 لاویان ۱۸‏:۵."},{"book":"رومیان","chapter":"10","verse":"6","text":"اما راه ایمان که انسان را مقبول خدا می‌سازد، می‌گوید: «در دل خود مگو که ”چه کسی به آسمان بالا خواهد رفت؟“ (به این منظور که مسیح را به پایین، به زمین بیاورد)."},{"book":"رومیان","chapter":"10","verse":"7","text":"و نیز نگو ”چه کسی به ژرفاها پایین خواهد رفت؟“ (به این منظور که مسیح را به زندگی بازگردانَد).»"},{"book":"رومیان","chapter":"10","verse":"8","text":"اما چه می‌گوید؟ «این کلام به شما بسیار نزدیک است؛ آن در دهان و در دل شماست.» و این درست همان کلام ایمان است که ما آن را وعظ می‌کنیم."},{"book":"رومیان","chapter":"10","verse":"9","text":"در واقع، اگر انسان با زبان خود نزد دیگران اقرار کند که عیسی مسیح خداوند اوست و در قلب خود نیز ایمان داشته باشد که خدا او را پس از مرگ زنده کرد، نجات خواهد یافت."},{"book":"رومیان","chapter":"10","verse":"10","text":"زیرا شخص در دل خود ایمان می‌آوَرَد و عادل شمرده می‌شود، و با زبان ایمان خود را اقرار می‌کند و نجات می‌یابد."},{"book":"رومیان","chapter":"10","verse":"11","text":"کتب مقدّس نیز می‌فرماید: «هر که به او توکل کند، هرگز سرافکنده نخواهد شد.»10‏:11 اشعیا ۲۸‏:۱۶."},{"book":"رومیان","chapter":"10","verse":"12","text":"در این زمینه، یهود و غیریهود یکسانند، زیرا همه دارای یک خداوند هستند، خداوندی که گنجینه‌های عظیم خود را در اختیار همهٔ آنانی می‌گذارد که طالب و تشنهٔ او هستند."},{"book":"رومیان","chapter":"10","verse":"13","text":"زیرا «هر که نام خداوند را بخواند نجات خواهد یافت»."},{"book":"رومیان","chapter":"10","verse":"14","text":"اما چگونه مردم نام کسی را بخوانند که به او ایمان ندارند؛ و چگونه ایمان بیاورند، در حالی که راجع به او چیزی نشنیده‌اند؟ و چگونه بشنوند، اگر کسی مژدهٔ انجیل را به ایشان اعلام نکند؟"},{"book":"رومیان","chapter":"10","verse":"15","text":"و چگونه بروند و اعلام کنند، اگر کسی ایشان را نفرستد؟ نوشته شده: «چه زیباست پاهای کسانی که بشارت می‌آورند.»10‏:15 اشعیا ۵۲‏:۷."},{"book":"رومیان","chapter":"10","verse":"16","text":"اما همۀ اسرائیلی‌ها این مژده را نپذیرفتند. زیرا اشعیای نبی می‌فرماید: «خداوندا، چه کسی پیام ما را باور کرده است؟»"},{"book":"رومیان","chapter":"10","verse":"17","text":"پس ایمان از شنیدن حاصل می‌شود، از شنیدن مژده در مورد مسیح."},{"book":"رومیان","chapter":"10","verse":"18","text":"اما می‌پرسم: آیا قوم اسرائیل نشنیدند؟ البته که شنیده‌اند: «پیامشان به سراسر زمین منتشر گردیده، و کلامشان تا به کرانهای جهان رسیده.»10‏:18 مزمور ۱۹‏:۴."},{"book":"رومیان","chapter":"10","verse":"19","text":"باز می‌پرسم: آیا قوم اسرائیل واقعاً درک کردند؟ بله، درک کردند، زیرا حتی در روزگار موسی، خدا فرمود: «شما با پرستش خدایان بیگانه و باطل، خشم و غیرت مرا برانگیختید، من نیز شما را با قومهای بیگانه و باطل به خشم و غیرت می‌آورم.»"},{"book":"رومیان","chapter":"10","verse":"20","text":"بعدها اشعیا با جسارت بیشتری، از قول خدا فرمود: «مردمانی که در جستجوی من نبودند، مرا یافتند، و به آنانی که مرا نمی‌جستند، خود را آشکار ساختم.»10‏:20 اشعیا ۶۵‏:۱."},{"book":"رومیان","chapter":"10","verse":"21","text":"اما دربارۀ قوم اسرائیل می‌فرماید: «تمام روز دستهای خود را به سوی ایشان دراز کردم، به سوی قومی نافرمان و لجباز.»10‏:21 اشعیا ۶۵‏:۲."}]}