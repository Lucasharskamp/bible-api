{"data":[{"book":"Ọrụ Ndị Ozi","chapter":"7","verse":"1","text":"Onyeisi nchụaja sịrị ya, “Ị nụrụ ihe ndị a, ọ bụ eziokwu?”"},{"book":"Ọrụ Ndị Ozi","chapter":"7","verse":"2","text":"Ọ sịrị, “Ụmụnna m na ndị nna, geenụ m ntị. Chineke onye dị ebube gosiri nna nna anyị Ebraham onwe ya mgbe ọ nọ na Mesopotamịa, tupu ọ gaa biri na Haran."},{"book":"Ọrụ Ndị Ozi","chapter":"7","verse":"3","text":"Ọ gwara ya, ‘Site nʼobodo gị na nʼetiti ndị ikwu gị pụọ, gaa nʼala m ga-egosi gị.’7:3 Jen 12:1"},{"book":"Ọrụ Ndị Ozi","chapter":"7","verse":"4","text":"“Ya mere, o sitere nʼobodo ndị Kaldịa pụọ, gaa biri na Haran. Mgbe nna ya nwụrụ, Chineke zitere ya nʼala a ebe unu bi ugbu a."},{"book":"Ọrụ Ndị Ozi","chapter":"7","verse":"5","text":"O nyeghị ya ihe nketa nʼebe a, ọ bụladị ihe ruru otu nzọ ụkwụ. Ma o kwere ya nkwa na ọ ga-enye ya na ụmụ ụmụ ya ala ahụ ka ọ bụrụ nke ha, nʼagbanyeghị na ọ mụtaghị nwa."},{"book":"Ọrụ Ndị Ozi","chapter":"7","verse":"6","text":"Ma Chineke gwara ya otu a, na, ‘Ụmụ ụmụ ya ga-ebi dịka ndị ọbịa nʼala na-abụghị nke ha, ndị ga-eji ha mere ohu, ma mejọọkwa ha narị afọ anọ."},{"book":"Ọrụ Ndị Ozi","chapter":"7","verse":"7","text":"Mana aga m ata mba ahụ ha na-efe dịka ohu ahụhụ.’7:7 Ya bụ, kpee ha ikpe Chineke kwukwara sị, ‘Mgbe nke a gasịrị, ha ga-esi na mba ahụ pụta, bịa fee m ofufe nʼebe a.’7:7 Jen 15:13,14"},{"book":"Ọrụ Ndị Ozi","chapter":"7","verse":"8","text":"O nyere ya ọgbụgba ndụ nke obibi ugwu. Ebraham mụrụ Aịzik bie ya ugwu nʼụbọchị nke asatọ. Aịzik amụta Jekọb, Jekọb amụta ndịisi ebo iri na abụọ nke Izrel."},{"book":"Ọrụ Ndị Ozi","chapter":"7","verse":"9","text":"“Nʼihi na ndị nna ochie ahụ nwere ekworo nʼebe Josef nọ. Ha resi ya ndị Ijipt dịka ohu. Ma Chineke nọnyeere ya,"},{"book":"Ọrụ Ndị Ozi","chapter":"7","verse":"10","text":"zọpụta ya na mkpagbu ya niile, mee ka o nwee ihuọma na amamihe nʼihu Fero eze Ijipt. Onye mere ya onye ọchịchị nʼala Ijipt na onye nlekọta nke ezinaụlọ ya niile."},{"book":"Ọrụ Ndị Ozi","chapter":"7","verse":"11","text":"“Nʼoge ahụ, ụnwụ dara nʼala Ijipt na nʼala Kenan. Ụnwụ a wetara ahụhụ dị ukwuu. Nna nna anyị ha enwekwaghị ike ịchọta nri."},{"book":"Ọrụ Ndị Ozi","chapter":"7","verse":"12","text":"Ma mgbe Jekọb nụrụ na nri ọka dị nʼala Ijipt, o zipụrụ nna nna anyị ha ka ha gaa njem mbụ ha nʼIjipt. Nke a bụ oge nke mbụ ha na-aga Ijipt."},{"book":"Ọrụ Ndị Ozi","chapter":"7","verse":"13","text":"Mgbe ha gara Ijipt nke ugboro abụọ, Josef mere ka ụmụnne ya mata ya, Fero matakwara ụmụnne Josef."},{"book":"Ọrụ Ndị Ozi","chapter":"7","verse":"14","text":"Mgbe ahụ, Josef ziri ozi ka a kpọta nna ya bụ Jekọb na ndị ikwu ya, ndị dị iri mmadụ asaa na ise ka ha bịakwute ya."},{"book":"Ọrụ Ndị Ozi","chapter":"7","verse":"15","text":"Jekọb gara Ijipt. Ebe ahụ ka ya na nna nna anyị ha nọkwa nwụọ."},{"book":"Ọrụ Ndị Ozi","chapter":"7","verse":"16","text":"E budatara ozu ha na Shekem, ebe e liri ha nʼili nke Ebraham jiri ego ọlaọcha zụta nʼaka ụmụ Hamọ nʼala Shekem."},{"book":"Ọrụ Ndị Ozi","chapter":"7","verse":"17","text":"“Ma mgbe oge ahụ Chineke kwere Ebraham na nkwa na-abịaru nso, ndị Izrel nọ nʼIjipt mụbara nke ukwuu,"},{"book":"Ọrụ Ndị Ozi","chapter":"7","verse":"18","text":"ruo mgbe eze ọzọ nke na-amaghị Josef, bidoro ịchị ọchịchị nʼala Ijipt.7:18 Ọpụ 1:8"},{"book":"Ọrụ Ndị Ozi","chapter":"7","verse":"19","text":"O megburu ndị agbụrụ anyị, kpagbukwaa ha. Manye ndị nna nna anyị ha ka ha tufuo ụmụ ọhụrụ ha, ka ha ghara ịdị ndụ."},{"book":"Ọrụ Ndị Ozi","chapter":"7","verse":"20","text":"“Ọ bụ nʼoge a ka a mụrụ Mosis, ọ mara mma nke ukwuu nʼanya Chineke. A zụrụ ya naanị ọnwa atọ nʼụlọ nna ya."},{"book":"Ọrụ Ndị Ozi","chapter":"7","verse":"21","text":"Mgbe e tufuru ya, ada Fero kpọọrọ ya, zụọ ya dị ka nwa nwoke nke aka ya."},{"book":"Ọrụ Ndị Ozi","chapter":"7","verse":"22","text":"A zụrụ Mosis nʼamamihe niile nke ndị Ijipt, ọ bụrụ dike nʼokwu na nʼọrụ ịtụnanya."},{"book":"Ọrụ Ndị Ozi","chapter":"7","verse":"23","text":"“Mgbe ọ gbara iri afọ anọ, ọ batara ya nʼuche ịga ileta ụmụnna ya ndị Izrel."},{"book":"Ọrụ Ndị Ozi","chapter":"7","verse":"24","text":"Mgbe ọ hụrụ otu onye nʼime ha nke onye Ijipt na-emegide ya, ọ lụtara ya ọgụ, bọtakwara ya ọbọ site nʼigbu onye Ijipt ahụ."},{"book":"Ọrụ Ndị Ozi","chapter":"7","verse":"25","text":"Mosis chere na ụmụnna ya ga-aghọta na Chineke akpọlitela ya isite nʼaka ya napụta ha. Ma ha aghọtaghị."},{"book":"Ọrụ Ndị Ozi","chapter":"7","verse":"26","text":"Nʼụbọchị ọzọ sonụ, Mosis hụrụ ụmụnna ya ndị Izrel abụọ ka ha na-alụ ọgụ. Ọ gbalịrị ime ka udo dịrị nʼetiti ha, sị, ‘Unu bụ ụmụnna, gịnị mere unu ji emejọrịta onwe unu?’"},{"book":"Ọrụ Ndị Ozi","chapter":"7","verse":"27","text":"“Ma nwoke ahụ nke na-emegbu nwanna ya nupuru ya sị, ‘Onye mere gị onyeisi na onye ikpe nʼetiti anyị?"},{"book":"Ọrụ Ndị Ozi","chapter":"7","verse":"28","text":"Ị na-achọ igbu m dị ka i si gbuo onye Ijipt ụnyaahụ?’7:28 Ọpụ 2:14"},{"book":"Ọrụ Ndị Ozi","chapter":"7","verse":"29","text":"Mgbe ọ nụrụ nke a, Mosis gbara ọsọ, gaa biri dị ka ọbịa nʼala Midia. Nʼebe ahụ ka ọ nọ mụta ụmụ nwoke abụọ."},{"book":"Ọrụ Ndị Ozi","chapter":"7","verse":"30","text":"“Mgbe iri afọ anọ gafere, e mere ka Mosis hụ mmụọ ozi nʼọkụ na-ere ọhịa dị nʼọzara, nʼakụkụ Ugwu Saịnaị."},{"book":"Ọrụ Ndị Ozi","chapter":"7","verse":"31","text":"Ma mgbe ọ hụrụ nke a, o juru ya anya. Dị ka ọ na-agaru nso ka o leruo ya anya, ọ nụrụ olu Onyenwe anyị ka ọ dara, sị,"},{"book":"Ọrụ Ndị Ozi","chapter":"7","verse":"32","text":"‘Abụ m Chineke nna nna gị ha. Chineke nke Ebraham, nke Aịzik na nke Jekọb.’7:32 Ọpụ 3:6 Ụjọ mere ka Mosis maa jijiji, na o nweghị ike ilegide ya anya."},{"book":"Ọrụ Ndị Ozi","chapter":"7","verse":"33","text":"“Ma Onyenwe anyị gwara ya, ‘Yipụ akpụkpọụkwụ gị. Nʼihi na ebe ahụ i guzo bụ ala dị nsọ."},{"book":"Ọrụ Ndị Ozi","chapter":"7","verse":"34","text":"Ahụla m otu e si akpagbu ndị m nọ nʼala Ijipt. Anụla m ịsụ ude ha bịakwa ịzọpụta ha. Ugbu a bịa, aga m ezighachi gị nʼIjipt.’7:34 Ọpụ 3:5,7,8,10"},{"book":"Ọrụ Ndị Ozi","chapter":"7","verse":"35","text":"“Ọ bụ otu Mosis ahụ ha jụrụ ajụ, mgbe ha sịrị, ‘Onye mere gị onyeisi na onye ikpe?’ Ọ bụkwa ya ka Chineke zigara ị bụ onyeisi na onye nnapụta ha, site nʼinyeaka mmụọ ozi ahụ mere ka ọ hụ ya nʼọhịa ahụ."},{"book":"Ọrụ Ndị Ozi","chapter":"7","verse":"36","text":"O duuru ha pụta mgbe ọ rụsịrị ọrụ ebube na ihe ịrịbama dị iche iche nʼala Ijipt, na nʼOsimiri Uhie na nʼọzara iri afọ anọ."},{"book":"Ọrụ Ndị Ozi","chapter":"7","verse":"37","text":"“Onye a bụ Mosis ahụ gwara ụmụ Izrel, sị, ‘Chineke ga-eme ka onye amụma nke dị ka m, biliere unu site nʼetiti ụmụnne unu.’7:37 Dit 18:15"},{"book":"Ọrụ Ndị Ozi","chapter":"7","verse":"38","text":"Ya onwe ya nọ nʼọgbakọ nʼọzara, ya na mmụọ ozi ahụ gwara ya okwu nʼUgwu Saịnaị, na nna nna anyị ha; ebe ọ natakwara okwu dị ndụ7:38 Okwu si nʼọnụ Chineke pụta inye anyị."},{"book":"Ọrụ Ndị Ozi","chapter":"7","verse":"39","text":"“Ma nna nna anyị ha jụrụ irubere ya isi. Kama ha nupuru ya nʼakụkụ, ma tụgharịa laghachi azụ nʼIjipt nʼobi ha,"},{"book":"Ọrụ Ndị Ozi","chapter":"7","verse":"40","text":"na-asị Erọn, ‘Meere anyị chi, ndị nke ga-edu anyị, nʼihi na anyị amaghị ihe mere nwoke a bụ Mosis, onye sitere nʼala Ijipt dupụta anyị.’7:40 Ọpụ 32:1"},{"book":"Ọrụ Ndị Ozi","chapter":"7","verse":"41","text":"Ha kpụụrụ onwe ha arụsị nke oyiyi nwa ehi, ha butere ihe ịchụ aja nye ya. Ha ṅụrịrị ọṅụ nʼọrụ nke aka ha."},{"book":"Ọrụ Ndị Ozi","chapter":"7","verse":"42","text":"Ma Chineke chepuru ihu ya site nʼebe ha nọ. Ọ rara ha nye ikpere usuu ihe dị nʼeluigwe.7:42 Anyanwụ, ọnwa na kpakpando dị iche iche Nke a dabara nʼihe e dere nʼakwụkwọ ndị amụma,"},{"book":"Ọrụ Ndị Ozi","chapter":"7","verse":"43","text":"Unu buliri ụlọ ikwu nke Mọlọk"},{"book":"Ọrụ Ndị Ozi","chapter":"7","verse":"44","text":"“Ndị nna nna anyị ha nwere ụlọ ikwu nke iwu ọgbụgba ndụ nʼọzara. E mere ya site na ntụziaka na usoro ihe atụ Chineke gosiri Mosis."},{"book":"Ọrụ Ndị Ozi","chapter":"7","verse":"45","text":"Mgbe Joshua duuru nna nna anyị ha nweta ala ndị mba ọzọ ndị Chineke chụpụrụ. E butekwara igbe ọgbụgba ndụ a nʼala ahụ. Ọ nọgidekwara nʼala ahụ tutu ruo nʼoge Devid."},{"book":"Ọrụ Ndị Ozi","chapter":"7","verse":"46","text":"Onye chọtara ihuọma nʼebe Chineke nọ, ma rịọ ka o wuore Chineke nke Jekọb ebe obibi."},{"book":"Ọrụ Ndị Ozi","chapter":"7","verse":"47","text":"Ma ọ bụ Solomọn wuru ya ụlọ ahụ."},{"book":"Ọrụ Ndị Ozi","chapter":"7","verse":"48","text":"“Otu ọ dị, Onye kachasị ihe niile elu adịghị ebi nʼụlọ e ji aka wuo, dịka onye amụma kwuru,"},{"book":"Ọrụ Ndị Ozi","chapter":"7","verse":"49","text":"“ ‘Eluigwe bụ ocheeze m."},{"book":"Ọrụ Ndị Ozi","chapter":"7","verse":"50","text":"Ọ bụghị aka m mere ihe ndị a niile?’7:50 Aịz 66:1,2"},{"book":"Ọrụ Ndị Ozi","chapter":"7","verse":"51","text":"“Unu ndị isiike! Ndị obi ha, na ntị ha kpọchiri akpọchi ịnụ ihe. Ndị na-ajụ ịnabata Mmụọ Nsọ dịka nna nna unu ha mere."},{"book":"Ọrụ Ndị Ozi","chapter":"7","verse":"52","text":"Ọ dị onye amụma ndị nna unu ha na-akpọgbughị? Ha gburu ọ bụladị ndị buru amụma banyere ọbịbịa nke onye ezi omume ahụ, ma ugbu a unu bụ ndị raara ya nye ma gbukwaa ya."},{"book":"Ọrụ Ndị Ozi","chapter":"7","verse":"53","text":"Unu bụ ndị natara iwu Chineke dịka e nyere ya site nʼaka ndị mmụọ ozi, ma unu edebeghị ya.”"},{"book":"Ọrụ Ndị Ozi","chapter":"7","verse":"54","text":"Mgbe ha nụrụ ihe ndị a, iwe were ha nke ukwu. Ha tara ikikere eze nʼiwe na nʼọnụma nʼebe ọ nọ."},{"book":"Ọrụ Ndị Ozi","chapter":"7","verse":"55","text":"Ma ebe o jupụtara na Mmụọ Nsọ, o lere anya nʼeluigwe hụ ebube Chineke. Ọ hụkwara Jisọs ka o guzoro nʼaka nri Chineke."},{"book":"Ọrụ Ndị Ozi","chapter":"7","verse":"56","text":"Ọ sịrị, “Lee, ana m ahụ ka eluigwe meghere, hụkwa Nwa nke Mmadụ ka ọ na-eguzo nʼaka nri Chineke.”"},{"book":"Ọrụ Ndị Ozi","chapter":"7","verse":"57","text":"Ha mere ụzụ dị ukwuu, were mkpịsịaka ha rụchie ntị ha. Ha niile gbara ọsọ gaa nụkwasị ya,"},{"book":"Ọrụ Ndị Ozi","chapter":"7","verse":"58","text":"dọkpụrụ ya pụọ nʼazụ obodo malite ịtụ ya nkume. Nʼoge a, ndị akaebe wụsara uwe ha nʼụkwụ otu nwokorobịa a na-akpọ Sọl."},{"book":"Ọrụ Ndị Ozi","chapter":"7","verse":"59","text":"Mgbe ha na-atụ Stivin nkume ahụ, o kpere ekpere, “Onyenwe anyị Jisọs, nara mmụọ m.”"},{"book":"Ọrụ Ndị Ozi","chapter":"7","verse":"60","text":"O gburu ikpere nʼala werekwa oke olu tie mkpu, “Onyenwe anyị, biko agụnyekwarala ha mmehie nke a!” Mgbe o kwusiri nke a, ọ dara nʼala nwụọ."}]}