{"data":[{"book":"Titovi","chapter":"1","verse":"1","text":"Milý Tite, můj duchovní synu, jsem poslán hlásat víru těm, které si Bůh vyvolil, učit je poznávat Boží pravdy, které proměňují život."},{"book":"Titovi","chapter":"1","verse":"2","text":"Kdo je přijme, získá nehynoucí život,"},{"book":"Titovi","chapter":"1","verse":"3","text":"slíbený od Boha již před dávnými věky. Nyní Bůh svůj slib Kristovým prostřednictvím potvrdil a po celém světě rozhlašuje zprávu o věčném životě. Z jeho příkazu jsem i já byl pověřen účastí na tomto díle."},{"book":"Titovi","chapter":"1","verse":"4","text":"Přeji ti, můj synu, aby tě Bůh Otec i Ježíš Kristus, náš Zachránce, obdařil svým pokojem a milostí."},{"book":"Titovi","chapter":"1","verse":"5","text":"Nechal jsem tě na Krétě, abys tam uvedl do pořádku, co jsem já už nestihl, a abys podle mých pokynů ustanovil v každém městě starší."},{"book":"Titovi","chapter":"1","verse":"6","text":"Připomínám: musí to být muži bezvadné pověsti, jen jednou ženatí, též jejich děti musí být oddány Ježíši Kristu, své rodiče musí mít v úctě a nepohoršovat svou nezvedeností."},{"book":"Titovi","chapter":"1","verse":"7","text":"Církevní představený je přece Boží správce, a proto musí být mužem bezúhonným: ani domýšlivec, ani vztekloun, ani pijan, ani rváč, ani ziskuchtivý."},{"book":"Titovi","chapter":"1","verse":"8","text":"Musí být pohostinný, dobrosrdečný, rozvážný, nestranný, zbožný a zdrženlivý."},{"book":"Titovi","chapter":"1","verse":"9","text":"Jeho život musí být v dokonalém souladu s vírou, kterou hlásá, aby měl právo nabádat k zdravému učení a umlčovat odpůrce."},{"book":"Titovi","chapter":"1","verse":"10","text":"Je totiž spousta těch, kteří tvrdohlavě překrucují pravdu, hlavně mezi bývalými židy."},{"book":"Titovi","chapter":"1","verse":"11","text":"Těm je třeba zavřít ústa. Do mnoha rodin vnesli zmatek, a to jen proto, aby mohli lovit v kalných vodách."},{"book":"Titovi","chapter":"1","verse":"12","text":"Konečně sám jeden z nich, považovaný dokonce za proroka, charakterizoval své krajany takto: „Kréťané jsou lháři, dobytek a břicha lenivá.“"},{"book":"Titovi","chapter":"1","verse":"13","text":"Opravdu výstižné! Buď na ně co nejpřísnější, aby konečně dostali rozum a přišli ke správné víře."},{"book":"Titovi","chapter":"1","verse":"14","text":"Vždyť ty židovské báje a vymyšlené předpisy zatemňují pravdu."},{"book":"Titovi","chapter":"1","verse":"15","text":"Kdo má čisté srdce, tomu se všechno jeví dobré a čisté. Ale kdo je uvnitř zlý a bezbožný, nachází totéž i kolem sebe, protože se na svět dívá brýlemi svého vlastního špinavého nitra."},{"book":"Titovi","chapter":"1","verse":"16","text":"Takové osoby prohlašují, že znají Boha, ale způsob jejich jednání je usvědčuje ze lži. Jsou protivní, zpupní a neschopní dobrého skutku."}]}