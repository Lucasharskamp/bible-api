{"data":[{"book":"इफिषिणः","chapter":"4","verse":"1","text":"अतो बन्दिरहं प्रभो र्नाम्ना युष्मान् विनये यूयं येनाह्वानेनाहूतास्तदुपयुक्तरूपेण"},{"book":"इफिषिणः","chapter":"4","verse":"2","text":"सर्व्वथा नम्रतां मृदुतां तितिक्षां परस्परं प्रम्ना सहिष्णुताञ्चाचरत।"},{"book":"इफिषिणः","chapter":"4","verse":"3","text":"प्रणयबन्धनेन चात्मन एैक्यं रक्षितुं यतध्वं।"},{"book":"इफिषिणः","chapter":"4","verse":"4","text":"यूयम् एकशरीरा एकात्मानश्च तद्वद् आह्वानेन यूयम् एकप्रत्याशाप्राप्तये समाहूताः।"},{"book":"इफिषिणः","chapter":"4","verse":"5","text":"युष्माकम् एकः प्रभुरेको विश्वास एकं मज्जनं, सर्व्वेषां तातः"},{"book":"इफिषिणः","chapter":"4","verse":"6","text":"सर्व्वोपरिस्थः सर्व्वव्यापी सर्व्वेषां युष्माकं मध्यवर्त्ती चैक ईश्वर आस्ते।"},{"book":"इफिषिणः","chapter":"4","verse":"7","text":"किन्तु ख्रीष्टस्य दानपरिमाणानुसाराद् अस्माकम् एकैकस्मै विशेषो वरोऽदायि।"},{"book":"इफिषिणः","chapter":"4","verse":"8","text":"यथा लिखितम् आस्ते, \"ऊर्द्ध्वम् आरुह्य जेतृन् स विजित्य बन्दिनोऽकरोत्। ततः स मनुजेभ्योऽपि स्वीयान् व्यश्राणयद् वरान्॥\""},{"book":"इफिषिणः","chapter":"4","verse":"9","text":"ऊर्द्ध्वम् आरुह्येतिवाक्यस्यायमर्थः स पूर्व्वं पृथिवीरूपं सर्व्वाधःस्थितं स्थानम् अवतीर्णवान्;"},{"book":"इफिषिणः","chapter":"4","verse":"10","text":"यश्चावतीर्णवान् स एव स्वर्गाणाम् उपर्य्युपर्य्यारूढवान् यतः सर्व्वाणि तेन पूरयितव्यानि।"},{"book":"इफिषिणः","chapter":"4","verse":"11","text":"स एव च कांश्चन प्रेरितान् अपरान् भविष्यद्वादिनोऽपरान् सुसंवादप्रचारकान् अपरान् पालकान् उपदेशकांश्च नियुक्तवान्।"},{"book":"इफिषिणः","chapter":"4","verse":"12","text":"यावद् वयं सर्व्वे विश्वासस्येश्वरपुत्रविषयकस्य तत्त्वज्ञानस्य चैक्यं सम्पूर्णं पुरुषर्थञ्चार्थतः ख्रीष्टस्य सम्पूर्णपरिमाणस्य समं परिमाणं न प्राप्नुमस्तावत्"},{"book":"इफिषिणः","chapter":"4","verse":"13","text":"स परिचर्य्याकर्म्मसाधनाय ख्रीष्टस्य शरीरस्य निष्ठायै च पवित्रलोकानां सिद्धतायास्तादृशम् उपायं निश्चितवान्।"},{"book":"इफिषिणः","chapter":"4","verse":"14","text":"अतएव मानुषाणां चातुरीतो भ्रमकधूर्त्ततायाश्छलाच्च जातेन सर्व्वेण शिक्षावायुना वयं यद् बालका इव दोलायमाना न भ्राम्याम इत्यस्माभि र्यतितव्यं,"},{"book":"इफिषिणः","chapter":"4","verse":"15","text":"प्रेम्ना सत्यताम् आचरद्भिः सर्व्वविषये ख्रीष्टम् उद्दिश्य वर्द्धितव्यञ्च, यतः स मूर्द्धा,"},{"book":"इफिषिणः","chapter":"4","verse":"16","text":"तस्माच्चैकैकस्याङ्गस्य स्वस्वपरिमाणानुसारेण साहाय्यकरणाद् उपकारकैः सर्व्वैः सन्धिभिः कृत्स्नस्य शरीरस्य संयोगे सम्मिलने च जाते प्रेम्ना निष्ठां लभमानं कृत्स्नं शरीरं वृद्धिं प्राप्नोति।"},{"book":"इफिषिणः","chapter":"4","verse":"17","text":"युष्मान् अहं प्रभुनेदं ब्रवीम्यादिशामि च, अन्ये भिन्नजातीया इव यूयं पून र्माचरत।"},{"book":"इफिषिणः","chapter":"4","verse":"18","text":"यतस्ते स्वमनोमायाम् आचरन्त्यान्तरिकाज्ञानात् मानसिककाठिन्याच्च तिमिरावृतबुद्धय ईश्वरीयजीवनस्य बगीर्भूताश्च भवन्ति,"},{"book":"इफिषिणः","chapter":"4","verse":"19","text":"स्वान् चैतन्यशून्यान् कृत्वा च लोभेन सर्व्वविधाशौचाचरणाय लम्पटतायां स्वान् समर्पितवन्तः।"},{"book":"इफिषिणः","chapter":"4","verse":"20","text":"किन्तु यूयं ख्रीष्टं न तादृशं परिचितवन्तः,"},{"book":"इफिषिणः","chapter":"4","verse":"21","text":"यतो यूयं तं श्रुतवन्तो या सत्या शिक्षा यीशुतो लभ्या तदनुसारात् तदीयोपदेशं प्राप्तवन्तश्चेति मन्ये।"},{"book":"इफिषिणः","chapter":"4","verse":"22","text":"तस्मात् पूर्व्वकालिकाचारकारी यः पुरातनपुरुषो मायाभिलाषै र्नश्यति तं त्यक्त्वा युष्माभि र्मानसिकभावो नूतनीकर्त्तव्यः,"},{"book":"इफिषिणः","chapter":"4","verse":"23","text":"यो नवपुरुष ईश्वरानुरूपेण पुण्येन सत्यतासहितेन"},{"book":"इफिषिणः","chapter":"4","verse":"24","text":"धार्म्मिकत्वेन च सृष्टः स एव परिधातव्यश्च।"},{"book":"इफिषिणः","chapter":"4","verse":"25","text":"अतो यूयं सर्व्वे मिथ्याकथनं परित्यज्य समीपवासिभिः सह सत्यालापं कुरुत यतो वयं परस्परम् अङ्गप्रत्यङ्गा भवामः।"},{"book":"इफिषिणः","chapter":"4","verse":"26","text":"अपरं क्रोधे जाते पापं मा कुरुध्वम्, अशान्ते युष्माकं रोषेसूर्य्योऽस्तं न गच्छतु।"},{"book":"इफिषिणः","chapter":"4","verse":"27","text":"अपरं शयताने स्थानं मा दत्त।"},{"book":"इफिषिणः","chapter":"4","verse":"28","text":"चोरः पुनश्चैर्य्यं न करोतु किन्तु दीनाय दाने सामर्थ्यं यज्जायते तदर्थं स्वकराभ्यां सद्वृत्त्या परिश्रमं करोतु।"},{"book":"इफिषिणः","chapter":"4","verse":"29","text":"अपरं युष्माकं वदनेभ्यः कोऽपि कदालापो न निर्गच्छतु, किन्तु येन श्रोतुरुपकारो जायते तादृशः प्रयोजनीयनिष्ठायै फलदायक आलापो युष्माकं भवतु।"},{"book":"इफिषिणः","chapter":"4","verse":"30","text":"अपरञ्च यूयं मुक्तिदिनपर्य्यन्तम् ईश्वरस्य येन पवित्रेणात्मना मुद्रयाङ्किता अभवत तं शोकान्वितं मा कुरुत।"},{"book":"इफिषिणः","chapter":"4","verse":"31","text":"अपरं कटुवाक्यं रोषः कोषः कलहो निन्दा सर्व्वविधद्वेषश्चैतानि युष्माकं मध्याद् दूरीभवन्तु।"},{"book":"इफिषिणः","chapter":"4","verse":"32","text":"यूयं परस्परं हितैषिणः कोमलान्तःकरणाश्च भवत। अपरम् ईश्वरः ख्रीष्टेन यद्वद् युष्माकं दोषान् क्षमितवान् तद्वद् यूयमपि परस्परं क्षमध्वं।"}]}