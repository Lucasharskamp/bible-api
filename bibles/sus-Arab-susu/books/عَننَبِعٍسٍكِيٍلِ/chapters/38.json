{"data":[{"book":"عَننَبِ عٍسٍكِيٍلِ","chapter":"38","verse":"1","text":"عَلَتَلَ نَشَ عَ مَسٍن ﭑ بّ، عَ نَشّ،"},{"book":"عَننَبِ عٍسٍكِيٍلِ","chapter":"38","verse":"2","text":"«عَدَ مَدِ، عِ شَ ﭑ مَ مَسٍنيِ تِ مَفٌفٌ بْشِ مَنفّ فٌفٌ بّ، نَشَن رٌ سِ، مٍسٍكِ، نُن تُبَلِ تَايٍ يَمَرِ مَ."},{"book":"عَننَبِ عٍسٍكِيٍلِ","chapter":"38","verse":"3","text":"عَ قَلَ عَ بّ، ‹مَرِفِ عَلَتَلَ يِ نَن مَسٍنشِ؛ رٌ سِ، تُبَلِ نُن مٍسٍكِ شَ مَنفّ فٌفٌ، ﭑ قَقٍ عِ شِلِ مَ."},{"book":"عَننَبِ عٍسٍكِيٍلِ","chapter":"38","verse":"4","text":"ﭑ وُرٍ رَ سٌمَ نّ عِ بَنفَنيِيٍ كُي، ﭑ عِ رَ مِنِ، عِ تَن نُن عِ شَ سْورِ فَلِيٍ بِرِن؛ عِ شَ سٌييٍ، عٍ رَفِمَ تٌقَنيِيٍ، عِ شَ سْورِيٍ نُن عٍ شَ وُرٍ لٍقَ يَنبَشِيٍ،"},{"book":"عَننَبِ عٍسٍكِيٍلِ","chapter":"38","verse":"5","text":"سْورِ ثٍرِ سٍكَيٍ، سْورِ كُسِكَيٍ، سْورِ ثُتِكَيٍ، عٍ بِرِن نُن عٍ شَ وُرٍ لٍقَيٍ نُن عٍ شُن مَكَنتَ سٍيٍ،"},{"book":"عَننَبِ عٍسٍكِيٍلِ","chapter":"38","verse":"6","text":"فٌمٍرِ نُن عَ شَ سْورِ فَلِ، تٌفَرَ مَ نُن عَ شَ سْورِ فَلِ كٍلِقٍ كْولَ مَ.›»"},{"book":"عَننَبِ عٍسٍكِيٍلِ","chapter":"38","verse":"7","text":"«عِ شَ نَ سْورِ فَلِيٍ بِرِن يَءِلَن عَ قَنيِ رَ عِ شَ يَامَرِ بُن مَ."},{"book":"عَننَبِ عٍسٍكِيٍلِ","chapter":"38","verse":"8","text":"تّمُي شْنكُيٍ نَ دَنفِ، ﭑ عِ شِلِمَ نّ فٍرٍ تِقٍ رَ. عِ قَمَ نّ سِفَدٍ بْشِ ندٍ مَ نَشَن بَرَ فٍرٍ رَبَ، عٍ شَنِن كٌنيِيَ كُي حَمَنّ مَ، عٍ قَ فبِلٍن عٍ شْنيِ، عٍ سَبَتِ بْحّسَ كُي عِسِرَيِلَ فٍيَيٍ قَرِ."},{"book":"عَننَبِ عٍسٍكِيٍلِ","chapter":"38","verse":"9","text":"عِ مّننِ لِمَ نّ عَلْ تُرُننَادّ، عِ تَن نُن عِ شَ سْورِ فَلِيٍ نَشٍيٍ كٍلِشِ دُنِحَ بِرِن مَ. وٌ لُمَ نّ عَلْ نُشُي عِقْورْشِ نَشَن تِمَ بْشِ شُن نَ.»"},{"book":"عَننَبِ عٍسٍكِيٍلِ","chapter":"38","verse":"10","text":"«مَرِفِ عَلَتَلَ يِ نَن مَسٍنشِ، عَ نَشّ؛ نَ لْشْي، عِ نَتّ حَاشِ تٌنفٌمَ نّ."},{"book":"عَننَبِ عٍسٍكِيٍلِ","chapter":"38","verse":"11","text":"عِ عَ قَلَمَ نّ، ‹ﭑ سِفَمَ نّ بْشِ شِلِ مَ، تّتّ مُ نَشَن نَبِلِنشِ. نَاكَيٍ مُ يَءِلَنشِ فٍرٍ تِقٍ رَ، عٍ بِرِن سَبَتِشِ بْحّسَ كُي. تّتّ مُ نَ عٍ شَ تَايٍ رَبِلِنيِ، نَادّ بَلَنشِيٍ مُ نَ عٍ شْنيِ."},{"book":"عَننَبِ عٍسٍكِيٍلِ","chapter":"38","verse":"12","text":"ﭑ عٍ هَرِفٍ بِرِن تٌنفٌمَ نّ عٍ شَ تَا يَءِلَنشِيٍ كُي، عٍ فبِلٍنشِ دّننَشّ كٍلِقٍ حَمَنّ مَ. نَاقُلِ نُن شُرُ سٍ فبٍفبٍ نَ مّننِ بْشِ تَفِ.›"},{"book":"عَننَبِ عٍسٍكِيٍلِ","chapter":"38","verse":"13","text":"سٍيبَكَيٍ، دٍدَنكَيٍ، تَرَ سِسِ يُلّيٍ، نُن عٍ شَ مِشِيٍ بِرِن عِ مَشْرِنمَ نّ، ‹عِ نَ سِفَقٍ نَاقُلِ نَن تٌنفٌدٍ؟ عِ بَرَ سْورِ فَلِيٍ شِلِ وٌ شَ مُحّ بٍلٍبٍلٍ تِ، عَلْ شّيمَ، فبٍتِ، شُرُ سٍيٍ، نُن سٍ قَنيِ فبّتّيٍ؟›»"},{"book":"عَننَبِ عٍسٍكِيٍلِ","chapter":"38","verse":"14","text":"«نَ نَن عَ رَ، عَدَ مَدِ، عِ شَ ﭑ مَ مَسٍنيِ تِ فٌفٌ بّ، عِ نَشّ، ‹مَرِفِ عَلَتَلَ يِ نَن مَسٍنشِ؛ ﭑ مَ حَمَ عِسِرَيِلَ نَ سَبَتِ شَشِلِسَ كُي لْشْي نَشّ، عِ قَمَ نَ تٌدٍ."},{"book":"عَننَبِ عٍسٍكِيٍلِ","chapter":"38","verse":"15","text":"عِ كٍلِمَ نّ عِ شْنيِ كْولَ مَبِرِ، عِ تَن نُن سْورِ فَلِ وُيَشِيٍ كٍلِقٍ دُنِحَ بِرِن مَ، عٍ بِرِن تِشِ سٌييٍ قَرِ، عٍ بِرَ عِ قْشْ رَ."},{"book":"عَننَبِ عٍسٍكِيٍلِ","chapter":"38","verse":"16","text":"عِ قَمَ نّ ﭑ مَ حَمَ عِسِرَيِلَ شِلِ مَ، عَلْ نُشُي عِقْورْشِ نَشَن دُ سُمَ بْشِ شُن نَ. نَ تّمُي ﭑ عِ رَقَمَ نّ ﭑ مَ بْشِ شِلِ مَ، عَلَكٌ دُنِحَ شَ ﭑ مَ سّنِيّنيِ كٌلٌن عِ سَابُي رَ.›»"},{"book":"عَننَبِ عٍسٍكِيٍلِ","chapter":"38","verse":"17","text":"«مَرِفِ عَلَتَلَ يِ نَن مَسٍنشِ، عَ نَشّ؛ تّمُي دَنفِشِ ﭑ مَ كٌنيِ نَمِحْنمّ عِسِرَيِلَكَيٍ نُ بَرَ عِ شَ قٍ قَلَ، ﭑ عِ شّيمَ عٍ فٍرٍدٍ كِ نَشّ."},{"book":"عَننَبِ عٍسٍكِيٍلِ","chapter":"38","verse":"18","text":"يِ نَن قَمَ رَبَدٍ نَ لْشْي؛ فٌفٌ نَ دِن عِسِرَيِلَ رَ، ﭑ مَ شْنّ تٍمَ نّ عَلْ تّ."},{"book":"عَننَبِ عٍسٍكِيٍلِ","chapter":"38","verse":"19","text":"عِسِرَيِلَ بْشِ سّرّنمَ نّ ﭑ مَ شْنّ شُنفبٍ كُي."},{"book":"عَننَبِ عٍسٍكِيٍلِ","chapter":"38","verse":"20","text":"يّشّيٍ، شْنِيٍ، وُلَءِ سُبٍيٍ، بُبُسٍيٍ، نُن عَدَ مَدِيٍ بِرِن، عٍ فَاشُمَ نّ ﭑ يَ رَ. فٍيَيٍ نُن تٍنتٍنيِيٍ بِرَ مَ نّ، بَنشِيٍ شَلّيٍ كَنَ."},{"book":"عَننَبِ عٍسٍكِيٍلِ","chapter":"38","verse":"21","text":"ﭑ فٍرٍ يَ رَقِندِ مَ نّ فٌفٌ مَ ﭑ مَ فٍيَيٍ بِرِن قَرِ! مَرِفِ عَلَتَلَ شُي نَن نَ كِ. عَ شَ سْورِيٍ عٍ شَ سَنتِدّفّمَ رَ مِنِمَ نّ عٍ تّي كُي عٍ نفَشَكٍرٍنيِيٍ شِلِ مَ."},{"book":"عَننَبِ عٍسٍكِيٍلِ","chapter":"38","verse":"22","text":"ﭑ فٌفٌ شُن نَكَنَمَ نّ وُفَنيِ نُن قَشّ تِقٍ رَ. ﭑ تُنّ شْرْشْي، بَلَبَلَنيِ، نُن تّ رَفٌرٌ مَ نّ عَ مَ، عَ نُن عَ شَ سْورِ فَلِيٍ مَ كٍلِقٍ دُنِحَ بِرِن مَ."},{"book":"عَننَبِ عٍسٍكِيٍلِ","chapter":"38","verse":"23","text":"نَ كُي، ﭑ نَ ﭑ مَ مَنفّيَ نُن ﭑ مَ سّنِيّنيِ مَسٍنمَ نّ دُنِحَ سِ بِرِن بّ. نَ تّمُي، عٍ عَ كٌلٌنمَ نّ عَ عَلَتَلَ نَن ﭑ نَ.»"}]}