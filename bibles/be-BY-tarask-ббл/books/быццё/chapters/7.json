{"data":[{"book":"БЫЦЦЁ","chapter":"7","verse":"1","text":"І сказаў Гасподзь Бог Ною: увайдзі ты і ўся сям'я твая ў каўчэг, бо цябе Я ўбачыў праведным прад Мною ў родзе гэтым;"},{"book":"БЫЦЦЁ","chapter":"7","verse":"2","text":"і ўсякага быдла чыстага вазьмі па сем, мужчынскага полу і жаночага, а з быдла нячыстага па два, мужчынскага полу і жаночага;"},{"book":"БЫЦЦЁ","chapter":"7","verse":"3","text":"таксама і з птушак нябесных чыстых па сем, мужчынскага полу і жаночага, каб захаваць племя на ўсю зямлю:"},{"book":"БЫЦЦЁ","chapter":"7","verse":"4","text":"бо празь сем дзён Я буду выліваць дождж на зямлю сорак дзён і сорак ночаў; і вынішчу ўсё існае, што Я стварыў, з улоньня зямлі."},{"book":"БЫЦЦЁ","chapter":"7","verse":"5","text":"Ной зрабіў усё, што Гасподзь Бог наказаў яму."},{"book":"БЫЦЦЁ","chapter":"7","verse":"6","text":"А Ною было шэсьцьсот гадоў, як патоп водны прыйшоў на зямлю."},{"book":"БЫЦЦЁ","chapter":"7","verse":"7","text":"І ўвайшоў Ной і сыны ягоныя, і жонка яго і жонкі сыноў ягоных зь ім у каўчэг ад водаў патопу."},{"book":"БЫЦЦЁ","chapter":"7","verse":"8","text":"І з быдла чыстага і з усіх паўзуноў зямных"},{"book":"БЫЦЦЁ","chapter":"7","verse":"9","text":"па пары, мужчынскага полу і жаночага, увайшлі да Ноя ў каўчэг, як Гасподзь Бог наказаў Ною."},{"book":"БЫЦЦЁ","chapter":"7","verse":"10","text":"Празь сем дзён воды патопу прыйшлі на зямлю."},{"book":"БЫЦЦЁ","chapter":"7","verse":"11","text":"На шасьцісотым годзе жыцьця Ноевага, на другім месяцы, на сямнаццаты дзень месяца, у гэты дзень адчыніліся ўсе крыніцы вялікай бездані, і вокны нябесныя адчыніліся;"},{"book":"БЫЦЦЁ","chapter":"7","verse":"12","text":"і ліў на зямлю дождж сорак дзён і сорак ночаў."},{"book":"БЫЦЦЁ","chapter":"7","verse":"13","text":"У гэты самы дзень увайшоў у каўчэг Ной, і Сім, Хам і Яфэт, сыны Ноевыя, і жонка Ноева, і тры жонкі сыноў ягоных зь імі."},{"book":"БЫЦЦЁ","chapter":"7","verse":"14","text":"Яны, і ўся жывёла паводле роду іхняга, і ўсякае быдла паводле роду яго, і ўсе гады, паўзуны па зямлі, паводле роду іхняга, і ўсё лётнае паводле роду ягонага, усе птушкі, усе крылатыя."},{"book":"БЫЦЦЁ","chapter":"7","verse":"15","text":"І ўвайшлі да Ноя ў каўчэг па пары ад усякай плоці, у якой ёсьць дух жыцьця;"},{"book":"БЫЦЦЁ","chapter":"7","verse":"16","text":"і тыя, што ўвайшлі, мужчынскі і жаночы пол усякай плоці ўвайшлі, як наказаў яму Гасподзь Бог. І зачыніў Гасподзь за ім."},{"book":"БЫЦЦЁ","chapter":"7","verse":"17","text":"І доўжылася на зямлі паводка сорак дзён, і памножылася вада і падняўся каўчэг, і ён узвысіўся над зямлёю;"},{"book":"БЫЦЦЁ","chapter":"7","verse":"18","text":"а вада мацнела і вельмі множылася на зямлі, і каўчэг плаваў па паверхні водаў."},{"book":"БЫЦЦЁ","chapter":"7","verse":"19","text":"І ўзмацнела вада на зямлі незвычайна, так што пакрыліся ўсе высокія горы, якія ёсьць пад усім небам:"},{"book":"БЫЦЦЁ","chapter":"7","verse":"20","text":"на пятнаццаць локцяў паднялася над імі вада, і пакрыліся горы."},{"book":"БЫЦЦЁ","chapter":"7","verse":"21","text":"І зьнежыцьцёвела ўсякая плоць, якая рухаецца па зямлі, і птушкі і быдла, і зьвяры і ўсе гады, якія поўзаюць па зямлі, і ўсе людзі;"},{"book":"БЫЦЦЁ","chapter":"7","verse":"22","text":"усё, што мела дыханьне духу жыцьця ў ноздрах сваіх на сушы, памерла."},{"book":"БЫЦЦЁ","chapter":"7","verse":"23","text":"Зьнішчылася кожная істота, якая была на паверхні; ад чалавека да быдла, і гадаў і птушак нябесных, усё зьнішчылася зь зямлі: застаўся толькі Ной, і што было зь ім у каўчэзе."},{"book":"БЫЦЦЁ","chapter":"7","verse":"24","text":"А вада мацнела на зямлі сто пяцьдзясят дзён."}]}