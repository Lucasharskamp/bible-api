{"data":[{"book":"1Wakolinto","chapter":"9","verse":"1","text":"Togola miye suyo mntu alekelwe? Miye suyo msigilwa? Samwonaga Yesu Zumbe dyetu? Nyuwe hamlawane na ndima yangu kwachausa cha Zumbe?"},{"book":"1Wakolinto","chapter":"9","verse":"2","text":"Hata hegu wantu watuhu hawakunizumila kugamba miye ni msigilwa, nyuwe mwanizumila kugamba ni msigilwa. Nyuwe mwi chilagiso chikulagisa kugamba miye ni msigilwa, kwachausa cha kulungana kwenyu na Zumbe."},{"book":"1Wakolinto","chapter":"9","verse":"3","text":"Wantu wakunilaha, negombela vino,"},{"book":"1Wakolinto","chapter":"9","verse":"4","text":"Togola, hachina udahi wa kudya na kunywa?"},{"book":"1Wakolinto","chapter":"9","verse":"5","text":"Togola, hachina udahi wa kutamba hamwenga na mvyele mkulisito saviya wakudamanya wasigilwa watuhu, walumbuze Zumbe na Kefa?"},{"book":"1Wakolinto","chapter":"9","verse":"6","text":"Hegu ni miye du na Banaba chikungwa kudamanya ndima vikuleka chikekala?"},{"book":"1Wakolinto","chapter":"9","verse":"7","text":"Ni mnkondo yuhi akulihila undima wakwe mwe nkondo? Ni mlimi yuhi hekudya matunda ye miti yakwe ye mizabibu? Ni mdimi yuhi hekunywa mele ye difyo dyakwe akudima?"},{"book":"1Wakolinto","chapter":"9","verse":"8","text":"Sikwechinda mwenye mwe mbuli zino za chimtu, kwaviya Sigilizi ya Musa haikulonga ivyo?"},{"book":"1Wakolinto","chapter":"9","verse":"9","text":"Iwandikwa mwe Sigilizi ya Musa, “Usekuijela fuwo njeku ukujeseza kuhulula maiso.” Haluse, nivyo kugamba Chohile asinya mbuli za njeku?"},{"book":"1Wakolinto","chapter":"9","verse":"10","text":"Hegu, nendile hakuchifanyanya suwe akalonga ivyo? Heye, yano nayawandikwa kwa chausa chetu suwe, kwaviya yudya akulima na yudya akuhulula, wose waidi wana wedi wa kutenda na msuhi wa kuhokela ulozo."},{"book":"1Wakolinto","chapter":"9","verse":"11","text":"Uneva hegu suwe chihanda mbeyu ya chimuye mgati mwenyu, togola, ni mbuli nkulu chikasuma vintu vyetu chikunga kulaila kwenyu?"},{"book":"1Wakolinto","chapter":"9","verse":"12","text":"Uneva watuhu wana udahi wa kuhokela vintu saivyo kulaila kwenyu, ivyo, suwe hachina udahi utendese kujinka awo?"},{"book":"1Wakolinto","chapter":"9","verse":"13","text":"Hamvimanyize kugamba, wakudamanya ndima mwe Nyumba nkulu ya Chohile nkande yawo waipatila mwe Nyumba nkulu ya Chohile, naho kugamba wakulaviza ntambiko mwe nchanja wahokela mwe viya wakulavya?"},{"book":"1Wakolinto","chapter":"9","verse":"14","text":"Mwe ivyo, Zumbe kasigila kugamba wadya wakulonga Mbuli yedi ya Kulisito wasinye mwe kupata viya vikuleka wakatenda na ujima."},{"book":"1Wakolinto","chapter":"9","verse":"15","text":"Mna, miye sijeseze udahi wowose uwo. Naho sikuwandika nepatile udahi uwo, kwangu miye ni vyedi nibanike ukaleka kumtenda yoyose awone kugamba netunya vyabule."},{"book":"1Wakolinto","chapter":"9","verse":"16","text":"Hegu nailonga Mbuli yedi ya Kulisito, iyo siyo mbuli ya kwefenyeza, iyo ni mbuli hungwa nidamanye. Naho, nkondo ni yangu hegu sinailongile Mbuli yedi ya Kulisito!"},{"book":"1Wakolinto","chapter":"9","verse":"17","text":"Hegu nahadamanya indima ino mweviya hunga mwenye, nanina msuhi wa maliho, mna naidamanya ndima hungwa, kwaviya Chohile kaninka indima ino niijese."},{"book":"1Wakolinto","chapter":"9","verse":"18","text":"Elo Maliho yangu ni yahi? Maliho yangu ni kuilonga Mbuli yedi ya Kulisito bule, kuleka kunga udahi ukununga kwa kuilonga."},{"book":"1Wakolinto","chapter":"9","verse":"19","text":"Miye suyo mtumwa ywa mntu yoyose, mna setenda mtumwa ywa chila yumwenga chani nimpatile Kulisito wantu walozize vikudahika."},{"book":"1Wakolinto","chapter":"9","verse":"20","text":"Umo nendile hadamanya ndima kwa Wayahudi nasikala saviya Myahudi chani niwapate Wayahudi, hata hegu miye sikutongela Sigilizi ya Musa, mna chani niwapate awo wakutongela Sigilizi iyo, hatenda mwawo, nekala kutongela Isigilizi iyo."},{"book":"1Wakolinto","chapter":"9","verse":"21","text":"Kwa wadya hewena Sigilizi, nekala saviya wowo, saviya sina Sigilizi, chani niwapate hewena Sigilizi. Kuno suko kugamba miye sikutongela Sigilizi ya Chohile, kwaviya natongela Sigilizi za Kulisito."},{"book":"1Wakolinto","chapter":"9","verse":"22","text":"Mwe wahwele nekala saviya ahwele, chani niwapate awo wahwele. Setenda chila chintu mwa wantu wose chani wahonywe awamwenga kwa chila sila."},{"book":"1Wakolinto","chapter":"9","verse":"23","text":"Nadamanya yano yose kwachausa cha Mbuli yedi ya Kulisito, chani nidahe kutendeka hamwenga na watuhu mwe ujimbiko wakwe."},{"book":"1Wakolinto","chapter":"9","verse":"24","text":"Hegu, hamvimanyize kugamba hantu he kugulukila woseni wakuguluka waguluka, mna ni yumwenga du akuhokela ntunyo? Gulukani mweviya vikuleka mkahokela ntunyo."},{"book":"1Wakolinto","chapter":"9","verse":"25","text":"Chila wakugombela ntunyo mwe misezigo watozesa mazwela na kwivisa mwe yose, chani wahokele ntunyo ikubanika, mna suwe chadamanya ivyo chani chihokele chilemba hechikubanika."},{"book":"1Wakolinto","chapter":"9","verse":"26","text":"Ivyo nivyo vikuleka huguluka hatenda na niya ya kuhuda, nivyo vikuleka nikale saviya mtowana ngumi, akudula ngumi zakwe mwe hewa."},{"book":"1Wakolinto","chapter":"9","verse":"27","text":"Nasulumiza umwili wangu na kuuvinya, mwenye ninase kulemelwa haheza kuwagambila watuhu."}]}