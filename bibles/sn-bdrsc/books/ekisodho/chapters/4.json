{"data":[{"book":"Ekisodho","chapter":"4","verse":"1","text":"Mozisi akapindura akati, “Ko, kana vakasanditenda kana kunditeerera uye vakati, ‘Jehovha haana kuzviratidza kwauri’?”"},{"book":"Ekisodho","chapter":"4","verse":"2","text":"Ipapo Jehovha akati kwaari, “Chiiko icho chiri muruoko rwako?”"},{"book":"Ekisodho","chapter":"4","verse":"3","text":"Jehovha akati, “Ikande pasi.”"},{"book":"Ekisodho","chapter":"4","verse":"4","text":"Ipapo Jehovha akati kwaari, “Tambanudza ruoko ugoibata nokumuswe.” Saka Mozisi akatambanudza ruoko ndokubata nyoka uye ikadzokera pakare pakuva tsvimbo muruoko rwake."},{"book":"Ekisodho","chapter":"4","verse":"5","text":"Jehovha akati, “Izvi ndezvokuti vagotenda kuti Jehovha, Mwari wamadzibaba avo, Mwari waAbhurahama, Mwari waIsaka, naMwari waJakobho, azviratidza kwauri.”"},{"book":"Ekisodho","chapter":"4","verse":"6","text":"Ipapo Jehovha akati, “Isa ruoko rwako muchipfuva chako.” Saka Mozisi akaisa ruoko rwake muchipfuva chake, uye paakarubudisa, rwakanga rwachena maperembudzi, sechando."},{"book":"Ekisodho","chapter":"4","verse":"7","text":"Iye akati, “Zvino chirudzorerazve muchipfuva chako,” uye paakarubudisa, rwakanga rwavandudzwa, rwaita somuviri wake wose."},{"book":"Ekisodho","chapter":"4","verse":"8","text":"Ipapo Jehovha akati, “Kana vasingakutendi kana kuteerera kuchiratidzo chokutanga, vangangotendawo chechipiri."},{"book":"Ekisodho","chapter":"4","verse":"9","text":"Asi kana vasingatendi zviratidzo zviviri izvi kana kukuteerera, utore mvura kubva muna Nairi ugoidira pasi. Mvura yaunotora kubva murwizi ichava ropa pamusoro pevhu.”"},{"book":"Ekisodho","chapter":"4","verse":"10","text":"Mozisi akati kuna Jehovha, “Haiwa Jehovha, handina kumbogona kutaura, kunyange nakare, kana kubva pamataura nomuranda wenyu. Ndinokakama pakutaura uye rurimi rwangu runononoka.”"},{"book":"Ekisodho","chapter":"4","verse":"11","text":"Jehovha akati kwaari, “Ndianiko akapa munhu muromo? Ndianiko anomuita matsi kana mbeveve? Ndiani anomusvinudza kana kumuita bofu? Handisini here, Jehovha?"},{"book":"Ekisodho","chapter":"4","verse":"12","text":"Zvino chienda, ini ndichakubatsira kutaura uye ndichakudzidzisa zvokutaura.”"},{"book":"Ekisodho","chapter":"4","verse":"13","text":"Asi Mozisi akati, “Haiwa Jehovha, ndapota hangu, tumai henyu mumwe kuti aite izvozvo.”"},{"book":"Ekisodho","chapter":"4","verse":"14","text":"Ipapo kutsamwa kwaJehovha kwakapisa pamusoro paMozisi uye akati, “Ko, mukoma wako, Aroni muRevhi? Ndinoziva kuti anogona kutaura zvakanaka. Ari munzira kuzokuchingamidza izvozvi, uye mwoyo wake uchafara paachakuona."},{"book":"Ekisodho","chapter":"4","verse":"15","text":"Uchataura naye ugoisa mashoko mumuromo make; ndichakubatsirai mose uye ndichakudzidzisai zvokuita."},{"book":"Ekisodho","chapter":"4","verse":"16","text":"Uye achataura kuvanhu panzvimbo yako, uye zvichaita sokunge iye ndiye muromo wako uye sokunge iwe ndiwe Mwari kwaari."},{"book":"Ekisodho","chapter":"4","verse":"17","text":"Asi takura tsvimbo iyi muruoko rwako yauchaita zviratidzo nayo.”"},{"book":"Ekisodho","chapter":"4","verse":"18","text":"Ipapo Mozisi akadzokera kuna Jeturo tezvara wake akati kwaari, “Regai ndidzokere kuvanhu vokwangu kuIjipiti kuti ndinoona kana vachiri vapenyu.”"},{"book":"Ekisodho","chapter":"4","verse":"19","text":"Zvino Jehovha akanga ati kuna Mozisi ari muMidhiani, “Dzokera kuIjipiti, nokuti vanhu vose vaida kukuuraya vakafa.”"},{"book":"Ekisodho","chapter":"4","verse":"20","text":"Saka Mozisi akatora mukadzi wake navanakomana vake akavakwidza pambongoro akasimuka akadzokera kuIjipiti. Uye akatakura tsvimbo yaMwari muruoko rwake."},{"book":"Ekisodho","chapter":"4","verse":"21","text":"Jehovha akati kuna Mozisi, “Paunodzokera kuIjipiti, uone kuti waita zvishamiso zvose pamberi paFaro, ndakupa simba rokuita izvozvo. Asi ndichaomesa mwoyo wake zvokuti haazotenderi vanhu kuenda."},{"book":"Ekisodho","chapter":"4","verse":"22","text":"Ipapo uti kuna Faro, ‘Zvanzi naJehovha: Israeri ndiye mwanakomana wangu wedangwe,"},{"book":"Ekisodho","chapter":"4","verse":"23","text":"uye ndinoti kwauri, “Rega mwanakomana wangu aende, kuti anondinamata.” Asi kana ukaramba kumutendera kuti aende, ndichauraya mwanakomana wako wedangwe.’ ”"},{"book":"Ekisodho","chapter":"4","verse":"24","text":"Ari paimba yavaeni pavakavata, Jehovha akasangana naMozisi uye akada kumuuraya."},{"book":"Ekisodho","chapter":"4","verse":"25","text":"Asi Zipora akatora banga rebwe romusarasara akacheka chikanda chapamberi chomwanakomana wake uye akabata tsoka dzaMozisi nacho. Akati, “Zvirokwazvo uri murume weropa kwandiri.”"},{"book":"Ekisodho","chapter":"4","verse":"26","text":"Saka Jehovha akamurega. Panguva iyoyo Zipora akati kwaari, “Murume weropa,” achireva nezvokudzingiswa."},{"book":"Ekisodho","chapter":"4","verse":"27","text":"Jehovha akati kuna Aroni, “Enda kurenje undosangana naMozisi.” Saka akasangana naMozisi pagomo raMwari uye akamutsvoda."},{"book":"Ekisodho","chapter":"4","verse":"28","text":"Ipapo Mozisi akaudza Aroni zvinhu zvose zvaakanga atumwa naJehovha kuti azozvitaura, uyewo pamusoro pezvishamiso zvose zvaakanga amurayira kuti aite."},{"book":"Ekisodho","chapter":"4","verse":"29","text":"Mozisi naAroni vakaunganidza vakuru vose vavana vaIsraeri,"},{"book":"Ekisodho","chapter":"4","verse":"30","text":"uye Aroni akavaudza zvinhu zvose zvakanga zvaudzwa Mozisi naJehovha. Akaitawo zviratidzo pamberi pavanhu,"},{"book":"Ekisodho","chapter":"4","verse":"31","text":"vakatenda. Uye pavakanzwa kuti Jehovha akanga ane hanya navo, uye kuti akanga aona kutambudzika kwavo, vakakotama pasi vakanamata."}]}