{"data":[{"book":"James","chapter":"3","verse":"1","text":"Ulenai ngai, akatam khatchu ocha hong-emaru, ajarchu nangni'n ningjet, khachu ocha ka-eii eini ngaihi kheeldoomma chong anatansik eii."},{"book":"James","chapter":"3","verse":"2","text":"Eini rakip insuina ninei, achongrilna rakip-ah insuina kaneimak miring inom inchu, ama kha puikatung miring eii halli apum rakip kha insur mator."},{"book":"James","chapter":"3","verse":"3","text":"Sakor hi eini iti juinasik-ah abaiya thirrui nithun, halli eini minsinazoot reiya niminsi mator."},{"book":"James","chapter":"3","verse":"4","text":"Rakuong hi minkhina khat-ah leirui, Thipui kangar ominnum, akalok Rakuong kha akasep pa'n akasiin rakuongsung inliing na-ah aminsinazoot reiya aminsi."},{"book":"James","chapter":"3","verse":"5","text":"Hile in-ang rip-ah, malei hi pumma kaom akasiinthei saram inkhat eii takkha loktheiya in-or mator."},{"book":"James","chapter":"3","verse":"6","text":"Malei hi mei ka-ang eii. Nipumma kaom kadikmak khet saram inkhat kha eii, nipum rakip aminchok, meikhur makheiya kahong mei kha'n niringkhuo pumpui meiya aminkaang."},{"book":"James","chapter":"3","verse":"7","text":"Manmasi eini'n ramsa, wa, awonna intoot khouring, khat-um nga inti khouring rakip ngaihi nisur mator,"},{"book":"James","chapter":"3","verse":"8","text":"takkha tu miring innun malei hichu surmatormu. Malei hi surmator kaommak akathamak kha eii, thinasik tur in kasip eii."},{"book":"James","chapter":"3","verse":"9","text":"Malei ya eini'n Nipumi khat-um Pa Pathian kha niminpaak; halli Pathian ramilla ibool mi ngaidiang um khomaak nisaamna. Inphut 1:26"},{"book":"James","chapter":"3","verse":"10","text":"In-angrip mur makheiya minpaakna khat-um khomaak saamna kha asuok, ulenai ngai, hiwahi akadik emak!"},{"book":"James","chapter":"3","verse":"11","text":"Tuiring inkhat makheiya akathum li akakha tui suoksuom niabe?"},{"book":"James","chapter":"3","verse":"12","text":"Ulenai ngai, theichang kuungkhan ruongmoot kara abe, emakli theibom kuungkhan theichang kara abe? karamak, aka-al tuiring kha'n tuikathum suokmak."},{"book":"James","chapter":"3","verse":"13","text":"Tume nangni karra akasing khat-um jetmatorna kanei? aringkhuo omchan katha khan ama'n malarrase, lungsing lungwar khat-um nunchan inchuolna chuonkatha itho khan malarrase."},{"book":"James","chapter":"3","verse":"14","text":"Takkha namalungnga kara-ot, ka-ngep, khat-um phaamrai kase na-e inchu, nang lungsing lungwar khan in-or inlang akadik chungnga manu thomaro."},{"book":"James","chapter":"3","verse":"15","text":"Khawa lungsing lungwar kha marwaan makheiya kajuo emak; manmasituol takha eii, ratha lamtiang emak khat-um raikhuo makheiya eii."},{"book":"James","chapter":"3","verse":"16","text":"Kara-ot khat-um phaamrai kase omna munkhan, inthiarmak khat-um kathamak rakip omsik eii."},{"book":"James","chapter":"3","verse":"17","text":"Takkha marwaan makheiya kajuo lungsing lungwar khachu mansakhet-ah inthiang; kadai, nunchan inchuol, malung inthiang, inriang kasip, akatha chuonkatho, mimeel mimai ka-enmak khat-um malungtak karoon hi eii."},{"book":"James","chapter":"3","verse":"18","text":"Akadai kabool mi ngaikhan akadai muchi kha inwor halli akadik kha inrakhool."}]}