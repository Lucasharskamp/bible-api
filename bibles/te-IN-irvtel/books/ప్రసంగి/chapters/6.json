{"data":[{"book":"ప్రసంగి","chapter":"6","verse":"1","text":"సూర్యుని కింద ఒక అన్యాయం నేను చూశాను. అది మనుషులకు గొప్ప దురవస్థగా ఉంది."},{"book":"ప్రసంగి","chapter":"6","verse":"2","text":"అదేంటంటే, దేవుడు ఒకడికి ధనధాన్య సమృద్ధిని, ఘనతను అనుగ్రహిస్తాడు. అతడేం కోరినా అది కొరత లేకుండా ఇస్తాడు. అయితే దాన్ని అనుభవించే శక్తి మాత్రం దేవుడు అతనికి ఇవ్వడు. వేరే వ్యక్తి దాన్ని అనుభవిస్తాడు. ఇది నిష్ప్రయోజనంగా, గొప్ప అన్యాయంగా కనిపిస్తున్నది."},{"book":"ప్రసంగి","chapter":"6","verse":"3","text":"ఒకడు వంద మంది పిల్లలను కని, దీర్ఘాయువుతో ఎల్లకాలం జీవించినా, అతడు హృదయంలో సంతృప్తి అంటే తెలియకుండా, చనిపోయిన తరవాత తగిన రీతిలో సమాధికి నోచుకోకపోతే వాడికంటే పుట్టగానే చనిపోయిన పిండం మేలని నేను తలుస్తున్నాను."},{"book":"ప్రసంగి","chapter":"6","verse":"4","text":"అది నిర్జీవంగా వచ్చి చీకటి లోకి వెళుతుంది. దాని పేరు ఎవరికీ తెలియదు."},{"book":"ప్రసంగి","chapter":"6","verse":"5","text":"అది సూర్యుణ్ణి చూడలేదు, దానికేమీ తెలియదు. అతనికి లేని విశ్రాంతి దానికి ఉంది."},{"book":"ప్రసంగి","chapter":"6","verse":"6","text":"అలాటి వ్యక్తి రెండు వేల సంవత్సరాలు బతికినా సంతోషించలేక పోతే అతడు కూడా మిగిలిన అందరూ వెళ్ళే స్థలానికే వెళ్తాడు కదా!"},{"book":"ప్రసంగి","chapter":"6","verse":"7","text":"మనుషుల కష్టం అంతా తమ నోరు నింపుకోడానికే."},{"book":"ప్రసంగి","chapter":"6","verse":"8","text":"మూర్ఖుల కంటే జ్ఞానుల గొప్పతనం ఏమిటి?"},{"book":"ప్రసంగి","chapter":"6","verse":"9","text":"మనస్సు పొందలేని దాని గురించి ఆశపడడం కంటే కంటికి ఎదురుగా ఉన్నదానితో తృప్తి పడడం మంచిది."},{"book":"ప్రసంగి","chapter":"6","verse":"10","text":"ఇప్పుడు ఉన్నది చాలా కాలం క్రితం తెలిసిందే."},{"book":"ప్రసంగి","chapter":"6","verse":"11","text":"పలికిన మాటల్లో వ్యర్థమైనవి చాలా ఉంటాయి."},{"book":"ప్రసంగి","chapter":"6","verse":"12","text":"నీడలాగా తమ జీవితాలను వ్యర్థంగా గడిపేసే మనుషులకు తమకేది మంచిదో ఎవరికి తెలుసు?"}]}