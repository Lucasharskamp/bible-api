{"data":[{"book":"निर्गमन","chapter":"37","verse":"1","text":"फिर बसलेल ने बबूल की लकड़ी का सन्दूक37:1 सन्दूक: सन्दूक पवित्रस्थान का केंद्र था। इसमें साक्षीपत्र अर्थात् ईश्वरीय व्यवस्था की पाटियाँ, अर्थात् यहोवा और उसके लोगों के बीच वाचा के नियम थे। बनाया; उसकी लम्बाई ढाई हाथ, चौड़ाई डेढ़ हाथ, और ऊँचाई डेढ़ हाथ की थी।"},{"book":"निर्गमन","chapter":"37","verse":"2","text":"उसने उसको भीतर बाहर शुद्ध सोने से मढ़ा, और उसके चारों ओर सोने की बाड़ बनाई।"},{"book":"निर्गमन","chapter":"37","verse":"3","text":"और उसके चारों पायों पर लगाने को उसने सोने के चार कड़े ढाले, दो कड़े एक ओर और दो कड़े दूसरी ओर लगे।"},{"book":"निर्गमन","chapter":"37","verse":"4","text":"फिर उसने बबूल के डंडे बनाए, और उन्हें सोने से मढ़ा,"},{"book":"निर्गमन","chapter":"37","verse":"5","text":"और उनको सन्दूक के दोनों ओर के कड़ों में डाला कि उनके बल सन्दूक उठाया जाए।"},{"book":"निर्गमन","chapter":"37","verse":"6","text":"फिर उसने शुद्ध सोने के प्रायश्चितवाले ढकने को बनाया; उसकी लम्बाई ढाई हाथ और चौड़ाई डेढ़ हाथ की थी।"},{"book":"निर्गमन","chapter":"37","verse":"7","text":"और उसने सोना गढ़कर दो करूब प्रायश्चित के ढकने के दोनों सिरों पर बनाए;"},{"book":"निर्गमन","chapter":"37","verse":"8","text":"एक करूब तो एक सिरे पर, और दूसरा करूब दूसरे सिरे पर बना; उसने उनको प्रायश्चित के ढकने के साथ एक ही टुकड़े के दोनों सिरों पर बनाया।"},{"book":"निर्गमन","chapter":"37","verse":"9","text":"और करूबों के पंख ऊपर से फैले हुए बने, और उन पंखों से प्रायश्चित का ढकना ढँपा हुआ बना, और उनके मुख आमने-सामने और प्रायश्चित के ढकने की ओर किए हुए बने।"},{"book":"निर्गमन","chapter":"37","verse":"10","text":"फिर उसने बबूल की लकड़ी की मेज को बनाया; उसकी लम्बाई दो हाथ, चौड़ाई एक हाथ, और ऊँचाई डेढ़ हाथ की थी;"},{"book":"निर्गमन","chapter":"37","verse":"11","text":"और उसने उसको शुद्ध सोने से मढ़ा, और उसमें चारों ओर शुद्ध सोने की एक बाड़ बनाई।"},{"book":"निर्गमन","chapter":"37","verse":"12","text":"और उसने उसके लिये चार अंगुल चौड़ी एक पटरी, और इस पटरी के लिये चारों ओर सोने की एक बाड़ बनाई।"},{"book":"निर्गमन","chapter":"37","verse":"13","text":"और उसने मेज के लिये सोने के चार कड़े ढालकर उन चारों कोनों में लगाया, जो उसके चारों पायों पर थे।"},{"book":"निर्गमन","chapter":"37","verse":"14","text":"वे कड़े पटरी के पास मेज उठाने के डंडों के खानों का काम देने को बने।"},{"book":"निर्गमन","chapter":"37","verse":"15","text":"और उसने मेज उठाने के लिये डंडों को बबूल की लकड़ी के बनाया, और सोने से मढ़ा।"},{"book":"निर्गमन","chapter":"37","verse":"16","text":"और उसने मेज पर का सामान अर्थात् परात, धूपदान, कटोरे, और उण्डेलने के बर्तन सब शुद्ध सोने के बनाए।"},{"book":"निर्गमन","chapter":"37","verse":"17","text":"फिर उसने शुद्ध सोना गढ़कर पाए और डण्डी समेत दीवट को बनाया37:17 शुद्ध सोना गढ़कर पाए और डण्डी समेत दीवट को बनाया: इसका उद्देश्य सात दीवटों को सम्भालना था।; उसके पुष्पकोष, गाँठ, और फूल सब एक ही टुकड़े के बने।"},{"book":"निर्गमन","chapter":"37","verse":"18","text":"और दीवट से निकली हुई छः डालियाँ बनीं; तीन डालियाँ तो उसकी एक ओर से और तीन डालियाँ उसकी दूसरी ओर से निकली हुई बनीं।"},{"book":"निर्गमन","chapter":"37","verse":"19","text":"एक-एक डाली में बादाम के फूल के सरीखे तीन-तीन पुष्पकोष, एक-एक गाँठ, और एक-एक फूल बना; दीवट से निकली हुई, उन छहों डालियों का यही आकार हुआ।"},{"book":"निर्गमन","chapter":"37","verse":"20","text":"और दीवट की डण्डी में बादाम के फूल के समान अपनी-अपनी गाँठ और फूल समेत चार पुष्पकोष बने।"},{"book":"निर्गमन","chapter":"37","verse":"21","text":"और दीवट से निकली हुई छहों डालियों में से दो-दो डालियों के नीचे एक-एक गाँठ दीवट के साथ एक ही टुकड़े की बनी।"},{"book":"निर्गमन","chapter":"37","verse":"22","text":"गाँठें और डालियाँ सब दीवट के साथ एक ही टुकड़े की बनीं; सारा दीवट गढ़े हुए शुद्ध सोने का और एक ही टुकड़े का बना।"},{"book":"निर्गमन","chapter":"37","verse":"23","text":"और उसने दीवट के सातों दीपक, और गुलतराश, और गुलदान, शुद्ध सोने के बनाए।"},{"book":"निर्गमन","chapter":"37","verse":"24","text":"उसने सारे सामान समेत दीवट को किक्कार भर सोने का बनाया।"},{"book":"निर्गमन","chapter":"37","verse":"25","text":"फिर उसने बबूल की लकड़ी की धूपवेदी भी बनाई; उसकी लम्बाई एक हाथ और चौड़ाई एक हाथ की थी; वह चौकोर बनी, और उसकी ऊँचाई दो हाथ की थी; और उसके सींग उसके साथ बिना जोड़ के बने थे"},{"book":"निर्गमन","chapter":"37","verse":"26","text":"ऊपरवाले पल्लों, और चारों ओर के बाजुओं और सींगों समेत उसने उस वेदी को शुद्ध सोने से मढ़ा; और उसके चारों ओर सोने की एक बाड़ बनाई,"},{"book":"निर्गमन","chapter":"37","verse":"27","text":"और उस बाड़ के नीचे उसके दोनों पल्लों पर उसने सोने के दो कड़े बनाए, जो उसके उठाने के डंडों के खानों का काम दें।"},{"book":"निर्गमन","chapter":"37","verse":"28","text":"और डंडों को उसने बबूल की लकड़ी का बनाया, और सोने से मढ़ा।"},{"book":"निर्गमन","chapter":"37","verse":"29","text":"और उसने अभिषेक का पवित्र तेल, और सुगन्ध-द्रव्य का धूप गंधी की रीति के अनुसार बनाया।"}]}