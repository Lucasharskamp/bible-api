{"data":[{"book":"I CRONICHE","chapter":"18","verse":"1","text":"ORA, dopo queste cose, Davide percosse i Filistei, e li abbassò; e prese a' Filistei Gat, e le terre del suo territorio."},{"book":"I CRONICHE","chapter":"18","verse":"2","text":"Egli percosse ancora i Moabiti; onde i Moabiti furono soggetti di Davide, pagando tributo."},{"book":"I CRONICHE","chapter":"18","verse":"3","text":"Davide, oltre a ciò, percosse Hadarezer, re di Soba, verso Hamat, mentre egli andava per istabilire il suo dominio sul fiume Eufrate."},{"book":"I CRONICHE","chapter":"18","verse":"4","text":"E Davide gli prese mille carri, e settemila cavalieri, e ventimila pedoni, e tagliò i garetti a' cavalli di tutti i carri, salvo di cento ch'egli riserbò."},{"book":"I CRONICHE","chapter":"18","verse":"5","text":"Or i Siri di Damasco erano venuti al soccorso di Hadarezer, re di Soba; e Davide percosse di que' Siri ventiduemila uomini."},{"book":"I CRONICHE","chapter":"18","verse":"6","text":"Poi Davide pose guernigioni nella Siria Damascena; ed i Siri divennero soggetti di Davide, pagando tributo."},{"book":"I CRONICHE","chapter":"18","verse":"7","text":"E Davide prese gli scudi d'oro, che i servitori di Hadarezer portavano; e li portò in Gerusalemme."},{"book":"I CRONICHE","chapter":"18","verse":"8","text":"Davide prese ancora una grandissima quantità di rame da Tibhat, e da Cun, città di Hadarezer; onde Salomone fece il mar di rame, e le colonne, e i vasellamenti di rame18.8 rame 1 Re. 7.15,23.."},{"book":"I CRONICHE","chapter":"18","verse":"9","text":"Or Tou, re di Hamat, avendo inteso che Davide avea sconfitto tutto l'esercito di Hadarezer, re di Soba,"},{"book":"I CRONICHE","chapter":"18","verse":"10","text":"mandò il suo figliuolo Hadoram al re Davide, per salutarlo, e per benedirlo di ciò che egli avea combattuto contro ad Hadarezer, e l'avea sconfitto; perciocchè Hadarezer avea fatta guerra aperta a Tou. Gli mandò ancora ogni sorte di vasellamenti d'oro, e d'argento, e di rame."},{"book":"I CRONICHE","chapter":"18","verse":"11","text":"Il re Davide consacrò ancora al Signore que' vasellamenti, insieme con l'argento, e con l'oro, ch'egli avea portato da tutte le genti, da Edom, e da' Moabiti, e dai figliuoli di Ammon, e da' Filistei, e da Amalec."},{"book":"I CRONICHE","chapter":"18","verse":"12","text":"Oltre a ciò, Abisai, figliuolo di Seruia, sconfisse gl'Idumei nella valle del sale, in numero di diciottomila."},{"book":"I CRONICHE","chapter":"18","verse":"13","text":"E mise guernigioni in Idumea; e tutti gl'Idumei divennero soggetti di Davide. E il Signore salvava Davide dovunque egli andava."},{"book":"I CRONICHE","chapter":"18","verse":"14","text":"Così Davide regnò sopra tutto Israele, facendo ragione e giustizia a tutto il suo popolo."},{"book":"I CRONICHE","chapter":"18","verse":"15","text":"E Ioab, figliuolo di Seruia, era Capo dell'esercito; e Giosafat, figliuolo di Ahilud, era Cancelliere;"},{"book":"I CRONICHE","chapter":"18","verse":"16","text":"e Sadoc, figliuolo di Ahitub, ed Abimelec, figliuolo di Ebiatar, erano Sacerdoti; e Sausa era Segretario;"},{"book":"I CRONICHE","chapter":"18","verse":"17","text":"e Benaia, figliuolo di Gioiada, era sopra i Cheretei, ed i Peletei; ed i figliuoli di Davide erano i primi appresso del re."}]}