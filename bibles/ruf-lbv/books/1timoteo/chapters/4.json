{"data":[{"book":"1 Timoteo","chapter":"4","verse":"1","text":"Ghumuhe ghwe Imulungu kolonga mwatsimwatsi ka ghamatsuwa gha utsighilo iwanu wangi watsoileka inoghola na kutsiwinza muwe tse ughutsu ne ipfinu ipfilangulitsighwa ne ipfinyamkela."},{"book":"1 Timoteo","chapter":"4","verse":"2","text":"Ghamalangulitso agho ghakutsa kubitila iwanu waghutsu, awo imimoyo yawo iwa misughu."},{"book":"1 Timoteo","chapter":"4","verse":"3","text":"Watsowaghoma iwanu waleke kukwela, waleke ukuja ipfijo pfimwenga, ipfijo pfalumbile Imulungu pfibokelighwe kwa kulonga mighede ne awala wane inoghola iwomanya kweli."},{"book":"1 Timoteo","chapter":"4","verse":"4","text":"Kwaapfila ipfinu pfose pfayalumbile Imulungu pfinogha, na kuduhu ichinu che kulemighwa, ila pfose pfibokelighwe kwa kulonga mighede,"},{"book":"1 Timoteo","chapter":"4","verse":"5","text":"kwaapfila imbuli ye Imulungu ne ukulomba, yopfitenda pfitogholighwe ne Imulungu."},{"book":"1 Timoteo","chapter":"4","verse":"6","text":"Ung'awalongela iwandughu wose ghamalaghitso ghano kutsakuwa mwapfitsi yunoghile wa Kiristu Yesu, na yukulile mne mbuli tse inoghola, na aghala ghamalangulitso ghuwinzile."},{"book":"1 Timoteo","chapter":"4","verse":"7","text":"Lekeni utsileme simo tsila itsili si tsa dini bae na itsilihela mana. Wilangulitse kukala ka pfobama Imulungu."},{"book":"1 Timoteo","chapter":"4","verse":"8","text":"Kutenda ghamatsowetsi ghe ulukuli kunogha, ila ukutenda pfila pfoyobama Imulungu kunogha kwa ipfinu pfose, kwaapfila ghotwing'a laghano lye ughima wa sambi na ye ughima iukutsa."},{"book":"1 Timoteo","chapter":"4","verse":"9","text":"Mbuli ino yolongesa na ya kubokelighwa na ya ukutogholighwa."},{"book":"1 Timoteo","chapter":"4","verse":"10","text":"Apfo twoghaya na ukusang'ana ng'ani, kwaapfila twomlolela Imulungu iyali mghima, iyo Mkombotsi we iwanu wose, ghendoghendo awala iwomtoghola."},{"book":"1 Timoteo","chapter":"4","verse":"11","text":"Uwalaghitse na uwalangulitse ipfinu pfino."},{"book":"1 Timoteo","chapter":"4","verse":"12","text":"Uleke kutoghola imunu wowose akubetse kwaapfila ghweghwe kwa msongolo, ila uwe imunu we kwighighwa ne iwanu iwotoghola, mna ukulonga na pfaukala na mna inoghola na mna unoghelo na mna uhenzeluka."},{"book":"1 Timoteo","chapter":"4","verse":"13","text":"Usang'ane ghendo kuwasomela iwanu Ghamaandiko Mahenzeluka na uwalangulitse na uwapetele mbaka hanikutsa."},{"book":"1 Timoteo","chapter":"4","verse":"14","text":"Uleke kuleka kutumila gholelo lya Muhe Mwenzeluka ilili mghati mwako, lwing'ighwe kubitila unabii na ahala iwabala hawakwikile ghamoko."},{"book":"1 Timoteo","chapter":"4","verse":"15","text":"Walangule ghendo agho ghose na ughatende, ili chila imunu yone pfaughendelela ukukula."},{"book":"1 Timoteo","chapter":"4","verse":"16","text":"Wilolese ghweghwe ghumwenyegho na ghamalangulitso ghako. Ughendelele kutenda apfo, kwaapfila ung'atenda apfo kwitsekombola ghumwenyegho na iwanu iwokuhulikitsa."}]}