{"data":[{"book":"Zacharias","chapter":"4","verse":"1","text":"Toen kwam de engel terug, die tot mij sprak; hij wekte mij, als iemand die uit de slaap wordt gewekt,"},{"book":"Zacharias","chapter":"4","verse":"2","text":"en sprak tot mij: Wat ziet ge? Ik antwoordde: Ik zie daar een luchter, geheel van goud; er staat een oliehouder boven op, en zeven lampen daar omheen met zeven toevoerbuizen naar de lampen, die er eveneens op staan;"},{"book":"Zacharias","chapter":"4","verse":"3","text":"twee olijfbomen staan er naast: de een rechts, de ander links van de oliehouder."},{"book":"Zacharias","chapter":"4","verse":"4","text":"Ik vervolgde tot den engel, die tot mij sprak: Wat hebben ze te betekenen, heer?"},{"book":"Zacharias","chapter":"4","verse":"5","text":"De engel, die tot mij sprak, gaf ten antwoord: Weet ge niet, wat ze beduiden? Ik zeide: Neen!"},{"book":"Zacharias","chapter":"4","verse":"6","text":"Dit is het woord, dat Jahweh tot Zorobabel spreekt: Niet door kracht, en niet door geweld, Maar door mijn geest, spreekt Jahweh der heirscharen!"},{"book":"Zacharias","chapter":"4","verse":"7","text":"Wat gij ook zijt, gij grote berg: Voor Zorobabel wordt gij een vlakte! Hij zal de sluitsteen plaatsen, En men zal juichen: Hoe heerlijk, hoe heerlijk!"},{"book":"Zacharias","chapter":"4","verse":"8","text":"En het woord van Jahweh werd tot mij gericht:"},{"book":"Zacharias","chapter":"4","verse":"9","text":"De handen van Zorobabel hebben dit huis gegrond, Zijn handen zullen het ook voltooien, En gij zult weten, dat Jahweh der heirscharen mij tot u heeft gezonden!"},{"book":"Zacharias","chapter":"4","verse":"10","text":"Waarachtig, die de dag der kleine dingen veracht, Zal met vreugde de uitverkoren steen In de hand van Zorobabel aanschouwen! Hij sprak: Deze zeven lampen zijn de ogen van Jahweh, die de hele aarde doorvorsen."},{"book":"Zacharias","chapter":"4","verse":"11","text":"Ik vervolgde tot hem: Wat betekenen die beide olijfbomen, rechts en links van de oliehouder?"},{"book":"Zacharias","chapter":"4","verse":"12","text":"En ik herhaalde: Wat betekenen die beide olijftakken, aan weerskanten van de twee gouden gootjes, die de olie in de gouden oliehouder laten vloeien?"},{"book":"Zacharias","chapter":"4","verse":"13","text":"Hij gaf mij ten antwoord: Weet ge niet, wat ze beduiden? Ik zeide: Neen!"},{"book":"Zacharias","chapter":"4","verse":"14","text":"Hij sprak: Het zijn de twee gezalfden, die voor den Heer van de hele aarde staan."}]}