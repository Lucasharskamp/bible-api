{"data":[{"book":"Dzieje","chapter":"22","verse":"1","text":"—Drodzy przyjaciele i starsi! Posłuchajcie tego, co mam na swoją obronę!"},{"book":"Dzieje","chapter":"22","verse":"2","text":"Gdy usłyszeli, że mówi po hebrajsku, uciszyli się jeszcze bardziej. Paweł zaś mówił dalej:"},{"book":"Dzieje","chapter":"22","verse":"3","text":"—Jestem Żydem urodzonym w Tarsie, w Cylicji, ale wychowałem się tu, w Jerozolimie. Pod okiem Gamaliela uczyłem się dokładnie przestrzegać Prawa Mojżesza. Byłem całkowicie oddany Bogu—tak samo jak wy dziś."},{"book":"Dzieje","chapter":"22","verse":"4","text":"Prześladowałem zwolenników tej drogi: ścigałem ich, więziłem i zabijałem mężczyzn i kobiety."},{"book":"Dzieje","chapter":"22","verse":"5","text":"Może to poświadczyć najwyższy kapłan oraz starsi. To od nich bowiem otrzymałem listy do przywódców w Damaszku, chciałem bowiem udać się tam, aby aresztować tamtejszych uczniów Jezusa i związanych oddać pod sąd w Jerozolimie."},{"book":"Dzieje","chapter":"22","verse":"6","text":"Ale gdy zbliżałem się do Damaszku, w samo południe oślepiła mnie ogromna jasność z nieba."},{"book":"Dzieje","chapter":"22","verse":"7","text":"Padłem wtedy na ziemię i usłyszałem głos: „Szawle, Szawle! Dlaczego Mnie prześladujesz?”."},{"book":"Dzieje","chapter":"22","verse":"8","text":"„Kim jesteś, Panie?”—zapytałem. „Jestem Jezus z Nazaretu, którego prześladujesz”—odpowiedział."},{"book":"Dzieje","chapter":"22","verse":"9","text":"Moi towarzysze podróży, którzy stali obok, widzieli jasność, ale nie słyszeli żadnego głosu."},{"book":"Dzieje","chapter":"22","verse":"10","text":"„Co mam robić, Panie?”—zapytałem. „Wstań i idź do Damaszku”—rzekł Pan. „Tam się dowiesz, co masz robić”."},{"book":"Dzieje","chapter":"22","verse":"11","text":"Ponieważ zostałem oślepiony blaskiem tego światła, do Damaszku zaprowadzili mnie moi towarzysze."},{"book":"Dzieje","chapter":"22","verse":"12","text":"Tam przyszedł do mnie niejaki Ananiasz, człowiek kochający Boga i dokładnie przestrzegający Prawa Mojżesza, co potwierdzają wszyscy tamtejsi Żydzi."},{"book":"Dzieje","chapter":"22","verse":"13","text":"Stanął przede mną i rzekł: „Szawle, przyjacielu! Przejrzyj!”. W tej samej chwili odzyskałem wzrok i mogłem już go widzieć."},{"book":"Dzieje","chapter":"22","verse":"14","text":"Wtedy on powiedział: „Bóg naszych przodków wybrał cię, abyś poznał Jego wolę oraz ujrzał Tego, który jest Prawy i byś usłyszał Jego głos."},{"book":"Dzieje","chapter":"22","verse":"15","text":"Odtąd będziesz mówił o Nim wszystkim ludziom, opowiadając także o tym, co widziałeś i słyszałeś."},{"book":"Dzieje","chapter":"22","verse":"16","text":"Nie zwlekaj więc! Wstań i daj się ochrzcić. Niech imię Pana obmyje cię ze wszystkich twoich grzechów”."},{"book":"Dzieje","chapter":"22","verse":"17","text":"Gdy wróciłem do Jerozolimy i modliłem się w świątyni, miałem wizję."},{"book":"Dzieje","chapter":"22","verse":"18","text":"Pan rzekł do mnie: „Szybko opuść miasto, ponieważ ci ludzie nie będą słuchać tego, co im o Mnie opowiesz”."},{"book":"Dzieje","chapter":"22","verse":"19","text":"„Ależ Panie!”—protestowałem. „Przecież oni wiedzą, że wtrącałem do więzień i biczowałem w synagogach tych, którzy Ci uwierzyli."},{"book":"Dzieje","chapter":"22","verse":"20","text":"Uczestniczyłem przecież nawet w zabójstwie Szczepana, który opowiadał ludziom o Tobie. Popierałem to morderstwo i pilnowałem ubrań tych, którzy zadawali mu śmierć”."},{"book":"Dzieje","chapter":"22","verse":"21","text":"Bóg rzekł jednak do mnie: „Wyjedź z Jerozolimy, bo chcę cię posłać daleko stąd, do pogan!”."},{"book":"Dzieje","chapter":"22","verse":"22","text":"Tłum, który do tego momentu spokojnie słuchał słów Pawła, teraz zaczął krzyczeć:"},{"book":"Dzieje","chapter":"22","verse":"23","text":"Krzyczeli, wymachiwali ubraniami i zdenerwowani rzucali piaskiem."},{"book":"Dzieje","chapter":"22","verse":"24","text":"Dowódca zabrał więc Pawła do koszar i rozkazał biczowaniem wydobyć z niego zeznania, aby dowiedzieć się dlaczego tłum tak go nienawidzi."},{"book":"Dzieje","chapter":"22","verse":"25","text":"Gdy żołnierze związali go już do biczowania, Paweł zapytał stojącego obok dowódcę:"},{"book":"Dzieje","chapter":"22","verse":"26","text":"Ten udał się do dowódcy oddziału i powiedział:"},{"book":"Dzieje","chapter":"22","verse":"27","text":"Dowódca podszedł więc do Pawła i zapytał:"},{"book":"Dzieje","chapter":"22","verse":"28","text":"—Mnie rzymskie obywatelstwo kosztowało majątek!—rzekł."},{"book":"Dzieje","chapter":"22","verse":"29","text":"Ci, którzy chcieli przesłuchiwać Pawła, natychmiast się usunęli. A dowódca przestraszył się, że aresztował rzymskiego obywatela."},{"book":"Dzieje","chapter":"22","verse":"30","text":"Następnego dnia, chcąc się dowiedzieć o co żydowscy przywódcy oskarżają Pawła, dowódca zdjął z niego więzy i zarządził zebranie najwyższych kapłanów oraz Wysokiej Rady. Następnie postawił przed nimi Pawła."}]}