{"data":[{"book":"Lukáš","chapter":"16","verse":"1","text":"Ježíš vyprávěl svým učedníkům: „Jeden boháč měl správce a ten byl obviněn ze zpronevěry."},{"book":"Lukáš","chapter":"16","verse":"2","text":"Pán si ho dal zavolat a řekl mu: ‚Co to o tobě slyším? Předlož mi všechny účty, a jestli jsi mě podváděl, dám ti výpověď.‘"},{"book":"Lukáš","chapter":"16","verse":"3","text":"Správce přemýšlel: ‚Co teď? Krumpáčem se neuživím, žebrat se stydím."},{"book":"Lukáš","chapter":"16","verse":"4","text":"Mám nápad, jak si získat přátele; snad mi pak nabídnou slušné místo, až budu propuštěn!‘"},{"book":"Lukáš","chapter":"16","verse":"5","text":"Dal si zavolat dva dlužníky svého pána, ale s každým mluvil zvlášť. Zeptal se prvního: ‚Kolik jsi dlužen mému pánovi?‘ Muž odpověděl: ‚Sto džbánů olivového oleje.‘"},{"book":"Lukáš","chapter":"16","verse":"6","text":"Správce řekl: ‚Tady máš svůj dlužní úpis, sedni si a napiš nový na padesát.‘"},{"book":"Lukáš","chapter":"16","verse":"7","text":"Zeptal se pak toho druhého: ‚Co dlužíš mému pánovi?‘ On odpověděl: ‚Sto pytlů pšenice.‘ I řekl mu správce: ‚Vezmi si dlužní úpis a napiš jiný na osmdesát.‘"},{"book":"Lukáš","chapter":"16","verse":"8","text":"Pán nakonec vychytralého správce pochválil, že si uměl v nouzi poradit. Nutno přiznat, že lidé, kterým jde o hmotný zisk, bývají ve svých záležitostech prozíravější než věřící,"},{"book":"Lukáš","chapter":"16","verse":"9","text":"když jde o zajištění věčného života. Říkám vám: Na penězích lpí hodně špíny a jednou úplně ztratí hodnotu. Jestliže však jimi někomu pomůžete, proměníte je na lásku, se kterou se sejdete na věčnosti.“"},{"book":"Lukáš","chapter":"16","verse":"10","text":"Ježíš pokračoval: „Kdo je spolehlivý v drobnostech, je spolehlivý i v podstatných věcech. A ten, kdo je nečestný v maličkostech, selhává i ve věcech závažných."},{"book":"Lukáš","chapter":"16","verse":"11-12","text":"Jste-li nepoctiví v záležitostech tohoto života, kdo může důvěřovat vaší víře v Boha? Neumíte-li správně zacházet s mizernými penězi, jak vám může Bůh svěřit věčné bohatství?"},{"book":"Lukáš","chapter":"16","verse":"13","text":"Žádný nemůže sloužit dvěma pánům. Vždycky bude jednoho nenávidět a druhého milovat. Jednomu dá přednost a druhým bude pohrdat. Nemůžete tedy sloužit Bohu a zároveň otročit majetku.“"},{"book":"Lukáš","chapter":"16","verse":"14","text":"Slyšeli to farizejové, kteří byli chtiví peněz a vysmáli se mu."},{"book":"Lukáš","chapter":"16","verse":"15","text":"On jim však řekl: „Chcete dělat dobrý dojem na lidi svou zbožností, ale Bůh do vás vidí. Vnějším úspěchem, kterému se obdivují lidé, Bůh pohrdá."},{"book":"Lukáš","chapter":"16","verse":"16","text":"Období zákona a proroků skončilo Janem Křtitelem. Teď slyšíte radostnou zprávu, že přišlo Boží království a kdekdo si dělá nárok na vstup do něho."},{"book":"Lukáš","chapter":"16","verse":"17","text":"Ale nepleťte se, spíše pomine nebe a země, než by jediný z požadavků Božího zákona ztratil svou platnost."},{"book":"Lukáš","chapter":"16","verse":"18","text":"Například, kdo se rozvádí se svou ženou a bere si jinou, proviňuje se proti přikázání ‚nezcizoložíš‘; a kdo se žení s rozvedenou, také cizoloží."},{"book":"Lukáš","chapter":"16","verse":"19","text":"Byl jednou jeden bohatý muž, který se nákladně oblékal a každý den u něj bylo veselo a bohatě prostřeno."},{"book":"Lukáš","chapter":"16","verse":"20","text":"U vrat jeho domu sedával žebrák Lazar. Jeho tělo bylo samý vřed."},{"book":"Lukáš","chapter":"16","verse":"21","text":"Aby utišil hlad, čekával na zbytky ze stolu toho boháče. Psi přibíhali a olizovali mu rány."},{"book":"Lukáš","chapter":"16","verse":"22","text":"Lazar zemřel a andělé ho přenesli k Abrahamovi. Krátce nato zemřel i boháč a pohřbili ho."},{"book":"Lukáš","chapter":"16","verse":"23","text":"V ohnivých mukách pozdvihl oči a uviděl v dálce Abrahama s Lazarem"},{"book":"Lukáš","chapter":"16","verse":"24","text":"a prosil: ‚Otče Abrahame, smiluj se nade mnou a pošli Lazara, ať namočí alespoň špičku prstu ve vodě a svlaží mi rty, hrozně tu v tom žáru trpím.‘"},{"book":"Lukáš","chapter":"16","verse":"25","text":"Abraham však řekl: ‚Vzpomeň si, jak se ti vedlo na zemi. Tobě se vždycky dařilo dobře, ale na Lazara zbylo jen to nejhorší. Nyní se má dobře on, a ty trpíš."},{"book":"Lukáš","chapter":"16","verse":"26","text":"Kromě toho je mezi námi taková propast, že ji nikdo nemůže překonat, i kdyby se snažil.‘"},{"book":"Lukáš","chapter":"16","verse":"27","text":"Boháč se ještě přimlouval: ‚Otče Abrahame, pošli ho tedy do mého rodného domu."},{"book":"Lukáš","chapter":"16","verse":"28","text":"Mám pět bratrů, ať je někdo varuje, aby nedopadli jako já.‘"},{"book":"Lukáš","chapter":"16","verse":"29","text":"Abraham odpověděl: ‚Mají přece Bibli, ať se podle ní řídí.‘"},{"book":"Lukáš","chapter":"16","verse":"30","text":"Boháč však odporoval: ‚Kdepak, otče Abrahame, Písmo na ně nestačí, ale kdyby tak někdo vstal z mrtvých, to by na všechno hleděli jinak.‘"},{"book":"Lukáš","chapter":"16","verse":"31","text":"Abraham odpověděl: ‚Když nedají na Mojžíšův zákon a proroky, neuvěří nikomu, i kdyby vstal z mrtvých.‘ “"}]}