{"data":[{"book":"Yohana","chapter":"8","verse":"1","text":"Yesu kachola kuna Ulugongo lwa Mizeituni."},{"book":"Yohana","chapter":"8","verse":"2","text":"Imitootondo ng'hani Yesu kabwela kuna Ing'anda ya Mulungu. Wanhu wose wamzunguluka, nayo kakala hasi kasonga kuwafundiza."},{"book":"Yohana","chapter":"8","verse":"3","text":"Wafundiza Malagizo ga Musa na Mafalisayo wamgala mtwanzi yagogigwe ugoni, wamwika haulongozi wa wanhu wose."},{"book":"Yohana","chapter":"8","verse":"4","text":"Wamulongela Yesu, “Mfundiza, mtwanzi ino kagogigwa ugoni."},{"book":"Yohana","chapter":"8","verse":"5","text":"Muna ga Malagizo getu Musa katulagiza kamba mtwanzi kamba ino yatoigwe mabwe mbaka yafe. Lelo gweye kolongaze?”"},{"book":"Yohana","chapter":"8","verse":"6","text":"Walonga vino ili wamgoge Yesu kwa mbuli zake, muladi wapate kumtagusa. Lakini Yesu kainama kandika hasi kwa kidole chake."},{"book":"Yohana","chapter":"8","verse":"7","text":"Viwagendelele kwima aho kuno womuuza, Yesu kenuka kawalongela, “Munhu yoyose hatendile nzambi yasonge kumpigisila dibwe.”"},{"book":"Yohana","chapter":"8","verse":"8","text":"Abaho Yesu kainama kabili kandika hasi."},{"book":"Yohana","chapter":"8","verse":"9","text":"Viwahulike avo, wose wasegela imoja imoja, wasonga iwavele. Yesu kalekigwa yaiyeka, na mtwanzi ija yang'hali yemile aho."},{"book":"Yohana","chapter":"8","verse":"10","text":"Yesu kenuka na kumulongela mtwanzi ija, “Wa kwahi wanhu waja? Kuduhu munhu yoyose yakutaguse?”"},{"book":"Yohana","chapter":"8","verse":"11","text":"Mtwanzi ija kalonga, “Go mkulu, kahaduhu.”"},{"book":"Yohana","chapter":"8","verse":"12","text":"Yesu kawalongela Mafalisayo kabili, “Niye ayo mulenge wa isi. Munhu yoyose yonikweleleza kokuwa na mulenge wa ugima na honda yagende mdiziza bule.”"},{"book":"Yohana","chapter":"8","verse":"13","text":"Mafalisayo wamulongela, “Gweye koisindila mwenyego, avo gago goulonga hagatogoligwa kamba kweli.”"},{"book":"Yohana","chapter":"8","verse":"14","text":"Yesu kawedika, “Aka, hata kamba nahaisindila mwenyego, gaja gonilonga ga ukweli kwavija nikujuwa kundawile na kuja kunichola. Mweye hamukujuwile kuja kundawile hebu kuja kunichola."},{"book":"Yohana","chapter":"8","verse":"15","text":"Mweye motagusa kwa nzila zoyotagusa wanhu, niye simtagusa munhu yoyose."},{"book":"Yohana","chapter":"8","verse":"16","text":"Lakini hata nahatagusa, notagusa goya kwavija sili niiyeka bule, nahamoja na Tata yanhumile."},{"book":"Yohana","chapter":"8","verse":"17","text":"Yandikigwa mna ga Malagizo genu kamba usindila wa wanhu wabili wahailumba, gaja gowolonga ga ukweli."},{"book":"Yohana","chapter":"8","verse":"18","text":"Niye noisindila mwenyego, na Tata yanhumile vivija konisindila.”"},{"book":"Yohana","chapter":"8","verse":"19","text":"Wamuuza, “Tatako kakwahi?”"},{"book":"Yohana","chapter":"8","verse":"20","text":"Yesu kalonga gano gose viyakalile kofundiza Mng'anda ya Mulungu, mdigati hakikigwe kiya cha kulavila sadaka. Kuduhu munhu yamgogile, kwavija saa yake ikala hainavika."},{"book":"Yohana","chapter":"8","verse":"21","text":"Yesu kawalongela kabili, “Niye nosegela, mweye monizahila, lakini mofa na nzambi zenu. Hamudaha kuchola kuja kunyhola.”"},{"book":"Yohana","chapter":"8","verse":"22","text":"Avo wakulu wa Wayahudi wauza, “Kolonga hatudaha kuchola hanhu kuyochola. Vino kolonda kuikoma mwenyego?”"},{"book":"Yohana","chapter":"8","verse":"23","text":"Yesu kawedika, “Mweye mwa wanhu wa mwiisi ino, lakini niye nolawa kuulanga. Mweye molawa mumuno mwiisi, lakini niye silawa mwiisi bule."},{"book":"Yohana","chapter":"8","verse":"24","text":"Lekaavo niwalongeleni mofa na nzambi zenu. Mofa na nzambi zenu kamba hamulonda kutogola kamba ‘Niye ayo Heyo.’ ”"},{"book":"Yohana","chapter":"8","verse":"25","text":"Wamuuza, “Gweye kwa nani?”"},{"book":"Yohana","chapter":"8","verse":"26","text":"Ninazo mbuli nyingi za kulonga kumwenu, nyingi za kuwatagusa. Hata ivo ija yanhumile ni mkweli, na niye nowalongela wanhu wa mwiisi kija kimhulike kumwake.”"},{"book":"Yohana","chapter":"8","verse":"27","text":"Wakala hawajuwile kamba Yesu kakala kolonga mbuli ya Tata."},{"book":"Yohana","chapter":"8","verse":"28","text":"Avo kawalongela, “Mwahamwinula uchanha Mwana wa Munhu, mojuwa kamba, ‘Niye ayo Heyo,’ abaho mojuwa kamba sitenda mbuli yoyose kwa udahi wangu, lakini nolonga kija kiyanilagize Tata nonge."},{"book":"Yohana","chapter":"8","verse":"29","text":"Na heyo yanhumile kahamoja na nene, handekile niiyeka bule kwavija siku zose notenda kija kimnogele.”"},{"book":"Yohana","chapter":"8","verse":"30","text":"Wanhu wengi wamuhulike Yesu yolonga mbuli zino wamtogola."},{"book":"Yohana","chapter":"8","verse":"31","text":"Avo Yesu kawalongela Wayahudi waja wamtogole, “Kamba mwahatogola mafundizo gangu, mwa wanahina zangu kweli."},{"book":"Yohana","chapter":"8","verse":"32","text":"Avo moijuwa kweli, na kweli yowatenda mulekesigwe.”"},{"book":"Yohana","chapter":"8","verse":"33","text":"Wamwidika, “Tweye twa lukolo lwa Abulahamu na hatunakuwa watumwa wa munhu yoyose. Habali kotulongela ‘Tolekesigwa’?”"},{"book":"Yohana","chapter":"8","verse":"34","text":"Yesu kawalongela, “Nowalongeleni ukweli, munhu yoyose yotenda nzambi mtumwa wa nzambi."},{"book":"Yohana","chapter":"8","verse":"35","text":"Mtumwa hali munhu wa lukolo siku zose, lakini mwana ayo munhu wa lukolo siku zose."},{"book":"Yohana","chapter":"8","verse":"36","text":"Kamba Mwana yahawalekesa, na mweye molekesigwa kweli."},{"book":"Yohana","chapter":"8","verse":"37","text":"Nojuwa mwa lukolo lwa Abulahamu. Lakini molonda kunikoma, kwavija hamgatogola mafundizo gangu."},{"book":"Yohana","chapter":"8","verse":"38","text":"Nowalongela kija kiyanilagusile Tatangu, lakini mweye motenda kija kimulongeligwe na tata yenu.”"},{"book":"Yohana","chapter":"8","verse":"39","text":"Wamwidika, “Tata yetu Abulahamu.”"},{"book":"Yohana","chapter":"8","verse":"40","text":"Niwalongela ukweli umhulike kwa Mulungu, lakini molonda kunikoma. Abulahamu hatendile kamba vivo!"},{"book":"Yohana","chapter":"8","verse":"41","text":"Motenda kiyatendile tata yenu.”"},{"book":"Yohana","chapter":"8","verse":"42","text":"Yesu kawalongela, “Maza Mulungu yakalile Tata yenu, mwahaninogele, kwavija niza kulawa kwa Mulungu na sambi nabahano. Sizile kwa udahi wangu mwenyego, lakini kanhuma."},{"book":"Yohana","chapter":"8","verse":"43","text":"Habali hamjuwa kinonga? Kwavija hamudaha kutegeleza usenga wangu."},{"book":"Yohana","chapter":"8","verse":"44","text":"Mweye mwa wana wa tataenu, Mwenembago, na mweye molonda kukweleleza kusulukila kwa tataenu. Kusongela mwaka kakala mkomaji na hemile muna ikweli, kwavija mduhu kweli mgati mmwake. Yahalonga uvizi, kolagusa viyali, kwavija heyo ni mvizi na tata wa uvizi."},{"book":"Yohana","chapter":"8","verse":"45","text":"Lakini nowalongeleni ukweli, lekaavo hamnitogola bule."},{"book":"Yohana","chapter":"8","verse":"46","text":"Nani imoja wenu yodaha kulagusa kamba nibananga? Kamba nolonga ukweli, habali hamunhogola?"},{"book":"Yohana","chapter":"8","verse":"47","text":"Munhu wa Mulungu kotegeleza mbuli za Mulungu. Hata ivo, mweye hamuli wa Mulungu, lekaavo hamnitegeleza.”"},{"book":"Yohana","chapter":"8","verse":"48","text":"Wayahudi wamuliga Yesu walonga, “Hatulongile goya kamba gweye kwa Msamalia na kuna kinyamkela?”"},{"book":"Yohana","chapter":"8","verse":"49","text":"Yesu kawedika, “Nabule kinyamkela. Nomtegeleza Tatangu lakini mweye monibeza."},{"book":"Yohana","chapter":"8","verse":"50","text":"Sizahila nhogolwa yangu mwenyego. Lakini kabaho imoja yoizahila, heyo ayo yotagusa."},{"book":"Yohana","chapter":"8","verse":"51","text":"Nowalongeleni ukweli, munhu yoyose yotogola mafundizo gangu honda yafe bule.”"},{"book":"Yohana","chapter":"8","verse":"52","text":"Avo, Wayahudi wamulongela, “Sambi tojuwa kamba gweye kuna kinyamkela! Abulahamu kafa, na watula ndagu wa Mulungu wafa, abaho gweye kolonga yoyose yotogola mafundizo gako honda yafe bule."},{"book":"Yohana","chapter":"8","verse":"53","text":"Vino gweye kwa mkulu kubanza tata yetu Abulahamu? Heyo kafa, na watula ndagu wa Mulungu vivija wafa. Kogesa gweye kwa nani?”"},{"book":"Yohana","chapter":"8","verse":"54","text":"Yesu kawedika, “Nahaitogola mwenyego, nhogolwa ayo mduhu kinhu. Ija yonitogola niye ni Tatangu yumulonga Mulungu wenu."},{"book":"Yohana","chapter":"8","verse":"55","text":"Mweye hamumjuwile bule, lakini niye nimjuwa. Nahalonga simjuwile, nokuwa mvizi kamba mweye. Lakini nimjuwa, na nozigoga mbuli zake."},{"book":"Yohana","chapter":"8","verse":"56","text":"Tata yenu Abulahamu kadeng'helela viyachonile kipindi changu chakwiza, kachona na kadeng'helela.”"},{"book":"Yohana","chapter":"8","verse":"57","text":"Wayahudi wamulongela Yesu, “Vino gweye hunapata hata miyaka malongo matano, kumonaze Abulahamu?”"},{"book":"Yohana","chapter":"8","verse":"58","text":"Yesu kawedika, “Nowalongeleni ukweli, Abulahamu yang'hali hana vumbuka, niye nabaha.”"},{"book":"Yohana","chapter":"8","verse":"59","text":"Abaho wadondola mabwe wampigisile, lakini Yesu kaifisa kalawanya Mng'anda ya Mulungu."}]}