{"data":[{"book":"1 Samweli","chapter":"15","verse":"1","text":"Samweli akamwambia Sauli, “Mimi ndiye ambaye Bwana alinituma nikutie mafuta uwe mfalme juu ya watu wake Israeli, basi sasa sikiliza ujumbe kutoka kwa Bwana."},{"book":"1 Samweli","chapter":"15","verse":"2","text":"Hili ndilo Bwana Mwenye Nguvu Zote asemalo: ‘Nitawaadhibu Waamaleki kwa kile walichowatendea Israeli walipowavizia wakati walipanda kutoka Misri."},{"book":"1 Samweli","chapter":"15","verse":"3","text":"Basi sasa nenda ukawashambulie Waamaleki na kuwaangamiza kabisa pamoja na kila kitu kilicho mali yao. Usiwahurumie; waue wanaume na wanawake, watoto na wanyonyao, ngʼombe na kondoo, ngamia na punda.’ ”"},{"book":"1 Samweli","chapter":"15","verse":"4","text":"Ndipo Sauli akawaita watu na kuwapanga huko Telaimu, askari wa miguu 200,000 pamoja na watu 10,000 kutoka Yuda."},{"book":"1 Samweli","chapter":"15","verse":"5","text":"Sauli akaenda katika mji wa Amaleki na kuwavizia bondeni."},{"book":"1 Samweli","chapter":"15","verse":"6","text":"Kisha akawaambia Wakeni, “Ondokeni, waacheni Waamaleki ili nisije nikawaangamiza ninyi pamoja nao, kwa kuwa ninyi mliwatendea mema Waisraeli wote wakati walipanda kutoka Misri.” Basi Wakeni wakaondoka, wakawaacha Waamaleki."},{"book":"1 Samweli","chapter":"15","verse":"7","text":"Ndipo Sauli akawashambulia Waamaleki toka Havila mpaka Shuri, hadi mashariki ya Misri."},{"book":"1 Samweli","chapter":"15","verse":"8","text":"Akamchukua Agagi, mfalme wa Waamaleki akiwa hai, nao watu wake wote akawaangamiza kabisa kwa upanga."},{"book":"1 Samweli","chapter":"15","verse":"9","text":"Lakini Sauli na hilo jeshi wakamhifadhi hai Agagi na kondoo na ngʼombe walio wazuri, mafahali na wana-kondoo walionona kila kitu kilichokuwa kizuri. Hivi vitu hawakuwa radhi kuviangamiza kabisa, bali kila kitu kilichodharauliwa na kilicho dhaifu wakakiangamiza kabisa."},{"book":"1 Samweli","chapter":"15","verse":"10","text":"Kisha neno la Bwana likamjia Samweli kusema:"},{"book":"1 Samweli","chapter":"15","verse":"11","text":"“Ninasikitika kwamba nimemfanya Sauli kuwa mfalme, kwa sababu ameacha kunifuata mimi na hakutimiza maagizo yangu.” Samweli akafadhaika, naye akamlilia Bwana usiku ule wote."},{"book":"1 Samweli","chapter":"15","verse":"12","text":"Asubuhi na mapema Samweli akaamka kwenda kukutana na Sauli, lakini akaambiwa, “Sauli amekwenda Karmeli. Huko amesimamisha mnara kwa heshima yake mwenyewe naye ameendelea na kuteremkia Gilgali.”"},{"book":"1 Samweli","chapter":"15","verse":"13","text":"Samweli alipomfikia, Sauli akamwambia, “Bwana akubariki! Nimetimiza yale Bwana aliniagiza.”"},{"book":"1 Samweli","chapter":"15","verse":"14","text":"Lakini Samweli akasema, “Nini basi huu mlio wa kondoo masikioni mwangu? Huu mlio wa ngʼombe ninaousikia ni kitu gani?”"},{"book":"1 Samweli","chapter":"15","verse":"15","text":"Sauli akajibu, “Askari wamewaleta kutoka kwa Waamaleki, waliwaacha wale kondoo na ngʼombe wazuri ili kuwatoa dhabihu kwa Bwana, Mungu wako, lakini tuliwaangamiza kabisa wengine wote.”"},{"book":"1 Samweli","chapter":"15","verse":"16","text":"Samweli akamwambia Sauli, “Ngoja! Nami nitakuambia lile Bwana aliloniambia usiku huu.”"},{"book":"1 Samweli","chapter":"15","verse":"17","text":"Samweli akamwambia, “Ingawa zamani ulijiona mdogo machoni pako mwenyewe, Je, hukuwa kiongozi wa kabila za Israeli? Bwana alikutia mafuta kuwa mfalme juu ya Israeli."},{"book":"1 Samweli","chapter":"15","verse":"18","text":"Naye akakutuma kwa kazi maalum, akisema, ‘Nenda ukaangamize kabisa wale watu waovu, wale Waamaleki, upigane nao vita mpaka utakapowaangamiza kabisa.’"},{"book":"1 Samweli","chapter":"15","verse":"19","text":"Kwa nini hukumtii Bwana? Kwa nini ulivamia nyara na kufanya uovu machoni pa Bwana?”"},{"book":"1 Samweli","chapter":"15","verse":"20","text":"Sauli akasema, “Lakini nilimtii Bwana. Nilikamilisha ile kazi ambayo Bwana alinituma. Niliwaangamiza Waamaleki kabisa na kumleta Agagi mfalme wao."},{"book":"1 Samweli","chapter":"15","verse":"21","text":"Askari walichukua kondoo na ngʼombe kutoka kwenye nyara, zile ambazo ni nzuri sana zimewekwa wakfu kwa Mungu, ili zitolewe dhabihu kwa Bwana Mungu wako huko Gilgali.”"},{"book":"1 Samweli","chapter":"15","verse":"22","text":"Lakini Samweli akajibu:"},{"book":"1 Samweli","chapter":"15","verse":"23","text":"Kwa maana kuasi ni kama dhambi ya uaguzi,"},{"book":"1 Samweli","chapter":"15","verse":"24","text":"Ndipo Sauli akamwambia Samweli, “Nimetenda dhambi. Nimevunja amri ya Bwana na maagizo yako. Niliwaogopa watu na kwa hiyo nikafanya walivyotaka."},{"book":"1 Samweli","chapter":"15","verse":"25","text":"Sasa ninakusihi usamehe dhambi yangu, nawe urudi pamoja nami, ili nipate kumwabudu Bwana.”"},{"book":"1 Samweli","chapter":"15","verse":"26","text":"Lakini Samweli akamwambia, “Sitarudi pamoja nawe. Umelikataa neno la Bwana, naye Bwana amekukataa wewe, usiendelee kuwa mfalme juu ya Israeli!”"},{"book":"1 Samweli","chapter":"15","verse":"27","text":"Samweli alipogeuka ili aondoke, Sauli akangʼangʼania pindo la joho lake, nalo likararuka."},{"book":"1 Samweli","chapter":"15","verse":"28","text":"Samweli akamwambia, “Bwana ameurarua ufalme wa Israeli kutoka kwako leo, naye ameutia kwa mmoja wa majirani zako, aliye bora kuliko wewe."},{"book":"1 Samweli","chapter":"15","verse":"29","text":"Yeye aliye Utukufu wa Israeli hasemi uongo wala hana kigeugeu; kwa kuwa yeye si mwanadamu, hata abadili nia yake.”"},{"book":"1 Samweli","chapter":"15","verse":"30","text":"Sauli akajibu, “Nimetenda dhambi. Lakini tafadhali niheshimu mbele ya wazee wa watu wangu na mbele ya Israeli; rudi pamoja nami, ili nipate kumwabudu Bwana Mungu wako.”"},{"book":"1 Samweli","chapter":"15","verse":"31","text":"Hivyo Samweli akarudi pamoja na Sauli, naye Sauli akamwabudu Bwana."},{"book":"1 Samweli","chapter":"15","verse":"32","text":"Ndipo Samweli akasema, “Niletee Agagi mfalme wa Waamaleki.”"},{"book":"1 Samweli","chapter":"15","verse":"33","text":"Lakini Samweli akasema,"},{"book":"1 Samweli","chapter":"15","verse":"34","text":"Kisha Samweli akaenda Rama, lakini Sauli akapanda nyumbani kwake huko Gibea ya Sauli."},{"book":"1 Samweli","chapter":"15","verse":"35","text":"Hadi siku Samweli alipofariki hakwenda kumwona Sauli tena, ingawa Samweli alimwombolezea. Naye Bwana alihuzunika kwamba alimfanya Sauli kuwa mfalme juu ya Israeli."}]}