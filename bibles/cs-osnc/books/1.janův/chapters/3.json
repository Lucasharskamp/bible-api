{"data":[{"book":"1. Janův","chapter":"3","verse":"1","text":"Jak nás Otec miluje! Přijal nás za syny a dcery. Lidé nás často nechápou, protože Boha neznají."},{"book":"1. Janův","chapter":"3","verse":"2","text":"Už teď jsme jeho děti, ale neumíme si představit, jak nás Bůh ještě přetvoří. To však víme, že až Kristus přijde a my ho uvidíme v celém jeho majestátu, bude v nás dokončena proměna do jeho podoby."},{"book":"1. Janův","chapter":"3","verse":"3","text":"Každý, kdo v něj složil tuto naději, vyhýbá se všemu zlu, protože i Kristus je bez poskvrny."},{"book":"1. Janův","chapter":"3","verse":"4","text":"Kdo hřeší, staví se proti Bohu, protože hřích je porušení Božího zákona."},{"book":"1. Janův","chapter":"3","verse":"5","text":"Víte, že Boží Syn přišel, aby nás hříchů zbavil. U něho nemá žádný hřích místo."},{"book":"1. Janův","chapter":"3","verse":"6","text":"Kdo se Krista drží, ten se hříchu vyhýbá; kdo si s hříchem zahrává, Krista nezná a nerozumí mu."},{"book":"1. Janův","chapter":"3","verse":"7","text":"Děti, nedejte se nikým oklamat. Podle činů se pozná, zda se podobáme Kristu, který žil v souladu s Boží vůlí."},{"book":"1. Janův","chapter":"3","verse":"8","text":"Komu se hřích neoškliví, podobá se ďáblu, který se odjakživa staví proti Bohu. Boží Syn přišel proto, aby zrušil ďáblovo dílo."},{"book":"1. Janův","chapter":"3","verse":"9","text":"Kdo se stal Božím dítětem, vyhýbá se hříchu, protože v něm působí Bůh. Nemůže setrvávat v hříchu, neboť Bůh a hřích se navzájem vylučují."},{"book":"1. Janův","chapter":"3","verse":"10","text":"Podle toho se pozná, ke komu kdo patří: kdo se dopouští bezpráví a nemiluje bratra, nepatří Bohu."},{"book":"1. Janův","chapter":"3","verse":"11","text":"Když jste poprvé slyšeli o Kristu, slyšeli jste také: milujte se navzájem."},{"book":"1. Janův","chapter":"3","verse":"12","text":"Podívejte se na Kaina. Přiklonil se k ďáblu a skončilo to bratrovraždou. Proč zabil svého bratra? Protože Ábelův příkladný život ho usvědčoval z hříchu."},{"book":"1. Janův","chapter":"3","verse":"13","text":"A tak se nedivte, když vás mnozí nenávidí."},{"book":"1. Janův","chapter":"3","verse":"14","text":"Víme, že už nepodléháme vládě smrti, ale vládě života, protože se navzájem milujeme."},{"book":"1. Janův","chapter":"3","verse":"15","text":"Kdo nemiluje, zůstává v zajetí smrti. Kdo nenávidí, rozsévá smrt a ztrácí podíl na věčném životě."},{"book":"1. Janův","chapter":"3","verse":"16","text":"Pravou lásku nám ukázal Kristus tím, že za nás obětoval život. To nás zavazuje, abychom byli ochotni nasadit za bratra i život."},{"book":"1. Janův","chapter":"3","verse":"17","text":"Kdo má dostatek a nedbá, že jeho bratr je v nouzi, marně tvrdí, že miluje Boha."},{"book":"1. Janův","chapter":"3","verse":"18","text":"Nemilujme jenom slovy, ale opravdovými činy."},{"book":"1. Janův","chapter":"3","verse":"19","text":"Taková láska nám dá vnitřní jistotu a uspokojí naše svědomí."},{"book":"1. Janův","chapter":"3","verse":"20","text":"Ale i při nejlepší snaze jsme odkázáni na Boží pochopení a odpuštění."},{"book":"1. Janův","chapter":"3","verse":"21","text":"Moji drazí, když zachováváme jeho přikázání a děláme, co se mu líbí, svědomí nás neobviňuje"},{"book":"1. Janův","chapter":"3","verse":"22","text":"a smíme Bohu s důvěrou předkládat své prosby a očekávat, že je splní."},{"book":"1. Janův","chapter":"3","verse":"23","text":"A co nám tedy Bůh přikazuje? Abychom věřili, že Ježíš Kristus je Boží Syn, a milovali se navzájem."},{"book":"1. Janův","chapter":"3","verse":"24","text":"Kdo se podle toho řídí, je s Bohem zajedno. O této jednotě s Bohem nás ujišťuje Duch svatý."}]}