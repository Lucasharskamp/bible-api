{"data":[{"book":"Leviticus","chapter":"4","verse":"1","text":"Jahweh sprak tot Moses:"},{"book":"Leviticus","chapter":"4","verse":"2","text":"Zeg aan de Israëlieten: Wanneer iemand zonder opzet een fout begaat, en iets doet, wat Jahweh verboden heeft, geldt het volgende:"},{"book":"Leviticus","chapter":"4","verse":"3","text":"Wanneer de gezalfde priester zondigt, en zo schuld op het volk laadt, moet hij als zondeoffer voor wat hij verkeerd heeft gedaan, een gaven jongen stier aan Jahweh offeren."},{"book":"Leviticus","chapter":"4","verse":"4","text":"Hij moet den stier aan de ingang van de openbaringstent voor het aanschijn van Jahweh brengen, zijn hand op de kop van den stier leggen, en den stier voor het aanschijn van Jahweh slachten."},{"book":"Leviticus","chapter":"4","verse":"5","text":"Vervolgens moet de gezalfde priester wat bloed van den stier nemen, het binnen de openbaringstent brengen,"},{"book":"Leviticus","chapter":"4","verse":"6","text":"zijn vinger in het bloed dopen, en zeven maal voor het aanschijn van Jahweh voor het voorhangsel van het heiligdom wat bloed sprenkelen."},{"book":"Leviticus","chapter":"4","verse":"7","text":"Daarna moet de priester wat van dat bloed aan de hoornen van het reukofferaltaar strijken, dat voor het aanschijn van Jahweh in de openbaringstent staat, en de rest van het bloed van den stier uitstorten tegen het voetstuk van het brandofferaltaar, dat bij de ingang van de openbaringstent staat."},{"book":"Leviticus","chapter":"4","verse":"8","text":"Al het vet van den stier, die als zondeoffer geldt, moet hij eruit nemen: het vet, dat de ingewanden bedekt met al het vet, dat aan de ingewanden vastzit;"},{"book":"Leviticus","chapter":"4","verse":"9","text":"de beide nieren met het vet, dat daaromheen in de lenden zit, en de kwab aan de lever, die hij met de nieren moet wegnemen,"},{"book":"Leviticus","chapter":"4","verse":"10","text":"zoals bij den stier van het vredeoffer geschiedt. De priester moet dat op het brandofferaltaar in rook doen opgaan."},{"book":"Leviticus","chapter":"4","verse":"11","text":"De huid van den stier met al het vlees, zijn kop, poten en darmen,"},{"book":"Leviticus","chapter":"4","verse":"12","text":"dus de rest van den stier, moet hij buiten de legerplaats naar een reine plek laten brengen, waar de as wordt gestort, en op een houtstapel verbranden; op de plek, waar de as wordt gestort, moet het worden verbrand."},{"book":"Leviticus","chapter":"4","verse":"13","text":"Wanneer heel de gemeenschap van Israël een fout begaat, zonder dat de gemeente het opzettelijk deed, en zij iets hebben gedaan, wat Jahweh verboden heeft, en dus schuldig zijn geworden;"},{"book":"Leviticus","chapter":"4","verse":"14","text":"dan moet de gemeente, zodra ze zich van de overtreding bewust wordt, een stier als zondeoffer opdragen. Zij moeten dien voor de openbaringstent brengen;"},{"book":"Leviticus","chapter":"4","verse":"15","text":"de oudsten van de gemeenschap moeten voor het aanschijn van Jahweh hun handen op de kop van den stier leggen, en den stier voor het aanschijn van Jahweh slachten."},{"book":"Leviticus","chapter":"4","verse":"16","text":"Vervolgens moet de gezalfde priester wat bloed van den stier binnen de openbaringstent brengen;"},{"book":"Leviticus","chapter":"4","verse":"17","text":"de priester moet zijn vinger in het bloed dopen en zeven maal voor het aanschijn van Jahweh voor het voorhangsel sprenkelen."},{"book":"Leviticus","chapter":"4","verse":"18","text":"Daarna moet hij wat van dat bloed aan de hoornen van het altaar strijken, dat voor het aanschijn van Jahweh in de openbaringstent staat, en de rest van het bloed uitstorten tegen het voetstuk van het brandofferaltaar, dat bij de ingang van de openbaringstent staat."},{"book":"Leviticus","chapter":"4","verse":"19","text":"Al het vet moet hij er uitnemen, en op het altaar in rook doen opgaan."},{"book":"Leviticus","chapter":"4","verse":"20","text":"Verder moet hij met den stier doen, zoals hij met den stier van het zondeoffer gedaan heeft. Zo zal de priester verzoening voor hen verkrijgen en zal hun vergiffenis worden geschonken."},{"book":"Leviticus","chapter":"4","verse":"21","text":"Hij moet den stier buiten de legerplaats laten brengen en hem verbranden, zoals hij den vorigen stier heeft verbrand. Dit is het zondeoffer voor de gemeente."},{"book":"Leviticus","chapter":"4","verse":"22","text":"Wanneer een stamhoofd een overtreding begaat, en zonder opzet tegen een of ander gebod van Jahweh, zijn God, misdoet, en dus schuld op zich laadt,"},{"book":"Leviticus","chapter":"4","verse":"23","text":"moet hij, zodra hij zich zijn overtreding bewust wordt, een geitebok zonder gebrek als offer opdragen."},{"book":"Leviticus","chapter":"4","verse":"24","text":"Hij moet zijn hand op de kop van den bok leggen en dien slachten op de plaats, waar men voor het aanschijn van Jahweh het brandoffer slacht; het is een zondeoffer."},{"book":"Leviticus","chapter":"4","verse":"25","text":"Vervolgens moet de priester met zijn vinger wat bloed van het zondeoffer nemen, het aan de hoornen van het brandofferaltaar strijken, en het bloed uitstorten tegen het voetstuk van het brandofferaltaar."},{"book":"Leviticus","chapter":"4","verse":"26","text":"Al het vet moet hij op het altaar in rook doen opgaan, zoals met het vet van het vredeoffer geschiedt. Zo zal de priester voor hem verzoening voor zijn zonde verkrijgen, en zal hem vergiffenis worden geschonken."},{"book":"Leviticus","chapter":"4","verse":"27","text":"Wanneer iemand van het gewone volk zonder opzet een overtreding begaat, door tegen een der geboden van Jahweh te handelen, en dus schuld op zich laadt,"},{"book":"Leviticus","chapter":"4","verse":"28","text":"moet hij, zodra hij zich zijn overtreding bewust wordt, voor zijn begane fout een geit zonder gebrek als offer brengen."},{"book":"Leviticus","chapter":"4","verse":"29","text":"Hij moet zijn hand op de kop van het zondeoffer leggen, en het slachten op de plaats, waar men het brandoffer slacht."},{"book":"Leviticus","chapter":"4","verse":"30","text":"Vervolgens moet de priester met zijn vinger wat van haar bloed nemen, het aan de hoornen van het brandofferaltaar strijken, en de rest van het bloed uitstorten tegen het voetstuk van het altaar."},{"book":"Leviticus","chapter":"4","verse":"31","text":"Al het vet moet hij er uitnemen, zoals met het vet van het vredeoffer geschiedt, en de priester moet het op het altaar in rook doen opgaan als een welriekend offer voor Jahweh. Zo zal de priester verzoening voor hem verkrijgen en zal hem vergiffenis worden geschonken."},{"book":"Leviticus","chapter":"4","verse":"32","text":"Wanneer iemand voor zijn overtreding een lam wil offeren, moet hij een gaaf ooilam offeren."},{"book":"Leviticus","chapter":"4","verse":"33","text":"Hij moet zijn hand op de kop van het zondeoffer leggen, en het als zondeoffer slachten op de plaats, waar men het brandoffer slacht."},{"book":"Leviticus","chapter":"4","verse":"34","text":"Vervolgens moet de priester met zijn vinger wat van het bloed van het zondeoffer nemen, het aan de hoornen van het brandofferaltaar strijken, en de rest van het bloed uitstorten tegen het voetstuk van het altaar."},{"book":"Leviticus","chapter":"4","verse":"35","text":"Al het vet moet hij er uitnemen, zoals met het vet van het lam voor een vredeoffer geschiedt en de priester moet het op het altaar in rook doen opgaan, tegelijk met de vuuroffers van Jahweh. Zo zal de priester voor hem verzoening voor zijn overtreding verkrijgen en zal hem vergiffenis worden geschonken."}]}