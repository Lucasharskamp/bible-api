{"data":[{"book":"Tiuteronomi Kasege","chapter":"1","verse":"1","text":"Ama avontafepi nanekea Mosese'a maka Israeli vahema Jodani timofo kantu zage hanati kaziga ka'ma kopi Jodani agupofi Sufu kuma tavaonte, Parani kumaki, Tofeli kumaki, Labani kumaki, Hazeroti kuma'ene Disahap kumatamimofo amu'nompi seli nozamia ome ki'za mani'nazageno zmasami'nea naneke."},{"book":"Tiuteronomi Kasege","chapter":"1","verse":"2","text":"Hagi Horepi1:2 Horepie hu'neana Sainai agonagu hu'ne.  agonareti'ma Kades-Barnea vunaku Seili agonama me'nea kante'ma vananana, 11ni'a zagegna vugahane."},{"book":"Tiuteronomi Kasege","chapter":"1","verse":"3","text":"Hianagi Israeli vahe'mo'zama Isipi mopama atre'zama vu'nazareti'ma, e'nea kna'a 40'a kafu manizageno, 11ni ikamofona ese knarera Ra Anumzamo'ma Israeli vahe'ma zamasamioma huno Mosesema asami'nea kante anteno, ana nanekea zamasami'ne."},{"book":"Tiuteronomi Kasege","chapter":"1","verse":"4","text":"E'i ana nanekea Hesboni kumate mani'neno, Amori mopama kegava hu'nea kini ne' Sihonine, Astarot kumate'ene, Edrei kumate'ma mani'neno Basani mopama kegavama hu'nea kini ne' Ogine hara huznagatereteno zamasami'nea naneke."},{"book":"Tiuteronomi Kasege","chapter":"1","verse":"5","text":"Joda timofona zage hanati kaziga, Moapu mopafima Israeli vahe'ma mani'nazageno'a Mosese'a Ra Anumzamo'ma asami'nea nanekea amanage huno eriama huno zamasami'ne."},{"book":"Tiuteronomi Kasege","chapter":"1","verse":"6","text":"Horepi agonafima mani'nonkeno'a Ra Anumzana Anumzantimo'a amanage hu'ne. Hago za'za kna ama agonafina manize."},{"book":"Tiuteronomi Kasege","chapter":"1","verse":"7","text":"Kama vanazana rukrahe huta Amori vahe'mofo agonage kokampine, tavaozmire'ma nemaniza vahe'mofo mopama, Araba agona mopafine, agupo mopafine, Negevi mopafine, hagerinkena mopafine, Keneni vahe mopafine, Lebanoni vahe mopafine, Yufretisi rantima me'neregane vugahaze."},{"book":"Tiuteronomi Kasege","chapter":"1","verse":"8","text":"Keho ama maka moparamina neramuanki, ufreta omeriho. Na'ankure Nagra tamagehe'ima Abrahamune, Aisakine, Jekopunema huvempa huzamante'na ama mopa tamagehe'i zamigahue hu'noe."},{"book":"Tiuteronomi Kasege","chapter":"1","verse":"9","text":"Ana knazupa nagra amanage hu'na tamasami'noe. Rama'a vahe mani'nazanki'na nagrake knatamia eri'na tamavre'na vugara osu'noe."},{"book":"Tiuteronomi Kasege","chapter":"1","verse":"10","text":"Ra Anumzana tamagri Anumzamo'a menina tamazeri rama'a higeta, monafi hanafikna huta tusi vahekrefa fore huta mani'naze."},{"book":"Tiuteronomi Kasege","chapter":"1","verse":"11","text":"Hagi Ra Anumzana tamafahe'i Anumzamo'a huvempama hu'nea kante tauseni'a zupa agatereno tamazeri rama'a nehuno, asomura huramantesie."},{"book":"Tiuteronomi Kasege","chapter":"1","verse":"12","text":"Hanki inankna hu'na nagrakera tamagri knazana e'neri'na, ha' frama hanaza zana tamazeri fatgo hugahue?"},{"book":"Tiuteronomi Kasege","chapter":"1","verse":"13","text":"Hagi naga nofitamifintira knare antahi'zane vahe'ma, vahe'mo'zama kesga huzmantesage'za manine'za, havi zanki knare zanki'ma hu'za knare antahi'zanteti'ma refkoma huga vahe zamazeri otinke'na nagra huhampri zamantanena kvatamia manigahaze."},{"book":"Tiuteronomi Kasege","chapter":"1","verse":"14","text":"Hagi tamagra amanage huta ana ke'nirera nasami'naze, kagrama hana antahintahimo'a knare hu'ne huta hu'naze."},{"book":"Tiuteronomi Kasege","chapter":"1","verse":"15","text":"Anagema hazage'na knare antahintahine vahe'ma zamagesgama nehaza vahera mago'a zamavare'na tauseni'a vahete kva vahe huhampri nezamante'na, mago'a handreti'a vahete kva vahe huhampri nezamante'na, mago'a 50'a vahete kva vahe huhampri nezamante'na, mago'a 10ni'a vahete kva vahe huhampri nezamante'na, magoke magoke naga nofipi kva vahetami, huhampri zmantetere hu'noe."},{"book":"Tiuteronomi Kasege","chapter":"1","verse":"16","text":"Anagema hute'na amanage hu'na ana kva vahetmina zamasami'noe, tamagra keagama refko'ma hanazana, tamagra'a vahetmimofo kegaga refko nehuta, ru vahe'ma tamagranema enemaniza vahe'mofo kegaga refko hugahazanki, fatgo huta kegaga refko hiho."},{"book":"Tiuteronomi Kasege","chapter":"1","verse":"17","text":"Hagi kegagama refkoma hanafina, magomofo kazigagera onteho. Agi me'nea vahero, agi omane vahera mago'zanke hutma refkoa hugahaze. Mago vahekura korera osiho, na'ankure fatgoma huno refkoma hu'zana Anumzamofo avu'ava me'ne. Hagi amuhoma huramantenia kegaga nagrite erita e'nage'na nagra refkoa hugahue."},{"book":"Tiuteronomi Kasege","chapter":"1","verse":"18","text":"Ana'ma hute'na maka tamagrama hanaza zantamina, e'inahu'za hiho hu'na huhankaveti'na hurmante'noe."},{"book":"Tiuteronomi Kasege","chapter":"1","verse":"19","text":"Hagi anama huteta Horepia atreta Ra Anumzamo'ma hu'nea kante anteta, Amori vahe agona kokampine, tusi'a hagage ka'ma kokampi Kades Banea ehanati'none."},{"book":"Tiuteronomi Kasege","chapter":"1","verse":"20","text":"Hagi nagra amanage hu'na tamasami'noe, Amori vahe agona mopama Ra Anumzana tagri Anumzamo'ma tamigahuema hu'nea mopafi ehanatize hu'na tamasami'noe."},{"book":"Tiuteronomi Kasege","chapter":"1","verse":"21","text":"Keho! Ra Anumzana tamagri Anumzamo mopa tami'ne. Hagi korera osuta Ra Anumzana tamafahe'i Anumzamo'ma zamasami'nea kante anteta mopa omerita maniho."},{"book":"Tiuteronomi Kasege","chapter":"1","verse":"22","text":"Anante miko vahe'mota nagrite eta amanage hu'naze, mago'a vahe huzmantesunke'za vu'za ana mopa ome nege'za, inankante vuta, ina kuma kora omerigahune ome kete'za eme tasamiho huta hu'naze."},{"book":"Tiuteronomi Kasege","chapter":"1","verse":"23","text":"E'i ana ketamima antahuana knare hige'na, mago mago naga nofipinti mago vahe avaretere hugeno, ana mika 12fu'a hazage'na,"},{"book":"Tiuteronomi Kasege","chapter":"1","verse":"24","text":"ana vahera huzmantoge'za agona kokantegati agafa hu'za mopa afure'za vu'za, Eskoli agupofi uhanati'naze."},{"book":"Tiuteronomi Kasege","chapter":"1","verse":"25","text":"Hagi ana mopafintira mago'a zafa raga tagiza e'za amanage hu'za eme tasami'naze, Ra Anumzana tagri Anumzamo knare mopa neramie hu'naze."},{"book":"Tiuteronomi Kasege","chapter":"1","verse":"26","text":"Hianagi Ra Anumzana tamagri Anumzamo'ma hurmantea kea rutagreta, ana mopafina ovu'naze."},{"book":"Tiuteronomi Kasege","chapter":"1","verse":"27","text":"Tamagra seli nontmifi mani'neta ke hakare huta amanage hu'naze, Ra Anumzamo'a avesra huranteno, Amori vahe'mofo zamazampi tatresige'za, tazeri haviza hanazegu Isipi mopafintira tavreno atiramino e'ne huta hu'naze."},{"book":"Tiuteronomi Kasege","chapter":"1","verse":"28","text":"Tagra iga vugahune? Nerafu'zama hu'za ana mopafima mani'naza vahe'mo'za tagrira tagatere'za za'za hu'za ranra vahe manizageno, ranra kumazamimofona hankavenentake vihu hugagizageno, Anaki ranra vahetamimofo mofavrezaga ke'none hu'za eme tasami'naza kemo'a tagu'amofona tazeri fakro fakro hu'ne."},{"book":"Tiuteronomi Kasege","chapter":"1","verse":"29","text":"Anante nagra amanage hu'na tamasami'noe, ana vahekura antri huta korera osiho."},{"book":"Tiuteronomi Kasege","chapter":"1","verse":"30","text":"Ra Anumzana tamagri Anumzamo'ma tamavugama nevia Anumzamo'a, Isipima mani'neta negazageno ha'ma huno tamavareno'ma e'neaza huno tamagritega anteno hara hugahie."},{"book":"Tiuteronomi Kasege","chapter":"1","verse":"31","text":"Hagi Ra Anumzana tamagri Anumzamo'ma ka'ma kokampima, mago ne'mo mofavrea avresga huno eankna huno tamavareno eno, ama kumate'ma ehanati'neana hago ke'naze."},{"book":"Tiuteronomi Kasege","chapter":"1","verse":"32","text":"Hianagi anama hu'nea zankura tamagra Ra Anumzana tamagri Anumzana antahimita tamentintia hunonteta,"},{"book":"Tiuteronomi Kasege","chapter":"1","verse":"33","text":"vugota huno hanimpima tevefi manino tamavreno nevuno, masafina hampompi manino tamavreno nevuno, seli noma kisaza kumara tamaveri nehuno, kama vanaza kana tamaveri huno vu'nea Ra Anumzana tamefi hunemize."},{"book":"Tiuteronomi Kasege","chapter":"1","verse":"34","text":"Hagi ke hakarema hu'naza kea Ra Anumzamo'a nentahino, tusi rimpahegeno amanage huno huvempa kea hu'ne."},{"book":"Tiuteronomi Kasege","chapter":"1","verse":"35","text":"Amama mani'naza vahe'motagura Ra Anumzamo'a huno, Maka kefo tamavutmava'ene vahekitma, knare mopama tamagehe'mofoma zamigahue hu'nama huhaprizamante'noa mopafina, ovutfa hugahaze."},{"book":"Tiuteronomi Kasege","chapter":"1","verse":"36","text":"Hagi Jefune nemofo Kalepike'za ana mopa ome kegahie. Agrama ome keteno'ma e'nea mopa agri'ene mofavre naga'amokizmi zamigahue. Na'ankure agra Ra Anumzamofo kea agu'areti huno avariri fatgo hu'ne."},{"book":"Tiuteronomi Kasege","chapter":"1","verse":"37","text":"Hagi tamagrama haza avu'avazante Ra Anumzamo'a nagri'enena rimpa ahenanteno amanage huno nasami'ne, kagranena ana mopafina uofregahane hu'ne."},{"book":"Tiuteronomi Kasege","chapter":"1","verse":"38","text":"Hagi Nuni nemofo Josua'ma kazama huno eri'zama e'neria ne'mo, ana mopafina ufregahie. Hanki antahintahia aminka azeri hanavetio, na'ankure agra Israeli vahera zamavareno ufrenige'za, ana mopa omerigahaze."},{"book":"Tiuteronomi Kasege","chapter":"1","verse":"39","text":"Hagi havizane knare zanema antahi ama'ma osu'naza neonse mofavretami zamatresuge'za ana mopafina ufresage'na, ana mopa zamisuge'za eri'za manigahaze."},{"book":"Tiuteronomi Kasege","chapter":"1","verse":"40","text":"Hianagi tamagra rukrahe huta ka'ma mopafi koranke hagerima1:40 Koranke hagerinema hu'neana varozamoke hu'nea hagerinku hu'ne. me'nea kantega vu'naze."},{"book":"Tiuteronomi Kasege","chapter":"1","verse":"41","text":"Anante tamagra amanage huta kenona hu'naze, tagra Ra Anumzamofontera kumi hu'nonanagi, Ra Anumzana tagri Anumzamo'ma hu'nea kante anteta hara ome hugahune. Anagema nehuta ha' zantamina retro huta fru hu'neankita amane hara ome huta agona mopa omerigahune huta hu'naze."},{"book":"Tiuteronomi Kasege","chapter":"1","verse":"42","text":"Hianagi Ra Anumzamo'a amanage huno nasami'ne, zamasamige'za mareri'za hara ome osiho. Na'ankure ha'ma ome hanazana Nagra zamagranena ovugahuankino, ha' vahe'zmimo'za hara huzmagateregahaze hige'na tamasami'noe."},{"book":"Tiuteronomi Kasege","chapter":"1","verse":"43","text":"Hianagi kea ontahita tamagra Ra Anumzamofo kea eri atreta tamagra tamavesi avaririta ha' ome hunaku agonage kokampina mareri'naze."},{"book":"Tiuteronomi Kasege","chapter":"1","verse":"44","text":"Hianagi Amori vahe'ma ana agona kokampima nemaniza vahe'mo'za, tumemo'ma erintaguma huno eaza hu'za Seiri kumateti tamahe'za tamarotgo hute'za Homa kumate uhanati'naze."},{"book":"Tiuteronomi Kasege","chapter":"1","verse":"45","text":"Anama hazageta ete etma Ra Anumzamofo avuga zavira eme ate'nazanagi, Ra Anumzamo'a ana zavi krafa tamia antahi ontami'ne."},{"book":"Tiuteronomi Kasege","chapter":"1","verse":"46","text":"E'ina higeta Kades Banea kumate zazakna mani'naze."}]}