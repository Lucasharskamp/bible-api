{"data":[{"book":"ΠΡΟΣ ΡΩΜΑΙΟΥΣ","chapter":"7","verse":"1","text":"Ἢ ἀγνοεῖτε, ἀδελφοί — γινώσκουσι γὰρ νόμον λαλῶ — ὅτι ὁ νόμος κυριεύει τοῦ ἀνθρώπου ἐφ᾿ ὅσον χρόνον ζῇ;"},{"book":"ΠΡΟΣ ΡΩΜΑΙΟΥΣ","chapter":"7","verse":"2","text":"Ἡ γὰρ ὕπανδρος γυνὴ τῷ ζῶντι ἀνδρὶ δέδεται νόμῳ· ἐὰν δὲ ἀποθάνῃ ὁ ἀνήρ, κατήργηται ἀπὸ 7.2 τοῦ νόμου ¦−El.τοῦ νόμου τοῦ ἀνδρός."},{"book":"ΠΡΟΣ ΡΩΜΑΙΟΥΣ","chapter":"7","verse":"3","text":"Ἄρα οὖν ζῶντος τοῦ ἀνδρὸς μοιχαλὶς χρηματίσει, ἐὰν γένηται ἀνδρὶ ἑτέρῳ· ἐὰν δὲ ἀποθάνῃ ὁ ἀνήρ, ἐλευθέρα ἐστὶν ἀπὸ τοῦ νόμου, τοῦ μὴ εἶναι αὐτὴν μοιχαλίδα, γενομένην ἀνδρὶ ἑτέρῳ."},{"book":"ΠΡΟΣ ΡΩΜΑΙΟΥΣ","chapter":"7","verse":"4","text":"Ὥστε, ἀδελφοί μου, καὶ ὑμεῖς ἐθανατώθητε τῷ νόμῳ διὰ τοῦ σώματος τοῦ Χριστοῦ, εἰς τὸ γενέσθαι ὑμᾶς ἑτέρῳ, τῷ ἐκ νεκρῶν ἐγερθέντι, ἵνα καρποφορήσωμεν τῷ Θεῷ."},{"book":"ΠΡΟΣ ΡΩΜΑΙΟΥΣ","chapter":"7","verse":"5","text":"Ὅτε γὰρ ἦμεν ἐν τῇ σαρκί, τὰ παθήματα τῶν ἁμαρτιῶν τὰ διὰ τοῦ νόμου ἐνηργεῖτο ἐν τοῖς μέλεσιν ἡμῶν εἰς τὸ καρποφορῆσαι τῷ θανάτῳ."},{"book":"ΠΡΟΣ ΡΩΜΑΙΟΥΣ","chapter":"7","verse":"6","text":"Νυνὶ δὲ κατηργήθημεν ἀπὸ τοῦ νόμου, 7.6 ἀποθανόντες ¦ ἀποθανόντος Bez. El. Sc.ἀποθανόντες ἐν ᾧ κατειχόμεθα, ὥστε δουλεύειν ἡμᾶς ἐν καινότητι πνεύματος, καὶ οὐ παλαιότητι γράμματος."},{"book":"ΠΡΟΣ ΡΩΜΑΙΟΥΣ","chapter":"7","verse":"7","text":"Τί οὖν ἐροῦμεν; Ὁ νόμος ἁμαρτία; Μὴ γένοιτο· ἀλλὰ τὴν ἁμαρτίαν οὐκ ἔγνων, εἰ μὴ διὰ νόμου· τήν τε γὰρ ἐπιθυμίαν οὐκ ᾔδειν, εἰ μὴ ὁ νόμος ἔλεγεν, Οὐκ ἐπιθυμήσεις·"},{"book":"ΠΡΟΣ ΡΩΜΑΙΟΥΣ","chapter":"7","verse":"8","text":"ἀφορμὴν δὲ λαβοῦσα ἡ ἁμαρτία διὰ τῆς ἐντολῆς κατειργάσατο ἐν ἐμοὶ πᾶσαν ἐπιθυμίαν· χωρὶς γὰρ νόμου ἁμαρτία νεκρά."},{"book":"ΠΡΟΣ ΡΩΜΑΙΟΥΣ","chapter":"7","verse":"9","text":"Ἐγὼ δὲ ἔζων χωρὶς νόμου ποτέ· ἐλθούσης δὲ τῆς ἐντολῆς, ἡ ἁμαρτία ἀνέζησεν, ἐγὼ δὲ ἀπέθανον·"},{"book":"ΠΡΟΣ ΡΩΜΑΙΟΥΣ","chapter":"7","verse":"10","text":"καὶ εὑρέθη μοι ἡ ἐντολὴ ἡ εἰς ζωήν, αὕτη εἰς θάνατον·"},{"book":"ΠΡΟΣ ΡΩΜΑΙΟΥΣ","chapter":"7","verse":"11","text":"ἡ γὰρ ἁμαρτία ἀφορμὴν λαβοῦσα διὰ τῆς ἐντολῆς ἐξηπάτησέ με, καὶ δι᾿ αὐτῆς ἀπέκτεινεν."},{"book":"ΠΡΟΣ ΡΩΜΑΙΟΥΣ","chapter":"7","verse":"12","text":"Ὥστε ὁ μὲν νόμος ἅγιος, καὶ ἡ ἐντολὴ ἁγία καὶ δικαία καὶ ἀγαθή."},{"book":"ΠΡΟΣ ΡΩΜΑΙΟΥΣ","chapter":"7","verse":"13","text":"Τὸ οὖν ἀγαθὸν ἐμοὶ γέγονε θάνατος; Μὴ γένοιτο. Ἀλλὰ ἡ ἁμαρτία, ἵνα φανῇ ἁμαρτία, διὰ τοῦ ἀγαθοῦ μοι κατεργαζομένη θάνατον — ἵνα γένηται καθ᾿ ὑπερβολὴν ἁμαρτωλὸς ἡ ἁμαρτία διὰ τῆς ἐντολῆς."},{"book":"ΠΡΟΣ ΡΩΜΑΙΟΥΣ","chapter":"7","verse":"14","text":"Οἴδαμεν γὰρ ὅτι ὁ νόμος πνευματικός ἐστιν· ἐγὼ δὲ σαρκικός εἰμι, πεπραμένος ὑπὸ τὴν ἁμαρτίαν."},{"book":"ΠΡΟΣ ΡΩΜΑΙΟΥΣ","chapter":"7","verse":"15","text":"Ὃ γὰρ κατεργάζομαι, οὐ γινώσκω· οὐ γὰρ ὃ θέλω, τοῦτο πράσσω· ἀλλ᾿ ὃ μισῶ, τοῦτο ποιῶ."},{"book":"ΠΡΟΣ ΡΩΜΑΙΟΥΣ","chapter":"7","verse":"16","text":"Εἰ δὲ ὃ οὐ θέλω, τοῦτο ποιῶ, σύμφημι τῷ νόμῳ ὅτι καλός."},{"book":"ΠΡΟΣ ΡΩΜΑΙΟΥΣ","chapter":"7","verse":"17","text":"Νυνὶ δὲ οὐκέτι ἐγὼ κατεργάζομαι αὐτό, ἀλλ᾿ ἡ οἰκοῦσα ἐν ἐμοὶ ἁμαρτία."},{"book":"ΠΡΟΣ ΡΩΜΑΙΟΥΣ","chapter":"7","verse":"18","text":"Οἶδα γὰρ ὅτι οὐκ οἰκεῖ ἐν ἐμοί, τοῦτ᾿ ἔστιν ἐν τῇ σαρκί μου, ἀγαθόν· τὸ γὰρ θέλειν παράκειταί μοι, τὸ δὲ κατεργάζεσθαι τὸ καλὸν οὐχ εὑρίσκω."},{"book":"ΠΡΟΣ ΡΩΜΑΙΟΥΣ","chapter":"7","verse":"19","text":"Οὐ γὰρ ὃ θέλω, ποιῶ ἀγαθόν· ἀλλ᾿ ὃ οὐ θέλω κακόν, τοῦτο πράσσω."},{"book":"ΠΡΟΣ ΡΩΜΑΙΟΥΣ","chapter":"7","verse":"20","text":"Εἰ δὲ ὃ οὐ θέλω ἐγώ, τοῦτο ποιῶ, οὐκέτι ἐγὼ κατεργάζομαι αὐτό, ἀλλ᾿ ἡ οἰκοῦσα ἐν ἐμοὶ ἁμαρτία."},{"book":"ΠΡΟΣ ΡΩΜΑΙΟΥΣ","chapter":"7","verse":"21","text":"Εὑρίσκω ἄρα τὸν νόμον τῷ θέλοντι ἐμοὶ ποιεῖν τὸ καλόν, ὅτι ἐμοὶ τὸ κακὸν παράκειται."},{"book":"ΠΡΟΣ ΡΩΜΑΙΟΥΣ","chapter":"7","verse":"22","text":"Συνήδομαι γὰρ τῷ νόμῳ τοῦ Θεοῦ κατὰ τὸν ἔσω ἄνθρωπον·"},{"book":"ΠΡΟΣ ΡΩΜΑΙΟΥΣ","chapter":"7","verse":"23","text":"βλέπω δὲ ἕτερον νόμον ἐν τοῖς μέλεσί μου ἀντιστρατευόμενον τῷ νόμῳ τοῦ νοός μου, καὶ αἰχμαλωτίζοντά με τῷ νόμῳ τῆς ἁμαρτίας τῷ ὄντι ἐν τοῖς μέλεσί μου."},{"book":"ΠΡΟΣ ΡΩΜΑΙΟΥΣ","chapter":"7","verse":"24","text":"Ταλαίπωρος ἐγὼ ἄνθρωπος· τίς με ῥύσεται ἐκ τοῦ σώματος τοῦ θανάτου τούτου;"},{"book":"ΠΡΟΣ ΡΩΜΑΙΟΥΣ","chapter":"7","verse":"25","text":"Εὐχαριστῶ τῷ Θεῷ διὰ Ἰησοῦ Χριστοῦ τοῦ Κυρίου ἡμῶν. Ἄρα οὖν αὐτὸς ἐγὼ τῷ μὲν νοῒ δουλεύω νόμῳ Θεοῦ, τῇ δὲ σαρκὶ νόμῳ ἁμαρτίας."}]}