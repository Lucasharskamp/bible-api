{"data":[{"book":"Marko","chapter":"8","verse":"1","text":"Katika siku hizo, umati mkubwa wa watu ulikusanyika tena. Kwa kuwa walikuwa hawana chakula, Yesu akawaita wanafunzi wake akawaambia,"},{"book":"Marko","chapter":"8","verse":"2","text":"“Ninauhurumia huu umati wa watu, kwa sababu sasa wamekuwa nami kwa muda wa siku tatu na hawana chakula."},{"book":"Marko","chapter":"8","verse":"3","text":"Nikiwaaga waende nyumbani bila kula, watazimia njiani kwa sababu baadhi yao wametoka mbali.”"},{"book":"Marko","chapter":"8","verse":"4","text":"Wanafunzi wake wakamjibu, “Lakini hapa nyikani tutapata wapi mikate ya kutosha kuwalisha?”"},{"book":"Marko","chapter":"8","verse":"5","text":"Yesu akawauliza, “Mna mikate mingapi?”"},{"book":"Marko","chapter":"8","verse":"6","text":"Akawaambia watu waketi chini. Akiisha kuichukua mikate saba na kushukuru, akaimega na kuwapa wanafunzi wake ili wawagawie watu. Wanafunzi wake wakafanya hivyo."},{"book":"Marko","chapter":"8","verse":"7","text":"Walikuwa pia na visamaki vichache, Yesu akavibariki, akawaamuru wanafunzi wake wawagawie watu."},{"book":"Marko","chapter":"8","verse":"8","text":"Wale watu walikula na kutosheka. Baadaye wanafunzi wakakusanya vipande vilivyosalia, wakajaza vikapu saba."},{"book":"Marko","chapter":"8","verse":"9","text":"Watu waliokula walikuwa wapata 4,000. Akiisha kuwaaga,"},{"book":"Marko","chapter":"8","verse":"10","text":"aliingia kwenye mashua pamoja na wanafunzi wake, akaenda sehemu za Dalmanutha."},{"book":"Marko","chapter":"8","verse":"11","text":"Mafarisayo wakaja, wakaanza kumhoji Yesu. Ili kumtega, wakamwomba awaonyeshe ishara kutoka mbinguni."},{"book":"Marko","chapter":"8","verse":"12","text":"Akahuzunika moyoni, akawaambia, “Kwa nini kizazi hiki kinataka ishara? Amin nawaambieni, hakitapewa ishara yoyote.”"},{"book":"Marko","chapter":"8","verse":"13","text":"Kisha akawaacha, akarudi kwenye mashua, akavuka hadi ngʼambo."},{"book":"Marko","chapter":"8","verse":"14","text":"Wanafunzi walikuwa wamesahau kuchukua mikate ya kutosha. Walikuwa na mkate mmoja tu kwenye mashua."},{"book":"Marko","chapter":"8","verse":"15","text":"Yesu akawaonya: “Jihadharini na chachu ya Mafarisayo na ya Herode.”"},{"book":"Marko","chapter":"8","verse":"16","text":"Wakajadiliana wao kwa wao, na kusema, “Anasema hivi kwa sababu hatukuleta mikate.”"},{"book":"Marko","chapter":"8","verse":"17","text":"Yesu, akifahamu majadiliano yao, akawauliza: “Mbona mnajadiliana kuhusu kutokuwa na mikate? Je, bado hamtambui wala hamwelewi? Je, mbona mioyo yenu ni migumu kiasi hicho?"},{"book":"Marko","chapter":"8","verse":"18","text":"Je, mna macho lakini mnashindwa kuona, na mna masikio lakini mnashindwa kusikia? Je, hamkumbuki?"},{"book":"Marko","chapter":"8","verse":"19","text":"Nilipoimega ile mikate mitano kuwalisha watu 5,000, mlikusanya vikapu vingapi vilivyojaa vya masazo?”"},{"book":"Marko","chapter":"8","verse":"20","text":"“Je, nilipoimega ile mikate saba kuwalisha watu 4,000, mlikusanya vikapu vingapi vilivyojaa vya masazo?”"},{"book":"Marko","chapter":"8","verse":"21","text":"Ndipo akawauliza, “Je, bado hamwelewi?”"},{"book":"Marko","chapter":"8","verse":"22","text":"Wakafika Bethsaida na baadhi ya watu wakamleta mtu mmoja kipofu wakamsihi Yesu amguse."},{"book":"Marko","chapter":"8","verse":"23","text":"Yesu akamshika mkono huyo kipofu akampeleka nje ya kijiji. Baada ya kuyatemea mate macho ya yule kipofu na kumwekea mikono, Yesu akamuuliza, “Unaona chochote?”"},{"book":"Marko","chapter":"8","verse":"24","text":"Yule kipofu akaangalia, akasema, “Ninaona watu, wanaonekana kama miti inayotembea.”"},{"book":"Marko","chapter":"8","verse":"25","text":"Yesu akamwekea tena mikono machoni. Kisha macho yake yakafunguka, kuona kwake kukarejea naye akaona kila kitu dhahiri."},{"book":"Marko","chapter":"8","verse":"26","text":"Yesu akamuaga aende nyumbani kwake, akimwambia, “Hata kijijini usiingie.”"},{"book":"Marko","chapter":"8","verse":"27","text":"Yesu na wanafunzi wake wakaondoka kwenda katika vijiji vya Kaisaria-Filipi. Walipokuwa njiani, Yesu akawauliza, “Watu husema mimi ni nani?”"},{"book":"Marko","chapter":"8","verse":"28","text":"Wakamjibu, “Baadhi husema wewe ni Yohana Mbatizaji, wengine husema ni Eliya, na bado wengine husema wewe ni mmojawapo wa manabii.”"},{"book":"Marko","chapter":"8","verse":"29","text":"Akawauliza, “Je, ninyi mnasema mimi ni nani?”"},{"book":"Marko","chapter":"8","verse":"30","text":"Yesu akawaonya wasimwambie mtu yeyote habari zake."},{"book":"Marko","chapter":"8","verse":"31","text":"Ndipo akaanza kuwafundisha wanafunzi wake kuwa Mwana wa Adamu lazima atapata mateso mengi na kukataliwa na wazee, viongozi wa makuhani, na walimu wa sheria, na kwamba itampasa auawe lakini baada ya siku tatu afufuke."},{"book":"Marko","chapter":"8","verse":"32","text":"Aliyasema haya waziwazi, ndipo Petro akamchukua kando na akaanza kumkemea."},{"book":"Marko","chapter":"8","verse":"33","text":"Lakini Yesu alipogeuka na kuwaangalia wanafunzi wake, akamkemea Petro. Akasema, “Rudi nyuma yangu, Shetani! Moyo wako hauwazi yaliyo ya Mungu, bali ya wanadamu.”"},{"book":"Marko","chapter":"8","verse":"34","text":"Ndipo akauita ule umati wa watu pamoja na wanafunzi wake, akasema, “Mtu yeyote akitaka kunifuata, ni lazima ajikane mwenyewe, auchukue msalaba wake, anifuate."},{"book":"Marko","chapter":"8","verse":"35","text":"Kwa maana yeyote anayetaka kuyaokoa maisha yake atayapoteza, lakini yeyote atakayeyapoteza maisha yake kwa ajili yangu na kwa ajili ya Injili atayaokoa."},{"book":"Marko","chapter":"8","verse":"36","text":"Je, itamfaidi nini mtu kuupata ulimwengu wote, lakini akayapoteza maisha yake?"},{"book":"Marko","chapter":"8","verse":"37","text":"Au mtu atatoa nini badala ya nafsi yake?"},{"book":"Marko","chapter":"8","verse":"38","text":"Mtu yeyote akinionea aibu mimi na maneno yangu katika kizazi hiki cha uzinzi na dhambi, Mwana wa Adamu naye atamwonea aibu wakati atakapokuja katika utukufu wa Baba yake pamoja na malaika watakatifu.”"}]}