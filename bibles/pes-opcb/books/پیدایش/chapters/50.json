{"data":[{"book":"پیدایش","chapter":"50","verse":"1","text":"آنگاه یوسف خود را روی جسد پدرش انداخته، گریست و او را بوسید."},{"book":"پیدایش","chapter":"50","verse":"2","text":"سپس دستور داد تا جسد وی را مومیایی کنند."},{"book":"پیدایش","chapter":"50","verse":"3","text":"کار مومیایی کردن مرده چهل روز طول می‌کشید. پس از مومیایی کردن جسد یعقوب، مردمِ مصر مدت هفتاد روز برای او عزاداری کردند."},{"book":"پیدایش","chapter":"50","verse":"4","text":"بعد از اتمام ایام عزاداری، یوسف نزد درباریان فرعون رفته، از ایشان خواست که از طرف وی به فرعون بگویند:"},{"book":"پیدایش","chapter":"50","verse":"5","text":"«پدرم مرا قسم داده است که پس از مرگش جسد وی را به کنعان برده، در قبری که برای خود آماده کرده است دفن کنم. درخواست می‌کنم به من اجازه دهید بروم و پدرم را دفن کنم. پس از دفن پدرم مراجعت خواهم کرد.»"},{"book":"پیدایش","chapter":"50","verse":"6","text":"فرعون موافقت کرد و به یوسف گفت: «برو و همان‌طوری که قول داده‌ای پدرت را دفن کن.»"},{"book":"پیدایش","chapter":"50","verse":"7","text":"پس یوسف روانه شد تا پدرش را دفن کند. تمام مشاوران فرعون، بزرگان خاندان فرعون، و همۀ بزرگان سرزمین مصر همراه وی رفتند."},{"book":"پیدایش","chapter":"50","verse":"8","text":"یوسف همچنین همۀ اهل خانۀ خود و برادرانش و اهل خانۀ پدرش را نیز با خود برد. اما بچه‌ها و گله‌ها و رمه‌هایشان در جوشن ماندند."},{"book":"پیدایش","chapter":"50","verse":"9","text":"ارابه‌ها و سواران نیز آنها را همراهی می‌کردند. به این ترتیب گروه عظیمی راهی کنعان شد."},{"book":"پیدایش","chapter":"50","verse":"10","text":"وقتی که به خرمنگاه اطاد در آن طرف رود اردن رسیدند، با صدای بلند گریستند و به نوحه‌گری پرداختند و یوسف برای پدرش هفت روز ماتم گرفت."},{"book":"پیدایش","chapter":"50","verse":"11","text":"کنعانی‌های ساکن اطاد چون این سوگواری را دیدند آن محل را آبِل مِصرایِم50‏:11 «آبِل مِصرایِم» یعنی «سوگواری مصر». نامیدند و گفتند: «اینجا مکانی است که مصری‌ها ماتمی عظیم گرفتند.»"},{"book":"پیدایش","chapter":"50","verse":"12","text":"بدین ترتیب، پسران یعقوب همان‌طور که او به ایشان وصیت کرده بود، عمل کردند:"},{"book":"پیدایش","chapter":"50","verse":"13","text":"بدن او را به سرزمین کنعان برده، در غاری دفن کردند که در زمین مکفیله در نزدیکی ممری بود و ابراهیم آن را با مزرعه‌اش از عفرون حیتّی خریده بود تا مقبرۀ خانوادگی‌اش باشد."},{"book":"پیدایش","chapter":"50","verse":"14","text":"یوسف پس از دفن پدرش، با برادران و همهٔ کسانی که همراه او رفته بودند به مصر بازگشت."},{"book":"پیدایش","chapter":"50","verse":"15","text":"وقتی برادران یوسف دیدند که پدرشان مرده است، به یکدیگر گفتند: «حالا یوسف انتقام همهٔ بدیهایی را که به او روا داشتیم از ما خواهد گرفت.»"},{"book":"پیدایش","chapter":"50","verse":"16","text":"پس این پیغام را برای یوسف فرستادند: «پدرت قبل از این که بمیرد چنین وصیت کرد:"},{"book":"پیدایش","chapter":"50","verse":"17","text":"”به یوسف بگویید: از تو تمنا دارم از سر تقصیر برادرانت بگذری و گناهشان را ببخشی، زیرا که به تو بدی کرده‌اند.“ حال ما، بندگان خدای پدرت، التماس می‌کنیم که ما را ببخشی.» وقتی که یوسف این پیغام را شنید گریست."},{"book":"پیدایش","chapter":"50","verse":"18","text":"آنگاه برادرانش آمده، به پای او افتادند و گفتند: «ما غلامان تو هستیم.»"},{"book":"پیدایش","chapter":"50","verse":"19","text":"اما یوسف به ایشان گفت: «از من نترسید. مگر من خدا هستم؟"},{"book":"پیدایش","chapter":"50","verse":"20","text":"هر چند شما به من بدی کردید، اما خدا عمل بد شما را برای من به نیکی مبدل نمود و چنانکه می‌بینید مرا به این مقام رسانیده است تا افراد بی‌شماری را از مرگِ ناشی از گرسنگی نجات دهم."},{"book":"پیدایش","chapter":"50","verse":"21","text":"پس نترسید. من از شما و خانواده‌های شما مواظبت خواهم کرد.» او با آنها به مهربانی سخن گفت و خیال آنها آسوده شد."},{"book":"پیدایش","chapter":"50","verse":"22","text":"یوسف و برادرانش و خانواده‌های آنها مثل سابق به زندگی خود در مصر ادامه دادند. یوسف صد و ده سال زندگی کرد."},{"book":"پیدایش","chapter":"50","verse":"23","text":"او توانست سومین نسل فرزندانِ افرایم را ببیند، و نیز شاهد تولد فرزندان ماخیر، پسر منسی که فرزندان یوسف محسوب می‌شدند، باشد."},{"book":"پیدایش","chapter":"50","verse":"24","text":"یوسف به برادران خود گفت: «من به‌زودی می‌میرم، ولی بدون شک خدا شما را از مصر به کنعان، سرزمینی که وعدهٔ آن را به نسل ابراهیم و اسحاق و یعقوب داده است، خواهد برد.»"},{"book":"پیدایش","chapter":"50","verse":"25","text":"سپس یوسف برادرانش را قسم داده، گفت: «هنگامی که خدا شما را به کنعان می‌برد، استخوانهای مرا نیز با خود ببرید.»"},{"book":"پیدایش","chapter":"50","verse":"26","text":"یوسف در سن صد و ده سالگی در مصر درگذشت و جسد او را مومیایی کرده در تابوتی قرار دادند."}]}