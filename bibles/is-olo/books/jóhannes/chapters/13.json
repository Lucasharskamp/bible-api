{"data":[{"book":"Jóhannes","chapter":"13","verse":"1","text":"Það var komið kvöld daginn fyrir páskahátíðina. Jesús vissi, að stund hans var komin að fara burt úr þessum heimi og til föðurins á himnum."},{"book":"Jóhannes","chapter":"13","verse":"2","text":"Þegar þeir neyttu kvöldmáltíðarinnar hafði Satan þegar skotið því að Júdasi Símonarsyni Ískaríot, að nú væri einmitt rétti tíminn til að framkvæma þá fyrirætlun sína að svíkja Jesú."},{"book":"Jóhannes","chapter":"13","verse":"3","text":"Jesús vissi að faðirinn hafði gefið honum allt vald og að hann var kominn frá Guði og mundi snúa aftur til Guðs."},{"book":"Jóhannes","chapter":"13","verse":"4","text":"Jesús stóð nú upp frá kvöldmáltíðarborðinu, fór úr kyrtlinum og batt stóran klút um mitti sér."},{"book":"Jóhannes","chapter":"13","verse":"5","text":"Síðan hellti hann vatni í skál og tók að þvo fætur lærisveinanna og þurrka þá með klútnum sem hann hafði um mittið."},{"book":"Jóhannes","chapter":"13","verse":"6","text":"Þegar hann kom að Símoni Pétri, sagði Pétur: „Meistari, ætlar þú að fara að þvo mér um fæturna?“"},{"book":"Jóhannes","chapter":"13","verse":"7","text":"„Þú skilur þetta ekki núna en seinna muntu skilja það,“ svaraði Jesús."},{"book":"Jóhannes","chapter":"13","verse":"8","text":"„Nei,“ mótmælti Pétur, „þú skalt aldrei fá að þvo fætur mína!“"},{"book":"Jóhannes","chapter":"13","verse":"9","text":"„Þá skaltu ekki aðeins þvo fæturna, heldur einnig hendurnar og höfuðið!“ hrópaði Pétur."},{"book":"Jóhannes","chapter":"13","verse":"10","text":"„Sá sem hefur baðað sig,“ svaraði Jesús, „þarf aðeins á fótaþvotti að halda til að teljast hreinn. Nú ertu hreinn – en þannig er ekki með alla sem hér eru.“"},{"book":"Jóhannes","chapter":"13","verse":"11","text":"Þetta sagði Jesús, því hann vissi vel hver mundi svíkja hann."},{"book":"Jóhannes","chapter":"13","verse":"12","text":"Eftir fótaþvottinn fór Jesús aftur í kyrtilinn, settist niður og spurði: „Skiljið þið hvað ég var að gera?"},{"book":"Jóhannes","chapter":"13","verse":"13","text":"Þið segið við mig: „Meistari“ og „Herra“ og það er rétt, því það er ég."},{"book":"Jóhannes","chapter":"13","verse":"14","text":"En fyrst ég, sem er herra ykkar og lærifaðir, hef þvegið fætur ykkar, þá ber ykkur einnig að þvo fætur hvers annars."},{"book":"Jóhannes","chapter":"13","verse":"15","text":"Ég hef gefið ykkur fordæmi – þið skuluð fara eins að."},{"book":"Jóhannes","chapter":"13","verse":"16","text":"Það er vissulega satt, að þjónninn er ekki meiri en húsbóndi hans, ekki er heldur sendiboðinn æðri þeim sem sendi hann."},{"book":"Jóhannes","chapter":"13","verse":"17","text":"Þetta skiljið þið – en farið nú eftir því og þá mun það verða ykkur til blessunar."},{"book":"Jóhannes","chapter":"13","verse":"18","text":"En þetta á þó ekki við um ykkur alla. Ég valdi ykkur og þekki ykkur mætavel hvern og einn. Biblían segir: „Sá sem neytir kvöldverðar með mér, mun svíkja mig.“ Þessi orð munu rætast fyrr en varir."},{"book":"Jóhannes","chapter":"13","verse":"19","text":"Ég segi ykkur þetta núna, svo að þið trúið mér þegar það er komið fram."},{"book":"Jóhannes","chapter":"13","verse":"20","text":"Ég segi ykkur sannleikann: Sá sem tekur á móti þeim er ég sendi, tekur á móti mér, og sá sem veitir mér viðtöku, veitir föður mínum viðtöku sem sendi mig.“"},{"book":"Jóhannes","chapter":"13","verse":"21","text":"Skyndilega var sem mikil angist gripi Jesú og hann hrópaði: „Já, satt er það, einn ykkar mun svíkja mig!“"},{"book":"Jóhannes","chapter":"13","verse":"22","text":"Lærisveinarnir litu hver á annan og hugsuðu: Hver skyldi það vera?"},{"book":"Jóhannes","chapter":"13","verse":"23","text":"Þar eð ég sat næstur Jesú við borðið og var nánasti vinur hans,"},{"book":"Jóhannes","chapter":"13","verse":"24","text":"gaf Símon Pétur mér merki um að spyrja hann hver sá væri sem vinna myndi slíkt ódæði."},{"book":"Jóhannes","chapter":"13","verse":"25","text":"Ég sneri mér því að honum og spurði: „Drottinn, við hvern áttu?“"},{"book":"Jóhannes","chapter":"13","verse":"26","text":"„Þann, sem ég gef þennan brauðbita,“ svaraði Jesús."},{"book":"Jóhannes","chapter":"13","verse":"27","text":"Jafnskjótt og Júdas hafði borðað það, kom Satan í hann. Jesús sagði þá við hann: „Flýttu þér að gera það sem þú ætlar þér.“"},{"book":"Jóhannes","chapter":"13","verse":"28","text":"Enginn hinna, sem sátu til borðs, skildi þessi orð Jesú."},{"book":"Jóhannes","chapter":"13","verse":"29","text":"Sumir héldu að hann væri að segja Júdasi að fara og greiða fyrir matinn eða gefa fátækum peninga, því að Júdas sá um sjóðinn."},{"book":"Jóhannes","chapter":"13","verse":"30","text":"Og Júdas yfirgaf þá þegar í stað og gekk út í nóttina."},{"book":"Jóhannes","chapter":"13","verse":"31","text":"Þegar hann var farinn sagði Jesús: „Nú er tíminn kominn. Innan skamms mun dýrð Guðs umlykja mig. Allt það, sem fyrir mig mun koma, mun vegsama Guð."},{"book":"Jóhannes","chapter":"13","verse":"32","text":"Nú er þess stutt að bíða að Guð gefi mér dýrð sína."},{"book":"Jóhannes","chapter":"13","verse":"33","text":"Elsku börnin mín, bráðum verð ég að fara og yfirgefa ykkur. Og þótt þið leitið mín, munuð þið ekki finna mig – eins og ég sagði við leiðtoga þjóðarinnar."},{"book":"Jóhannes","chapter":"13","verse":"34","text":"Nú gef ég ykkur nýtt boðorð: „Elskið hver annan jafn innilega og ég hef elskað ykkur.“"},{"book":"Jóhannes","chapter":"13","verse":"35","text":"Af því skulu allir sjá, að þið eruð lærisveinar mínir, að þið elskið hver annan.“"},{"book":"Jóhannes","chapter":"13","verse":"36","text":"Þá sagði Símon Pétur: „Meistari, hvert ætlar þú að fara?“"},{"book":"Jóhannes","chapter":"13","verse":"37","text":"„Hvers vegna ekki núna?“ spurði Pétur, „ég er reiðubúinn að deyja fyrir þig:“"},{"book":"Jóhannes","chapter":"13","verse":"38","text":"„Ertu það?“ spurði Jesús, og sagði svo: „Nei, það ertu ekki, því að áður en haninn galar í fyrramálið muntu þrisvar neita því að þú þekkir mig.“"}]}