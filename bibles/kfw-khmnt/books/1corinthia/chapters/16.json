{"data":[{"book":"1 Corinthia","chapter":"16","verse":"1","text":"Tuun, Pathian mi ngai sik-ah sialrathai jarra, kei'n Galatia-ah kaom koisuok ngaidiang thoru kileiti angnga, nangni innum thoru. Rom 15:25,26"},{"book":"1 Corinthia","chapter":"16","verse":"2","text":"Khuoserni rakip nangni'n sial lekkhat ning ilou makheiya ningkhoithenli mintuupningta ningreiisik kha eii, ajarchu kei'n kaheiwa phakhan sialrathai ommaknasik eii."},{"book":"1 Corinthia","chapter":"16","verse":"3","text":"Kei'n kaheitungli, chonglamsaat chemajia kha nangni'n ningzoot mi ngaidiang pekata, Jerusalemma nangni kutchoi kathaksik kaminsisik eii."},{"book":"1 Corinthia","chapter":"16","verse":"4","text":"Kei um simak kathamak omngai suok-inchu, inmani'n keile insisik eii."},{"book":"1 Corinthia","chapter":"16","verse":"5","text":"Kei'n Macedonia karakaan suoli nangnidiang kaheiwasik eii, ajarchu kei'n Macedonia ramsuungnga kasisik eii. Chuon 19:21"},{"book":"1 Corinthia","chapter":"16","verse":"6","text":"Kei'n kasinasik rakip-ah nangni'n ningnasan nasik, kei apha bongkhat, emakli phalbitha seng nangnile kaomsik eii."},{"book":"1 Corinthia","chapter":"16","verse":"7","text":"Kei'n kasina lamma kaheiluutli nangni kinamu kha kei'n manuommong; Pumi izoot e-inchu, aphakhat nangnile kiomsuom kha kamanuom."},{"book":"1 Corinthia","chapter":"16","verse":"8","text":"Takkha Pentecost heitungmak laisengchu kei Ephesia ah kaomsik eii, Levi 23:15-21; Innidan 16:9-11; Chuon 19:8-10"},{"book":"1 Corinthia","chapter":"16","verse":"9","text":"ajarchu kei kana-enzootmak mi katamtak inom innum, chuon kalok thonasik kot kalok inkhat kei sik-ah inlongnga om."},{"book":"1 Corinthia","chapter":"16","verse":"10","text":"Timothy aheiwa inchu, nangni karra kahoiya omnasik nangni'n katha-ah donru, ajarchu kei angnga Pumi chuon katho miring inkhat eii. 1 Cor 4:17"},{"book":"1 Corinthia","chapter":"16","verse":"11","text":"Tuteii innum ama kha donmak thomaru. Ama'n kahoi kadaiya kei kadiang hongnasik ah nangni'n lam leikeiru, ajarchu ule nai ngaile inruoiya ama'n ihongkha kei'n kangaak."},{"book":"1 Corinthia","chapter":"16","verse":"12","text":"Takkha eini ule nai Apollos chu, leiilaak ule naingai khale nangni diang heiwanasik ah kei'n ranak-ah kamasok. Takkha tuun tuunchu ama'n heiwasik tia la-ngaidonmak16:12. tuun tuunchu ama'n heiwasik tia la-ngaidonmak; Pathian lungdou takkha la-emak, ama'n atongpha khan heiwate."},{"book":"1 Corinthia","chapter":"16","verse":"13","text":"Inringchakru, ngamna khan kacheet-ah ngirru, pasal suokru, ranak ngarru."},{"book":"1 Corinthia","chapter":"16","verse":"14","text":"Angrakip minriang le inruoiya thoru."},{"book":"1 Corinthia","chapter":"16","verse":"15","text":"Ule naingai, Stephanas khat-um ama insuungkhur in-eii Achaia-ah mansakhet ah Christian ka eii tihi nangni'n ningjet, halli inmani ngai'n Pathian ikadang mi ngai sepa katho sik-ah inpesuok. 1 Cor 1:16"},{"book":"1 Corinthia","chapter":"16","verse":"16","text":"Inmani ka-angngai khat-um inmanile chuonkatho suomngai nuk juiru tia kei'n nangnidiang kiti eii."},{"book":"1 Corinthia","chapter":"16","verse":"17","text":"Stephanas, Fortunatus khat-um Achaicus ngai'n inheiwa jarra kei'n karok, ajarchu nangni'n ningsili insam ngaikha inmani'n inmintungnookjei"},{"book":"1 Corinthia","chapter":"16","verse":"18","text":"halli inmani'n nangni naminrok angnga kei karatha inminrok. Hiwa ka-ang mi ngaihi manilmaru."},{"book":"1 Corinthia","chapter":"16","verse":"19","text":"Asia ramsuungnga kaom koisuok ngai'n nangnidiang minpaakna chong innahongpeii. Aquila li Priscilla, khat-um in-inn na kaom koisuok ngaile inruoiya Pumi ramingnga nangnidiang minpaakna innahongpeii. Chuon 18:2"},{"book":"1 Corinthia","chapter":"16","verse":"20","text":"Ule nai rakip ngai'n minpaakna chong innahongpeii."},{"book":"1 Corinthia","chapter":"16","verse":"21","text":"Paul kei'n kakut tak-ah hiwa minpaakna chonghi kimajia eii."},{"book":"1 Corinthia","chapter":"16","verse":"22","text":"Tu ka-ang mi khan Pumi aminriangmak inchu, ama chungnga khomaak omrase."},{"book":"1 Corinthia","chapter":"16","verse":"23","text":"Pumi Jisu riangwai kha nangni chungnga omrase."},{"book":"1 Corinthia","chapter":"16","verse":"24","text":"Christa Jisu diangnga inphut kei minriangna kha nangni rakip diang omrase. Amen."}]}