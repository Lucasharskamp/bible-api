{"data":[{"book":"মার্ক","chapter":"15","verse":"1","text":"খুব ভোরবেলায়, প্রধান যাজকেরা, লোকদের প্রাচীনবর্গ ও শাস্ত্রবিদরা সমস্ত মহাসভার সঙ্গে এক সিদ্ধান্তে উপনীত হল। তারা যীশুকে বেঁধে পীলাতের কাছে নিয়ে গেল ও তাঁর হাতে তাঁকে সমর্পণ করল।"},{"book":"মার্ক","chapter":"15","verse":"2","text":"পীলাত জিজ্ঞাসা করলেন, “তুমিই কি ইহুদিদের রাজা?”"},{"book":"মার্ক","chapter":"15","verse":"3","text":"প্রধান যাজকেরা তাঁকে অনেক বিষয়ে অভিযুক্ত করল।"},{"book":"মার্ক","chapter":"15","verse":"4","text":"তাই পীলাত আবার তাঁকে জিজ্ঞাসা করলেন, “তুমি কি উত্তর দেবে না? দেখো, ওরা তোমার বিরুদ্ধে কত অভিযোগ করছে।”"},{"book":"মার্ক","chapter":"15","verse":"5","text":"যীশু তবুও কোনো উত্তর দিলেন না দেখে পীলাত বিস্মিত হলেন।"},{"book":"মার্ক","chapter":"15","verse":"6","text":"লোকেদের পর্বের সময় সকলের অনুরোধে এক বন্দিকে মুক্তি দেওয়ার প্রথা প্রচলিত ছিল।"},{"book":"মার্ক","chapter":"15","verse":"7","text":"তখন বারাব্বা নামে এক ব্যক্তি অন্য কয়েকজন বিদ্রোহীর সঙ্গে কারারুদ্ধ ছিল। তারা প্রশাসনের বিরুদ্ধে বিদ্রোহ করার সময় নরহত্যাও করেছিল।"},{"book":"মার্ক","chapter":"15","verse":"8","text":"লোকেরা সামনে এসে পীলাতকে অনুরোধ করল, তিনি সাধারণত যা করে থাকেন, তাদের জন্য যেন তাই করেন।"},{"book":"মার্ক","chapter":"15","verse":"9","text":"পীলাত জিজ্ঞাসা করলেন, “তোমরা কি চাও যে, ‘ইহুদিদের রাজাকে’ আমি তোমাদের জন্য মুক্ত করে দিই?”"},{"book":"মার্ক","chapter":"15","verse":"10","text":"কারণ তিনি জানতেন, প্রধান যাজকেরা ঈর্ষাবশত যীশুকে তাঁর হাতে তুলে দিয়েছিল।"},{"book":"মার্ক","chapter":"15","verse":"11","text":"কিন্তু প্রধান যাজকেরা সকলকে উত্তেজিত করে পীলাতকে বলতে বলল যে তারা যেন বারাব্বার মুক্তি চায়।"},{"book":"মার্ক","chapter":"15","verse":"12","text":"পীলাত তাদের জিজ্ঞাসা করলেন, “তাহলে, তোমরা যাকে ইহুদিদের রাজা বলো, তাকে নিয়ে আমি কী করব?”"},{"book":"মার্ক","chapter":"15","verse":"13","text":"তারা চিৎকার করে বলল, “ওকে ক্রুশে দিন!”"},{"book":"মার্ক","chapter":"15","verse":"14","text":"পীলাত জিজ্ঞাসা করলেন, “কেন, ও কী অপরাধ করেছে?”"},{"book":"মার্ক","chapter":"15","verse":"15","text":"লোকসকলকে সন্তুষ্ট করার জন্য পীলাত তাদের কাছে বারাব্বাকে মুক্ত করে দিলেন। তিনি যীশুকে চাবুক দিয়ে প্রহার করিয়ে ক্রুশার্পিত করার জন্য সমর্পণ করলেন।"},{"book":"মার্ক","chapter":"15","verse":"16","text":"সৈন্যরা যীশুকে প্রাঙ্গণে, অর্থাৎ শাসক-ভবনের15:16 শাসক-ভবন, অর্থাৎ প্রিটোরিয়াম। মূল শব্দটি সৈন্যাধ্যক্ষের শিবিরকে, বা কোনও সৈন্যশিবিরের সদর দপ্তরকে বোঝাত। ভিতরে নিয়ে গেল। তারা সৈন্যবাহিনীর সবাইকে ডেকে একত্র করল।"},{"book":"মার্ক","chapter":"15","verse":"17","text":"তারা তাঁর গায়ে বেগুনি রংয়ের এক পোশাক পরিয়ে দিল। তারপর পাক দিয়ে একটি কাঁটার মুকুট গেঁথে তাঁর মাথায় পরিয়ে দিল।"},{"book":"মার্ক","chapter":"15","verse":"18","text":"তারা তাঁকে অভিবাদন করে বলতে লাগল, “ইহুদি-রাজ, নমস্কার!”"},{"book":"মার্ক","chapter":"15","verse":"19","text":"একটি নলখাগড়া দিয়ে বারবার তারা তাঁর মাথায় আঘাত করল ও তাঁর গায়ে থুতু দিল। তারপর তারা নতজানু হয়ে তাঁকে প্রণাম করল।"},{"book":"মার্ক","chapter":"15","verse":"20","text":"তাঁকে নিয়ে বিদ্রুপের পর্ব এভাবে শেষ হলে, তারা বেগুনি রংয়ের পোশাকটি খুলে নিল ও তাঁর নিজের পোশাক তাঁকে পরিয়ে দিল। তারপর তারা তাঁকে ক্রুশার্পিত করার জন্য নিয়ে গেল।"},{"book":"মার্ক","chapter":"15","verse":"21","text":"কুরীণ থেকে আগত শিমোন নামে জনৈক ব্যক্তি গ্রামাঞ্চল থেকে সেই পথে আসছিল। সে আলেকজান্ডার ও রূফের পিতা। তারা ক্রুশ বয়ে নিয়ে যেতে তাকে বাধ্য করল।"},{"book":"মার্ক","chapter":"15","verse":"22","text":"তারা যীশুকে গলগথা নামে একটি স্থানে নিয়ে এল (নামটির অর্থ, “মাথার খুলির স্থান”)।"},{"book":"মার্ক","chapter":"15","verse":"23","text":"সেখানে তারা যীশুকে গন্ধরস মেশানো দ্রাক্ষারস পান করতে দিল, কিন্তু তিনি তা গ্রহণ করলেন না।"},{"book":"মার্ক","chapter":"15","verse":"24","text":"এরপর তারা তাঁকে ক্রুশে দিল। তাঁর পোশাকগুলি ভাগ করে নিয়ে কে কোন অংশ নেবে, তার জন্য তারা গুটিকাপাত করল।"},{"book":"মার্ক","chapter":"15","verse":"25","text":"সকাল নয়টার15:25 গ্রিক: তৃতীয় ঘটিকা। সময় তারা তাঁকে ক্রুশে দিল।"},{"book":"মার্ক","chapter":"15","verse":"26","text":"তাঁর বিরুদ্ধে এই অভিযোগপত্র টাঙিয়ে দেওয়া হল:"},{"book":"মার্ক","chapter":"15","verse":"27","text":"তারা তাঁর সঙ্গে আরও দুজন দস্যুকে ক্রুশার্পিত করল, একজনকে তাঁর ডানদিকে, অন্যজনকে তাঁর বাঁদিকে।"},{"book":"মার্ক","chapter":"15","verse":"28","text":"তখন এই শাস্ত্রীয় বাণী পূর্ণ হল, “তিনি অধর্মীদের সঙ্গে গণিত হলেন।”15:28 কোনো কোনো পাণ্ডুলিপিতে লূক 22:37 অংশের অনুরূপ কথা ব্যবহার করা হয়েছে।"},{"book":"মার্ক","chapter":"15","verse":"29","text":"যারা সেই পথ দিয়ে যাতায়াত করছিল, তারা মাথা নাড়তে নাড়তে তাঁকে অপমান করে বলতে লাগল, “তাহলে তুমিই সেই লোক, যে মন্দির ধ্বংস করে তিনদিনে তা পুনর্নির্মাণ করতে পারো!"},{"book":"মার্ক","chapter":"15","verse":"30","text":"এখন ক্রুশ থেকে নেমে এসো ও নিজেকে রক্ষা করো।”"},{"book":"মার্ক","chapter":"15","verse":"31","text":"একইভাবে প্রধান যাজকেরা ও শাস্ত্রবিদরাও তাঁকে বিদ্রুপ করে নিজেদের মধ্যে বলাবলি করতে লাগল; তারা বলল, “ও অন্যদের বাঁচাত, কিন্তু নিজেকে বাঁচাতে পারে না।"},{"book":"মার্ক","chapter":"15","verse":"32","text":"এখন এই খ্রীষ্ট, ইস্রায়েলের রাজা, ক্রুশ থেকে নেমে আসুক, যেন আমরাও তা দেখে বিশ্বাস করতে পারি।” যারা তাঁর সঙ্গে ক্রুশবিদ্ধ হয়েছিল, তারাও তাঁকে অনেক অপমান করল।"},{"book":"মার্ক","chapter":"15","verse":"33","text":"বেলা বারোটা থেকে তিনটে পর্যন্ত সমস্ত দেশে অন্ধকার ছেয়ে গেল।"},{"book":"মার্ক","chapter":"15","verse":"34","text":"আর বেলা তিনটের সময়, যীশু উচ্চকণ্ঠে বলে উঠলেন, “এলী, এলী, লামা শবক্তানী?” যার অর্থ, “ঈশ্বর আমার, ঈশ্বর আমার, কেন তুমি আমাকে পরিত্যাগ করেছ?”15:34 গীত 22:1"},{"book":"মার্ক","chapter":"15","verse":"35","text":"সেখানে দাঁড়িয়েছিল এমন কয়েকজন যখন একথা শুনল, তারা বলল, “শোনো, ও এলিয়কে ডাকছে।”"},{"book":"মার্ক","chapter":"15","verse":"36","text":"আর একজন লোক দৌড়ে গিয়ে একটি স্পঞ্জ সিরকায় পূর্ণ করে, একটি নলখাগড়ার সাহায্যে যীশুকে পান করতে দিল। সে বলল, “ওকে ছেড়ে দাও, এসো দেখি, এলিয় ওকে নামাতে আসেন কি না।”"},{"book":"মার্ক","chapter":"15","verse":"37","text":"এরপর যীশু উচ্চকণ্ঠে চিৎকার করে তাঁর শেষনিশ্বাস ত্যাগ করলেন।"},{"book":"মার্ক","chapter":"15","verse":"38","text":"মন্দিরের পর্দাটি উপর থেকে নিচ পর্যন্ত চিরে দু-টুকরো হল।"},{"book":"মার্ক","chapter":"15","verse":"39","text":"আর যে শত-সেনাপতি সেখানে যীশুর সামনেই দাঁড়িয়েছিলেন, তাঁর চিৎকার শুনে এবং তিনি কীভাবে মৃত্যুবরণ করলেন, তা দেখে বলে উঠলেন, “নিশ্চিতরূপেই ইনি ঈশ্বরের পুত্র ছিলেন।”"},{"book":"মার্ক","chapter":"15","verse":"40","text":"কয়েকজন নারী দূর থেকে সব লক্ষ্য করছিলেন। তাঁদের মধ্যে ছিলেন মাগ্দালাবাসী মরিয়ম, কনিষ্ঠ যাকোব ও যোষির মা মরিয়ম ও শালোমি।"},{"book":"মার্ক","chapter":"15","verse":"41","text":"গালীলে এসব নারী তাঁকে অনুসরণ করে তাঁর পরিচর্যা করতেন। আরও অনেক নারী, যারা তাঁর সঙ্গে জেরুশালেমে এসেছিলেন, তাঁরাও সেখানে উপস্থিত ছিলেন।"},{"book":"মার্ক","chapter":"15","verse":"42","text":"সেদিন ছিল প্রস্তুতির দিন (অর্থাৎ, বিশ্রামদিনের আগের দিন)। সন্ধ্যা ঘনিয়ে এলে,"},{"book":"মার্ক","chapter":"15","verse":"43","text":"আরিমাথিয়ার যোষেফ, যিনি বিচার-পরিষদের একজন বিশিষ্ট সদস্য ছিলেন, তিনি সাহসের সঙ্গে পীলাতের কাছে গিয়ে যীশুর দেহটি চাইলেন। ইনি নিজেও ঈশ্বরের রাজ্যের প্রতীক্ষায় ছিলেন।"},{"book":"মার্ক","chapter":"15","verse":"44","text":"যীশু ইতিমধ্যে মারা গিয়েছেন শুনে পীলাত বিস্মিত হলেন। শত-সেনাপতিকে তলব করে তিনি তাকে জিজ্ঞাসা করলেন, সত্যিই এর মধ্যে যীশুর মৃত্যু হয়েছে কি না।"},{"book":"মার্ক","chapter":"15","verse":"45","text":"শত-সেনাপতির কাছে সেকথার সত্যতা জেনে তিনি যীশুর দেহটি যোষেফের হাতে তুলে দিলেন।"},{"book":"মার্ক","chapter":"15","verse":"46","text":"তাই যোষেফ কিছু লিনেন কাপড় কিনে আনলেন, দেহটি নামিয়ে লিনেন কাপড়ে আবৃত করলেন। তারপরে বড়ো পাথরে খোদিত এক সমাধিতে তা রাখলেন। পরে তিনি সমাধির প্রবেশপথে বড়ো একটি পাথর গড়িয়ে দিলেন।"},{"book":"মার্ক","chapter":"15","verse":"47","text":"কোথায় তাঁকে রাখা হল, তা মগ্দলিনী মরিয়ম ও যোষির মা মরিয়ম দেখতে পেলেন।"}]}