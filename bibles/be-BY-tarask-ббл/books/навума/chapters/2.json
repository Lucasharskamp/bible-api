{"data":[{"book":"НАВУМА","chapter":"2","verse":"1","text":"Падымаецца на цябе разбуральнік: ахоўвай цьвярдыні, ахоўвай дарогу, умацуй сьцёгны, зьбірай сілу."},{"book":"НАВУМА","chapter":"2","verse":"2","text":"Бо адновіць Гасподзь веліч Якава, як веліч Ізраіля, бо спустошылі іх спусташальнікі і вінаградныя галіны іх вынішчылі."},{"book":"НАВУМА","chapter":"2","verse":"3","text":"Шчыт герояў ягоных прыгожы; воіны яго ў адзеньні барвовым; агнём блішчаць калясьніцы ў дзень падрыхтоўкі да бою, і лес дзідаў хвалюецца."},{"book":"НАВУМА","chapter":"2","verse":"4","text":"Па вуліцах нясуцца калясьніцы, грымяць на плошчах; бляск ад іх, як ад агню; бліскаюць, як маланкі."},{"book":"НАВУМА","chapter":"2","verse":"5","text":"Ён выклікае адважных сваіх, але яны спатыкаюцца на хаду сваім; сьпяшаюцца на муры горада, але аблога наладжана ўжо."},{"book":"НАВУМА","chapter":"2","verse":"6","text":"Рачная брама адчыняецца, а палац разбураецца."},{"book":"НАВУМА","chapter":"2","verse":"7","text":"Вырашана: яна будзе аголена і зьведзена ў палон, і рабыні яе будуць стагнаць, як галубы, б'ючы сябе ў грудзі."},{"book":"НАВУМА","chapter":"2","verse":"8","text":"Нінэвія з часу свайго існаваньня была як сажалка, запоўненая вадою, а яны бягуць. «Стойце, стойце!» Але ніхто не азіраецца."},{"book":"НАВУМА","chapter":"2","verse":"9","text":"Рабуйце срэбра, рабуйце золата! няма канца запасам усякага каштоўнага начыньня."},{"book":"НАВУМА","chapter":"2","verse":"10","text":"Разрабавана, спустошана і спляжана яна, - і растае сэрца, калені трасуцца; ва ўсіх сьцёгнах моцны боль, і твары ва ўсіх пацямнелі."},{"book":"НАВУМА","chapter":"2","verse":"11","text":"Дзе цяпер логвішча ільвоў і тая паша для ільвянят, па якой хадзіў леў, ільвіца і львяня, і ніхто не палохаў іх,"},{"book":"НАВУМА","chapter":"2","verse":"12","text":"леў, які хапае для насычэньня шчанюкоў сваіх і душыць для ільвіц сваіх, і напаўняе здабычаю пячоры свае і логвішчы свае - схопленым?"},{"book":"НАВУМА","chapter":"2","verse":"13","text":"Вось Я - на цябе! кажа Гасподзь Саваоф. І спалю ў дыме калясьніцы твае, і меч зжарэ ільвянят тваіх, і зьнішчу зь зямлі здабычу тваю, і ня будзе болей чуцен голас паслоў тваіх."}]}