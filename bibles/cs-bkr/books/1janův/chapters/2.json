{"data":[{"book":"1 Janův","chapter":"2","verse":"1","text":"Synáčkové moji, totoť vám píši, abyste nehřešili. Pakliť by kdo zhřešil, přímluvci máme u Otce, Ježíše Krista spravedlivého."},{"book":"1 Janův","chapter":"2","verse":"2","text":"A onť jest obět slitování za hříchy naše, a netoliko za naše, ale i za hříchy všeho světa."},{"book":"1 Janův","chapter":"2","verse":"3","text":"A po tomť známe, že jsme jej poznali, jestliže přikázání jeho ostříháme."},{"book":"1 Janův","chapter":"2","verse":"4","text":"Dí-liť kdo: Znám jej, a přikázání jeho neostříhá, lhářť jest, a pravdy v něm není."},{"book":"1 Janův","chapter":"2","verse":"5","text":"Ale kdožť ostříhá slova jeho, v pravděť láska Boží v tom jest dokonalá. Po tomť známe, že jsme v něm."},{"book":"1 Janův","chapter":"2","verse":"6","text":"Kdo praví, že v něm zůstává, máť, jakž on chodil, i tento tak choditi."},{"book":"1 Janův","chapter":"2","verse":"7","text":"Bratří, ne nějaké nové přikázání vám píši, ale přikázání staré, kteréž jste měli od počátku. A to přikázání staré jestiť slovo to, kteréž jste slyšeli od počátku."},{"book":"1 Janův","chapter":"2","verse":"8","text":"A zase přikázání nové píši vám, kteréžto jest pravé i v něm i v vás. Nebo tma pomíjí, a světlo to pravé již svítí."},{"book":"1 Janův","chapter":"2","verse":"9","text":"Kdo praví, že jest v světle, a bratra svého nenávidí, v temnostiť jest až posavad."},{"book":"1 Janův","chapter":"2","verse":"10","text":"Kdož miluje bratra svého, v světle zůstává, a pohoršení v něm není."},{"book":"1 Janův","chapter":"2","verse":"11","text":"Ale kdož nenávidí bratra svého, v temnosti jest, a v temnosti chodí, a neví, kam jde; nebo temnost oslepila oči jeho."},{"book":"1 Janův","chapter":"2","verse":"12","text":"Píši vám, synáčkové, žeť jsou vám odpuštěni hříchové pro jméno jeho."},{"book":"1 Janův","chapter":"2","verse":"13","text":"Píši vám, otcové, že jste poznali toho, kterýž jest od počátku. Píši vám, mládenci, že jste zvítězili nad zlým."},{"book":"1 Janův","chapter":"2","verse":"14","text":"Píši vám, dítky, že jste poznali Otce. Psal jsem vám, otcové, že jste poznali toho, kterýž jest od počátku. Psal jsem vám, mládenci, že silní jste, a slovo Boží v vás zůstává, a že jste zvítězili nad zlým."},{"book":"1 Janův","chapter":"2","verse":"15","text":"Nemilujtež světa, ani těch věcí, kteréž na světě jsou. Miluje-liť kdo svět, není lásky Otcovy v něm."},{"book":"1 Janův","chapter":"2","verse":"16","text":"Nebo všecko, což jest na světě, jako žádost těla, a žádost očí, a pýcha života, toť není z Otce, ale jest z světa."},{"book":"1 Janův","chapter":"2","verse":"17","text":"A svět hyne i žádost jeho, ale kdož činí vůli Boží, ten trvá na věky."},{"book":"1 Janův","chapter":"2","verse":"18","text":"Dítky, poslední hodina jest, a jakož jste slýchaly, že antikrist přijíti má, i nyníť antikristové jsou mnozí. Odkudž známe, že poslední hodina jest."},{"book":"1 Janův","chapter":"2","verse":"19","text":"Z násť jsou vyšli, ale nebyli z nás. Nebo byť byli z nás, byliť by zůstali s námi, ale vyšli z nás, aby zjeveni byli, že nejsou všickni z nás."},{"book":"1 Janův","chapter":"2","verse":"20","text":"Vy pak máte pomazání od Svatého, a znáte všecko."},{"book":"1 Janův","chapter":"2","verse":"21","text":"Nepsal jsem vám proto, že byste neznali pravdy, ale že ji znáte, a že všeliká lež není z pravdy."},{"book":"1 Janův","chapter":"2","verse":"22","text":"A kdo jest lhář, nežli ten, kdož zapírá, že Ježíš není Kristus? Tenť jest antikrist; kdoť zapírá Otce, zapíráť i Syna."},{"book":"1 Janův","chapter":"2","verse":"23","text":"Každý kdož zapírá Syna, nemáť ani Otce."},{"book":"1 Janův","chapter":"2","verse":"24","text":"A protož zůstaniž v vás to, což jste slýchali od počátku. Zůstane-liť v vás to, co jste slýchali od počátku, i vy také v Synu i v Otci zůstanete."},{"book":"1 Janův","chapter":"2","verse":"25","text":"A toť jest to zaslíbení, kteréž nám zaslíbil, totiž ten život věčný."},{"book":"1 Janův","chapter":"2","verse":"26","text":"Tyto věci psal jsem vám o těch, kteříž vás svodí."},{"book":"1 Janův","chapter":"2","verse":"27","text":"Ale pomazání to, kteréž jste vzali od něho, v vás zůstává, a aniž potřebujete, aby kdo učil vás, ale jakž pomazání to učí vás o všech věcech, a pravéť jest a neoklamavatelné, a jakž naučilo vás, tak v něm zůstávejte."},{"book":"1 Janův","chapter":"2","verse":"28","text":"A nyní, synáčkové, zůstávejtež v něm, abychom, když by se ukázal, smělé doufání měli, a nebyli zahanbeni od něho v čas příchodu jeho."},{"book":"1 Janův","chapter":"2","verse":"29","text":"Poněvadž víte, že on spravedlivý jest, znejtež také, že každý, kdož činí spravedlnost, z něho jest narozen."}]}