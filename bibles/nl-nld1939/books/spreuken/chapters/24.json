{"data":[{"book":"Spreuken","chapter":"24","verse":"1","text":"Wees niet afgunstig op booswichten, Verlang niet naar hun gezelschap;"},{"book":"Spreuken","chapter":"24","verse":"2","text":"Want wat zij willen is geweld, Wat zij bespreken, is onheil."},{"book":"Spreuken","chapter":"24","verse":"3","text":"Door wijsheid wordt een huis gebouwd, Door inzicht houdt het stand;"},{"book":"Spreuken","chapter":"24","verse":"4","text":"Door kunde worden de kamers vol Van allerlei kostbaar en prettig bezit."},{"book":"Spreuken","chapter":"24","verse":"5","text":"Een wijze is meer waard dan een sterke, Een man van ervaring meer dan een krachtmens;"},{"book":"Spreuken","chapter":"24","verse":"6","text":"Want alleen met overleg wordt een oorlog gevoerd, De zege bevochten door rijp beraad."},{"book":"Spreuken","chapter":"24","verse":"7","text":"Voor een dwaas is de wijsheid te hoog; Daarom doet hij in de poort zijn mond niet open."},{"book":"Spreuken","chapter":"24","verse":"8","text":"Wie op kwaad zint, Wordt een gluiperd genoemd."},{"book":"Spreuken","chapter":"24","verse":"9","text":"De gedachten van een dwaas zijn zondig, Een spotter is voor de mensen een gruwel."},{"book":"Spreuken","chapter":"24","verse":"10","text":"Gedraagt ge u slap, als het u goed gaat, Dan schieten in moeilijke tijden uw krachten te kort."},{"book":"Spreuken","chapter":"24","verse":"11","text":"Red hen, die ter dood worden gebracht; Bevrijd hen, die naar de plaats van terechtstelling wankelen."},{"book":"Spreuken","chapter":"24","verse":"12","text":"Al zegt ge: “Och, we wisten het niet,” Zou Hij, die de harten peilt, het niet merken, Hij, die uw leven beschermt, het niet weten, En den mens niet naar zijn werken vergelden?"},{"book":"Spreuken","chapter":"24","verse":"13","text":"Mijn zoon, eet honing, want die smaakt goed; Honingzeem is zoet voor het gehemelte:"},{"book":"Spreuken","chapter":"24","verse":"14","text":"Zo is ook de kennis goed voor uw hart, En de wijsheid voor uw ziel. Vindt ge haar, dan is er toekomst, En wordt uw verwachting niet beschaamd."},{"book":"Spreuken","chapter":"24","verse":"15","text":"Booswicht, loer niet op de woning van den rechtvaardige, Beproef niet, zijn verblijf te vernielen;"},{"book":"Spreuken","chapter":"24","verse":"16","text":"Want al valt de rechtvaardige zevenmaal, hij staat weer op, Maar de bozen blijven liggen in het kwaad."},{"book":"Spreuken","chapter":"24","verse":"17","text":"Als uw vijand valt, moet ge u niet verheugen, Als hij struikelt, u niet verblijden;"},{"book":"Spreuken","chapter":"24","verse":"18","text":"Want als Jahweh het ziet, mishaagt het Hem, En wendt Hij zijn gramschap van hem op u af."},{"book":"Spreuken","chapter":"24","verse":"19","text":"Erger u niet over hen, die kwaad doen, Wees niet jaloers op booswichten;"},{"book":"Spreuken","chapter":"24","verse":"20","text":"Want voor den booswicht is er geen toekomst, De lamp der bozen gaat uit."},{"book":"Spreuken","chapter":"24","verse":"21","text":"Mijn zoon, vrees Jahweh en den koning, Houd u niet met nieuwlichters op;"},{"book":"Spreuken","chapter":"24","verse":"22","text":"Want plotseling daagt hun ongeluk, Wie weet, wat hun einde zal zijn?"},{"book":"Spreuken","chapter":"24","verse":"23","text":"Ook de volgende spreuken zijn van wijzen. Partijdigheid in een rechtszaak is nooit goed"},{"book":"Spreuken","chapter":"24","verse":"24","text":"Wie tot een schuldige zegt: ge hebt gelijk, De volkeren zullen hem verwensen, De naties hem vloeken."},{"book":"Spreuken","chapter":"24","verse":"25","text":"Maar die hem bestraffen, gaat het goed, Op hen rust zegen en voorspoed;"},{"book":"Spreuken","chapter":"24","verse":"26","text":"Een kus op de lippen krijgt hij, Die een rechtvaardige uitspraak doet."},{"book":"Spreuken","chapter":"24","verse":"27","text":"Stel orde op uw werk buitenshuis, Maak, dat het klaar is op uw akker; Neem dan eerst een vrouw En bouw u een huis."},{"book":"Spreuken","chapter":"24","verse":"28","text":"Leg geen valse getuigenis af tegen uw naaste, Waarom zouden uw lippen bedriegen?"},{"book":"Spreuken","chapter":"24","verse":"29","text":"Zeg niet: “Zoals hij mij heeft gedaan, zal ik hem doen; Ik zet den man zijn daden betaald.”"},{"book":"Spreuken","chapter":"24","verse":"30","text":"Ik kwam eens langs de akker van een luiaard, Langs de wijngaard van een dwaas;"},{"book":"Spreuken","chapter":"24","verse":"31","text":"En zie: hij was geheel met onkruid begroeid, De grond met distels bedekt, En de stenen muur lag in puin."},{"book":"Spreuken","chapter":"24","verse":"32","text":"Toen ik dat zag, nam ik het ter harte; Toen ik dat merkte, heb ik er deze les uit getrokken:"},{"book":"Spreuken","chapter":"24","verse":"33","text":"Nog even slapen, nog even soezen, Nog even in bed de handen over elkaar;"},{"book":"Spreuken","chapter":"24","verse":"34","text":"Dan overvalt u de armoe als een zwerver, Het gebrek als een rover."}]}