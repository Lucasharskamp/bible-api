{"data":[{"book":"1 Timoseo","chapter":"4","verse":"1","text":"Loho Yang'alile kolonga fulu ipile kuwa baho kumwande wanhu wayagwe woleka kutamanila, na wozitegeleza loho za uvizi na kugoga mafundizo ga vinyamkela."},{"book":"1 Timoseo","chapter":"4","verse":"2","text":"Mafundizo kamba gago gogaligwa na wanhu wanafiki na wavizi, mizoyo yao ileka kuwatagusa kuwa wabananga isomigwa na zuma da moto."},{"book":"1 Timoseo","chapter":"4","verse":"3","text":"Wanhu awo wofundiza kuwa havinogile kusola na kuja lujo fulani. Lakini Mulungu kaumba vinhu vose vidigwe na vibokeligwe kwa kumgwaa nhogolwa na awo wamtogole Yesu na kujuwa ukweli."},{"book":"1 Timoseo","chapter":"4","verse":"4","text":"Kila kinhu kiyaumbile Mulungu kinoga, kuduhu kilondeka kulemigwa, lakini kila kinhu chobokeligwa kwa kumgwaa nhogolwa Mulungu,"},{"book":"1 Timoseo","chapter":"4","verse":"5","text":"kwavija imbuli ya Mulungu na kumpula votenda kinhu acho kitogoligwe na Mulungu."},{"book":"1 Timoseo","chapter":"4","verse":"6","text":"Kamba uhawagwaa mafundizo gano wanhu wamtogole Yesu, kokuwa msang'hanaji yanogile wa Yesu Kilisito na uhagendelela kukula kiloho kwa mbuli za kutamanila na mafundizo ga ukweli gaukweleleze."},{"book":"1 Timoseo","chapter":"4","verse":"7","text":"Iteganyeni na simo hazili mna ukutamanila na zaduhu kinhu. Izoweze kukala muugima wa kumgwaa ukulu Mulungu."},{"book":"1 Timoseo","chapter":"4","verse":"8","text":"Mazoezi galukuli ganoga, lakini kukala kwa kumnogeza Mulungu kunoga ng'hani, kwavija kotwikila ugima wa sambi na wa kuko kumwande."},{"book":"1 Timoseo","chapter":"4","verse":"9","text":"Ulonzi awo wa ukweli na wolondeka kutogoligwa."},{"book":"1 Timoseo","chapter":"4","verse":"10","text":"Tweye toiyoha kusang'hana ng'hani, kwavija tomulolela Mulungu yeli mgima, Mkombola wa wose na ng'hani ng'hani kwa hewo wamtogole Yesu."},{"book":"1 Timoseo","chapter":"4","verse":"11","text":"Uwalagize na uwafunze mbuli azo."},{"book":"1 Timoseo","chapter":"4","verse":"12","text":"Sekeutogole munhu yakubeze kwavija gweye kwa mbwanga, lakini uwe kilaguso kwa wanhu wamtogole Yesu, kwa ulonzi wako na sang'hano zako na unogelwa wako na kutamanila kwako na ugima unogile."},{"book":"1 Timoseo","chapter":"4","verse":"13","text":"Mbaka vondanize, sang'hanila kipindi chako kwa kusoma Maandiko Gang'alile mgameso ga wanhu na kuwapetela wanhu na kuwafundiza."},{"book":"1 Timoseo","chapter":"4","verse":"14","text":"Sambiuileme nhunza ya Loho Yang'alile ili mgati mmwako, yuugweleligwe kubitila mbuli za wavele za ulaguzi viwakwikile makono gao."},{"book":"1 Timoseo","chapter":"4","verse":"15","text":"Gesa goya kwa sama ya mbuli azo na uzisang'hane muladi kugendelela kwako koneke na wanhu wose."},{"book":"1 Timoseo","chapter":"4","verse":"16","text":"Uiteganye mwenyego na mafundizo gako. Gendelela kusang'hana mbuli zino, kwavija uhasang'hana koikombola mwenyego na waja wokutegeleza."}]}