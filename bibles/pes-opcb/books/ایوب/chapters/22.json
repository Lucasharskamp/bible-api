{"data":[{"book":"ایوب","chapter":"22","verse":"1","text":"آنگاه الیفاز تیمانی پاسخ داد:"},{"book":"ایوب","chapter":"22","verse":"2","text":"آیا از انسان فایده‌ای به خدا می‌رسد؟ حتی از خردمندترین انسانها نیز فایده‌ای به او نمی‌رسد!"},{"book":"ایوب","chapter":"22","verse":"3","text":"اگر تو عادل و درستکار باشی آیا نفع آن به خدای قادرمطلق می‌رسد؟"},{"book":"ایوب","chapter":"22","verse":"4","text":"اگر تو خداترس باشی آیا او تو را مجازات می‌کند؟"},{"book":"ایوب","chapter":"22","verse":"5","text":"هرگز! مجازات تو برای شرارت و گناهان بی‌شماری است که در زندگی مرتکب شده‌ای!"},{"book":"ایوب","chapter":"22","verse":"6","text":"از دوستانت که به تو مقروض بودند تمام لباسهایشان را گرو گرفتی و تمام دارایی آنها را تصاحب کردی."},{"book":"ایوب","chapter":"22","verse":"7","text":"به تشنگان آب نداده‌ای و شکم گرسنگان را سیر نکرده‌ای،"},{"book":"ایوب","chapter":"22","verse":"8","text":"هر چند تو آدم توانگر و ثروتمندی بودی و املاک زیادی داشتی."},{"book":"ایوب","chapter":"22","verse":"9","text":"بیوه‌زنان را دست خالی از پیش خود راندی و بازوی یتیمان را شکستی."},{"book":"ایوب","chapter":"22","verse":"10-11","text":"برای همین است که اکنون دچار دامها و ترسهای غیرمنتظره شده‌ای و ظلمت و امواج وحشت، تو را فرا گرفته‌اند."},{"book":"ایوب","chapter":"22","verse":"12","text":"خدا بالاتر از آسمانها و بالاتر از بلندترین ستارگان است."},{"book":"ایوب","chapter":"22","verse":"13","text":"ولی تو می‌گویی: «خدا چگونه می‌تواند از پس ابرهای تیره، اعمال مرا مشاهده و داوری کند؟"},{"book":"ایوب","chapter":"22","verse":"14","text":"ابرها او را احاطه کرده‌اند و او نمی‌تواند ما را ببیند. او در آن بالا، بر گنبد آسمان حرکت می‌کند.»"},{"book":"ایوب","chapter":"22","verse":"15","text":"آیا می‌خواهی به راهی بروی که گناهکاران در گذشته از آن پیروی کرده‌اند؟"},{"book":"ایوب","chapter":"22","verse":"16","text":"همچون کسانی که اساس زندگیشان فرو ریخت و نابهنگام مردند؟"},{"book":"ایوب","chapter":"22","verse":"17","text":"زیرا به خدای قادر مطلق گفتند: «ای خدا از ما دور شو! تو چه کاری می‌توانی برای ما انجام دهی؟»"},{"book":"ایوب","chapter":"22","verse":"18","text":"در حالی که خدا خانه‌هایشان را سرشار از برکت ساخته بود. بنابراین من خود را از راههای شریران دور نگه خواهم داشت."},{"book":"ایوب","chapter":"22","verse":"19-20","text":"درستکاران و بی‌گناهان هلاکت شریران را می‌بینند و شاد شده، می‌خندند و می‌گویند: «دشمنان ما از بین رفتند و اموالشان در آتش سوخت.»"},{"book":"ایوب","chapter":"22","verse":"21","text":"ای ایوب، از مخالفت با خدا دست بردار و با او صلح کن تا لطف او شامل حال تو شود."},{"book":"ایوب","chapter":"22","verse":"22","text":"دستورهای او را بشنو و آنها را در دل خود جای بده."},{"book":"ایوب","chapter":"22","verse":"23","text":"اگر به سوی خدای قادرمطلق بازگشت نموده، تمام بدیها را از خانهٔ خود دور کنی، آنگاه زندگی تو همچون گذشته سروسامان خواهد گرفت."},{"book":"ایوب","chapter":"22","verse":"24","text":"اگر طمع را از خود دور کنی و طلای خود را دور بریزی،"},{"book":"ایوب","chapter":"22","verse":"25","text":"آنگاه خدای قادر مطلق خودش طلا و نقرهٔ خالص برای تو خواهد بود!"},{"book":"ایوب","chapter":"22","verse":"26","text":"به او اعتماد خواهی کرد و از وجود او لذت خواهی برد."},{"book":"ایوب","chapter":"22","verse":"27","text":"نزد او دعا خواهی نمود و او دعای تو را اجابت خواهد کرد و تو تمام نذرهایت را به جا خواهی آورد."},{"book":"ایوب","chapter":"22","verse":"28","text":"دست به هر کاری بزنی موفق خواهی شد و بر راههایت همیشه نور خواهد تابید."},{"book":"ایوب","chapter":"22","verse":"29","text":"وقتی کسی به زیر کشیده می‌شود، تو می‌گویی: «بلندش کن!» و او افتاده را نجات می‌بخشد."},{"book":"ایوب","chapter":"22","verse":"30","text":"پس اگر فروتن شده، خود را از گناه پاکسازی او تو را خواهد رهانید."}]}