{"data":[{"book":"Luk","chapter":"20","verse":"1","text":"Otu ụbọchị, ka ọ nọ nʼụlọnsọ ukwu na-ezi ndị mmadụ ihe na-ekwusakwa oziọma. Ndịisi nchụaja, na ndị ozizi iwu na ndị okenye bịakwutere ya."},{"book":"Luk","chapter":"20","verse":"2","text":"Ha sịrị ya, “Gwa anyị, olee ikike i ji na-eme ihe ndị a niile? Onye nyekwara gị ikike a?”"},{"book":"Luk","chapter":"20","verse":"3","text":"Ọ zara ha sị, “Aga m ajụkwa unu otu ajụjụ. Gwanụ m,"},{"book":"Luk","chapter":"20","verse":"4","text":"baptizim nke Jọn, o si nʼeluigwe ka o si nʼaka mmadụ?”"},{"book":"Luk","chapter":"20","verse":"5","text":"Ha kparịtara ụka nʼetiti onwe ha ma sị, “Ọ bụrụ na anyị asị na o sitere nʼeluigwe, ọ ga-asị, ‘Gịnị mere unu na-ejighị kwenye na ya?’"},{"book":"Luk","chapter":"20","verse":"6","text":"Ọ bụrụkwanụ na anyị asị na, ‘o sitere nʼaka mmadụ,’ ndị mmadụ ga-atụ anyị nkume, nʼihi na ha niile kweere na Jọn bụ onye amụma.”"},{"book":"Luk","chapter":"20","verse":"7","text":"Ya mere, ha zara, “Anyị amaghị ebe o si bịa.”"},{"book":"Luk","chapter":"20","verse":"8","text":"Jisọs sịrị ha, “Enwekwaghị m ike ịgwa unu ikike m ji na-eme ihe ndị a.”"},{"book":"Luk","chapter":"20","verse":"9","text":"Ọ gara nʼihu tụọrọ ndị mmadụ ilu a sị, “Otu nwoke nwere ubi vaịnị, nke o nyefere nʼaka ndị ga-elekọta ya anya ma pụọ gaa njem nʼala ọzọ ebe ọ nọrọ ogologo oge."},{"book":"Luk","chapter":"20","verse":"10","text":"Mgbe oge iwe ihe ubi ruru, o zigara otu nʼime ndị ohu ya ka ọ bịakwute ndị ahụ na-elekọtara ya ubi, ka ha nyekwa ya ụfọdụ nʼime mkpụrụ ubi vaịnị ahụ. Ma ndị na-elekọtara ya ubi jidere ya, tie ya ihe, zilaga ya nʼaka efu."},{"book":"Luk","chapter":"20","verse":"11","text":"O zigakwara ohu ya ọzọ. Ma ha tikwara ya ihe mee ya ihe ihere, zilakwaa ya nʼaka efu."},{"book":"Luk","chapter":"20","verse":"12","text":"O zigakwara onye nke atọ, ma ha merụrụ ya ahụ, chụlaa ya."},{"book":"Luk","chapter":"20","verse":"13","text":"“Mgbe ahụ, onyenwe ubi vaịnị ahụ sịrị, ‘Gịnị ka m ga-eme? Aga m ezigara ha ọkpara m, nke m hụrụ nʼanya, ma eleghị anya ha ga-asọpụrụ ya.’"},{"book":"Luk","chapter":"20","verse":"14","text":"“Ma mgbe ndị na-elekọta ubi ahụ hụrụ ya, ha kwurịtara nʼetiti onwe ha, sị, ‘Onye a bụ onye nketa ihe niile a, ka anyị gbuo ya, ka ihe nketa a bụrụzia nke anyị.’"},{"book":"Luk","chapter":"20","verse":"15","text":"Ya mere, ha kpụfere ya nʼazụ ubi vaịnị ahụ, gbuo ya."},{"book":"Luk","chapter":"20","verse":"16","text":"Ọ ga-abịa, laa ndị ahụ na-elekọta ubi ahụ nʼiyi, were ubi vaịnị ahụ nye ndị ọzọ.”"},{"book":"Luk","chapter":"20","verse":"17","text":"O legidere ha anya sị, “Gịnịkwa ka unu chere na ihe e dere nʼakwụkwọ nsọ pụtara,"},{"book":"Luk","chapter":"20","verse":"18","text":"Onye ọbụla nke dakwasịrị nʼelu nkume ahụ, ka a ga-etiwasị, ma onye ọbụla ọ dakwasịrị, ka ọ ga-egwepịa.”"},{"book":"Luk","chapter":"20","verse":"19","text":"Ndị ozizi iwu na ndịisi nchụaja chọrọ ụzọ ha ga-esi jide ya nʼotu oge ahụ nʼihi na ha matara na ọ bụ ha ka o bu nʼobi tụọ ilu ahụ, ma ha tụrụ egwu ndị mmadụ."},{"book":"Luk","chapter":"20","verse":"20","text":"Ya mere, ha chere ya nche nke ọma, ma zipụ ndị nnyopụta, ndị mere onwe ha dịka ndị ezi omume, ka ha chọpụta ma o nwere ụzọ ha ga-esi jide ya site nʼihe ọ ga-ekwu, ka ha site na nke a nyefee ya nʼaka ọchịchị na ike onyeisi ala."},{"book":"Luk","chapter":"20","verse":"21","text":"Ya mere ndị nnyopụta ahụ jụrụ ya sị, “Onye ozizi, anyị mara na i na-ekwu ma na-ezikwa ihe ziri ezi, matakwa na i dịghị ele mmadụ anya nʼihu, kama ị na-ezi ụzọ Chineke dị ka eziokwu si dị."},{"book":"Luk","chapter":"20","verse":"22","text":"O ziri ezi nʼiwu ka anyị tụọ ụtụ isi nye Siza, ka ọ bụ na o zighị ezi?”"},{"book":"Luk","chapter":"20","verse":"23","text":"Ma ọ matara na nke a bụ ajụjụ aghụghọ, ya mere ọ sịrị ha,"},{"book":"Luk","chapter":"20","verse":"24","text":"“Gosinụ m otu mkpụrụ ego denarị. Isi onye ka e sere nʼelu ya, aha onye ka e dekwasịkwara ya?”"},{"book":"Luk","chapter":"20","verse":"25","text":"Ọ sịrị ha, “Ya mere, nyenụ Siza ihe bụ nke Siza, nyekwanụ Chineke ihe bụ nke Chineke.”"},{"book":"Luk","chapter":"20","verse":"26","text":"Ha enweghị ike ijide ya nʼihi ihe o kwuru nʼebe ahụ, nʼihu ọha mmadụ. Ọsịsa ya juru ha anya, ha mechikwara ọnụ."},{"book":"Luk","chapter":"20","verse":"27","text":"Ụfọdụ ndị Sadusii, ndị sị na mbilite nʼọnwụ adịghị, bịakwutere ya"},{"book":"Luk","chapter":"20","verse":"28","text":"ma jụọ ya sị, “Onye ozizi, Mosis deere anyị na ọ bụrụ na nwanne nwoke mmadụ anwụọ hapụ nwunye ya na-amụtaghị nwa, na nwoke dị otu a ga-alụrụ nwunye nwanne ya nwoke ahụ, sị otu a, mụtara nwanne ya ụmụ."},{"book":"Luk","chapter":"20","verse":"29","text":"Ugbu a, e nwere ụmụnne nwoke asaa, onye nke mbụ lụrụ nwanyị, nwụọ na-amụtaghị nwa."},{"book":"Luk","chapter":"20","verse":"30","text":"Nke abụọ kwa"},{"book":"Luk","chapter":"20","verse":"31","text":"na onye nke atọ lụrụkwara ya. Nʼotu aka ahụ ha asaa lụchara ya ma nwụọ na-amụtaghị nwa."},{"book":"Luk","chapter":"20","verse":"32","text":"Nʼikpeazụ nwanyị ahụ nʼonwe ya nwụkwara."},{"book":"Luk","chapter":"20","verse":"33","text":"Ya mere, nʼoge mbilite nʼọnwụ nwunye onye ka ọ ga-abụ? Nʼihi na ha asaa lụchara ya?”"},{"book":"Luk","chapter":"20","verse":"34","text":"Jisọs gwara ha, “Ndị nke ọgbọ a na-alụ nwunye, ma na-enyekwa ụmụ ha ka a lụrụ ha."},{"book":"Luk","chapter":"20","verse":"35","text":"Ma ndị ahụ a gụrụ dị ka ndị kwesiri isoro keta oke nʼọgbọ ahụ, nakwa na mbilite nʼọnwụ agaghị alụ di na nwunye."},{"book":"Luk","chapter":"20","verse":"36","text":"Nʼezie, ha apụghịkwa ịnwụ ọzọ, nʼihi na ha dị ka ndị mmụọ ozi. Ha bụ ụmụ Chineke, nʼihi na ha bụ ụmụ nke mbilite nʼọnwụ."},{"book":"Luk","chapter":"20","verse":"37","text":"Ọ bụladị Mosis nʼonwe ya zipụtara na mbilite nʼọnwụ dị, nʼakụkọ banyere ọhịa ahụ na-ere ọkụ, mgbe ọ na-akpọ Onyenwe anyị ‘Chineke nke Ebraham, Chineke nke Aịzik na Chineke nke Jekọb.’20:37 Ọpụ 3:6"},{"book":"Luk","chapter":"20","verse":"38","text":"Ọ bụghị Chineke nke ndị nwụrụ anwụ, kama ọ bụ nke ndị dị ndụ, nʼihi nʼebe ọ nọ mmadụ niile dị ndụ.”"},{"book":"Luk","chapter":"20","verse":"39","text":"Ụfọdụ ndị ozizi iwu zara ya sị, “Onye ozizi, ị kwuru nke ọma.”"},{"book":"Luk","chapter":"20","verse":"40","text":"O nwekwaghị onye ọbụla jụrụ ya ajụjụ ọzọ."},{"book":"Luk","chapter":"20","verse":"41","text":"Ma ọ sịrị ha, “Olee otu ha si kwuo na Kraịst ahụ bụ nwa Devid?"},{"book":"Luk","chapter":"20","verse":"42","text":"Devid nʼonwe ya kwupụtara nʼakwụkwọ Abụ Ọma, sị:"},{"book":"Luk","chapter":"20","verse":"43","text":"ruo mgbe m ga-eme ndị iro gị"},{"book":"Luk","chapter":"20","verse":"44","text":"Devid nʼonwe ya kpọrọ ya ‘Onyenwe anyị.’ Oleekwanụ otu o si bụrụ nwa ya?”"},{"book":"Luk","chapter":"20","verse":"45","text":"Mgbe ndị mmadụ na-ege ntị, ọ sịrị ndị na-eso ụzọ ya,"},{"book":"Luk","chapter":"20","verse":"46","text":"“Kpacharanụ anya nʼebe ndị ozizi iwu nọ. Ndị iyi uwe mwụda na-ejegharị ebe niile na-amasị, ndị hụrụ ekele pụrụ iche bụ nke a na-ekele ha nʼọma ahịa nʼanya. Ndị ọ na-amasịkwa ịnọkwasị nʼoche kachasị elu nʼụlọ ekpere nakwa nʼoche pụrụ iche na mmemme oriri ọbụla."},{"book":"Luk","chapter":"20","verse":"47","text":"Ha na-eripịa ihe niile dị nʼụlọ ndị inyom ndị di ha nwụrụ anwụ, nʼekpe ogologo ekpere ka a hụta ha. Ndị dị otu a ka a ga-ata ahụhụ dị ukwuu.”"}]}