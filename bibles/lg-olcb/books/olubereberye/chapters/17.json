{"data":[{"book":"Olubereberye","chapter":"17","verse":"1","text":"Ibulaamu bwe yaweza emyaka kyenda mu mwenda, Mukama n’amulabikira, n’amugamba nti, “Ndi Katonda Ayinzabyonna, tambulira mu maaso gange obe nga toliiko kya kunenyezebwa."},{"book":"Olubereberye","chapter":"17","verse":"2","text":"Ndikola endagaano yange naawe era ndikwaliza ddala nnyo.”"},{"book":"Olubereberye","chapter":"17","verse":"3","text":"Awo Ibulaamu n’avuunama; Katonda n’amugamba nti,"},{"book":"Olubereberye","chapter":"17","verse":"4","text":"“Laba, ndikola naawe endagaano, era onoobeeranga kitaawe w’amawanga mangi."},{"book":"Olubereberye","chapter":"17","verse":"5","text":"Erinnya lyo tokyayitibwa Ibulaamu, wabula onooyitibwanga Ibulayimu, kubanga nkufudde kitaawe w’amawanga mangi."},{"book":"Olubereberye","chapter":"17","verse":"6","text":"Ndikwaza nnyo nnyini; era ndikufuula amawanga, ne bakabaka baliva mu ggwe."},{"book":"Olubereberye","chapter":"17","verse":"7","text":"Era ndituukiriza endagaano yange naawe, n’ezzadde lyo mbeere Katonda wo era Katonda w’ezzadde lyo eririddawo. Endagaano eno teriggwaawo emirembe n’emirembe."},{"book":"Olubereberye","chapter":"17","verse":"8","text":"Era ndikuwa ggwe n’ezzadde lyo eririddawo ensi mw’obadde omusenze, ensi yonna eya Kanani, okuba eyiyo emirembe gyonna; era ndiba Katonda waabwe.”"},{"book":"Olubereberye","chapter":"17","verse":"9","text":"Awo Katonda n’agamba Ibulayimu nti, “Ggwe ky’olina okukola kwe kukwata endagaano yange, ggwe n’ezzadde lyo eririddawo emirembe gyabwe gyonna."},{"book":"Olubereberye","chapter":"17","verse":"10","text":"Eno y’endagaano yange naawe n’ezzadde lyo eririddawo, gy’onookuumanga: Buli musajja mu mmwe anaakomolebwanga."},{"book":"Olubereberye","chapter":"17","verse":"11","text":"Munaakomolebwanga ekikuta eky’omubiri gwammwe, ekyo kibeere akabonero ak’endagaano yange naawe."},{"book":"Olubereberye","chapter":"17","verse":"12","text":"Buli mwana owoobulenzi anaawezanga ennaku omunaana ez’obukulu mu mmwe mu mirembe gyammwe gyonna anaakomolebwanga,"},{"book":"Olubereberye","chapter":"17","verse":"13","text":"oyo azaaliddwa mu nnyumba yo oba gw’oguze n’ensimbi zo okuva ku munnaggwanga anaakomolebwanga. Endagaano yange eteriggwaawo eneebanga mu mubiri gwo."},{"book":"Olubereberye","chapter":"17","verse":"14","text":"Omwana owoobulenzi yenna atali mukomole, atakomolebbwa kikuta kya mubiri gwe, taabalibwenga mu bantu be, aba amenye endagaano yange.”"},{"book":"Olubereberye","chapter":"17","verse":"15","text":"Katonda n’agamba Ibulayimu nti, “Era Salaayi mukazi wo, tokyamuyita Salaayi, erinnya lye linaabanga Saala."},{"book":"Olubereberye","chapter":"17","verse":"16","text":"Ndimuwa omukisa, era ndikuwa omwana owoobulenzi mu ye. Ndimuwa omukisa, alibeera jjajja w’amawanga, bakabaka baamawanga baliva mu ye.”"},{"book":"Olubereberye","chapter":"17","verse":"17","text":"Awo Ibulayimu n’avuunama n’aseka, n’agamba munda ye nti, “Omwana alizaalirwa oyo eyaakamala emyaka ekikumi? Saala ow’emyaka ekyenda alizaala omwana?”"},{"book":"Olubereberye","chapter":"17","verse":"18","text":"Ibulayimu n’agamba Katonda nti, “Isimayiri abeerenga mulamu mu maaso go!”"},{"book":"Olubereberye","chapter":"17","verse":"19","text":"Katonda n’amugamba nti, “Nedda, naye Saala mukazi wo alikuzaalira omwana owoobulenzi, olimutuuma erinnya Isaaka. Ndinyweza endagaano yange naye okuba endagaano etaliggwaawo ku zadde lye eririddawo."},{"book":"Olubereberye","chapter":"17","verse":"20","text":"Ku Isimayiri nkuwulidde: Laba, ndimuwa omukisa, alyeyongera, ndimwaliza ddala nnyo, aliba jjajja w’abalangira kkumi na babiri, era ndimufuula eggwanga ery’amaanyi."},{"book":"Olubereberye","chapter":"17","verse":"21","text":"Kyokka ndinyweza endagaano yange ne Isaaka, Saala gw’alikuzaalira mu kiseera nga kino omwaka ogujja.”"},{"book":"Olubereberye","chapter":"17","verse":"22","text":"Katonda bwe yamala okwogera naye, Ibulayimu n’ava we yali."},{"book":"Olubereberye","chapter":"17","verse":"23","text":"Awo Ibulayimu n’atwala Isimayiri mutabani we n’abaddu bonna abaazaalirwa mu nnyumba ye n’abo abaagulibwa n’ensimbi ze, buli musajja yenna mu nnyumba ya Ibulayimu n’akomolwa buli omu ekikuta ky’omubiri gwe ku lunaku olwo lwennyini, nga Katonda bwe yamugamba."},{"book":"Olubereberye","chapter":"17","verse":"24","text":"Ibulayimu yali aweza emyaka kyenda mu mwenda bwe yakomolebwa ekikuta ky’omubiri gwe."},{"book":"Olubereberye","chapter":"17","verse":"25","text":"Ne Isimayiri mutabani we yali wa myaka kkumi n’esatu bwe yakomolebwa ekikuta ky’omubiri gwe."},{"book":"Olubereberye","chapter":"17","verse":"26","text":"Ku lunaku olwo lwennyini Ibulayimu ne mutabani we Isimayiri lwe baakomolebwa."},{"book":"Olubereberye","chapter":"17","verse":"27","text":"N’abasajja bonna mu nnyumba y’abo abazaalirwamu n’abo abaagulibwa n’ensimbi ze okuva eri munnaggwanga, baakomolebwa wamu naye."}]}