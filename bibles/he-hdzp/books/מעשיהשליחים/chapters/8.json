{"data":[{"book":"מעשי השליחים","chapter":"8","verse":"1","text":"שאול עמד והסכים בהחלט להריגתו של סטפנוס. באותו יום החלה רדיפה גדולה נגד המאמינים בירושלים, וכולם – מלבד השליחים – ברחו ליהודה ושומרון."},{"book":"מעשי השליחים","chapter":"8","verse":"2","text":"מספר אנשים יראי־אלוהים קברו את סטפנוס וספדו עליו בלב כואב."},{"book":"מעשי השליחים","chapter":"8","verse":"3","text":"באותה עת התרוצץ שאול ממקום למקום בחוסר מנוחה והטריד את המאמינים, כשלפניו מטרה אחת: לחסל את הקהילה המשיחית. הוא אף פרץ לבתיהם של המאמינים, סחב משם גברים ונשים וכלא אותם בבית־הסוהר."},{"book":"מעשי השליחים","chapter":"8","verse":"4","text":"באשר למאמינים שברחו מירושלים – הם הלכו ובישרו בכל מקום על אודות ישוע."},{"book":"מעשי השליחים","chapter":"8","verse":"5","text":"פיליפוס, למשל, הגיע לשומרון וסיפר לתושבי האזור על המשיח."},{"book":"מעשי השליחים","chapter":"8","verse":"6","text":"קהל גדול הקשיב לדבריו בתשומת לב והתפעל מהניסים שחולל."},{"book":"מעשי השליחים","chapter":"8","verse":"7","text":"הרבה רוחות רעות גורשו ויצאו מאנשים בצעקות אימים, והרבה פיסחים ומשותקים נרפאו כליל."},{"book":"מעשי השליחים","chapter":"8","verse":"8","text":"שמחה רבה הייתה בעיר."},{"book":"מעשי השליחים","chapter":"8","verse":"9-11","text":"באותה עיר היה אדם בשם שמעון, אשר עסק שנים רבות במעשי כשפים. הוא היה אדם גאה מאוד ובעל השפעה גדולה, בגלל הכשפים שעשה. השומרונים ממש העריצו אותו, והיו משוכנעים שהוא שליח אלוהים."},{"book":"מעשי השליחים","chapter":"8","verse":"12","text":"אולם עתה הם האמינו לדבריו של פיליפוס: שישוע הוא המשיח, ושמלכות אלוהים קרבה; ונשים וגברים רבים נטבלו במים."},{"book":"מעשי השליחים","chapter":"8","verse":"13","text":"גם שמעון המכשף האמין לדברי פיליפוס ונטבל במים. מיד לאחר מכן הלך שמעון בעקבות פיליפוס לכל אשר הלך, והשתומם מאוד למראה הניסים שחולל."},{"book":"מעשי השליחים","chapter":"8","verse":"14","text":"כאשר שמעו השליחים בירושלים שאנשי שומרון האמינו בבשורת אלוהים, שלחו לשם את פטרוס ויוחנן."},{"book":"מעשי השליחים","chapter":"8","verse":"15","text":"כשהגיעו השניים לשומרון החלו מיד להתפלל בעד המאמינים החדשים האלה, כדי שגם הם יקבלו את רוח הקודש."},{"book":"מעשי השליחים","chapter":"8","verse":"16","text":"כי עד אז לא צלח רוח הקודש על איש מהם; הם רק נטבלו בשם ישוע."},{"book":"מעשי השליחים","chapter":"8","verse":"17","text":"פטרוס ויוחנן סמכו את ידיהם על המאמינים החדשים, ואלה קיבלו את רוח הקודש."},{"book":"מעשי השליחים","chapter":"8","verse":"18","text":"כשראה שמעון שרוח הקודש ניתן למאמינים באמצעות סמיכת הידיים של פטרוס ויוחנן, הציע להם כסף תמורת הכוח הזה."},{"book":"מעשי השליחים","chapter":"8","verse":"19","text":"”תנו גם לי את הכוח הזה,“ ביקש, ”כדי שבני־אדם יוכלו לקבל את רוח הקודש כל פעם שאניח את ידי עליהם!“"},{"book":"מעשי השליחים","chapter":"8","verse":"20","text":"אולם פטרוס ענה לו: ”כספך ילך יחד אתך לגיהינום! אתה חושב שאפשר לקנות בכסף את מתנת אלוהים?"},{"book":"מעשי השליחים","chapter":"8","verse":"21","text":"לא יהיה לך חלק בזה, משום שלבך אינו ישר לפני אלוהים."},{"book":"מעשי השליחים","chapter":"8","verse":"22","text":"עליך לחזור בתשובה על החטא הנורא הזה ולהתפלל אל אלוהים. אולי הוא יסלח לך על מחשבותיך הרעות,"},{"book":"מעשי השליחים","chapter":"8","verse":"23","text":"מפני שאני רואה בתוך לבך קנאה, מרירות וחטא מרושע!“"},{"book":"מעשי השליחים","chapter":"8","verse":"24","text":"”התפללו לאלוהים בעדי,“ התחנן שמעון, ”כדי שלא יבואו עלי הדברים הנוראים שאמרתם!“"},{"book":"מעשי השליחים","chapter":"8","verse":"25","text":"לאחר שפטרוס ויוחנן בישרו את דבר ה׳ והעידו על המשיח בשומרון, חזרו לירושלים. בדרך הם ביקרו ברבים מכפרי השומרון ובישרו את דבר ה׳."},{"book":"מעשי השליחים","chapter":"8","verse":"26","text":"ובאשר לפיליפוס – מלאך ה׳ נגלה אליו ואמר לו: ”קום ולך דרומה בדרך היורדת מירושלים לעזה.“"},{"book":"מעשי השליחים","chapter":"8","verse":"27","text":"כשיצא פיליפוס לדרך בא לקראתו סריס כושי, אשר היה שר האוצר של קנדק מלכת כוש. הסריס עלה לירושלים כדי להשתחוות במקדש,"},{"book":"מעשי השליחים","chapter":"8","verse":"28","text":"ועכשיו ישב במרכבתו בדרכו חזרה, וקרא בקול בספר ישעיהו."},{"book":"מעשי השליחים","chapter":"8","verse":"29","text":"”גש אל המרכבה הזאת והישאר לידה“, הורה רוח הקודש לפיליפוס."},{"book":"מעשי השליחים","chapter":"8","verse":"30","text":"פיליפוס רץ אל המרכבה ושמע את הסריס קורא בספר ישעיהו. ”האם אתה מבין את מה שאתה קורא?“ שאל פיליפוס."},{"book":"מעשי השליחים","chapter":"8","verse":"31","text":"”ודאי שלא!“ ענה הסריס. ”כיצד אוכל להבין אם איש אינו מסביר לי?“ והוא ביקש מפיליפוס לעלות למרכבה ולשבת לידו."},{"book":"מעשי השליחים","chapter":"8","verse":"32","text":"זה היה הקטע שהכושי קרא באותו זמן:8‏.32 ח 32 ישעיהו נג 7‏-8"},{"book":"מעשי השליחים","chapter":"8","verse":"33","text":"מעצר וממשפט לקח,"},{"book":"מעשי השליחים","chapter":"8","verse":"34","text":"”על מי מדבר הנביא?“ שאל הסריס את פיליפוס. ”האם הוא מדבר על עצמו או על מישהו אחר?“"},{"book":"מעשי השליחים","chapter":"8","verse":"35","text":"פיליפוס פתח בפסוק זה והחל לספר לו על אודות ישוע."},{"book":"מעשי השליחים","chapter":"8","verse":"36","text":"הם המשיכו בדרכם והגיעו למקווה־מים קטן. ”ראה, הנה בריכת מים!“ קרא הסריס. ”מדוע שלא אטבל כאן?“"},{"book":"מעשי השליחים","chapter":"8","verse":"37","text":"”אתה יכול להיטבל כאן,“ השיב פיליפוס, ”אם אתה מאמין בכל לבך!“ והכושי ענה: ”אני מאמין בכל לבי שישוע המשיח הוא בן האלוהים!“"},{"book":"מעשי השליחים","chapter":"8","verse":"38","text":"הם עצרו את המרכבה, נכנסו לתוך המים, ופיליפוס הטביל את הסריס."},{"book":"מעשי השליחים","chapter":"8","verse":"39","text":"כשיצאו שניהם מן המים נשאה משם רוח ה׳ את פיליפוס. הסריס לא ראה שוב את פיליפוס והוא המשיך בדרכו בלב שמח."},{"book":"מעשי השליחים","chapter":"8","verse":"40","text":"בינתיים פיליפוס נראה באשדוד. הוא המשיך להטיף את הבשורה בכל עיר ובכל כפר, עד שהגיע לקיסריה."}]}