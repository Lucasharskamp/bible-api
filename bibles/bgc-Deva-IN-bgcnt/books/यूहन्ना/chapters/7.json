{"data":[{"book":"यूहन्ना","chapter":"7","verse":"1","text":"इन बात्तां कै हो लेण कै पाच्छै यीशु गलील परदेस म्ह सफर करण लाग्या, वो यहूदिया परदेस म्ह जाणा कोनी चाहवै था, क्यूँके यहूदी लोग उस ताहीं मारण की ताक म्ह थे।"},{"book":"यूहन्ना","chapter":"7","verse":"2","text":"यहूदियाँ का झोपड़ियाँ का त्यौहार लोवै था।"},{"book":"यूहन्ना","chapter":"7","verse":"3","text":"ज्यांतै उसके भाईयाँ नै उस ताहीं कह्या, “याड़ै तै यहूदिया परदेस नै जा, ताके जो काम तू करै सै उननै तेरे चेल्लें ओड़ै भी देक्खै।"},{"book":"यूहन्ना","chapter":"7","verse":"4","text":"क्यूँके इसा कोए न्ही होगा जो मशहुर होणा चाहवै, अर लुह्क कै काम करै। जै तू यो काम करै सै, तो खुद नै दुनिया म्ह साबित कर।”"},{"book":"यूहन्ना","chapter":"7","verse":"5","text":"क्यूँके उसके भाई भी उसपै बिश्वास कोनी करै थे।"},{"book":"यूहन्ना","chapter":"7","verse":"6","text":"फेर यीशु नै उनतै कह्या, “मेरे खात्तर इब्बै सही बखत कोनी आया, पर थारे खात्तर सारा बखत सही सै।"},{"book":"यूहन्ना","chapter":"7","verse":"7","text":"दुनिया थारे तै बैर कोनी कर सकदी, पर वा मेरै तै बैर करै सै क्यूँके मै उसकै बिरोध म्ह या गवाही दियुँ सूं के उसके काम भुन्डे़ सै।"},{"book":"यूहन्ना","chapter":"7","verse":"8","text":"थम त्यौहार म्ह जाओ, मै इब्बै इस त्यौहार म्ह कोनी जान्दा, क्यूँके इब्बै मेरा सही बखत कोनी आया।”"},{"book":"यूहन्ना","chapter":"7","verse":"9","text":"वो उनतै ये बात कहकै गलील परदेस म्ह रहग्या।"},{"book":"यूहन्ना","chapter":"7","verse":"10","text":"पर जिब उसके भाई त्यौहार म्ह जा लिए तो वो खुद भी, जाहिर म्ह न्ही पर मान्नो गुप्ती तै गया।"},{"book":"यूहन्ना","chapter":"7","verse":"11","text":"त्यौहार म्ह कुछ यहूदी लोग यीशु ताहीं टोह्न्दे होए पूछताछ करण लागरे थे, “के वो कड़ै सै?”"},{"book":"यूहन्ना","chapter":"7","verse":"12","text":"फेर भी यीशु के बारें म्ह बड़ी बहस होण लागरी थी, कई माणस कहवै थे, “के वो भला माणस सै।” अर कईयाँ का कहणा था, “के ना, वो माणसां नै बहकावै सै।”"},{"book":"यूहन्ना","chapter":"7","verse":"13","text":"फेर भी यहूदियाँ कै डरकै मारे कोए भी माणस यीशु कै बारै म्ह खुलकै कोनी बोल्लै था।"},{"book":"यूहन्ना","chapter":"7","verse":"14","text":"जिब त्यौहार के आध्धे दिन बीतगे, फेर यीशु मन्दर म्ह जाकै उपदेश देण लागग्या।"},{"book":"यूहन्ना","chapter":"7","verse":"15","text":"फेर यहूदियाँ नै हैरान होकै कह्या, “इसनै बिना पढ़े ज्ञान किस तरियां आ ग्या?”"},{"book":"यूहन्ना","chapter":"7","verse":"16","text":"यीशु नै उन ताहीं जवाब दिया, “जो उपदेश मै देऊँ सूं, मेरा अपणा कोनी, पर उसतै आवै सै जिसनै मेरे ताहीं भेज्या सै।"},{"book":"यूहन्ना","chapter":"7","verse":"17","text":"जै कोए माणस उसकी मर्जी पै चाल्लण का प्रण करै, तो उस ताहीं यो बेरा लाग ज्यागा, के यो उपदेश परमेसवर की ओड़ तै सै, या मै अपणी ओड़ तै देऊँ सूं।"},{"book":"यूहन्ना","chapter":"7","verse":"18","text":"जो अपणी ओड़ तै कुछ कहवै सै, वो खुद की बड़ाई चाहवै सै, पर जो अपणे भेजण आळे की बड़ाई चाहवै सै वोए साच्चा सै, अर उस म्ह अधर्म कोनी।"},{"book":"यूहन्ना","chapter":"7","verse":"19","text":"के मूसा नबी नै थारैताहीं नियम-कायदे कोनी दिये? फेरभी थारैम्ह तै कोए नियम-कायदा पै कोनी चाल्दा। थम मन्नै क्यातै मारणा चाहो सो?”"},{"book":"यूहन्ना","chapter":"7","verse":"20","text":"माणसां नै जवाब दिया, “तेरे म्ह ओपरी आत्मा सै! कौण तन्नै मारणा चाहवै सै?”"},{"book":"यूहन्ना","chapter":"7","verse":"21","text":"यीशु नै उन ताहीं जवाब दिया, “मन्नै आराम कै दिन एक चमत्कार करया, अर थम सारे छो म्ह होगे।"},{"book":"यूहन्ना","chapter":"7","verse":"22","text":"इस्से खात्तर मूसा नबी नै थारैताहीं खतने का नियम दिया था (यो नियम मूसा नबी का न्ही था बल्के या थारे पूर्वजां तै ए लाग लागरी सै) अर थम आराम कै दिन माणस का खतना करो सो।"},{"book":"यूहन्ना","chapter":"7","verse":"23","text":"जिब आराम कै दिन माणस का खतना करया जावै सै ताके मूसा नबी कै नियम-कायदा का हुकम न्ही टळै। फेर थम मेरै पै क्यांतै छो करो सो के मन्नै आराम कै दिन एक माणस ताहीं पूरी तरियां ठीक करया।"},{"book":"यूहन्ना","chapter":"7","verse":"24","text":"मुँह देख्या न्याय मतना करो, पर सही-सही न्याय करो।”"},{"book":"यूहन्ना","chapter":"7","verse":"25","text":"फेर यरुशलेम म्ह रहण आळे माणसां म्ह तै कईयाँ नै कह्या, “के यो वोए कोनी जिस ताहीं यहूदी अगुवें मार देणा चाहवै सै?”"},{"book":"यूहन्ना","chapter":"7","verse":"26","text":"पर लखाओ, “वो तो सरेआम बात करै सै अर कोए उसतै किमे कोनी कहन्दा। के यो न्ही हो सकता के यहूदी अगुवां नै साच्ये बेरा पाटग्या सै, के योए मसीह सै?"},{"book":"यूहन्ना","chapter":"7","verse":"27","text":"इसकै बारै म्ह हमनै बेरा सै यो कितका सै, पर मसीह जिब आवैगा तो कोए कोनी जाणै के वो कितका सै।”"},{"book":"यूहन्ना","chapter":"7","verse":"28","text":"फेर यीशु नै मन्दर म्ह उपदेश देन्दे होए रुक्का मारकै कह्या, “थम मन्नै जाणो सो, अर न्यू भी जाणो सो के मै कित्त तै आया सूं। मै तो खुद कोनी आया, पर मेरा भेजण आळा साच्चा सै, उसनै थम कोनी जाणदे।"},{"book":"यूहन्ना","chapter":"7","verse":"29","text":"पर मै उसनै जाणु सूं, क्यूँके मै उसकै कान्ही तै आया सूं, अर उस्से नै मेरै ताहीं भेज्या सै।”"},{"book":"यूहन्ना","chapter":"7","verse":"30","text":"यो सुणकै यहूदी अगुवां नै यीशु ताहीं पकड़णा चाह्या, फेरभी किसे नै उसकै हाथ कोनी लाया, क्यूँके उसके मरण का सही बखत इब्बै कोनी आया था।"},{"book":"यूहन्ना","chapter":"7","verse":"31","text":"फेर भी भीड़ म्ह तै घणखरे माणसां नै उसपै बिश्वास करया, अर बोल्ले, “मसीह जिब आवैगा तो के इसतै घणे अचम्भे के काम दिखावैगा जो इसनै दिखाए?”"},{"book":"यूहन्ना","chapter":"7","verse":"32","text":"फरीसियाँ नै भीड़ म्ह माणस ताहीं यीशु के बारें म्ह चुपके-चुपके बात करते सुण्या, तो प्रधान याजक अर फरीसियाँ नै यीशु ताहीं पकड़ण खात्तर मन्दर के सिपाहियाँ ताहीं भेज्या।"},{"book":"यूहन्ना","chapter":"7","verse":"33","text":"मसीह यीशु बोल्या, “मै थोड़ी बार ताहीं थारे गेल्या सूं, फेर अपणे भेजण आळे धोरै उल्टा चल्या जाऊँगा।"},{"book":"यूहन्ना","chapter":"7","verse":"34","text":"थम मन्नै टोहओगे, पर कोनी पाओगे, अर जड़ै मै सूं, ओड़ै थम कोनी आ सकदे।”"},{"book":"यूहन्ना","chapter":"7","verse":"35","text":"इसपै यहूदी अगुवां नै आप्पस म्ह कह्या, “यो कित्त जावैगा, के हम इसनै कोनी टोह् सकदे? के यो जो यूनानी परदेशियाँ म्ह तो बसणा न्ही चाहन्दा, ताके यूनानियाँ ताहीं भी उपदेश दे?"},{"book":"यूहन्ना","chapter":"7","verse":"36","text":"इसकी इस बात का के मतलब सै? जो उसनै बोल्ली सै, के थम मन्नै टोहओगे, पर कोनी पाओगे, अर जड़ै मै सूं, ओड़ै थम न्ही आ सकदे।”"},{"book":"यूहन्ना","chapter":"7","verse":"37","text":"त्यौहार कै आखरी दिन, जो खास दिन सै, यीशु खड्या होया अर रुक्का मारकै कह्या, “जै कोए तिसाया हो तो मेरै धोरै आवै अर पीवै।"},{"book":"यूहन्ना","chapter":"7","verse":"38","text":"जो कोए मेरै पै बिश्वास करैगा, जिसा पवित्र ग्रन्थ म्ह लिख्या सै, ‘उसकी अंतरआत्मा म्ह तै जीवन कै जल की नदियाँ बह लिकड़ैंगी, जो अनन्त जिन्दगी देवै सै।’”"},{"book":"यूहन्ना","chapter":"7","verse":"39","text":"यीशु नै यो वचन पवित्र आत्मा कै बारै म्ह कह्या, जो बिश्वास करण आळा नै मिलण आळी थी, क्यूँके इब ताहीं पवित्र आत्मा कोनी उतरया था, क्यूँके यीशु इब ताहीं अपणी महिमा म्ह कोनी पोंहच्या था।"},{"book":"यूहन्ना","chapter":"7","verse":"40","text":"फेर भीड़ म्ह तै कईयाँ नै या बात सुणकै कह्या, “साच्ये योए वो नबी सै, जिसके आण की हम आस देक्खां थे।”"},{"book":"यूहन्ना","chapter":"7","verse":"41","text":"अर कईयाँ नै कह्या, “यो मसीह सै” पर कई बोल्ले, “मसीह गलील परदेस तै तो न्ही आवैगा?”"},{"book":"यूहन्ना","chapter":"7","verse":"42","text":"पवित्र ग्रन्थ यो कहवै सै, के मसीह दाऊद की पीढ़ी तै अर बैतलहम नगर तै आवैगा, जड़ै दाऊद रहवै था?"},{"book":"यूहन्ना","chapter":"7","verse":"43","text":"आखर म्ह उसकै कारण माणसां म्ह फूट पड़ी।"},{"book":"यूहन्ना","chapter":"7","verse":"44","text":"उन म्ह तै कई उस ताहीं पकड़णा चाहवै थे, पर किसे नै उसकै हाथ कोनी लाया।"},{"book":"यूहन्ना","chapter":"7","verse":"45","text":"फेर सिपाही, प्रधान याजकां अर फरीसियाँ कै धोरै बोहड़ आए, उननै उन ताहीं कह्या, “थम उसनै क्यातै न्ही ल्याए?”"},{"book":"यूहन्ना","chapter":"7","verse":"46","text":"सिपाहियाँ नै जवाब दिया, “इसी बात बताण आळा माणस हमनै आज ताहीं कदे भी कोनी मिल्या।”"},{"book":"यूहन्ना","chapter":"7","verse":"47","text":"फरीसियाँ नै उन ताहीं जवाब दिया, “के थम भी भळोई म्ह आग्गै?"},{"book":"यूहन्ना","chapter":"7","verse":"48","text":"के सरदारां या फरीसियाँ म्ह तै किसे नै भी उसपै बिश्वास करया सै?"},{"book":"यूहन्ना","chapter":"7","verse":"49","text":"पर ये माणस जो मूसा नबी के नियम-कायदे कोनी जाणदे, परमेसवर की ओड़ तै सरापित सै।”"},{"book":"यूहन्ना","chapter":"7","verse":"50","text":"नीकुदेमुस जो उन म्ह तै एक था, वो मसीह यीशु तै पैहल्या मिल चुका था, उन ताहीं बोल्या,"},{"book":"यूहन्ना","chapter":"7","verse":"51","text":"“के म्हारे नियम-कायदे किसे माणस नै, जिब ताहीं पैहल्या उसकी सुणकै जाण ना लेवै, के वो के करै सै, कसूरवार मान्नै सै?”"},{"book":"यूहन्ना","chapter":"7","verse":"52","text":"उननै नीकुदेमुस ताहीं जवाब दिया, “तू भी गलील परदेस का सै? पवित्र ग्रन्थ म्ह ढूँढ़ अर देख के गलील परदेस तै कोए नबी कोनी आवै।”"},{"book":"यूहन्ना","chapter":"7","verse":"53","text":"फेर सारे अपणे-अपणे घरां चले गए।"}]}