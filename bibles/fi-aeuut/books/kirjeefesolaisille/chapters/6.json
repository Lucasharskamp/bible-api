{"data":[{"book":"Kirje efesolaisille","chapter":"6","verse":"1","text":"Lapset, totelkaa vanhempianne, sillä se on oikea asenne."},{"book":"Kirje efesolaisille","chapter":"6","verse":"2","text":"Kunnioita isääsi ja äitiäsi. Tämä on Jumalan kymmenestä käskystä ensimmäinen, joka sisältää lupauksen:"},{"book":"Kirje efesolaisille","chapter":"6","verse":"3","text":"jos kunnioitat vanhempiasi, elämäsi on pitkä ja Jumalan siunaama."},{"book":"Kirje efesolaisille","chapter":"6","verse":"4","text":"Sitten pari sanaa teille, vanhemmat. Älkää alituisesti rangaisko ja moittiko lapsianne. Niin teette heistä vain vihamielisiä ja katkeria. Kasvattakaa heitä Jumalan sanalla ja rakkaudella ohjaten."},{"book":"Kirje efesolaisille","chapter":"6","verse":"5","text":"Orjat, totelkaa isäntäänne ja yrittäkää tehdä työnne parhaalla mahdollisella tavalla. Palvelkaa häntä kuin palvelisitte Kristusta."},{"book":"Kirje efesolaisille","chapter":"6","verse":"6,7","text":"Älkää olko ahkeria vain silloin, kun isäntänne on paikalla, vaan tehkää joka hetki työnne iloisena ja tunnollisesti, niin kuin tekisitte sitä Kristukselle itselleen. Noudattakaa Jumalan tahtoa koko sydämestänne."},{"book":"Kirje efesolaisille","chapter":"6","verse":"8","text":"Muistakaa, että Herralta tulee kerran palkka kaikesta siitä hyvästä, mitä te teette, olittepa sitten orjia tai vapaita."},{"book":"Kirje efesolaisille","chapter":"6","verse":"9","text":"Isännät, teidän on kohdeltava palveluksessanne olevia oikein, aivan niin kuin kehotin heitäkin kohtelemaan teitä. Älkää uhkailko heitä, vaan muistakaa, että teillä on sama isäntä kuin heilläkin, Kristus, eikä hänen silmissään ole eriarvoisia ihmisiä."},{"book":"Kirje efesolaisille","chapter":"6","verse":"10","text":"Lopuksi haluaisin vielä muistuttaa kaikkia: antakaa Herran valtavan voiman vaikuttaa itsessänne."},{"book":"Kirje efesolaisille","chapter":"6","verse":"11","text":"Ottakaa käyttöönne Jumalan antama taisteluvarustus, niin että pystytte torjumaan saatanan hyökkäykset ja juonet."},{"book":"Kirje efesolaisille","chapter":"6","verse":"12","text":"Emmehän me taistele ihmisiä vastaan, jotka ovat lihaa ja verta. Vastassamme ovat henkivallat, näkymättömän maailman pahat voimat, ne mahtavat, saatanalliset olennot ja pahuuden valtiaat, jotka hallitsevat tässä maailmassa."},{"book":"Kirje efesolaisille","chapter":"6","verse":"13","text":"Ottakaa sen tähden käyttöönne koko Jumalan antama taisteluvarustus, jotta voisitte vastustaa vihollista sen hyökätessä ja vielä senkin jälkeen seistä jaloillanne."},{"book":"Kirje efesolaisille","chapter":"6","verse":"14","text":"Kiinnittäkää totuus vyöksenne. Rintahaarniskananne teillä on ilo siitä, että Jumala on Jeesuksen tähden hyväksynyt teidät yhteyteensä."},{"book":"Kirje efesolaisille","chapter":"6","verse":"15","text":"Käyttäkää kenkinänne valmiutta levittää ilosanomaa, joka kertoo rauhasta Jumalan kanssa."},{"book":"Kirje efesolaisille","chapter":"6","verse":"16","text":"Kaikissa taisteluissa te tarvitsette kilveksenne uskon, jotta voisitte torjua saatanan palavat nuolet."},{"book":"Kirje efesolaisille","chapter":"6","verse":"17","text":"Lisäksi te tarvitsette pelastuksen kypärän ja Hengen miekan, joka on Jumalan sana."},{"book":"Kirje efesolaisille","chapter":"6","verse":"18","text":"Tarvitsette myös rukousta aina ja joka tilanteessa. Siinä teitä auttaa Pyhä Henki. Vedotkaa häneen ja muistuttakaa häntä kaikesta mitä tarvitsette. Rukoilkaa myös vakavasti koko maailman kristittyjen puolesta."},{"book":"Kirje efesolaisille","chapter":"6","verse":"19","text":"Rukoilkaa minunkin puolestani ja pyytäkää Jumalaa panemaan suuhuni oikeat sanat, kun puhun ihmisille Herrasta ja selitän, että pelastus kuuluu pakanoillekin."},{"book":"Kirje efesolaisille","chapter":"6","verse":"20","text":"Olen nyt vankina siksi, että olen julistanut tätä Jumalan sanomaa. Rukoilkaa, että kykenisin edelleen myös täällä vankilassa puhumaan Kristuksesta rohkeasti, niin kuin minun pitäisi."},{"book":"Kirje efesolaisille","chapter":"6","verse":"21","text":"Tykikus, rakas veljemme ja uskollinen apulaiseni Herran työssä, kertoo teille tarkemmin kuulumisistani."},{"book":"Kirje efesolaisille","chapter":"6","verse":"22","text":"Lähetän hänet luoksenne varta vasten kertomaan, miten me voimme. Toivon hänen uutistensa rohkaisevan teitä."},{"book":"Kirje efesolaisille","chapter":"6","verse":"23","text":"Jumalan rauhaa teille, kristityt, sekä rakkautta ja uskoa, joka tulee Isältä Jumalalta ja Herralta Jeesukselta Kristukselta."},{"book":"Kirje efesolaisille","chapter":"6","verse":"24","text":"Jumalan armoa ja siunausta kaikkien teidän elämäänne – teidän, jotka rakastatte Herraamme Jeesusta Kristusta."}]}