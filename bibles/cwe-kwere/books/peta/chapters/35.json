{"data":[{"book":"Peta","chapter":"35","verse":"1","text":"Mndewa Mulungu kamulongela Musa kuna dibawe da Moabu habehi na lwanda lwa Yoludani uli malola na bululu da Yeliko, kamulongela,"},{"book":"Peta","chapter":"35","verse":"2","text":"“Walagilize Waisilaili waweng'he Walawi hanhu ha kukala kulawa muna uuhazi wawo. Na waweng'he hanhu ha kudimila wanyama wawo, habehi na yamabululu."},{"book":"Peta","chapter":"35","verse":"3","text":"Mabululu yayo yezakuwa yawo, nawo wezakala umo na hanhu ha kudimila wanyama hezakuwa kwa ichimu cha ng'ombe na wanyama wawo wamwenga."},{"book":"Peta","chapter":"35","verse":"4","text":"“Hanhu ha kudimila hondamuweng'he Walawi mumgwazo ya mabululu, hezawoneka chila ubanzi utali wa mita 450 kulawa kuna zimhongono za mabululu yayo."},{"book":"Peta","chapter":"35","verse":"5","text":"Ivo hanhu baho ha kudimila hezakuwa mita 900 na hezakwenela chila ubanzi, bululu ijo dizakuwa hagati. Hanhu baho hezakuwa hanhu ha kudimila mumgwazo ya mabululu yawo."},{"book":"Peta","chapter":"35","verse":"6","text":"“Mabululu yondamuweng'he Walawi yezakuwa sita ya kukimbilila, yondamuyeke kwa ichimu cha munhu yondayamkome miyage bila kuilunga, muladi yakimbilile uko. Iviya mwizaweng'ha mabululu yamwenga malongo mane na maidi."},{"book":"Peta","chapter":"35","verse":"7","text":"Mabululu yose yondamuweng'he Walawi ni malongo mane na manane, hamwe na hanhu ha kudimila."},{"book":"Peta","chapter":"35","verse":"8","text":"Peta ya mabululu yondamuweng'he Walawi muna uhazi wa Waisilaili izasondelela ukulu wa kabila, kabila kulu dizalava mabululu mengi na kabila dodo dizalava mabululu madodo.”"},{"book":"Peta","chapter":"35","verse":"9","text":"Mndewa Mulungu kamulongela Musa,"},{"book":"Peta","chapter":"35","verse":"10","text":"“Walongele Waisilaili, ‘Vondamuloke lwanda lwa Yoludani na kwingila muna iisi ya Kanaani,"},{"book":"Peta","chapter":"35","verse":"11","text":"Saguleni mabululu yondayawe mabululu yenu ya kukimbilil. Munhu yahamkoma miyage bila ya kuilunga kodaha kukimbilila uko."},{"book":"Peta","chapter":"35","verse":"12","text":"Mabululu yayo yezakuwa hanhu ha tindiwalo, muladi mkomaji sekeyakomigwe na munhu yolihiliza ing'hali hanahumizigwa hana iwanhu wose."},{"book":"Peta","chapter":"35","verse":"13","text":"Mwizasagula mabululu yano sita, nayo yezakuwa mabululu yenu ya kukimbilila."},{"book":"Peta","chapter":"35","verse":"14","text":"Mwizaweng'ha mabululu matatu kuumwambu wa lwanda lwa Yoludani, mwizaweng'ha mabululu matatu muna iisi ya Kanaani."},{"book":"Peta","chapter":"35","verse":"15","text":"Mabululu yano yezakuwa ya kukimbilila kwa ichimu cha Waisilaili na nyambenyambe wokala hamwe nawo kwa lusita ludodo. Munhu yoyose yahamkoma miyage bila kuilunga, kodaha kukimbilila uko."},{"book":"Peta","chapter":"35","verse":"16","text":"“ ‘Mbali one munhu yahamtowa miyage na chuma na kadanganika, munhu iyo ni mkomaji na kolondeka yakomigwe."},{"book":"Peta","chapter":"35","verse":"17","text":"Munhu yoyose yahamtowa miyage na dibwe, yahadanganika, munhu iyo ni mkomaji na kolondeka yakomigwe."},{"book":"Peta","chapter":"35","verse":"18","text":"One munhu yahamtowa miyage na lugodi loludaha kumtenda yadanganike, kadanganika, munhu iyo ni mkomaji na kolondeka yakomigwe."},{"book":"Peta","chapter":"35","verse":"19","text":"Ndugu wa habehi wa munhu yoyakomigwe kezalihiliza. Yahamting'hana imkomaji, kezamkoma."},{"book":"Peta","chapter":"35","verse":"20","text":"One munhu komwihila miyage, maabaho komsung'ha hebu komwasila chinhu kwa kumsepa,"},{"book":"Peta","chapter":"35","verse":"21","text":"hebu kwa kumtowa ng'honde na kudanganika, baho munhu iyo yamkomile miyage ni mkomaji na kolondeka yakomigwe. Ndugu wa habehi wa munhu yoyakomigwe kolondeka kulihiliza vondayaiting'hane nayo."},{"book":"Peta","chapter":"35","verse":"22","text":"“ ‘Mbali one munhu kamsung'ha kwa kumsinhusa bila kumwihila hebu kamwasila chinhu bila kuilunga,"},{"book":"Peta","chapter":"35","verse":"23","text":"hebu munhu yahamwasila dibwe dodidaha kumtenda munhu yadanganike na kumkoma, ingawa hakalile mwihi wake hebu halondile kumulumiza,"},{"book":"Peta","chapter":"35","verse":"24","text":"baho wakaya wa bululu ijo wezahumiza hagati ya munhu yakomile na ndugu wa habehi yoyakalile wa kulihiliza kwa munhu ija yoyakomigwe kwa vodili lagilizo."},{"book":"Peta","chapter":"35","verse":"25","text":"Wakaya wa bululu wezamkaliza munhu yakomile muladi sekeyakomigwe na ndugu wa munhu yoyakomigwe. Wezambweleza kuna dibululu da kukimbilila koyakimbilile. Kezakala uko mbaka vondayadanganike mkulu wa nhambiko digogogo yoyabobodigwe mavuta yelile."},{"book":"Peta","chapter":"35","verse":"26","text":"Mbali one munhu yakomile yahalawa kunze ya bululu diyakimbilile lusita luja,"},{"book":"Peta","chapter":"35","verse":"27","text":"maabaho one ndugu wa habehi wa munhu yoyakomigwe yahamfika kunze ya mhaka ya bululu ijo da kukimbilila na kumkoma, iyo hezakuwa na ubananzi wa kukoma."},{"book":"Peta","chapter":"35","verse":"28","text":"Kwaviya munhu yakomile kolondeka yakale mgati ya dibululu da kukimbilila mbaka mkulu wa nhambiko digogogo vondayadanganike, ihamala ifa ya mkulu wa nhambiko digogogo, kodaha kubwela ukaye."},{"book":"Peta","chapter":"35","verse":"29","text":"“ ‘Malagilizo yano na ndagilizi vizazindililigwa muna uwelesi wenu, hanhu hohose hamukala."},{"book":"Peta","chapter":"35","verse":"30","text":"“ ‘Munhu yoyose yomkoma munhu kezatagusigwa ifa kwa usindila wa wanhu waidi hebu kufosa baho. Munhu yoyose hadaha kutagusigwa ifa kwa usindila wa munhu imwe."},{"book":"Peta","chapter":"35","verse":"31","text":"Sekemuhokele maliho yoyose kwa kugombela ugima wa mkomaji yeli na ubananzi wa kukoma, munhu iyo kolondeka yakomigwe."},{"book":"Peta","chapter":"35","verse":"32","text":"Sekemuhokele maliho yoyose kulawa kwa munhu yoyakimbilile muna dibululu da kukimbilila muladi kumulekela yabwele ukaye yake yang'hali mkulu wa nhambiko digogogo hanadanganika."},{"book":"Peta","chapter":"35","verse":"33","text":"One mwahatenda ivo, mwizaitenda isi yomukala yambule mwiko. Ukomaji wizaitenda isi iyo yambule mwiko, habule nhambiko yoidaha kuisafya isi iyakomigwe munhu, mbali kwa kumkoma mkomaji iyo."},{"book":"Peta","chapter":"35","verse":"34","text":"Sekemuitende isi yomukala yambule mwiko, isi yonikala niye, kwaviya niye Mndewa Mulungu nokala hagati yenu Waisilaili.’ ”"}]}