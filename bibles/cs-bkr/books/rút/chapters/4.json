{"data":[{"book":"Rút","chapter":"4","verse":"1","text":"Tedy Bóz všed do brány, posadil se tam. A aj, příbuzný ten, o němž on byl mluvil, šel tudy. I řekl jemu: Poď sem, a poseď tuto. Kterýž zastaviv se, sedl."},{"book":"Rút","chapter":"4","verse":"2","text":"A vzav Bóz deset mužů z starších města toho, řekl: Posaďte se tuto. I posadili se."},{"book":"Rút","chapter":"4","verse":"3","text":"Tedy řekl příbuznému tomu: Díl pole, kteréž bylo bratra našeho Elimelecha, prodala Noémi, kteráž se navrátila z krajiny Moábské."},{"book":"Rút","chapter":"4","verse":"4","text":"A já jsem umínil netajiti toho před tebou, a pravímť: Ujmi pole to před přísedícími těmito a staršími lidu mého. Jestliže chceš koupiti, kup; pakli nekoupíš, oznam mi. Nebo vím, že kromě tebe není žádného, kterýž by měl právo koupiti je, a já jsem po tobě. Tedy on řekl: Já koupím."},{"book":"Rút","chapter":"4","verse":"5","text":"I řekl Bóz: Když ujmeš pole to od Noémi, tedy i Rut Moábskou, manželku mrtvého, sobě pojmeš, abys vzbudil jméno mrtvého v dědictví jeho."},{"book":"Rút","chapter":"4","verse":"6","text":"Odpověděl příbuzný ten: Nemohuť koupiti, abych snad nezahladil dědictví svého. Uživ ty práva příbuznosti mé, nebo já ho nemohu užiti."},{"book":"Rút","chapter":"4","verse":"7","text":"(Byl pak ten obyčej od starodávna v Izraeli při koupi a směnách, ku potvrzení všelijakého jednání, že szul jeden obuv svou, a dal ji druhému. A to bylo na svědectví té věci v Izraeli.)"},{"book":"Rút","chapter":"4","verse":"8","text":"Protož řekl příbuzný Bózovi: Ujmi ty. I szul obuv svou."},{"book":"Rút","chapter":"4","verse":"9","text":"Tedy řekl Bóz starším těm a všemu lidu: Vy svědkové jste dnes, že jsem ujal všecko, což bylo Elimelechovo, i všecko to, což bylo Chelionovo a Mahalonovo, od Noémi."},{"book":"Rút","chapter":"4","verse":"10","text":"Ano i Rut Moábskou, ženu Mahalonovu, vzal jsem sobě za manželku, abych vzbudil jméno mrtvého v dědictví jeho, a aby nebylo zahlazeno jméno mrtvého z bratří jeho, a z brány místa jeho. Vy svědkové jste dnes toho."},{"book":"Rút","chapter":"4","verse":"11","text":"I řekl všecken lid, kterýž byl v bráně města, i starší: Svědkové jsme. Dejž Hospodin, aby žena vcházející do domu tvého byla jako Ráchel a jako Lía, kteréžto dvě vzdělaly dům Izraelský. Počínejž sobě zmužile v Efratě, a dosáhni jména v Betlémě."},{"book":"Rút","chapter":"4","verse":"12","text":"A ať jest dům tvůj jako dům Fáresa, (kteréhož porodila Támar Judovi,) z semene toho, kteréž by dal tobě Hospodin s mladicí touto."},{"book":"Rút","chapter":"4","verse":"13","text":"A tak Bóz pojal sobě Rut, a byla manželkou jeho. A když všel k ní, dal jí to Hospodin, že počala a porodila syna."},{"book":"Rút","chapter":"4","verse":"14","text":"I řekly ženy Noémi: Požehnaný Hospodin, kterýž nedopustil toho, abys měla zbavena býti příbuzného v tento čas, tak aby trvalo v Izraeli jméno jeho."},{"book":"Rút","chapter":"4","verse":"15","text":"Onť očerství duši tvou, a chovati tě bude v starosti tvé; nebo nevěsta tvá, kteráž tě miluje, porodila ho, kteráž tobě lepší jest, nežli sedm synů."},{"book":"Rút","chapter":"4","verse":"16","text":"Tedy vzavši Noémi dítě, položila je na klín svůj, a byla pěstounkou jeho."},{"book":"Rút","chapter":"4","verse":"17","text":"Daly mu pak jméno sousedy, kteréž pravily: Narodil se syn Noémi, a nazvaly ho jménem Obéd. Onť jest otec Izai, otce Davidova."},{"book":"Rút","chapter":"4","verse":"18","text":"A tito jsou rodové Fáresovi: Fáres zplodil Ezrona;"},{"book":"Rút","chapter":"4","verse":"19","text":"Ezron pak zplodil Rama, Ram pak zplodil Aminadaba;"},{"book":"Rút","chapter":"4","verse":"20","text":"Aminadab pak zplodil Názona, Názon pak zplodil Salmona;"},{"book":"Rút","chapter":"4","verse":"21","text":"Salmon pak zplodil Bóza, Bóz pak zplodil Obéda;"},{"book":"Rút","chapter":"4","verse":"22","text":"Obéd pak zplodil Izai, Izai pak zplodil Davida."}]}