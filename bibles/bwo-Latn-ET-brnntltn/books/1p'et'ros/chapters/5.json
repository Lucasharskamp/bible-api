{"data":[{"book":"1 P'et'ros","chapter":"5","verse":"1","text":"Eshe taa bonton tohaat Ik' meyitsi eenash wottso, Krstos gond bek'osh gaw wottso, ando shino maantsish be'et mango kayitk wottso, it dagotse beyiru Ik' máá eenashwotsi izitwe."},{"book":"1 P'et'ros","chapter":"5","verse":"2","text":"5:2 Yoh. 21:15-17  Adaro itsh imets Ik' gizi s'eeno jinere, gizi s'eenmanowere it jinet angnon b́ woterawo Ik'o b́ getsok'on, shunon wotowe, ambarosh k'awnton b́ woterawo finosh it detsts shunon wotowe."},{"book":"1 P'et'ros","chapter":"5","verse":"3","text":"Mank'o it naashi shirotse beyirwotsi fiic'de'er kéwon b́ woterawo Ik' giz s'enwotssh sheeng ariyo kitson wotowe."},{"book":"1 P'et'ros","chapter":"5","verse":"4","text":"Hank'o it k'aliyal jints eeno b́ be'ewor awaasheraw mangi akliliyo dek'etute."},{"book":"1 P'et'ros","chapter":"5","verse":"5","text":"Ando! it jawetswotso! eenashúwotssh alewere, it jamets maac' nefo tahok'o tahade'er iko ikosh finowe,"},{"book":"1 P'et'ros","chapter":"5","verse":"6","text":"Eshe Ik'o b́ etts aawon itn dambaan b́ tuzish Ik' kishi kúp'o shirots it tooko dashan deshere."},{"book":"1 P'et'ros","chapter":"5","verse":"7","text":"Bí itsh b́ shiyanirwotse iti kic'iru shiyan jamo bíyats juuk'rore."},{"book":"1 P'et'ros","chapter":"5","verse":"8","text":"It detstson beewere,, k'ande'ere! it balangaro diyablos b́ k'ot'etwo geefetst guundiru ééshok'o it gúúratse b́ ananiri."},{"book":"1 P'et'ros","chapter":"5","verse":"9","text":"Dats jamatse fa'a it eshúwots han naari gond bek'o bo dek'irwok'o dande'er it amantsats kúp'ar imnetyon bín k'efoore."},{"book":"1 P'et'ros","chapter":"5","verse":"10","text":"Muk' gizewosh gondo it bek'iyakon Krstosn dúre dúri mango maants iti s'eegtso s'aat jami Ik'o bí b́ tookon iti s'eenwotsi woshitwe, iti tep'etwe, iti kup'itwe, iti need'itwe."},{"book":"1 P'et'ros","chapter":"5","verse":"11","text":"Dúre dúrosh b́ borfetso ango bísh wotowe! amen."},{"book":"1 P'et'ros","chapter":"5","verse":"12","text":"Amanets eshwe etaat t gawirwo Silas weeron woshan k'awnon itsh guut're, itsh t guut'uwere itsh t izirwan ari Ik' s'aato b́ wotok'o itsh gawoosha etaatniye, mansh Ik' s'aatanotsatse kúp'ar need'ore."},{"book":"1 P'et'ros","chapter":"5","verse":"13","text":"Itkok'o marat'dek'etsu Babilonitse fa'a Ik'i moow jamo itsh t'intsirwane, t naa'yi Mrk'oswere jamo itsh t'intsirwe."},{"book":"1 P'et'ros","chapter":"5","verse":"14","text":"Krstiyaniwots shunon it ats atseyo jobeyon jamo aatewere."}]}