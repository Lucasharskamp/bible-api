{"data":[{"book":"1 Kronieken","chapter":"14","verse":"1","text":"Chirom, de koning van Tyrus, zond gezanten tot David; ook cederhout, timmerlieden en steenhouwers, om voor hem een paleis te bouwen."},{"book":"1 Kronieken","chapter":"14","verse":"2","text":"Zo begreep David, dat Jahweh hem tot koning van Israël had bevestigd, en dat Hij zijn koningschap verheven had terwille van zijn volk Israël."},{"book":"1 Kronieken","chapter":"14","verse":"3","text":"Ook te Jerusalem nam David nog vrouwen, en kreeg hij nog meer zonen en dochters."},{"book":"1 Kronieken","chapter":"14","verse":"4","text":"Hier volgen de namen van hen, die hem te Jerusalem geboren werden: Sjammóea, Sjobab, Natan, Salomon,"},{"book":"1 Kronieken","chapter":"14","verse":"5","text":"Jibchar, Elisjóea, Elpélet,"},{"book":"1 Kronieken","chapter":"14","verse":"6","text":"Nóga, Néfeg, Jafia,"},{"book":"1 Kronieken","chapter":"14","verse":"7","text":"Elisjama, Beëljada en Elifélet."},{"book":"1 Kronieken","chapter":"14","verse":"8","text":"Maar toen de Filistijnen vernamen, dat men David tot koning van heel Israël had gezalfd, trokken alle Filistijnen op, om zich van David meester te maken. Bij het vernemen hiervan ging David hun tegemoet."},{"book":"1 Kronieken","chapter":"14","verse":"9","text":"Toen de Filistijnen gekomen waren en zich over het dal der Refaïeten verspreid hadden,"},{"book":"1 Kronieken","chapter":"14","verse":"10","text":"vroeg David aan God: Moet ik oprukken tegen de Filistijnen; zult Gij ze aan mij overleveren? Jahweh antwoordde: Trek op; want Ik lever ze aan u over."},{"book":"1 Kronieken","chapter":"14","verse":"11","text":"Zo kwam David bij Báal-Perasim; hij versloeg ze daar, en zeide: Zoals water door een dam breekt, zo heeft God mij door mijn vijanden heen laten breken! Vandaar dat die plaats Báal-Perasim heet."},{"book":"1 Kronieken","chapter":"14","verse":"12","text":"Ze lieten daar hun goden achter, die op bevel van David verbrand werden."},{"book":"1 Kronieken","chapter":"14","verse":"13","text":"Toen de Filistijnen zich andermaal over het dal der Refaïeten hadden verspreid,"},{"book":"1 Kronieken","chapter":"14","verse":"14","text":"raadpleegde David God opnieuw. God antwoordde: Val niet aan, maar maak een omtrekkende beweging naar hun achterhoede, en ga op hen af van de kant der balsemstruiken."},{"book":"1 Kronieken","chapter":"14","verse":"15","text":"Als ge in de toppen der balsemstruiken het geruis van schreden verneemt, maak u dan gereed; want dan gaat God u vóór, om het leger der Filistijnen te verslaan."},{"book":"1 Kronieken","chapter":"14","verse":"16","text":"David deed juist zoals God het hem bevolen had, en het leger der Filistijnen werd verslagen van Gibon tot Gézer."},{"book":"1 Kronieken","chapter":"14","verse":"17","text":"Vandaar dat de naam van David in alle landen bekend werd, en door de hulp van Jahweh alle volken ontzag voor hem kregen."}]}