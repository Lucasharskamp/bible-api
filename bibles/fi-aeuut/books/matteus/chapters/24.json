{"data":[{"book":"Matteus","chapter":"24","verse":"1","text":"Jeesus oli lähdössä temppelialueelta. Hänen oppilaansa halusivat katsella hänen kanssaan temppelin rakennuksia."},{"book":"Matteus","chapter":"24","verse":"2","text":"Silloin Jeesus paljasti heille: »Kaikki nämä rakennukset hajotetaan maan tasalle.»"},{"book":"Matteus","chapter":"24","verse":"3","text":"Kun Jeesus myöhemmin istui Öljymäen rinteellä, oppilaat tulivat kysymään, milloin kaikki tapahtuisi. »Millaiset enteet kertovat paluustasi ja maailmanlopusta?» he utelivat."},{"book":"Matteus","chapter":"24","verse":"4","text":"Jeesus vastasi: »Älkää antako kenenkään johtaa itseänne harhaan."},{"book":"Matteus","chapter":"24","verse":"5","text":"Moni sanoo olevansa odotettu Messias, ja ihmiset uskovat sen."},{"book":"Matteus","chapter":"24","verse":"6","text":"Saatte kuulla sodista, mutta ne eivät vielä merkitse paluutani. Niiden on ensin tultava:"},{"book":"Matteus","chapter":"24","verse":"7","text":"maailman kansat ja valtiot hyökkäävät toisiaan vastaan. Monin paikoin on nälänhätää ja maanjäristyksiä."},{"book":"Matteus","chapter":"24","verse":"8","text":"Mutta kaikki tämä on vasta uuden aikakauden syntymiseen liittyvien tuskien alkua."},{"book":"Matteus","chapter":"24","verse":"9","text":"Teitä kidutetaan ja tapetaan. Koko maailma vihaa teitä siksi, että olette minun omiani."},{"book":"Matteus","chapter":"24","verse":"10","text":"Monet lankeavat takaisin syntiin ja alkavat pettää ja vihata muita."},{"book":"Matteus","chapter":"24","verse":"11","text":"Väärät profeetat johtavat monia harhaan."},{"book":"Matteus","chapter":"24","verse":"12","text":"Synti rehottaa joka puolella ja viilentää useiden rakkauden."},{"book":"Matteus","chapter":"24","verse":"13","text":"Mutta ne jotka kestävät loppuun asti, pelastuvat."},{"book":"Matteus","chapter":"24","verse":"14","text":"Hyvää uutista taivaan valtakunnasta julistetaan koko maailmassa. Vasta kun kaikki kansat ovat kuulleet sen, tulee loppu."},{"book":"Matteus","chapter":"24","verse":"15","text":"Kun pyhässä paikassa tapahtuu Danielin ennustama kauhea asia24:15 Dan. 12:11. (hyvä lukija, ole tarkkana! Matt. huom.),"},{"book":"Matteus","chapter":"24","verse":"16","text":"Juudeassa olevien on paettava vuorille."},{"book":"Matteus","chapter":"24","verse":"17","text":"Kattotasanteelta ei pidä lähteä sisälle pakkaamaan, vaan suoraan pakoon."},{"book":"Matteus","chapter":"24","verse":"18","text":"Jos olette pellolla, älkää lähtekö hakemaan kotoa vaatteita."},{"book":"Matteus","chapter":"24","verse":"19","text":"Sääli niitä, jotka silloin odottavat lasta tai joiden hoidossa on pikkulapsia!"},{"book":"Matteus","chapter":"24","verse":"20","text":"Rukoilkaa, että pako ei tapahtuisi talvella eikä sapattina24:20 Kaupungin portit olivat sapattina kiinni.."},{"book":"Matteus","chapter":"24","verse":"21","text":"Sellaista vainoa kuin silloin ei maailmassa ole ollut koskaan aikaisemmin eikä tule sen jälkeen."},{"book":"Matteus","chapter":"24","verse":"22","text":"Jos niitä päiviä ei lyhennettäisi, koko ihmiskunta tuhoutuisi. Jumala lyhentää niitä valitsemiensa ihmisten tähden."},{"book":"Matteus","chapter":"24","verse":"23","text":"Älkää uskoko, jos kuulette, että Messias, Kristus, on nähty jossakin."},{"book":"Matteus","chapter":"24","verse":"24","text":"Väärät kristukset ja profeetat tekevät suuria ihmeitäkin. Jos olisi mahdollista, he pettäisivät jopa Jumalan omia24:24 Sananmukaisesti: »jopa valittuja».."},{"book":"Matteus","chapter":"24","verse":"25","text":"Olen nyt varoittanut teitä."},{"book":"Matteus","chapter":"24","verse":"26","text":"Jos joku kertoo teille, että Kristus on tullut takaisin ja on autiomaassa, älkää erehtykö lähtemään sinne. Älkää myöskään uskoko, jos kuulette huhun, että hän piileskelee jossakin tietyssä paikassa."},{"book":"Matteus","chapter":"24","verse":"27","text":"Kun palaan24:27 Sananmukaisesti: »Ihmisen Pojan paluu»., kaikki näkevät sen kuin kirkkaan salamanleimahduksen."},{"book":"Matteus","chapter":"24","verse":"28","text":"Raadon luo kokoontuvat korppikotkat."},{"book":"Matteus","chapter":"24","verse":"29","text":"Pian tuon vainon jälkeen aurinko pimenee, kuu menettää valonsa ja tähdet24:29 Sananmukaisesti: »tähdet putoavat». näyttävät putoavan taivaalta. Maailmankaikkeutta säätelevät voimat järkkyvät.24:29 Sananmukaisesti: »taivaan voimat järkkyvät»."},{"book":"Matteus","chapter":"24","verse":"30","text":"Ja lopuksi sitten ilmestyy taivaalle minun24:30 Sananmukaisesti: »Ihmisen Pojan». tuloni merkki. Koko maailma valittaa surkeasti. Kansat näkevät minun tulevan pilvissä täynnä voimaa ja kirkkautta."},{"book":"Matteus","chapter":"24","verse":"31","text":"Kuuluu mahtava torventoitotus, ja minä lähetän enkelini maan päälle. He kokoavat valitsemani ihmiset kaikista ilmansuunnista."},{"book":"Matteus","chapter":"24","verse":"32","text":"Viikunapuu muistuttaa teitä tärkeästä asiasta: kun siihen alkaa puhjeta lehtiä, on kesä miltei käsillä."},{"book":"Matteus","chapter":"24","verse":"33","text":"Samoin, kun näette kaiken tämän alkavan tapahtua, tiedätte, että takaisintuloni24:33 Sananmukaisesti: »hänen paluunsa». on hyvin lähellä."},{"book":"Matteus","chapter":"24","verse":"34","text":"Tämä sukupolvi elää vielä silloin."},{"book":"Matteus","chapter":"24","verse":"35","text":"Taivas ja maa katoavat, mutta minun sanani ovat ikuisia."},{"book":"Matteus","chapter":"24","verse":"36","text":"Lopun hetkeä ei muuten tiedä kukaan, eivät enkelitkään – eikä edes Jumalan Poika. Vain Isä tietää sen."},{"book":"Matteus","chapter":"24","verse":"37","text":"Maailma on minun palatessani samanlainen kuin Nooan aikaan."},{"book":"Matteus","chapter":"24","verse":"38,39","text":"Ihmiset eivät uskoneet24:38,39 Sananmukaisesti: »eivät tienneet»., että vedenpaisumus tulisi. Mistään piittaamatta he viettivät häitään ja juhliaan. Mutta yhtäkkiä alkoi sataa ja ihmiset hukkuivat tulvaan. Minun paluuni on yhtä yllättävä."},{"book":"Matteus","chapter":"24","verse":"40","text":"Kaksi miestä on silloin yhdessä peltotöissä: toinen heistä otetaan taivaaseen, toinen jää."},{"book":"Matteus","chapter":"24","verse":"41","text":"Kaksi naista tekee kotitöitä: toinen otetaan, toinen jää siihen missä on."},{"book":"Matteus","chapter":"24","verse":"42","text":"Olkaa valmiita. Ette tiedä, minä päivänä Herranne tulee."},{"book":"Matteus","chapter":"24","verse":"43","text":"Jos omistaja vartioi taloaan varkailta, he eivät pääse yllättämään häntä."},{"book":"Matteus","chapter":"24","verse":"44","text":"Teidänkin on oltava koko ajan varuillanne. Ette voi etukäteen aavistaa tuloani."},{"book":"Matteus","chapter":"24","verse":"45","text":"Oletko sinä hyvä ja uskollinen Herran palvelija? Olenko pyytänyt sinua huolehtimaan taloudestani ja antamaan lapsilleni joka päivä ruokaa?"},{"book":"Matteus","chapter":"24","verse":"46","text":"Siunattu sinä, jonka näen hoitavan uskollisesti tehtäviäsi, kun palaan."},{"book":"Matteus","chapter":"24","verse":"47","text":"Annan sinulle silloin vastuun koko omaisuudestani."},{"book":"Matteus","chapter":"24","verse":"48","text":"Mutta jos olet huono palvelija ja sanot itseksesi: ’Ei isäntä varmaan vielä tule’"},{"book":"Matteus","chapter":"24","verse":"49","text":"ja heittäydyt väkivaltaiseksi, alat mässäillä ja pitää juominkeja, sinulle ei käy hyvin."},{"book":"Matteus","chapter":"24","verse":"50","text":"Isäntäsi palaa odottamatta."},{"book":"Matteus","chapter":"24","verse":"51","text":"Saat yhtä ankaran rangaistuksen kuin teeskentelijät: joudut heidän kanssaan kadotukseen.»"}]}