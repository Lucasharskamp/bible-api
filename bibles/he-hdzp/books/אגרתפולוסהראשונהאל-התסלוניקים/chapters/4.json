{"data":[{"book":"אגרת פולוס הראשונה אל-התסלוניקים","chapter":"4","verse":"1","text":"הרשו לי לומר עוד דבר, אחים יקרים: אנו מתפללים ומתחננים, בשם המשיח אדוננו, שתמשיכו ואף תרבו לעשות את הטוב בעיני ה׳, כפי שלימדנו אתכם."},{"book":"אגרת פולוס הראשונה אל-התסלוניקים","chapter":"4","verse":"2","text":"הלא זוכרים אתם את המצוות וההוראות שנתנו לכם בשם ישוע אדוננו."},{"book":"אגרת פולוס הראשונה אל-התסלוניקים","chapter":"4","verse":"3-4","text":"אלוהים רוצה שתהיו קדושים וטהורים, שתתרחקו מזנות וניאוף, ושכל אחד מכם יתחתן בקדושה ובכבוד,"},{"book":"אגרת פולוס הראשונה אל-התסלוניקים","chapter":"4","verse":"5","text":"ולא מתוך תאוות הבשר כמו הגויים שאינם מאמינים באלוהים."},{"book":"אגרת פולוס הראשונה אל-התסלוניקים","chapter":"4","verse":"6","text":"אלוהים דורש שלא תרמו בעניין זה ושלא תנסו לפתות נשים נשואות. אם תמרו את פיו הוא יעניש אתכם בעונש חמור מאוד, כפי שכבר אמרנו לכם."},{"book":"אגרת פולוס הראשונה אל-התסלוניקים","chapter":"4","verse":"7","text":"שהרי אלוהים לא בחר בנו כדי שנחיה חיי זנות וניאוף, אלא כדי שנהיה קדושים וטהורים."},{"book":"אגרת פולוס הראשונה אל-התסלוניקים","chapter":"4","verse":"8","text":"לכן מי שמקל בעניין זה וממרה את פי ה׳, אינו חוטא נגד בני־אדם, אלא נגד האלוהים אשר השכין בקרבנו את רוח הקודש."},{"book":"אגרת פולוס הראשונה אל-התסלוניקים","chapter":"4","verse":"9","text":"איננו צריכים להוכיח אתכם בכל הנוגע לאהבת האחים המאמינים, כי אני יודע היטב שה׳ עצמו מלמד אתכם לאהוב איש את אחיו,"},{"book":"אגרת פולוס הראשונה אל-התסלוניקים","chapter":"4","verse":"10","text":"והוכחתם זאת באהבתכם הרבה לכל האחים במקדוניה. בכל זאת אנו מבקשים מכם לאהוב יותר,"},{"book":"אגרת פולוס הראשונה אל-התסלוניקים","chapter":"4","verse":"11","text":"לשאוף לחיים שקטים, לא לחטט בענייניהם של אחרים, ולהרוויח את פרנסתכם בעבודת־כפיים, כפי שכבר ביקשנו מכם,"},{"book":"אגרת פולוס הראשונה אל-התסלוניקים","chapter":"4","verse":"12","text":"כדי שתרכשו את אמונם של הלא־מאמינים, וכדי שתהיו עצמאים מבחינה כספית ולא תלויים בחסדם של אחרים."},{"book":"אגרת פולוס הראשונה אל-התסלוניקים","chapter":"4","verse":"13","text":"אחים יקרים, ברצוני לומר לכם מה קורה למאמין כשהוא נפטר, כדי שלא תתאבלו מרה על המת כמו הלא־מאמינים שאין להם תקווה."},{"book":"אגרת פולוס הראשונה אל-התסלוניקים","chapter":"4","verse":"14","text":"כשם שאנו מאמינים כי ישוע מת ולאחר מכן קם לתחייה, כך אנו מאמינים שכאשר ישוע יחזור, אלוהים ישיב איתו את כל המאמינים בו שמתו."},{"book":"אגרת פולוס הראשונה אל-התסלוניקים","chapter":"4","verse":"15","text":"אלוהים גילה לנו את העובדות הבאות: אלה שנשארים בחיים בבוא האדון לא יפגשוהו לפני המתים."},{"book":"אגרת פולוס הראשונה אל-התסלוניקים","chapter":"4","verse":"16","text":"האדון עצמו יירד אלינו מהשמים בתרועה גדולה, לקריאת שר־המלאכים ולקול תקיעת שופר ה׳, והמאמינים שמתו יקומו ראשונים לפגשו."},{"book":"אגרת פולוס הראשונה אל-התסלוניקים","chapter":"4","verse":"17","text":"לאחר מכן הנותרים בחיים יילקחו יחד איתם בעננים, יפגשו את האדון באוויר ויישארו איתו לנצח."},{"book":"אגרת פולוס הראשונה אל-התסלוניקים","chapter":"4","verse":"18","text":"על כן נחמו ועודדו איש את רעהו בדברים אלה."}]}