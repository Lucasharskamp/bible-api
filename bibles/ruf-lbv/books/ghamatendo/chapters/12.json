{"data":[{"book":"Ghamatendo","chapter":"12","verse":"1","text":"Ghamatsuwa ghaghala mndewa Herodi kawaghogha iwanu wangi iwomtoghola Kiristu na kuwadununza."},{"book":"Ghamatendo","chapter":"12","verse":"2","text":"Kamkoma kwa limaghe Jakobu ndughu yake Yohane."},{"book":"Ghamatendo","chapter":"12","verse":"3","text":"Honile Wayahudi wanoghelesighwa na achila chayatendile, kaghendelela, kamghogha Petiri. Agha ghatendeka mne chihungo che ghamatsuwa ghe Pfighate ipfilihela hamila."},{"book":"Ghamatendo","chapter":"12","verse":"4","text":"Hamghoghile, kamwika mchifungo, mne ghamoko gha makingili mane gha asikali wane wane, wamlolese. Herodi tsakabama Pasaka ing'amala amlapfe hambele he iwanu."},{"book":"Ghamatendo","chapter":"12","verse":"5","text":"Petiri hayang'ali mchifungo, iwamtoghole Yesu wamlombela kwe Imulungu kwa ghumoyo."},{"book":"Ghamatendo","chapter":"12","verse":"6","text":"Chilo chila Herodi ng'ana yamlapfe kunze hambele he iwanu, Petiri tsakawasa haghati ghati ha asikali weli, kohighwa minyororo mili, ne iwakalitsi tsawang'ali wololesa libani lya chifungo."},{"book":"Ghamatendo","chapter":"12","verse":"7","text":"Bahala, malaika we Imtwatsa kalawila na ghumwanga ghumulika mne chiheleto chila. Malaika ayo kamtowa Petiri mlubapfu, kamlamsa. Kalonga, “Hima, winuke.” Bahala minyororo imwohile ghamoko ilaghala hasi."},{"book":"Ghamatendo","chapter":"12","verse":"8","text":"Kuya malaika ayo kamlongela, “Pfala msipi ghwako na pfilatu pfako.” Petiri katenda apfo. Kuya kamlongela, “Pfala ghwanda lyako uniwinze.”"},{"book":"Ghamatendo","chapter":"12","verse":"9","text":"Petiri kamkoleletsa kunze mwa gheletsa, lekeni ng'amanyile bae ighatendighwe ne malaika we Imulungu ghang'ali gholawila kweli, ila kapfikitsa kakona ghamaono."},{"book":"Ghamatendo","chapter":"12","verse":"10","text":"Wabita chituwo cha wakalitsi cha mwanduso na cha keli, kuya wapfika mne libani lye chuma ililongosa mne ghumji. Libani liwapfughukila lyenyegho, nawo walawa kunze. Hawang'ali woghenda mne inzila imwe, bahala malaika ayo kamleka Petiri."},{"book":"Ghamatendo","chapter":"12","verse":"11","text":"Petiri hayatangile ichimlawile, kalonga, “Sambi nomanya ghendo ka Imtwatsa kamtuma malaika wake yandapfe mne ghamoko gha Herodi na kulawa mna chila chinu chawalolele Wayahudi.”"},{"book":"Ghamatendo","chapter":"12","verse":"12","text":"Hayatangile apfo, kaghenda kune ing'anda ya Mariya, mai wake Yohane, taghwa lyake lya keli Maliki ne iwanu wengi tsawetingana amo wolomba."},{"book":"Ghamatendo","chapter":"12","verse":"13","text":"Petiri hayagong'onde libani lya kunze, imtumwa yumwe ipinga, taghwa lyake Roda katsa kuhulikitsa."},{"book":"Ghamatendo","chapter":"12","verse":"14","text":"Naye hayamanyile litsi lya Petiri, kadeng'elela ng'ani mbaka kaleka kupfughula libani katsumila mng'anda, kawalongela, “Petiri kema kunze halibani.”"},{"book":"Ghamatendo","chapter":"12","verse":"15","text":"Wamlongela, “Kuna lukwale.” Lekeni yeye kakomangitsa ka pfipfo pfaili. Walonga, “Ayo malaika wake.”"},{"book":"Ghamatendo","chapter":"12","verse":"16","text":"Petiri kaghendelela kughong'onda libani, na hawapfughule hawamwone yeye, wakangawala."},{"book":"Ghamatendo","chapter":"12","verse":"17","text":"Petiri kawapungila ghumoko wenyamale, kawalongela Imtwatsa pfayamlapfile mne ligheletsa. Kuya kawalongela wakamlongele Jakobu imbuli ayo, na awala wangi iwamtoghole Yesu, kuya yeye kaghenda hanu hangi."},{"book":"Ghamatendo","chapter":"12","verse":"18","text":"Nemitondo haipfikile, asikali tsawapfuka ghendo kwa achila ichimlawile Petiri."},{"book":"Ghamatendo","chapter":"12","verse":"19","text":"Kuya Herodi kalaghitsa wambame Petiri, lekeni ng'awamwonile bae. Kawaghutsa iwakalitsi wala, kuya kalaghitsa wakomighwe."},{"book":"Ghamatendo","chapter":"12","verse":"20","text":"Naye Herodi tsakawonela maya iwanu wa Tiro na Sidoni. Apfo iwanu awo wamghendela hamwe. Hawamalitse kumtenda Balasto yawe sale yawo, imunu iyatogholighwe sideke ne imndewa. Walomba Herodi wakale nae tseghamba, kwaapfila isi tsawo tsatsing'ali tsihemela ichijo kulawa mne isi ye imndewa."},{"book":"Ghamatendo","chapter":"12","verse":"21","text":"Litsuwa limwe ilisaghulighwe, Herodi kapfala maghwanda ghake gha chindewa, kakala mne chighoda chake che undewa, kalonga ne iwanu."},{"book":"Ghamatendo","chapter":"12","verse":"22","text":"Iwanu wakemelela, “Alino litsi lya yumwe we milungu, si litsi lye imunu bae!”"},{"book":"Ghamatendo","chapter":"12","verse":"23","text":"Bahala malaika we Imtwatsa kamghwisa hasi Herodi, kwaapfila ng'amwing'ile bae Imulungu utunitso, kakindighwa na sango, kafa."},{"book":"Ghamatendo","chapter":"12","verse":"24","text":"Imbuli ye Imulungu ighendelela kukula na ukwenela."},{"book":"Ghamatendo","chapter":"12","verse":"25","text":"Balinaba na Sauli hawamalitse ing'onde ye Imulungu, woya kulawa Yerusalemu, wamsola na Yohane, iyakemighwe Maliki."}]}