{"data":[{"book":"Abaefeso","chapter":"5","verse":"1","text":"Mufubenga okufaanana Katonda kubanga muli baana ba Katonda abaagalwa."},{"book":"Abaefeso","chapter":"5","verse":"2","text":"Mwagalanenga nga Kristo bwe yatwagala ne yeewaayo ku lwaffe n’afuuka ekiweebwayo era ssaddaaka eri Katonda, eyakawoowo akalungi."},{"book":"Abaefeso","chapter":"5","verse":"3","text":"Nga bwe muli abantu ba Katonda abatukuvu, obwenzi, n’obugwagwa bwonna, n’omululu bireme okuwulirwa mu mmwe."},{"book":"Abaefeso","chapter":"5","verse":"4","text":"Mwewale okwogera eby’ensonyi, n’eby’obusirusiru, n’okubalaata ebitasaana. Mwebazenga bwebaza Katonda."},{"book":"Abaefeso","chapter":"5","verse":"5","text":"Mukimanye era mukitegeerere ddala nga buli mwenzi, oba omugwagwa, oba eyeegomba, aba asinza bakatonda abalala, talina mugabo mu bwakabaka bwa Kristo ne Katonda."},{"book":"Abaefeso","chapter":"5","verse":"6","text":"Omuntu yenna tabalimbalimbanga n’ebigambo ebitaliimu. Katonda abonereza buli muntu yenna amujeemera."},{"book":"Abaefeso","chapter":"5","verse":"7","text":"Noolwekyo temwegattanga n’abafaanana ng’abo."},{"book":"Abaefeso","chapter":"5","verse":"8","text":"Edda mwali ng’abantu ab’ekizikiza, naye kaakano muli bantu ba musana mu Mukama waffe. Noolwekyo mutambulenga ng’abaana ab’omusana,"},{"book":"Abaefeso","chapter":"5","verse":"9","text":"ekitangaala kyammwe kirabisibwe. Mubale ebibala eby’omusana nga mweyisa bulungi, nga mubeera abeesimbu era ab’amazima,"},{"book":"Abaefeso","chapter":"5","verse":"10","text":"nga munoonya ekyo ekisanyusa Mukama waffe."},{"book":"Abaefeso","chapter":"5","verse":"11","text":"Temwenyigiranga mu bikolwa bya kizikiza kubanga tebigasa, wabula munenyenga ababikola."},{"book":"Abaefeso","chapter":"5","verse":"12","text":"Kubanga kya nsonyi n’okubyogerako ebyo abajeemu bye bakolera mu kyama."},{"book":"Abaefeso","chapter":"5","verse":"13","text":"Byonna bwe biryatuukirizibwa mu kitangaala, birirabikira ddala nga bwe biri."},{"book":"Abaefeso","chapter":"5","verse":"14","text":"Ekitangaala kirabisa buli kintu. Kyekiva kigambibwa nti,"},{"book":"Abaefeso","chapter":"5","verse":"15","text":"Mutunule nga mutambula n’obwegendereza, si ng’abatalina magezi wabula ng’abalina amagezi,"},{"book":"Abaefeso","chapter":"5","verse":"16","text":"nga temwonoona biseera kubanga ennaku zino mbi."},{"book":"Abaefeso","chapter":"5","verse":"17","text":"Temubanga basirusiru, naye mutegeere Mukama waffe ky’ayagala."},{"book":"Abaefeso","chapter":"5","verse":"18","text":"Ate temutamiiranga, kubanga mujja kweyonoona, wabula Omwoyo ajjulenga mu bulamu bwammwe."},{"book":"Abaefeso","chapter":"5","verse":"19","text":"Bwe mukuŋŋananga muzimbaganenga mu Zabbuli ne mu nnyimba, ne mu nnyimba ez’Omwoyo nga muyimbira Mukama era nga mumuyimusiza amaloboozi mu mutima gwammwe."},{"book":"Abaefeso","chapter":"5","verse":"20","text":"Bulijjo mwebazenga Katonda Kitaffe olwa byonna, mu linnya lya Mukama waffe Yesu Kristo."},{"book":"Abaefeso","chapter":"5","verse":"21","text":"Mutyenga Kristo, nga muwuliragananga."},{"book":"Abaefeso","chapter":"5","verse":"22","text":"Abakazi, muwulirenga babbammwe nga bwe muwulira Mukama waffe."},{"book":"Abaefeso","chapter":"5","verse":"23","text":"Omusajja gwe mutwe gw’omukazi, nga Kristo bw’ali omutwe gw’Ekkanisa. Ekkanisa gwe mubiri gwa Kristo, era ye yennyini ye Mulokozi waagwo."},{"book":"Abaefeso","chapter":"5","verse":"24","text":"Kale ng’Ekkanisa bw’ewulira Kristo, n’abakazi bwe batyo bwe basaana okuwuliranga ba bbaabwe mu byonna."},{"book":"Abaefeso","chapter":"5","verse":"25","text":"Nammwe abaami mwagalenga bakyala bammwe nga Kristo bwe yayagala Ekkanisa ne yeewaayo ku lwayo."},{"book":"Abaefeso","chapter":"5","verse":"26","text":"Yaginaaza n’amazzi, n’agitukuza n’ekigambo kye,"},{"book":"Abaefeso","chapter":"5","verse":"27","text":"alyoke yeefunire Ekkanisa ey’ekitiibwa, eteriiko bbala wadde akamogo oba ekintu kyonna ekikyamu, wabula ebeere entukuvu, etuukiridde."},{"book":"Abaefeso","chapter":"5","verse":"28","text":"N’abasajja bwe batyo bwe basaana okwagalanga bakazi baabwe, nga bwe baagala emibiri gyabwe gyennyini. Ayagala mukazi we yeeyagala yekka."},{"book":"Abaefeso","chapter":"5","verse":"29","text":"Tewali n’omu yali akyaye omubiri gwe, wabula aguliisa era agujjanjaba nga Kristo bw’ajjanjaba Ekkanisa ye,"},{"book":"Abaefeso","chapter":"5","verse":"30","text":"kubanga tuli bitundu bya mubiri gwe."},{"book":"Abaefeso","chapter":"5","verse":"31","text":"“Kale omusajja kyanaavanga aleka kitaawe ne nnyina ne yeegatta ne mukazi we, ne bafuuka omuntu omu.”"},{"book":"Abaefeso","chapter":"5","verse":"32","text":"Ekyama kino kikulu, kyokka nze ndowooza nti kyogera ku Kristo n’Ekkanisa ye."},{"book":"Abaefeso","chapter":"5","verse":"33","text":"Kale, nammwe buli musajja ayagalenga mukazi we nga bwe yeeyagala yennyini, era n’omukazi assengamu bba ekitiibwa."}]}