{"data":[{"book":"Matei","chapter":"7","verse":"1","text":"“Kanemwaukumu bandu bi'ngi', li'nga Nnu'ngu' aakane kumuukumu mwenga."},{"book":"Matei","chapter":"7","verse":"2","text":"Kwa mwanjaa mwenga mwaukumilwa kati mwamwaaukumu ainu, na kili'ngo soso samwali'ngya ainu na Nnu'ngu' nga saatumya kunni'ngya mwenga."},{"book":"Matei","chapter":"7","verse":"3","text":"Mwanjaa namani ukibona kielenje sakibile muliyo lya nnongogo, lakini ulubonali lubago lwalubile muliyo lyako?"},{"book":"Matei","chapter":"7","verse":"4","text":"Au ukombwabuli kummakia nnongogo, ‘Baliya nikubu'ye kielenje muliyo,’ naapo kubile na lubago muliyo lyako wamwene?"},{"book":"Matei","chapter":"7","verse":"5","text":"Wenga wa nnapiki, ubu'ye wi'ti' lubago lwalubile nkati ya liyo lyako, bu'kapo uwesa kulubona wiso lwelenje lwalubile muliyo lya nnongogo."},{"book":"Matei","chapter":"7","verse":"6","text":"“Kanemwapei mbwa ikowe mbeletau, li'nga baakane galambuka na kumpoteka. Wala kanemwataikuli magu'be ili'be ya samani ngu'lu'. Mana mwapanga nnya, baaili'bata."},{"book":"Matei","chapter":"7","verse":"7","text":"“Mulu'be, namwenga mwapeyelwa, mupale namwenga mwapata, mupange u'li, namwenga mwayu'gu'li'lwa."},{"book":"Matei","chapter":"7","verse":"8","text":"Kwa mwanjaa kila mundu ywalu'ba endapeyelwa, na ywapala endapata, na ywapanga u'li endayu'gu'li'lwa."},{"book":"Matei","chapter":"7","verse":"9","text":"Nyai mukipi'nga sinu ywawesa kumpeya mwana wake liwe mana kannu'ba likati?"},{"book":"Matei","chapter":"7","verse":"10","text":"Au nyai ywawesa kumpeya nng'ambo mana kannu'ba omba?"},{"book":"Matei","chapter":"7","verse":"11","text":"Manaitei mwenga mwalau mumanyi kwapeya bana binu ikowe inannoga, nengite Tati' binu ba kunani nga munomuno kwapeya ili'be inannoga babannu'ba."},{"book":"Matei","chapter":"7","verse":"12","text":"“Kwa nyo, sosoti samupala mupangilwe na bandu, namwenga mwapangi ainu nyinyonyo. Aga nga malombolyo ga salya ya Musa na maandiko ga alondoli ba Nnu'ngu'."},{"book":"Matei","chapter":"7","verse":"13","text":"“Muyingi kwo pi'tya nniango wo patimwa. Kwa mwanjaa nniango na ndi'la yaibile ngu'lu' ili'nga kuulanganyiki, na babayingya mo nga bambone."},{"book":"Matei","chapter":"7","verse":"14","text":"Lakini nniango na ndi'la yaili'nga kuukoto nga yo patimwa. Bandu bamboneli bakombwa kwipwa ndi'la yo."},{"book":"Matei","chapter":"7","verse":"15","text":"“Mwili'ndi'le na alondoli ba ubu'su'. Bembe bamwisilya kwo tu'lya kati ngondolo, lakini nkati ya myoyo yabe ibile kati pu'mbe akali'."},{"book":"Matei","chapter":"7","verse":"16","text":"Mwalu'a kwatanga kwa makowe gabagapanga. Buli, bandu bawesa tu'mbwa itunda inannoga mumikongo ya mimimwa?"},{"book":"Matei","chapter":"7","verse":"17","text":"Nyinyonyo, nkongo nnogau upambika itunda inannoga, na nkongo unannyata, upambika itunda inannyata."},{"book":"Matei","chapter":"7","verse":"18","text":"Nkongo unannoga upambikali itunda inannyata, wala nkongo unanyata upambika itunda inannoga."},{"book":"Matei","chapter":"7","verse":"19","text":"Kila nkongo waukotoka pambika itunda inannoga wendapi'ngu'lwa no taikulilwa palitu'ta lya mwoto."},{"book":"Matei","chapter":"7","verse":"20","text":"Nyinyonyo, mwalu'a kwatanga alondoli ba ubu'su' bu'kana na makowe gabe gabagapanga."},{"book":"Matei","chapter":"7","verse":"21","text":"“Kwenda kila mundu ywanikema, ‘Bwana, Bwana’, aayingya muukulungwa wa kunani, ila yu'lu' ywapanga gabagapendi Tati' bangu' ba kunani."},{"book":"Matei","chapter":"7","verse":"22","text":"Lisu'ba li'lu' lya ukumu, baingi baanibakia, ‘Bwana, Bwana! Kwa lina lyako twaalike liyi'gi'yo lyako, bi'nga moka no panga mangelongelo maingi?’"},{"book":"Matei","chapter":"7","verse":"23","text":"Nenga naalu'a kummakianga mpu'la, ‘Nintangiteli mwenga katu. Mubu'ke nnu'ngi' yangu' mwenga mwapanga malau.’"},{"book":"Matei","chapter":"7","verse":"24","text":"“Bai, kila mundu ywagapi'kania mayi'gi'yo gangu' na kugakamwa alandana na mundu mwene malango, ywasengite liku'ta lyake panani ya liwe lya mpi'mbi'."},{"book":"Matei","chapter":"7","verse":"25","text":"Ula ngania na mabi'ndi' twi'lya masi', na kimbu'nga ngakiipukatya nyumba yo, lakini yaayilwikeli kwa mwanjaa yaasengilwe muliwe lya mpi'mbi'."},{"book":"Matei","chapter":"7","verse":"26","text":"“Lakini kila mundu ywagayu'wa mayi'gi'yo ganigalongela wangali kugakamwa, aywo alandana na mundu nnogeloge ywasengite nyumba yake pakyangi,"},{"book":"Matei","chapter":"7","verse":"27","text":"ula paanile na mabi'ndi' twi'lya masi', mbu'nga ngaipukatya kwiku'mbwa nyumba yo, nayembe ngaiyiluka no sengwanika yoti.”"},{"book":"Matei","chapter":"7","verse":"28","text":"Yesu payomwi longela makowe go, ipi'nga ya bandu yaatisangala muno bu'kana na mu'lu' mwaayi'ganiye,"},{"book":"Matei","chapter":"7","verse":"29","text":"kwa mwanjaa mayi'gano gake gaai ga kitawala, kwenda kati mwabayi'gana balimu ba salya lili."}]}