{"data":[{"book":"Yeremia","chapter":"25","verse":"1","text":"Asɛm a ɛfa Yudafoɔ nyinaa ho baa Yeremia nkyɛn wɔ Yudahene Yosia babarima Yehoiakim, adedie afe a ɛtɔ so ɛnan a ɛyɛ Babiloniahene Nebukadnessar adedie afe a ɛdi ɛkan."},{"book":"Yeremia","chapter":"25","verse":"2","text":"Enti odiyifoɔ Yeremia ka kyerɛɛ Yudafoɔ ne wɔn a wɔtete Yerusalem nyinaa sɛ,"},{"book":"Yeremia","chapter":"25","verse":"3","text":"Mfeɛ aduonu mmiɛnsa25.3 mfeɛ aduonu mmiɛnsa, Yosia dii ɔhene mfeɛ dunkron ɛnna Yehoiakim nso dii ɔhene mfeɛ ɛnan. nie, ɛfiri Yudahene Amon babarima Yosia adedie afe a ɛtɔ so dumiɛnsa bɛsi ɛnnɛ, Awurade asɛm aba me so na makasa akyerɛ mo mpɛn bebree, nanso monntieɛ."},{"book":"Yeremia","chapter":"25","verse":"4","text":"Mpo Awurade asoma nʼasomfoɔ a wɔyɛ nʼadiyifoɔ aba mo nkyɛn mpɛn bebree, na montiee wɔn, na monyɛɛ aso mmaa wɔn."},{"book":"Yeremia","chapter":"25","verse":"5","text":"Wɔkaa sɛ, “Mo mu biara mfiri nʼakwan bɔne ne ne nneyɛɛ bɔne ho, na mobɛtumi atena asase a Awurade de maa mo ne mo agyanom no so afebɔɔ."},{"book":"Yeremia","chapter":"25","verse":"6","text":"Monni anyame foforɔ akyi nkɔsom wɔn nsɔre wɔn; mommfa deɛ mode mo nsa ayɛ no nhyɛ me abufuo. Afei merenha mo.”"},{"book":"Yeremia","chapter":"25","verse":"7","text":"“Nanso moanntie me,” Awurade na ɔseɛ, “na mode deɛ mode mo nsa ayɛ ahyɛ me abufuo, na mode ɔhaw aba mo so.”"},{"book":"Yeremia","chapter":"25","verse":"8","text":"Afei deɛ Asafo Awurade seɛ nie: “Esiane sɛ moantie me nsɛm no enti,"},{"book":"Yeremia","chapter":"25","verse":"9","text":"mɛfrɛ atifi fam nnipa nyinaa ne mʼakoa Babiloniahene Nebukadnessar,” Awurade na ɔseɛ, “na mede wɔn abɛko atia saa asase yi ne sotefoɔ, ne amanaman a wɔatwa ho ahyia nyinaa. Mɛsɛe wɔn pasaa na mayɛ wɔn ahodwiredeɛ ne fɛdideɛ, ne amamfo afebɔɔ."},{"book":"Yeremia","chapter":"25","verse":"10","text":"Mɛyi ahosane ne anigyeɛ nnyegyeɛ, ayeforɔkunu ne ayeforɔyere nne, oyuyammoɔ nnyegyeeɛ ne kanea hann afiri wɔn mu."},{"book":"Yeremia","chapter":"25","verse":"11","text":"Ɔman mu no nyinaa bɛdane asase wesee, na saa amanaman yi bɛsom Babiloniahene mfirinhyia aduɔson."},{"book":"Yeremia","chapter":"25","verse":"12","text":"“Na mfirinhyia aduɔson awieeɛ no, mɛtwe Babiloniahene ne ne ɔman, Babiloniafoɔ asase aso wɔ wɔn amumuyɛ ho, mɛdane no amanfo afebɔɔ,” sɛdeɛ Awurade seɛ nie."},{"book":"Yeremia","chapter":"25","verse":"13","text":"“Mɛma asotwe a mahyɛ atia asase no nyinaa aba wɔn so, deɛ wɔatwerɛ wɔ nwoma yi mu na Yeremia ahyɛ ho nkɔm atia aman no nyinaa no."},{"book":"Yeremia","chapter":"25","verse":"14","text":"Wɔn ankasa deɛ, amanaman bebree25.14 Amanaman bebree—Saa aman no yɛ Persia, Media ne ne nkurɔfoɔ. ne ahempɔn de wɔn bɛyɛ nkoa; na mɛtua wɔn nneyɛeɛ ne wɔn nsa ano adwuma so ka.”"},{"book":"Yeremia","chapter":"25","verse":"15","text":"Yei ne deɛ Awurade, Israel Onyankopɔn, ka kyerɛɛ me: “Gye saa kuruwa yi a mʼabufuhyeɛ nsã ahyɛ no ma yi, na ma amanaman a mɛsoma wo wɔn nkyɛn no nyinaa nnom."},{"book":"Yeremia","chapter":"25","verse":"16","text":"Sɛ wɔnom a, wɔbɛtɔ ntintan na wɔabobɔ dam ɛsiane akofena a mɛsoma akɔ wɔn so no enti.”"},{"book":"Yeremia","chapter":"25","verse":"17","text":"Ɛno enti, megyee kuruwa no firii Awurade nsam, na memaa amanaman a ɔsomaa me wɔn nkyɛn no nomeeɛ:"},{"book":"Yeremia","chapter":"25","verse":"18","text":"Yerusalem ne Yuda nkuro, nʼahemfo ne ne nnwumayɛfoɔ sɛ wɔnyɛ asɛedeɛ, ahodwiredeɛ, fɛdideɛ ne nnome, sɛdeɛ wɔteɛ ɛnnɛ da yi,"},{"book":"Yeremia","chapter":"25","verse":"19","text":"Misraimhene Farao, nʼasomfoɔ, nʼadwumayɛfoɔ ne ne manfoɔ nyinaa,"},{"book":"Yeremia","chapter":"25","verse":"20","text":"amanfrafoɔ a wɔwɔ hɔ nyinaa;"},{"book":"Yeremia","chapter":"25","verse":"21","text":"Edom, Moab ne Amon;"},{"book":"Yeremia","chapter":"25","verse":"22","text":"Tiro ne Sidon ahemfo nyinaa;"},{"book":"Yeremia","chapter":"25","verse":"23","text":"Dedan, Tema, Bus ne nnipa a wɔtete akyirikyiri no;"},{"book":"Yeremia","chapter":"25","verse":"24","text":"Arabia ahemfo ne amanfrafoɔ ahemfo nyinaa a wɔtete anweatam so no."},{"book":"Yeremia","chapter":"25","verse":"25","text":"Simri, Elam ne Media ahemfo nyinaa;"},{"book":"Yeremia","chapter":"25","verse":"26","text":"ne ahemfo a wɔwɔ atifi fam nyinaa, wɔn a wɔbɛn ne wɔn a wɔwɔ akyirikyiri, ne wɔn mu biara, asase so ahennie ahodoɔ."},{"book":"Yeremia","chapter":"25","verse":"27","text":"“Afei, ka kyerɛ wɔn sɛ, ‘Yei ne deɛ Asafo Awurade, Israel Onyankopɔn seɛ: Monnom, mommobo na momfefe, na mohwehwe ase a monnsɔre bio, ɛsiane akofena a mɛsoma aba mo so enti.’"},{"book":"Yeremia","chapter":"25","verse":"28","text":"Na sɛ wɔampɛ sɛ wɔgye wo nsam kuruwa no nom a, ka kyerɛ wɔn sɛ, ‘Yei ne deɛ Asafo Awurade seɛ: Ɛsɛ sɛ monom!"},{"book":"Yeremia","chapter":"25","verse":"29","text":"Monhwɛ, merebɛfiti aseɛ de amanehunu aba kuropɔn a me Din da so no so, na mobɛfa mo ho adi a wɔrentwe mo aso anaa? Wɔbɛtwe mo aso, ɛfiri sɛ merefrɛ akofena aba wɔn a wɔtete asase no so nyinaa so, Asafo Awurade na ɔseɛ.’"},{"book":"Yeremia","chapter":"25","verse":"30","text":"“Afei, hyɛ nsɛm yi nyinaa ho nkɔm tia wɔn, na ka kyerɛ wɔn sɛ,"},{"book":"Yeremia","chapter":"25","verse":"31","text":"Hooyɛ bɛgyegye akɔ nsase ano,"},{"book":"Yeremia","chapter":"25","verse":"32","text":"Yei ne deɛ Asafo Awurade seɛ:"},{"book":"Yeremia","chapter":"25","verse":"33","text":"Saa ɛberɛ no, wɔn a Awurade akunkum wɔn no bɛdeda baabiara, firi asase ano kɔsi ano nohoa. Wɔrensu wɔn na wɔremmoaboa wɔn ano na wɔrensie wɔn, na wɔbɛyɛ sɛ sumina a ɛgugu fam."},{"book":"Yeremia","chapter":"25","verse":"34","text":"Monsu na montwa adwo, mo nnwanhwɛfoɔ;"},{"book":"Yeremia","chapter":"25","verse":"35","text":"Nnwanhwɛfoɔ no rennya baabiara nnwane nkɔ"},{"book":"Yeremia","chapter":"25","verse":"36","text":"Montie nnwanhwɛfoɔ no su,"},{"book":"Yeremia","chapter":"25","verse":"37","text":"Ɛserɛ nsase a asomdwoeɛ wɔ soɔ no bɛda mpan"},{"book":"Yeremia","chapter":"25","verse":"38","text":"Na wɔn asase bɛda mpan"}]}