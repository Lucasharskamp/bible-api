{"data":[{"book":"Djela Apostolska","chapter":"13","verse":"1","text":"Među prorocima i učiteljima u sirijskoj Antiohiji bili su Barnaba, Šimun zvani Niger, Lucije Cirenac, Manahen, koji je kao dijete othranjen s Herodom Antipom, i Savao."},{"book":"Djela Apostolska","chapter":"13","verse":"2","text":"Dok su jednom obavljali Božju službu i postili, Sveti Duh im reče: “Pošaljite Barnabu i Savla na djelo na koje sam ih pozvao.”"},{"book":"Djela Apostolska","chapter":"13","verse":"3","text":"Postili su i dalje i molili. Zatim na njih polože ruke i pošalju ih na put."},{"book":"Djela Apostolska","chapter":"13","verse":"4","text":"Savla i Barnabu Sveti je Duh poslao u Seleuciju, a odande jedrenjakom na Cipar."},{"book":"Djela Apostolska","chapter":"13","verse":"5","text":"Kad su došli u grad Salaminu, navješćivali su Božju riječ po židovskim sinagogama. Ivan Marko pratio ih je i pomagao im."},{"book":"Djela Apostolska","chapter":"13","verse":"6","text":"Kad su tako prešli sav otok i stigli do grada Pafa, naiđu na nekog vračara, samozvanog proroka, Židova, imenom Barjesus."},{"book":"Djela Apostolska","chapter":"13","verse":"7","text":"Bio je iz kruga namjesnika Sergija Pavla, razborita čovjeka. Sergije pozove Barnabu i Savla pa ih zamoli da mu kazuju Božju riječ,"},{"book":"Djela Apostolska","chapter":"13","verse":"8","text":"ali usprotivi im se vračar Elim (tako mu ime glasi na grčkome) i namjesnika počne odvraćati od vjere."},{"book":"Djela Apostolska","chapter":"13","verse":"9","text":"Tada ga Savao, kojega su zvali i Pavao, pun Svetoga Duha, ošine pogledom"},{"book":"Djela Apostolska","chapter":"13","verse":"10","text":"i reče: “Sine đavolski pun lukavštine i pakosti, neprijatelju svake pravednosti, dokle ćeš iskrivljavati ispravne putove Gospodnje?"},{"book":"Djela Apostolska","chapter":"13","verse":"11","text":"Udarit će te sada ruka Gospodnja! Oslijepit ćeš na neko vrijeme i nećeš gledati sunca!” Na vračara smjesta padne tama te on počne glavinjati uokolo tražeći tko će ga voditi."},{"book":"Djela Apostolska","chapter":"13","verse":"12","text":"Kad je namjesnik vidio što se dogodilo, povjeruje i zadivi se učenju Gospodnjem."},{"book":"Djela Apostolska","chapter":"13","verse":"13","text":"Pavao i njegovi pratitelji otisnu se lađom iz Pafa te stignu u luku Pergu u Pamfiliji.13:13 Pamfilija i Pizidija bile su pokrajine u današnjoj Turskoj. Ondje ih napusti Ivan Marko i vrati se u Jeruzalem."},{"book":"Djela Apostolska","chapter":"13","verse":"14","text":"Barnaba i Pavao iz Perge odu u pizidijsku Antiohiju."},{"book":"Djela Apostolska","chapter":"13","verse":"15","text":"Nakon uobičajenog čitanja Mojsijeva zakona i Proroka nadstojnici sinagoge im poruče: “Braćo, imate li koju riječ utjehe za narod, govorite!”"},{"book":"Djela Apostolska","chapter":"13","verse":"16","text":"Nato Pavao ustane, podigne ruku i reče: “Izraelci i svi koji se bojite izraelskoga Boga, čujte:"},{"book":"Djela Apostolska","chapter":"13","verse":"17","text":"Bog ovoga, izraelskog naroda izabrao je naše pretke i učinio da napreduju u Egiptu. Zatim ih je svojom silnom rukom izveo iz te zemlje u kojoj su robovali."},{"book":"Djela Apostolska","chapter":"13","verse":"18","text":"Četrdesetak godina ih je u pustinji strpljivo podnosio."},{"book":"Djela Apostolska","chapter":"13","verse":"19","text":"Zatro je sedam naroda u kanaanskoj zemlji da bi im njihovu zemlju dao u naslijeđe."},{"book":"Djela Apostolska","chapter":"13","verse":"20","text":"Sve je to trajalo kojih četiristo pedeset godina. Potom im je dao suce da vladaju njima—sve do proroka Samuela."},{"book":"Djela Apostolska","chapter":"13","verse":"21","text":"Tada su ljudi zaiskali kralja pa im je Bog dao Šaula, Kišova sina iz Benjaminova plemena, da vlada četrdeset godina."},{"book":"Djela Apostolska","chapter":"13","verse":"22","text":"Ali njega je svrgnuo i postavio im za kralja Davida, za kojega je sam rekao: ‘Jišajev sin David čovjek je po mojemu srcu jer će učiniti sve što želim.’13:22 1 Samuelova 13:14."},{"book":"Djela Apostolska","chapter":"13","verse":"23","text":"Iz Davidova je potomstva Bog po svojemu obećanju Izraelu izveo Spasitelja Isusa."},{"book":"Djela Apostolska","chapter":"13","verse":"24","text":"Prije Isusova dolaska Ivan Krstitelj propovijedao je svem izraelskom narodu da se mora obratiti Bogu i krstiti."},{"book":"Djela Apostolska","chapter":"13","verse":"25","text":"Kad je Ivan završavao sa svojoj službom, govorio je: ‘Nisam onaj za kojega me smatrate. Nisam Mesija. Ali on dolazi za mnom. Ja mu nisam dostojan ni biti robom.’13:25 U grčkome: ni odvezati sandale."},{"book":"Djela Apostolska","chapter":"13","verse":"26","text":"Braćo moja, sinovi Abrahamovi i svi koji se bojite Izraelova Boga, ta je riječ spasenja nama namijenjena!"},{"book":"Djela Apostolska","chapter":"13","verse":"27","text":"Žitelji Jeruzalema i njihovi vođe ispunili su proročanstvo osudivši Isusa na smrt. Nisu ga prepoznali ni shvatili da je on taj o kojemu su pisali proroci iako svake subote čitaju iz proročkih knjiga."},{"book":"Djela Apostolska","chapter":"13","verse":"28","text":"Tražili su od Pilata da ga smakne iako za to nisu imali nikakav razlog."},{"book":"Djela Apostolska","chapter":"13","verse":"29","text":"Kad su tako ispunili proročanstva o njegovoj smrti, skinuli su ga s križa i položili u grob."},{"book":"Djela Apostolska","chapter":"13","verse":"30","text":"Ali Bog ga je uskrisio od mrtvih."},{"book":"Djela Apostolska","chapter":"13","verse":"31","text":"Mnogo dana ukazivao se onima koji su s njim išli iz Galileje u Jeruzalem. Oni sad o njemu svjedoče narodu."},{"book":"Djela Apostolska","chapter":"13","verse":"32","text":"A mi vam navješćujemo Radosnu vijest. Bog je ispunio obećanje koje je dao našim precima"},{"book":"Djela Apostolska","chapter":"13","verse":"33","text":"za života nas, njihove djece, uskrisivši Isusa od mrtvih. O tomu govori Drugi psalam:"},{"book":"Djela Apostolska","chapter":"13","verse":"34","text":"Jer Bog je obećao da će ga podignuti od mrtvih i da nikada više neće umrijeti. Rekao je:"},{"book":"Djela Apostolska","chapter":"13","verse":"35","text":"Na drugome mjestu kaže:"},{"book":"Djela Apostolska","chapter":"13","verse":"36","text":"To se ne odnosi na Davida jer je on služio svojemu naraštaju po Božjoj volji i zatim preminuo i bio pokopan, a tijelo mu je istrunulo."},{"book":"Djela Apostolska","chapter":"13","verse":"37","text":"Riječ je o nekomu drugome—kojega je Bog podignuo od mrtvih i čije tijelo nije istrunulo."},{"book":"Djela Apostolska","chapter":"13","verse":"38","text":"Čujte me, braćo! U tome čovjeku, Isusu, imate oproštenje svojih grijeha."},{"book":"Djela Apostolska","chapter":"13","verse":"39","text":"Tko god povjeruje u njega, oslobađa se krivnje i opravdan je pred Bogom za sve za što vas Mojsijev zakon nije mogao opravdati."},{"book":"Djela Apostolska","chapter":"13","verse":"40","text":"Pazite! Nemojte da vas snađe ono što piše u Prorocima:"},{"book":"Djela Apostolska","chapter":"13","verse":"41","text":"‘Gledajte, vi preziratelji,"},{"book":"Djela Apostolska","chapter":"13","verse":"42","text":"Kad su Pavao i Barnaba izlazili iz sinagoge, ljudi ih zamole da im iduće subote dođu govoriti o tomu."},{"book":"Djela Apostolska","chapter":"13","verse":"43","text":"Mnogi Židovi i pobožni obraćenici na judaizam su nakon sastanka u sinagogi išli za Pavlom i Barnabom. Poticali su ih: “Božjom milošću, ostanite vjerni!”."},{"book":"Djela Apostolska","chapter":"13","verse":"44","text":"Sljedeće subote gotovo je sav grad nagrnuo da čuje riječ Gospodnju."},{"book":"Djela Apostolska","chapter":"13","verse":"45","text":"Kad su židovski vođe ugledali mnoštvo, spopadne ih zavist. Vrijeđali su Pavla i suprotstavljali se onomu što je govorio."},{"book":"Djela Apostolska","chapter":"13","verse":"46","text":"Na to su im Pavao i Barnaba hrabro rekli: “Božju riječ najprije je trebalo navijestiti vama Židovima. Ali kako je vi odbacujete i sami sebe smatrate nedostojnima vječnoga života, navijestit ćemo ju poganima."},{"book":"Djela Apostolska","chapter":"13","verse":"47","text":"Jer to nam je zapovjedio Gospodin rekavši:"},{"book":"Djela Apostolska","chapter":"13","verse":"48","text":"Kad su pogani to čuli, počnu se radovati i zahvaljivati Gospodinu na njegovoj Riječi. I svi koji su bili određeni za vječni život, povjeruju."},{"book":"Djela Apostolska","chapter":"13","verse":"49","text":"A Riječ Gospodnja pronijela se cijelim tim krajem."},{"book":"Djela Apostolska","chapter":"13","verse":"50","text":"Ali židovski vođe nagovore neke utjecajne bogobojazne žene i gradske dužnosnike te oni pokrenu progon protiv Pavla i Barnabe i istjeraju ih iz grada."},{"book":"Djela Apostolska","chapter":"13","verse":"51","text":"Njih dvojica stresu prašinu s nogu protiv njih i odu u grad Ikonij."},{"book":"Djela Apostolska","chapter":"13","verse":"52","text":"A vjernici13:52 U grčkome: učenici. su bili puni radosti i Svetoga Duha."}]}