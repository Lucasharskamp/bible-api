{"data":[{"book":"Ezekiyel","chapter":"2","verse":"1","text":"Ya ce mini, “Ɗan mutum, tashi ka tsaya a ƙafafunka zan kuma yi maka magana.”"},{"book":"Ezekiyel","chapter":"2","verse":"2","text":"Yayinda yake magana, sai Ruhu ya sauko mini ya kuma tā da ni a ƙafafuna, na kuma ji shi yana mini magana."},{"book":"Ezekiyel","chapter":"2","verse":"3","text":"Ya ce, “Ɗan mutum, ina aikan ka zuwa ga Isra’ilawa, zuwa ga al’ummar ’yan tawayen nan da suka yi mini tayarwa; su da kakanninsu sun yi mini tawaye har yă zuwa yau."},{"book":"Ezekiyel","chapter":"2","verse":"4","text":"Mutanen da nake aikan ka masu ƙin ji ne da kuma taurinkai. Ka faɗa musu cewa, ‘Ga abin da Ubangiji Mai Iko Duka ya faɗa.’"},{"book":"Ezekiyel","chapter":"2","verse":"5","text":"Kuma ko su ji ko kada su ji, gama su gida ne mai tawaye, za su san cewa akwai annabi a cikinsu."},{"book":"Ezekiyel","chapter":"2","verse":"6","text":"Kai kuwa, ɗan mutum, kada ka ji tsoro, ko da sarƙaƙƙiya da ƙayayyuwa duk sun kewaye ka kana kuma zama a cikin kunamai. Kada ka ji tsoron abin da za ka faɗa ko ka firgita ta wurinsu, ko da yake su gida ne mai tawaye."},{"book":"Ezekiyel","chapter":"2","verse":"7","text":"Dole ka yi maganata gare su, ko su ji ko kada su ji, gama su ’yan tawaye ne."},{"book":"Ezekiyel","chapter":"2","verse":"8","text":"Amma kai, ɗan mutum, ka saurari abin da zan faɗa maka. Kada ka yi tawaye kamar wannan gidan ’yan tawaye; ka buɗe bakinka ka kuma ci abin da na ba ka.”"},{"book":"Ezekiyel","chapter":"2","verse":"9","text":"Sai na duba, na kuma ga hannu ya miƙe zuwa wurina. A cikinsa akwai littafi,"},{"book":"Ezekiyel","chapter":"2","verse":"10","text":"wanda ya nannaɗe a gabana. A kowane gefensa akwai rubutun kalmomin makoki da kuka da kuma kaito."}]}