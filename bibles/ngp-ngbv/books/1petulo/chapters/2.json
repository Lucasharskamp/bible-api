{"data":[{"book":"1 Petulo","chapter":"2","verse":"1","text":"Lekeni wiihi wose, naho kusekunda na lulimi na utondwe, finju hamwenga na mbuli zikuihiya."},{"book":"1 Petulo","chapter":"2","verse":"2","text":"Enga viya wana wakembe wakuungisa mele, nyuwe nanywe muungise mele yedi ye kimuye vileke mkule na kuyokolwa kwa ludole lwakwe."},{"book":"1 Petulo","chapter":"2","verse":"3","text":"Kwaviya iwandikwa kugamba, “Uneva mluma kugamba Zumbe ni ywedi.”"},{"book":"1 Petulo","chapter":"2","verse":"4","text":"Iteni kwakwe, yehe niye iwe dina ugima dilemelwe ni want'hu, mna kwa Mnungu disagulwe naho tana ditendese."},{"book":"1 Petulo","chapter":"2","verse":"5","text":"Iteni kwakwe enga maiwe yano ugima, mkazengeke nokunda nyumba ye kimuye mdamanye ndima ya ulava nt'hambiko ukukile, mkalava nt'hambiko ya kimuye yakumwelela Mnungu kwa sila ya Yesu Kilisito."},{"book":"1 Petulo","chapter":"2","verse":"6","text":"Kwaviya Mawandiko yakukile yagamba,"},{"book":"1 Petulo","chapter":"2","verse":"7","text":"Kwenyu nyuwe mkuhuwila, iwe idyo ni tana vitendese, mna kwa wadya hewekuhuwila, enga ivo Mawandiko Yakukile yakulonga"},{"book":"1 Petulo","chapter":"2","verse":"8","text":"Iviya iviya yagamba,"},{"book":"1 Petulo","chapter":"2","verse":"9","text":"Mna nyuwe ni lukolo lusagulwe, mnda ni ulava nt'hambiko wa kiseuta na fyo dya want'hu wa Mnungu mwenye, vileke mbilikize udamanyi mkulu wa Mnungu awetangeni kulawa kwo lwiza, niyo awegalani kwo ung'azi wakwe wakwehela."},{"book":"1 Petulo","chapter":"2","verse":"10","text":"Uko kale nyuwe mwandaga hiyo want'hu wa Mnungu, mna haluse mwi want'hu wakwe, aho nk'hongo hamwenk'hagwa mbazi za Mnungu, mna haluse mhokela mbazi zakwe."},{"book":"1 Petulo","chapter":"2","verse":"11","text":"Wambwiya zangu, nalonga na nyuwe enga wageni naho watafi aha he isi, lekeni kumunk'wamunk'wa ne zimbuli ziihile ze kiunt'hu zikuhigana na miuye yenyu."},{"book":"1 Petulo","chapter":"2","verse":"12","text":"Mnde na lugendo lwedi mgati mwa want'hu hewemmanyize Mnungu, vileke wakawazigani kugamba mwadamanya mbuli ziihile, mna wakakaula udamanyi wenyu wedi wamtunye Mnungu mwe dizuwa akeza kuwasengela want'hu."},{"book":"1 Petulo","chapter":"2","verse":"13","text":"Elo, zumileni kulongozwa ni wata udahi kwa mbuli ya Zumbe akanda ni seuta mkulu mta udahi mkulu,"},{"book":"1 Petulo","chapter":"2","verse":"14","text":"hegu wakanda ni wakulu wakutumwa na yehe kuwalihiza wose wakudamanya yaihile no kuwatunya wadya wakudamanya ayedi."},{"book":"1 Petulo","chapter":"2","verse":"15","text":"Kwaviya Mnungu aunga mdamanye udamanyi wedi vileke mfupe milomo ya want'hu wahezi hewemanyize kiya wakulonga."},{"book":"1 Petulo","chapter":"2","verse":"16","text":"Ikaleni enga want'hu walekelwa, mna msekuuguha ulekelwa uwo enga kint'hu cha kuziga wiihi, mna mwikale enga wandima wa Mnungu."},{"book":"1 Petulo","chapter":"2","verse":"17","text":"Weveni want'hu wose, naho waungeni wandugu zenyu wose wahuwila, iviya iviya mwogoheni Mnungu na kumwiva seuta."},{"book":"1 Petulo","chapter":"2","verse":"18","text":"Nyuwe wandima wa mwe nyumba, weveni wakulu wenyu wose, hiyo wadya awedi na wajalamu du, mna ni hamwenga na wadya wata lung'wangu."},{"book":"1 Petulo","chapter":"2","verse":"19","text":"Kwaviya Mnungu elelwa na mnt'hu akufinyiliza makunt'ho hewagilwe, akamanya kugamba mazuwa yose amfanyanya Mnungu."},{"book":"1 Petulo","chapter":"2","verse":"20","text":"Elo nompatei mnafinyiliza kutoigwa kwa kudamanya wavu? Mna uneva mwafinyiliza masulumizo hamwenga na kugamba mwadamanya ayedi, Mnungu neelelwe na nyuwe."},{"book":"1 Petulo","chapter":"2","verse":"21","text":"Ayo nayo mwitangilwe, kwaviya Kilisito mwenye nakasulumila kwa ajili yenyu, niyo awalekela mliganyizo vileke mdamanye enga viya yehe adamanye."},{"book":"1 Petulo","chapter":"2","verse":"22","text":"Yehe hadamanye wavu, naho hana zuwa alongile lulimi lwolwose."},{"book":"1 Petulo","chapter":"2","verse":"23","text":"Aho eze ahomolwe, yehe hahitule, aho asulumizagwa yehe hawatisile want'hu. Mna nakakeika mwe mikono ya yudya akusengela mwe kindedi."},{"book":"1 Petulo","chapter":"2","verse":"24","text":"Yehe mwenye nakaguha wavu wetu mwo umwili wakwe halanga he msalaba, vileke kileke kudamanya wavu no kwikala kwa kudamanya ayedi hameso ha Mnungu, kwa kulumizwa kwakwe nyuwe mhona."},{"book":"1 Petulo","chapter":"2","verse":"25","text":"Nyuwe nomnda enga ngoto zagile, mna ivi haluse muuya kwo mdimi no mkimalizi ywo ugima wenyu."}]}