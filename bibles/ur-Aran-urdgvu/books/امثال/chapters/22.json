{"data":[{"book":"امثال","chapter":"22","verse":"1","text":"نیک نام بڑی دولت سے قیمتی، اور منظورِ نظر ہونا سونے چاندی سے بہتر ہے۔"},{"book":"امثال","chapter":"22","verse":"2","text":"امیر اور غریب ایک دوسرے سے ملتے جلتے ہیں، رب اُن سب کا خالق ہے۔"},{"book":"امثال","chapter":"22","verse":"3","text":"ذہین آدمی خطرہ پہلے سے بھانپ کر چھپ جاتا ہے، جبکہ سادہ لوح آگے بڑھ کر اُس کی لپیٹ میں آ جاتا ہے۔"},{"book":"امثال","chapter":"22","verse":"4","text":"فروتنی اور رب کا خوف ماننے کا پھل دولت، احترام اور زندگی ہے۔"},{"book":"امثال","chapter":"22","verse":"5","text":"بےدین کی راہ میں کانٹے اور پھندے ہوتے ہیں۔ جو اپنی جان محفوظ رکھنا چاہے وہ اُن سے دُور رہتا ہے۔"},{"book":"امثال","chapter":"22","verse":"6","text":"چھوٹے بچے کی صحیح راہ پر چلنے کی تربیت کر تو وہ بوڑھا ہو کر بھی اُس سے نہیں ہٹے گا۔"},{"book":"امثال","chapter":"22","verse":"7","text":"امیر غریب پر حکومت کرتا، اور قرض دار قرض خواہ کا غلام ہوتا ہے۔"},{"book":"امثال","chapter":"22","verse":"8","text":"جو ناانصافی کا بیج بوئے وہ آفت کی فصل کاٹے گا، تب اُس کی زیادتی کی لاٹھی ٹوٹ جائے گی۔"},{"book":"امثال","chapter":"22","verse":"9","text":"فیاض دل کو برکت ملے گی، کیونکہ وہ پست حال کو اپنے کھانے میں شریک کرتا ہے۔"},{"book":"امثال","chapter":"22","verse":"10","text":"طعنہ زن کو بھگا دے تو لڑائی جھگڑا گھر سے نکل جائے گا، تُو تُو مَیں مَیں اور ایک دوسرے کی بےعزتی کرنے کا سلسلہ ختم ہو جائے گا۔"},{"book":"امثال","chapter":"22","verse":"11","text":"جو دل کی پاکیزگی کو پیار کرے اور مہربان زبان کا مالک ہو وہ بادشاہ کا دوست بنے گا۔"},{"book":"امثال","chapter":"22","verse":"12","text":"رب کی آنکھیں علم و عرفان کی دیکھ بھال کرتی ہیں، لیکن وہ بےوفا کی باتوں کو تباہ ہونے دیتا ہے۔"},{"book":"امثال","chapter":"22","verse":"13","text":"کاہل کہتا ہے، ”گلی میں شیر ہے، اگر باہر جاؤں تو مجھے کسی چوک میں پھاڑ کھائے گا۔“"},{"book":"امثال","chapter":"22","verse":"14","text":"زناکار عورت کا منہ گہرا گڑھا ہے۔ جس سے رب ناراض ہو وہ اُس میں گر جاتا ہے۔"},{"book":"امثال","chapter":"22","verse":"15","text":"بچے کے دل میں حماقت ٹکتی ہے، لیکن تربیت کی چھڑی اُسے بھگا دیتی ہے۔"},{"book":"امثال","chapter":"22","verse":"16","text":"ایک پست حال پر ظلم کرتا ہے تاکہ دولت پائے، دوسرا امیر کو تحفے دیتا ہے لیکن غریب ہو جاتا ہے۔"},{"book":"امثال","chapter":"22","verse":"17","text":"کان لگا کر داناؤں کی باتوں پر دھیان دے، دل سے میری تعلیم اپنا لے!"},{"book":"امثال","chapter":"22","verse":"18","text":"کیونکہ اچھا ہے کہ تُو اُنہیں اپنے دل میں محفوظ رکھے، وہ سب تیرے ہونٹوں پر مستعد رہیں۔"},{"book":"امثال","chapter":"22","verse":"19","text":"آج مَیں تجھے، ہاں تجھے ہی تعلیم دے رہا ہوں تاکہ تیرا بھروسا رب پر رہے۔"},{"book":"امثال","chapter":"22","verse":"20","text":"مَیں نے تیرے لئے 30 کہاوتیں قلم بند کی ہیں، ایسی باتیں جو مشوروں اور علم سے بھری ہوئی ہیں۔"},{"book":"امثال","chapter":"22","verse":"21","text":"کیونکہ مَیں تجھے سچائی کی قابلِ اعتماد باتیں سکھانا چاہتا ہوں تاکہ تُو اُنہیں قابلِ اعتماد جواب دے سکے جنہوں نے تجھے بھیجا ہے۔"},{"book":"امثال","chapter":"22","verse":"22","text":"پست حال کو اِس لئے نہ لُوٹ کہ وہ پست حال ہے، مصیبت زدہ کو عدالت میں مت کچلنا۔"},{"book":"امثال","chapter":"22","verse":"23","text":"کیونکہ رب خود اُن کا دفاع کر کے اُنہیں لُوٹ لے گا جو اُنہیں لُوٹ رہے ہیں۔"},{"book":"امثال","chapter":"22","verse":"24","text":"غصیلے شخص کا دوست نہ بن، نہ اُس سے زیادہ تعلق رکھ جو جلدی سے آگ بگولا ہو جاتا ہے۔"},{"book":"امثال","chapter":"22","verse":"25","text":"ایسا نہ ہو کہ تُو اُس کا چال چلن اپنا کر اپنی جان کے لئے پھندا لگائے۔"},{"book":"امثال","chapter":"22","verse":"26","text":"کبھی ہاتھ ملا کر وعدہ نہ کر کہ مَیں دوسرے کے قرضے کا ضامن ہوں گا۔"},{"book":"امثال","chapter":"22","verse":"27","text":"قرض دار کے پیسے واپس نہ کرنے پر اگر تُو بھی پیسے ادا نہ کر سکے تو تیری چارپائی بھی تیرے نیچے سے چھین لی جائے گی۔"},{"book":"امثال","chapter":"22","verse":"28","text":"زمین کی جو حدود تیرے باپ دادا نے مقرر کیں اُنہیں آگے پیچھے مت کرنا۔"},{"book":"امثال","chapter":"22","verse":"29","text":"کیا تجھے ایسا آدمی نظر آتا ہے جو اپنے کام میں ماہر ہے؟ وہ نچلے طبقے کے لوگوں کی خدمت نہیں کرے گا بلکہ بادشاہوں کی۔"}]}