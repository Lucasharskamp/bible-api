{"data":[{"book":"Matayo","chapter":"5","verse":"1","text":"Yesu pababona bandu ajingi ngaombe pikitombi ngatama. Akinapunji bakwe ngabannyendelela,"},{"book":"Matayo","chapter":"5","verse":"2","text":"jwombe ngatumbu kabolanga,"},{"book":"Matayo","chapter":"5","verse":"3","text":"“Mbaya ababi nu uwocho muhuke,"},{"book":"Matayo","chapter":"5","verse":"4","text":"Mbaya ababi nu kuechuka,"},{"book":"Matayo","chapter":"5","verse":"5","text":"Mbaya mundu jwa jali,"},{"book":"Matayo","chapter":"5","verse":"6","text":"Mbaya ababi na njala na nyota ju kutenda gapala Nnoongo,"},{"book":"Matayo","chapter":"5","verse":"7","text":"Mbaya ababi na kia,"},{"book":"Matayo","chapter":"5","verse":"8","text":"Mbaya abampala Nnoongo kwa mwojo chwapi,"},{"book":"Matayo","chapter":"5","verse":"9","text":"Mbaya akachikichani,"},{"book":"Matayo","chapter":"5","verse":"10","text":"Mbaya abapotekigwa kwa magambu gu kutenda agapala Nnoongo,"},{"book":"Matayo","chapter":"5","verse":"11","text":"“Mbaya mangweto anda bandu bantukine na bamponjite nu kunkopakeya kilebe chachoa chubaja kwa magambu gango nenga."},{"book":"Matayo","chapter":"5","verse":"12","text":"Nhwalalange mwojo nu kululuta gambu hupo inu ngolongwa kumbengu. Yene ngapaba bonelanga akalondoli ba Nnoongo abakiba tango namangweto kubeje."},{"book":"Matayo","chapter":"5","verse":"13","text":"“Mangweto nga mwinyo panakati ja bandu padunia. Nambu anda mwinyo uoite kulaa kwakwe ipakolelwa na nike? Kuchataje kabele, nambu kuleke panja nu kulebatigwa na bandu."},{"book":"Matayo","chapter":"5","verse":"14","text":"“Mangweto nga lumuli lwa dunia. Kilambo chikichengigwe panani pa kitombi kuotoje kukiia."},{"book":"Matayo","chapter":"5","verse":"15","text":"Na bandu kupambaje lumuli nu kuluekelela lidebe, nambu kulubeka panani putala, kupala bamulakile bandu boa ababi unyumba."},{"book":"Matayo","chapter":"5","verse":"16","text":"Mangweto uyo mpaka oti lumuli lwinu lumulike nnongi ja bandu, bagabone maengo ginu gabe chwapi na bakoigwe Awawa binu ababi kumbengu."},{"book":"Matayo","chapter":"5","verse":"17","text":"“Makakita nhikila kuboya Malagilo ga Musa na maboulo ga akalondolije. Nhikila kuboyaje, nambu nhikila kulenganakia."},{"book":"Matayo","chapter":"5","verse":"18","text":"Nannenge kweli mpaka mbengu na dunia pipakupeta, napachokoje pa Malagilo ga Musa pukuboigwa, mpaka goa galenganile."},{"book":"Matayo","chapter":"5","verse":"19","text":"Mundu jwajwoa ojwapakulemwa amuli ejibi njokochoko kupeta joa na kabola bange batendange jenia, jwenio apakube nchokochoko mukingwana chu kumbengu. Nambu jwajo ojwapakagakamula na kabola bange, jwenio apakube nkolongwa mukingwana chu kumbengu.”"},{"book":"Matayo","chapter":"5","verse":"20","text":"“Nannengelanga kweli nukamuje gambone gapala Nnoongo kapeta Mafalisayo na aboli ba Malagilo ga Musa, nnyingije ngu mukingwana chu kumbengu.”"},{"book":"Matayo","chapter":"5","verse":"21","text":"“Nnyoaninge kutenda bandu ba lolo balengigwe, ‘Makakomaje! Abapakoma bapa kuhukumigwa.’"},{"book":"Matayo","chapter":"5","verse":"22","text":"Nambu nenga nannenge, jwajwoa ojwapa kunchimwa nnunu gwakwe apakuhukumigwa. Ojwapa kummembula nnunu gwakwe apakuntakiana kana jumbe na ojwapa kunkema nnuna gwakwe, ‘Matokamau!’ Apaligwa kujingi mumwoto gwangaimika machoba goa."},{"book":"Matayo","chapter":"5","verse":"23","text":"Anda mpelike lilumbo lya hupo linu kukitembe cha Nnoongo na penia nkombakile nnunugwinu abi na bulwa na mwenga,"},{"book":"Matayo","chapter":"5","verse":"24","text":"mileke hupo inu pikitembe, nnyabule oti makachikachane na nnunugwinu, kuboka penia mmuje makapange hupo inu.”"},{"book":"Matayo","chapter":"5","verse":"25","text":"“Nchikachane na mundu ojwantakiine kiti mmi undela, makajenda kanajumbe. Andaje ojwantakiine apakunkamuya kana akimu na akimu apa kunkamuya ku linjolinjoli na kubekigwa mukipungo."},{"book":"Matayo","chapter":"5","verse":"26","text":"Nannenge kweli mpitaje mwenio mpaka nnyomole kulepa uloi gwoa.”"},{"book":"Matayo","chapter":"5","verse":"27","text":"“Nnyoaninge kube bandu balengigwe, ‘Makatendaje ngongola!’"},{"book":"Matayo","chapter":"5","verse":"28","text":"Nambu ne nannenge, ojwapa kunnolakea munkege nu kunnokolela bai ateile nakwe ngongola umwojo gwakwe."},{"book":"Matayo","chapter":"5","verse":"29","text":"Anda lio linu lyakalelo lipakunnyambuki kulemwa, muliboye mililekele kutali namwenga! Mbaya kuoya kipagwa chimwe cha mmele gwinu, kuliko kuoya mmele gwoa kukulekeligwa kumwoto gwangaimika machoba goa."},{"book":"Matayo","chapter":"5","verse":"30","text":"Anda luboko lwinu lwa kalelo lupakunnyambukia kulemwa, mbaya muluekete mululekele kutali namwenga! Mbaya kuoya kipagwa chimwe cha mmele gwinu, kuliko mmele gwoa ujende kumwoto gwangaimika machoba goa.”"},{"book":"Matayo","chapter":"5","verse":"31","text":"“Uyo ilengigwe, ‘Ojwapakaleka anamundu apaligwa kape talaka.’"},{"book":"Matayo","chapter":"5","verse":"32","text":"Nambu nenga nannengelanga, mundu jwajoa ojwabaleka aanamundu, nambu tu gambu ga ngongola, jwenio ammeka munkege jwenio abe nngongola na mundu anda antoi munkege jwenio atenda ngongola.”"},{"book":"Matayo","chapter":"5","verse":"33","text":"“Kabe nyoininge kube bandu ba lolo balengaligwe, ‘Mikikilekaje channapila, nambu mpaka ntende channapile Kangwana.’"},{"book":"Matayo","chapter":"5","verse":"34","text":"Nambu nenga nannenge, makalapije. Nu kumbenguje, gambu kwenio nga kukibi kitebu cha Nnoongo,"},{"book":"Matayo","chapter":"5","verse":"35","text":"na pannemaje, gambu penia nga pukubeka makongono gabe, nuku Yelusalemuje, gambu chenie nga kilambo cha Angwana Akolongwa."},{"book":"Matayo","chapter":"5","verse":"36","text":"Na makalapije kwa mutwe gwinu, gambu mwe kuotoje kulubeka lunywili lube luhu andaje lupili."},{"book":"Matayo","chapter":"5","verse":"37","text":"Andannengite, ‘Elo’, Ibe ‘Elo’, Anda nnengite, ‘Ije’, Ibe ‘Ije’, Chachoa chikipeta genia kiboka kwa Mmaja.”"},{"book":"Matayo","chapter":"5","verse":"38","text":"“Ngannyoanga kube galengigwe, ‘Nnyinu anda ammoite lio namwe mammoya lio, nnyinu anda ankolite lino namwe mankola lino.’"},{"book":"Matayo","chapter":"5","verse":"39","text":"Nambu nenga nannengela, makammukije ubaja mundu mmaja. Mundu anda amputite likopi lijego lya kalelo, mantendebukie lenge."},{"book":"Matayo","chapter":"5","verse":"40","text":"Mundu anda ampelike kamahakama kupala kutola lichati linu munnekele nilikoti linu atole."},{"book":"Matayo","chapter":"5","verse":"41","text":"Mundu anda anhwamuliche kupotola nhwigo gwakwe mwanja gwa maili jimwe mpotola maili ibena."},{"book":"Matayo","chapter":"5","verse":"42","text":"Ojwapakunyopa kilebe mumpe, makannyimaje ojwaika kunnyaika kilebe.”"},{"book":"Matayo","chapter":"5","verse":"43","text":"“Ngannyoa kutenda ilengigwe, ‘Mumpale nndami nyinu, na manchimwe nngondwa jwinu.’"},{"book":"Matayo","chapter":"5","verse":"44","text":"Nambu nannenge, mapalange akangondwa binu, na majopele ku Nnoongo abampoteka,"},{"book":"Matayo","chapter":"5","verse":"45","text":"kupala mmegange makinangota ba Awabinu ababi kumbengu. Gambu benia bamulakila lumuli lwabe bandu boa akabaja na bambone, na kakomelekea ula bandu bambone na bandu akabaja."},{"book":"Matayo","chapter":"5","verse":"46","text":"Bo, mpakupata upo nike ku Nnoongo, kwa kapala abampalanga mangweto tu? Magambu ata akatocha kodi bakamulanga ugo!"},{"book":"Matayo","chapter":"5","verse":"47","text":"Anda mapatangite abali akalongo binu tu, ngimikikamwa ni kiyono? Mbone na bandu bangammanya Nnoongo bakamu ugogo!"},{"book":"Matayo","chapter":"5","verse":"48","text":"Mmeganga makambone, anda Awabinu bu kumbengu pababi bambone!”"}]}