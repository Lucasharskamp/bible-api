{"data":[{"book":"Waebulania","chapter":"5","verse":"1","text":"Mulava nhosa mkulu yoyose kosaguligwa na Mulungu kulawa hagati ya wanhu na kotenda sang'hano za Mulungu mbuli yao. Kolava nhosa na nhunza kwa nzambi za wanhu."},{"book":"Waebulania","chapter":"5","verse":"2","text":"Kwavija heyo mwenyego kanyolila kwa nzila nyingi, kodaha kuwa muhole kwa wanhu wabozi na waja wopotela."},{"book":"Waebulania","chapter":"5","verse":"3","text":"Kwa mbuli ayo, kolondeka kulava nhosa, hatenda avo mbuli ya wanhu watendile nzambi waiyeka, lakini vivija kwa nzambi zake mwenyego."},{"book":"Waebulania","chapter":"5","verse":"4","text":"Kuduhu munhu yoisagula mwenyego na kuigwaa ukulu wa kuwa mulava nhosa mkulu. Kolondeka yakemigwe na Mulungu, kamba viyakalile Haluni."},{"book":"Waebulania","chapter":"5","verse":"5","text":"Vivo ili kwa Kilisito Mkombola, haigwelele mwenyego ukulu wa kuwa mulava nhosa mkulu, lakini kasaguligwa na Mulungu yamulongele,"},{"book":"Waebulania","chapter":"5","verse":"6","text":"Vivija hanhu hayagwe mna Gamaandiko Gang'alile kalonga,"},{"book":"Waebulania","chapter":"5","verse":"7","text":"Yesu viyakalile mwiisi ino kampula Mulungu kwa mahozi na kukemelela kwa gaja goyolonda kwa ija yodaha kumuhonya na ifa. Kwavija kakala muhole na kailava, avo Mulungu kamwidika."},{"book":"Waebulania","chapter":"5","verse":"8","text":"Hamoja kakala Mwana wa Mulungu, kaifunza kumtegeleza Mulungu kubitila madununzo."},{"book":"Waebulania","chapter":"5","verse":"9","text":"Nayo viyamambukize sang'hano iyatumigwe na Mulungu, kawa chanduso cha ukombozi wa mazuwa gose kwa waja wose womtegeleza heyo,"},{"book":"Waebulania","chapter":"5","verse":"10","text":"na Mulungu kalonga wose wajuwe kamba heyo ayo Mulava nhosa Mkulu, kamba ulava nhosa wa Melikizedeki."},{"book":"Waebulania","chapter":"5","verse":"11","text":"Tuna vinhu vingi va kulongelela mbuli ino, lakini havidahika kuwafambulila, kwavija mweye munyeka kuifunza."},{"book":"Waebulania","chapter":"5","verse":"12","text":"Mbaka sambi mweye mulondeka muwe wafundiza, lakini mung'hali molonda munhu yawafunze mafundizo ga ichanduso ga usenga wa Mulungu. Sambi mubwelela kong'ha matombo, badala ya kuja lujo mdala."},{"book":"Waebulania","chapter":"5","verse":"13","text":"Munhu yoyose yokong'ha tombo yang'hali mwana, kaduhu ubala wa kujuwa goyolonda Mulungu."},{"book":"Waebulania","chapter":"5","verse":"14","text":"Lakini lujo mdala lwa wanhu wabala goya, kwavija awo waifunza kwa kutenda muladi wajuwe ganogile na gehile."}]}