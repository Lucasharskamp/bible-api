{"data":[{"book":"Genesis","chapter":"7","verse":"1","text":"Щӑԓта Турәм Куща Нойа йастәс: «Нӑӈ пӑ нӑӈ тыхԓэн хŏԓ ковчег хоп ԓыпийа ԓŏӈаты, Ма йэԓпемән тӑм ишән уԓты хŏйатәт кўтән туп нӑӈен вещката ԓўӈәтԓэм."},{"book":"Genesis","chapter":"7","verse":"2","text":"Сыстам йош войәт7:2 Сыстам йош войәт – щиты айәԓсайәт йира туты рӑхты войәт; эԓты кашәӈ вой сыр эԓты кӑтәнән ԓапәт пўш ўйа, ху войәт пӑ нэ войәт, ӑнта сыстам йош войәт эԓты кӑтәнән ўйа, ху войәт пӑ нэ войәт,"},{"book":"Genesis","chapter":"7","verse":"3","text":"тŏхԓәӈ войәт эԓты ищи кӑтәнән ԓапәт пўш кашәӈ вой сыр эԓты, ху войәт пӑ нэ войәт, йэԓԓы мўв ԓŏватән вой сыр шавиты урәӈән,"},{"book":"Genesis","chapter":"7","verse":"4","text":"ԓапәт хӑтәԓ хӑщты йўпийән ԋӑԓйаӈ хӑтәԓ пӑ ԋӑԓйаӈ ат Ма мўва йэрт шошәмԓәм; мўвән уԓты ԓыԓәӈ ŏтәт, хŏйтат Ма тыйәԓтсәм, хŏԓ пӑратԓәԓам»."},{"book":"Genesis","chapter":"7","verse":"5","text":"Ной щиты щи верәс, хŏты ԓўвеԓ Турәм Куща партәс."},{"book":"Genesis","chapter":"7","verse":"6","text":"Ун йик мўва йŏхтәмән, Ной нуптәԓ хутсот тӑԓ ус."},{"book":"Genesis","chapter":"7","verse":"7","text":"Щӑԓта Ной пӑ ԓўв пŏхԓаԓ, пӑ ԓўв имеԓ, пӑ пŏхԓаԓ имет ковчег хопа ԓŏксәт ун йик эԓты шаващты урәӈән."},{"book":"Genesis","chapter":"7","verse":"8","text":"Щӑԓта сыстам йош войәт эԓты, ӑнта сыстам йош войәт эԓты, тŏхԓәӈ войәт эԓты пӑ мўвән ваӈкәтԓыты, ущиԓыты, хухәтԓыты войәт эԓты"},{"book":"Genesis","chapter":"7","verse":"9","text":"кӑтәнән, ху войәт пӑ нэ войәт, Нойа Турәм партәм щирән Ной хŏща ковчег хопа ԓŏксәт."},{"book":"Genesis","chapter":"7","verse":"10","text":"Ԓапәт хӑтәԓ хӑщәм йўпийән, ун йик мўва йŏхтәс."},{"book":"Genesis","chapter":"7","verse":"11","text":"Ной нупәт хутсотмет тӑԓән, кимет тыԓәщән ԓапәтхŏщйаӈмет хӑтәԓән, щи хӑтәԓ пӑтыԓы тӑха йиӈкәт ким шошатсәт пӑ опәԉ овәт пелки пўншатсәт;"},{"book":"Genesis","chapter":"7","verse":"12","text":"щӑԓта ԋӑԓйаӈ хӑтәԓ пӑ ԋӑԓйаӈ ат мўва йэрт щошийәс."},{"book":"Genesis","chapter":"7","verse":"13","text":"Щи хӑтәԓән щи Ной, щӑԓта Сим, Хам пӑ Иафет – Ной пŏхәт, пӑ ԓўв имеԓ, пӑ пŏхԓаԓ хуԓәм ими ԓыв пиԓԓаԓән ковчег хопа ԓŏксәт."},{"book":"Genesis","chapter":"7","verse":"14","text":"Ԓывәт пӑ хŏԓ ут войәт ԓыв сырэԓ щирән, йош войәт ԓыв сырэԓ щирән, мўвән ваӈкәтԓыты, ущиԓыты, хухәтԓыты войәт ԓыв сырэԓ щирән пӑ хŏԓ тŏхԓәӈ войәт ԓыв сырэԓ щирән,"},{"book":"Genesis","chapter":"7","verse":"15","text":"хŏԓ ԓыԓәӈ ŏтәт кӑтәнән Ной хŏща ковчег хоп ԓыпийа ԓŏксәт;"},{"book":"Genesis","chapter":"7","verse":"16","text":"ху войәт пӑ нэ войәт ар сыр ŏтәт эԓты, Турәм Нойа партәм щирән ԓŏксәт. Щӑԓта Турәм Куща ов ԓўв йўпеԓән лӑп тухәртсәԓы."},{"book":"Genesis","chapter":"7","verse":"17","text":"Щӑԓта ԋӑԓйаӈ хӑтәԓ сыс мўвән йик эптәс, шек ар йиӈка йис пӑ йикән ковчег хоп нŏх хўвәтса, ԓўв мўв нўмпийа нŏх эԓԓәс."},{"book":"Genesis","chapter":"7","verse":"18","text":"Мўвән йик шек уна йис пӑ ковчег хоп йик сŏх эԓты нопәтса."},{"book":"Genesis","chapter":"7","verse":"19","text":"Щи арат ар йиӈка йис пӑ турәм иԓпийән уԓты мет пӑԓ Кевәт йик иԓпийа петсәт;"},{"book":"Genesis","chapter":"7","verse":"20","text":"ветхŏщйаӈ кўш оԓәӈ пӑԓатән Кевәт йикән лӑп ўсайәт."},{"book":"Genesis","chapter":"7","verse":"21","text":"Мўй ԓыԓәӈ ŏт ус пӑ мўвән шушиԓыйәс, иса пӑрсәт – тŏхԓәӈ войәт, йош войәт, ут войәт, мўвән ваӈкәтԓыты, ущиԓыты, хухәтԓыты войәт пӑ хŏйатәт хŏԓ;"},{"book":"Genesis","chapter":"7","verse":"22","text":"сорәм мўвән ԓыԓ тӑйәм ŏтәт хŏԓ пӑрсәт."},{"book":"Genesis","chapter":"7","verse":"23","text":"Мўв пӑԓатән уԓәм ԓыԓәӈ ŏтәт хŏԓ пӑратсайәт: хŏйатәт эԓт ўйман йош войәт, мўвән ваӈкәтԓыты, ущиԓыты, хухәтԓыты войәт пӑ тŏхԓәӈ войәт унты, мўвән щитәт хŏԓ пӑратсайәт; Ной пӑ ԓўв пиԓәԓән ковчег хоп ԓыпийән уԓәм ŏтԓаԓ туп хӑщсәт."},{"book":"Genesis","chapter":"7","verse":"24","text":"Сот ветйаӈ хӑтәԓ мўвән йик и йурәӈа, и йурәӈа йис."}]}