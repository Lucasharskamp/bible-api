{"data":[{"book":"2 Bakolinto","chapter":"3","verse":"1","text":"Boni, tokomi lisusu komikumisa biso moko ? Boni, tozali lisusu na posa, lokola bato mosusu, ya kopesa bino mikanda ya matatoli to ya kosenga bino mikanda ya matatoli ?"},{"book":"2 Bakolinto","chapter":"3","verse":"2","text":"Bino nde bozali mokanda na biso, mokanda oyo ekomama kati na mitema na biso, mokanda oyo bato nyonso bayebi mpe batangaka."},{"book":"2 Bakolinto","chapter":"3","verse":"3","text":"Bozali penza kolakisa ete bozali mokanda ya Klisto, bozali mbuma ya lotomo na biso, mpe ete bozali mokanda oyo ekomamaki na nzela ya mayi ya ekomeli te kasi na nzela ya Molimo ya Nzambe na bomoi, mokanda oyo ekomamaki na likolo ya bitando ya mabanga te kasi kati na mitema ya bato."},{"book":"2 Bakolinto","chapter":"3","verse":"4","text":"Yango nde elikya oyo tozali na yango kati na Nzambe, na nzela ya Klisto."},{"book":"2 Bakolinto","chapter":"3","verse":"5","text":"Tosengeli te kokanisa ete ezali na ndenge na biso moko nde tozwi makoki ya kosala likambo songolo ; te, makoki na biso ewutaka nde na Nzambe."},{"book":"2 Bakolinto","chapter":"3","verse":"6","text":"Ezali Nzambe nde apesaki biso makoki ya kozala basali ya Boyokani ya sika oyo evandisami na Mibeko te kasi na Molimo ; pamba te Mibeko ebomaka, kasi Molimo apesaka bomoi."},{"book":"2 Bakolinto","chapter":"3","verse":"7","text":"Sik’oyo, soki lotomo ya kufa, oyo ekomamaki na likolo ya bitando ya mabanga, eyaki na nkembo, na ndenge ete bana ya Isalaele balongaki te kowumela kotala elongi ya Moyize likolo ya kongenga ya nkembo na yango, nzokande nkembo yango esengelaki kosila,"},{"book":"2 Bakolinto","chapter":"3","verse":"8","text":"ndenge nini lotomo ya Molimo eleka na nkembo te ?"},{"book":"2 Bakolinto","chapter":"3","verse":"9","text":"Pamba te, soki lotomo oyo ememelaki bato etumbu ezalaki na nkembo, ndenge nini lotomo oyo esalaki ete Nzambe akomisa bato sembo eleka na nkembo te ?"},{"book":"2 Bakolinto","chapter":"3","verse":"10","text":"Tokoki ata koloba ete nkembo ya kala ebungisa kongenga na yango liboso ya nkembo ya sika oyo eleki penza monene."},{"book":"2 Bakolinto","chapter":"3","verse":"11","text":"Mpe soki oyo esengelaki kosila ezalaki na nkembo, ndenge nini nkembo ya oyo ekowumelaka seko na seko eleka monene te ?"},{"book":"2 Bakolinto","chapter":"3","verse":"12","text":"Lokola tozali na elikya ya lolenge oyo, tozali na bobangi te ;"},{"book":"2 Bakolinto","chapter":"3","verse":"13","text":"tozali te lokola Moyize oyo azalaki kosalela vwale mpo na kozipa elongi na ye, mpo na kopekisa bana ya Isalaele kotala suka ya nkembo oyo esengeli kosila."},{"book":"2 Bakolinto","chapter":"3","verse":"14","text":"Kasi mayele na bango ekomaki bozoba. Kino na mokolo ya lelo, tango batangaka mikanda ya Boyokani ya Kala, vwale yango ezalaka kaka, elongwe nanu te kati na bango, pamba te elongwaka kaka kati na Klisto."},{"book":"2 Bakolinto","chapter":"3","verse":"15","text":"Solo, kino na mokolo ya lelo, tango nyonso bana ya Isalaele batangaka mikanda ya Moyize, vwale moko ezipaka mitema na bango."},{"book":"2 Bakolinto","chapter":"3","verse":"16","text":"Kasi tango nyonso moto abalukaka epai ya Nkolo, vwale yango elongwaka."},{"book":"2 Bakolinto","chapter":"3","verse":"17","text":"Sik’oyo, Nkolo azali Molimo ; mpe epai Molimo ya Nkolo azali, epai mpe bonsomi ezali."},{"book":"2 Bakolinto","chapter":"3","verse":"18","text":"Mpe biso nyonso oyo bilongi na biso ezipama te, biso oyo tomonisaka nkembo ya Nkolo, tozwaka elilingi na Ye kati na nkembo oyo kongenga na yango ebakisamaka se kobakisama. Nyonso wana ezali mosala ya Nkolo oyo azali Molimo."}]}