{"data":[{"book":"2 Moseboken","chapter":"10","verse":"1","text":"Sedan sade Herren (Jahve) till Mose: ”Gå till farao, för jag har förhärdat (tillslutet) hans hjärta och hans tjänares hjärtan, så att jag kan visa mina tecken i deras mitt."},{"book":"2 Moseboken","chapter":"10","verse":"2","text":"Detta ska du berätta för dina söner och deras söner (barn och barnbarn), om vad jag har gjort i Egypten, liksom mina tecken som jag har gjort ibland dem, så att ni ska veta att jag är Herren (Jahve).”"},{"book":"2 Moseboken","chapter":"10","verse":"3","text":"Mose och Aron gick in till farao och sade till honom: ”Detta är vad Herren (Jahve) hebréernas Gud (Elohim) säger: ’Hur länge ska du vägra att ödmjuka dig själv inför mig? Släpp mitt folk så att de kan betjäna (hålla gudstjänst för) mig."},{"book":"2 Moseboken","chapter":"10","verse":"4","text":"Annars, om du vägrar att låta mitt folk gå, se, i morgon ska jag föra in gräshoppor över dina gränser."},{"book":"2 Moseboken","chapter":"10","verse":"5","text":"Sedan ska de täcka jordens yta (bokstavligt ”ansikte”), så att ingen ska kunna se marken. De ska äta det som undkom, det som blev kvar efter haglet och äta alla era träd ute på fälten."},{"book":"2 Moseboken","chapter":"10","verse":"6","text":"Dina hus ska fyllas (av gräshopporna), det ska också dina tjänares hus och alla egyptiers hus, på ett sätt som dina fäder eller förfäder aldrig har sett från den dag då de kom till jorden till idag.’ ” Sedan vände han sig om och gick ut från farao."},{"book":"2 Moseboken","chapter":"10","verse":"7","text":"Faraos tjänare sade till honom: ”Hur länge ska den här mannen vara en snara för oss? Skicka iväg dessa människor så att de kan betjäna (hålla gudstjänst för) sin Gud (Elohim). Inser du inte att hela Egypten blir fördärvat?”"},{"book":"2 Moseboken","chapter":"10","verse":"8","text":"Mose och Aron hämtades till farao igen och han sa till dem: ”Gå och betjäna (håll gudstjänst för) Herren er Gud (Jahve Elohim). Vilka är det som går?”"},{"book":"2 Moseboken","chapter":"10","verse":"9","text":"Mose svarade: ”Vi ska gå med våra unga och våra gamla, våra söner och våra döttrar. Vi ska gå med våra fårflockar och boskapshjordar. För vi måste fira en Herrens högtid till Honom (till Guds ära).”"},{"book":"2 Moseboken","chapter":"10","verse":"10","text":"Men han sade till dem: ”Må Herren (Jahve) vara med er om jag någonsin skulle låta er gå med era små. Se, ondska är i era ansikten."},{"book":"2 Moseboken","chapter":"10","verse":"11","text":"Inte på det viset. Gå nu ni som är män och betjäna (håll gudstjänst för) Herren (Jahve), för det är vad ni önskar.” Sedan drevs de ut från faraos ansikte (närvaro)."},{"book":"2 Moseboken","chapter":"10","verse":"12","text":"Sedan sade Herren (Jahve) till Mose: ”Sträck ut din hand över Egyptens land så att gräshopporna kan komma upp över Egypten och äta varje planta som haglet har lämnat.”"},{"book":"2 Moseboken","chapter":"10","verse":"13","text":"Mose sträckte ut sin stav över Egyptens land och Herren (Jahve) förde en östanvind över landet, hela den dagen och hela natten, när det blev morgon förde östanvinden med sig gräshoppssvärmarna."},{"book":"2 Moseboken","chapter":"10","verse":"14","text":"Gräshoppssvärmarna kom upp över hela Egyptens land och stannade kvar inom hela Egyptens område (innanför Egyptens samtliga gränser), så tätt att dess like aldrig varit tidigare, och inte heller ska bli igen."},{"book":"2 Moseboken","chapter":"10","verse":"15","text":"De täckte hela marken så att den blev förmörkad, och de åt upp varenda planta i hela landet och all frukt från träden som haglet hade lämnat. Inte en enda tillstymmelse till något grönt, inget träd eller planta på fälten fanns kvar i hela Egyptens land."},{"book":"2 Moseboken","chapter":"10","verse":"16","text":"Då kallade farao snabbt på Mose och Aron och sa: ”Jag har syndat mot Herren er Gud (Jahve Elohim) och mot er."},{"book":"2 Moseboken","chapter":"10","verse":"17","text":"Förlåt nu min synd bara denna gång, be till Herren er Gud (Jahve Elohim) så att han tar bort denna död ifrån mig.”"},{"book":"2 Moseboken","chapter":"10","verse":"18","text":"Han [Mose] gick ut från farao och bad till Herren (Jahve)."},{"book":"2 Moseboken","chapter":"10","verse":"19","text":"Då vände Herren (Jahve) vinden så att den kom mycket starkt från väster och den förde bort gräshopporna och drev ut dem i Vasshavet. Inte en enda gräshoppa blev kvar inom hela Egyptens område (innanför Egyptens samtliga gränser)."},{"book":"2 Moseboken","chapter":"10","verse":"20","text":"Men Herren förhärdade (tillslöt) faraos hjärta och han lät inte Israels barn (söner) gå."},{"book":"2 Moseboken","chapter":"10","verse":"21","text":"Sedan sade Herren (Jahve) till Mose: ”Sträck ut din hand mot himlen och det ska bli mörkt över hela Egyptens land. Ett mörker som man kan ta på.” [Ps 105:28]"},{"book":"2 Moseboken","chapter":"10","verse":"22","text":"Mose sträckte ut sin hand mot himlen och det blev ett tjockt mörker över hela Egyptens land som varade i tre dagar."},{"book":"2 Moseboken","chapter":"10","verse":"23","text":"Den ene kunde inte se den andre och ingen kunde resa sig från sin plats på tre dagar. Men alla Israels söner (allt folk) hade ljus där de vistades."},{"book":"2 Moseboken","chapter":"10","verse":"24","text":"Farao kallade på Mose och sade: ”Gå, betjäna (håll gudstjänst för) Herren (Jahve). Lämna bara era fårflockar och boskapshjordar, era små kan också gå med er.”"},{"book":"2 Moseboken","chapter":"10","verse":"25","text":"Men Mose sade: Du måste också ge oss offer och brännoffer i våra händer, så att vi kan offra till Herren vår Gud (Jahve Elohim)."},{"book":"2 Moseboken","chapter":"10","verse":"26","text":"Vår boskap ska också gå med oss, inte en enda klöv ska lämnas bakom. Vi måste ta av dem för att betjäna Herren vår Gud (Jahve Elohim). Själva vet vi inte hur vi ska betjäna Herren (Jahve) förrän vi kommer dit."},{"book":"2 Moseboken","chapter":"10","verse":"27","text":"Men Herren förhärdade (tillslöt) faraos hjärta och han var ovillig att låta dem gå."},{"book":"2 Moseboken","chapter":"10","verse":"28","text":"Farao sa till honom: ”Gå bort från mig. Akta dig själv från att komma inför mitt ansikte igen, för på den dagen (som du gör det) kommer du att dö.”"},{"book":"2 Moseboken","chapter":"10","verse":"29","text":"Mose svarade: ”Som du önskar (du har sagt det), jag ska aldrig se ditt ansikte igen.”"}]}