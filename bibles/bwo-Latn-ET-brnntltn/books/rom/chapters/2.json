{"data":[{"book":"Rom","chapter":"2","verse":"1","text":"Nee k'osh ashaats angshirwono nee ntokish bíyats nwebitwo deshatsne, k'osh ashaats ni angshor n tookatse niangshiri, nee k'osh ashaats angshfetsat, n angshts ashman b́ k'alirwoniye nk'aliri."},{"book":"Rom","chapter":"2","verse":"2","text":"Mank'o k'aliru ashuwotsats, Ik'o boosh wotituwo boosh b́ angshiruwok'o danfone."},{"book":"Rom","chapter":"2","verse":"3","text":"Nee ashono! mank'o k'aliru ashuwotsats angishfetsat, bo bok'aliruwo nk'alor Ik' angishi shirotse nkeeshtsok'o neesh arefa?"},{"book":"Rom","chapter":"2","verse":"4","text":"Himo Ik'o b́ sheeng wotonat jam falk b́woto, noosh b́ k'amonwere bí ankattsono ngac'iri? Ik'o sheeng b́ woto noosh bíayiyi, neen n morrosh naandre eto maants jishosh b́wotok'o danatsneya?"},{"book":"Rom","chapter":"2","verse":"5","text":"Eshe nee n morrosh naandre eto nk'aztsotsnat maac'o kup' nwottsotse Ik'i fayonat ari angshon b́be'et aawots fayo niats bí ayituwok'owe nk'aliri."},{"book":"Rom","chapter":"2","verse":"6","text":"2:6 Dub. 62:12; Ari. 24:12  Ik'o ik ikuwotssh bofinok'oye boosh b́ imeti."},{"book":"Rom","chapter":"2","verse":"7","text":"Sheeng finats kup'de'er údonat mangon t'afrawu kashonowere geyiruwotssh Ik'o boosh dúre dúri kasho imetuwe."},{"book":"Rom","chapter":"2","verse":"8","text":"Botooki keewo geyiruwotsi, ari keewosh azazerawwotsnat gondosh azazeyiru gonduowotsatsomó Ik'i fayonat kaak k'iro boats weetuwe."},{"book":"Rom","chapter":"2","verse":"9","text":"Shin shino ayhudiwotsats maantsnowere Ik'i ash woterawwotsats gond finiru ash jamwotsats gond bek'onat kic'on weetuwe."},{"book":"Rom","chapter":"2","verse":"10","text":"Ernmó sheeng keewo kaliru ash jamats Ayhudi wotowa Ik'i ashwoterawwotsi wotowa údono mango jeeno boosh imetuwe."},{"book":"Rom","chapter":"2","verse":"11","text":"2:11 Iwi. 10:17  Ik'oniye ashuwotsi boga bogshraake."},{"book":"Rom","chapter":"2","verse":"12","text":"Nemo bodeshawo morr finiru jamwots nemo bot'ut'alor t'afitúne, nemonowere deshfetsr morr finiru jamwotsmó nemon bo ats angshetuwe."},{"book":"Rom","chapter":"2","verse":"13","text":"Ik' shinatse kááwu wotituwots nemo shisht finats jitsiruwotsiye bako nemo shisht finats jitsrawotsiyaliye."},{"book":"Rom","chapter":"2","verse":"14","text":"Nem deshaw Ik' ash woterawwots bo azeewon nemo bí azaziru keewo kalirune, man weeron nemo bot'ut'aloru botookk wotts azeeyi nemo bodetstsotse k'alosh boon b́geyituwo danfnee."},{"book":"Rom","chapter":"2","verse":"15","text":"Bo keewanúwere nemi etiru jam keewo bo nibats b́ guut'ets b́ wotok'o kitsiruwe, aaninuere bonibo boats gawituwe, ikn ikno boon bonibo b́gac'iti, ikn iknonomó boon b́ tep'eti."},{"book":"Rom","chapter":"2","verse":"16","text":"Han sháánon b́be'etwere, taa t nabiru doo shishi aap'ok'on Ik'o Iyesus Krstos weeron ashuwots ááshon bofints keewats b́ angshit aawotse."},{"book":"Rom","chapter":"2","verse":"17","text":"Hamb, nee «Ayhudi taane» etirune, nematse nte'eyiri, Ik'k nwottsosho bogtaana etaat ni'it'iri."},{"book":"Rom","chapter":"2","verse":"18","text":"Nee Ik' ettso danfnee, Muse nemo ndantsotse sheeng fino danfnee."},{"book":"Rom","chapter":"2","verse":"19","text":"«Nee dogwotsi jishiruwo taane, t'aluwotse faúwotssho sháán taane,"},{"book":"Rom","chapter":"2","verse":"20","text":"Danawwotssh dano kitsituwe, nanaúwotsno danituwe» níetiri, mank'o, «Muse nemon dano s'eenon detsfe» níetiri,"},{"book":"Rom","chapter":"2","verse":"21","text":"K'oshuwotsi daniruwo nwotor bére ntooko eegishe daniyo nk'azi? úp'mk'ayere nietiri, nemon úmp'e n úmp'iri,"},{"book":"Rom","chapter":"2","verse":"22","text":"Wido amk'ayere etirune, nemo wide niamiri, nee Woteraw Ik'uwotsi wic'irune, bo Ik' k'oni moowwotsno fa'o nbiik'iri."},{"book":"Rom","chapter":"2","verse":"23","text":"Nee Ik'i nemwotsne n'it'ri, ernmó b́nemman gakat Ik'o ngac'iri."},{"book":"Rom","chapter":"2","verse":"24","text":"2:24 Isa. 52:5  Manuwere, «It ayhudiwotsatse tuutson Ik'i shútso Ik' danawu ashuwotsoke c'ashetwe» ett guut'etsok'one."},{"book":"Rom","chapter":"2","verse":"25","text":"Gof amo arikon neesh b́ sheenget nemo nkotaale, nemo n gaaketka wotiyalmó gof niamo gofo niamawok'owe b́taaweti."},{"book":"Rom","chapter":"2","verse":"26","text":"Mansha gof amaaw Ik' ashwoterawwots jiro nemi tzaziyo b́kotetka wotiyal gofo am b́ k'azo gof bíamtsok'o tawetwoshna?"},{"book":"Rom","chapter":"2","verse":"27","text":"Nee guut'ets nemo detstsonat gof amtso wotar nemo ngakal b́ meetson gof amawo wotar nemo s'eentsiru Ik' ash woteraw jiro níyats angshituwe."},{"book":"Rom","chapter":"2","verse":"28","text":"Eshe shúúts mec'ron Ayhudi wottso ari ayhudiyaliye, mank'owere úratse be'eyiru meetson gof amo ari gof amaliyee."},{"book":"Rom","chapter":"2","verse":"29","text":"2:29 Iwi. 30:6  Ari Ayhudiwo b́gitsitse Ayhudi wottsoniye, ari gof amonwere Ik'i shayiron S'ayinon wotit nibotse gof amoniye bako nemon guut'etsok'on meetson gof amaliyee. Eshe hannaari asho údo b́dek'et Ik'okna bako ashoknaliye."}]}