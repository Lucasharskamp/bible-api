{"data":[{"book":"1 Ebyomumirembe","chapter":"12","verse":"1","text":"Bano be basajja abajja eri Dawudi e Zikulagi, gye yali yeekwese Sawulo mutabani wa Kiisi, era be bamu ku bamuyamba mu lutalo."},{"book":"1 Ebyomumirembe","chapter":"12","verse":"2","text":"Baalina obusaale, era nga balasa bulungi, n’okuvuumuula nga bavuumuula amayinja n’emikono gyabwe egya ddyo n’egya kkono, ate nga balina oluganda ne Sawulo ow’ekika kya Benyamini."},{"book":"1 Ebyomumirembe","chapter":"12","verse":"3","text":"Akiyezeeri ye yali omukulu, muganda we Yowaasi n’amuddirira, bombi nga batabani ba Semaa Omugibeya;"},{"book":"1 Ebyomumirembe","chapter":"12","verse":"4","text":"ne Isumaya Omugibyoni, omusajja omuzira ku bali amakumi asatu, era omukulu waabwe;"},{"book":"1 Ebyomumirembe","chapter":"12","verse":"5","text":"ne Eruzayi, ne Yerimosi, ne Beyaliya, ne Semaliya, ne Sefatiya Omukalufu;"},{"book":"1 Ebyomumirembe","chapter":"12","verse":"6","text":"ne Erukaana, ne Issiya, ne Azaleri, ne Yowezeeri, ne Yasobeyamu, Abakoola;"},{"book":"1 Ebyomumirembe","chapter":"12","verse":"7","text":"ne Yowera ne Zebadiya, batabani ba yerokamu ow’e Gedoli."},{"book":"1 Ebyomumirembe","chapter":"12","verse":"8","text":"Abamu ku Bagaadi be yawula ku bannaabwe, ne bagenda eri Dawudi ku kigo kye mu ddungu. Baali basajja b’amaanyi abazira nga balina amafumu n’engabo era nga beetegefu okulwana. Amaaso gaabwe gaali nga ag’empologoma, era nga bawenyuka emisinde ng’empeewo mu nsozi."},{"book":"1 Ebyomumirembe","chapter":"12","verse":"9","text":"Ezeri ye yali omukulu waabwe,"},{"book":"1 Ebyomumirembe","chapter":"12","verse":"10","text":"ne Misumanna nga ye wookuna, ne Yeremiya nga ye wookutaano,"},{"book":"1 Ebyomumirembe","chapter":"12","verse":"11","text":"ne Attayi nga ye w’omukaaga, ne Eryeri nga ye w’omusanvu,"},{"book":"1 Ebyomumirembe","chapter":"12","verse":"12","text":"ne Yokanaani nga ye wa munaana, ne Eruzabadi nga ye wa mwenda,"},{"book":"1 Ebyomumirembe","chapter":"12","verse":"13","text":"ne Yeremiya nga ye wa kkumi, ne Makubannayi nga ye wa kkumi n’omu."},{"book":"1 Ebyomumirembe","chapter":"12","verse":"14","text":"Abagaadi abo baali baduumizi ba ggye, era asembayo mu bukulu ng’aduumira ekibinja eky’abantu lukumi."},{"book":"1 Ebyomumirembe","chapter":"12","verse":"15","text":"Era abo be basajja abaasomoka omugga Yoludaani, mu mwezi ogw’olubereberye, amazzi gaagwo bwe gaabimba ne ganjaala ku ttale ne bagoba abo bonna abaabeeranga mu biwonvu, ebuvanjuba era n’ebugwanjuba."},{"book":"1 Ebyomumirembe","chapter":"12","verse":"16","text":"Abamu ku basajja ba Benyamini ne Yuda nabo beegatta ku Dawudi mu kigo kye."},{"book":"1 Ebyomumirembe","chapter":"12","verse":"17","text":"Dawudi n’afuluma okubasisinkana, n’abagamba nti, “Bwe muba muzze gye ndi mu mirembe, okunyamba, ndimwetegefu okubasembeza. Naye obanga muzze okundyamu olukwe eri abalabe bange, ate nga sirina musango, Katonda wa bajjajjaffe akirabe era abanenye.”"},{"book":"1 Ebyomumirembe","chapter":"12","verse":"18","text":"Awo Omwoyo n’aka ku Amasayi, omukulu w’abo amakumi asatu, n’ayogera nti,"},{"book":"1 Ebyomumirembe","chapter":"12","verse":"19","text":"Abasajja abamu ab’ekika kya Manase ne badda ku ludda lwa Dawudi, bwe yagenda n’Abafirisuuti okutabaala Sawulo newaakubadde nga ye n’abasajja be tebayamba Abafirisuuti kubanga oluvannyuma lw’okwetesaganyaamu, abakungu b’Abafirisuuti baamugoba. Baagamba nti, “Bw’anadda ku ludda lwa mukama we Sawulo, tunaagwa mu katyabaga.”"},{"book":"1 Ebyomumirembe","chapter":"12","verse":"20","text":"Dawudi bwe yali ng’agenda e Zikulagi, abasajja ab’ekika kya Manase abaasalawo okumwegattako baali: Aduna, ne Yozabadi, ne Yediyayaeri, ne Mikayiri, ne Yozabadi, ne Eriku, ne Zirresayi, n’abakungu abaakuliranga ebibinja eby’olukumi mu Manase."},{"book":"1 Ebyomumirembe","chapter":"12","verse":"21","text":"Baayamba nnyo Dawudi okulwana n’ebibinja bya bayeekera, kubanga bonna baali baserikale bazira, ate nga baduumizi mu ggye lye."},{"book":"1 Ebyomumirembe","chapter":"12","verse":"22","text":"Buli lwakyanga nga wabeerawo abasajja abajja okuyamba ate era n’okwegatta ku Dawudi, okutuusa eggye lye bwe lyafuuka eddene, ery’amaanyi."},{"book":"1 Ebyomumirembe","chapter":"12","verse":"23","text":"Guno gwe muwendo gw’abasajja abaali beetegekedde olutalo abajja eri Dawudi e Kebbulooni, okuggya obwakabaka ku Sawulo okubumuwa, ng’ekigambo kya Mukama bwe kyali:"},{"book":"1 Ebyomumirembe","chapter":"12","verse":"24","text":"abasajja ba Yuda abaakwatanga engabo n’effumu baali kakaaga mu lunaana abeetegese okulwana;"},{"book":"1 Ebyomumirembe","chapter":"12","verse":"25","text":"abasajja ba Simyoni, baali kasanvu mu kikumi;"},{"book":"1 Ebyomumirembe","chapter":"12","verse":"26","text":"abasajja ba Leevi, enkumi nnya mu lukaaga;"},{"book":"1 Ebyomumirembe","chapter":"12","verse":"27","text":"ng’omwo mwe muli Yekoyaada omukulu w’ennyumba ya Alooni n’abasajja enkumi ssatu mu lusanvu;"},{"book":"1 Ebyomumirembe","chapter":"12","verse":"28","text":"ne Zadooki omuvubuka omulwanyi era omuzira, n’abakungu okuva mu nnyumba ye amakumi abiri mu babiri."},{"book":"1 Ebyomumirembe","chapter":"12","verse":"29","text":"Abalala baali abasajja aba Benyamini, baganda ba Sawulo, nga bali enkumi ssatu, era okutuusa ku lunaku olwo abo baali banyweredde ku ludda lwa Sawulo;"},{"book":"1 Ebyomumirembe","chapter":"12","verse":"30","text":"abasajja aba Efulayimu, abalwanyi abazira, ng’era batutumufu mu nda zaabwe, baali emitwalo ebiri mu lunaana;"},{"book":"1 Ebyomumirembe","chapter":"12","verse":"31","text":"abasajja ku kitundu eky’ekika kya Manase, abaayatulwa erinnya okujja okufuula Dawudi kabaka baali omutwalo gumu mu kanaana;"},{"book":"1 Ebyomumirembe","chapter":"12","verse":"32","text":"abasajja aba Isakaali abategeera ebiseera, ne bamanya ebigwanidde Isirayiri baali abakulembeze ebikumi bibiri, n’ab’eŋŋanda zaabwe bonna abaabagobereranga;"},{"book":"1 Ebyomumirembe","chapter":"12","verse":"33","text":"abasajja aba Zebbulooni, nga baserikale bamanyirivu mu by’entalo, nga balina buli kya kulwanyisa kyonna, abayamba Dawudi n’omutima gumu baali emitwalo etaano;"},{"book":"1 Ebyomumirembe","chapter":"12","verse":"34","text":"abasajja aba Nafutaali baali abakulu lukumi, n’abasajja abaakwatanga engabo n’amafumu nga bali emitwalo esatu mu kasanvu;"},{"book":"1 Ebyomumirembe","chapter":"12","verse":"35","text":"abasajja aba Ddaani baali emitwalo ebiri mu kanaana mu lukaaga;"},{"book":"1 Ebyomumirembe","chapter":"12","verse":"36","text":"abasajja aba Aseri, nga baserikale bamanyirivu mu ntalo baali emitwalo ena;"},{"book":"1 Ebyomumirembe","chapter":"12","verse":"37","text":"emitala wa Yoludaani, wavaayo abasajja aba Lewubeeni, aba Gaadi, n’ekitundu ky’ekika kya Manase, abaalina ebyokulwanyisa ebya buli ngeri, nga bali emitwalo kkumi n’ebiri."},{"book":"1 Ebyomumirembe","chapter":"12","verse":"38","text":"Abo bonna baali basajja balwanyi abeewaayo mu bitiibwa byabwe."},{"book":"1 Ebyomumirembe","chapter":"12","verse":"39","text":"Eyo ne bamalayo ennaku ssatu ne Dawudi nga balya, nga banywa, ebyo ab’eŋŋanda zaabwe bye baali babasibiridde."},{"book":"1 Ebyomumirembe","chapter":"12","verse":"40","text":"Ate era waaliyo ne baliraanwa baabwe ab’e Isakaali, ne Zebbulooni, ne Nafutaali abaabaleeteranga emmere ku ndogoyi, ne ku ŋŋamira, ne ku nnyumbu ne ku nte, era baalina eŋŋaano nnyingi, ne keeke ez’ettiini, n’ebirimba eby’ezabbibu, n’omwenge, n’amafuta, n’ente n’endiga. Baasanyuka essanyu lingi nnyo nnyini mu Isirayiri."}]}