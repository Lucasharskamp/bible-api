{"data":[{"book":"Numbers","chapter":"25","verse":"1","text":"Di madagoaa digau Israel nogo noho i nadau hale laa i di gowaa mehanga gonduu o Acacia, nia daane ga daamada gaa hai di huaidu be di manu gi nia ahina Moab ala i di gowaa deelaa.25.1 Hagagida 2.14"},{"book":"Numbers","chapter":"25","verse":"2","text":"Nia ahina aanei gu gahi mai nia daane gi nadau hagamiami daumaha i nadau daumaha gi di god o Moab. Digau Israel guu gai nia meegai mo di daumaha gi di god"},{"book":"Numbers","chapter":"25","verse":"3","text":"Baal o Peor, gei Dimaadua gu hagawelewele gi digaula,"},{"book":"Numbers","chapter":"25","verse":"4","text":"ga helekai gi Moses, “Laha mai nia dagi Israel de hagalongo huogodoo, daaligidia digaula gii mmade i di laangi madammaa, gei Au ga hagalee hagawelewele gi digaula.”"},{"book":"Numbers","chapter":"25","verse":"5","text":"Moses ga helekai gi ana dagi hai hegau, “Tangada nei mo tangada nei i goodou le e daaligi gii mmade nia daangada huogodoo o dono madawaawa ala nogo daumaha gi di Baal o Peor.”"},{"book":"Numbers","chapter":"25","verse":"6","text":"Di madagoaa hua deelaa, gei taane Israel gaa lahi dana ahina Midian gi lodo dono hale laa i mua nnadumada o Moses mo nia daangada i di nadau tuu lodo huaidu i di bontai i di Hale laa Dimaadua."},{"book":"Numbers","chapter":"25","verse":"7","text":"Di madagoaa Phinehas, tama daane a Eleazar, dela go tama daane Aaron, go tangada hai mee dabu, ne mmada gi di mee deenei, geia ga du gi nua ga hagatanga gi daha mo tagabuulinga dangada. Mee gaa kae dana daalo,"},{"book":"Numbers","chapter":"25","verse":"8","text":"ga daudali taane deelaa mo di ahina gi lodo di hale laa, ga daalo meemaa dogolua gi taalo. Di hai deenei dela ne hai, gei taumagi damana dela nogo haga huaidu digau Israel gu hagalee."},{"book":"Numbers","chapter":"25","verse":"9","text":"Di magi deenei la gu daaligi ana daangada e madalua maa haa mana (24,000)."},{"book":"Numbers","chapter":"25","verse":"10","text":"Dimaadua ga helekai gi Moses,"},{"book":"Numbers","chapter":"25","verse":"11","text":"“Idimaa mai di mee a Phinehas dela ne hai, Au gu hagalee hagawelewele gi digau Israel. Mee nogo hagalee dumaalia bolo digaula e daumaha gi di ingoo hua di god i daha mo Au, deelaa dagu mee digi haga huaidu ina digaula i lodo dogu hagawelewele."},{"book":"Numbers","chapter":"25","verse":"12","text":"Helekai gi mee bolo Au gaa hai dagu hagababa gi mee, di hagababa dela ga noho hua beelaa i lodo nia madagoaa huogodoo ala ga loomoi."},{"book":"Numbers","chapter":"25","verse":"13","text":"Mee mo dono hagadili la gu haga noho hagadahi bolo e hai digau hai mee dabu, idimaa mee digi dumaalia; gi nia daangada e hai baahi mai gi di Au, guu hai di haga mehede o nia hala o nia daangada.”"},{"book":"Numbers","chapter":"25","verse":"14","text":"Di ingoo tangada Israel dela ne daaligi dalia di ahina Midian la go Zimri, tama daane ni Salu, go di tagi o di madahaanau i lodo di madawaawa Simeon."},{"book":"Numbers","chapter":"25","verse":"15","text":"Di ingoo di ahina la go Cozbi. Dono damana go Zur, di tagi ni dahi madahaanau llauehe digau Midian."},{"book":"Numbers","chapter":"25","verse":"16","text":"Dimaadua ga helekai gi Moses,"},{"book":"Numbers","chapter":"25","verse":"17","text":"“Heebagi gi digau Midian, hunahuna ina digaula,"},{"book":"Numbers","chapter":"25","verse":"18","text":"idimaa digaula ala ne hai nadau mee huaidu adu gi goodou i di nadau halahalau goodou i Peor, mo i di ahina go Cozbi dela ne daaligi i di madagoaa taumagi i Peor.”"}]}