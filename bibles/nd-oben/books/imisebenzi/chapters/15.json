{"data":[{"book":"Imisebenzi","chapter":"15","verse":"1","text":"Amadoda athile eza e-Antiyokhi evela eJudiya, afika afundisa abazalwane esithi: “Ngaphandle kokuthi lisokwe ngendlela yomkhuba eyafundiswa nguMosi lingeke lisindiswe.”"},{"book":"Imisebenzi","chapter":"15","verse":"2","text":"Lokhu kwenza uPhawuli loBhanabhasi baphikisana labo kakhulu. Ngakho uPhawuli loBhanabhasi bakhethwa kanye lamanye amakholwa ukuthi baye eJerusalema ukuyabona abapostoli labadala ngaloludaba."},{"book":"Imisebenzi","chapter":"15","verse":"3","text":"Ibandla labavalelisa. Bathi bedabula eFenikhiya leSamariya balandisa ngokuthi abeZizwe basebephendukile. Indaba le yathokozisa bonke abazalwane."},{"book":"Imisebenzi","chapter":"15","verse":"4","text":"Bafika eJerusalema bemukelwa kuhle libandla langabapostoli labadala, bababikela konke uNkulunkulu ayekwenzile ngabo."},{"book":"Imisebenzi","chapter":"15","verse":"5","text":"Kwasekusithi amanye amakholwa ayengawoluhlu lwabaFarisi asukuma athi, “AbeZizwe kumele basokwe njalo batshelwe ukuthi balandele umthetho kaMosi.”"},{"book":"Imisebenzi","chapter":"15","verse":"6","text":"Abapostoli labadala bahlangana bakhuluma ngalindaba."},{"book":"Imisebenzi","chapter":"15","verse":"7","text":"Ngemva kokuphikisana okukhulu uPhethro wasukuma wakhuluma kubo wathi: “Bazalwane, liyakwazi ukuthi esikhathini esedluleyo uNkulunkulu wangikhetha phakathi kwenu ukuthi abeZizwe bezwe kwezami izindebe ilizwi levangeli bakholwe."},{"book":"Imisebenzi","chapter":"15","verse":"8","text":"UNkulunkulu owazi inhliziyo watshengisa ukuthi uyabemukela ngokubapha uMoya oNgcwele, njengalokhu akwenzayo kithi."},{"book":"Imisebenzi","chapter":"15","verse":"9","text":"Kenzanga umahluko phakathi kwethu labo, ngoba wahlanza inhliziyo zabo ngokukholwa."},{"book":"Imisebenzi","chapter":"15","verse":"10","text":"Pho-ke lizamelani ukulinga uNkulunkulu ngokwethesa abafundi beZizweni ijogwe thina labokhokho bethu esehluleka ukulithwala?"},{"book":"Imisebenzi","chapter":"15","verse":"11","text":"Hatshi! Sikholwa ukuthi sisindiswa ngomusa weNkosi uJesu, njengabo labo.”"},{"book":"Imisebenzi","chapter":"15","verse":"12","text":"Wonke umhlangano wathula zwi balalela uBhanabhasi loPhawuli belandisa ngemimangaliso lezimanga uNkulunkulu ayezenzile kwabeZizwe ngabo."},{"book":"Imisebenzi","chapter":"15","verse":"13","text":"Bathi sebeqedile uJakhobe wakhuluma wathi: “Bazalwane, ake lingilalele."},{"book":"Imisebenzi","chapter":"15","verse":"14","text":"USimoni usesilandisele ngokuthi ekuqaleni uNkulunkulu watshengisa njani ukunakekela kwakhe abeZizwe ngokukhetha phakathi kwabo abantu ukuba babe ngabakhe."},{"book":"Imisebenzi","chapter":"15","verse":"15","text":"Amazwi abaphrofethi ayavumelana lalokhu, njengalokhu kulotshiwe ukuthi:"},{"book":"Imisebenzi","chapter":"15","verse":"16","text":"‘Ngemva kwalokhu ngizabuya"},{"book":"Imisebenzi","chapter":"15","verse":"17","text":"ukwenzela ukuthi lonke uluntu luyidinge iNkosi,"},{"book":"Imisebenzi","chapter":"15","verse":"18","text":"ezivele zisaziwa kusukela endulo."},{"book":"Imisebenzi","chapter":"15","verse":"19","text":"Ngokubona kwami, kakumelanga sikwenze kube lukhuni kwabeZizwe abaphendukela kuNkulunkulu."},{"book":"Imisebenzi","chapter":"15","verse":"20","text":"Esikhundleni salokho, kasibalobeleni sibatshele ukuthi baxwaye ukudla okungcoliswe yizithombe, lokuhlobonga, lenyama yenyamazana ekhanyiweyo lobubende."},{"book":"Imisebenzi","chapter":"15","verse":"21","text":"Phela uMosi sekwatshunyayelwa ngaye kuwo wonke amadolobho kusukela ekuqaleni njalo kufundwa ngaye emasinagogweni amaSabatha wonke.”"},{"book":"Imisebenzi","chapter":"15","verse":"22","text":"Abapostoli labadala kanye lebandla lonke bamisa ukukhetha abanye babo ukuthi babathume e-Antiyokhi loPhawuli loBhanabhasi. Bakhetha uJudasi owayethiwa nguBhasabhasi, loSayilasi, la engamadoda amabili ayengabakhokheli kubazalwane."},{"book":"Imisebenzi","chapter":"15","verse":"23","text":"Babaphathisa incwadi le:"},{"book":"Imisebenzi","chapter":"15","verse":"24","text":"Sesizwile ukuthi bakhona abasuka kithi bengelamvumo yethu bafika balidunga, bedida ingqondo zenu ngalokho ababekutsho."},{"book":"Imisebenzi","chapter":"15","verse":"25","text":"Ngakho sivumelene sonke ukukhetha amadoda athile ukuthi siwathumele kini labangane bethu abathandekayo, uBhanabhasi loPhawuli,"},{"book":"Imisebenzi","chapter":"15","verse":"26","text":"amadoda adele impilo zawo ngenxa yebizo leNkosi yethu uJesu Khristu."},{"book":"Imisebenzi","chapter":"15","verse":"27","text":"Ngakho sithumela uJudasi loSayilasi ukugcwalisa ngomlomo lokhu esikulobayo."},{"book":"Imisebenzi","chapter":"15","verse":"28","text":"Kubonakale kufanele kuMoya oNgcwele lakithi ukuthi singalethesi omthwalo omkhulu ngaphandle kwezimiso lezi:"},{"book":"Imisebenzi","chapter":"15","verse":"29","text":"Xwayani ukudla okunikelwe ezithombeni, ububende, inyama yenyamazana ekhanyiweyo kanye lokuhlobonga. Lizabe lenze kuhle nxa lizixwaya lezizinto."},{"book":"Imisebenzi","chapter":"15","verse":"30","text":"Bawavalelisa amadoda ahamba aya e-Antiyokhi, lapho afika ahlanganisa ibandla ndawonye ethula incwadi."},{"book":"Imisebenzi","chapter":"15","verse":"31","text":"Abantu bayibala bathokoza ngenxa yamazwi ayo akhuthazayo."},{"book":"Imisebenzi","chapter":"15","verse":"32","text":"UJudasi loSayilasi, bona ngokwabo ababengabaphrofethi, bakhuluma okunengi ukukhuthaza lokuqinisa abazalwane."},{"book":"Imisebenzi","chapter":"15","verse":"33","text":"Sebehlale isikhathi esithile khonapho, abazalwane babavalelisa ngesibusiso sokuthula sebebuyela kulabo ababathumayo. ["},{"book":"Imisebenzi","chapter":"15","verse":"34","text":"Kodwa uSayilasi wakhetha ukusala khona.]15.34 Livesi ayikho kwamanye amaBhayibhili esiLungu."},{"book":"Imisebenzi","chapter":"15","verse":"35","text":"Kodwa uPhawuli loBhanabhasi basala e-Antiyokhi, lapho bona kanye labanye abanengi bafundisa njalo batshumayela ilizwi leNkosi."},{"book":"Imisebenzi","chapter":"15","verse":"36","text":"Emva kwesikhatshanyana uPhawuli wathi kuBhanabhasi, “Kasibuyele emuva siyebona abazalwane emadolobheni wonke esitshumayele khona ilizwi leNkosi ukuthi baqhuba njani.”"},{"book":"Imisebenzi","chapter":"15","verse":"37","text":"UBhanabhasi wayefuna ukuthi bahambe loJohane, owayethiwa nguMakho,"},{"book":"Imisebenzi","chapter":"15","verse":"38","text":"kodwa uPhawuli wakubona kungafanele ukuhamba laye ngoba wayeke wabafulathela besePhamfiliya kaze aqhubeka labo emsebenzini."},{"book":"Imisebenzi","chapter":"15","verse":"39","text":"Baphikisana kakubi baze bacina betshiyana. UBhanabhasi wamthatha uMakho bawelela eSiphrasi,"},{"book":"Imisebenzi","chapter":"15","verse":"40","text":"kodwa uPhawuli wakhetha ukuhamba loSayilasi, basuka bebekwe ngabazalwane emuseni weNkosi."},{"book":"Imisebenzi","chapter":"15","verse":"41","text":"Wahamba phakathi kwe-Asiriya leSilisiya eqinisa amabandla."}]}