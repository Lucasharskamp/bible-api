{"data":[{"book":"1 Mose","chapter":"9","verse":"1","text":"Afei, Onyankopɔn hyiraa Noa ne ne mmabarima no ka kyerɛɛ wɔn se, “Monwo, na monyɛ bebree nhyɛ asase so ma."},{"book":"1 Mose","chapter":"9","verse":"2","text":"Mo ho hu ne mo ho suro bɛtɔ mmoa a wɔwɔ asase so nyinaa ne wim nnomaa nyinaa ne abɔde a wɔwɔ asase so ne nsu mu mpataa nyinaa so. Wɔn nyinaa hyɛ mo nsa."},{"book":"1 Mose","chapter":"9","verse":"3","text":"Biribiara a nkwa wɔ mu, na ɛkeka ne ho no bɛyɛ mo aduan. Sɛnea mede nhabammono hyɛɛ mo nsa no, afei de, mede biribiara ma mo."},{"book":"1 Mose","chapter":"9","verse":"4","text":"“Nanso ɛnsɛ sɛ mowe aboa a wontwaa ne mene mmaa ne mogya no ngui no nam."},{"book":"1 Mose","chapter":"9","verse":"5","text":"Na wo nkwa de, nea ɛbɛyɛ biara, mebisa ho akontaabu. Onipa a okum ne yɔnko nipa no, mebisa no ho asɛm. Mpo, aboa biara a obekum onipa no, mewɔ saa aboa no nso asɛmmisa. Mebisa onipa kra ho asɛm."},{"book":"1 Mose","chapter":"9","verse":"6","text":"“Obiara a ohwie onipa mogya gu no,"},{"book":"1 Mose","chapter":"9","verse":"7","text":"Mo de, monwo, na monyɛ bebree. Mo ase mfɛe wɔ asase so, na monnɔɔso.”"},{"book":"1 Mose","chapter":"9","verse":"8","text":"Afei, Onyankopɔn ka kyerɛɛ Noa ne ne mmabarima a wɔka ne ho no se,"},{"book":"1 Mose","chapter":"9","verse":"9","text":"“Nnɛ, me ne mo ne mo asefo a wɔbɛwo wɔn no"},{"book":"1 Mose","chapter":"9","verse":"10","text":"ne abɔde biara a nkwa wɔ mu a na wɔwɔ mo nkyɛn wɔ Adaka no mu yɛ apam: nnomaa, nyɛmmoa ne wuram mmoa a wɔne mo fi Adaka no mu bae no nyinaa, ne abɔde biara a nkwa wɔ mu a wɔwɔ asase so."},{"book":"1 Mose","chapter":"9","verse":"11","text":"Me ne mo yɛ mʼapam sɛ: Meremfa nsuyiri nsɛe abɔde biara a nkwa wɔ mu a ɛwɔ asase so. Saa ara nso na meremfa nsuyiri nsɛe asase bio da.”"},{"book":"1 Mose","chapter":"9","verse":"12","text":"Na Onyankopɔn kae se, “Eyi ne apam a me, Onyankopɔn, ne mo ne abɔde a nkwa wɔ mu biara a wɔka mo ho no ne nkyirimma nyinaa reyɛ no ho nsɛnkyerɛnne."},{"book":"1 Mose","chapter":"9","verse":"13","text":"Mato me nyankontɔn wɔ omununkum mu. Ɛno na ɛbɛyɛ apam a ɛbɛda me ne asase ntam."},{"book":"1 Mose","chapter":"9","verse":"14","text":"Bere biara a mede omununkum bɛba asase ani, na sɛ nyankontɔn pue wɔ omununkum no mu a,"},{"book":"1 Mose","chapter":"9","verse":"15","text":"mɛkae mʼapam a ɛda me ne mo ne abɔde a nkwa wɔ mu ahorow no nyinaa ntam. Nsuyiri a ɛbɛsɛe abɔde a nkwa wɔ mu no nyinaa remma da biara da bio."},{"book":"1 Mose","chapter":"9","verse":"16","text":"Bere biara a nyankontɔn bɛto wɔ omununkum mu no, mehu na makae apam a ɛwɔ hɔ daa a ɛda me, Onyankopɔn, ne abɔde a nkwa wɔ mu ahorow nyinaa a wɔwɔ asase yi so no ntam no.”"},{"book":"1 Mose","chapter":"9","verse":"17","text":"Enti Onyankopɔn ka kyerɛɛ Noa se, “Eyi ne apam a me ne abɔde biara a nkwa wɔ mu a wɔwɔ asase yi so ayɛ no ho nsɛnkyerɛnne.”"},{"book":"1 Mose","chapter":"9","verse":"18","text":"Eyinom ne Noa mmabarima a wofi Adaka no mu bae: Sem, Ham ne Yafet. Ham na ɔwoo Kanaan."},{"book":"1 Mose","chapter":"9","verse":"19","text":"Eyinom ne Noa mmabarima. Wɔn mu na nnipa a wɔahwete wɔ asase so nyinaa fi bae."},{"book":"1 Mose","chapter":"9","verse":"20","text":"Noa yɛ okuafo a odii kan. Ɔyɛɛ bobeturo."},{"book":"1 Mose","chapter":"9","verse":"21","text":"Da bi, ɔnom bobesa no bi bow ma ɔdaa ne ntamadan mu adagyaw."},{"book":"1 Mose","chapter":"9","verse":"22","text":"Ham a ɔwoo Kanaan no kɔtoo nʼagya Noa sɛ ɔda adagyaw. Ofii hɔ no, ɔkɔbɔɔ ne nuabarimanom baanu no amanneɛ."},{"book":"1 Mose","chapter":"9","verse":"23","text":"Enti Sem ne Yafet faa atade de guu wɔn mmati so, kɔɔ nkyirinkyiri de kɔkataa wɔn agya adagyaw so. Na wɔn ani nkyerɛ wɔn agya nti, wɔanhu nʼadagyaw mu."},{"book":"1 Mose","chapter":"9","verse":"24","text":"Bere a Noa ani so tetew no, na ohuu sɛnea ne kaakyiri no ayɛ no,"},{"book":"1 Mose","chapter":"9","verse":"25","text":"ɔkae se,"},{"book":"1 Mose","chapter":"9","verse":"26","text":"Noa kaa bio se,"},{"book":"1 Mose","chapter":"9","verse":"27","text":"Onyankopɔn ntrɛw Yafet ase ne nʼasase mu."},{"book":"1 Mose","chapter":"9","verse":"28","text":"Nsuyiri no akyi no, Noa tenaa ase mfe ahaasa ne aduonum."},{"book":"1 Mose","chapter":"9","verse":"29","text":"Noa dii mfe ahankron ne aduonum, ansa na ɔrewu."}]}