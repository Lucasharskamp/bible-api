{"data":[{"book":"मार्क","chapter":"14","verse":"1","text":"वल्हांडण व बेखमीर भाकरीच्या सणाच्या दोन दिवस अगोदर मुख्य याजक लोक आणि नियमशास्त्राचे शिक्षक कपटाने त्यास धरून जिवे मारण्याचा मार्ग शोधीत होते."},{"book":"मार्क","chapter":"14","verse":"2","text":"कारण ते म्हणत होते “आपण ते सणात करू नये नाही तर लोक दंगा करतील.”"},{"book":"मार्क","chapter":"14","verse":"3","text":"येशू बेथानी येथे शिमोन कुष्ठरोगी याच्या घरी मेजावर जेवायला बसला असता कोणीएक स्त्री वनस्पतीपासून बनवलेल्या शुद्ध सुगंधी तेलाची फार मौल्यवान अलाबास्त्र कुपी घेऊन आली. तिने अलाबास्त्र कुपी फोडली आणि सुगंधी तेल येशूच्या डोक्यावर ओतले."},{"book":"मार्क","chapter":"14","verse":"4","text":"तेथे असलेले काही लोक रागावले, ते एकमेकांना म्हणाले, “सुगंधी तेलाचा असा नाश व्हावा हे बरे नाही."},{"book":"मार्क","chapter":"14","verse":"5","text":"कारण हे सुगंधी तेल तीनशे सोन्याच्या नाण्यापेक्षा अधिक किंमतीला विकता आले असते आणि ते पैसे गरीबांना देता आले असते.” असे म्हणून त्यांनी तिच्याविरुद्ध कुरकुर केली."},{"book":"मार्क","chapter":"14","verse":"6","text":"पण येशू म्हणाला, “तिला एकटे सोडा. तिला का त्रास देता? तिने माझ्यासाठी एक सुंदर कृत्य केले आहे."},{"book":"मार्क","chapter":"14","verse":"7","text":"गरीब तर नेहमी तुमच्याजवळ असतील आणि पाहिजे तेव्हा त्यांना मदत करणे तुम्हास शक्य आहे. परंतु मी नेहमीच तुमच्याबरोबर असेन असे नाही."},{"book":"मार्क","chapter":"14","verse":"8","text":"तिला शक्य झाले ते तिने केले. तिने दफनविधीच्या तयारीच्या काळाअगोदरच माझ्या शरीरावर सुगंधी तेल ओतले आहे."},{"book":"मार्क","chapter":"14","verse":"9","text":"मी तुम्हास खरे सांगतो, सर्व जगात जेथे कोठे सुवार्तेची घोषणा केली जाईल तेथे तिची आठवण म्हणून तिने जे केले ते नेहमीच सांगितले जाईल.”"},{"book":"मार्क","chapter":"14","verse":"10","text":"नंतर बारा शिष्यांपैकी एक, यहूदा इस्कर्योत येशूला विश्वासघाताने धरून देण्यासाठी मुख्य याजकांकडे गेला."},{"book":"मार्क","chapter":"14","verse":"11","text":"जेव्हा याजकांनी हे ऐकले तेव्हा त्यांना फार आनंद झाला आणि त्यांनी त्यास पैसे देण्याचे वचन दिले. मग यहूदा येशूला धरून त्यांच्या हातात देण्याची संधी पाहू लागला."},{"book":"मार्क","chapter":"14","verse":"12","text":"बेखमीर भाकरीच्या सणाच्या पहिल्या दिवशी जेव्हा वल्हांडण सणाचा कोकरा बळी करत असत तेव्हा येशूचे शिष्य त्यास म्हणाले, “आम्ही जातो आणि वल्हांडण सणाच्या भोजनाची तयारी करतो. आम्ही कोठे जाऊन तयारी करावी अशी आपली इच्छा आहे?”"},{"book":"मार्क","chapter":"14","verse":"13","text":"येशूने आपल्या दोघा शिष्यांना पाठवले आणि त्यांना सांगितले, “शहरात जा आणि पाण्याचे भांडे घेऊन जाणारा मनुष्य तुम्हास भेटेल, त्याच्यामागे जा."},{"book":"मार्क","chapter":"14","verse":"14","text":"आणि जेथे तो आत जाईल त्या घराच्या मालकास सांगा, ‘गुरुजी म्हणतात, जेथे मला माझ्या शिष्यांबरोबर वल्हांडण सणाचे भोजन करणे शक्य होईल अशी खोली कोठे आहे?’"},{"book":"मार्क","chapter":"14","verse":"15","text":"आणि तो तुम्हास माडीवरची एक मोठी नीटनेटकी केलेली खोली दाखवील, तेथे आपल्यासाठी तयारी करा.”"},{"book":"मार्क","chapter":"14","verse":"16","text":"शिष्य निघाले आणि ते शहरात गेले आणि येशूने सांगितल्याप्रमाणे त्यांना सर्व आढळले. मग त्यांनी वल्हांडण सणाच्या भोजनाची तयारी केली."},{"book":"मार्क","chapter":"14","verse":"17","text":"संध्याकाळ झाली तेव्हा येशू बारा शिष्यांसह आला."},{"book":"मार्क","chapter":"14","verse":"18","text":"मेजावर बसून ते जेवीत असता येशू म्हणाला, “मी तुम्हास खरे सांगतो, तुमच्यापैकी जो एकजण मला शत्रूच्या स्वाधीन करून देईल, तो माझ्याबरोबर येथे जेवण करीत आहे.”"},{"book":"मार्क","chapter":"14","verse":"19","text":"शिष्य अतिशय खिन्न झाले व प्रत्येकजण त्यास म्हणू लागला, “तो मी आहे का?”"},{"book":"मार्क","chapter":"14","verse":"20","text":"तो त्यांना म्हणाला, “बारा जणांपैकी एक जो माझ्याबरोबर ताटात भाकर बुडवत आहे तोच."},{"book":"मार्क","chapter":"14","verse":"21","text":"त्याच्याविषयी पवित्र शास्त्रात जसे लिहिले आहे, तसा मनुष्याचा पुत्र जाईल, परंतु ज्याच्याकडून मनुष्याचा पुत्र धरून दिला जाईल, त्याची केवढी दुर्दशा होणार. तो जन्मला नसता तर ते त्याच्यासाठी बरे झाले असते.”"},{"book":"मार्क","chapter":"14","verse":"22","text":"ते भोजन करीत असता येशूने भाकर घेतली, उपकारस्तुती केली, ती मोडली आणि त्यांना दिली. तो म्हणाला, “घ्या, हे माझे शरीर आहे.”"},{"book":"मार्क","chapter":"14","verse":"23","text":"नंतर येशूने प्याला घेतला, उपकारस्तुती केली. तो प्याला त्यांना दिला आणि सर्व त्यातून प्याले."},{"book":"मार्क","chapter":"14","verse":"24","text":"मग येशू म्हणाला, “हे माझे नव्या कराराचे रक्त आहे. पुष्कळांसाठी ते ओतले जात आहे."},{"book":"मार्क","chapter":"14","verse":"25","text":"मी तुम्हास खरे सांगतो की, देवाच्या राज्यात मी नवा द्राक्षरस पिईन त्या दिवसापर्यंत मी यापुढे द्राक्षाचा उपज द्राक्षरस  पिणार नाही.”"},{"book":"मार्क","chapter":"14","verse":"26","text":"नंतर त्यांनी उपकारस्तुतीचे गीत गाईले व ते जैतुनाच्या डोंगराकडे निघून गेले."},{"book":"मार्क","chapter":"14","verse":"27","text":"येशू शिष्यांना म्हणाला, “तुम्ही सर्व अडखळून पडाल कारण पवित्र शास्त्रात असे लिहिले आहे की,"},{"book":"मार्क","chapter":"14","verse":"28","text":"परंतु माझे पुनरुत्थान झाल्यावर मी तुमच्यापुढे गालील प्रांतात जाईन.”"},{"book":"मार्क","chapter":"14","verse":"29","text":"पेत्र म्हणाला, जरी सर्व अडखळले तरी मी अडखळणार नाही."},{"book":"मार्क","chapter":"14","verse":"30","text":"मग येशू त्यास म्हणाला, “मी तुला खरे सांगतो, आज रात्री दोनदा कोंबडा आरवण्यापूर्वी तू तीन वेळा मला नाकारशील.”"},{"book":"मार्क","chapter":"14","verse":"31","text":"तरीही पेत्र अधिक आवेशाने म्हणाला, “जरी मला आपणाबरोबर मरावे लागले तरीसुद्धा मी आपणाला नाकारणार नाही.” आणि इतर सर्वजण तसेच म्हणाले."},{"book":"मार्क","chapter":"14","verse":"32","text":"नंतर ते गेथशेमाने म्हटलेल्या जागी आले, तेव्हा येशू त्याच्या शिष्यांना म्हणाला, “मी प्रार्थना करीपर्यंत येथे बसा.”"},{"book":"मार्क","chapter":"14","verse":"33","text":"येशूने आपल्याबरोबर पेत्र, याकोब व योहान यांना घेतले. दुःख व वेदनांनी त्याचे मन भरून आले."},{"book":"मार्क","chapter":"14","verse":"34","text":"तो त्यांना म्हणाला, “माझा जीव मरण्याइतका वेदना सोशीत आहे. येथे राहा व जागृत असा.”"},{"book":"मार्क","chapter":"14","verse":"35","text":"त्यांच्यापासून थोडे दूर अंतरावर जाऊन तो जमिनीवर पडला आणि त्याने प्रार्थना केली की, “शक्य असेल तर ही घटका मजपासून टळून जावो.”"},{"book":"मार्क","chapter":"14","verse":"36","text":"तो म्हणाला, “अब्बा-पिता, तुला सर्वकाही शक्य आहे. हा प्याला मजपासून दूर कर तरी माझ्या इच्छेप्रमाणे नाही तर तुझ्या इच्छेप्रमाणे कर.”"},{"book":"मार्क","chapter":"14","verse":"37","text":"नंतर येशू आला आणि त्यांना झोपलेले पाहिले. तो पेत्राला म्हणाला, “शिमोना, तू झोपी गेलास काय? तासभर तुझ्याच्याने जागे राहवत नाही काय?"},{"book":"मार्क","chapter":"14","verse":"38","text":"जागृत राहा आणि प्रार्थना करा म्हणजे तुम्ही परीक्षेत पडणार नाही. आत्मा उत्सुक आहे पण देह अशक्त आहे.”"},{"book":"मार्क","chapter":"14","verse":"39","text":"पुन्हा येशू दूर गेला आणि त्याच गोष्टी उच्चारून त्याने प्रार्थना केली."},{"book":"मार्क","chapter":"14","verse":"40","text":"नंतर तो परत आला व त्यास ते झोपलेले आढळले कारण त्यांचे डोळे जड झाले होते आणि त्यास काय उत्तर द्यावे हे त्यांना कळेना."},{"book":"मार्क","chapter":"14","verse":"41","text":"तो पुन्हा तिसऱ्या वेळेस आला आणि त्यांना म्हणाला, “तुम्ही अजूनही झोपलेले आणि विश्रांती घेत आहात काय? पुरे झाले! आता वेळ आली आहे. मनुष्याचा पुत्र पाप्यांच्या हाती धरून दिला जात आहे."},{"book":"मार्क","chapter":"14","verse":"42","text":"उठा, आपण जाऊ या. पाहा, मला धरून देणारा मनुष्य इकडे येत आहे.”"},{"book":"मार्क","chapter":"14","verse":"43","text":"आणि येशू बोलत आहे तोपर्यंत बारा जणांपैकी एक यहूदा तेथे आला. त्याच्याबरोबर मुख्य याजक लोक व नियमशास्त्राचे शिक्षक आणि वडील यांनी पाठवलेले अनेक लोक तलवारी व सोटे घेऊन आले."},{"book":"मार्क","chapter":"14","verse":"44","text":"घात करून देणाऱ्याने त्यांना अशी खूण दिली होती की, “मी ज्या कोणाचे चुंबन घेईन तोच तो आहे, त्यास धरा आणि सांभाळून न्या.”"},{"book":"मार्क","chapter":"14","verse":"45","text":"मग यहूदा आल्याबरोबर तो येशूकडे गेला आणि म्हणाला, “रब्बी!” आणि असे म्हणून यहूदाने येशूचे चुंबन घेतले."},{"book":"मार्क","chapter":"14","verse":"46","text":"नंतर त्यांनी त्याच्यावर हात टाकले आणि त्यास अटक केली."},{"book":"मार्क","chapter":"14","verse":"47","text":"तेथे जवळ उभे असलेल्यांपैकी एकाने आपली तलवार काढली आणि महायाजकाच्या नोकरावर वार करून त्याचा कान कापून टाकला."},{"book":"मार्क","chapter":"14","verse":"48","text":"नंतर येशू त्यांना म्हणाला, “मी लुटारू असल्याप्रमाणे तुम्ही तलवारी आणि सोटे घेऊन मला पकडायला बाहेर पडलात काय?"},{"book":"मार्क","chapter":"14","verse":"49","text":"मी दररोज परमेश्वराच्या भवनात शिकवीत असता तुम्हाबरोबर होतो आणि तुम्ही मला अटक केली नाही. परंतु शास्त्रलेख पूर्ण झालाच पाहिजे.”"},{"book":"मार्क","chapter":"14","verse":"50","text":"सर्व शिष्य त्यास सोडून पळून गेले."},{"book":"मार्क","chapter":"14","verse":"51","text":"एक तरूण मनुष्य अंगावर तागाचे वस्त्र पांघरून त्याच्यामागे चालत होता. त्यांनी त्यास धरले,"},{"book":"मार्क","chapter":"14","verse":"52","text":"परंतु तो तागाचे वस्त्र टाकून उघडाच पळून गेला."},{"book":"मार्क","chapter":"14","verse":"53","text":"नंतर त्यांनी येशूला तेथून महायाजकाकडे नेले आणि सर्व मुख्य याजक लोक, वडील व नियमशास्त्राचे शिक्षक जमा झाले."},{"book":"मार्क","chapter":"14","verse":"54","text":"थोडे अंतर ठेवून पेत्र येशूच्या मागे सरळ महायाजकाच्या वाड्यात गेला. तेथे पेत्र कामदारांबरोबर विस्तवाजवळ शेकत बसला."},{"book":"मार्क","chapter":"14","verse":"55","text":"मुख्य याजक लोक आणि सर्व यहूदी सभा येशूला जिवे मारण्यासाठी पुरावा गोळा करण्याचा प्रयत्न करीत होते. परंतु त्यांना काही मिळेना."},{"book":"मार्क","chapter":"14","verse":"56","text":"पुष्कळांनी त्याच्याविरुध्द खोटी साक्ष दिली. परंतु त्यांची साक्ष सारखी नव्हती."},{"book":"मार्क","chapter":"14","verse":"57","text":"नंतर काहीजण उभे राहीले आणि त्याच्याविरुध्द साक्ष देऊन म्हणाले, आम्ही त्यास असे म्हणताना ऐकले की,"},{"book":"मार्क","chapter":"14","verse":"58","text":"“हाताने बांधलेले परमेश्वराचे भवन मी पाडून टाकीन आणि हातांनी न बांधलेले असे दुसरे भवन तीन दिवसात उभारीन.”"},{"book":"मार्क","chapter":"14","verse":"59","text":"परंतु तरीही याबाबतीत त्यांच्या साक्षीत मेळ नव्हता."},{"book":"मार्क","chapter":"14","verse":"60","text":"नंतर महायाजक त्यांच्यापुढे उभा राहिले आणि त्याने येशूला विचारले, “तू उत्तर देणार नाहीस काय? हे लोक तुझ्याविरुद्ध आरोप करताहेत हे कसे?”"},{"book":"मार्क","chapter":"14","verse":"61","text":"परंतु येशू गप्प राहिला. त्याने उत्तर दिले नाही. नंतर महायाजकाने पुन्हा विचारले, “धन्यवादिताचा पुत्र ख्रिस्त तो तू आहेस काय?”"},{"book":"मार्क","chapter":"14","verse":"62","text":"येशू म्हणाला, “मी आहे,"},{"book":"मार्क","chapter":"14","verse":"63","text":"महायाजकाने आपले कपडे फाडले आणि म्हणाला, “आपणाला अधिक साक्षीदारांची काय गरज आहे?"},{"book":"मार्क","chapter":"14","verse":"64","text":"तुम्ही निंदा ऐकली आहे. तुम्हास काय वाटते?” सर्वांनी त्यास मरणदंड योग्य आहे अशी शिक्षा फर्मावली."},{"book":"मार्क","chapter":"14","verse":"65","text":"काहीजण त्याच्यावर थुंकू लागले. त्याचे तोंड झाकून बुक्क्या मारू लागले व त्यास म्हणू लागले, “ओळख बरे, तुला कोणी मारले?” कामदारांनी त्यास ताब्यात घेतले आणि मारले."},{"book":"मार्क","chapter":"14","verse":"66","text":"पेत्र अंगणात असतानाच महायाजकाच्या दासीपैकी एक तेथे आली."},{"book":"मार्क","chapter":"14","verse":"67","text":"आणि तिने पेत्राला शेकताना पाहिले. तेव्हा तिने त्याच्याकडे निरखून पाहिले व म्हणाली, “तू सुद्धा नासरेथकर येशूबरोबर होतास ना?”"},{"book":"मार्क","chapter":"14","verse":"68","text":"परंतु पेत्राने ते नाकारले आणि म्हणाला, “तू काय म्हणतेस हे मला कळत नाही व समजतही नाही.” पेत्र अंगणाच्या दरवाजाच्या देवडीवर गेला आणि कोंबडा आरवला."},{"book":"मार्क","chapter":"14","verse":"69","text":"जेव्हा दासीने त्यास पाहिले तेव्हा जे लोक तेथे होते त्यांना ती म्हणू लागली की, “हा मनुष्य त्यांच्यापैकीच एक आहे.”"},{"book":"मार्क","chapter":"14","verse":"70","text":"पेत्राने पुन्हा ते नाकारले. नंतर थोड्या वेळाने तेथे उभे असलेले लोक पेत्राला म्हणाले, “खात्रीने तू त्यांच्यापैकी एक आहेस, कारण तू सुद्धा गालीली आहेस.”"},{"book":"मार्क","chapter":"14","verse":"71","text":"पेत्र निर्भत्सना करीत व शपथ वाहून म्हणाला, “तुम्ही ज्या मनुष्याविषयी बोलत आहात त्यास मी ओळखत नाही!”"},{"book":"मार्क","chapter":"14","verse":"72","text":"आणि लगेच दुसऱ्यांदा कोंबडा आरवला, “दोन वेळा कोंबडा आरवण्यापूर्वी तू मला तीन वेळा नाकारशील,” असे येशू म्हणाला होता याची पेत्राला आठवण झाली व तो अतिशय दुःखी झाला व मोठ्याने रडला."}]}