{"data":[{"book":"Jeremia","chapter":"33","verse":"1","text":"Kane pod Jeremia oketi e agola kamane irite, wach Jehova Nyasaye nobirone mar ariyo ni:"},{"book":"Jeremia","chapter":"33","verse":"2","text":"“Ma e gima Jehova Nyasaye wacho, en ema nochweyo piny, Jehova Nyasaye mane olose kendo oketo mise mare, Jehova Nyasaye e nyinge:"},{"book":"Jeremia","chapter":"33","verse":"3","text":"‘Bi ira, kendo anaduoki, kendo ananyisi gik madongo ma ok ingʼeyo.’"},{"book":"Jeremia","chapter":"33","verse":"4","text":"Nimar ma e gima Jehova Nyasaye, Nyasach Israel, wacho kuom ute manie dala maduongʼni kod kuonde dak mar ruodh Juda ma osemuki mondo tigo kaka pidhe kod ligangla"},{"book":"Jeremia","chapter":"33","verse":"5","text":"kuom kedo gi jo-Babulon: ‘Ginipongʼ-gi gi ringre joma otho mabiro nego gi ich wangʼ mara kod mirimba. Anapand wangʼa ne dala maduongʼni nikech timbegi duto mamono."},{"book":"Jeremia","chapter":"33","verse":"6","text":"“ ‘Kata kamano, anamigi ngima kendo chang; anachang joga kendo anami gibed gi mor kuom kwe mathoth kod rit mogundho."},{"book":"Jeremia","chapter":"33","verse":"7","text":"Anaduog Juda kod Israel koa e twech kendo analosgi gibed kaka ne gin chon."},{"book":"Jeremia","chapter":"33","verse":"8","text":"Anapwodhgi kuom richo magisetimona kendo anawenegi richogi duto mag ngʼanyona."},{"book":"Jeremia","chapter":"33","verse":"9","text":"Eka dala maduongʼni nomi abed gihuma, ilo, pak kod luor e nyim ogendini duto manie piny mawinjo gik moko duto mabeyo masetimone; kendo ginibed gi luoro mi ginitetni kuom gweth mogundho kod kwe masechiwone.’"},{"book":"Jeremia","chapter":"33","verse":"10","text":"“Ma e gima Jehova Nyasaye wacho: ‘Uwuoyo kuom dala maduongʼni niya, “Osedongʼ nono chuth, maonge ji kata jamni modakie.” Kata obedo ni mier mag Juda kod yore mag Jerusalem odongʼ nono kamano, maonge ji kata jamni modakie, to ubiro chako winjo,"},{"book":"Jeremia","chapter":"33","verse":"11","text":"mor gi ilo kuondego, dwond miaha kod wuon kisera, kod dwond jogo makelo chiwo mar goyo erokamano ne od Jehova Nyasaye. Negiwacho niya,"},{"book":"Jeremia","chapter":"33","verse":"12","text":"“Ma e gima Jehova Nyasaye Maratego wacho: ‘Ka eri, mamono kendo maonge ji kata le, tiende ni e dalane duto nobedi kar kwath ma jokwath kwayoe rombegi."},{"book":"Jeremia","chapter":"33","verse":"13","text":"E dala manie piny gode, mago mantie e tie gode man yo podho chiengʼ kod mago man Negev, mantiere e gwenge mag Benjamin, e mier molworo Jerusalem kod dala mag Juda, rombe nokal kendo e lwet ngʼatno ma kwanogi,’ Jehova Nyasaye owacho."},{"book":"Jeremia","chapter":"33","verse":"14","text":"“ ‘Ndalo biro ma abiro chopo singruokna mar ngʼwono mane aloso gi od Israel kod gi od Juda,’ Jehova Nyasaye ema owacho."},{"book":"Jeremia","chapter":"33","verse":"15","text":"“ ‘E ndalogo kendo e kindeno"},{"book":"Jeremia","chapter":"33","verse":"16","text":"E ndalogo Juda noresi"},{"book":"Jeremia","chapter":"33","verse":"17","text":"Nimar ma e gima Jehova Nyasaye wacho: ‘Daudi ok nobed maonge gi ngʼato manobedi e kom duongʼ mar od Israel,"},{"book":"Jeremia","chapter":"33","verse":"18","text":"kata jodolo, ma jo-Lawi, bende ok nobed maonge gi ngʼato machungʼ e nyima seche duto mar chiwo misengini miwangʼo pep, ka giwangʼo misengini mag cham kendo chiwo misengini.’ ”"},{"book":"Jeremia","chapter":"33","verse":"19","text":"Wach Jehova Nyasaye nobiro ne Jeremia:"},{"book":"Jeremia","chapter":"33","verse":"20","text":"“Ma e gima Jehova Nyasaye wacho: ‘Ka inyalo ketho singruokna modiechiengʼ kod singruokna motieno, mondo omi odiechiengʼ kod otieno kik bi e sechegi mowinjore,"},{"book":"Jeremia","chapter":"33","verse":"21","text":"bangʼe singruokna gi Daudi jatichna kod singruokna gi jo-Lawi ma gin jodolo ma yalo e nyima inyalo kethi to Daudi ok nobed gi nyakware manobed gi loch e kom duongʼ mare."},{"book":"Jeremia","chapter":"33","verse":"22","text":"Anami nyikwa Daudi jatichna kod jo-Lawi ma yalo e nyima bed mangʼeny mokalo akwana ka sulwe manie kor polo kendo ma ok nyal pim ka kwoyo manie dho nam.’ ”"},{"book":"Jeremia","chapter":"33","verse":"23","text":"Wach Jehova Nyasaye nobiro ne Jeremia:"},{"book":"Jeremia","chapter":"33","verse":"24","text":"“Bende isefwenyo ni jogi wachoni ni, ‘Jehova Nyasaye osekwedo dhoudi ariyo mane oyiero’? Omiyo gijaro joga kendo ok gikawo joga ka oganda achiel."},{"book":"Jeremia","chapter":"33","verse":"25","text":"Ma e gima Jehova Nyasaye wacho: ‘Ka dipo ni pod ok aketo singruokna godiechiengʼ gi otieno kod chike mogurore mar polo kod piny,"},{"book":"Jeremia","chapter":"33","verse":"26","text":"eka anakwed nyikwa Jakobo kod Daudi jatichna kendo ok anayier achiel kuom yawuote mondo obed jatelo ewi nyikwa Ibrahim, Isaka kod Jakobo. Nimar anaduognegi mwandugi mi anangʼwon-negi.’ ”"}]}