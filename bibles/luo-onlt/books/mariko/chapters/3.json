{"data":[{"book":"Mariko","chapter":"3","verse":"1","text":"Chiengʼ moro Yesu nochako odonjo e sinagogi, to ne nitie ngʼato kanyo ma lwete otal."},{"book":"Mariko","chapter":"3","verse":"2","text":"Ji moko ne orito Yesu kanyo ka gidwaro yo ma digiyudgo ketho kuome. Kuom mano ne girange ahinya mondo gine ka dochang ngʼatno chiengʼ Sabato."},{"book":"Mariko","chapter":"3","verse":"3","text":"Yesu nowacho ne ngʼat mane lwete otalno niya, “Chungi ane e nyim ji duto ka.”"},{"book":"Mariko","chapter":"3","verse":"4","text":"Bangʼe Yesu nopenjo jogo niya, “Ere gima chikwa oyie mondo otim chiengʼ Sabato? Timo maber koso timo marach, reso ngima koso nego?” To jogo nolingʼ thi."},{"book":"Mariko","chapter":"3","verse":"5","text":"Yesu nongʼiyo jogo gi mirima kendo ka chunye lit ahinya nikech chunygi ne tek. Nowacho ni jal ma lwete otalno niya, “Rie lweti,” mi norieyo lwete kendo lwete nochango chuth."},{"book":"Mariko","chapter":"3","verse":"6","text":"Bangʼeno jo-Farisai nowuok modhi kendo negichako chano kaachiel gi jo-Herodia kaka digineg Yesu."},{"book":"Mariko","chapter":"3","verse":"7","text":"Yesu kaachiel gi jopuonjrene nowuok oa kanyo mi gidhi e dho nam, to oganda maduongʼ moa Galili noluwo bangʼe."},{"book":"Mariko","chapter":"3","verse":"8","text":"Kane ji owinjo gik mane osetimo, ji mangʼeny nobiro ire koa Judea, Jerusalem, Idumea kod gwenge molworo Jordan, Turo kod Sidon."},{"book":"Mariko","chapter":"3","verse":"9","text":"Nikech oganda maduongʼ mane olwore, nonyiso jopuonjrene mondo oikne yie moro matin mondo kik ji thungʼe."},{"book":"Mariko","chapter":"3","verse":"10","text":"Nimar nosechango ji mangʼeny, omiyo jomane tuo ne dhirore mondo omule."},{"book":"Mariko","chapter":"3","verse":"11","text":"E sa asaya mane jochiende oneno Yesu, negipodho piny e nyime ka giywagore niya, “In e Wuod Nyasaye.”"},{"book":"Mariko","chapter":"3","verse":"12","text":"To Yesu nosiemogi matek ni kik gihul ni en ngʼa."},{"book":"Mariko","chapter":"3","verse":"13","text":"Yesu nowuok modhi malo e bath got kendo nogwelo joma ne odwaro mondo odhi kode, mi jogo nodhi kode."},{"book":"Mariko","chapter":"3","verse":"14","text":"Ne oyiero ji apar gariyo, mane oketo tenge kaka joote, mondo gibed kode eka mondo oorgi gidhi giyal Injili"},{"book":"Mariko","chapter":"3","verse":"15","text":"kendo gibed gi teko mar golo jochiende kuom ji."},{"book":"Mariko","chapter":"3","verse":"16","text":"Magi e joote apar gariyo mane oyier:"},{"book":"Mariko","chapter":"3","verse":"17","text":"Jakobo wuod Zebedi gi owadgi ma Johana (mane iluongo ni Boanerges, tiende ni yawuot Mor Polo);"},{"book":"Mariko","chapter":"3","verse":"18","text":"gi Andrea,"},{"book":"Mariko","chapter":"3","verse":"19","text":"kod Judas Iskariot, jal ma nondhoge."},{"book":"Mariko","chapter":"3","verse":"20","text":"Bangʼe Yesu nodonjo e ot moro to oganda maduongʼ nochokore kanyo kendo ma kata mana thuolo mar chiemo gi jopuonjrene ne ok onyal yudo."},{"book":"Mariko","chapter":"3","verse":"21","text":"To ka joodgi Yesu nowinjo wachni, negidhi ire mondo gigole kanyo githuon, kagiwacho niya, “Wiye obiro marach.”"},{"book":"Mariko","chapter":"3","verse":"22","text":"Jopuonj Chik mane obiro kanyo koa Jerusalem to nowacho kuom Yesu niya, “Opongʼ gi teko mar Belzebub! Ogolo jochiende gi teko mar ruodh jochiende.”"},{"book":"Mariko","chapter":"3","verse":"23","text":"To Yesu noluongogi ire mowuoyo kodgi gi ngeche kowacho niya, “Ere kaka Satan digol Satan?"},{"book":"Mariko","chapter":"3","verse":"24","text":"Ka pinyruoth moro opogore kendo joge gore kendgi to pinyruodhno ok nyal chungʼ."},{"book":"Mariko","chapter":"3","verse":"25","text":"Bende ka joot achiel opogore to odno nyaka podhi."},{"book":"Mariko","chapter":"3","verse":"26","text":"Ere kaka Satan diked gi pinyruodhe owuon, ka opogore kende owuon to ok dochungʼ, kendo mano ema dibed giko lochne."},{"book":"Mariko","chapter":"3","verse":"27","text":"Chutho onge ngʼat manyalo monjo od ngʼat maratego mi omaye gige odhigo ka ok otweyo ngʼatno mokwongo. Kosetimo kamano eka dohedhre mar yako gik moko e odno."},{"book":"Mariko","chapter":"3","verse":"28","text":"Awachonu adier ni richo kod yanyo Nyasaye ma dhano osetimo nowenegi."},{"book":"Mariko","chapter":"3","verse":"29","text":"To ngʼato angʼata ma yanyo Roho Maler ok nowene richone ngangʼ, nikech oseketho ketho mochwere.”"},{"book":"Mariko","chapter":"3","verse":"30","text":"Nowacho kamano nikech jogi ne wuoyo kawacho niya, “En gi jachien marach.”"},{"book":"Mariko","chapter":"3","verse":"31","text":"Bangʼeno min Yesu gi owetene nobiro ire. Negioro ngʼato mondo oluongnegi Yesu ka gin to gidongʼ gioko."},{"book":"Mariko","chapter":"3","verse":"32","text":"Oganda manobet kolworo Yesu nowachone niya, “Minu gi oweteni ni oko ka gidwari.”"},{"book":"Mariko","chapter":"3","verse":"33","text":"To Yesu nopenjogi niya, “Minwa gi owetena to gin ngʼa gini?”"},{"book":"Mariko","chapter":"3","verse":"34","text":"Kosewacho kamano to nongʼiyo joma ne obet kolwore bangʼe owacho niya, “Eri, magi e minwa gi owetena!"},{"book":"Mariko","chapter":"3","verse":"35","text":"Ngʼato angʼata matimo dwaro Nyasaye e owadwa gi nyaminwa kod minwa.”"}]}