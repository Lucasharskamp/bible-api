{"data":[{"book":"लूक","chapter":"17","verse":"1","text":"मग येशू त्याच्या शिष्यांना म्हणाला, “ज्यामुळे लोक पाप करतील त्या येतीलच पण ज्याच्यामुळे ती येतात त्याची केवढी दुर्दशा होणार!"},{"book":"लूक","chapter":"17","verse":"2","text":"त्याने या लहानातील एकाला पाप करावयास लावण्यापेक्षा त्याच्या गळ्यात जात्याची तळी बांधून त्यास समुद्रात टाकावे यामध्ये त्याचे हित आहे."},{"book":"लूक","chapter":"17","verse":"3","text":"स्वतःकडे लक्ष द्या! जर तुमचा भाऊ पाप करतो तर त्यास धमकावा आणि जर तो पश्चात्ताप करतो तर त्यास माफ करा."},{"book":"लूक","chapter":"17","verse":"4","text":"जर तो दिवसातून सात वेळा तुझ्याविरुद्ध पाप करतो आणि सात वेळा तुझ्याकडे येतो व म्हणतो, मी पश्चात्ताप करतो, तरीही तू त्यास माफ कर.”"},{"book":"लूक","chapter":"17","verse":"5","text":"मग प्रेषित प्रभू येशूला म्हणाले, “आमचा विश्वास वाढव.”"},{"book":"लूक","chapter":"17","verse":"6","text":"प्रभू येशू म्हणाला, “जर तुमचा विश्वास मोहरीच्या दाण्याएवढा असेल तर तुम्ही या तुतीच्या झाडाला म्हणू शकता, मुळासकट उपटून समुद्रात लावली जा. तर ते झाड तुमचे ऐकेल."},{"book":"लूक","chapter":"17","verse":"7","text":"तुमच्यापैकी असा कोण आहे की, त्याचा नांगरणारा किंवा मेंढरे राखणारा दास शेतातून आल्यावर तो त्यास म्हणेल, ‘आत्ताच येऊन जेवायला बस.’"},{"book":"लूक","chapter":"17","verse":"8","text":"उलट माझे जेवण तयार कर, ‘माझे खाणेपिणे होईपर्यंत कंबर बांधून माझी सेवा कर आणि मग तू खा व पी,’ असे तो त्यास म्हणणार नाही काय?"},{"book":"लूक","chapter":"17","verse":"9","text":"ज्या गोष्टी करण्याबद्दल तुम्ही नोकराला हुकुम करता ते केल्याबद्दल तुम्ही त्यास धन्यवाद म्हणता का?"},{"book":"लूक","chapter":"17","verse":"10","text":"तुमच्या बाबतीतही तसेच आहे. जेव्हा तुम्हास करण्यास सांगितलेली सर्व कामे केल्यावर तुम्ही असे म्हणले पाहिजे, आम्ही कोणत्याही मानास लायक नसलेले नोकर आहोत आम्ही फक्त आमचे कर्तव्य केले आहे.”"},{"book":"लूक","chapter":"17","verse":"11","text":"मग असे झाले की, तो यरूशलेम शहराकडे चालला असता, शोमरोन व गालील प्रांताच्या सीमा यांमधून गेला."},{"book":"लूक","chapter":"17","verse":"12","text":"तो कोणाएका खेड्यात जात असताना तेथे त्यास कुष्ठरोगाने ग्रस्त दहा पुरूष भेटले"},{"book":"लूक","chapter":"17","verse":"13","text":"आणि ते दूर उभे राहून मोठमोठ्याने ओरडून म्हणाले “येशू, स्वामी, आमच्यावर दया करा,” असे बोलून त्यांनी त्याच्याकडे आरोळी केली."},{"book":"लूक","chapter":"17","verse":"14","text":"जेव्हा येशूने कुष्ठरोग्यांनाकुष्ठरोग्याला याजकांद्वारे निरीक्षण करून घेतल्यावर समाजात घेतले जात असत पाहिले, तेव्हा तो त्यांना म्हणाला, “जा आणि स्वतःला याजकांना दाखवा.” ते याजकाकडे जात असतांनाच शुद्ध झाले,"},{"book":"लूक","chapter":"17","verse":"15","text":"जेव्हा त्यांच्यातील एकाने पाहिले की आपण बरे झालो आहोत तेव्हा तो परत आला व तो मोठ्याने ओरडून देवाचे गौरव करू लागला."},{"book":"लूक","chapter":"17","verse":"16","text":"तो येशूच्या पायाजवळ खाली पडला व त्याने त्यास नमन केले. तसेच त्याने त्याचे उपकार मानले. तो एक शोमरोनी होता."},{"book":"लूक","chapter":"17","verse":"17","text":"येशू त्यास म्हणाला, “दहाजण शुद्ध झाले नाहीत काय? बाकीचे नऊजण कोठे आहेत?"},{"book":"लूक","chapter":"17","verse":"18","text":"या विदेशी मनुष्याशिवाय कोणीही देवाचे गौरव करण्यासाठी परत आला नाही काय?”"},{"book":"लूक","chapter":"17","verse":"19","text":"तो त्यास म्हणाला, “ऊठ आणि जा, तुझ्या विश्वासाने तुला बरे केले आहे.”"},{"book":"लूक","chapter":"17","verse":"20","text":"परूश्यांनी येशूला विचारले, देवाचे राज्य केव्हा येईल, येशूने त्यांना उत्तर दिले, “देवाचे राज्य दृश्य स्वरुपात येत नाही."},{"book":"लूक","chapter":"17","verse":"21","text":"पाहा, ते येथे आहे किंवा तेथे आहे! असे म्हणणार नाहीत कारण देवाचे राज्य तर तुमच्यामध्ये आहे.”"},{"book":"लूक","chapter":"17","verse":"22","text":"शिष्यांना तो म्हणाला, “मनुष्याच्या पुत्राच्या येण्याच्या दिवसापैकी एका दिवसाची तुम्ही आतुरतेने वाट पाहाल. पण तो दिवस तुम्ही पाहू शकणार नाही, असे दिवस येतील."},{"book":"लूक","chapter":"17","verse":"23","text":"आणि लोक तुम्हास म्हणतील, पाहा, तो तर येथे आहे किंवा पाहा, तो तेथे आहे, तेव्हा तुम्ही मला पाहाण्यासाठी त्यांच्यामागे जाऊ नका."},{"book":"लूक","chapter":"17","verse":"24","text":"कारण जशी वीज आकाशाच्या एका सिमेपासुन दुसऱ्या सिमेपर्यंत चमकते तसेच मनुष्याच्या पुत्राचे येणे त्याच्या दिवसात होईल."},{"book":"लूक","chapter":"17","verse":"25","text":"पण पहिल्याने त्याने खूप दुःख भोगावे व या पिढीकडून नाकारले जावे याचे अगत्य आहे."},{"book":"लूक","chapter":"17","verse":"26","text":"जसे नोहाच्या दिवसात झाले, तसेच मनुष्याच्या पुत्राच्या दिवसात पण होईल."},{"book":"लूक","chapter":"17","verse":"27","text":"नोहाने तारवात प्रवेश केला आणि मग महापूर आला व त्या सर्वांचा नाश झाला त्या दिवसापर्यंत ते खात होते, पीत होते, लग्न करून घेत होते आणि लग्न करुनही देत होते."},{"book":"लूक","chapter":"17","verse":"28","text":"त्याचप्रमाणे, लोटाच्या दिवसात झाले तसे होईलः ते खात होते, पीत होते. विकत घेत होते. विकत देत होते. लागवड करीत होते. बांधीत होते."},{"book":"लूक","chapter":"17","verse":"29","text":"पण ज्या दिवशी लोट सदोम सोडून बाहेर निघाला त्यादिवशी आकाशातून आग व गंधक यांचा पाऊस पडला आणि सर्वांचा नाश केला."},{"book":"लूक","chapter":"17","verse":"30","text":"मनुष्याचा पुत्र प्रकट होण्याच्या दिवशीही असेच घडेल"},{"book":"लूक","chapter":"17","verse":"31","text":"त्यादिवशी जर एखादा छतावर असेल व त्याचे सामान घरात असेल, तर त्याने ते बाहेर काढण्यासाठी घरात जाऊ नये. त्याचप्रमाणे जो शेतात असेल त्याने परत जाऊ नये."},{"book":"लूक","chapter":"17","verse":"32","text":"लोटाच्या पत्नीची आठवण करा."},{"book":"लूक","chapter":"17","verse":"33","text":"जो कोणी आपला जीव वाचवू पाहतो तो आपला जीव गमवेल आणि जो कोणी आपला जीव गमावील तो त्यास वाचवील."},{"book":"लूक","chapter":"17","verse":"34","text":"मी तुम्हास सांगतो, त्या रात्री बिछान्यावर दोघे असतील, त्यांच्यामधून एक घेतला जाईल व दुसरा ठेवला जाईल."},{"book":"लूक","chapter":"17","verse":"35","text":"दोन स्त्रिया दळण करत असतील, तर त्यांपैकी एक घेतली जाईल व दुसरी ठेवली जाईल."},{"book":"लूक","chapter":"17","verse":"36","text":"शेतात दोघे असतील एकाला घेतले जाईल व दुसऱ्याला ठेवले जाईल.”"},{"book":"लूक","chapter":"17","verse":"37","text":"शिष्यांनी त्यास विचारले, कोठे प्रभू? येशूने उत्तर दिले, “जेथे प्रेत असेल तेथे गिधाडे जमतील.”"}]}