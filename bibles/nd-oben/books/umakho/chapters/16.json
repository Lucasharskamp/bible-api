{"data":[{"book":"UMakho","chapter":"16","verse":"1","text":"Kwathi iSabatha seledlule, uMariya Magadalini, loMariya unina kaJakhobe loSalome bathenga amakha ukuze bayeqhola ngawo isidumbu sikaJesu."},{"book":"UMakho","chapter":"16","verse":"2","text":"Ekuseni kakhulu ngosuku lokuqala lweviki, ilanga liphuma basebesendleleni besiya ethuneni,"},{"book":"UMakho","chapter":"16","verse":"3","text":"babuzana bathi, “Ngubani ozasigiqela ilitshe lisuke emlonyeni wethuna na?”"},{"book":"UMakho","chapter":"16","verse":"4","text":"Kodwa bathi bayakhangela babona ilitshe, elalilikhulu kakhulu, seligiqelwe eceleni."},{"book":"UMakho","chapter":"16","verse":"5","text":"Bathi bengena ethuneni babona ijaha ligqoke isembatho esimhlophe lihlezi ngakwesokunene, bethuka kakhulu."},{"book":"UMakho","chapter":"16","verse":"6","text":"Lathi, “Lingaze lethuka. Lidinga uJesu umNazarini obebethelwe. Usevukile! Kakho lapha. Bonani, nansi indawo lapho bebembeke khona."},{"book":"UMakho","chapter":"16","verse":"7","text":"Kodwa hambani liyotshela abafundi bakhe loPhethro lithi, ‘Usehamba phambi kwenu ukuya eGalile. Lizambona khonale, njengoba walitshela.’ ”"},{"book":"UMakho","chapter":"16","verse":"8","text":"Ngokuthuthumela langokudideka, abesifazane baphuma bebaleka ethuneni. Kabakhulumanga lutho lakubani ngoba babesesaba.16.8 Eminye imibhalo iphetha ngovesi 8 lo 9 njalo umbhalo owodwa ulovesi 8 (kodwa weqa uvesi 9‑20): Ngakho baphanga babika zonke izeluleko lezo kuPhethro labanye ayelabo. Emva kwalokho uJesu ngokwakhe wabathuma ukuyatshumayela ivangeli elingcwele lelingapheliyo njalo elilensindiso yaphakade kusuka empumalanga kusiya entshonalanga. Amen."},{"book":"UMakho","chapter":"16","verse":"9","text":"UJesu esevukile ekuseni ngelanga lokuqala evikini waqala wabonakala kuMariya Magadalini yena lowo ayekhuphe kuye amadimoni ayisikhombisa."},{"book":"UMakho","chapter":"16","verse":"10","text":"Yena wahamba wayabikela labo uJesu ayephile labo ababesesililweni sakhe."},{"book":"UMakho","chapter":"16","verse":"11","text":"Bathi besizwa ukuthi uJesu uyaphila lokuthi uMariya wayembonile, kabazange bakukholwe."},{"book":"UMakho","chapter":"16","verse":"12","text":"Ngemva kwalokho uJesu wabonakala ngesinye isimo kwababili babo abafica behamba kulelolizwe emaphandleni."},{"book":"UMakho","chapter":"16","verse":"13","text":"Labo babuyela bayabikela abanye, kodwa labo kabazange babakholwe."},{"book":"UMakho","chapter":"16","verse":"14","text":"Ngemva kwalokho uJesu wabonakala kwabalitshumi lanye besidla; wabakhuza ngokungakholwa kwabo langobulukhuni benhliziyo zabo bengabakholwa labo ababembonile ngemva kokuvuka kwakhe."},{"book":"UMakho","chapter":"16","verse":"15","text":"Wathi kubo, “Hambani emhlabeni wonke litshumayele ivangeli kukho konke okwadalwayo."},{"book":"UMakho","chapter":"16","verse":"16","text":"Loba ngubani okholwayo abhaphathizwe uzasindiswa, kodwa lowo ongakholwayo uzalahlwa."},{"book":"UMakho","chapter":"16","verse":"17","text":"Lezizibonakaliso zizabalandela labo abakholwayo: Ngebizo lami bazakhupha amadimoni; bazakhuluma ngendimi ezintsha;"},{"book":"UMakho","chapter":"16","verse":"18","text":"bazadobha izinyoka ngezandla zabo; bazakuthi banganatha okubulalayo kungaze kwabalimaza lakancinyane; bazabeka izandla zabo phezu kwabantu abagulayo, basile.”"},{"book":"UMakho","chapter":"16","verse":"19","text":"Ngemva kokuba iNkosi uJesu esekhulume labo, wenyukiselwa ezulwini, wahlala ngakwesokunene sikaNkulunkulu."},{"book":"UMakho","chapter":"16","verse":"20","text":"Abafundi bahamba bayatshumayela ezindaweni zonke iNkosi yasebenza labo yaqinisa ilizwi layo ngezibonakaliso ezazilisekela.]"}]}