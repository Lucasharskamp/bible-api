{"data":[{"book":"Luuka","chapter":"14","verse":"1","text":"Ühel hingamispäeval läks Jeesus einestama ühe variseride ülema koju, kus nad teda hoolikalt jälgisid."},{"book":"Luuka","chapter":"14","verse":"2","text":"Seal oli üks mees, kelle käed ja jalad olid tursunud."},{"book":"Luuka","chapter":"14","verse":"3","text":"Niisiis küsis Jeesus vaimuliku seaduse tundjatelt ja variseridelt: „Kas seadus lubab hingamispäeval terveks teha või mitte?“"},{"book":"Luuka","chapter":"14","verse":"4","text":"Aga nad vaikisid. Jeesus puudutas meest, tegi ta terveks ja saatis oma teed."},{"book":"Luuka","chapter":"14","verse":"5","text":"Siis ütles Jeesus neile: „Kui teie poeg või härg kukuks juhtumisi hingamispäeval kaevu, kas te ei tõmbaks teda siis kohe välja?“"},{"book":"Luuka","chapter":"14","verse":"6","text":"Nad ei suutnud vastust anda."},{"book":"Luuka","chapter":"14","verse":"7","text":"Nii rääkis ta loo külalistele, sest ta märkas, kuidas nad olid valinud istumiseks aukohti."},{"book":"Luuka","chapter":"14","verse":"8","text":"„Kui sind on kutsutud pulmapeole, siis ära istu aukohale, sest võib-olla on kutsutud keegi, kes on sinust tähtsam,“ alustas ta."},{"book":"Luuka","chapter":"14","verse":"9","text":"„Sinu võõrustaja, kes on teid mõlemat kutsunud, tuleb ja ütleb sulle: „Anna oma koht sellele inimesele.“ Siis pead sa piinlikkust tundes minema kohale, mis on järele jäänud."},{"book":"Luuka","chapter":"14","verse":"10","text":"Kui sind on kutsutud, siis vali hoopis kõige tagasihoidlikum koht, nii et kui su võõrustaja tuleb sisse, ütleb ta sulle: „Mu sõber, palun mine paremale kohale.“14:10. Vt Õpetussõnad 25:7. Siis oleksid sa austatud kõigi külaliste ees, kes koos sinuga istuvad."},{"book":"Luuka","chapter":"14","verse":"11","text":"Sest neid, kes end ise ülendavad, alandatakse, ja neid, kes end ise alandavad, ülendatakse.“"},{"book":"Luuka","chapter":"14","verse":"12","text":"Seejärel ütles ta mehele, kes oli teda kutsunud: „Kui sa korraldad lõuna- või õhtusöögi, siis ära kutsu oma sõpru, vendi, sugulasi või rikkaid naabreid, et nad võiksid omakorda sind kutsuda ja nii saaksid sa tasu."},{"book":"Luuka","chapter":"14","verse":"13","text":"Kui sa korraldad pidusöögi, kutsu hoopis vaeseid, vigaseid, sante ja pimedaid,"},{"book":"Luuka","chapter":"14","verse":"14","text":"ning sa saad õnnistatud, sest neil ei ole sulle millegagi tasuda, ja sa saad tasu heade ülestõusmisel.“"},{"book":"Luuka","chapter":"14","verse":"15","text":"Kui üks neist, kes koos Jeesusega lauas sõi, kuulis seda, ütles ta Jeesusele: „Kui imetore on neil, kes söövad peolauas Jumala riigis!“"},{"book":"Luuka","chapter":"14","verse":"16","text":"„Elas kord üks mees, kes valmistas suure pidusöögi ja kutsus palju külalisi,“ vastas Jeesus."},{"book":"Luuka","chapter":"14","verse":"17","text":"„Kui saabus söögiaeg, saatis ta oma sulased kõigile kutsutuile ütlema: „Tulge, sest pidusöök on valmis!“"},{"book":"Luuka","chapter":"14","verse":"18","text":"Aga nad kõik hakkasid vabandusi esitama. Esimene ütles: „Ostsin just põllu ja pean minema seda vaatama. Palun vabanda mind.“"},{"book":"Luuka","chapter":"14","verse":"19","text":"Teine ütles: „Ostsin just viis paari härgi ja ma pean minema neid katsetama. Palun vabanda mind.“ Kolmas ütles:"},{"book":"Luuka","chapter":"14","verse":"20","text":"„Võtsin just naise, nii et ma ei saa tulla.“"},{"book":"Luuka","chapter":"14","verse":"21","text":"Sulane läks tagasi ja rääkis oma isandale, mida nad olid öelnud. Majaisand sai pahaseks ja ütles oma sulasele: „Mine ruttu välja linna tänavatele ja kõrvaltänavatele ning too sisse vaesed, vigased, pimedad ja sandid.“"},{"book":"Luuka","chapter":"14","verse":"22","text":"Siis ütles sulane: „Isand, ma tegin nii, nagu sa käskisid, aga ikka on veel tühje kohti.“"},{"book":"Luuka","chapter":"14","verse":"23","text":"Nii käskis isand sulast: „Mine välja maanteedele ja külatänavatele ning sunni inimesi tulema. Ma tahan, et koda saaks täis."},{"book":"Luuka","chapter":"14","verse":"24","text":"Ma ütlen sulle, ükski neist kutsututest ei saa mu pidusööki maitsta.““"},{"book":"Luuka","chapter":"14","verse":"25","text":"Jeesusega käis kaasas suur rahvahulk. Ta pöördus ja ütles neile:"},{"book":"Luuka","chapter":"14","verse":"26","text":"„Kui te tahate mind järgida, kuid ei vihka oma isa ja ema, naist ja lapsi, vendi ja õdesid − koguni oma elu −, ei saa te mu jüngrid olla."},{"book":"Luuka","chapter":"14","verse":"27","text":"Kui te ei võta oma risti ega järgne mulle, ei saa te mu jüngrid olla."},{"book":"Luuka","chapter":"14","verse":"28","text":"Kui kavatsete torni ehitada, kas ei arvuta te kõigepealt, kui palju see maksma läheb, ega vaata, kas teil on piisavalt raha selle lõpetamiseks?"},{"book":"Luuka","chapter":"14","verse":"29","text":"Kui te pärast vundamendi rajamist ei suuda seda valmis teha, siis naeraksid kõik, kes teid näevad, ja ütleksid:"},{"book":"Luuka","chapter":"14","verse":"30","text":"„Vaadake teda: ta alustas ehitamist, kuid ei suutnud lõpetada.“"},{"book":"Luuka","chapter":"14","verse":"31","text":"Missugune kuningas läheb teise kuningaga sõtta, ilma et istuks enne koos nõuandjatega maha ega arvutaks, kas tema ja ta kümme tuhat meest suudavad võita tema vastu marssivad kakskümmend tuhat?"},{"book":"Luuka","chapter":"14","verse":"32","text":"Kui ta ei suuda, saadab ta esindajad rahu paluma siis, kui teine kuningas on veel väga kaugel."},{"book":"Luuka","chapter":"14","verse":"33","text":"Samamoodi on igaühega teist: kes ei loobu kõigest, ei saa minu jünger olla."},{"book":"Luuka","chapter":"14","verse":"34","text":"Sool on hea, aga kui see kaotab oma maitse, kuidas saab selle taas soolaseks muuta?"},{"book":"Luuka","chapter":"14","verse":"35","text":"Sellest pole kasu mulla ega väetisena – te viskate selle lihtsalt välja. Kellel kõrvad on, see kuulaku!“"}]}