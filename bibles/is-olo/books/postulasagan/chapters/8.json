{"data":[{"book":"Postulasagan","chapter":"8","verse":"1","text":"Páli líkaði vel líflát Stefáns og þennan sama dag hófst mikil ofsókn gegn kirkjunni í Jerúsalem. Allir hinir trúuðu, nema postularnir, flýðu þá út um byggðir Júdeu og Samaríu."},{"book":"Postulasagan","chapter":"8","verse":"2","text":"Nokkrir guðræknir Gyðingar tóku lík Stefáns og grófu með miklum söknuði."},{"book":"Postulasagan","chapter":"8","verse":"3","text":"Páll varð nú enn ákveðnari en áður í að útrýma hinum trúuðu. Hann æddi um og fór jafnvel inn á einkaheimili, dró þaðan bæði karla og konur og lét varpa þeim í fangelsi."},{"book":"Postulasagan","chapter":"8","verse":"4","text":"Trúaða fólkið, sem flúið hafði Jerúsalem, fór nú víða og boðaði fagnaðarerindið um Jesú."},{"book":"Postulasagan","chapter":"8","verse":"5","text":"Filippus fór til dæmis til borgarinnar í Samaríu og sagði fólkinu þar frá Kristi."},{"book":"Postulasagan","chapter":"8","verse":"6","text":"Menn hlustuðu með athygli á mál hans,"},{"book":"Postulasagan","chapter":"8","verse":"7","text":"einkum vegna kraftaverkanna sem hann vann. Margir illir andar voru reknir út – þeir yfirgáfu fórnarlömb sín með miklum óhljóðum. Fjöldi lamaðra og bæklaðra hlaut einnig lækningu,"},{"book":"Postulasagan","chapter":"8","verse":"8","text":"og sannkallaður fögnuður ríkti í borginni."},{"book":"Postulasagan","chapter":"8","verse":"9-11","text":"Maður nokkur hét Símon. Hann hafði verið galdramaður árum saman og mjög áhrifamikill. Leit hann stórt á sig vegna galdranna sem hann vann. Sumt fólk í Samaríu talaði jafnvel um hann sem sinn Krist."},{"book":"Postulasagan","chapter":"8","verse":"12","text":"Nú trúði fólkið hins vegar orðum Filippusar, að Jesús væri Kristur. Einnig trúði það orðum hans um guðsríkið og fjöldi karla og kvenna tók skírn."},{"book":"Postulasagan","chapter":"8","verse":"13","text":"Símon tók líka trú, var skírður og fylgdi síðan Filippusi hvert sem hann fór, undrandi á kraftaverkunum sem hann vann."},{"book":"Postulasagan","chapter":"8","verse":"14","text":"Þegar postularnir í Jerúsalem fréttu að íbúar Samaríu hefðu tekið við boðskap Guðs, sendu þeir þangað Pétur og Jóhannes."},{"book":"Postulasagan","chapter":"8","verse":"15","text":"Við komuna fóru þeir að biðja fyrir hinum nýkristnu, að þeir mættu taka á móti heilögum anda,"},{"book":"Postulasagan","chapter":"8","verse":"16","text":"því að enn hafði hann ekki komið yfir neinn þeirra, þó þeir hefðu verið skírðir í nafni Drottins Jesú."},{"book":"Postulasagan","chapter":"8","verse":"17","text":"Og Pétur og Jóhannes lögðu hendur yfir þá sem trúðu, og fengu þeir þá heilagan anda."},{"book":"Postulasagan","chapter":"8","verse":"18","text":"Þegar Símon sá að fólkið hlaut heilagan anda við handayfirlagningu postulanna, kom hann með peninga og vildi kaupa þennan kraft."},{"book":"Postulasagan","chapter":"8","verse":"19","text":"„Leyfið mér líka að eignast þennan kraft,“ bað hann, „svo að ég geti einnig lagt hendur yfir fólk og það fengið heilagan anda.“"},{"book":"Postulasagan","chapter":"8","verse":"20","text":"Pétur svaraði: „Fé þitt verði að engu, né þú sjálfur, fyrst þú heldur að hægt sé að kaupa gjöf Guðs fyrir peninga!"},{"book":"Postulasagan","chapter":"8","verse":"21","text":"Þú getur ekki tekið þátt í þessu, því að þú ert ekki einlægur gagnvart Guði."},{"book":"Postulasagan","chapter":"8","verse":"22","text":"Snúðu þér frá illsku þinni og biddu Guð að fyrirgefa þér þessa vondu hugmynd þína."},{"book":"Postulasagan","chapter":"8","verse":"23","text":"Ég finn að þú ert afbrýðisamur og það er synd.“"},{"book":"Postulasagan","chapter":"8","verse":"24","text":"„Æ, biddu til Drottins fyrir mér!“ hrópaði Símon, „að ekkert af því komi yfir mig, sem þú sagðir!“"},{"book":"Postulasagan","chapter":"8","verse":"25","text":"Þegar Pétur og Jóhannes höfðu vitnað og predikað í Samaríu, fóru þeir aftur til Jerúsalem. Á heimleiðinni komu þeir við í nokkrum samverskum bæjum og þar fluttu þeir einnig gleðiboðskapinn."},{"book":"Postulasagan","chapter":"8","verse":"26","text":"En varðandi Filippus, þá sagði engill frá Drottni við hann: „Farðu veginn sem liggur frá Jerúsalem og niður til Gasa – hann liggur um eyðimörk – og vertu kominn þangað um hádegisbilið.“"},{"book":"Postulasagan","chapter":"8","verse":"27","text":"Það gerði hann og þá var þar á ferð sjálfur fjármálaráðherra Eþíópíu. Sá var í miklu áliti hjá Kandake Eþíópíudrottningu. Hann hafði farið til Jerúsalem, til að biðjast fyrir í musterinu,"},{"book":"Postulasagan","chapter":"8","verse":"28","text":"en var nú á heimleið í vagni sínum og las upphátt úr spádómsbók Jesaja."},{"book":"Postulasagan","chapter":"8","verse":"29","text":"Þá sagði heilagur andi við Filippus: „Flýttu þér til hans og gakktu við hliðina á vagninum.“"},{"book":"Postulasagan","chapter":"8","verse":"30","text":"Filippus hlýddi og þegar hann var kominn að vagninum, heyrði hann hvað maðurinn var að lesa. „Skilur þú þetta?“ spurði Filippus."},{"book":"Postulasagan","chapter":"8","verse":"31","text":"„Nei, sannarlega ekki.“ svaraði maðurinn. „Hvernig ætti ég að geta það? Ég hef engan til að útskýra það fyrir mér.“ Síðan bauð hann Filippusi að koma upp í vagninn og setjast hjá sér."},{"book":"Postulasagan","chapter":"8","verse":"32","text":"Kaflinn, sem hann var að lesa, var þannig: „Eins og lamb var hann leiddur til slátrunar og eins og kind þegir hjá þeim er klippir hana, þannig lauk hann ekki upp munni sínum."},{"book":"Postulasagan","chapter":"8","verse":"33","text":"Hann var auðmýktur og réttur hans frá honum tekinn. Endir var bundinn á ævi hans – hver getur lýst illsku samtíðar hans?“"},{"book":"Postulasagan","chapter":"8","verse":"34","text":"Maðurinn spurði nú Filippus: „Átti Jesaja hér við sjálfan sig eða einhvern annan?“"},{"book":"Postulasagan","chapter":"8","verse":"35","text":"Filippus útskýrði þá ritningarstaðinn og benti honum á marga aðra til að fræða hann um Jesú."},{"book":"Postulasagan","chapter":"8","verse":"36","text":"Þegar þeir höfðu ekið nokkurn spöl, komu þeir að litlu vatni. „Sjáðu!“ sagði maðurinn. „Þarna er vatn. Getur þú ekki skírt mig hér?“"},{"book":"Postulasagan","chapter":"8","verse":"37","text":"„Jú, það get ég, ef þú trúir af öllu hjarta,“ svaraði Filippus."},{"book":"Postulasagan","chapter":"8","verse":"38","text":"Síðan stöðvaði hann vagninn, þeir stigu út í vatnið og Filippus skírði hann."},{"book":"Postulasagan","chapter":"8","verse":"39","text":"Þegar þeir komu upp úr vatninu, hreif andi Drottins Filippus burt, og maðurinn sá hann ekki framar, en hélt leiðar sinnar fagnandi."},{"book":"Postulasagan","chapter":"8","verse":"40","text":"Seinna kom Filippus fram í Asdód, og einnig þar flutti hann fagnaðarerindið, svo og í öllum bæjum á leið sinni til Sesareu."}]}