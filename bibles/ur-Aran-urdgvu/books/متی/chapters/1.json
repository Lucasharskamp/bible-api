{"data":[{"book":"متی","chapter":"1","verse":"1","text":"عیسیٰ مسیح بن داؤد بن ابراہیم کا نسب نامہ:"},{"book":"متی","chapter":"1","verse":"2","text":"ابراہیم اسحاق کا باپ تھا، اسحاق یعقوب کا باپ اور یعقوب یہوداہ اور اُس کے بھائیوں کا باپ۔"},{"book":"متی","chapter":"1","verse":"3","text":"یہوداہ کے دو بیٹے فارص اور زارح تھے (اُن کی ماں تمر تھی)۔ فارص حصرون کا باپ اور حصرون رام کا باپ تھا۔"},{"book":"متی","chapter":"1","verse":"4","text":"رام عمی نداب کا باپ، عمی نداب نحسون کا باپ اور نحسون سلمون کا باپ تھا۔"},{"book":"متی","chapter":"1","verse":"5","text":"سلمون بوعز کا باپ تھا (بوعز کی ماں راحب تھی)۔ بوعز عوبید کا باپ تھا (عوبید کی ماں روت تھی)۔ عوبید یسّی کا باپ اور"},{"book":"متی","chapter":"1","verse":"6","text":"یسّی داؤد بادشاہ کا باپ تھا۔"},{"book":"متی","chapter":"1","verse":"7","text":"سلیمان رحبعام کا باپ، رحبعام ابیاہ کا باپ اور ابیاہ آسا کا باپ تھا۔"},{"book":"متی","chapter":"1","verse":"8","text":"آسا یہوسفط کا باپ، یہوسفط یورام کا باپ اور یورام عُزیّاہ کا باپ تھا۔"},{"book":"متی","chapter":"1","verse":"9","text":"عُزیّاہ یوتام کا باپ، یوتام آخز کا باپ اور آخز حِزقیاہ کا باپ تھا۔"},{"book":"متی","chapter":"1","verse":"10","text":"حِزقیاہ منسّی کا باپ، منسّی امون کا باپ اور امون یوسیاہ کا باپ تھا۔"},{"book":"متی","chapter":"1","verse":"11","text":"یوسیاہ یہویاکین1‏:11 یہویاکین: یونانی میں یہویاکین کا مترادف یکونیاہ مستعمل ہے۔  اور اُس کے بھائیوں کا باپ تھا (یہ بابل کی جلاوطنی کے دوران پیدا ہوئے)۔"},{"book":"متی","chapter":"1","verse":"12","text":"بابل کی جلاوطنی کے بعد یہویاکین1‏:12 یہویاکین: یونانی میں یہویاکین کا مترادف یکونیاہ مستعمل ہے۔  سیالتی ایل کا باپ اور سیالتی ایل زرُبابل کا باپ تھا۔"},{"book":"متی","chapter":"1","verse":"13","text":"زرُبابل ابیہود کا باپ، ابی ہود اِلیاقیم کا باپ اور اِلیاقیم عازور کا باپ تھا۔"},{"book":"متی","chapter":"1","verse":"14","text":"عازور صدوق کا باپ، صدوق اخیم کا باپ اور اخیم اِلیہود کا باپ تھا۔"},{"book":"متی","chapter":"1","verse":"15","text":"اِلیہود اِلی عزر کا باپ، اِلی عزر متان کا باپ اور متان کا باپ یعقوب تھا۔"},{"book":"متی","chapter":"1","verse":"16","text":"یعقوب مریم کے شوہر یوسف کا باپ تھا۔ اِس مریم سے عیسیٰ پیدا ہوا، جو مسیح کہلاتا ہے۔"},{"book":"متی","chapter":"1","verse":"17","text":"یوں ابراہیم سے داؤد تک 14 نسلیں ہیں، داؤد سے بابل کی جلاوطنی تک 14 نسلیں ہیں اور جلاوطنی سے مسیح تک 14 نسلیں ہیں۔"},{"book":"متی","chapter":"1","verse":"18","text":"عیسیٰ مسیح کی پیدائش یوں ہوئی: اُس وقت اُس کی ماں مریم کی منگنی یوسف کے ساتھ ہو چکی تھی کہ وہ روح القدس سے حاملہ پائی گئی۔ ابھی اُن کی شادی نہیں ہوئی تھی۔"},{"book":"متی","chapter":"1","verse":"19","text":"اُس کا منگیتر یوسف راست باز تھا، وہ علانیہ مریم کو بدنام نہیں کرنا چاہتا تھا۔ اِس لئے اُس نے خاموشی سے یہ رشتہ توڑنے کا ارادہ کر لیا۔"},{"book":"متی","chapter":"1","verse":"20","text":"وہ اِس بات پر ابھی غور و فکر کر ہی رہا تھا کہ رب کا فرشتہ خواب میں اُس پر ظاہر ہوا اور فرمایا، ”یوسف بن داؤد، مریم سے شادی کر کے اُسے اپنے گھر لے آنے سے مت ڈر، کیونکہ پیدا ہونے والا بچہ روح القدس سے ہے۔"},{"book":"متی","chapter":"1","verse":"21","text":"اُس کے بیٹا ہو گا اور اُس کا نام عیسیٰ رکھنا، کیونکہ وہ اپنی قوم کو اُس کے گناہوں سے رِہائی دے گا۔“"},{"book":"متی","chapter":"1","verse":"22","text":"یہ سب کچھ اِس لئے ہوا تاکہ رب کی وہ بات پوری ہو جائے جو اُس نے اپنے نبی کی معرفت فرمائی تھی،"},{"book":"متی","chapter":"1","verse":"23","text":"”دیکھو ایک کنواری حاملہ ہو گی۔ اُس سے بیٹا پیدا ہو گا اور وہ اُس کا نام عمانوایل رکھیں گے۔“ (عمانوایل کا مطلب ’خدا ہمارے ساتھ‘ ہے۔)"},{"book":"متی","chapter":"1","verse":"24","text":"جب یوسف جاگ اُٹھا تو اُس نے رب کے فرشتے کے فرمان کے مطابق مریم سے شادی کر لی اور اُسے اپنے گھر لے گیا۔"},{"book":"متی","chapter":"1","verse":"25","text":"لیکن جب تک اُس کے بیٹا پیدا نہ ہوا وہ مریم سے ہم بستر نہ ہوا۔ اور یوسف نے بچے کا نام عیسیٰ رکھا۔"}]}