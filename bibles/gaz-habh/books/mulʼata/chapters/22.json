{"data":[{"book":"Mulʼata","chapter":"22","verse":"1","text":"Ergamaan sunis laga bishaan jireenyaa, qulqulluu akka bilillee kan teessoo Waaqaatii fi Hoolichaa keessaa burqu tokko natti argisiise;"},{"book":"Mulʼata","chapter":"22","verse":"2","text":"bishaan sunis walakkaa daandii magaalattii irra yaaʼaa ture. Gamaa gamana lagichaa irras mukni jireenyaa ija gosa kudha lama naqatu dhaabatee ture; innis jiʼuma jiʼaan ija naqata ture. Baalli muka sanaas saboota fayyisa ture."},{"book":"Mulʼata","chapter":"22","verse":"3","text":"Siʼachi abaarsi tokko iyyuu hin jiraatu. Teessoon Waaqaatii fi Hoolichaa magaalattii keessatti argama; garboonni isaas isa tajaajilu."},{"book":"Mulʼata","chapter":"22","verse":"4","text":"Isaan fuula isaa ni argu; maqaan isaas adda isaanii irratti ni argama."},{"book":"Mulʼata","chapter":"22","verse":"5","text":"Siʼachi halkan hin jiru. Ifni ibsaa yookaan ifni biiftuu isaan hin barbaachisu; Waaqni Gooftaan ifa isaaniif kennaatii. Isaanis bara baraa hamma bara baraatti ni moʼu."},{"book":"Mulʼata","chapter":"22","verse":"6","text":"Ergamaan Waaqaa sunis, “Dubbiin kun amanamaa fi dhugaa dha. Gooftaan, Waaqni hafuurota raajotaa sun waan dafee taʼuu qabu garboota isaatti argisiisuuf jedhee ergamaa isaa ergeera” naan jedhe."},{"book":"Mulʼata","chapter":"22","verse":"7","text":"“Kunoo, ani dafee nan dhufa! Namni dubbii raajii kitaaba kana keessa jiruu eegu eebbifamaa dha.”"},{"book":"Mulʼata","chapter":"22","verse":"8","text":"Kan wantoota kanneen dhagaʼee fi arge ana Yohannis. Anis yommuu wantoota kanneen dhagaʼee argetti ergamaa wantoota kanneen natti argisiisaa ture sanaaf sagaduudhaaf miilla isaa irrattin kufe."},{"book":"Mulʼata","chapter":"22","verse":"9","text":"Inni garuu, “Kana hin godhin! Anis garbicha siʼii fi obboloota kee raajota wajjin, akkasumas warra dubbii kitaaba kanaa eegan wajjin tajaajiluu dha. Waaqaaf sagadi!” naan jedhe."},{"book":"Mulʼata","chapter":"22","verse":"10","text":"Inni akkana naan jedhe; “Sababii yeroon sun dhiʼaateef dubbii raajii kitaaba kanaa chaappaadhaan hin cufin."},{"book":"Mulʼata","chapter":"22","verse":"11","text":"Jalʼaan jalʼina isaatti haa fufu; xuraaʼaan xuraaʼummaa isaatti haa fufu; qajeelaanis qajeelummaa isaatti haa fufu; qulqulluun immoo qulqullummaa isaatti haa fufu.”"},{"book":"Mulʼata","chapter":"22","verse":"12","text":"“Kunoo, ani dafee nan dhufa! Gatiin koo na bira jira; tokkoo tokkoo namaatiifis akkuma hojii isaatti nan kenna."},{"book":"Mulʼata","chapter":"22","verse":"13","text":"Ani Alfaa fi Omeegaa dha; isa Duraatii fi isa Booddee ti; isa Jalqabaatii fi isa Dhumaatis."},{"book":"Mulʼata","chapter":"22","verse":"14","text":"“Warri akka muka jireenyaa irratti mirga qabaatanii fi akka karrawwaniin magaalattii seenaniif uffata isaanii miicatan eebbifamoo dha."},{"book":"Mulʼata","chapter":"22","verse":"15","text":"Garuu saroonni, falfaltoonni, halaleewwan, warri nama ajjeesanii fi warri waaqota tolfamoo waaqeffatan akkasumas warri soba jaallatanii fi warri soba dubbatan hundinuu alatti hafu."},{"book":"Mulʼata","chapter":"22","verse":"16","text":"“Ani Yesuus, akka inni wantoota kanneen waldoota kiristaanaa keessatti dhugaa isinii baʼuuf ergamaa koo ergeera. Ani Hiddaa fi Sanyii Daawit, Bakkalcha Barii kan ifuu dha.”"},{"book":"Mulʼata","chapter":"22","verse":"17","text":"Hafuurichii fi misirrittiin, “Kottu!” jedhu; namni dhagaʼus, “Kottu!” haa jedhu; namni dheebote haa dhufu; kan barbaadu bishaan jireenyaa tola haa fudhatu."},{"book":"Mulʼata","chapter":"22","verse":"18","text":"Nama dubbii raajii kitaaba kanaa dhagaʼu hunda nan akeekkachiisa: Yoo namni kam iyyuu dubbii kanatti waan tokko illee dabale, Waaqni dhaʼichawwan kitaaba kana keessatti ibsaman isatti dabala."},{"book":"Mulʼata","chapter":"22","verse":"19","text":"Namni kam iyyuu yoo dubbii kitaaba raajii kana keessaa waan tokko illee hirʼise, Waaqni muka jireenyaatii fi magaalattii qulqulluu kitaaba kana keessatti ibsaman keessaa qooda isaa hirʼisa."},{"book":"Mulʼata","chapter":"22","verse":"20","text":"Inni waan kana dhugaa baʼus, “Eeyyee, ani dafee nan dhufa” jedha."},{"book":"Mulʼata","chapter":"22","verse":"21","text":"Ayyaanni Gooftaa Yesuus qulqulloota hundumaa wajjin haa taʼu. Ameen."}]}