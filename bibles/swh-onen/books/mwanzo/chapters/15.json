{"data":[{"book":"Mwanzo","chapter":"15","verse":"1","text":"Baada ya jambo hili, neno la Bwana likamjia Abramu katika maono:"},{"book":"Mwanzo","chapter":"15","verse":"2","text":"Lakini Abramu akasema, “Ee Bwana Mwenyezi, utanipa nini na mimi sina hata mtoto na atakayerithi nyumba yangu ni huyu Eliezeri Mdameski?”"},{"book":"Mwanzo","chapter":"15","verse":"3","text":"Abramu akasema, “Hukunipa watoto, hivyo mtumishi katika nyumba yangu ndiye atakuwa mrithi wangu.”"},{"book":"Mwanzo","chapter":"15","verse":"4","text":"Ndipo neno la Bwana lilipomjia: “Mtu huyu hatakuwa mrithi wako, bali mwana atakayetoka katika viuno vyako mwenyewe ndiye atakayekuwa mrithi wako.”"},{"book":"Mwanzo","chapter":"15","verse":"5","text":"Akamtoa nje na kusema, “Tazama juu kuelekea mbinguni na uhesabu nyota, kama hakika utaweza kuzihesabu.” Ndipo akamwambia, “Hivyo ndivyo uzao wako utakavyokuwa.”"},{"book":"Mwanzo","chapter":"15","verse":"6","text":"Abramu akamwamini Bwana, naye kwake hili likahesabiwa kuwa haki."},{"book":"Mwanzo","chapter":"15","verse":"7","text":"Pia akamwambia, “Mimi ndimi Bwana, niliyekutoa toka Uru ya Wakaldayo nikupe nchi hii uimiliki.”"},{"book":"Mwanzo","chapter":"15","verse":"8","text":"Lakini Abramu akasema, “Ee Bwana Mwenyezi, nitawezaje kujua kwamba nitapata kuimiliki?”"},{"book":"Mwanzo","chapter":"15","verse":"9","text":"Ndipo Bwana akamwambia, “Niletee mtamba wa ngʼombe, mbuzi na kondoo dume, kila mmoja wa miaka mitatu, pamoja na hua na kinda la njiwa.”"},{"book":"Mwanzo","chapter":"15","verse":"10","text":"Abramu akamletea hivi vyote, akampasua kila mnyama vipande viwili, akavipanga kila kimoja kuelekea mwenzake, lakini hata hivyo ndege, hakuwapasua vipande viwili."},{"book":"Mwanzo","chapter":"15","verse":"11","text":"Kisha ndege walao nyama wakatua juu ya mizoga, lakini Abramu akawafukuza."},{"book":"Mwanzo","chapter":"15","verse":"12","text":"Wakati jua lilipokuwa linatua, Abramu akashikwa na usingizi mzito, giza nene na la kutisha likaja juu yake."},{"book":"Mwanzo","chapter":"15","verse":"13","text":"Kisha Bwana akamwambia, “Ujue hakika kwamba wazao wako watakuwa wageni kwenye nchi ambayo si yao, nao watafanywa watumwa na kuteswa kwa miaka mia nne."},{"book":"Mwanzo","chapter":"15","verse":"14","text":"Lakini nitaliadhibu taifa lile watakalolitumikia kama watumwa, na baadaye watatoka huko na mali nyingi."},{"book":"Mwanzo","chapter":"15","verse":"15","text":"Wewe, hata hivyo utakwenda kwa baba zako kwa amani na kuzikwa katika uzee mwema."},{"book":"Mwanzo","chapter":"15","verse":"16","text":"Katika kizazi cha nne wazao wako watarudi hapa, kwa maana dhambi ya Waamori bado haijafikia kipimo kilichojaa.”"},{"book":"Mwanzo","chapter":"15","verse":"17","text":"Wakati jua lilipokuwa limezama na giza limeingia, tanuru la moshi na mwali wa moto unaowaka vikatokea na kupita kati ya vile vipande vya nyama."},{"book":"Mwanzo","chapter":"15","verse":"18","text":"Siku hiyo Bwana akafanya Agano na Abramu, na kumwambia, “Nitawapa wazao wako nchi hii, kuanzia Kijito cha Misri15:18 Kijito cha Misri hapa ina maana Wadi-el-Arish kwenye mpaka wa kusini wa Yuda. hadi mto ule mkubwa, Frati,"},{"book":"Mwanzo","chapter":"15","verse":"19","text":"yaani nchi ya Wakeni, Wakenizi, Wakadmoni,"},{"book":"Mwanzo","chapter":"15","verse":"20","text":"Wahiti, Waperizi, Warefai,"},{"book":"Mwanzo","chapter":"15","verse":"21","text":"Waamori, Wakanaani, Wagirgashi na Wayebusi.”"}]}