{"data":[{"book":"Filipským","chapter":"1","verse":"1-2","text":"Milí křesťané ve Filipech, přijměte pozdrav ode mne i Timotea. Vám všem, vašim správcům a pomocníkům přejeme milost a pokoj od našeho nebeského Otce a od Ježíše Krista, našeho Pána."},{"book":"Filipským","chapter":"1","verse":"3-5","text":"Kdykoliv si na vás vzpomenu, děkuji za vás všechny Bohu, že od chvíle, kdy jste poprvé slyšeli radostné poselství o Kristu, nepřestali jste mi pomáhat v jeho šíření. Za to jsem velmi vděčen."},{"book":"Filipským","chapter":"1","verse":"6","text":"Nepochybuji, že když Bůh své dobré dílo u vás započal, dovede je až k slavnému konci v den Kristova návratu."},{"book":"Filipským","chapter":"1","verse":"7","text":"Nemohu o vás smýšlet jinak; stali jste se mi zvlášť blízkými svou vnitřní účastí na všem, co jsem prožíval, ať už to bylo ve vězení nebo na svobodě, při obhajování pravdy o Kristu."},{"book":"Filipským","chapter":"1","verse":"8","text":"Bůh ví, jak po vás všech toužím. Láska, kterou mne naplňuje Ježíš, mne táhne k vám."},{"book":"Filipským","chapter":"1","verse":"9","text":"Prosím Boha, aby vás obdaroval poznáním a moudrostí a zdokonalil vás v lásce,"},{"book":"Filipským","chapter":"1","verse":"10","text":"abyste vždy správně rozlišovali dobré od zlého a neposkvrnili se ničím špatným až do příchodu Ježíšova."},{"book":"Filipským","chapter":"1","verse":"11","text":"Každý váš skutek ať svědčí o Kristově moci ve vás a oslavuje tak Boha."},{"book":"Filipským","chapter":"1","verse":"12","text":"Chci vám sdělit, bratři, že moje uvěznění se stalo vynikající reklamou pro Kristovu věc."},{"book":"Filipským","chapter":"1","verse":"13","text":"I ten poslední písař u soudu totiž ví, že mým jediným proviněním je má víra v Krista,"},{"book":"Filipským","chapter":"1","verse":"14","text":"a zdá se, že ostatním bratřím to pomohlo zbavit se strachu, takže teď o Kristu hovoří daleko otevřeněji než dříve."},{"book":"Filipským","chapter":"1","verse":"15","text":"Je sice pravda, že někteří to dělají jen ze závisti a ctižádosti, aby také získali pověst neohrožených kazatelů, a myslí si, že jim tady ve vězení budu závidět jejich úspěchy."},{"book":"Filipským","chapter":"1","verse":"16","text":"Ale jiní mluví o Kristu z lásky k němu a ve mně vidí obhájce jeho učení."},{"book":"Filipským","chapter":"1","verse":"17","text":"Ať však už rozhlašují Krista z pohnutek čistých nebo s postranními úmysly, jen když je hlásána zvěst o Kristu. Z toho se mohu vždy jen radovat."},{"book":"Filipským","chapter":"1","verse":"18","text":"Vím, že soudní přelíčení tak či onak povede k dobrému. To mi zaručují vaše modlitby i Duch svatý, který stojí při mně."},{"book":"Filipským","chapter":"1","verse":"19-20","text":"Proto doufám a těším se na to, že budu moci mluvit stejně směle, jak jsem to dělal dosud, a že z této pře vyjde Kristus vítězně, ať už sám vyváznu se zdravou kůží či nikoliv."},{"book":"Filipským","chapter":"1","verse":"21","text":"Vždyť mým životem je Kristus, a proto i smrt mi bude ziskem."},{"book":"Filipským","chapter":"1","verse":"22","text":"Zůstanu-li ovšem na živu, mohl bych ještě být užitečný lidem."},{"book":"Filipským","chapter":"1","verse":"23","text":"Takže kdybych měl možnost volit, sám nevím, čemu bych dal přednost: zemřít a být s Kristem (to by mě přitahovalo nejvíc),"},{"book":"Filipským","chapter":"1","verse":"24","text":"anebo žít dál kvůli vám, což by bylo zase potřebnější."},{"book":"Filipským","chapter":"1","verse":"25","text":"Ale nějak cítím, že mne ještě mezi vámi čeká práce, a tak se kloním k přesvědčení, že tentokrát tu ještě zůstanu,"},{"book":"Filipským","chapter":"1","verse":"26","text":"abyste rostli v radostné víře a měli v mém vysvobození další důvod k oslavě Krista."},{"book":"Filipským","chapter":"1","verse":"27","text":"Bez ohledu na můj příští osud myslete však na to, abyste žili tak, jak se sluší na Kristovy vyznavače. A ať už vás budu moci navštívit nebo o vás jen uslyším, chci se dovídat, že držíte pevně pohromadě, spojeni úsilím o šíření Kristova poselství"},{"book":"Filipským","chapter":"1","verse":"28","text":"přes všechny zuřivé útoky nepřítele. Ten v tom bude vidět předzvěst své záhuby, ale pro vás je to důkaz, že Bůh je s vámi a že vám dal věčný život."},{"book":"Filipským","chapter":"1","verse":"29","text":"Vždyť vám bylo dopřáno nejen v Krista uvěřit,"},{"book":"Filipským","chapter":"1","verse":"30","text":"ale také pro něho trpět ve stejném boji, jaký vedu já."}]}