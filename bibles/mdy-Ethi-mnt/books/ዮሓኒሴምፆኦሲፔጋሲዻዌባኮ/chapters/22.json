{"data":[{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"1","text":"ዬካፓ ኪኢታንቻሢ ፆኦሲና ማራዓሢናኮ ካኣቱሞ ዖይቶይዳፓ ኬስካ፥ ጌኤሺ ሌማሌኤሼጉዲ ጌኤሽካ ናንጊ ዋኣሢ ዎርዚ ታና ዻዌኔ፤"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"2","text":"ዬይ ዎራሢ ካታሜሎኮ ሳዛ'' ዓኣ ዼኤፖ ጎይፆ ጊዴና ዓኣዻያኬ፤ ዎሮኮ ሻውሎና ሚዛቆናይዳ ዓጊና ዓጊና ዓኣፒ ዓኣፓያ፥ ሌዖይዳ ታጶ ላምዒ ማይንቲ ዓኣፓ ናንጊ ሚሢ ዓኣኔ፤ ዬያ ሚፃሢኮ ዒላዣ ዴሮ''ኮ ዼኤሻኬ፤"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"3","text":"ሓይካፓ ሴካ ማይ ጋዳማ ባኣያ ማዓንዳኔ፤ ፆኦሲና ማራዓሢናኮ ካኣቱሞ ዖይታ ካታሜሎይዳ ማዓንዳኔ፤ ዒዛም ማዻዞንሢያ ዒዛ ካኣሽካንዳኔ፤"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"4","text":"ዒዛኮ ዓውካሮዋ ዔያታ ዛጋንዳኔ፤ ዒዛኮ ሱ'ንፃኣ ዔያቶኮ ባሊታ ፃኣፒንቴያ ማዓንዳኔ፤"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"5","text":"ዬካፓ ሴካ ዹሚያ ዹማዓ፤ ናንጊና ናንጋ ጎዳ ማዔ ፆኦዛሢ ዔያቶም ፖዓንዳሢሮ ፖዒ ፖዓ ባኣዚ''ታቴያ ዓቢያ ዔያቶም ኮይሱዋያኬ፤ ናንጊና ዔያታ ካኣታዼ ጎይሣ ናንጋንዳኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"6","text":"ዬካፓ ሃሣ ኪኢታንቻሢ፦ «ሃንሢ ጌይንቴ ባኮንሢ ጉሙርቂንታያ ሃሣ ጎኔኬ፤ ፔ ዓያኖ ዒዛ ማሊፆ ኬኤዛ ዓሶም ዒንጋ ጎዳ ማዔ ፆኦዛሢ ዻካ'' ዎዴኮ ጊንፃፓ ማዓንዳ ባኮ ዒዛም ማዻዞንሢም ፔጋሲ ዻዋኒ ፔኤኮ ኪኢታንቻሢ ዳኬኔ» ታኣም ጌዔኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"7","text":"ዬሱሴ ታኣም ኬኤዛዖ፦ «ታ ዑኬና ዬዓንዳኔ፤ ሓኖ' ማፃኣፖይዳ ኬኤዚንቴ ፆኦሲ ማሊፆ ካፒ፥ ማዺ ኩንሣሢ ዓንጆ ዎዛ ዴንቃንዳኔ» ጌዔኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"8","text":"ሓያ ባኮ ዋይዜሢና ዛጌሢ ታና ዮሓኒሴኬ፤ ዬንሢ ታ ዋይዛዖ ሓሣ ዛጋዖ ዬንሢ ባኮንሢ ታኣም ዻዌ ኪኢታንቻሢም ዚጋኒ ዒዛኮ ቶኮ ዴማ'' ሎኦሜኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"9","text":"ኪኢታንቻሢ ጋዓንቴ፦ «ሓሼ''! ሓያይዲፖ! ታኣኒ ኔናንታ ኔኤኮ ጌርሲንሢንታ ማዔ፥ ፆኦሲ ማሊፆ ኬኤዛዞንሢና ዎላ''፤ ሃሣ ሓያ ማፃኣፓ ጌይንቴ ባኮ ካፓዞንሢና ዎላ'' ማማዻያኬ፤ ፆኦሲም ዚጊ ካኣሽኬ» ታኣም ጌዔኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"10","text":"ሓሣ ዒዚ ኬኤዛዖ፦ «ቢያ ባካ ማዺንቲ ኩማንዳ ዎዳ'' ዑኬያ ማዔሢሮ ሓያ ማፃኣፖይዳ ፆኦሲ ማሊፆና ኬኤዚንቴ ባኮ ዓሲም ዔርቱዋጉዲ ዓኣቺፖ፤"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"11","text":"ዓካሪ፡ ፑርቶ ማዻሢ ፑርቶ ማማዾንጎ፤ ፔና ዒኢሳ ባኣዚ'' ማዻሢያ ማማዾንጎ፤ ፂላ''ሢያ ፂፂሎ''ንጎ፤ ፆኦሲም ዱማዼሢያ ፔና ዱዱማሶንጎ» ጌዔኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"12","text":"ዬሱሴ ዒማ''ና ታኣም፦ «ታኣኒ ዑኬ ዬዓንዳኔ፤ ፔቴ'' ፔቴ''ሢም ፔ ማዾ''ጉዴያ ታ ዒንጋንዳ ባካ ታ ኮይላ'' ዓኣኔ፤"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"13","text":"ቤርታሳሢና ጋፒንፃሢና፥ ዔኤቢ ቢያ ዓርቃሢና ጋፒሳሢያ ታናኬ።»"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"14","text":"ናንጎ ሚፆ ዓኣፖ ሙዓኒና ካታሜሎ ጌሎ ካሮ''ና ጌላኒ ዳንዳዓያ ማዓኒ ማኣዓሢ ፔኤኮ ማስኬዞንሢ ባሊቲና ዓኣያኬ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"15","text":"ጌኔ ማዾ ማዻይ፥ ማርሻ ማርሻይ፥ ዓኒ ሃሣ ማቾ ማዒባኣያና ላሃይ፥ ዓሲ ዎዻይ፥ ሜሌ'' ፆኦዞ ካኣሽካይ፥ ሉኡዙሞ ናሽካያና ሉኡቃ ዓሲ ቢያ ካታሜሎኮ ዙላ'' ማዓንዳኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"16","text":"«ታኣኒ፥ ዬሱሴ ሓያ ማርካቶ ማርካዻንዳጉዲ ታኣኮ ኪኢታንቻሢ ሺኢጲፆ ማኣሮ ዓሶም ታ ዳኬኔ፤ ታኣኒ ዳውቴ ዜርሢ ሃሣ ፃጲኬ፤ ዬያጉዲ ታኣኒ ፖፖዓ ካሪሢ ዦኦጌኬ» ጌዔኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"17","text":"ዓያኖ ጌኤዦና ዑኡቴሎና «ሙኬ» ጋዓኔ፤ ሓያ ዋይዛሢያ «ሙኬ» ጎዖንጎ፤ ዼኤቢንቴሢያ ሙኮንጎ፤ ዑሽካኒ ኮዓሢያ ቢያ ናንጎ ዋኣፆ ዔኤቢ ጪጉዋዖ ጉሪ ዑሽኮንጎ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"18","text":"ሃያ ማፃኣፖይዳ ፃኣፒንቴ ፆኦሲ ማሊፆ ዋይዛዞንሢም ቢያ ታ ላታኔ፤ ዖኦኒያ ሃያ ቃኣሎ''ይዳ ፔቴ'' ባኣዚ'' ቃሴ''ቴ ፆኦሲ ሓያ ማፃኣፖይዳ ፃኣፒንቴ ባይሲንቶ ዒዛይዳ ቃሲ'' ቃሲ'' ሄሊ''ሳንዳኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"19","text":"ዖኦኒያ ሓያ ፆኦሲ ማሊፆ ኬኤዛ ቃኣሎ''ይዳፓ ፔቴ'' ባኣዚ'' ፓጪሴቴ ሃያ ማፃኣፖይዳ ኬኤዚንቴ ናንጎ ሚፆ ዓኣፖና ፆኦሲም ዱማዼ ካታሜሎናይዳፓ ዒዛ ሄላ''ንዳ ባኮ ፆኦሲ ፓጪሳንዳኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"20","text":"ሓንሢ ባኮ ማርካዻሢ፦ «ሂዮ፤ ታ ዑኬ ዬዓንዳኔ» ጋዓኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"22","verse":"21","text":"ጎዳ ዬሱሴኮ ኮሹሞ ዒንጊፃ ዒንሢ ቢያሢና ዎላ'' ማዖንጎ፤ ዓኣሜን።"}]}