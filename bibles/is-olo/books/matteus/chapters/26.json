{"data":[{"book":"Matteus","chapter":"26","verse":"1","text":"Þegar Jesús hafði lokið ræðu sinni, sagði hann við lærisveinana:"},{"book":"Matteus","chapter":"26","verse":"2","text":"„Þið vitið að eftir tvo daga koma páskarnir og þá verð ég svikinn og krossfestur.“"},{"book":"Matteus","chapter":"26","verse":"3","text":"Um svipað leyti héldu prestarnir fund, ásamt öðrum embættismönnum Gyðinga, í höll Kaífasar æðsta prests."},{"book":"Matteus","chapter":"26","verse":"4","text":"Þeir voru að bollaleggja hvernig þeir gætu handtekið Jesú svo lítið bæri á og líflátið hann."},{"book":"Matteus","chapter":"26","verse":"5","text":"„En ekki á sjálfum páskunum, því þá er svo margt aðkomufólk í borginni og hætt við óeirðum,“ samþykktu þeir."},{"book":"Matteus","chapter":"26","verse":"6","text":"Jesús fór til Betaníu, heim til Símonar holdsveika."},{"book":"Matteus","chapter":"26","verse":"7","text":"Meðan hann mataðist, kom þangað inn kona sem hélt á flösku með mjög dýrri ilmolíu, og hellti henni yfir höfuð hans."},{"book":"Matteus","chapter":"26","verse":"8-9","text":"Lærisveinarnir urðu gramir og sögðu sín á milli:"},{"book":"Matteus","chapter":"26","verse":"10","text":"Jesús las hugsanir þeirra og sagði:"},{"book":"Matteus","chapter":"26","verse":"11","text":"Þið hafið ávallt fátæka hjá ykkur, en ekki mig."},{"book":"Matteus","chapter":"26","verse":"12","text":"Hún hellti ilmvatni þessu yfir mig til þess að búa líkama minn til greftrunar."},{"book":"Matteus","chapter":"26","verse":"13","text":"Hennar mun verða minnst og þess getið sem hún gerði, hvar sem fagnaðarboðskapurinn verður fluttur.“"},{"book":"Matteus","chapter":"26","verse":"14","text":"Þá fór einn postulanna tólf, Júdas Ískaríot, til æðstu prestanna"},{"book":"Matteus","chapter":"26","verse":"15","text":"og spurði:"},{"book":"Matteus","chapter":"26","verse":"16","text":"Upp frá því beið Júdas eftir hentugu tækifæri til að svíkja Jesú í hendur þeirra."},{"book":"Matteus","chapter":"26","verse":"17","text":"Á fyrsta degi páskahátíðarinnar (Gyðingar fjarlægðu þegar allt súrdeig – gerbrauð – af heimilum sínum) komu lærisveinarnir til Jesú og spurðu hann:"},{"book":"Matteus","chapter":"26","verse":"18","text":"„Farið inn í borgina,“ svaraði Jesús, „finnið mann nokkurn og segið við hann: „Meistari okkar segir: Minn tími er kominn. Hjá þér vil ég halda páska með lærisveinum mínum.“ “"},{"book":"Matteus","chapter":"26","verse":"19","text":"Lærisveinarnir gerðu eins og Jesús sagði og undirbjuggu páskamáltíðina."},{"book":"Matteus","chapter":"26","verse":"20-21","text":"Þetta kvöld, þegar hann var sestur til borðs ásamt lærisveinunum tólf, sagði hann:"},{"book":"Matteus","chapter":"26","verse":"22","text":"Hryggð og ótti greip lærisveinana og þeir spurðu hver um sig: „Ekki þó ég?“ Jesús svaraði:"},{"book":"Matteus","chapter":"26","verse":"23","text":"„Það er sá sem ég þjónaði fyrst í kvöld.“"},{"book":"Matteus","chapter":"26","verse":"24","text":"„Ég verð að deyja eins og spáð var, en vei þeim manni sem því veldur. Betra væri honum að hann hefði aldrei fæðst.“"},{"book":"Matteus","chapter":"26","verse":"25","text":"Júdas sem varð til þess að svíkja hann, spurði líka: „Er það ég?“ Og Jesús svaraði: „Já.“"},{"book":"Matteus","chapter":"26","verse":"26","text":"Meðan á máltíðinni stóð tók Jesús brauð, blessaði það og braut í sundur, rétti lærisveinunum og sagði:"},{"book":"Matteus","chapter":"26","verse":"27","text":"Og hann tók bikar með víni, gjörði þakkir, rétti þeim og sagði: „Drekkið allir hér af,"},{"book":"Matteus","chapter":"26","verse":"28","text":"því þetta er blóð mitt, innsigli nýja sáttmálans. Því er úthellt til syndafyrirgefningar fyrir marga."},{"book":"Matteus","chapter":"26","verse":"29","text":"Takið eftir þessum orðum mínum: Ég mun ekki drekka vín á ný fyrr en ég drekk það nýtt með ykkur í ríki föður míns.“"},{"book":"Matteus","chapter":"26","verse":"30","text":"Þegar þeir höfðu sungið lofsöng fóru þeir út til Olíufjallsins."},{"book":"Matteus","chapter":"26","verse":"31","text":"Jesús sagði við þá: „Í nótt munuð þið allir yfirgefa mig. Í Ritningunni stendur að Guð muni slá hirðinn og hjörðin tvístrast."},{"book":"Matteus","chapter":"26","verse":"32","text":"En eftir að ég er risinn upp frá dauðum fer ég til Galíleu og hitti ykkur þar.“"},{"book":"Matteus","chapter":"26","verse":"33","text":"„Þótt allir aðrir yfirgefi þig, mun ég ekki gera það,“ sagði Pétur."},{"book":"Matteus","chapter":"26","verse":"34","text":"Jesús svaraði:"},{"book":"Matteus","chapter":"26","verse":"35","text":"„Fyrr mun ég deyja!“ svaraði Pétur og allir hinir tóku í sama streng."},{"book":"Matteus","chapter":"26","verse":"36","text":"Jesús fór síðan með lærisveinana inn í garð sem heitir Getsemane, og bað þá að setjast niður meðan hann færi spölkorn lengra til að biðjast fyrir."},{"book":"Matteus","chapter":"26","verse":"37","text":"Hann fékk með sér þá Pétur og bræðurna Jakob og Jóhannes Sebedeussyni. Mikill ótti og örvænting kom yfir Jesú og hann sagði:"},{"book":"Matteus","chapter":"26","verse":"38","text":"„Sál mín er buguð af ótta og angist allt til dauða. Bíðið hér og vakið með mér.“"},{"book":"Matteus","chapter":"26","verse":"39","text":"Hann gekk lítið eitt lengra, hneig til jarðar og bað: „Faðir minn! Taktu þennan bikar frá mér ef mögulegt er, en verði þó þinn vilji en ekki minn.“"},{"book":"Matteus","chapter":"26","verse":"40","text":"Síðan kom hann aftur til lærisveinanna þriggja og fann þá sofandi."},{"book":"Matteus","chapter":"26","verse":"41","text":"Vakið og biðjið, til þess að þið fallið ekki í freistni. Andinn er fús, en holdið er veikt!“"},{"book":"Matteus","chapter":"26","verse":"42","text":"Hann fór frá þeim aftur og bað: „Faðir! Ef ekki er unnt að taka þennan bikar frá mér án þess að ég tæmi hann, þá verði þinn vilji.“"},{"book":"Matteus","chapter":"26","verse":"43","text":"Síðan sneri hann aftur til þeirra og fann þá enn sofandi, því þeir gátu ekki haldið augunum opnum."},{"book":"Matteus","chapter":"26","verse":"44","text":"Hann yfirgaf þá enn og baðst fyrir í þriðja sinn með sömu orðum."},{"book":"Matteus","chapter":"26","verse":"45","text":"Eftir það fór hann aftur til lærisveinanna og sagði: „Sofið þið enn og hvílist? Stundin er komin! Ég hef verið svikinn í hendur vondra manna."},{"book":"Matteus","chapter":"26","verse":"46","text":"Standið upp, förum! Sjáið! Þarna kemur sá sem svíkur mig.“"},{"book":"Matteus","chapter":"26","verse":"47","text":"Meðan hann var enn að tala kom Júdas, einn postulana tólf, og með honum fjöldi manna, sem vopnaðir voru sverðum og bareflum. Þessa menn höfðu leiðtogar Gyðinga sent."},{"book":"Matteus","chapter":"26","verse":"48","text":"Júdas hafði sagt þeim að handtaka þann sem hann heilsaði með kossi, því að hann væri maðurinn sem þeir vildu ná."},{"book":"Matteus","chapter":"26","verse":"49","text":"Júdas gekk því beint til Jesú og sagði:"},{"book":"Matteus","chapter":"26","verse":"50","text":"„Vinur minn,“ sagði Jesús, „hvers vegna komstu hingað?“ Þá gripu sendimennirnir Jesú."},{"book":"Matteus","chapter":"26","verse":"51","text":"Einn lærisveina Jesú dró þá sverð úr slíðrum og hjó annað eyrað af þjóni æðsta prestsins."},{"book":"Matteus","chapter":"26","verse":"52","text":"„Slíðraðu sverðið!“ sagði Jesús. „Þeir sem beita sverði munu falla fyrir sverði."},{"book":"Matteus","chapter":"26","verse":"53","text":"Veistu ekki að ég gæti beðið föður minn um þúsundir engla okkur til varnar og hann mundi þegar í stað senda þá?"},{"book":"Matteus","chapter":"26","verse":"54","text":"En hvernig ættu orð Biblíunnar þá að rætast?“"},{"book":"Matteus","chapter":"26","verse":"55","text":"Síðan ávarpaði Jesús mennina og sagði:"},{"book":"Matteus","chapter":"26","verse":"56","text":"En þetta, sem nú er að gerast er uppfylling spádóma Biblíunnar.“ Þá yfirgáfu allir lærisveinarnir hann og flúðu."},{"book":"Matteus","chapter":"26","verse":"57","text":"Þeir sem handtóku Jesú fóru nú með hann til bústaðar Kaífasar, æðsta prestsins, því þar voru allir leiðtogar Gyðinga saman komnir."},{"book":"Matteus","chapter":"26","verse":"58","text":"Pétur læddist í humátt á eftir og smeygði sér inn í hallargarð æðsta prestsins og settist niður hjá þjónunum. Þar beið hann þess að sjá hvað yrði um Jesú."},{"book":"Matteus","chapter":"26","verse":"59","text":"Æðstu prestarnir – og reyndar allur hæstiréttur Gyðinga – leituðu nú manna er borið gætu lognar sakir á Jesú. Ætlun þeirra var að höfða mál gegn honum og fá hann dæmdan til dauða."},{"book":"Matteus","chapter":"26","verse":"60-61","text":"En þótt þeir fyndu marga sem vildu bera falsvitni, þá bar vitnisburði þeirra ekki saman. Að lokum fundust þó tveir sem sögðu: „Þessi maður sagði: „Ég er fær um að brjóta niður musteri Guðs og reisa það aftur á þrem dögum.“ “"},{"book":"Matteus","chapter":"26","verse":"62","text":"Þá stóð æðsti presturinn upp og sagði við Jesú: „Sagðir þú þetta? Svaraðu! Já, eða nei!“"},{"book":"Matteus","chapter":"26","verse":"63","text":"Jesús þagði."},{"book":"Matteus","chapter":"26","verse":"64","text":"„Já, ég er hann og þú munt síðar sjá mig, Krist, sitja við hægri hönd Guðs og koma á skýjum himinsins,“ svaraði Jesús."},{"book":"Matteus","chapter":"26","verse":"65-66","text":"Þá reif æðsti presturinn klæði sín og hrópaði:"},{"book":"Matteus","chapter":"26","verse":"67","text":"Síðan hræktu þeir í andlit hans og slógu með prikum og sögðu:"},{"book":"Matteus","chapter":"26","verse":"68","text":"„Kristur! Gettu hver sló þig núna?“"},{"book":"Matteus","chapter":"26","verse":"69","text":"Á meðan þetta fór fram sat Pétur úti í hallargarðinum. Þá kom til hans stúlka og sagði:"},{"book":"Matteus","chapter":"26","verse":"70","text":"Þessu neitaði Pétur svo allir heyrðu og hrópaði reiðilega:"},{"book":"Matteus","chapter":"26","verse":"71","text":"Seinna tók önnur stúlka eftir honum úti við hliðið og sagði við nærstadda: „Þessi maður var með Jesú frá Nasaret.“"},{"book":"Matteus","chapter":"26","verse":"72","text":"Pétur sór og sárt við lagði: „Ég þekki alls ekki manninn.“"},{"book":"Matteus","chapter":"26","verse":"73","text":"Stuttu seinna komu þeir, sem þarna stóðu, til Péturs og sögðu: „Við vitum vel að þú ert einn af lærisveinum hans, því við heyrum á málfari þínu að þú ert frá Galíleu.“"},{"book":"Matteus","chapter":"26","verse":"74","text":"Þá tók Pétur að blóta og sverja og sagði: „Ég þekki alls ekki þennan mann!“ Og um leið og hann sleppti orðinu gól hani. Þá minntist Pétur orða Jesú:"},{"book":"Matteus","chapter":"26","verse":"75","text":"„Áður en hani galar, muntu þrisvar afneita mér.“ Og hann gekk út fyrir og grét sárt."}]}