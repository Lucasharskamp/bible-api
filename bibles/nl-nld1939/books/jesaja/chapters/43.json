{"data":[{"book":"Jesaja","chapter":"43","verse":"1","text":"Maar nu spreekt Jahweh, Die u heeft geschapen, o Jakob, Die u heeft gevormd, o Israël: Vrees niet, want Ik heb u vrij gekocht; Bij uw naam u geroepen: Gij zijt de mijne!"},{"book":"Jesaja","chapter":"43","verse":"2","text":"Toen ge door de wateren trokt, was Ik met u, Of door stromen: ze konden u niet overstelpen; Al moest ge door vuur, ge kondt niet verbranden, En de vlammen verzengden u niet."},{"book":"Jesaja","chapter":"43","verse":"3","text":"Want Ik ben Jahweh, uw God, Israëls Heilige, Uw Redder! Ik gaf voor u Egypte prijs, En Koesj en Seba in ruil;"},{"book":"Jesaja","chapter":"43","verse":"4","text":"Want ge waart kostbaar in mijn ogen, Hooggeschat, Ik had u lief; Landen gaf Ik voor u weg, Volken tot pand voor uw leven!"},{"book":"Jesaja","chapter":"43","verse":"5","text":"Wees dus niet bang, Want Ik ben met u! Van het oosten zal Ik uw kroost laten komen, Ik breng u weer van het westen bijeen;"},{"book":"Jesaja","chapter":"43","verse":"6","text":"Tot het noorden zeg Ik: Geef op, Tot het zuiden: Weerhoud ze niet! Breng terug van verre mijn zonen, Mijn dochters van de grenzen der aarde:"},{"book":"Jesaja","chapter":"43","verse":"7","text":"Allen, die naar mijn Naam zijn genoemd, Die Ik schiep tot mijn glorie, die Ik vormde en maakte."},{"book":"Jesaja","chapter":"43","verse":"8","text":"Laat gaan het volk, dat ogen heeft, maar blind was geworden, De doven, ofschoon ze oren hebben!"},{"book":"Jesaja","chapter":"43","verse":"9","text":"Laat alle volken samen komen, De naties bijeen! Wie van de goden kan zoiets voorspellen, Het verkonden vooraf? Dat ze hun getuigen brengen, en hun beweringen staven; Men zal ze horen, en zeggen: ‘t Is waar!"},{"book":"Jesaja","chapter":"43","verse":"10","text":"Maar mijn getuigen, zegt Jahweh, zijt gij, Mijn dienaars, die Ik heb uitverkoren; Opdat zij erkennen, in Mij geloven, En goed begrijpen, dat Ik het ben: Dat vóór Mij geen god heeft bestaan, En ná Mij geen ander zal zijn!"},{"book":"Jesaja","chapter":"43","verse":"11","text":"Ik, Ik ben Jahweh; Er is geen ander redder dan Ik!"},{"book":"Jesaja","chapter":"43","verse":"12","text":"Ik ben het ook, die de redding voorspelde, En verkondde vooraf! Ik ben geen vreemde onder u, En gij zijt mijn getuigen, is de godsspraak van Jahweh! Ik ben God van eeuwigheid af,"},{"book":"Jesaja","chapter":"43","verse":"13","text":"En zal het in de toekomst ook zijn! Niemand, die uit mijn hand kan redden; Als Ik het doe, wie zal het beletten?"},{"book":"Jesaja","chapter":"43","verse":"14","text":"Zo spreekt Jahweh, uw Verlosser, Israëls Heilige."},{"book":"Jesaja","chapter":"43","verse":"15","text":"Om uwentwil zal Ik er een naar Babel zenden, En alle grendels doen vallen, De Chaldeën vernielen, Hun jubel in weeklacht verkeren: Ik, Jahweh, uw Heilige, Ik, Israëls Schepper, uw Koning!"},{"book":"Jesaja","chapter":"43","verse":"16","text":"Zo spreekt Jahweh, die een weg door de zee had gebaand, Een pad door de onstuimige wateren;"},{"book":"Jesaja","chapter":"43","verse":"17","text":"Die wagens en paarden er over liet gaan, Met krijgsmacht en strijders: Maar ze lagen neer, en stonden niet op, Uitgedoofd als een kwijnende pit!"},{"book":"Jesaja","chapter":"43","verse":"18","text":"Blijft nu niet staren op wat vroeger gebeurde, En staat bij het verleden niet stil;"},{"book":"Jesaja","chapter":"43","verse":"19","text":"Zie, Ik ga iets nieuws beginnen: Het is al ontloken, bemerkt ge het niet? Thans maak Ik door de stèppe een weg, En stromen in de woestijn!"},{"book":"Jesaja","chapter":"43","verse":"20","text":"De wilde beesten zullen Mij loven, Jakhalzen en struisen: Want Ik breng water in de woestijn, En in de wildernis stromen, Om mijn uitverkoren volk te drenken,"},{"book":"Jesaja","chapter":"43","verse":"21","text":"Het volk dat Ik Mij vormde, en dat mijn lof zal verkonden!"},{"book":"Jesaja","chapter":"43","verse":"22","text":"Toch Jakob, hebt ge Mij niet aangeroepen, Israël, u om Mij niet bekommerd;"},{"book":"Jesaja","chapter":"43","verse":"23","text":"Gij hebt Mij geen schapen ten offer gebracht, Met uw slachtoffers Mij niet geëerd; Met spijsoffers ben Ik u niet lastig gevallen, Om wierook plaagde Ik u niet!"},{"book":"Jesaja","chapter":"43","verse":"24","text":"Ge hebt Mij geen reukwerk gekocht met uw geld, Mij niet met het vet van uw offers verzadigd: Met uw zonden zijt ge Mij lastig gevallen, Met uw misdaden hebt ge Mij geplaagd!"},{"book":"Jesaja","chapter":"43","verse":"25","text":"Neen, Ik, Ikzelf delg uw misdaden uit, Uit eigen beweging gedenk Ik uw zonden niet meer!"},{"book":"Jesaja","chapter":"43","verse":"26","text":"Kom mijn geheugen te hulp, en laat ons pleiten tegen elkaar; Spreek op, zo gij u rechtvaardigen wilt!"},{"book":"Jesaja","chapter":"43","verse":"27","text":"Uw eerste vader heeft tegen Mij al gezondigd, En uw leiders waren Mij ontrouw!"},{"book":"Jesaja","chapter":"43","verse":"28","text":"Daarom heb Ik de heilige vorsten onteerd, Jakob met banvloek, Israël met schande geslagen!"}]}