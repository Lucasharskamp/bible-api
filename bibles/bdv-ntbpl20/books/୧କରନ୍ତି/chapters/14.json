{"data":[{"book":"୧ କରନ୍ତି","chapter":"14","verse":"1","text":"ଲାଡେ ଅଃଦିକ୍‌ ଅଃଉଆ, ଆରେକ୍‌ ଆତ୍ମାର୍‌ ଦାନ୍‌ମଃନ୍ ହାଉଁକେ, ମୁଳ୍‌କଃରି ଜଃନ୍‌କଃରି ଇସ୍ୱରାର୍‌ କବୁର୍‌ ପର୍ଚାର୍‌ କଃରୁକେ ମଃନ୍‌ ଦିଆନେ ଲାଗିରିଆ ।"},{"book":"୧ କରନ୍ତି","chapter":"14","verse":"2","text":"କାୟ୍‌ତାକ୍‌ବଃଲେକ୍‌ ଜେ ବିନ୍ ବାସାୟ୍‌ କଃତା କୟ୍‌ଦ୍‌, ସେ ମାନାୟ୍‌କେ ନଃକୟ୍‌, ମଃତର୍‌ ଇସ୍ୱର୍‌କେ କୟ୍‌ଦ୍‌, କାୟ୍‌ତାକ୍‌ବଃଲେକ୍‌ କେହେଁ ତାକେ ବୁଜୁ ନାହାର୍ତି, ମଃତର୍‌ ସେ ଆତ୍ମା ତଃୟ୍‌ ଗୁପ୍ତ୍‌ କଃତା କୟ୍‌ଦ୍‌ ।"},{"book":"୧ କରନ୍ତି","chapter":"14","verse":"3","text":"ମଃତର୍‌ ଜେ ଇସ୍ୱରାର୍‌ କବୁର୍‌ କୟ୍‌ଦ୍‌, ସେ, ମାନାୟ୍‌ ମଃନ୍‌କେ ଉହ୍‌କାର୍‌, ସଃର୍ଦା, ଆର୍‌ ଦୁକ୍‌ହାସ୍ରାଉତା କଃତା କୟ୍‌ଦ୍‌ ।"},{"book":"୧ କରନ୍ତି","chapter":"14","verse":"4","text":"ଜେ ବିନ୍ ବାସାୟ୍‌ କଃତା କୟ୍‌ଦ୍‌, ନିଜାର୍‌ ନିକ ଗିନେ କୟ୍‌ଦ୍‌, ମଃତର୍‌ ଜେ ବାବ୍‌ବାଣି କୟ୍‌ଦ୍‌, ସେ ମଣ୍ଡ୍‌ଳିମଃନାର୍‌ ଉହ୍‌କାର୍‌ ଗିନେ କୟ୍‌ଦ୍‌ ।"},{"book":"୧ କରନ୍ତି","chapter":"14","verse":"5","text":"ତୁମିମଃନ୍‌ ସଃବୁଲକ୍‌ ବିନ୍ ବାସାୟ୍‌ କଃତା କଃଉଆ, ଇରି ମର୍‌ ମଃନ୍, ମଃତର୍‌ ତୁମିମଃନ୍‌ ଇସ୍ୱରାର୍‌ ବାବ୍‌ବାଣି କଃଉଆ, ଇରି ମର୍‌ ଅଃଦିକ୍‌ ମଃନ୍; ଜେ ବିନ୍ ବାସାୟ୍‌ କଃତା କୟ୍‌ଦ୍‌, ସେ ଜଦି ମଣ୍ଡ୍‌ଳିର୍‌ ଲାବାର୍‌ ଗିନେ ବାସାର୍‌ ଅଃର୍ତ୍‌ ନଃବୁଜାୟଃଦ୍‌, ତଃବେ ତାର୍‌ ବାଦୁଲେ ଜେ ଇସ୍ୱରାର୍‌ କଃତା କୟ୍‌ଦ୍‌ ସେ ବଃଡ୍‌ ।"},{"book":"୧ କରନ୍ତି","chapter":"14","verse":"6","text":"ସେତାକ୍‌ ଏ ବାୟ୍‌ବେଣିମଃନ୍‌, ମୁୟ୍‌ଁ ଜଦି ତୁମିମଃନ୍‌କାର୍‌ ହାକ୍‌ ଜାୟ୍‌ ଜାଣାୟ୍‌ଲା କଃତା, କି ଗିଆନ୍, କି ଇସ୍ୱରାର୍‌ କଃତା, କି ବାବ୍‌ବାଣି କଃତା ନଃକୟ୍‌ଁ ଅଃବ୍‌କା ବିନ୍ ବାସାୟ୍‌ ହ୍‌କା କଃତା କୟ୍‌ନ୍ଦ୍, ସେତାକ୍‌ ମୁୟ୍‌ଁ ତୁମିମଃନ୍‌କାର୍‌ କାୟ୍‌ ଉହ୍‌କାର୍‌ କଃରିନ୍ଦ୍‌ ?"},{"book":"୧ କରନ୍ତି","chapter":"14","verse":"7","text":"ସୁର୍ଲି ଅଃଉଅ କି ବିଣା ଅଃଉଅ, ଜିବନ୍ ନୟ୍‌ଲା ବାଜାମଃନ୍‌ ବାଜ୍‌ଲେକ୍‌ ହେଁ ଜଦି ବାଜୁଣେ ବିନ୍ ନଃରେୟ୍‌, ତଃବେ ସୁର୍ଲିଏ କାୟ୍‌ରି ବାଜୁଲି କି ବିଣାୟ୍‌ କାୟ୍‌ରି ବାଜୁଲି, ସେରି କଃନ୍‌କଃରି ଜାଣା ହଃଳେଦ୍‌ ?"},{"book":"୧ କରନ୍ତି","chapter":"14","verse":"8","text":"ଆରେକ୍‌, କମ୍‌ ଜଦି ନିକକଃରି ନଃବାଜେ, ତଃବେ କେ ଜୁଜ୍‌ କଃରୁକେ ତିଆର୍‌ ଅୟ୍‌ଦ୍‌ ?"},{"book":"୧ କରନ୍ତି","chapter":"14","verse":"9","text":"ସେରଃକମ୍‌ ତୁମିମଃନ୍‌କେ ହେଁ ଜଦି ବିନ୍‌ବାସାୟ୍‌ କଃତା ଅଃଉଆସ୍‌, ତଃବେ କାୟ୍‌ରି କଃଉଁଲାସ୍‌, ସେରି କଃନ୍‌କଃରି ଜାଣାହଃଳେଦ୍‌ ? କାୟ୍‌ତାକ୍‌ବଃଲେକ୍‌ ଅଃଗାସ୍‌କେ କୟ୍‌ଲା ହର୍‌ ଅୟ୍‌ଦ୍‌ ।"},{"book":"୧ କରନ୍ତି","chapter":"14","verse":"10","text":"ଅଃଉଁ ହାରେ ଜଃଗତେ ଗାଦାଗଟ୍‌ ସଃବଦ୍‌ ଆଚେ, ଆରେକ୍‌ କୁୟ୍‌ ସଃବଦ୍‌ ହେଁ ଅଃର୍ତ୍‌ ନଃୟ୍‌ଲାର୍‌ ନାୟ୍‌ ।"},{"book":"୧ କରନ୍ତି","chapter":"14","verse":"11","text":"ଇତାକ୍‌, ମୁଁୟ୍‌ ଜଦି କୟ୍‌ଲା ଲକାର୍‌ କଃତାର୍‌ ଅଃର୍ତ୍‌ ବୁଜୁକ୍‌ ସଃକାତ୍‌ ନାୟ୍‌, ତଃବେ, ମୁଁୟ୍‌ ତାର୍‌ ଗିନେ ବିଦେସିଆ ହଃର୍‌ ଅୟ୍‌ନ୍ଦ୍, ଆର୍‌ ସେ ମର୍‌ ହାକ୍‌ ବିଦେସିଆ ହର୍‌ ଅୟ୍‌ଦ୍‌ ।"},{"book":"୧ କରନ୍ତି","chapter":"14","verse":"12","text":"ସେରଃକମ୍‌ ତୁମିମଃନ୍‌କେ ହେଁ ପବିତ୍ର ଆତ୍ମାର୍‌ ଦାନ୍‌ମଃନ୍ ହାଉଁକେ ଲାଗିହଃଳି ରିଲେକ୍‌ ମଣ୍ଡ୍‌ଳିର୍‌ ଉହ୍‌କାର୍‌ ଗିନେ ସେ ସଃବୁ ଅଃଦିକ୍‌ ହାଉଁକେ ଲାଗିହଃଳା । ବାଜା ମୟ୍‌ରିମଃନ୍‌"},{"book":"୧ କରନ୍ତି","chapter":"14","verse":"13","text":"ବଃଲେକ୍‌ ଜେ ବିନ୍ ବାସାୟ୍‌ କଃତା କୟ୍‌ଦ୍‌, ସେ ଜଃନ୍‌କଃରି ସେ କଃତାର୍‌ ଅଃର୍ତ୍‌ କଃରୁହାରେ, ଇତାର୍‌ ଗିନେ ପାର୍ତ୍‌ନା କଃର ।"},{"book":"୧ କରନ୍ତି","chapter":"14","verse":"14","text":"କାୟ୍‌ତାକ୍‌ବଃଲେକ୍‌ ମୁୟ୍‌ଁ ଜଦି ବିନ୍ ବାସାୟ୍‌ ପାର୍ତ୍‌ନା କଃରିନ୍ଦ୍‌ ତଃବେ ମର୍‌ ଆତ୍ମା ପାର୍ତ୍‌ନା କଃରେଦ୍‌, ମଃତର୍‌ ମର୍‌ ବୁଜ୍‌ତା ସଃକ୍ତି ସେତି ନଃରଃୟ୍‌ ।"},{"book":"୧ କରନ୍ତି","chapter":"14","verse":"15","text":"ତଃବେ କଃର୍ତାର୍‌ କାୟ୍‌ରି ? ମୁୟ୍‌ଁ ମର୍‌ ଆତ୍ମା ତଃୟ୍‌ ପାର୍ତ୍‌ନା କଃରିନ୍ଦ୍‌; ଆରେକ୍‌ ବୁଦିର୍‌ ସଃଙ୍ଗ୍ ପାର୍ତ୍‌ନା କଃରିନ୍ଦ୍‌, ମର୍‌ ଆତ୍ମାୟ୍‌ ମାପ୍ରୁର୍‌ ଗିତ୍‌ କୟ୍‌ଦ୍‌, ଆରେକ୍‌ ବୁଦିର୍‌ ସଃଙ୍ଗ୍ ହେଁ ମାପ୍ରୁର୍‌ ଗିତ୍‌ କୟ୍‌ଦ୍‌ ।"},{"book":"୧ କରନ୍ତି","chapter":"14","verse":"16","text":"ନୟ୍‌ଲେକ୍‌ସଃରି ତୁମି ଜଦି ଆତ୍ମାର୍‌ ତଃୟ୍‌ ଦନ୍ୟବାଦ୍‌ କଃରାସ୍‌, ତଃବେ ବିନ୍ ଲକ୍‌ ତୁମାର୍‌ କଃତା ନଃବୁଜ୍‌ଲେ କଃନ୍‌କଃରି ତୁମାର୍‌ ଦନ୍ୟବାଦ୍‌ ତଃୟ୍‌ ଆରେକ୍‌ ଆମେନ୍‌ ବଃଲି କଃଉତି ।"},{"book":"୧ କରନ୍ତି","chapter":"14","verse":"17","text":"ଜଦି ତୁମି ନିକକଃରି ଇସ୍ୱର୍‌କେ ଦନ୍ୟବାଦ୍‌ ଦେଉଁଲାସ୍‌ ସଃତ୍‌, ମଃତର୍‌ ସେରି ବିନ୍ ଲକାର୍‌ ଉହ୍‌କାର୍‌ ନଃୟ୍‌ ।"},{"book":"୧ କରନ୍ତି","chapter":"14","verse":"18","text":"ମୁୟ୍‌ଁ ତୁମାର୍‌ ସଃବୁର୍‌ ତଃୟ୍‌ହୁଣି ଅଃଦିକ୍‌ ବିନ୍ ବାସାୟ୍‌ କଃତା କୟ୍‌ନ୍ଦ୍ ବଃଲି ଇସ୍ୱର୍‌କେ ଦନ୍ୟବାଦ୍‌ ଦେଉଁଲେ ।"},{"book":"୧ କରନ୍ତି","chapter":"14","verse":"19","text":"ଅୟ୍‌ଲେକ୍‌ ହେଁ ମୁୟ୍‌ଁ ଜଃନ୍‌କଃରି ବିନ୍ ଲକେ ହେଁ ସିକାଉଁ ହାରି, ଇତାର୍‌ ଗିନେ ମଣ୍ଡ୍‌ଳିଏ ହଃର୍‌ ବାସାୟ୍‌ ଗଃଣୁନାହାର୍ତା କଃତା କଃଉତା ବାଦୁଲେ ବୁଦିର୍‌ ସଃଙ୍ଗ୍ ହାଁଚ୍‌ଗଟ୍‌ କଃତା କଃଉଁକେ ବଃଲ୍‌ହାୟ୍‌ନ୍ଦ୍ ।"},{"book":"୧ କରନ୍ତି","chapter":"14","verse":"20","text":"ଏ ବାୟ୍‌ବେଣିମଃନ୍, ବୁଦିଏ ହିଲାହର୍‌ ନଃଉଆଁ, ମଃତର୍‌ କଃରାବ୍‌ ତଃୟ୍‌ ହିଲାହର୍‌ ଅଃଉଆ, ମଃତର୍‌ ବୁଦିଏ ହୁର୍ନ୍‌ ବଃୟ୍‌ସାର୍‌ ଅଃଉଆ ।"},{"book":"୧ କରନ୍ତି","chapter":"14","verse":"21","text":"ଦଃର୍ମ୍‌ସାସ୍ତରେ ଲେକା ଆଚେ,"},{"book":"୧ କରନ୍ତି","chapter":"14","verse":"22","text":"ଇତାର୍‌ ଗିନେ ବିନ୍ ବାସାୟ୍‌ କଃତା କଃଉତାର୍‌ ବିସ୍ୱାସିମଃନାର୍‌ ଗିନେ ଚିନ୍‌ହର୍‌ ନୟ୍‌, ମଃତର୍‌ ଅବିସ୍ୱାସି ମଃନ୍‌କାର୍‌ ଗିନେ ଚିନ୍‌ହର୍‌; ଆରେକ୍‌ ଇସ୍ୱରାର୍‌ କଃତା କଃଉମଃନାର୍‌ ହାଁୟ୍‌ ଚିନ୍ ହର୍‌ ନାୟ୍‌, ମଃତର୍‌ ବିସ୍ୱାସି ମଃନାର୍‌ ଗିନେ ଚିନ୍ ହର୍‌ ।"},{"book":"୧ କରନ୍ତି","chapter":"14","verse":"23","text":"ଆରେକ୍‌ ହେଁ ସଃବୁ ମଣ୍ଡ୍‌ଳି ଜଦି ରୁଣ୍ଡ୍‌ତି ଆର୍‌ ସଃବୁ ଲକ୍‌ ବିନ୍‌ବାସାୟ୍‌ କଃତା ଅଃଉତି, ଆରେକ୍‌ ଜେସେହେଁ ଆର୍‌ ଅବିସ୍ୱାସି ଲକ୍‌ମଃନ୍ ଆସ୍ତି, ତଃନ୍‌ଅଲେ ତୁମିମଃନ୍‌କେ ବଃୟା ବଃଲି ସେମଃନ୍ ନଃକ୍‌ଉତି କି ?"},{"book":"୧ କରନ୍ତି","chapter":"14","verse":"24","text":"ମଃତର୍‌ ଜଦି ସଃବୁଲକ୍‌ ବାବ୍‌ବାଣି କଃଉତି, ଆର୍‌ ଗଟ୍‌ ଅଃବିସ୍ୱାସି କି ଜେସେ ଆସେଦ୍‌, ତଃବେ ସେ ସଃବୁଲକାର୍‌ ତଃୟ୍‌ ଦସି ବଃଲି ଜାଣା ହଃଳେଦ୍‌, ସଃବୁ ଲକାର୍‌ ତଃୟ୍‌ ବୁଜୁକ୍‌ ଅୟ୍‌ଦ୍‌ ।"},{"book":"୧ କରନ୍ତି","chapter":"14","verse":"25","text":"ତାର୍‌ ଗଃର୍ବାର୍‌ ଗୁପ୍ତ୍ କଃତା ଜାଣାହଃଳ୍‌ଲେକ୍‌, “ସେତି ସେ ମୁଣ୍ଡ୍ୟା ମାରେଦ୍‌ ଆର୍‌ ଇସ୍ୱର୍‌ ଜେ ବାୟ୍‌ଦ୍‌ରେ ତୁମିମଃନାର୍‌ ବିତ୍ରେ ଆଚେ,” ଇତି କୟ୍‌କଃରି ତାକେ ସେବା କଃରେଦ୍‌ ।"},{"book":"୧ କରନ୍ତି","chapter":"14","verse":"26","text":"ଏ ବାୟ୍‌ବେଣିମଃନ୍, କାୟ୍‌ରି କଃର୍ତାର୍‌ ଆଚେ ? ତୁମିମଃନ୍‌କେ ରୁଣ୍ଡ୍‌ତାବଃଳ୍‌ ଗିତ୍‌, କି ସିକ୍ୟା କି ଇସ୍ୱର୍‌ ଜାଣାୟ୍‌ଲାର୍‌ ଜାଣାହଃଳ୍‌ତା କଃତା କଃଉତାର୍‌, କି ବିନ୍‌ବାସା, କି ବାସାର୍‌ ଅଃର୍ତ୍‌, ଇରଃକମ୍‌ ସଃବୁର୍‌ କାୟ୍‌ରି କି କାୟ୍‌ରି ଆଚେ । ସଃବୁ କଃତା ଉହ୍‌କାର୍‌ ଗିନେ କଃରା ଅଃଉଅ ।"},{"book":"୧ କରନ୍ତି","chapter":"14","verse":"27","text":"ଜଦି କେ ହଃର୍‌ ବାସାୟ୍‌ କଃତା କୟ୍‌ଦ୍‌, ତଃବେ ଦୁୟ୍‌ କି ଅଃଦିକ୍‌ ଅୟ୍‌ଲେକ୍‌ ତିନିଲକ୍‌ ହାଳୁହାଳୁକଃରି କଃଉଅତ୍‌, ଆର୍‌ ଏକ୍ଲା ଅଃର୍ତ୍‌ କଃର ।"},{"book":"୧ କରନ୍ତି","chapter":"14","verse":"28","text":"ମଃତର୍‌ ଜଦି କେହେଁ ଅଃର୍ତ୍‌ କଃରୁ ନଃରେୟ୍‌, ତଃନ୍‌ ଅଲେ ସେ ମଣ୍ଡ୍‌ଳିଏ ଚିମ୍‌ରା ରେଉଅ, ଆର୍‌ ସିଣିନ୍ଦ୍ ଟାଣେ ଇସ୍ୱର୍‌କେ କଃଉଅ ।"},{"book":"୧ କରନ୍ତି","chapter":"14","verse":"29","text":"ଆର୍‌ ଦୁୟ୍‌ କି ତିନିଗଟ୍‌ ବାବ୍‌ବାଦି ଲକ୍‌ ଇସ୍ୱରାର୍‌ କବୁର୍‌ କଃଉଅତ୍‌, ଆରେକ୍‌ ବିନ୍ ଲକ୍‌ମଃନ୍ ସେତାର୍‌ ବିଚାର୍‌ କଃରତ୍‌ ।"},{"book":"୧ କରନ୍ତି","chapter":"14","verse":"30","text":"ମଃତର୍‌ ବଃସି ରିଲା ବିନ୍ କାର୍‌ ଲଃଗେ ଜଦି କାୟ୍‌ କଃତା ହଃଳେଦ୍‌, ହଃର୍ତୁ ଲକ୍‌ ଚିମ୍‌ରା ଅଃଉଆ ।"},{"book":"୧ କରନ୍ତି","chapter":"14","verse":"31","text":"କାୟ୍‌ତାକ୍‌ବଃଲେକ୍‌ ଜଃନ୍‌କଃରି ସିକ୍ୟା ହାଉତି, ଆରେକ୍‌ ସଃବୁ ଲକ୍‌ମଃନ୍ ଚେତ୍‌ନା ହାଉତି, ଇତାର୍‌ ଗିନେ ତୁମିମଃନ୍‌କେ ସଃବୁଲକ୍‌ ଗଟେକ୍‌ ଗଟେକ୍‌ କଃରି ହଃତିଲକ୍‌ ଇସ୍ୱରାର୍‌ କବୁର୍‌ କଃଉ ହାରାସ୍‌ ।"},{"book":"୧ କରନ୍ତି","chapter":"14","verse":"32","text":"ଇସ୍ୱରାର୍‌ କବୁର୍‌ କଃଉତା ଆତ୍ମା ବାବ୍‌ବାଦିର୍‌ ତଃଳେ ରେତା ଦଃର୍‌କାର୍‌ ।"},{"book":"୧ କରନ୍ତି","chapter":"14","verse":"33","text":"କାୟ୍‌ତାକ୍‌ବଃଲେକ୍‌ ଇସ୍ୱର୍‌ ବେଗଳ୍‌ କଃର୍ତା ଇସ୍ୱର୍‌ ନାୟ୍‌, ମଃତର୍‌ ସେ ସୁସ୍ତାକ୍‌ ମଃନ୍‌କଃର୍ତା ଇସ୍ୱର୍‌ । ଜଃନ୍‌କଃରି ଇସ୍ୱରାର୍‌ ମଃନ୍‌କାର୍‌ ସଃବୁ ମଣ୍ଡ୍‌ଳି ତଃୟ୍‌ ଅଃଉଁଲି,"},{"book":"୧ କରନ୍ତି","chapter":"14","verse":"34","text":"ସେରଃକମ୍‌ ମାୟ୍‌ଜିମଃନ୍ ମଣ୍ଡ୍‌ଳି ତଃୟ୍‌ ଚିମ୍‌ରା ରେଉଅତ୍‌, ବଃଲେକ୍‌ କଃତା କଃଉଁକେ ସେମଃନ୍ ଅଃଦିକାର୍‌ ହାୟ୍‌ ନଃକେର୍‌ତି, ମଃତର୍‌ ମସାର୍‌ ବିଦି ହଃର୍କାରେ ସେମଃନ୍ ମଦାଅୟ୍‌ ରେଉଅତ୍‌ ।"},{"book":"୧ କରନ୍ତି","chapter":"14","verse":"35","text":"ସେମଃନ୍ ଜଦି କାୟ୍‌ କଃତା ବୁଜୁକ୍‌ ମଃନ୍‌କଃର୍ତି, ତଃବେ ଅଃହ୍‌ଣା ଅଃହ୍‌ଣାର୍‌ ଡକ୍ରାସିମଃନ୍‌କେ ହଃଚାରତ୍‌, କାୟ୍‌ତାକ୍‌ବଃଲେକ୍‌ ମଣ୍ଡ୍‌ଳି ବିତ୍ରେ କଃତା କଃଉତାର୍‌ ମାୟ୍‌ଜିମଃନାର୍‌ ଗିନେ ଲାଜାର୍‌ କଃତା ।"},{"book":"୧ କରନ୍ତି","chapter":"14","verse":"36","text":"କାୟ୍‌ରି ଇସ୍ୱରାର୍‌ କଃତା କାୟ୍‌ ତୁମିମଃନ୍‌କାର୍‌ ତଃୟ୍‌ହୁଣି ବାରାୟ୍‌ ଆସି ଆଚେ ? କି ଅଃବ୍‌କା ତୁମିମଃନ୍‌କାର୍‌ ତଃୟ୍‌ ଆସିଆଚେ ?"},{"book":"୧ କରନ୍ତି","chapter":"14","verse":"37","text":"କେ ଜଦି ନିଜ୍‌କେ ବାବ୍‌ବାଦି କି ଆତ୍ମା ଦିଲାର୍‌ ଗିନେ ବଃଲି ବାବେଦ୍‌, ତଃନ୍‌ଅଲେ ତୁମିମଃନ୍‌କେ ଜୁୟ୍‌ଜୁୟ୍‌ରି ଲେକୁଲେ, ସେରିମଃନ୍ ଜେ ମାପ୍ରୁର୍‌ ନିକ, ବିଦି ଇରି ସେ ଜାଣ ।"},{"book":"୧ କରନ୍ତି","chapter":"14","verse":"38","text":"ମଃତର୍‌ ସେ ଜଦି ଇ ସଃବୁ କଃତାକ୍‌ ମଃନ୍ ନଃଦେୟ୍‌, ତଃବେ ତୁମି ହେଁ ତାକେ ମଃନ୍ ଦିଆସ୍‌ ନାୟ୍‌ ।"},{"book":"୧ କରନ୍ତି","chapter":"14","verse":"39","text":"ଇତାକ୍‌ ଏ ମର୍‌ ବାୟ୍‌ ବେଣିମଃନ୍‌, ଇସ୍ୱରାର୍‌ କବୁର୍‌ କଃଉଁକେ ମୁଳ୍‌କଃରି ଲାଗିହଃଳି ରିଆ; ଆର୍‌ ହଃର୍‌ ବାସାୟ୍‌ କଃତା କଃଉଁକେ ତେବାଉଆ ନାୟ୍‌ ।"},{"book":"୧ କରନ୍ତି","chapter":"14","verse":"40","text":"ମଃତର୍‌ ସଃବୁ କଃତା ଟିକ୍‌ବାବେ ସୁଦାରି କଃରି କଃରା ଅଃଉଅ ।"}]}