{"data":[{"book":"הבשורה על-פי לוקס","chapter":"15","verse":"1","text":"לעיתים קרובות התקבצו סביב ישוע פושעים למיניהם ופקידי מכס (שבזמנו היו ידועים לשמצה בגלל חוסר הגינות ושחיתות), על מנת להקשיב לדבריו."},{"book":"הבשורה על-פי לוקס","chapter":"15","verse":"2","text":"הדבר לא מצא־חן בעיני הסופרים והפרושים שהתלוננו: ”הביטו בישוע, הוא מתחבר עם הפושעים האלה ואף אוכל בחברתם!“"},{"book":"הבשורה על-פי לוקס","chapter":"15","verse":"3","text":"ישוע ענה להם במשל:"},{"book":"הבשורה על-פי לוקס","chapter":"15","verse":"4","text":"”אילו היו לך מאה כבשים ואחת מהן הייתה הולכת לאיבוד, האם לא היית נוטש את תשעים־ותשע הכבשים, והולך לחפש את הכבשה האחת עד שתמצא אותה?"},{"book":"הבשורה על-פי לוקס","chapter":"15","verse":"5","text":"וכשתמצא אותה, האם לא תשא אותה בשמחה על כתפיך,"},{"book":"הבשורה על-פי לוקס","chapter":"15","verse":"6","text":"ובהגיעך הביתה, האם לא תקרא לכל השכנים והחברים ותשתף אותם בשמחה שבמציאת הכבשה האובדת?"},{"book":"הבשורה על-פי לוקס","chapter":"15","verse":"7","text":"”אני אומר לכם שכך יהיה גם בשמים: השמחה על חוטא אחד החוזר בתשובה תהיה גדולה הרבה יותר מאשר על תשעים ותשעה הצדיקים שאינם צריכים לחזור בתשובה.“"},{"book":"הבשורה על-פי לוקס","chapter":"15","verse":"8","text":"ישוע המשיך: ”אתן לכם דוגמה נוספת: נניח שלאישה אחת היו עשרה מטבעות כסף ומטבע אחד אבד לה. האם היא לא תדליק אור בכל הבית, תטאטא את הרצפה ותחפש בכל פינה עד שתמצא את המטבע?"},{"book":"הבשורה על-פי לוקס","chapter":"15","verse":"9","text":"ולאחר שתמצא את המטבע, האם היא לא תרוץ לשכנותיה ולחברותיה, ותספר להן בשמחה שמצאה את המטבע?"},{"book":"הבשורה על-פי לוקס","chapter":"15","verse":"10","text":"כך גם מלאכי אלוהים שמחים על חוטא אחד שחוזר בתשובה.“"},{"book":"הבשורה על-פי לוקס","chapter":"15","verse":"11","text":"ישוע סיפר להם משל אחר: ”לאיש אחד היו שני בנים."},{"book":"הבשורה על-פי לוקס","chapter":"15","verse":"12","text":"יום אחד בא אליו הבן הצעיר ואמר: ’אבא, אני רוצה שתתן לי עכשיו את חלקי בירושה המגיעה לי, במקום שאחכה עד מותך‘. האב הסכים וחילק את רכושו בין שני בניו."},{"book":"הבשורה על-פי לוקס","chapter":"15","verse":"13","text":"”לאחר זמן קצר ארז הבן הצעיר את חפציו ונסע לארץ רחוקה, שם בזבז את כל כספו בחיי הוללות."},{"book":"הבשורה על-פי לוקס","chapter":"15","verse":"14","text":"כאשר נותר חסר פרוטה התפשט רעב נורא באותה ארץ, והוא נהיה רעב ללחם."},{"book":"הבשורה על-פי לוקס","chapter":"15","verse":"15","text":"הוא הלך אל איכר מקומי ושידל אותו להעסיקו כרועה חזירים."},{"book":"הבשורה על-פי לוקס","chapter":"15","verse":"16","text":"הרעב היה חזק כל־כך, עד כי חשק חרובים שניתנו לחזירים, אולם הוא לא קיבל דבר."},{"book":"הבשורה על-פי לוקס","chapter":"15","verse":"17","text":"כשלבסוף עשה חשבון נפש ואמר לעצמו: ’בבית אבי לא רק שהפועלים אוכלים לשובע, הם אף משאירים אוכל בצלחת, ואילו אני כאן גווע ברעב!"},{"book":"הבשורה על-פי לוקס","chapter":"15","verse":"18","text":"אשוב לבית אבי ואומר: ”אבא, חטאתי לאלוהים ולך,"},{"book":"הבשורה על-פי לוקס","chapter":"15","verse":"19","text":"ואיני ראוי להיקרא בנך. אנא, קבל אותי לעבודה כאחד מפועליך“‘."},{"book":"הבשורה על-פי לוקס","chapter":"15","verse":"20","text":"”הבן קם וחזר לבית אביו. עוד לפני שהגיע אל הבית אביו זיהה אותו מרחוק ורץ לקראתו בהתרגשות רבה, חיבק ונישק אותו באהבה."},{"book":"הבשורה על-פי לוקס","chapter":"15","verse":"21","text":"” ’אבא‘, פתח הבן, ’חטאתי לאלוהים ולך, ואיני ראוי להיקרא בנך‘."},{"book":"הבשורה על-פי לוקס","chapter":"15","verse":"22","text":"”אולם האב קרא למשרתיו ואמר: ’הביאו מיד את הגלימה היקרה ביותר שיש לנו, טבעת יקרה ונעלים יקרות."},{"book":"הבשורה על-פי לוקס","chapter":"15","verse":"23","text":"לאחר מכן שחטו את העגל שפיטמנו; עלינו לחגוג את המאורע!"},{"book":"הבשורה על-פי לוקס","chapter":"15","verse":"24","text":"כי בני היה מת ועתה קם לתחייה‘. וכך החלו בחגיגה."},{"book":"הבשורה על-פי לוקס","chapter":"15","verse":"25","text":"”באותה שעה עבד הבן הבכור בשדה. בשובו הביתה שמע את כל השירה והריקודים,"},{"book":"הבשורה על-פי לוקס","chapter":"15","verse":"26","text":"ולכן שאל את אחד המשרתים: ’מה קורה כאן?‘"},{"book":"הבשורה על-פי לוקס","chapter":"15","verse":"27","text":"” ’אחיך חזר הביתה‘, הסביר לו המשרת, ’ואביך שחט לכבודו את העגל שפיטמנו. עתה הוא עורך חגיגה גדולה לרגל שובו הביתה בשלום‘."},{"book":"הבשורה על-פי לוקס","chapter":"15","verse":"28","text":"”הבן הבכור כעס מאוד וסרב להיכנס הביתה. אביו יצא אליו וניסה לדבר איתו,"},{"book":"הבשורה על-פי לוקס","chapter":"15","verse":"29","text":"אבל הבן השיב: ’כל השנים האלה עבדתי קשה כל כך למענך ומעולם לא חטאתי נגדך, ומה נתת לי? לא נתת לי אף גדי אחד קטן כדי שאחגוג עם חברי."},{"book":"הבשורה על-פי לוקס","chapter":"15","verse":"30","text":"ואילו כשבנך זה, שבזבז את כל כספך על זונות, חוזר הביתה, אתה שוחט לכבודו את העגל המשובח ביותר שיש לנו!‘"},{"book":"הבשורה על-פי לוקס","chapter":"15","verse":"31","text":"” ’בני היקר‘, אמר האב, ’אתה ואני קרובים זה אל זה, וכל מה ששייך לי שייך לך."},{"book":"הבשורה על-פי לוקס","chapter":"15","verse":"32","text":"כיצד יכולים אנחנו שלא לשמוח היום? אחיך היה מת ועכשיו הוא קם לתחייה; אחיך הלך לאיבוד ועתה הוא נמצא!‘ “"}]}