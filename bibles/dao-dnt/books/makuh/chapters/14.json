{"data":[{"book":"Makuh","chapter":"14","verse":"1","text":"Atuh hin lätnak pawi la nghngen am bawikia buhpawhnak pawi a pha vai amhmüp nghngihnak ni. Ktaiyü ktung he la thum jah mtheiki he naw, Jesuh man u lü ampyua ami mkhyühnak vaia lam suiki he."},{"book":"Makuh","chapter":"14","verse":"2","text":"Cunsepi, “Pawi k’um üng ta am kya kawm, khyang he suksak khai he ni,” ami ti."},{"book":"Makuh","chapter":"14","verse":"3","text":"Jesuh Bethanih ngnam mnehkse mnehki Sihmona ima awmki. Buh a ei k’um üng nghuminu mat naw aphu küi alabasta sing’ui cun aphu küikia um üng abea lawpüi lü, um seih ak lü Jesuha lu khana a buih law."},{"book":"Makuh","chapter":"14","verse":"4","text":"Acunüng awmki he avang naw am kyäpsak u lü, “Ivai hina sing’ui päihcaihsaki ni?"},{"book":"Makuh","chapter":"14","verse":"5","text":"Ahin hin ngui phya kthuma (kum mat hlawheia däm bawki phu naki) jawi lü m'yenkse he üng jah pet vai sü,” tia nghnumi ami pyenei."},{"book":"Makuh","chapter":"14","verse":"6","text":"Cunsepi Jesuh naw, “Amäta ngaiha ti se. I vaia am nami pyenksaeiki ni? Hin naw ka phäha akdaw pawh ye se."},{"book":"Makuh","chapter":"14","verse":"7","text":"14:7Deut 15:11 M'yenkseki he cun anglät se nami hlawnga ve hlü ye u se, anglätse nami ngaiha kcün üng nami jah kpüi theiki. Cunsepi kei cun anglätse nami hlawnga am ve hlü nawng."},{"book":"Makuh","chapter":"14","verse":"8","text":"Hina nghnumi naw a khyaihca pawh ve; ka pumsa k’ut vaia kcün am a pha ham üng, ka ng’utnak vai pyang ve."},{"book":"Makuh","chapter":"14","verse":"9","text":"Akcanga ka ning jah mthehki, khawmdek khan naküta thangkdaw sang hünak naküt üng hina nghnumia a bilawh pi ani sümnak vaia pyen sih khai he ni,” a ti."},{"book":"Makuh","chapter":"14","verse":"10","text":"Acunüng Judah Iskarot, xaleinghngih he üngka mat cun Jesuh ceng khaia ktaiyü ktung hea veia citki."},{"book":"Makuh","chapter":"14","verse":"11","text":"A pyen ami ngjak üng aktäa je na u lü, ngui ami pet vaia ami khyütamnak. Acunüng, Judah naw a jah kpanaksak vaia kcün suiki."},{"book":"Makuh","chapter":"14","verse":"12","text":"Nghngen am bawikia buhpawhnaka mhmüp kcük, lätnak toca he ami jah hnimnak khawia mhmüp üng, axüisaw he naw, “Lätnak pawi buh na einak vaia hawia ni kami va pyan vai na hlüei?” tia ami kthäh."},{"book":"Makuh","chapter":"14","verse":"13","text":"Acunüng Jesuh naw axüisaw xawi nghngih jah tüi lü, “Mlüh k’uma va cit ni lü kpami mat k’am üng tui kawtki naw ning jah na khyum khai. Acun nani läk vai."},{"book":"Makuh","chapter":"14","verse":"14","text":"A luhnaka im üng lut ni lü, ‘Saja naw, ka xüisaw he am lätnak pawi buh kami einak hmaih vai im hawia ni?’ ti ve nani ti vai."},{"book":"Makuh","chapter":"14","verse":"15","text":"Acunüng ani naw im khan angsawngnu, mi phäha avan küm khaia ami pyan päng ning jah mhmuh khai, acuia ei vai nami pyang vai” a ti."},{"book":"Makuh","chapter":"14","verse":"16","text":"Axüisaw xawi cit ni lü mlüh k’uma cit ni se, a jah mtheha kba va hmu ni lü, lätnak pawi buh ani va pyang."},{"book":"Makuh","chapter":"14","verse":"17","text":"Khaw a mü law üng Jesuh axüisaw he xaleinghngih am lawki he."},{"book":"Makuh","chapter":"14","verse":"18","text":"14:18: Sal 41:9Ngaw u lü ami ei k’um üng Jesuh naw, “Akcanga ka ning jah mthehki, nangmi üngka mat, kani ei hmaihki naw na ceng khai,” a ti."},{"book":"Makuh","chapter":"14","verse":"19","text":"Axüisaw he thüisei law u lü, “Acun mä kei na na pyenak aw, am ni aw? tia kthäh law tüi tüiki he."},{"book":"Makuh","chapter":"14","verse":"20","text":"Jesuh naw jah msang lü, “Xaleinghngih üngka mat, kbe üng na kpuiheipüi hmaihkia kyaki ni."},{"book":"Makuh","chapter":"14","verse":"21","text":"Khyanga Capa cun amawng cangcim üng ana ng’yuka kba thih khai; cunsepi Khyanga Capa cengki hin a jo se ve! Acuna khyang hin am a hmi law a phäha daw bawk khai sü,” a ti."},{"book":"Makuh","chapter":"14","verse":"22","text":"Ami ei k’um üng Jesuh naw muk lo lü, jekyainaka ngthu am ktaiyü lü, boki naw jah pe lü, “Ei ua, hin cun ka pumsa ni,” a ti."},{"book":"Makuh","chapter":"14","verse":"23","text":"Acunüng capyittui khawt lo lü, jekyainak Mhnam üng mtheh lü, jah pe se; ami van naw awki he."},{"book":"Makuh","chapter":"14","verse":"24","text":"14:24: Ex 24:8; Jer 31:31-34Jesuh naw, “Hin hin ka thisen khyang khawjaha phäha ngsawiki, Pamhnama ngthumkhän14:24 Cangcim avang üng ‘ngthumkhän kthai’ ti ami yuk si.msingnaka kyaki."},{"book":"Makuh","chapter":"14","verse":"25","text":"Akcanga ka ning jah mthehki, Pamhnama khawa capyittui akthai ka awknaka mhmüp am a pha law hama küt üng, hina capyittui am ka aw be ti khai,” a ti."},{"book":"Makuh","chapter":"14","verse":"26","text":"Acunüng ng’äi mcuk u lü, Olip mcung da citki he."},{"book":"Makuh","chapter":"14","verse":"27","text":"Jesuh naw jah mtheh lü, ‘Pamhnam naw toksäm hnim se, to he ngpyeng hü khai he’ tia cangcim üng a awma kba, “Na yawk u lü nami van naw nami na cen ta khai."},{"book":"Makuh","chapter":"14","verse":"28","text":"14:28 Mt 28:16Cunsepi ka thawh be käna Kalile khawa nami ma ka na cit khai,” a ti."},{"book":"Makuh","chapter":"14","verse":"29","text":"Pita naw msang lü, “Ami van naw ning dawng ta u se pi, kei naw ta am ka ning dawng ta süm süm khai,” a ti."},{"book":"Makuh","chapter":"14","verse":"30","text":"Jesuh naw, “Akcanga ka ning mthehki, tuhmü mthan, ai nghngih vei am khawng ham se kthum vei na ngcim khai,” a ti."},{"book":"Makuh","chapter":"14","verse":"31","text":"Pita naw, “Na hlawnga ka thih hnga vai üng pi, am ka ngcim khai,” a ti."},{"book":"Makuh","chapter":"14","verse":"32","text":"Ketaseman ami tia hmüna lawki he Jesuh naw, “Hin üng a na ngaw u, va ktaiyü vang,” ti lü axüisaw he a jah mtheh."},{"book":"Makuh","chapter":"14","verse":"33","text":"Acunüng Pita, Jakuk la Johan jah ngkhahpüi lü, aktäa a mlung na se khüikhaki."},{"book":"Makuh","chapter":"14","verse":"34","text":"Acunüng Jesuh naw, “Ka mlungmthina khuikhanak cun aktä leng lenga na lü na mthih khaia kya ve. Hin üng awm u lü ana mdei ua,” a ti."},{"book":"Makuh","chapter":"14","verse":"35","text":"Ajawha va cit lü, mdeka ngbawk lü, akya thei vai sü ta acuna khuikhanak am a khamei vaia ktaiyü lü,"},{"book":"Makuh","chapter":"14","verse":"36","text":"“Ka Pa aw, ka pa aw! Nang üng avan kya theiki ni. Hina khuikhanaka khawt hin ka khan üngka naw loa. Cunsepi keia ngjakhlüa am ni na ngjakhlüa kyase,” ti lü ktaiyüki."},{"book":"Makuh","chapter":"14","verse":"37","text":"Acunüng a nghlat law be üng axüisaw he kthum ip u se jah hmu lü Pita üng, “Sihmon, na ipeiki aw? Naji matca pi am na mdei theiki aw?"},{"book":"Makuh","chapter":"14","verse":"38","text":"Hlawhlepnak üng am nami kyukngtängnak vaia, ngäng u lü ktaiyü ua. Ngmüimkhya ta yäng teki pumsa naw am läih ve,” a ti."},{"book":"Makuh","chapter":"14","verse":"39","text":"Jesuh va cit be lü, a pyena kba pyen lü va ktaiyü beki."},{"book":"Makuh","chapter":"14","verse":"40","text":"Acunüng axüisaw hea veia a law be üng ami ihmik am caikia kpi ana ipei be u lü, ihawkba ami msang vaia pi am ksing u lü awmki he."},{"book":"Makuh","chapter":"14","verse":"41","text":"Akthumnaka a law be üng, “Atuh vei cäpa ip u lü nami xüieiki aw? Khäk ve! akcün pi pha law päng ve! teng u, Khyanga Capa cun khyangka hea kut üng mansak vaia kya ve."},{"book":"Makuh","chapter":"14","verse":"42","text":"Tho law ua mi cit vai. Teng u, na cengki pha law päng ve,” a ti."},{"book":"Makuh","chapter":"14","verse":"43","text":"Acukba ana ngthuhei k’um üng xaleinghngih üngka mat Judah pha lawki. Ani mah maha likcim la kpaihmäng kpawmkia khyang khawjah; ktaiyü ktung he, thum jah mtheiki he la axüngvai hea ami jah tüi law pha lawki he."},{"book":"Makuh","chapter":"14","verse":"44","text":"Jesuh cengki naw khyang he üng msingnak a jah pet: “Ka mhnama khyang cun nami ngaiha khyanga kyaki. Acun kpang u lü, mcei u lü nami cehpüi vai,” a ti."},{"book":"Makuh","chapter":"14","verse":"45","text":"Judah naw a pha law ja Jesuha veia cit lü, “Saja aw!” ti lü a mhnam."},{"book":"Makuh","chapter":"14","verse":"46","text":"Acunüng Jesuh akceta ami kpan."},{"book":"Makuh","chapter":"14","verse":"47","text":"Acunüng ngdüiki üngka mat naw a kcim kphawngei lü ktaiyü ktunga m'yaa nghngakawi a ksawmpat."},{"book":"Makuh","chapter":"14","verse":"48","text":"Acunüng Jesuh naw jah msang lü, “Khyang kse man khai hea kba likcim he la kpaihmänge jah kpawmei u lü nami lawki he aw?"},{"book":"Makuh","chapter":"14","verse":"49","text":"14:49 Lk 19:47; 21:37 Amhmüp tä temple k’um üng ning jah mthei lü nami veia ve ni se, am nami na manki. Cunsepi cangcima kümkawinak vaia kya ve,” a ti."},{"book":"Makuh","chapter":"14","verse":"50","text":"Acunüng axüisaw he ami van naw yawk u lü ami dawngtak."},{"book":"Makuh","chapter":"14","verse":"51","text":"Cawngpyang mat jihca däng sui lü Jesuh ana läk hü hngaki man hlü u se,"},{"book":"Makuh","chapter":"14","verse":"52","text":"a jihca pi yawk hüt lü akawnga dawngki."},{"book":"Makuh","chapter":"14","verse":"53","text":"Acunüng Jesuh ktaiyü ngvai säiha ima ami cehpüi. Acuia ktaiyü ktung he, axüngvai he la thum jah mtheiki he ami van ngcunki he."},{"book":"Makuh","chapter":"14","verse":"54","text":"Pita athuknakca üngka naw ktaiyü ngvai säiha im ngvawng mkawt cäpa Jesuh läk hngaki. Acuia xungki hea hlawnga ngaw lü mei awmei hngaki."},{"book":"Makuh","chapter":"14","verse":"55","text":"Ktaiyü ktung he la kawngci he naw Jesuh ami mkhyühnak vaia ami kpuknak vai suiki he, cunsepi i pi am hmu u."},{"book":"Makuh","chapter":"14","verse":"56","text":"Khyang khawjah naw hleihlaknak am ami kpuk law, cunsepi ami pyenksak he naw am jah cangsak."},{"book":"Makuh","chapter":"14","verse":"57","text":"Acunüng avang he ngdüi law u lü ami hleihlaknak am,"},{"book":"Makuh","chapter":"14","verse":"58","text":"14:58 Jn 2:19“Hin naw, ‘khyanga saka temple kpyeh lü, amhmüp kthum üng khyanga am saka temple ka sa be khai,’ ti se kami ngjaki ni,” ami ti."},{"book":"Makuh","chapter":"14","verse":"59","text":"Ami hleihlak ami pyen naw pi amimät am jah kcang na."},{"book":"Makuh","chapter":"14","verse":"60","text":"Ktaiyü ktung säih cun ami maa ngdüi law lü Jesuh üng, “Na katnak ami ning kpuknak he hin i am pi am na jah msangki aw?” a ti."},{"book":"Makuh","chapter":"14","verse":"61","text":"Cunsepi Jesuh am khihkheh lü i pi am pyen. Acunüng ktaiyü ktung säih naw, “Nang Mesijah, Mhnama Capaa na kyaki aw?” a ti."},{"book":"Makuh","chapter":"14","verse":"62","text":"Jesuh naw, “Ä, khyanga Capa hlüngtaiki Mhnama kpat da ngaw lü, khankhawa khawngmei üng law se nami van naw nami hmu law khai,” a ti."},{"book":"Makuh","chapter":"14","verse":"63","text":"Ktaiyü ktung säih naw a suisak he jah ktek lü, “Ia saksi am hlü be ve!"},{"book":"Makuh","chapter":"14","verse":"64","text":"14:64 Lev 24:16Pamhnam a pyenksenak nami ngjak, ihawkba ni nami ngaih?” ti se."},{"book":"Makuh","chapter":"14","verse":"65","text":"Avang naw ami mci am msawh u lü, avang naw a mik hlawp u lü pung u lü, “U naw ning pungki ni?” ami ti. Ngängki he naw ami kut am ami kbeih."},{"book":"Makuh","chapter":"14","verse":"66","text":"Pita cun ktaiyü ngvai säiha m'ya, nghnumica mata peia a law üng, im ngvawnga k’keh lama ana awm hünki."},{"book":"Makuh","chapter":"14","verse":"67","text":"Pita mei ana awmei se hmu üng tengki naw, “Nang pi Nazaret Jesuh am nani awm hü hmaih khawiki va ni mäih ja,” ti se,"},{"book":"Makuh","chapter":"14","verse":"68","text":"Pita naw, “Am ksing nawng, na pyena mawng am ksing thei veng,” tia ngcim lü kawma lama va cit se ai khawngki."},{"book":"Makuh","chapter":"14","verse":"69","text":"Acuia nghnumica naw hmu be tü lü, acunüng ngdüiki hea veia, “Hin hin acun he üngka mat ni,” ti se,"},{"book":"Makuh","chapter":"14","verse":"70","text":"Pita ngcim be tüki."},{"book":"Makuh","chapter":"14","verse":"71","text":"Acunüng Pita naw, “Akcang ka pyenki ni! Akcang am ka pyen üng ta Mhnam naw na ju khmu law kawm tia ng'yün veng! Nami pyena khyang kei am ksing veng,” a ti."},{"book":"Makuh","chapter":"14","verse":"72","text":"Acun la anghngihnaka ai khawngki. Acunüng Pitaa veia Jesuh naw, “Ai nghngih vei am a khawng ham üng nang naw am ksing nawng ti lü kthum vei na ngcim khai,” a ti cun süm law be lü aktäa kyapki."}]}