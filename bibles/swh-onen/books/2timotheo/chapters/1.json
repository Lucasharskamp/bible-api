{"data":[{"book":"2 Timotheo","chapter":"1","verse":"1","text":"Paulo mtume wa Kristo Yesu kwa mapenzi ya Mungu, kulingana na ile ahadi ya uzima uliomo ndani ya Kristo Yesu."},{"book":"2 Timotheo","chapter":"1","verse":"2","text":"Kwa Timotheo, mwanangu mpendwa:"},{"book":"2 Timotheo","chapter":"1","verse":"3","text":"Ninamshukuru Mungu, ninayemtumikia kwa dhamiri safi, kama walivyofanya baba zangu, ninapokukumbuka usiku na mchana katika maombi yangu."},{"book":"2 Timotheo","chapter":"1","verse":"4","text":"Nikiyakumbuka machozi yako, ninatamani sana kukuona ili nipate kujawa na furaha."},{"book":"2 Timotheo","chapter":"1","verse":"5","text":"Nimekuwa nikiikumbuka imani yako ya kweli, waliokuwa nayo bibi yako Loisi na mama yako Eunike na ambayo mimi ninasadiki sasa wewe pia unayo."},{"book":"2 Timotheo","chapter":"1","verse":"6","text":"Kwa sababu hii nakukumbusha uchochee ile karama ya Mungu, iliyowekwa ndani yako nilipokuwekea mikono yangu."},{"book":"2 Timotheo","chapter":"1","verse":"7","text":"Maana Mungu hakutupa roho ya woga, bali roho ya nguvu, ya upendo na ya moyo wa kiasi."},{"book":"2 Timotheo","chapter":"1","verse":"8","text":"Kwa hiyo usione haya kushuhudia kuhusu Bwana wetu, wala usinionee haya mimi niliye mfungwa kwa ajili yake. Bali uishiriki pamoja nami taabu ya Injili, kwa kadiri ya nguvu ya Mungu,"},{"book":"2 Timotheo","chapter":"1","verse":"9","text":"ambaye alituokoa na kutuita katika mwito mtakatifu: si kwa kadiri ya matendo yetu mema bali kwa sababu ya kusudi lake mwenyewe na neema yake. Neema hii tulipewa katika Kristo Yesu tangu milele."},{"book":"2 Timotheo","chapter":"1","verse":"10","text":"Lakini sasa imefunuliwa kwa kudhihirishwa kwake Mwokozi wetu, Kristo Yesu, ambaye amebatilisha mauti na kuleta uzima na kutokufa kwa njia ya Injili."},{"book":"2 Timotheo","chapter":"1","verse":"11","text":"Nami nimewekwa kuwa mhubiri, mtume na mwalimu wa Injili hii."},{"book":"2 Timotheo","chapter":"1","verse":"12","text":"Hii ndiyo sababu ninateseka namna hii, lakini sioni haya kwa maana ninamjua yeye niliyemwamini, na kusadiki ya kuwa anaweza kukilinda kile nilichokiweka amana kwake hadi siku ile."},{"book":"2 Timotheo","chapter":"1","verse":"13","text":"Shika kwa uthabiti kielelezo cha mafundisho yenye uzima yale uliyoyasikia kwangu, pamoja na imani na upendo katika Kristo Yesu."},{"book":"2 Timotheo","chapter":"1","verse":"14","text":"Ilinde ile amana uliyokabidhiwa kwa Roho Mtakatifu akaaye ndani yetu."},{"book":"2 Timotheo","chapter":"1","verse":"15","text":"Unajua ya kuwa watu wote katika Asia wameniacha, miongoni mwao wamo Filego na Hermogene."},{"book":"2 Timotheo","chapter":"1","verse":"16","text":"Bwana akawahurumie watu wa nyumbani mwa Onesiforo, kwa sababu aliniburudisha mara kwa mara wala hakuionea aibu minyororo yangu."},{"book":"2 Timotheo","chapter":"1","verse":"17","text":"Badala yake, alipokuwa Rumi, alinitafuta kwa bidii mpaka akanipata."},{"book":"2 Timotheo","chapter":"1","verse":"18","text":"Bwana na amjalie kupata rehema zake siku ile! Nawe unajua vyema jinsi alivyonisaidia huko Efeso."}]}