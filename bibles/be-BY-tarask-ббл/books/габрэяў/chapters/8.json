{"data":[{"book":"ГАБРЭЯЎ","chapter":"8","verse":"1","text":"А галоўнае ў тым, пра што кажам, вось што: мы маем такога Першасьвятара, які сеў праваруч трона велічы на нябёсах"},{"book":"ГАБРЭЯЎ","chapter":"8","verse":"2","text":"і ёсьць Сьвяшчэнадзейнік сьвяцілішча і скініі сапраўднай, якую ўзьёў Гасподзь, а не чалавек."},{"book":"ГАБРЭЯЎ","chapter":"8","verse":"3","text":"Кожны першасьвятар пастаўляецца прыносіць дары і ахвяры; а таму трэба было, каб і Гэты таксама меў, што ахвяраваць."},{"book":"ГАБРЭЯЎ","chapter":"8","verse":"4","text":"Колькі б Ён заставаўся на зямлі, дык ня быў бы і сьвятаром; бо тут такія сьвятары, якія па законе прыносяць дары,"},{"book":"ГАБРЭЯЎ","chapter":"8","verse":"5","text":"якія служаць вобразу і ценю нябеснага, як сказана было Майсею, калі ён пачынаў ставіць скінію: глядзі, сказана, зрабі ўсё па ўзоры, паказаным табе на гары."},{"book":"ГАБРЭЯЎ","chapter":"8","verse":"6","text":"Але Гэты Першасьвятар атрымаў служэньне тым больш выдатнае, чым лепшага Ён заступнік запавету, які ўгрунтаваны на самых лепшых абяцаньнях."},{"book":"ГАБРЭЯЎ","chapter":"8","verse":"7","text":"Бо калі б першы запавет быў без пахібы, ня было б патрэбы шукаць месца іншаму."},{"book":"ГАБРЭЯЎ","chapter":"8","verse":"8","text":"Але прарок, дакараючы іх, кажа: «вось настаюць дні, кажа Гасподзь, калі я заключу з домам Ізраіля і з домам Юды новы запавет,"},{"book":"ГАБРЭЯЎ","chapter":"8","verse":"9","text":"не такі запавет, які я заключыў з бацькамі іхнімі ў той час, калі ўзяў іх за руку, каб вывесьці іх зь зямлі Егіпецкай; бо яны ня жылі ў тым запавеце Маім, і Я занядбаў іх, кажа Гасподзь."},{"book":"ГАБРЭЯЎ","chapter":"8","verse":"10","text":"Вось запавет, які даю ў спадчыну дому Ізраілеваму пасьля тых дзён, кажа Гасподзь: пакладу законы Мае ў думкі іхнія, і напішу іх на сэрцы іхнім, і буду ім Богам, а яны будуць Маім народам."},{"book":"ГАБРЭЯЎ","chapter":"8","verse":"11","text":"І ня будзе вучыць кожны блізкага свайго, і кожны брата свайго, кажучы: спазнай Госпада; таму што ўсе, ад малога да вялікага, будуць ведаць Мяне."},{"book":"ГАБРЭЯЎ","chapter":"8","verse":"12","text":"Бо я буду міласэрны да няпраўдаў іхніх і грахоў іхніх і беззаконьняў іхніх не згадаю болей»."},{"book":"ГАБРЭЯЎ","chapter":"8","verse":"13","text":"Кажучы «новы», паказаў прахласьць першага; а тое, што прахне і старыцца, блізкае да зьнішчэньня."}]}