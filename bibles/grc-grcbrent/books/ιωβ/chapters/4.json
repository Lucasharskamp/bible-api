{"data":[{"book":"ΙΩΒ","chapter":"4","verse":"1","text":"Ὑπολαβὼν δὲ Ἐλιφὰς ὁ Θαιμανίτης, λέγει,"},{"book":"ΙΩΒ","chapter":"4","verse":"2","text":"Μὴ πολλάκις σοι λελάληται ἐν κόπῳ; ἰσχὺν δὲ ῥημάτων σου τίς ὑποίσει;"},{"book":"ΙΩΒ","chapter":"4","verse":"3","text":"Εἰ γὰρ σὺ ἐνουθέτησας πολλοὺς, καὶ χεῖρας ἀσθενοῦς παρεκάλεσας,"},{"book":"ΙΩΒ","chapter":"4","verse":"4","text":"ἀσθενοῦντάς τε ἐξανέστησας ῥήμασι, γόνασί τε ἀδυνατοῦσι θάρσος περιέθηκας."},{"book":"ΙΩΒ","chapter":"4","verse":"5","text":"Νῦν δὲ ἥκει ἐπὶ σὲ πόνος καὶ ἥψατό σου, σὺ ἐσπούδασας."},{"book":"ΙΩΒ","chapter":"4","verse":"6","text":"Πότερον οὐχ ὁ φόβος σου ἐστὶν ἐν ἀφροσύνῃ, καὶ ἡ ἐλπίς σου καὶ ἡ κακία τῆς ὁδοῦ σου;"},{"book":"ΙΩΒ","chapter":"4","verse":"7","text":"Μνήσθητι οὖν, τίς καθαρὸς ὢν ἀπώλετο, ἢ πότε ἀληθινοὶ ὁλόῤῥιζοι ἀπώλοντο;"},{"book":"ΙΩΒ","chapter":"4","verse":"8","text":"Καθʼ ὃν τρόπον εἶδον τοὺς ἀροτριῶντας τὰ ἄτοπα, οἱ δὲ σπείροντες αὐτὰ ὀδύνας θεριοῦσιν ἑαυτοῖς."},{"book":"ΙΩΒ","chapter":"4","verse":"9","text":"Ἀπὸ προστάγματος Κυρίου ἀπολοῦνται, ἀπὸ δὲ πνεύματος ὀργῆς αὐτοῦ ἀφανισθήσονται."},{"book":"ΙΩΒ","chapter":"4","verse":"10","text":"Σθένος λέοντος, φωνὴ δὲ λεαίνης, γαυρίαμα δὲ δρακόντων ἐσβέσθη."},{"book":"ΙΩΒ","chapter":"4","verse":"11","text":"Μυρμηκολέων ὤλετο παρὰ τὸ μὴ ἔχειν βορὰν, σκύμνοι δὲ λεόντων ἔλιπον ἀλλήλους."},{"book":"ΙΩΒ","chapter":"4","verse":"12","text":"Εἰ δέ τι ῥῆμα ἀληθινὸν ἐγεγόνει ἐν λόγοις σου, οὐθὲν ἄν σοι τούτων κακὸν ἀπήντησε· πότερον οὐ δέξεταί μου τὸ οὖς ἐξαίσια παρʼ αὐτοῦ;"},{"book":"ΙΩΒ","chapter":"4","verse":"13","text":"Φόβῳ δὲ καὶ ἤχῳ νυκτερινῇ ἐπιπίπτων φόβος ἐπʼ ἀνθρώπους,"},{"book":"ΙΩΒ","chapter":"4","verse":"14","text":"φρίκη μοι συνήντησεν καὶ τρόμος, καὶ μεγάλως μου τὰ ὀστᾶ διέσεισε,"},{"book":"ΙΩΒ","chapter":"4","verse":"15","text":"καὶ πνεῦμα ἐπὶ πρόσωπόν μου ἐπῆλθεν, ἔφριξαν δέ μου τρίχες καὶ σάρκες."},{"book":"ΙΩΒ","chapter":"4","verse":"16","text":"Ἀνέστην καὶ οὐκ ἐπέγνων, εἶδον καὶ οὐκ ἦν μορφὴ πρὸ ὀφθαλμῶν μου, ἀλλʼ ἢ αὖραν καὶ φωνὴν ἤκουον."},{"book":"ΙΩΒ","chapter":"4","verse":"17","text":"Τί γάρ; μὴ καθαρὸς ἔσται βροτὸς ἐναντίον τοῦ Κυρίου; ἢ ἀπὸ τῶν ἔργων αὐτοῦ ἄμεμπτος ἀνήρ;"},{"book":"ΙΩΒ","chapter":"4","verse":"18","text":"Εἰ κατὰ παίδων αὐτοῦ οὐ πιστεύει, κατὰ δὲ ἀγγέλων αὐτοῦ σκολιόν τι ἐπενόησε."},{"book":"ΙΩΒ","chapter":"4","verse":"19","text":"Τοὺς δὲ κατοικοῦντας οἰκίας πηλίνας, ἐξ ὧν καὶ αὐτοὶ ἐκ τοῦ αὐτοῦ πηλοῦ ἐσμεν, ἔπαισεν αὐτοὺς σητὸς τρόπον,"},{"book":"ΙΩΒ","chapter":"4","verse":"20","text":"καὶ ἀπὸ πρωΐθεν μέχρι ἑσπέρας οὐκ ἔτι εἰσὶ, παρὰ τὸ μὴ δύνασθαι αὐτοὺς ἑαυτοῖς βοηθῆσαι, ἀπώλοντο."},{"book":"ΙΩΒ","chapter":"4","verse":"21","text":"Ἐνεφύσησε γὰρ αὐτοῖς καὶ ἐξηράνθησαν, ἀπώλοντο παρὰ τὸ μὴ ἔχειν αὐτοὺς σοφίαν."}]}