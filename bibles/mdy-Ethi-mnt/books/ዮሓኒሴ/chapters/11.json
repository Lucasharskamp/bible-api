{"data":[{"book":"ዮሓኒሴ","chapter":"11","verse":"1","text":"ቢታኒያ ጌይንታ ጉርዴሎይዳ ናንጋ፥ ዓላዜሬ ጎዖ ዓሲስኬይ ሃርጊንቴኔ፤ ቢታኒያ ጎዖዛ ማይራሞና ዒዞኮ ጌሮ ማርታና ናንጋ ጉርዳኬ።"},{"book":"ዮሓኒሴ","chapter":"11","verse":"2","text":"ዬና ማይራማ ጎዳኮ ዑፃ ሳውቃ ቲዦ ዋሂ፥ ዒዛኮ ቶኮዋ ዒዞኮ ቶኦኮ'' ጋፓኖና ዑጬዜሎኬ፤ ሃርጊንቴሢ ዒዞኮ ጌርሲ ዓላዜሬኬ።"},{"book":"ዮሓኒሴ","chapter":"11","verse":"3","text":"ዬንሢ ዎሊኮ ጌኤዶና ሚሾና ማዔዞንሢ፦ «ጎዳሢዮ! ኔ ናሽካ ኔኤኮ ላጋሢ ሓርጊንቴኔ» ጌይ ዔያታ ዬሱሴ ባንሢ ዔኤሊ''ሢ ዳኬኔ።"},{"book":"ዮሓኒሴ","chapter":"11","verse":"4","text":"ዬሱሴ ዬያ ዋይዛዖ፦ «ዬይ ሃርጋ ዎዻያቱዋሴ፤ ጋዓንቴ ፆኦሲ ቦንቾም ማዓንዳጉዲና ፆኦሲ ናዓሢያ ዬያ ዛሎ''ና ቦንቺንታንዳጉዲኬ» ጌዔኔ።"},{"book":"ዮሓኒሴ","chapter":"11","verse":"5","text":"ዬሱሴ ማርታና ጌሮ ማይራሞና ሃሣ ዔያቶኮ ጌርሲ ዓላዜሬያ ሚርጌ ናሽካያኬ።"},{"book":"ዮሓኒሴ","chapter":"11","verse":"6","text":"ማዔቴያ ዓላዜሬ ሓርጌሢ ዋይዜዖ ዒ ዓኣ ቤዞይዳ ላምዖ ኬሊ'' ፔኤቄኔ።"},{"book":"ዮሓኒሴ","chapter":"11","verse":"7","text":"ዬካፓ ዒዛኮ ጊንፆ ሃንታዞንሢ ኮራ፦ «ዪሁዳ ዓጮ'' ላሚ ኑ ዓኣዾም» ጌዔኔ።"},{"book":"ዮሓኒሴ","chapter":"11","verse":"8","text":"ዒዛኮ ጊንፆ ሃንታዞንሢያ ማሃዖ፦ «ዔርዛሢዮ! ዓይሁዶ ዓሳ ዻካ'' ኬሊ''ኮ ቤርታ ዹይ ኔና ዎዻኒ ኮዔኔ፤ ሃሢ ኔ ላሚ ዒኢካ ዓዓኣዻኒ ጋዓ?» ጌዔኔ።"},{"book":"ዮሓኒሴ","chapter":"11","verse":"9","text":"ዬሱሴ ዔያቶም ማሃዖ፦ «ዓባ'' ኬስኪ ጌላንዳሢኮ ጋራ ታጶ ላምዖ ፓቂንታ ዎዳ'' ቢያ ፖዔቱዋይ? ዓካሪ ሓያ ዓጮ'' ፖዖይዳ ሃንታሢ ዛጋያታሢሮ ዹቂንቱዋሴ።"},{"book":"ዮሓኒሴ","chapter":"11","verse":"10","text":"ጋዓንቴ ዹሚና ሃንታሢ ፖዒ ባኣያታሢሮ ዹቂንታኔ» ጌዔኔ።"},{"book":"ዮሓኒሴ","chapter":"11","verse":"11","text":"ዬሱሴ ዬያ ጌዔስካፓ፦ «ኑኡኮ ላጋሢ ዓላዜሬ ጊንዔኔ፤ ታኣኒ ጋዓንቴ ጊንዓስካፓ ዒዛ ጴቻኒ ዓኣዻንዳኔ» ጌዔኔ።"},{"book":"ዮሓኒሴ","chapter":"11","verse":"12","text":"ዒዛኮ ጊንፆ ሃንታዞንሢያ፦ «ጎዳሢዮ! ጊንዔያ ማዔቴ ዒዚ ፖዔኔ ጌይሢኬ» ዒዛም ጌዔኔ።"},{"book":"ዮሓኒሴ","chapter":"11","verse":"13","text":"ዬሱሴኮ ዬያ ጌይፃ ዓላዜሬ ሃይቄኔ ጌይፆኬ፤ ዔያቶም ጋዓንቴ ጊንዖ ዛላ ኬኤዚንቴያ ማሌኔ።"},{"book":"ዮሓኒሴ","chapter":"11","verse":"14","text":"ዬያሮ ዬሱሴ ፔጌና ዔያቶም፦ «ዓላዜሬ ሃይቄኔ፤"},{"book":"ዮሓኒሴ","chapter":"11","verse":"15","text":"ዒንሢ ጉሙርቃንዳጉዲ ታኣኮ ዒኢካ ባኣያ ማዒፃ ዒንሢ ዛሎ''ሮ ሚርጌ ታኣም ኮሺ ማዔኔ፤ ሃሢ ጋዓንቴ ኑኡኒ ዒዛ ባንሢ ዓኣዾም» ጌዔኔ።"},{"book":"ዮሓኒሴ","chapter":"11","verse":"16","text":"ዬማና ሱ'ንፃ «ሜንቴ» ጌይንታ፥ ቶኦማኣሴ ሃንጎዋቶ ኮራ፦ «ኑኡኒያ ዬሱሴና ዎላ'' ሃይቃኒ ዓኣዾም» ጌዔኔ።"},{"book":"ዮሓኒሴ","chapter":"11","verse":"17","text":"ዬሱሴ ዓላዜሬ ዓኣ ቤዞ ሄላ''ኣና ዓላዜሬ ዱኡኪንቴንቴ ዖይዳሳ ኬሊ'' ማዔያኬ።"},{"book":"ዮሓኒሴ","chapter":"11","verse":"18","text":"ቢታኒያ ዬሩሳላሜይዳፓ ሃካሢ ሃይሦ ሺያ ታኣኪሢ ማዓያኬ።"},{"book":"ዮሓኒሴ","chapter":"11","verse":"19","text":"ማርታና ጌሮ ማይራሞናኮ ጌርሲ ሃይቄሢሮ ዶዲሻኒ ሚርጌ ዓይሁዴ ዓሲ ዔያቶ ኮይላ'' ሙኪ ዓኣኔ።"},{"book":"ዮሓኒሴ","chapter":"11","verse":"20","text":"ማርታ ዬሱሴኮ ሙኪፆ ዋይዛዖ ጎይሣ ዔካኒ ዴንዴኔ፤ ማይራማ ጋዓንቴ ጋራ ዓቴ''ኔ።"},{"book":"ዮሓኒሴ","chapter":"11","verse":"21","text":"ማርታ ዬሱሴ ኮራ፦ «ጎዳሢዮ! ኔኤኒ ዎንዴ ሃይካ ዓኣቴ ታ ጌርሲ ሃይቂንዱዋያታንቴኬ፤"},{"book":"ዮሓኒሴ","chapter":"11","verse":"22","text":"ሓሢታቴያ ኔኤኒ ሺኢቃ ባኮ ቢያ ፆኦሲ ኔኤም ዒንጋንዳሢ ታ ዔራኔ» ጌዔኔ።"},{"book":"ዮሓኒሴ","chapter":"11","verse":"23","text":"ዬሱሴ ማሃዖ፦ «ጌርሲ ኔኤኮ ሃይባ''ፓ ዔቃንዳኔ» ጌዔኔ።"},{"book":"ዮሓኒሴ","chapter":"11","verse":"24","text":"ማርታ ዒማ''ና፦ «ጋፒንፆ ዎዶ''ና ሃይባ''ፓ ዔቃንዳሢ ታ ዔራኔ» ጌዔኔ።"},{"book":"ዮሓኒሴ","chapter":"11","verse":"25","text":"ዬሱሴ ማሃዖ፦ «ሃይቢፓ ዔቂሳሢና ናንጊና ናንጊ ዒንጋሢ ታናኬ፤ ታና ጉሙርቃሢ ሃይቄቴታዖ ናንጊና ናንጋንዳኔ፤"},{"book":"ዮሓኒሴ","chapter":"11","verse":"26","text":"ታኣና ናንጋሢ ሃሣ ታና ጉሙርቃሢ ቢያ ፔቴ''ታዖ ሃይቃዓኬ፤ ዬያ ኔ ጉሙርቃ?» ጌዔኔ።"},{"book":"ዮሓኒሴ","chapter":"11","verse":"27","text":"ዒዛኣ፦ «ሂዮ፥ ጎዳ! ኔኤኒ ሃያ ዓጮ'' ‹ሙካንዳኔ› ጌይ ኑ ካፓ፥ ፆኦሲ ናኣዚ''፥ ሜሲሔ ማዔሢ ታ ኔና ጉሙርቃኔ» ዒዛም ጌዔኔ።"},{"book":"ዮሓኒሴ","chapter":"11","verse":"28","text":"ማርታ ዬያ ጌዔሢኮ ጊንፃ ዴንዲ ጌሮ ማይራሞ ኮራ፦ «ዔርዛሢ ሙኪ ኔና ዔኤላ''ኔ» ጌይ ዴሚና ዒዞ ዔኤሌ''ኔ።"},{"book":"ዮሓኒሴ","chapter":"11","verse":"29","text":"ማይራማ ዬያ ዋይዛዖ ዑኬ ዔቂ ዒዚ ዓኣ ቤዞ ዴንዴኔ።"},{"book":"ዮሓኒሴ","chapter":"11","verse":"30","text":"ዬሱሴ ዒማ''ና ማርታ ዎንዴ ዒዛ ጎይሢና ዔኬ ቤዞይዳፓ ሃጊ ሃንጋ ጉርዶ ጌሊባኣሴ።"},{"book":"ዮሓኒሴ","chapter":"11","verse":"31","text":"ዒዞ ዶዲሻኒ፥ ማኣሮይዳ ዎላ'' ዓኣ፥ ዓይሁዶ ዓሳ ማይራማ ዑኬና ዔቂ ኬስካሢ ዛጋዖ ዓላዜሬኮ ዱኡፖ ቤዞ ዓኣዺ ዬኤካንዳያ ዔያቶም ማሌሢሮ ዒዞ ጊንፆ ኬስኬኔ።"},{"book":"ዮሓኒሴ","chapter":"11","verse":"32","text":"ማይራማ ዬሱሴ ዓኣ ቤዞ ሙኪ ዒዛ ዴንቄስካፓ ቶኮ'' ዴማ'' ሎኦማዖ፦ «ጎዳሢዮ! ኔኤኒ ዎንዴ ሃይካ ዓኣያታቶ ታኣኮ ጌርሲ ሃይቂንዱዋያታንቴኬ» ዒዛም ጌዔኔ።"},{"book":"ዮሓኒሴ","chapter":"11","verse":"33","text":"ዬሱሴ ዒዞንታ ዒዞ ኮይላ'' ዓኣ ዓይሁዶ ዓሳ ዬኤካሢ ዛጊ ዒናፓ ዲቃቲ ዖያዖ፦"},{"book":"ዮሓኒሴ","chapter":"11","verse":"34","text":"«ዒንሢ ዒዛ ዎካ ዱኡኬይ?» ጋዓዛ፥ ዔያታ ማሃዖ፦ «ጎዳሢዮ! ሃኒ ሙኪ ዛጌ» ጌዔኔ።"},{"book":"ዮሓኒሴ","chapter":"11","verse":"35","text":"ዒማ''ና ዬሱሴ ዓቢቲ ዬኤኬኔ።"},{"book":"ዮሓኒሴ","chapter":"11","verse":"36","text":"ዬያሮ ዓይሁዶ ዓሳ፦ «ዎዚ ዒዛ ናሽካቴያ ሂንዳ ዛጉዋቴ!» ጌዔኔ።"},{"book":"ዮሓኒሴ","chapter":"11","verse":"37","text":"ዔያቶይዳፓ ፔቴ'' ፔቴ''ዞንሢ ጋዓንቴ፦ «ዓኣፖ ባይቄሢኮ ዓኣፖ ዒ ቡሌ''ኔ፤ ዓካሪ ሃይ ዓሢ ሃይቁዋጉዲ ቃዙዋዖ ዓይጋ ዒ ሃሼራ?» ጌዔኔ።"},{"book":"ዮሓኒሴ","chapter":"11","verse":"38","text":"ዬሱሴ ዒማ''ና ዻጋዺ ዱኡፖ ቤዞ ዓኣዻኔ፤ ዱኡፖ ዔቶ'' ካራ'' ሹቺና ዎዺንቴያ ዴኔ ቆኦፔኬ።"},{"book":"ዮሓኒሴ","chapter":"11","verse":"39","text":"ዬሱሴ ዔያቶ ኮራ፦ «ሹጫሢ ሺኢሹዋቴ» ጋዓዛ፥ ሃይቄሢኮ ጌራ፥ ማርታ፦ «ጎዳሢዮ! ዒዚ ሃይቄንቴ ዖይዶ ኬሊ''ኬ፤ ሃሢ ዛዛዓንዳኔ» ጌዔኔ።"},{"book":"ዮሓኒሴ","chapter":"11","verse":"40","text":"ዬሱሴ ዒዞም ማሃዖ፦ «ኔኤኒ ጉሙርቄቶ ፆኦሲኮ ቦንቾ ኔ ዛጋንዳኔ፤ ቤርታ ታ ኔኤም ጌይባይ?» ጌዔኔ።"},{"book":"ዮሓኒሴ","chapter":"11","verse":"41","text":"ዓሳ ዬማና ሹጫሢ ሺኢሼኔ፤ ዬካፓ ዬሱሴ ሌካ ዼ'ግ ጌይ ዛጋዖ፦ «ታ ዓዳሢዮ! ኔ ታኣም ዋይዜሢሮ ታ ጋላታኔ፤"},{"book":"ዮሓኒሴ","chapter":"11","verse":"42","text":"ቢያ ዎዴና ኔ ታኣም ዋይዛሢያ ታ ዔራኔ፤ ጋዓንቴ ዬያ ታ ጋዓሢ ሃይካ ዔቂ ዓኣ ዓሳ ኔኤኒ ታና ዳኬያ ማዔሢ ዔሪ ጉሙርቃንዳጉዲ ጌይኬ» ጌዔኔ።"},{"book":"ዮሓኒሴ","chapter":"11","verse":"43","text":"ዬሱሴ ዬያ ጌዔስካፓ፦ «ዓላዜሬ! ሃኒ ኬስኬ!» ጌይ ዑኡዞ ዼ'ግዲ ዔኤሌ''ኔ።"},{"book":"ዮሓኒሴ","chapter":"11","verse":"44","text":"ሃይቄ፥ ዓላዜሬያ ዱኡፓፓ ኩጮና ቶኮ''ና ዒዛኮ ሱኡዲ ቱኮ''ና ጎይሣ ዓኣፖ ካራ''ኣ ዓፒሎ ቱርጮና ማርቴ ጎይሣ ዓኣንቴ ኬስኬኔ፤ ዬካፓ ዬሱሴ፦ «ቡሊ'' ዒዛ ሃሹ''ዋቴ፥ ዒ ዴንዶም» ዔያቶም ጌዔኔ።"},{"book":"ዮሓኒሴ","chapter":"11","verse":"45","text":"ማይራሞ ዶዲሻኒ ሙኬ፥ ዓይሁዶ ዓሶይዳፓ ሚርጌሢ ዒ ማዼ ባኮ ዛጋዖ ዬሱሴ ጉሙርቄኔ።"},{"book":"ዮሓኒሴ","chapter":"11","verse":"46","text":"ፔቴ'' ፔቴ'' ዓሳ ጋዓንቴ ፔርሴ ዓሶ ባንሢ ዴንዲ ዬሱሴ ማዼ ባኮ ዔያቶም ኬኤዜኔ።"},{"book":"ዮሓኒሴ","chapter":"11","verse":"47","text":"ዬያሮ ቄኤሶኮ ሱኡጎና ፔርሴ ዓሶና ዎጎ ዎጋ ዓሶ ቡኩሳዖ፦ «ሓይ ዓሢ ሚርጌ ፆኦሲ ዎልቄና ማዺንታ፥ ዓኪ ባኣዚ'' ማዻሢሮ ኑ ዎዴቴ ኮሽካንዳይ?"},{"book":"ዮሓኒሴ","chapter":"11","verse":"48","text":"ጉሪ ኑ ዒዛ ሃሼ''ቴ ዓሲ ቢያ ዒዛ ጉሙርቃንዳኔ፤ ሮሜ ዓሳኣ ሙኪ ኑኡኮ ጌኤዦ ማኣሮና ኑኡኮ ዴሮ''ና ቢያ ባይዛንዳኔ» ጌዔኔ።"},{"book":"ዮሓኒሴ","chapter":"11","verse":"49","text":"ዬኖ ሌዖና ቄኤሶኮ ሱኡጎ ማዒ ዓኣ፥ ዔያቶይዳፓ ፔቴ''ሢ፥ ቃያፓ፦ «ዒንሢ ዔኤቢ ፔቴ''ታዖ ዔሩዋሴ፤"},{"book":"ዮሓኒሴ","chapter":"11","verse":"50","text":"ዴራ'' ቢያ ባይቃሢዳፓ ፔቴ'' ዓሲ ዴሮ'' ዛሎ''ሮ ሓይቄቴ ኮሺ ማዔሢ ዒንሢ ዔሩዋዓዳ?» ጌዔኔ።"},{"book":"ዮሓኒሴ","chapter":"11","verse":"51","text":"ዒዚ ዬያ ጌዔሢ ፔ ቶኦካ''ፓ ማሊ ዔኪቱዋሴ፤ ጋዓንቴ ዬኖ ሌዖና ዒዚ ቄኤሶኮ ሱኡጌ ማዔሢሮ ዬሱሴ ዴሮ'' ዛሎ'' ሃይቃንዳሢ ፆኦሲ ማሊሢ ዒ ኬኬኤዜኔ።"},{"book":"ዮሓኒሴ","chapter":"11","verse":"52","text":"ዒ ሃይቃንዳሢ ዴሮ'' ዛሎ'' ሌሊ ማዒባኣንቴ ዳኪንቴ ዱማ ዱማ ላኣሊንቲ ዓኣ ፆኦሲ ናኣቶ'' ፔቴ''ይዳ ቡኩሳኒኬ።"},{"book":"ዮሓኒሴ","chapter":"11","verse":"53","text":"ዬያሮ ዬኖ ኬላ''ፓ ዓርቃዖ ዔያታ ዬሱሴ ዎዻኒ ዞርቴኔ።"},{"book":"ዮሓኒሴ","chapter":"11","verse":"54","text":"ዬካፓ ሴካ ዬሱሴ ዓይሁዴ ዓሶ ባኣካ'' ፔጌና ሃንቲባኣሴ፤ ጋዓንቴ ዬካፓ ኬስኪ ዓሲ ናንጉዋ ዳውሎ'' ኮይላ'' ዓኣ ዔፕሬኤሜ ጌይንታ ካታማ ዴንዲ፥ ዒኢካ ዒዛኮ ጊንፆ ሃንታዞንሢና ዎላ'' ዴዔኔ።"},{"book":"ዮሓኒሴ","chapter":"11","verse":"55","text":"ዓይሁዶ ዓሶኮ ዑሣ ዓኣዺፆ ቦንቾ ኬላ'' ዑኬሢሮ ሚርጌ ዓሳ ዬና ቦንቾ ኬሌ''ላ ሄላ''ንዳሢኮ ቤርታ ፔና ጌኤሺፆ ዎጎ ኩንሣኒ ዓጫ''ፓ ዓጫ''ፓ ዬሩሳላሜ ዴንዴኔ፤"},{"book":"ዮሓኒሴ","chapter":"11","verse":"56","text":"ዔያታ ዬሱሴ ኮዓያታሢሮ ጌኤዦ ማኣሮይዳ፦ «ዓይጎ ዒንሢም ማላይ? ሃኖ' ቦንቾ ኬሎ'' ቤዞ ዒ ሙካንዳያ ዒንሢም ማሉዋይ?» ጌይ ጌይ ዎሊ ዖኦጫኔ።"},{"book":"ዮሓኒሴ","chapter":"11","verse":"57","text":"ቄኤሶኮ ሱኡጎና ፔርሴ ዓሶና ዬሱሴ ዓርቃኒ ዒ ዓኣ ቤዞ ዔራ ዓሲ ዓኣቶ ዔያቶም ኬኤዛንዳጉዲ ዓሲ ቢያም ቤርታ ኬኤዜያኬ።"}]}