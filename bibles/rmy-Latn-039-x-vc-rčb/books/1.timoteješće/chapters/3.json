{"data":[{"book":"1. Timoteješće","chapter":"3","verse":"1","text":"Akava so phenav si čačipe: ako vareko kamel te avel starešina, časno služba kamel."},{"book":"1. Timoteješće","chapter":"3","verse":"2","text":"O starešina moraš te trajil besprekorno trajo. Moraš te avel paćivalo jećhe romnjaće, moraš te avel poštuime, razborito, skromno, gostoljubivo thaj lačho sikavno."},{"book":"1. Timoteješće","chapter":"3","verse":"3","text":"Či tromal te avel matarno, niti nasilno, niti čingaralo nego te avel popustljivo thaj ljubazno, a na sago okola save volin e love."},{"book":"1. Timoteješće","chapter":"3","verse":"4","text":"Moraš lačhe te upravil pire familijava, a lešće čhavra moraš te čhon leste kan thaj te poštuin les."},{"book":"1. Timoteješće","chapter":"3","verse":"5","text":"Kaj ako o manuš naštik upravljil pire familijava, sar vodila e briga pale e Devlešći Khanđiri?"},{"book":"1. Timoteješće","chapter":"3","verse":"6","text":"O starešina či tromal te avel terno ando paćipe te či uzoholil pes thaj te perel tale benđešći osuda."},{"book":"1. Timoteješće","chapter":"3","verse":"7","text":"Vi e manuša save naj andar e Khanđiri moraš te ćeren lačhe svato pale leste te na perel ande benđešći zamka thaj či ladžavol."},{"book":"1. Timoteješće","chapter":"3","verse":"8","text":"Isto gajda e đakonurja trubun te zaslužin poštuipe thaj te aven časne manuša, a na licemerne. Či troman te aven matarne niti pohlepne pale love."},{"book":"1. Timoteješće","chapter":"3","verse":"9","text":"Von trubun te ande mirno savest sledin o čačo paćipe."},{"book":"1. Timoteješće","chapter":"3","verse":"10","text":"A vi von majsigo trubun te aven proverime pa tek askal, ako si verne neka inćaren e đakonsko služba."},{"book":"1. Timoteješće","chapter":"3","verse":"11","text":"Lenđe romnja isto gajda trubun te zaslužin o poštuipe, thaj te aven časne manušnja, a na sklone te klevetin, trubun te aven umerene thaj ande sa pouzdane."},{"book":"1. Timoteješće","chapter":"3","verse":"12","text":"O đakon moraš te avel paćivalo jećhe romnjaće thaj lačhe te upravil pire čhavrenca thaj pire ćheresa."},{"book":"1. Timoteješće","chapter":"3","verse":"13","text":"Kaj okola save lačhe obavin e đakonsko služba steknin pešće lačho položaj thaj baro pouzdanje ando paćipe ando Isus Hristo."},{"book":"1. Timoteješće","chapter":"3","verse":"14","text":"Ramov tuće akava thaj nadiman kaj uskoro avava tute,"},{"book":"1. Timoteješće","chapter":"3","verse":"15","text":"a te zadržisajlem, tu džaneja sar trubul o manuš te ponašilpe ande Devlesko ćher, savo si e Khanđiri e džude Devlesko, stupo thaj temelji palo čačipe."},{"book":"1. Timoteješće","chapter":"3","verse":"16","text":"Bi sumnjako, e tajna palo pobožnost si bari:"}]}