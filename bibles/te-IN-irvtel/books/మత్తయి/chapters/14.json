{"data":[{"book":"మత్తయి","chapter":"14","verse":"1","text":"ఆ సమయాన రాష్ట్రాధికారి హేరోదు యేసు గురించిన వార్త విని,"},{"book":"మత్తయి","chapter":"14","verse":"2","text":"“ఇతడు బాప్తిసమిచ్చే యోహాను, చనిపోయి తిరిగి లేచాడు. అందుకే అతని ద్వారా అద్భుతాలు జరుగుతున్నాయి” అని తన సేవకులతో చెప్పాడు."},{"book":"మత్తయి","chapter":"14","verse":"3","text":"అంతకు పూర్వం, “నీవు నీ సోదరుడు ఫిలిప్పు భార్య హేరోదియను ఉంచుకోవడం న్యాయం కాదు” అని యోహాను చెప్పినందుకు"},{"book":"మత్తయి","chapter":"14","verse":"4","text":"హేరోదు ఆమె కోసం యోహానును బంధించి ఖైదులో వేయించాడు."},{"book":"మత్తయి","chapter":"14","verse":"5","text":"హేరోదు అతన్ని చంపాలనుకున్నాడు గాని ప్రజలు అతన్ని ప్రవక్తగా భావించారు కాబట్టి వారికి భయపడ్డాడు."},{"book":"మత్తయి","chapter":"14","verse":"6","text":"హేరోదు పుట్టిన రోజున హేరోదియ కూతురు వారి ఎదుట నాట్యం చేసి హేరోదును మెప్పించింది."},{"book":"మత్తయి","chapter":"14","verse":"7","text":"కాబట్టి ఆమె ఏమి అడిగినా ఇస్తానని అతడు ఒట్టు పెట్టి మాట ఇచ్చాడు."},{"book":"మత్తయి","chapter":"14","verse":"8","text":"తన తల్లి ఆమెకిచ్చిన సూచన ప్రకారం, “బాప్తిసమిచ్చే యోహాను తల ఇక్కడ పళ్ళెంలో పెట్టి నాకు ఇప్పించు” అని అడిగింది."},{"book":"మత్తయి","chapter":"14","verse":"9","text":"ఆమె అభ్యర్ధనకు రాజు ఎంతో కలత చెందినా తాను ఇచ్చిన మాట కోసం, తనతో బాటు విందులో కూర్చున్న వారి కోసం అలా జరగాలని ఆజ్ఞాపించాడు."},{"book":"మత్తయి","chapter":"14","verse":"10","text":"భటులను పంపి ఖైదులో ఉన్న యోహాను తల నరికించాడు."},{"book":"మత్తయి","chapter":"14","verse":"11","text":"వారు అతని తల ఒక పళ్ళెంలో పెట్టి తెచ్చి ఆ అమ్మాయికి ఇచ్చారు. ఆమె తన తల్లికి ఇచ్చింది."},{"book":"మత్తయి","chapter":"14","verse":"12","text":"యోహాను శిష్యులు వచ్చి శవాన్ని తీసుకుపోయి పాతిపెట్టారు. ఆ తరువాత యేసు దగ్గరికి వెళ్ళి ఈ సంగతి తెలియజేశారు."},{"book":"మత్తయి","chapter":"14","verse":"13","text":"యేసు పడవ ఎక్కి, అక్కడనుంచి నిర్జన ప్రదేశానికి ఏకాంతంగా వెళ్ళిపోయాడు. ప్రజలు ఆ సంగతి విని, పట్టణాల నుంచి కాలి నడకన ఆయన వెంట వెళ్ళారు."},{"book":"మత్తయి","chapter":"14","verse":"14","text":"యేసు పడవ దిగి ఆ పెద్ద గుంపును చూశాడు. ఆయన వారిమీద జాలిపడి వారి రోగాలను బాగు చేశాడు."},{"book":"మత్తయి","chapter":"14","verse":"15","text":"సాయంకాలం అయినప్పుడు ఆయన శిష్యులు ఆయన దగ్గరికి వచ్చి, “ఇది నిర్జన ప్రదేశం. ఇప్పటికే పొద్దుపోయింది. ఈ ప్రజలు గ్రామాల్లోకి వెళ్ళి ఆహారం కొనుక్కోడానికి వారిని పంపి వెయ్యి” అన్నారు."},{"book":"మత్తయి","chapter":"14","verse":"16","text":"యేసు వారితో, “వారు వెళ్ళనక్కర లేదు, మీరే వారికి భోజనం పెట్టండి” అన్నాడు."},{"book":"మత్తయి","chapter":"14","verse":"17","text":"వారు, “ఇక్కడ మన దగ్గర ఐదు రొట్టెలూ రెండు చేపలూ తప్ప ఇంకేమీ లేవు” అని ఆయనతో అన్నారు."},{"book":"మత్తయి","chapter":"14","verse":"18","text":"అందుకు ఆయన, “వాటిని నా దగ్గరికి తీసుకు రండి” అన్నాడు."},{"book":"మత్తయి","chapter":"14","verse":"19","text":"ప్రజలు పచ్చిక మీద కూర్చోవాలని ఆదేశించాడు. అప్పుడు ఆ ఐదు రొట్టెలు, రెండు చేపలు చేతిలో తీసుకుని ఆకాశం వైపు చూసి దీవించి ఆ రొట్టెలు విరిచి శిష్యులకు ఇచ్చాడు. శిష్యులు ప్రజలకు వడ్డించారు."},{"book":"మత్తయి","chapter":"14","verse":"20","text":"వారంతా తిని సంతృప్తి చెందిన తరువాత మిగిలిపోయిన ముక్కలు పోగుచేస్తే మొత్తం పన్నెండు గంపలు నిండాయి."},{"book":"మత్తయి","chapter":"14","verse":"21","text":"స్త్రీలూ పిల్లలూ గాక పురుషులే సుమారు ఐదు వేలమంది తిన్నారు."},{"book":"మత్తయి","chapter":"14","verse":"22","text":"యేసు వెంటనే శిష్యులను తనకంటే ముందుగా ఆవలి తీరానికి వెళ్ళమని పడవ ఎక్కించాడు."},{"book":"మత్తయి","chapter":"14","verse":"23","text":"ఆయన ఆ ప్రజలను పంపివేసిన తరువాత, ప్రార్థన చేయడానికి ఏకాంతంగా కొండ ఎక్కిపోయాడు. సాయంకాలం అయినప్పుడు ఆయన ఒంటరిగా ఉన్నాడు."},{"book":"మత్తయి","chapter":"14","verse":"24","text":"అప్పటికి ఆ పడవ సముద్రం మధ్యలో ఉంది. ఎదురు గాలితో అలలు పడవను కొడుతూ ఉంటే ఆ తాకిడికి అది వారి అదుపు తప్పి కొట్టుకుపోతూ ఉంది."},{"book":"మత్తయి","chapter":"14","verse":"25","text":"రాత్రి నాలుగవ జామున ఆయన సముద్రం మీద నడుస్తూ వారి దగ్గరికి వచ్చాడు."},{"book":"మత్తయి","chapter":"14","verse":"26","text":"ఆయన సముద్రం మీద నడవడం చూసి శిష్యులు భయపడిపోయి, దయ్యం అనుకుని గాబరాగా కేకలు వేశారు."},{"book":"మత్తయి","chapter":"14","verse":"27","text":"వెంటనే యేసు, “ధైర్యం తెచ్చుకోండి. నేనే, భయపడవద్దు” అన్నాడు."},{"book":"మత్తయి","chapter":"14","verse":"28","text":"పేతురు, “ప్రభూ, నీవే అయితే నీళ్ల మీద నడిచి నీ దగ్గరికి రావడానికి నాకు అనుమతినివ్వు” అని ఆయనతో అన్నాడు."},{"book":"మత్తయి","chapter":"14","verse":"29","text":"యేసు “రా” అన్నాడు. పేతురు పడవ దిగి యేసు దగ్గరికి వెళ్ళడానికి నీళ్ళ మీద నడిచాడు గాని"},{"book":"మత్తయి","chapter":"14","verse":"30","text":"గాలిని చూసి భయపడి మునిగిపోతూ, “ప్రభూ, నన్ను రక్షించు” అని కేకలు వేశాడు."},{"book":"మత్తయి","chapter":"14","verse":"31","text":"వెంటనే యేసు చెయ్యి చాపి అతని పట్టుకుని, “అల్పవిశ్వాసీ, ఎందుకు సందేహపడ్డావు?” అన్నాడు."},{"book":"మత్తయి","chapter":"14","verse":"32","text":"యేసు, పేతురు పడవలో ప్రవేశించగానే ఆ గాలి ఆగిపోయింది."},{"book":"మత్తయి","chapter":"14","verse":"33","text":"అప్పుడు పడవలో ఉన్న శిష్యులు వచ్చి, “నువ్వు నిజంగా దేవుని కుమారుడివి” అని చెప్పి ఆయనను ఆరాధించారు."},{"book":"మత్తయి","chapter":"14","verse":"34","text":"వారు అవతలి ఒడ్డుకు వెళ్ళి గెన్నేసరెతు ప్రాంతానికి చేరుకున్నారు."},{"book":"మత్తయి","chapter":"14","verse":"35","text":"అక్కడి ప్రజలు ఆయనను గుర్తుపట్టి, చుట్టుపక్కల ఉన్న ఆ ప్రాంతమంతటికీ కబురు పంపి రోగులందరినీ ఆయన దగ్గరికి రప్పించారు."},{"book":"మత్తయి","chapter":"14","verse":"36","text":"“వీరిని నీ వస్త్రపు చెంగు మాత్రమే ముట్టనివ్వు” అని ఆయనను బతిమాలారు. ముట్టిన వారంతా బాగయ్యారు."}]}