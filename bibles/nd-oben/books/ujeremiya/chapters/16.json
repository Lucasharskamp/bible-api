{"data":[{"book":"UJeremiya","chapter":"16","verse":"1","text":"Ilizwi likaThixo lafika kimi futhi lisithi:"},{"book":"UJeremiya","chapter":"16","verse":"2","text":"“Ungathathi mfazi ube lamadodana loba amadodakazi kule indawo.”"},{"book":"UJeremiya","chapter":"16","verse":"3","text":"Ngoba mayelana lamadodana lamadodakazi azalelwe kulelilizwe kanye labesifazane abangonina lamadoda angoyise uThixo uthi:"},{"book":"UJeremiya","chapter":"16","verse":"4","text":"“Bazakufa bebulawa yimikhuhlane eyesabekayo. Kabayikukhalelwa loba bangcwatshwe, kodwa bazakuba njengezibi emhlabathini. Bazabhubha ngenkemba langendlala, njalo izidumbu zabo zizakuba yikudla kwezinyoni zasemoyeni lezinyamazana zeganga.”"},{"book":"UJeremiya","chapter":"16","verse":"5","text":"Ngoba nanku akutshoyo uThixo: “Ungangeni endlini elokudla kwesililo; ungayilila kumbe utshengisele uzwelo, ngoba isibusiso sami, lothando lwami kanye lesihawu sami, sengikususile kulababantu,” kutsho uThixo."},{"book":"UJeremiya","chapter":"16","verse":"6","text":"“Bonke abaphakemeyo labantukazana bazakufa kulelilizwe. Kabayikungcwatshwa kumbe bakhalelwe, njalo kakho ozazisika kumbe aphuce ikhanda lakhe ngenxa yabo."},{"book":"UJeremiya","chapter":"16","verse":"7","text":"Kakho ozabanika ukudla ukuba abaduduze labo abalilela ofileyo, loba kunguyise kumbe unina, kakho lozabanika amanzi ukuba abaduduze."},{"book":"UJeremiya","chapter":"16","verse":"8","text":"Njalo ungangeni endlini eledili ukuba uhlale phansi udle unathe."},{"book":"UJeremiya","chapter":"16","verse":"9","text":"Ngoba uThixo uSomandla, uNkulunkulu ka-Israyeli, uthi: Phambi kobuso bakho njalo ensukwini zakho ngizawuqeda umsindo wentokozo lokuthaba kanye lamazwi abalobokazi labayeni kule indawo."},{"book":"UJeremiya","chapter":"16","verse":"10","text":"Lapho abantu laba ubatshela konke lokhu besebekubuza besithi, ‘Kungani uThixo esemise ukusehlisela inkemenkeme engaka na? Senze bubi bani na? Sono bani esisenze kuThixo uNkulunkulu wethu?’"},{"book":"UJeremiya","chapter":"16","verse":"11","text":"wena wothi kubo, ‘Kungenxa yokuthi okhokho benu bangifulathela,’ kutsho uThixo, ‘njalo balandela abanye onkulunkulu babasebenzela, babakhonza. Bangifulathela njalo kabayigcinanga imithetho yami."},{"book":"UJeremiya","chapter":"16","verse":"12","text":"Kodwa lina selenze okubi kakhulu kulabokhokho benu. Khangelani ukuthi lowo lalowo wenu uyilandela njani inkani yenhliziyo yakhe embi esikhundleni sokuthi angilalele."},{"book":"UJeremiya","chapter":"16","verse":"13","text":"Ngakho ngizalilahlela ngaphandle kwalelilizwe elizweni lina loba oyihlo abangazange balazi, lapho elizakhonza khona abanye onkulunkulu emini lebusuku, ngoba angiyikuba lomusa kini.’ ”"},{"book":"UJeremiya","chapter":"16","verse":"14","text":"UThixo uthi, “Kodwa insuku ziyeza lapho abantu bengayikuthi, ‘Ngeqiniso elinjengokuthi uThixo ukhona, yena owakhupha abako-Israyeli eGibhithe,’"},{"book":"UJeremiya","chapter":"16","verse":"15","text":"kodwa bazakuthi, ‘Ngeqiniso elinjengokuthi uThixo ukhona, yena owakhupha abako-Israyeli elizweni lasenyakatho lakuwo wonke amazwe ayebaxotshele kuwo.’ Ngoba ngizababuyisela elizweni engalinika okhokho babo.”"},{"book":"UJeremiya","chapter":"16","verse":"16","text":"UThixo uthi, “Kodwa khathesi ngizathumela abagoli benhlanzi abanengi, bazababamba. Emva kwalokho ngizathumela abazingeli abanengi, bazabazingela ezintabeni zonke lasemaqaqeni wonke njalo lasezingoxweni zamadwala."},{"book":"UJeremiya","chapter":"16","verse":"17","text":"Amehlo ami akuzo zonke izindlela zabo; kabafihlakalanga kimi, lesono sabo kasiwacatshelanga amehlo ami."},{"book":"UJeremiya","chapter":"16","verse":"18","text":"Ngizaphindisela ngokuphindiweyo ububi babo lesono sabo, ngoba bangcolise ilizwe lami ngezinto ezingaphiliyo zezifanekiso zabo ezingamanyala, bagcwalisa lelifa lami ngezithombe zabo ezinengekayo.”"},{"book":"UJeremiya","chapter":"16","verse":"19","text":"Awu Thixo, mandla ami lenqaba yami,"},{"book":"UJeremiya","chapter":"16","verse":"20","text":"Kambe abantu bayazenzela onkulunkulu babo na?"},{"book":"UJeremiya","chapter":"16","verse":"21","text":"“Ngakho ngizabafundisa,"}]}