{"data":[{"book":"Judy","chapter":"1","verse":"1","text":"Ja, Juda, sługa Jezusa Chrystusa i brat Jakuba, piszę do wszystkich powołanych i ukochanych przez Boga Ojca i chronionych przez Jezusa Chrystusa."},{"book":"Judy","chapter":"1","verse":"2","text":"Niech Bóg obficie obdarza was pokojem oraz miłością i współczuciem dla innych ludzi!"},{"book":"Judy","chapter":"1","verse":"3","text":"Kochani, chciałem napisać do was o naszym wspólnym zbawieniu. Uznałem jednak, że muszę raczej zachęcić was do walki w obronie wiary, która raz na zawsze została przekazana świętym."},{"book":"Judy","chapter":"1","verse":"4","text":"Piszę o tym dlatego, że pojawili się wśród was jacyś bezbożni ludzie, którzy twierdzą, że skoro Bóg okazał im łaskę, to mogą teraz prowadzić rozwiązłe życie. W ten sposób odrzucają Jezusa Chrystusa, naszego jedynego Władcę i Pana. Dawno już jednak wydany został na nich wyrok potępienia."},{"book":"Judy","chapter":"1","verse":"5","text":"Dobrze znacie historię wyzwolenia Izraelitów z niewoli w Egipcie. Chciałbym wam jednak przypomnieć, że spośród ludzi, którzy zostali wyzwoleni, Pan zgładził tych, którzy Mu nie uwierzyli."},{"book":"Judy","chapter":"1","verse":"6","text":"Ukarał również aniołów, którzy nie pozostali tam, gdzie powinni, ale opuścili swoje miejsce. Uwięził ich w ciemnej otchłani, gdzie czekają na dzień Bożego sądu."},{"book":"Judy","chapter":"1","verse":"7","text":"Przypomnijcie sobie również, co się stało z Sodomą i Gomorą oraz okolicznymi miastami. Życie mieszkańców tych miast było rozwiązłe, a ich pragnienia—sprzeczne z naturą. Dlatego kara, którą ponieśli, stała się przykładem kary wiecznego ognia."},{"book":"Judy","chapter":"1","verse":"8","text":"Ludzie, którzy wkradli się między was, są do nich podobni. Kierują się bowiem swoimi urojeniami i hańbią własne ciała. Odrzucają władzę Pana i obrażają niebiańskie istoty,"},{"book":"Judy","chapter":"1","verse":"9","text":"podczas gdy nawet archanioł Michał, spierając się z diabłem o ciało Mojżesza, nie ośmielił się go oskarżyć. Powiedział tylko: „Niech Pan cię potępi!”."},{"book":"Judy","chapter":"1","verse":"10","text":"Ci zaś, którzy pojawili się wśród was, przeklinają to, o czym nie mają zielonego pojęcia. Skończą jednak jak nierozumne zwierzęta, które kierują się tylko zmysłami."},{"book":"Judy","chapter":"1","verse":"11","text":"Marny ich los! Poszli bowiem w ślady Kaina, który był mordercą, oraz Baalama, który dla pieniędzy był gotów popełnić zło, a także Korego, który zbuntował się przeciwko Bogu i został za to zgładzony. Ich spotka taki sam los!"},{"book":"Judy","chapter":"1","verse":"12","text":"Ludzie ci chętnie zasiadają z wami przy wspólnym stole. Myślą jednak tylko o tym, żeby się najeść, i wciąż sprawiają wam kłopoty. Są jak chmury gnane wiatrem, ale nie dające potrzebnego deszczu, i jak wyrwane z korzeniami, uschnięte drzewa, na których brak owoców."},{"book":"Judy","chapter":"1","verse":"13","text":"Ich złe uczynki są jak spienione morskie fale, oni sami zaś—jak zabłąkane gwiazdy, których przeznaczeniem jest wieczna ciemność."},{"book":"Judy","chapter":"1","verse":"14","text":"Henoch, który żył siedem pokoleń po Adamie, prorokował o nich, mówiąc:"},{"book":"Judy","chapter":"1","verse":"15","text":"aby osądzić wszystkich ludzi."},{"book":"Judy","chapter":"1","verse":"16","text":"Ludzie ci wiecznie narzekają na swój los i kierują się tylko swoimi własnymi pragnieniami. Używają wyszukanych słów i dobrze mówią o tych, od których spodziewają się coś dostać."},{"book":"Judy","chapter":"1","verse":"17","text":"Wy jednak, kochani, pamiętajcie słowa apostołów naszego Pana, Jezusa Chrystusa,"},{"book":"Judy","chapter":"1","verse":"18","text":"którzy mówili:"},{"book":"Judy","chapter":"1","verse":"19","text":"Oni to doprowadzają do podziałów, nie mają bowiem Ducha Świętego i myślą tylko o zaspokajaniu swoich pragnień."},{"book":"Judy","chapter":"1","verse":"20","text":"Ale wy, kochani, budujcie z samych siebie budowlę, opartą na fundamencie świętej wiary. Macie w sobie Ducha Świętego, więc módlcie się!"},{"book":"Judy","chapter":"1","verse":"21","text":"Trwajcie w Bożej miłości, czekając na dzień, w którym nasz Pan, Jezus Chrystus, okaże wam swoje współczucie i da wam wieczne życie."},{"book":"Judy","chapter":"1","verse":"22","text":"Bądźcie wyrozumiali dla tych, którzy mają wątpliwości."},{"book":"Judy","chapter":"1","verse":"23","text":"Wyrywajcie z ognia tych, którzy giną. Okazujcie współczucie tym, którzy tego potrzebują—nie miejcie jednak nic wspólnego z ich grzechami."},{"book":"Judy","chapter":"1","verse":"24-25","text":"Bóg może ochronić was przed upadkiem i sprawić, że—czyści i radośni—będziecie mogli stanąć przed Jego chwalebnym majestatem. On jest jedynym, prawdziwym Bogiem i Jemu należy się wieczna chwała, uwielbienie, moc i władza. Oddajmy Mu więc cześć, poprzez naszego Pana, Jezusa Chrystusa. Amen!"}]}