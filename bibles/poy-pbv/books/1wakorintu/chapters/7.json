{"data":[{"book":"1 Wakorintu","chapter":"7","verse":"1","text":"Su, kwa vitwatira vilii vyamunembiriti kuwera, iherepa kwa wantu pawayuga ndiri."},{"book":"1 Wakorintu","chapter":"7","verse":"2","text":"Toziya ya uhumba nentu, su kila mpalu kaweri na mdala gwakuwi mweni na kila mdala kaweri na mpalu gwakuwi mweni."},{"book":"1 Wakorintu","chapter":"7","verse":"3","text":"Mpalu katendi galii gagafiruwa na mdala gwakuwi na mdala katendi galii gagafiruwa na mpalu gwakuwi."},{"book":"1 Wakorintu","chapter":"7","verse":"4","text":"Nshimba ya mdala, yakuwi mweni ndiri, kumbiti ya mpalu gwakuwi. Ntambu iraayi nshimba ya mpalu, yakuwi mweni ndiri, kumbiti ya mdala gwakuwi."},{"book":"1 Wakorintu","chapter":"7","verse":"5","text":"Namuliyimana maweni, kumbiti mpatani kutenda hangu kwa shipindi shididini hera, su muwezi kulikala kwa kumluwa Mlungu, shakapanu muliwuyiri kayi, su Shetani nakiza kuwajera toziya muweza ndiri kulilewelera."},{"book":"1 Wakorintu","chapter":"7","verse":"6","text":"Aga ganuwagambirani neni na gamalagaliru ndiri."},{"book":"1 Wakorintu","chapter":"7","verse":"7","text":"Neni menfiri wantu woseri waweri gambira neni ntambu yanwera, kumbiti kila yumu kawera na lifupu kulawa kwa Mlungu, yumu kana lifupu ali na yumonga kana lifupu lilii."},{"book":"1 Wakorintu","chapter":"7","verse":"8","text":"Vinu wantu walii yawayuga ndiri na walii yawawera wakenja nuwagambira hangu iherepa walikali gambira neni ntambu yanwera."},{"book":"1 Wakorintu","chapter":"7","verse":"9","text":"Kumbiti muntu pakasinda kulilewelera, su kayugi mdala, mana membaka nentu kuyuga kuliku kuwera na lumatamata."},{"book":"1 Wakorintu","chapter":"7","verse":"10","text":"Kwa wantu yawayugiti na yawayugitwi nankuwapanani malagaliru, ganeni ndiri kumbiti ga Mtuwa, mdala nakalekana na mpalu gwakuwi,"},{"book":"1 Wakorintu","chapter":"7","verse":"11","text":"Kumbiti pakalekana nayomberi, kalikali pota na kuyugwa ama kakolaniziwi mawoku na mpalu gwakuwi na mpalu nakamleka mdala gwakuwi."},{"book":"1 Wakorintu","chapter":"7","verse":"12","text":"Kwa wamonga neni nonga, gweka yangu hera na kumbiti Mtuwa ndiri, Payiwera mpalu yakawera na mdala yakamwamini ndiri Yesu na mdala ayu kajimira kulikala na yomberi, nakamleka mdala ayu."},{"book":"1 Wakorintu","chapter":"7","verse":"13","text":"Na handa mdala kana mpalu yakamwamini ndiri Yesu na mpalu ayu kajimira kulikala na yomberi, su mdala ayu nakamlema mpalu gwakuwi."},{"book":"1 Wakorintu","chapter":"7","verse":"14","text":"Toziya mpalu ayu yakamjimira ndiri Yesu hakapungwi na Mlungu kwa kulikolerana na mdala gwakuwi na mdala ayu yakamwamini ndiri Yesu hakajimirwi na Mlungu kwa kulikolerana na mpalu gwakuwi. Pamonga wana wawu mewaweri ndiri wa Mlungu, kumbiti vinu wajimirwa kuwera wana wa Mlungu."},{"book":"1 Wakorintu","chapter":"7","verse":"15","text":"Kumbiti payiwera ulii yakamjimira ndiri Kristu pakafira kumleka muyaguwi yakawera Mkristu, su kamleki. Su mpalu ama mdala hakaweri mlekeru. Mlungu kawashemiti mwenga mulikali kwa ponga."},{"book":"1 Wakorintu","chapter":"7","verse":"16","text":"Gwenga mdala, guvimana hashi kuwera gwana unakaka kuwera haguwezi kumlopoziya mpalu gwaku? Ama gwenga mpalu, guvimana hashi kuwera gwana unakaka kuwera haguwezi kumlopoziya mdala gwaku?"},{"book":"1 Wakorintu","chapter":"7","verse":"17","text":"Kila muntu kalikali kugenderana na mafupu gakapananitwi na Mtuwa na ntambu yakashemitwi na Mlungu. Ali ndo lilagaliru lyaneni muvipinga vyoseri vya wantu vyawamwamini Yesu."},{"book":"1 Wakorintu","chapter":"7","verse":"18","text":"Hashi, kwana muntu yoseri yakayingiziwitwi kala jandu pakashemitwi na Mlungu? Nakalipayira kuwera kayingiziwitwi ndiri jandu na handa pakashemitwi kawera kayingiziyitwi ndiri jandu, su nakayingiziwa jandu."},{"book":"1 Wakorintu","chapter":"7","verse":"19","text":"Toziya kwingiziwa jandu ama kwingiziwa ndiri jandu shintu ndiri, shintu shikulu ndo kugajimira Malagaliru ga Mlungu."},{"book":"1 Wakorintu","chapter":"7","verse":"20","text":"Su kila yumu kasigali ntambu pakashemitwi na Mlungu."},{"book":"1 Wakorintu","chapter":"7","verse":"21","text":"Hashi, gwenga guweriti mmanda pagushemitwi na Mlungu? Nagulishera, kumbiti paguwera mlekeru, gutendi hangu."},{"book":"1 Wakorintu","chapter":"7","verse":"22","text":"Toziya yomberi yakashemitwi na Mtuwa pakawera mmanda, muntu ayu hakaweri mlekeru gwa Mtuwa. Ntambu iraayi ulii muntu mlekeru yakashemitwi na Kristu, kawera mmanda gwa Kristu."},{"book":"1 Wakorintu","chapter":"7","verse":"23","text":"Mlungu kawahemeriti mwenga kwa beyi nkulu, su namuwera kayi wamanda wa wantu."},{"book":"1 Wakorintu","chapter":"7","verse":"24","text":"Walongu wayangu, kila yumu gwenu kasigali mukulikolerana pamuhera na Mlungu ntambu yakaweriti pakashemitwi."},{"book":"1 Wakorintu","chapter":"7","verse":"25","text":"Vinu kwa visoweru vya wadala yawawera wali, nahera lilagaliru lya Mtuwa, kumbiti ntakula ntambu yamona neni, kwa lusungu lwa Mtuwa, nstaili kwaminika."},{"book":"1 Wakorintu","chapter":"7","verse":"26","text":"Su, kulawirana na ntabika yaiwera vinu, neni nulihola kuwera iherepa nentu muntu kasigali ntambu yakawera."},{"book":"1 Wakorintu","chapter":"7","verse":"27","text":"Hashi, gwenga guyuga? Su nagulekana na mdala gwaku. Hashi, gwenga guyuga ndiri? Su nagufira kuyuga."},{"book":"1 Wakorintu","chapter":"7","verse":"28","text":"Kumbiti paguyuga gutenda ndiri vidoda na handa mwali pakayugwa katenda ndiri vidoda. Womberi pawayugana hawapati ntabika mumakaliru aga, kumbiti neni menfiri ndiri gawapati aga."},{"book":"1 Wakorintu","chapter":"7","verse":"29","text":"Walongu waneni, nfira kutakula hangu, shipindi shashisigala shididini hera na kwanjira vinu walii yawayuga walikali gambira waliyuga ndiri,"},{"book":"1 Wakorintu","chapter":"7","verse":"30","text":"na walii yawalila waweri gambira walira ndiri na walii yawanemelera waweri gambira wanemelera ndiri na walii yawahemera waweri gambira wahera shintu shawahemeliti,"},{"book":"1 Wakorintu","chapter":"7","verse":"31","text":"na walii yawawera na lihengu lya pasipanu, waweri gambira wahera lihengu la pasipanu. Toziya pasipanu ntambu yatupamana, pankupita."},{"book":"1 Wakorintu","chapter":"7","verse":"32","text":"Neni menfiriti mwenga namlishera. Muntu yakahera mdala kankuliholera lihengu lya Mtuwa, toziya yomberi kankujera kumfiriziya Mtuwa."},{"book":"1 Wakorintu","chapter":"7","verse":"33","text":"Kumbiti mpalu yakayugiti kankuliholera lihengu lya pasipanu, su kamfiriziyi mdala gwakuwi,"},{"book":"1 Wakorintu","chapter":"7","verse":"34","text":"na yomberi maholu gakuwi galibagula. Mdala yakayugwa ndiri ama yakawera mwali katenda lihengu lya Mtuwa, kapati kuwera mananagala gwa nshimba na rohu. Kumbiti mdala yakayugitwi katendaga lihengu lya pasipanu, su kamfiriziyi mdala gwakuwi."},{"book":"1 Wakorintu","chapter":"7","verse":"35","text":"Nuwagambirani aga toziya nfira kuwatanga mwenga. Neni nfira ndiri kuwapoka ulekelu wenu, kumbiti nfira mwenga mtendi maheri na mulilaviyi maweni kumtendera lihengu lya Mtuwa pota na kukwegwa na vintu vyamonga."},{"book":"1 Wakorintu","chapter":"7","verse":"36","text":"Handa muntu kawona kamtendera weri ndiri mwali yakamfindika pakamuyuga ndiri na handa hapeni kawezi kulikala pota na kuyuga, su katendi ntambu yakafira, yomberi kayugi na hapeni katendi vidoda."},{"book":"1 Wakorintu","chapter":"7","verse":"37","text":"Kumbiti mpalu ayu pakaamuwa mumoyu mwakuwi pota na kuyuga na handa kaweza kuzikolamlima matamata zyakuwi na kwamuwa ntambu ya kutenda, su katenda weri nentu pakamuyuga ndiri mwali ayu."},{"book":"1 Wakorintu","chapter":"7","verse":"38","text":"Su mpalu yakayuga katenda hweri, kumbiti ulii yakayugiti ndiri katenda hweri nentu."},{"book":"1 Wakorintu","chapter":"7","verse":"39","text":"Mdala yakayugitwi kakolerana pamuhera na mpalu gwakuwi mushipindi shoseri pamberi pa kuhowa. Kumbiti mpalu gwakuwi pakahowa, mdala ayu kawera mlekeru, na pakafira mweni kaweza kuyugwa na muntu yoseri, kumbiti mpalu ayu kaweri Mkristu."},{"book":"1 Wakorintu","chapter":"7","verse":"40","text":"Kumbiti yamona neni, kwa mdala ayu mbaka pakalikala ntambu yakawera. Aga ndo ntambu yanulihola na neni nulihola kuwera nana Rohu gwa Mlungu."}]}