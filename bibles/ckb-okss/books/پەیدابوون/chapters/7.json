{"data":[{"book":"پەیدابوون","chapter":"7","verse":"1","text":"ئینجا یەزدان بە نوحی فەرموو: «خۆت و خاووخێزانەکەت بڕۆنە ناو کەشتییەکەوە، چونکە لەم نەوەیەدا تەنها تۆم بە ڕاستودروست بینیوە لەبەردەمم."},{"book":"پەیدابوون","chapter":"7","verse":"2","text":"لە هەموو جۆرێکی ئاژەڵە پاکەکان، نێر و مێ، حەوت جووت لەگەڵ خۆت دەبەیت، لەو ئاژەڵانەی پاک نین، نێر و مێ، جووتێک دەبەیت."},{"book":"پەیدابوون","chapter":"7","verse":"3","text":"لە باڵندەکانی ئاسمانیش حەوت جووت، لە نێر و مێیان، بۆ هێشتنەوەی ڕەگەزەکانیان لەسەرتاسەری ڕووی زەوی."},{"book":"پەیدابوون","chapter":"7","verse":"4","text":"دوای حەوت ڕۆژی دیکە، چل شەو و چل ڕۆژ باران بەسەر زەویدا دەبارێنم. هەموو ئەو بوونەوەرە زیندووانە لەسەر ڕووی زەوی دەسڕمەوە کە دروستم کردوون.»"},{"book":"پەیدابوون","chapter":"7","verse":"5","text":"نوح هەموو شتێکی بەپێی فەرمانی یەزدان ئەنجام دا."},{"book":"پەیدابوون","chapter":"7","verse":"6","text":"نوح تەمەنی شەش سەد ساڵ بوو کە لافاو لەسەر زەوی هەستا."},{"book":"پەیدابوون","chapter":"7","verse":"7","text":"نوح خۆی و کوڕەکانی و ژنەکەی و بووکەکانی پێش ئاوی لافاوەکە چوونە ناو کەشتییەکە."},{"book":"پەیدابوون","chapter":"7","verse":"8","text":"لە ئاژەڵە پاک و ئاژەڵە ناپاکەکان، لە باڵندە و هەموو ئەو بوونەوەرانەی لەسەر زەوی دەخشێن،"},{"book":"پەیدابوون","chapter":"7","verse":"9","text":"جووت جووت لە نێر و مێ، هاتنە لای نوح و چوونە ناو کەشتییەکە، هەروەک چۆن خودا فەرمانی بە نوح دابوو."},{"book":"پەیدابوون","chapter":"7","verse":"10","text":"دوای حەوت ڕۆژەکە ئاوی لافاوەکە هاتە سەر زەوی."},{"book":"پەیدابوون","chapter":"7","verse":"11","text":"کاتێک نوح تەمەنی شەش سەد ساڵ بوو، لە حەڤدەمین ڕۆژی مانگی دووەم، لەو ڕۆژەدا هەموو سەرچاوەکانی دەریا گەورەکەی ژێر زەوی7‏:11 بەپێی بیروباوەڕی خەڵکی ڕۆژهەڵاتی کۆن، لەژێر زەویدا دەریایەک هەبووە کە سەرچاوەی کانیاو و ڕووبارەکان بووە.‏ تەقینەوە و دەروازەکانی ئاسمانیش کرانەوە."},{"book":"پەیدابوون","chapter":"7","verse":"12","text":"چل شەو و چل ڕۆژیش لەسەر زەوی باران باری."},{"book":"پەیدابوون","chapter":"7","verse":"13","text":"هەر لە هەمان ڕۆژدا نوح و کوڕەکانی، سام و حام و یافەت، پێکەوە لەگەڵ ژنەکەی و هەر سێ بووکەکەی چوونە ناو کەشتییەکەوە."},{"book":"پەیدابوون","chapter":"7","verse":"14","text":"لەگەڵیان هەموو ئاژەڵە کێوییەکان بەپێی جۆریان، هەموو ئاژەڵە ماڵییەکان بەپێی جۆریان، هەموو بوونەوەرە خشۆکەکان بەپێی جۆریان، هەموو باڵندەیەک بەپێی جۆریان و هەموو باڵدارێک."},{"book":"پەیدابوون","chapter":"7","verse":"15","text":"جووت جووت لە هەموو بوونەوەرێک کە هەناسەی ژیانیان تێدابوو، چوونە ناو کەشتییەکە بۆ لای نوح."},{"book":"پەیدابوون","chapter":"7","verse":"16","text":"ئەوانەی دەهاتنە ناوەوە لە نێر و مێی هەموو گیاندارێکی زیندوو بوون، وەک چۆن خودا فەرمانی بە نوح دابوو. ئینجا یەزدان لەدوایەوە دەرگای کەشتییەکەی داخست."},{"book":"پەیدابوون","chapter":"7","verse":"17","text":"لافاوەکە بۆ ماوەی چل ڕۆژ لەسەر زەوی بەردەوام بوو. کاتێک ئاو زۆر بوو کەشتییەکەی هەڵگرت، ئیتر کەشتییەکە لە زەوی بەرزبووەوە."},{"book":"پەیدابوون","chapter":"7","verse":"18","text":"ئاو لەسەر زەوی بەرزبووەوە و گەلێک زۆر بوو، کەشتییەکەش لەسەر ڕووی ئاوەکە دەڕۆیشت."},{"book":"پەیدابوون","chapter":"7","verse":"19","text":"ئاو لەسەر زەوی زۆر بەرزبووەوە هەتا هەموو شاخە بەرزەکانی ژێر هەموو ئاسمان داپۆشران."},{"book":"پەیدابوون","chapter":"7","verse":"20","text":"بە بەرزی پازدە باڵ7‏:20 پازدە باڵ: نزیکەی 7 مەترە.‏ ئاو لەسەر شاخەکان بەرزبووەوە، شاخەکانیش داپۆشران."},{"book":"پەیدابوون","chapter":"7","verse":"21","text":"ئیتر هەموو شتێکی زیندوو کە لەسەر زەوی دەجوڵایەوە لەناوچوو، لە باڵندە و ئاژەڵی ماڵی و ئاژەڵی کێوی و هەموو ئەو کۆمەڵە زیندەوەرانەی لەسەر زەوی دەجوڵانەوە، هەموو ئادەمیزادیش."},{"book":"پەیدابوون","chapter":"7","verse":"22","text":"هەر شتێک لەسەر وشکانی کە هەناسەی ژیان لە لووتیدا بوو، مرد."},{"book":"پەیدابوون","chapter":"7","verse":"23","text":"هەموو شتێکی زیندوو لەسەر ڕووی زەوی سڕایەوە، مرۆڤ و ئاژەڵ و بوونەوەرە خشۆکەکان و هەموو باڵندەکانی ئاسمانیش، لەسەر زەوی سڕانەوە. تەنها نوح و ئەوانە مانەوە کە لە کەشتییەکە لەگەڵی بوون."},{"book":"پەیدابوون","chapter":"7","verse":"24","text":"ئاوی لافاویش سەد و پەنجا ڕۆژ لەسەر زەوی بوو."}]}