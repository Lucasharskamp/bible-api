{"data":[{"book":"Jan","chapter":"13","verse":"1","text":"Ježíš věděl, že nastávající Velikonoce jsou posledními dny jeho života na zemi, než se vrátí k Otci. Miloval ty, mezi nimiž žil, a prokazoval jim lásku až do konce."},{"book":"Jan","chapter":"13","verse":"2","text":"V předvečer svátků večeřel Ježíš společně se svými učedníky. To už Jidáš pojal ďábelský záměr zradit svého Mistra."},{"book":"Jan","chapter":"13","verse":"3","text":"Ježíš si byl vědom velikosti svého poslání a moci jako ten, kdo byl a bude rovný Bohu. Když viděl, že se nikdo z učedníků nechtěl snížit k službě, kterou obvykle konali otroci, vstal od stolu,"},{"book":"Jan","chapter":"13","verse":"4","text":"odložil svrchní oděv a opásal se ručníkem."},{"book":"Jan","chapter":"13","verse":"5","text":"Nalil vodu do umývadla a začal učedníkům umývat a utírat zaprášené nohy."},{"book":"Jan","chapter":"13","verse":"6","text":"Když došlo na Petra, ten se začal bránit: „Pane, ty mi přece nebudeš mýt nohy!“"},{"book":"Jan","chapter":"13","verse":"7","text":"Ježíš odpověděl: „Jestliže tě neočistím, ztratíš se mnou spojení a odcizíš se mi.“"},{"book":"Jan","chapter":"13","verse":"8-9","text":"A tak Petr najednou obrátil: „Když je to tak, Pane, umyj mne celého.“"},{"book":"Jan","chapter":"13","verse":"10-11","text":"Ježíš mu na to řekl: „Koho Bůh už jednou očistil, ten se potřebuje zbavovat jen každodenní špíny a vy jste čistí, ale ne všichni.“ Tím myslel na svého zrádce."},{"book":"Jan","chapter":"13","verse":"12","text":"Když umyl nohy poslednímu, oblékl se, vrátil se ke stolu a zeptal se jich: „Pochopili jste, proč jsem to udělal?"},{"book":"Jan","chapter":"13","verse":"13-14","text":"Jestliže jsem vám umyl nohy já, váš Pán a Mistr, i vy si máte navzájem sloužit v pokorné lásce."},{"book":"Jan","chapter":"13","verse":"15","text":"Dal jsem vám příklad. A vy se jím řiďte a jednejte jako já."},{"book":"Jan","chapter":"13","verse":"16","text":"Je nepochybné, že sluha není větší než jeho pán a vyslanec není významnější než hlava státu."},{"book":"Jan","chapter":"13","verse":"17","text":"Tak teď to víte, a když se podle toho budete řídit, přinese vám to radost."},{"book":"Jan","chapter":"13","verse":"18-20","text":"Na jedno se můžete spolehnout: kdo přijímá moje posly, přijímá mne, a tím i Otce."},{"book":"Jan","chapter":"13","verse":"21","text":"Když to Ježíš řekl, teprve to na něj v plné síle dolehlo a dodal otevřeně: „Je to tak, jeden z vás mne zradí.“"},{"book":"Jan","chapter":"13","verse":"22","text":"Učedníci se tázavě dívali jeden na druhého, o kom to vlastně mluví."},{"book":"Jan","chapter":"13","verse":"23-25","text":"Petr se naklonil k učedníkovi, který byl u stolu Ježíšovi nejblíže, a naznačil mu, aby se zeptal. Ten se obrátil k Mistrovi: „Pane, kdo to je?“"},{"book":"Jan","chapter":"13","verse":"26","text":"„Ten, kterému podám chléb,“ odpověděl Ježíš. Namočil kousek chleba do omáčky a podával ho Jidášovi."},{"book":"Jan","chapter":"13","verse":"27","text":"V tu chvíli naplnil Jidáše hněv. Ježíš mu řekl: „Neotálej a proveď rychle, co chceš.“"},{"book":"Jan","chapter":"13","verse":"28","text":"Učedníci nechápali, o čem je řeč. Někteří si dokonce mysleli, že Jidáš má nakoupit nějaké jídlo na svátky nebo že má rozdat peníze chudým;"},{"book":"Jan","chapter":"13","verse":"29","text":"byl totiž jejich pokladníkem."},{"book":"Jan","chapter":"13","verse":"30","text":"Jidáš přijal podávaný chléb, zvedl se a odešel. Byla noc."},{"book":"Jan","chapter":"13","verse":"31-33","text":"Po Jidášově odchodu Ježíš řekl: „Je rozhodnuto, půjdu poslušně cestou, která se líbí Bohu, cestou Božího vítězství. Moji milí, už s vámi dlouho nebudu. Marně mne budete hledat. Na mojí cestě mne nemůžete doprovodit."},{"book":"Jan","chapter":"13","verse":"34","text":"Odkazuji vám, abyste se navzájem milovali, jako jsem já miloval vás."},{"book":"Jan","chapter":"13","verse":"35","text":"Vaše vzájemná láska dokáže světu, že jste mými žáky.“"},{"book":"Jan","chapter":"13","verse":"36","text":"„Mistře, kam chceš odejít?“ zeptal se Petr."},{"book":"Jan","chapter":"13","verse":"37","text":"„Proč s tebou nemohu jít už teď?“ ptal se znovu Petr. „Jsem ochoten dát za tebe život!“"},{"book":"Jan","chapter":"13","verse":"38","text":"„Život za mne chceš dát?“ zeptal se Ježíš. „Uvidíš, že mne třikrát zapřeš, než ráno zakokrhá kohout.“"}]}