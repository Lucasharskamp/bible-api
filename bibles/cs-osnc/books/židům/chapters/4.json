{"data":[{"book":"Židům","chapter":"4","verse":"1","text":"Slib, že je možné dosáhnout u Boha odpočinku, dosud trvá. Ale je nebezpečí z prodlení."},{"book":"Židům","chapter":"4","verse":"2","text":"Izraelcům bylo stejně jako nám zvěstováno radostné poselství, ale nebylo jim to nic platné, protože mu nevěřili."},{"book":"Židům","chapter":"4","verse":"3","text":"Tedy jen když důvěřujeme Bohu, dosahujeme skutečného odpočinutí. Jinak i pro nás platí:"},{"book":"Židům","chapter":"4","verse":"4","text":"O sedmém dni je přece v Písmu řečeno: „Sedmého dne Bůh odpočíval od svého díla,“ a to je hotové od založení světa."},{"book":"Židům","chapter":"4","verse":"5-8","text":"Nevztahuje se to ani na Jozua a na usídlení Izraelců v zaslíbené zemi. To by Bůh v pozdější době nemluvil o jiném odpočinku. Tím, že znovu řekl: „Nedosáhnou mého odpočinku,“ ukázal, že dále zůstává možnost dosažení odpočinku. Proto později skrze Davida nabízí novou příležitost: „Jestliže uslyšíte dnes jeho hlas, nezatvrzujte se proti němu.“"},{"book":"Židům","chapter":"4","verse":"9","text":"Boží lid má tedy připraven svátek odpočinutí."},{"book":"Židům","chapter":"4","verse":"10","text":"Ten, kdo ho dosahuje, odpočine si od svého díla podobně, jako Bůh odpočíval od svého."},{"book":"Židům","chapter":"4","verse":"11","text":"Usilujeme o to, abychom měli podíl na tomto odpočinku, aby někdo po příkladu Izraele nepropadl neposlušnosti."},{"book":"Židům","chapter":"4","verse":"12","text":"Boží slovo je živé, průbojné a ostré jako nabroušený dvojsečný meč. Proniká naši osobnost a ducha, naše pohnutky a okolnosti, ve kterých žijeme, rozebírá naše pocity a myšlení."},{"book":"Židům","chapter":"4","verse":"13","text":"Žádná bytost před ním není zabezpečena. Bůh, před kterým se budeme ze všeho zodpovídat, vidí vše takové, jaké to ve skutečnosti je: propadlé Božímu soudu a odkázané na jeho milost."},{"book":"Židům","chapter":"4","verse":"14","text":"Máme však u Boha mocného prostředníka, jeho Syna Ježíše. Pevně se ho držme."},{"book":"Židům","chapter":"4","verse":"15","text":"Je schopen s námi spoluprožívat naše slabosti, protože procházel stejným pokušením jako my, ale nedal se jím nikdy svést k hříchu."},{"book":"Židům","chapter":"4","verse":"16","text":"Proto směle přistupme k Bohu, který nás miluje, abychom dosáhli smilování a nalezli pomoc v čas tísně."}]}