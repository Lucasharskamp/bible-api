{"data":[{"book":"Matayo","chapter":"6","verse":"1","text":"“Ntamanga maha makakamuje itendwa yambone kupala mmonekane nnongi ja bandu. Awawa binu ababi kumbengu bampeje hupo.”"},{"book":"Matayo","chapter":"6","verse":"2","text":"“Pamampe kilebe nhwocho, makalandulije. Makabe mandendemunduje andi bandu ababikitenda bambone pababeganga unyumba ju kunng'ongale Nnoongo nu undela kupala bandu balumbalile. Nannenge kweli, bai bapatangite hupo yabe tegatega."},{"book":"Matayo","chapter":"6","verse":"3","text":"Nambu mwe pamankola nhwocho wala nng'anja gwinu jwa mpalana akamanyaje panteile."},{"book":"Matayo","chapter":"6","verse":"4","text":"Mpange kilebe chinu kukuiya na Awawa binu ba kumbengu ababibona ilebe iigwe mabampa hupo inu.”"},{"book":"Matayo","chapter":"6","verse":"5","text":"“Panng'ongalela, makabeje andi bandu akandendemundu. Angweto kupala kujema munyumba ju kunng'ongale Nnoongo nu umbwega ja ndela kupala bandu babone. Nanenge kweli Angweto bapatangite hupo yabe."},{"book":"Matayo","chapter":"6","verse":"6","text":"Nambu mwe papakunng'ongalela Nnoongo, nnyingile kuchumbi chinu nu kujigala nniango, nng'ongalela ka Awawa binu bangabonekana. Na benia Awawa binu abagabona agaiigwe mabampa hupo.”"},{"book":"Matayo","chapter":"6","verse":"7","text":"“Panng'ongalela, makalonge malobe nduuje andi apabatenda bandu bangammanya Nnoongo. Magambu angweto bapemele Nnoongo jwabe bajoange gambu ga malobe gabe majingi."},{"book":"Matayo","chapter":"6","verse":"8","text":"Makabe andi angwetoje. Gambu Awawa binu bagamanyi malola ginu tango nakajopaje."},{"book":"Matayo","chapter":"6","verse":"9","text":"Mpaligwa kugongalela yene,"},{"book":"Matayo","chapter":"6","verse":"10","text":"Kingwana chinu kiike,"},{"book":"Matayo","chapter":"6","verse":"11","text":"Mutupe lele chakulya chito."},{"book":"Matayo","chapter":"6","verse":"12","text":"Mugalekekeye malemwa gito,"},{"book":"Matayo","chapter":"6","verse":"13","text":"Mukutubekaje mumitambo,"},{"book":"Matayo","chapter":"6","verse":"14","text":"“Anda malekekiye bandu malemwa gabe, Awawa binu ba kumbengu maba nnekekeya uyo."},{"book":"Matayo","chapter":"6","verse":"15","text":"Nambu anda kalekekeyaje bandu malemwa gabe, na Awawa binu bannekekeyaje malemwa ginu.”"},{"book":"Matayo","chapter":"6","verse":"16","text":"“Pampunganga, makabeje andi bandu ababikitenda bambone angweto kubeka lukenja kumio jabe babonekane na bandu bamanye kita batekupunga nannenge kweli angweto balepigwe hupo yabe."},{"book":"Matayo","chapter":"6","verse":"17","text":"Nambu mwenga, pampunga mpakala mauta umutwe jinu na nkuye kumio jinu nu kwemulila nywili inu,"},{"book":"Matayo","chapter":"6","verse":"18","text":"ibe mundu jwajwoa akamanyaje kiti nte kupunga, imanyekane tu na Awawa binu bangabonekana. Na Awawa binu abagabona agaiigwe bampa hupo.”"},{"book":"Matayo","chapter":"6","verse":"19","text":"“Mikikibekeje ilebe padunia, mwenio idudu na nguu kualabia na akajibi kujingila nu kujiba."},{"book":"Matayo","chapter":"6","verse":"20","text":"Nambu mikibekele lupambo kumbengu kwenio idudu na nguu kuotoje kualabia, na akajibi kujingije nu kujiba."},{"book":"Matayo","chapter":"6","verse":"21","text":"Gambu machoba goa apulubi lupambo lwinu na mwojo gwinu uba upo.”"},{"book":"Matayo","chapter":"6","verse":"22","text":"“Mio nga lumuli lwa mmele. Anda mio ginu gabi chwapi na mmele gwinu gwoa upakube mulumuli."},{"book":"Matayo","chapter":"6","verse":"23","text":"Nambu anda mio ginu mabou mmele gwinu gwoa ubakube mulubendu. Bai anda lumuli olubi nkati jinu ngulubendu, mmanya lwenio ngu lubendu lukujogoya!”"},{"book":"Matayo","chapter":"6","verse":"24","text":"“Abije mundu ojwaotwile kabegele akangwana abele. Gambu apakunchimwa jumwe nu kumpala jonge. Apakube na jumwe nu kummembu jonge. Nhwotwaje kummegelela Nnoongo nu uloi.”"},{"book":"Matayo","chapter":"6","verse":"25","text":"“Nga kwa mana nannengelanga, makapweleje ndya nike na nywanike na wala ngobo yukwinda. Bo, bwomi gwambonije kupeta chakulya na ngobo yambone kupeta mmele?"},{"book":"Matayo","chapter":"6","verse":"26","text":"Miloleke ijuni ikamanyai ibi kupandaje nu kuunaje, na ikwetije ikokwe. Nambu Awawa binu bu kumbengu kipe kulye. Bo mangweto mamboneje kupeta ijuni?"},{"book":"Matayo","chapter":"6","verse":"27","text":"Bene kati jinu kwa magambu ga mbwele yabe, baotwile kukijonjake kingobu chukulama pangaje lichoba limwe?”"},{"book":"Matayo","chapter":"6","verse":"28","text":"“Kwanike kube na mbwele ya ikwindo? Magalolakeye maloba ga kamanyai pagalembulila. Gabi kamuje maengo wala kutendakea ikwindo."},{"book":"Matayo","chapter":"6","verse":"29","text":"Nambu nannengelanga, wala bene Angwana ana Solomoni pamwe nu ukolongwa gwakwe gwoa banakwindaje chwapi andi pagabi maloba aga."},{"book":"Matayo","chapter":"6","verse":"30","text":"Anda ibi Nnoongo agakwindiya manyai ga mpongoti agabi leleno na malabo kagalekela kumwoto, bo, Nnoongo ankwindiaje mangweto muno? Makangweto mina imani njokochoko!”"},{"book":"Matayo","chapter":"6","verse":"31","text":"“Makapweleje kutenda, ‘Tupakulye nike?’ Andaje ‘Tupakunywe nike?’ Andaje ‘Tupakwinda nike!’"},{"book":"Matayo","chapter":"6","verse":"32","text":"Gambu genia goa bagabegelela bandu bangammanya Nnoongo. Awawa binu ababi kumbengu bagamanyi agampala goa."},{"book":"Matayo","chapter":"6","verse":"33","text":"Nambu ntumbu kikibegelela oti kingwana cha Nnoongo kupeta goa na agapala Nnoongo, penia Nnoongo mampage goa nu kujonjekea."},{"book":"Matayo","chapter":"6","verse":"34","text":"Bai, makapweleje ga malabo, gambu malabo ikweti malola gakwe. Kila lichoba likibegele lyene.”"}]}