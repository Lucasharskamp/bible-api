{"data":[{"book":"John","chapter":"4","verse":"1","text":"Aru jitia Jisu jani loise Pharisee khan pora Tai he John pora bhi bisi manu ke baptizma dikene chela bonai loise koi kene,"},{"book":"John","chapter":"4","verse":"2","text":"- kintu Jisu pora nohoi kene Tai laga chela khan he baptizma di thakise-"},{"book":"John","chapter":"4","verse":"3","text":"Titia Tai Judea desh chari kene Galilee jaga phale jai jaise."},{"book":"John","chapter":"4","verse":"4","text":"Kintu Tai Samaria jaga paar kori kene jabo dorkar thakise."},{"book":"John","chapter":"4","verse":"5","text":"Karone Tai Samaria laga nogor, Sychar te ahise, etu jaga to Jacob pora tai laga chokra Joseph ke diya jaga usorte thakise."},{"book":"John","chapter":"4","verse":"6","text":"Ta te Jacob laga kuha bhi thakise. Aru Jisu safar kora pora hairan koi kene etu kuha usorte bohi jaise, aru etu somoi baroh baji nisena asele."},{"book":"John","chapter":"4","verse":"7","text":"Titia ekjon Samaria laga mahila pani lobole ahise, aru Jisu taike koise, “Moike pani khila bhi.”"},{"book":"John","chapter":"4","verse":"8","text":"Etu homoi te Tai chela khan to kha luwa kini bole nogor te jai kene asele."},{"book":"John","chapter":"4","verse":"9","text":"Titia Samaria laga mahila Taike koise, “Kineka Apuni Yehudi hoi kene moi Samaria mahila ke pani khila bhi koi kene mangi ase?” Kelemane Yehudi khan Samaria manu khan logote eku bhi lenden nakore."},{"book":"John","chapter":"4","verse":"10","text":"Jisu taike jowab di koise, “Jodi tumi Isor laga daan ke janile, aru kun pora tumike koi ase, ‘Moike pani khila bhi,’ titia tumi Tai logote mangibo, aru Tai tumike jibon laga pani dibole asele.”"},{"book":"John","chapter":"4","verse":"11","text":"Mahila pora Taike koise, “Sahab, Apuni logote pani ulabole baltin nai, aru kuha bhi ghalta ase. To jibon pani kot pora Apuni logote ase?"},{"book":"John","chapter":"4","verse":"12","text":"Kile, Apuni to amikhan laga baba Jacob pora bhi dangor ase naki, jun he etu kuha amikhan ke dise? Aru tai nijor bacha khan aru nijor pala janwar sob etu te khabole dise?”"},{"book":"John","chapter":"4","verse":"13","text":"Jisu taike jowab di koise, “Jun bhi etu pani khabo aru bhi pyaas lagi jabo,"},{"book":"John","chapter":"4","verse":"14","text":"kintu jun bhi etu pani khabo jun to Moi pora dibo, tai kitia bhi aru pyaas nalagibo. Kintu junke Moi pani dibo tai karone ekta dhara hoi anonto jibon tak bahi thaki jabo.”"},{"book":"John","chapter":"4","verse":"15","text":"Etu mahila Taike koise, “Sahab, moi aru pyaas nalagibole aru pani lobole iman dur nahibole etu pani moike dibi.”"},{"book":"John","chapter":"4","verse":"16","text":"Jisu taike koise, “Jabi, aru tumi laga mota ke yate loi anibi.”"},{"book":"John","chapter":"4","verse":"17","text":"Etu mahila koise, “Moi laga mota nai.” Jisu taike koise, “Tumi ‘moi laga mota nai’ kowa to thik koise.”"},{"book":"John","chapter":"4","verse":"18","text":"Kelemane tumi pans-ta mota thakisele, aru etiya jun logote tumi thaki ase etu bhi tumi laga mota nohoi kowa, tumi hosa koise.”"},{"book":"John","chapter":"4","verse":"19","text":"Aru mahila pora Taike koise, “Sahab, moi janise Apuni ekjon bhabobadi ase.”"},{"book":"John","chapter":"4","verse":"20","text":"Ami laga baba khan etu porbot pora aradhana kori thakise, aru Apuni koi ase manu khan aradhana kori bole jaga to Jerusalem he hoi.”"},{"book":"John","chapter":"4","verse":"21","text":"Jisu taike koise, “O mahila, Ami laga kotha biswas koribi, tumikhan etu porbot te bhi aru Jerusalem sheher te bhi Baba ke aradhana kori bole napara somoi ahi ase."},{"book":"John","chapter":"4","verse":"22","text":"Tumikhan najana ke aradhana kore, amikhan to junke aradhana kore jani kene kore, kelemane poritran to Yehudi pora ase."},{"book":"John","chapter":"4","verse":"23","text":"Kintu somoi ahi ase, aru etiya ahise, hosa te aradhana kora khan atma pora Isor ke aradhana hobo lage, Baba eneka khan ke he bisare, jun atma te aradhana kore."},{"book":"John","chapter":"4","verse":"24","text":"Isor to Atma ase, aru kun Taike aradhana koribo atma aru hosa te aradhana koribo lage.”"},{"book":"John","chapter":"4","verse":"25","text":"Etu maiki Taike koise, “Moi jani ase Massiha ahibo kotha to, junke Khrista koi, jitia Tai ahibo, Tai sob kotha amikhan ke koi dibo.”"},{"book":"John","chapter":"4","verse":"26","text":"Jisu taike koise, “Moi he tai ase, ekjon tumi logote kotha kori ase.”"},{"book":"John","chapter":"4","verse":"27","text":"Titia Tai laga chela khan Tai kunba mahila logote kotha kora dikhi kene asurit hoise, kintu kun bhi Tai ki lage aru kele Jisu tai logot te kotha kori ase koi kene huda nai."},{"book":"John","chapter":"4","verse":"28","text":"Aru tai laga pani daba chari kene, etu mahila nogor te dauri jaise, aru manu khan ke koise."},{"book":"John","chapter":"4","verse":"29","text":"“Ahibi aru ekjon ke sabi, moi ki korise etu sob Tai koi dise, etu Khrista kowa to nohoi na?”"},{"book":"John","chapter":"4","verse":"30","text":"Karone taikhan town pora ulaikene Tai logote ahise."},{"book":"John","chapter":"4","verse":"31","text":"Etu somoite Tai chela khan Taike koise, “Rabbi, kiba khabi.”"},{"book":"John","chapter":"4","verse":"32","text":"Kintu Tai taikhan ke koise, “Tumikhan najana kiba kha luwa Ami logote ase.”"},{"book":"John","chapter":"4","verse":"33","text":"Titia chela khan apaste kotha korise, “Kunba pora khabole kiba Taike dise na, diya nai?”"},{"book":"John","chapter":"4","verse":"34","text":"Jisu taikhan ke koise, “Ami laga kha luwa to Moike pathai diya laga itcha ke pura kori diya to he ase."},{"book":"John","chapter":"4","verse":"35","text":"Kile tumikhan nokoi, ‘Kati bole aru bhi char mohina baki ase’? Sabi, Moi tumikhan ke koi ase, suku uthaikene kheti ke sabi, eitu khan kati bole paaki kene boga hoi jaise!"},{"book":"John","chapter":"4","verse":"36","text":"Aru jun dhaan katikena nijor mojdur pabo, aru phol khan sob joma kori kene anonto jibon karone rakhidibo, titia jun manu bijon hissi dise aru jun dhaan katise, tai duijon mili anondo kori thaki jabo."},{"book":"John","chapter":"4","verse":"37","text":"Kelemane, ‘Ekjon bijon hissi dise, aru dusra kati thake’ kowa kotha to hosa ase."},{"book":"John","chapter":"4","verse":"38","text":"Tumikhan pora hissi kene narakha jagate kati bole Moi tumikhan ke pathai ase. Dusra khan pora hissi dise, aru tumikhan to taikhan laga kaam ke bhag luwa he ase.”"},{"book":"John","chapter":"4","verse":"39","text":"Aru etu sheher te thaka Samaria manu khan Taike biswas kori loise, kelemane etu mahila he eneka koise, “Moi age te ki korise sob Tai moike koi dise.”"},{"book":"John","chapter":"4","verse":"40","text":"Karone jitia Samaria manu khan Tai logote ahise, taikhan pora Taike arubi taikhan logote thakibi koi kene binti korise, etu pora Tai ta te dui din rukhi jaise."},{"book":"John","chapter":"4","verse":"41","text":"Aru Tai kotha pora bisi manu biswas kori loise."},{"book":"John","chapter":"4","verse":"42","text":"Titia taikhan etu mahila ke koise, “Etiya to amikhan apuni kowa karone nohoi, kintu amikhan nijor kaan pora Taike huni loise, aru jani loise, Tai he hosa ase, duniya laga Tran-Korta ase.”"},{"book":"John","chapter":"4","verse":"43","text":"Aru dui din pichete Tai ta te pora Galilee jagate jai jaise."},{"book":"John","chapter":"4","verse":"44","text":"Kelemane Jisu Tai nijor koisele, ekjon bhabobadi tai nijor desh te hoile sonman napai."},{"book":"John","chapter":"4","verse":"45","text":"Jitia Tai Galilee te ahise, Galilee manu khan pora Taike khushi paikena grohon korise, ki kaam Tai purbb somoite Jerusalem te korise, taikhan etu sob dikhise kele koile taikhan bhi purbb te jaisele."},{"book":"John","chapter":"4","verse":"46","text":"Titia Tai aru Galilee te thaka Cana te ahise, kot te Tai pani pora draikha-ros bonai disele. Ta te ekjon daruga laga chokra Capernaum te bemar thakisele."},{"book":"John","chapter":"4","verse":"47","text":"Jitia Jisu Judea pora Galilee te ahi ahise koi kene tai hunise, tai binti loi kene Tai logote ahise, aru tai laga chokra ke bhal kori dibi koise, kelemane tai mori bole hoi thakise."},{"book":"John","chapter":"4","verse":"48","text":"Titia Jisu taike koise, “Jitia tak tumikhan chihna aru asurit kaam nadikhibo, titia tak biswas nokorile.”"},{"book":"John","chapter":"4","verse":"49","text":"Daruga pora Taike koise, “Sahab ami laga bacha namora age te ahibi.”"},{"book":"John","chapter":"4","verse":"50","text":"Jisu taike koise, “Jabi. Tumi laga chokra jinda ase.” Etu manu Jisu taike kowa ke biswas korise, aru jai jaise."},{"book":"John","chapter":"4","verse":"51","text":"Kitia tai rasta te thakise, tai laga nokorkhan polai ahi taike lok paise aru koise, apuni laga chokra jinda hoise."},{"book":"John","chapter":"4","verse":"52","text":"Aru tai taikhan ke hudise, thik ki somoite chokra to bhal hoise. Aru taikhan koise, “Juwa kali thik ek baji somoite bukhar taike chari jaise.”"},{"book":"John","chapter":"4","verse":"53","text":"Titia tai jani loise, etu somoi Jisu taike kowa thik somoite asele, “Tumi laga chokra jinda ase.” Aru tai aru tai ghor manu sob biswas kori loise."},{"book":"John","chapter":"4","verse":"54","text":"Jisu pora Judea ke chari kene Galilee te ahise, titia tai etu dusra chihna kori dikhai diya asele."}]}