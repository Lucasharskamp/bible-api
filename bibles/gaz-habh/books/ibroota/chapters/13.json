{"data":[{"book":"Ibroota","chapter":"13","verse":"1","text":"Akka obbolootaatti wal jaallachuu itti fufaa."},{"book":"Ibroota","chapter":"13","verse":"2","text":"Keessumoota simachuu hin irraanfatinaa; namoonni tokko tokko akkasiin utuu hin beekin ergamoota Waaqaa simataniiruutii."},{"book":"Ibroota","chapter":"13","verse":"3","text":"Warra mana hidhaa jiran akka waan isaan wajjin hidhamtaniitti, warra dhiphina keessa jiranis akka waan ofii dhiphattaniitti yaadadhaa."},{"book":"Ibroota","chapter":"13","verse":"4","text":"Fuudhaa fi heerumni nama hunda biratti haa kabajamu; sireen fuudhaa fi heerumaas qulqulluu haa taʼu; Waaqni ejjitootaa fi sagaagaltootatti ni muraatii."},{"book":"Ibroota","chapter":"13","verse":"5","text":"Jireenya keessan jaalala maallaqaa irraa jabeessaa eeggadhaa; wanni qabdan isin haa gaʼu; Waaqni,"},{"book":"Ibroota","chapter":"13","verse":"6","text":"Kanaaf nu ija jabinaan,"},{"book":"Ibroota","chapter":"13","verse":"7","text":"Hooggantoota keessan warra dubbii Waaqaa isinitti himanii turan sana yaadadhaa. Waan jireenya isaanii irraa argames ilaalaa; amantii isaanii duukaa buʼaa."},{"book":"Ibroota","chapter":"13","verse":"8","text":"Yesuus Kiristoos kaleessa, harʼa, bara baraanis sanuma."},{"book":"Ibroota","chapter":"13","verse":"9","text":"Barsiisa gosa hundumaa kan keessummaa taʼeen hin fudhataminaa. Garaan keenyas sirna waaʼee nyaataatiin utuu hin taʼin ayyaanaan jabina argachuu qaba; sirni waaʼee nyaataa warra isa kabajan iyyuu hin fayyadu."},{"book":"Ibroota","chapter":"13","verse":"10","text":"Nu iddoo aarsaa kan warri dunkaana qulqulluu keessa tajaajilan irraa nyaachuuf mirga hin qabne tokko qabna."},{"book":"Ibroota","chapter":"13","verse":"11","text":"Lubni ol aanaan dhiiga horii qabatee sababii cubbuutiif aarsaa dhiʼeessuuf jedhee Iddoo Iddoo Hunda Caalaa Qulqulluu taʼe sana seena; foon horii sanaas qubata keessaa gad baafamee gubama."},{"book":"Ibroota","chapter":"13","verse":"12","text":"Kanaafuu Yesuusis dhiiga ofiitiin saba qulqulleessuuf jedhee karra magaalattiitiin alatti dhiphate."},{"book":"Ibroota","chapter":"13","verse":"13","text":"Egaa kottaa nus salphina inni baate sana baannee iddoo qubataatiin ala gara isaa haa dhaqnu."},{"book":"Ibroota","chapter":"13","verse":"14","text":"Nu magaalaa dhufuuf jirtu eegganna malee magaalaa bara baraa asii hin qabnuutii."},{"book":"Ibroota","chapter":"13","verse":"15","text":"Kanaafuu kottaa utuu gargar hin kutin karaa Yesuusiitiin aarsaa galataa Waaqaaf haa dhiʼeessinu; aarsaan kunis dubbii maqaa isaa beeksisuuf afaan keenya keessaa baʼuu dha."},{"book":"Ibroota","chapter":"13","verse":"16","text":"Waan gaarii gochuu fi waan qabdanis namaan gaʼuu hin dhiisinaa; Waaqni aarsaa akkasiitti gammadaatii."},{"book":"Ibroota","chapter":"13","verse":"17","text":"Hooggantoota keessaniif ajajamaa; isaaniifis bulaa. Isaan waan itti gaafatamtoota lubbuu keessanii taʼaniif isin eegu; kanas utuu gaddaan hin taʼin akka isaan gammachuun hojjetaniif isaaniif ajajamaa; yoo isaan gaddaan hojjetan isin hin fayyaduutii."},{"book":"Ibroota","chapter":"13","verse":"18","text":"Isin Waaqa nuu kadhadhaa. Nu akka karaa hundumaan qalbii qulqulluu qabnuu fi akka jireenya kabajamaa jiraachuu hawwinu mirkaneeffanneerra."},{"book":"Ibroota","chapter":"13","verse":"19","text":"Keessumattuu akka ani dafee deebiʼee gara keessan dhufuuf akka Waaqa kadhattan isin gorsa."},{"book":"Ibroota","chapter":"13","verse":"20","text":"Waaqni nagaa inni karaa dhiiga kakuu bara baraatiin Gooftaa keenya Yesuus, Tiksee hoolotaa guddicha sana warra duʼan keessaa kaase sun,"},{"book":"Ibroota","chapter":"13","verse":"21","text":"akka isin fedhii isaa raawwattaniif waan gaarii hundaan isin haa qopheessu; innis karaa Yesuus Kiristoosiitiin waan isa gammachiisu nu keessatti haa hojjetu; ulfinni bara baraa hamma bara baraatti Yesuus Kiristoosiif haa taʼu. Ameen."},{"book":"Ibroota","chapter":"13","verse":"22","text":"Yaa obboloota nana, ani waan xalayaa gabaabaa isinii barreesseef, akka isin ergaa gorsaa kana obsaan fudhattan isin kadhadha."},{"book":"Ibroota","chapter":"13","verse":"23","text":"Akka obboleessi keenya Xiimotewos mana hidhaatii hiikame akka beektan nan barbaada. Yoo inni dafee as dhufe ani isin arguuf isa wajjin nan dhufa."},{"book":"Ibroota","chapter":"13","verse":"24","text":"Hooggantoota keessan hundaa fi qulqulloota hundatti nagaa naa himaa."},{"book":"Ibroota","chapter":"13","verse":"25","text":"Ayyaanni isin hunda wajjin haa taʼu."}]}