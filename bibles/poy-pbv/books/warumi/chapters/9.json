{"data":[{"book":"Warumi","chapter":"9","verse":"1","text":"Neni ntakula nakaka hera, neni wera gwa Kristu na hapeni nzyangi. Mahala ganeni galongoziwa na Rohu Mnanagala, viraa gawera ukapitawu kuwera nakaka neni nzyanga ndiri"},{"book":"Warumi","chapter":"9","verse":"2","text":"pantakula kuwera nana maholu makulu na utama nentu mumoyu mwaneni"},{"book":"Warumi","chapter":"9","verse":"3","text":"kwa wantu wa isi yaneni! Handa meyiweri kwa mota yawu, mensyaguli kuwera mupangira ya Mlungu na kulekana na Kristu."},{"book":"Warumi","chapter":"9","verse":"4","text":"Womberi ndo wantu wa Israeli, yomberi kawatenditi womberi waweri wana wakuwi na kawagubutuliti ukwisa wakuwi na katenditi lipatanu lyakuwi na womberi na kuwapanani Lilagaliru lya Musa, womberi wamguwiri nakaka na wawankiti lagilu lya Mlungu."},{"book":"Warumi","chapter":"9","verse":"5","text":"Womberi wawera washiyiwuku kulawa kwa wazewi yawamanikana na Kristu munshimba yakuwi kalawa muukowu wawu. Ukwisa uweri kwa Mlungu yakakolamlima muvyoseri mashaka goseri! Yina haa."},{"book":"Warumi","chapter":"9","verse":"6","text":"Neni ntakula ndiri kuwera Mlungu kaweza ndiri kutenda ntambu yakalonga, toziya hapeni tulongi kuwera wantu woseri wa Israeli ndo wantu wa Mlungu,"},{"book":"Warumi","chapter":"9","verse":"7","text":"ama walerwa woseri wa Aburahamu ndo wana wa Mlungu. Mlungu kamgambiriti Aburahamu, “Kupitira Isaka haguweri na shiyiwuku shanukulagiliti.”"},{"book":"Warumi","chapter":"9","verse":"8","text":"Kwa njira yamonga kulonga, wana woseri ndiri yawamshemiti Aburahamu “Tati” waweriti wana wa Mlungu, kumbiti wana wa lagilu hera ndo washemitwi wana wa Aburahamu."},{"book":"Warumi","chapter":"9","verse":"9","text":"Toziya lagilu yeni ndo ayi, “Mushinja shashiza Sara hakapati mwana.”"},{"book":"Warumi","chapter":"9","verse":"10","text":"Na aga goseri ndiri, Rebeka kaweriti na wana wawili wa tati yumu, mbuyi gwetu Isaka."},{"book":"Warumi","chapter":"9","verse":"11","text":"Katakuliti aga pamberi kwiwuka kwa womberi, womberi pamberi hawenitendi shoseri shiherepa ama shidoda, su usyagula wa Mlungu uwusu ushema wakuwi na kwahera shoseri shawatenditi womberi."},{"book":"Warumi","chapter":"9","verse":"12","text":"Kumbiti usyagula wa mwana yumu kuweriti malawiranu kamili ga mpangu gwa Mlungu mweni, Mlungu kamgambiriti mdala ulii, “Mkulu hakamtenderi mpusu.”"},{"book":"Warumi","chapter":"9","verse":"13","text":"Malembu Mananagala ntambu yagalembwa, “Neni numufira Yakobu, kumbiti numkalalira Esawu.”"},{"book":"Warumi","chapter":"9","verse":"14","text":"Hashi, tutakuli shishi? Hashi, Mlungu kankubagula? Ndala!"},{"book":"Warumi","chapter":"9","verse":"15","text":"Yomberi kamgambiriti Musa, “Hanumwoneri lusungu muntu yoseri yanfira kumwonera lusungu, hanumfiri muntu yoseri yanumfira.”"},{"book":"Warumi","chapter":"9","verse":"16","text":"Galitumbira ndiri ntambu yatufira twenga ama kutenda, kumbiti su goseri galitumbira lusungu lya Mlungu."},{"book":"Warumi","chapter":"9","verse":"17","text":"Malembu Mananagala galonga hangu kwa Farawu mfalumi gwa Misri, “Nukutenda gwenga guweri mfalumi su kukutumiya gwenga kulanguziya makakala gangu na kutenda litawu lyangu limanikani pasipanu poseri.”"},{"book":"Warumi","chapter":"9","verse":"18","text":"Mlungu kamwonera lusungu muntu yoseri yakafira na pakafira kamtenda muntu yoseri kuwera mkayidi."},{"book":"Warumi","chapter":"9","verse":"19","text":"Kumbiti yumu gwenu hakankosiyi neni, Hashi, vitwatira paviwera hangu, Mlungu kaweza hashi kumlawumu muntu? Hashi, gaa yakaweza kugadiwira mafiliru ga Mlungu?"},{"book":"Warumi","chapter":"9","verse":"20","text":"Hashi, ganja gwangu, gwenga gwa gaa gumkosiya Mlungu? Hashi, shiwiga shiweza kumkosiya mnyawa gwakuwi, “Iwera hashi gunyawa ntambu ayi?”"},{"book":"Warumi","chapter":"9","verse":"21","text":"Mnyawa shiwiga kaweza kugutendera ukaka ntambu yakafira mweni na kuvinyawa viwiga viwili kwa ukaka ulaa ulii, shimu kwa matenderu ga ligoya na shimonga kwa matenderu ga ntambu irahayi."},{"book":"Warumi","chapter":"9","verse":"22","text":"Hangu ndo ntambu yayiwera nakaka kwa Mlungu. Yomberi kafiriti kulanguziya maya gakuwi na kutenda makakala gakuwi gamanikani. Kumbiti yomberi ndo muhepelera kwa walii yawaweriti lengu lya azabu yakuwi, walii yawafiruwitwi kuharabisiwa."},{"book":"Warumi","chapter":"9","verse":"23","text":"Yomberi kafiriti kugubutula ulunda wa ukwisa wakuwi, yakatumiminiriti twenga yatuweriti lengu lya lusungu lwakuwi, twenga walii yakatutandiriti kala kuwanka ukwisa wakuwi."},{"book":"Warumi","chapter":"9","verse":"24","text":"Twenga twawantu yawashemitwi, twenga tulawa ndiri pakati pa Wayawudi kumbiti viraa kulawa pakati pa wantu yawawera Wayawudi ndiri."},{"book":"Warumi","chapter":"9","verse":"25","text":"Hangu ndo ntambu yakalonga mushindora sha Hoseya,"},{"book":"Warumi","chapter":"9","verse":"26","text":"Palii pawagambiritwi, ‘Mwenga mwa wantu waneni ndiri,’"},{"book":"Warumi","chapter":"9","verse":"27","text":"Isaya mbuyi gwa Mlungu kankubota kuusu Israeli, “Ata handa wantu wa Israeli wawera wavuwa gambira muhanga gwa kumpwani, wavuwa ndiri ndo hawalopoziwi."},{"book":"Warumi","chapter":"9","verse":"28","text":"Mtuwa hakatendi kanongola kutoza kwakuwi kamilika pasipanu poseri.”"},{"book":"Warumi","chapter":"9","verse":"29","text":"Ndo gambira pakatakuliti Isaya pamberi, “Handa Mtuwa yakawera na uwezu metulekiriti twenga shiyiwuku wamu, metwizi kuwera gambira lushi lwa Sodoma, metuweri gambira lushi lwa Gomora.”"},{"book":"Warumi","chapter":"9","verse":"30","text":"Su twenga tutakula kuwera wantu yawawera wayawudi ndiri, yawalitenda ndiri weni kuwera waheri kulongolu kwa Mlungu kupitira ugangamala wawu weni, womberi wawera waheri kulongolu kwa Mlungu kupitira njimiru,"},{"book":"Warumi","chapter":"9","verse":"31","text":"kumbiti Wayawudi, yawasakula malagaliru ga kuwatenda waweri waheri kulongolu kwa Mlungu, wapata ndiri."},{"book":"Warumi","chapter":"9","verse":"32","text":"Kwa shishi? Toziya walitumbira matendu gawu pa kutumbira njimiru. Su womberi walikwaliti panani pa “libuwi lya kulikwala.”"},{"book":"Warumi","chapter":"9","verse":"33","text":"Ntambu Malembu Mnanagala galonga,"}]}