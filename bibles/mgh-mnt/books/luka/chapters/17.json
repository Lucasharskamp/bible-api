{"data":[{"book":"Luka","chapter":"17","verse":"1","text":"Yesu nkaahimiachera owiittucha awe wiira, “Chittu chinaahelha attu mu uwonyani lazima chikhumelhelhe, nansho hothapana ntu naawonyiha attu akina!"},{"book":"Luka","chapter":"17","verse":"2","text":"Ikaari mbaya yoyo ntu uyo akaattukelhelhiye nshilho nshikoni ni urihelhiya ubaharini kuliko ummwonyiha mmoka aya alha ashinkani alha."},{"book":"Luka","chapter":"17","verse":"3","text":"Paahi etu mwiichinanelheke!"},{"book":"Luka","chapter":"17","verse":"4","text":"Ottekelhakani imara saba wo nihuku nimoka, ni kila ikatema awaaka ni wiira, ‘kihokhoroma,’ munlhevelhelheke.”"},{"book":"Luka","chapter":"17","verse":"5","text":"Akarumiya nkayeerelha Athithi, “Nnuncherereke nrima.”"},{"book":"Luka","chapter":"17","verse":"6","text":"Athithi nkayaakhulha, “Mwakaari ni nrima wo upisha inakhalhaka mwankani thoko imbeyu yo iharadali, mwaneerelha ulha mwiri wo nkhuyu ulha, ‘Mwiikhulhe mwaanene mweephateelhe ubaharini!’ ni uyo waanowiiwani."},{"book":"Luka","chapter":"17","verse":"7","text":"“Niire wiira mmoka inyu hanaa karumiya nonlhimelha ama noshunga ikhondoro chawe. Chani vanohokolhia awe umatani, noomwiirelha, waakuvieke, ukhalheke, ulhieke yolhia?"},{"book":"Luka","chapter":"17","verse":"8","text":"Mena! Nomwiirelha, ‘Ukiterekhelhe yolhia mii thoko, mwiichesheke rata ni ukitumikelha mii vanolhia aka ni uwuria vawo, wamalhaka uterekheke yawao.’"},{"book":"Luka","chapter":"17","verse":"9","text":"Chani aterekhaka nonttuna yoyo karumiya uyo wo ntheko ulheheriye awe?"},{"book":"Luka","chapter":"17","verse":"10","text":"Ni inyu mwaatti chiicho, mwapangaka ntheko ulheheriye inyu, mwiireke, ‘Hii niri akarumiya o uhikhulhuvelhiya, nihopanga tu thoko chilheeheriye ihu.’ ”"},{"book":"Luka","chapter":"17","verse":"11","text":"Yesu vaarwaa awe Uyerusalemu, ahovira mmwiinanoni mwo Usamariya ni Ugalilaya."},{"book":"Luka","chapter":"17","verse":"12","text":"Vaaphiya awe iwani imoka, nkaakumaana attu khumi o makutulha eemenlhe utayi"},{"book":"Luka","chapter":"17","verse":"13","text":"akhuwelhachaka, “Yesu! Thithi! Nnoonelhe ikiriri!”"},{"book":"Luka","chapter":"17","verse":"14","text":"Yesu vonne awe nkeera, “Nrweeke mweechooniheke wa opochera ishaani.”"},{"book":"Luka","chapter":"17","verse":"15","text":"Mmoka vonne awe wiira holhama, nkaahokolhia, anthimichaka Nlhuku wo nlhove nulhupalhe."},{"book":"Luka","chapter":"17","verse":"16","text":"Nkeewulhusha vathi oopuruwaka vamietoni va Yesu ni unshukuru. Yoyo ntu uyo aari Nsamariya."},{"book":"Luka","chapter":"17","verse":"17","text":"Yesu nkeera, “Yaari attu khumi alhamihiye, akina tisa ayo ari vayi etu?"},{"book":"Luka","chapter":"17","verse":"18","text":"Chani woonaka ulha nlheto ulha vekha awe phi wilhe unthimichani Nlhuku?”"},{"book":"Luka","chapter":"17","verse":"19","text":"Paahi Yesu nkaamwirelha ntu uyo, “Munkweke nrweeke, nrima inyu uhoolhamihani.”"},{"book":"Luka","chapter":"17","verse":"20","text":"Amafarisayo akina nkayankoha Yesu Imwene ya Nlhuku inohalha uwa iyaakhani. Aakhunlhe eeraka, “Imwene ya Nlhuku khinowa thoko chinaanyihera inyu."},{"book":"Luka","chapter":"17","verse":"21","text":"Khaawo ntu nohalha wiira, ‘Alha va!’ Ama wiira, ‘Irii valhe!’, ukhalhawaya Imwene ya Nlhuku iri nhina mwinyu.”"},{"book":"Luka","chapter":"17","verse":"22","text":"Paahi nkaahimeria owiittucha awe, “Ikatema inoowa vanohalha inyu wunlhelha woona ikatema yo Mwaana a Ntu, nansho nhoonaka."},{"book":"Luka","chapter":"17","verse":"23","text":"Ahawo anohalha uwa uwiirelhani, ‘Nkoonani, rii valhe!’ Ama ‘Nkoonani rii vaa!’ Nansho mwaatti nhirwee ummwehani."},{"book":"Luka","chapter":"17","verse":"24","text":"Ukhalhawaya thoko chineera aya wo uverunya uno ni uno wiirimu, phi chiichammo Mwaana a Ntu chinohalha awe wiira nenno nihuku nno."},{"book":"Luka","chapter":"17","verse":"25","text":"nansho ahinaya yayo mahuku ayo, hophwanelhiya uhuva chinene ni ukhotiya ni attu o ilha iyari ilha."},{"book":"Luka","chapter":"17","verse":"26","text":"Thoko chaari aya ikatema ya Anuhu, phi nohalha aya ukhalha nihuku no Mwaana a Ntu."},{"book":"Luka","chapter":"17","verse":"27","text":"Attu yaari alhiaka ni uwuria, athelhaka ni uthelhiya, mpaka nihuku Anuhu vaawelha aya isafina. Igarika nkayaawa nkayeevakacha attu onkhaye."},{"book":"Luka","chapter":"17","verse":"28","text":"Inottuna ukhalha thoko mahuku a Nalutu. Attu yaari alhiaka awuriaka, athumihaka ni uthuma aalhaka imbeyu ni utheka manupa."},{"book":"Luka","chapter":"17","verse":"29","text":"Nihuku Nalutu vaathama aya Usodoma, malhuku o mooro nkaarupa thoko ipulha ukhuma wiirimu ni weevakacha attu onkhaye."},{"book":"Luka","chapter":"17","verse":"30","text":"Phi nohalha aya ukhalha nihuku Mwaana a Ntu vanohalha awe upatakulhiya.”"},{"book":"Luka","chapter":"17","verse":"31","text":"“Nenno nihuku nno, ntu riyoothe nohalha uphwanyiya vanchaarani hikhuruwe vathi uwa ukusha nhakhu awe, chiicho ntu riyoothe nohalha uphwanyiya utimani hihokolhie uwani."},{"book":"Luka","chapter":"17","verse":"32","text":"Moopuwelheke ahanu a Nalutu!"},{"book":"Luka","chapter":"17","verse":"33","text":"Ntu nothanana woopolha ukumi awe noopoteriha, ntu nokumiha ukumi awe nowa woopolha."},{"book":"Luka","chapter":"17","verse":"34","text":"Yoyo uhiyu uyo, Kinouhimeriani wiira, attu elhi anowa urupa vamoka, mmoka nowa ukushiya, nkina ahiiyaka utulhi."},{"book":"Luka","chapter":"17","verse":"35","text":"Manyopani elhi anowa ushilha meelhe vamoka, amoka anowa ukushiya akina ahiiyaka utulhi."},{"book":"Luka","chapter":"17","verse":"36","text":"Attu elhi anowa ulhima mmatani vamoka, amoka anowa ukushiya akina ahiiyaka.”"},{"book":"Luka","chapter":"17","verse":"37","text":"Owiittucha nkayankoha Yesu, “Thithi, vayi wowo?”"}]}