{"data":[{"book":"Numeri","chapter":"28","verse":"1","text":"Jahweh sprak tot Moses:"},{"book":"Numeri","chapter":"28","verse":"2","text":"Geef de Israëlieten het volgende bevel: Gij moet er voor zorgen, Mij mijn offergaven, mijn spijs, mijn heerlijk geurende vuuroffers, op de vastgestelde tijden te brengen."},{"book":"Numeri","chapter":"28","verse":"3","text":"Gij moet hun zeggen: Dit is het vuuroffer, dat gij dagelijks als een regelmatig brandoffer aan Jahweh moet brengen: twee gave lammeren van een jaar oud."},{"book":"Numeri","chapter":"28","verse":"4","text":"Het ene lam moet gij des morgens offeren, het andere lam tegen de avond."},{"book":"Numeri","chapter":"28","verse":"5","text":"Verder als spijsoffer een tiende efa meelbloem met een vierde hin gestoten olie gemengd."},{"book":"Numeri","chapter":"28","verse":"6","text":"Dit is het dagelijkse brandoffer, dat op de berg Sinaï is ingesteld, als een heerlijk geurend vuuroffer voor Jahweh."},{"book":"Numeri","chapter":"28","verse":"7","text":"Verder als plengoffer, dat bij ieder lam hoort, een vierde hin wijn; in het heiligdom moogt gij slechts gegiste drank voor Jahweh plengen."},{"book":"Numeri","chapter":"28","verse":"8","text":"Als ge tegen de avond het tweede lam offert, moet gij het evenals des morgens met een spijsoffer en met het daarbij horend plengoffer als een heerlijk geurend vuuroffer aan Jahweh opdragen."},{"book":"Numeri","chapter":"28","verse":"9","text":"Op de sabbat bovendien nog twee gave lammeren van een jaar oud met twee issaron meelbloem, met olie gemengd, als spijsoffer, en het daarbij horend plengoffer."},{"book":"Numeri","chapter":"28","verse":"10","text":"Dit is het brandoffer, dat iedere sabbat, behalve het dagelijkse brand- en plengoffer, moet worden opgedragen."},{"book":"Numeri","chapter":"28","verse":"11","text":"Op de eerste van iedere maand moet gij als brandoffer twee jonge stieren, een ram en zeven gave lammeren van een jaar oud aan Jahweh brengen."},{"book":"Numeri","chapter":"28","verse":"12","text":"Als spijsoffer bij iederen jongen stier drie issaron meelbloem, met olie gemengd; als spijsoffer bij iederen ram twee issaron meelbloem, met olie gemengd;"},{"book":"Numeri","chapter":"28","verse":"13","text":"en bij ieder lam telkens een issaron meelbloem, met olie gemengd, als spijsoffer. Dit is een brandoffer, een heerlijk geurend vuuroffer voor Jahweh."},{"book":"Numeri","chapter":"28","verse":"14","text":"Vervolgens de plengoffers, die er bij horen; een halve hin wijn bij den jongen stier, een derde hin bij den ram, en een vierde hin bij ieder lam. Dit is dus het brandoffer bij iedere nieuwe maan van alle maanden van het jaar."},{"book":"Numeri","chapter":"28","verse":"15","text":"Bovendien moet buiten het dagelijkse brandoffer nog een geitebok als zondeoffer aan Jahweh worden opgedragen met het daarbij horend plengoffer."},{"book":"Numeri","chapter":"28","verse":"16","text":"Op de veertiende dag van de eerste maand moet het Pascha van Jahweh worden gehouden,"},{"book":"Numeri","chapter":"28","verse":"17","text":"en op de vijftiende dag van die maand is het feest; zeven dagen lang moeten ongedesemde broden worden gegeten."},{"book":"Numeri","chapter":"28","verse":"18","text":"Op de eerste dag moet een godsdienstige bijeenkomst worden gehouden, en mag geen slafelijke arbeid worden verricht."},{"book":"Numeri","chapter":"28","verse":"19","text":"Dan moet ge als vuuroffer aan Jahweh een brandoffer opdragen, dat uit twee jonge stieren, een ram en zeven eenjarige lammeren moet bestaan; gave dieren moet ge nemen."},{"book":"Numeri","chapter":"28","verse":"20","text":"Verder moet ge als het daarbij horend spijsoffer bij iederen jongen stier drie issaron meelbloem, met olie gemengd, opdragen, bij den ram twee issaron,"},{"book":"Numeri","chapter":"28","verse":"21","text":"en bij ieder van de zeven lammeren telkens een issaron."},{"book":"Numeri","chapter":"28","verse":"22","text":"Bovendien nog een bok als zondeoffer, om verzoening voor u te verkrijgen."},{"book":"Numeri","chapter":"28","verse":"23","text":"Dit alles moet ge opdragen buiten het dagelijkse brandoffer van iedere morgen."},{"book":"Numeri","chapter":"28","verse":"24","text":"Op elk van de zeven dagen moet ge dus buiten het dagelijkse brandoffer, als spijs een heerlijk geurend vuuroffer aan Jahweh opdragen, met het plengoffer dat er bij hoort."},{"book":"Numeri","chapter":"28","verse":"25","text":"Op de zevende dag moet ge een godsdienstige bijeenkomst houden en moogt ge geen slafelijke arbeid verrichten."},{"book":"Numeri","chapter":"28","verse":"26","text":"Op de dag der eerstelingen, op uw feest der weken, wanneer ge een nieuw spijsoffer aan Jahweh brengt, moet ge een godsdienstige bijeenkomst houden, en moogt ge geen slafelijke arbeid verrichten."},{"book":"Numeri","chapter":"28","verse":"27","text":"Dan moet ge een heerlijk geurend brandoffer aan Jahweh opdragen van twee jonge stieren, een ram, en zeven eenjarige lammeren; gave dieren moet ge nemen."},{"book":"Numeri","chapter":"28","verse":"28","text":"Verder als het daarbij horende spijsoffer bij iederen stier drie issaron meelbloem, met olie gemengd, twee issaron bij iederen ram,"},{"book":"Numeri","chapter":"28","verse":"29","text":"en telkens een issaron bij ieder van de zeven lammeren."},{"book":"Numeri","chapter":"28","verse":"30","text":"Bovendien nog een geitebok, als zondeoffer om verzoening voor u te verkrijgen."},{"book":"Numeri","chapter":"28","verse":"31","text":"Ge moet dat met de daarbij horende plengoffers opdragen buiten het dagelijkse brand- en spijsoffer."}]}