{"data":[{"book":"Lewwota","chapter":"11","verse":"1","text":"Waaqayyos Musee fi Arooniin akkana jedhe;"},{"book":"Lewwota","chapter":"11","verse":"2","text":"“Israaʼelootaan akkana jedhaa: ‘Bineensota lafa irra jiraatan hunda keessaa kanneen isin nyaachuu dandeessan isaan kanaa dha:"},{"book":"Lewwota","chapter":"11","verse":"3","text":"Bineensa kotteen isaa guutumaan guutuutti baqaqaa taʼe kan alala guuru kam iyyuu nyaachuu dandeessu."},{"book":"Lewwota","chapter":"11","verse":"4","text":"“ ‘Kanneen alala qofa guuran yookaan kotteen isaanii qofti baqaqaa taʼe garuu nyaachuu hin qabdan. Gaalli yoo alala guure iyyuu kottee baqaqaa hin qabu; inni isiniif qulqulluu miti."},{"book":"Lewwota","chapter":"11","verse":"5","text":"Osoleen yoo alala guurte iyyuu kottee baqaqaa hin qabdu; isheen isiniif qulqulluu miti."},{"book":"Lewwota","chapter":"11","verse":"6","text":"Illeettiin yoo alala guurte iyyuu kottee baqaqaa hin qabdu; isheen isiniif qulqulluu miti."},{"book":"Lewwota","chapter":"11","verse":"7","text":"Booyyeen yoo kottee baqaqaa qabaate iyyuu alala hin guuru; inni isiniif qulqulluu miti."},{"book":"Lewwota","chapter":"11","verse":"8","text":"Isin foon isaanii nyaachuu yookaan raqa isaanii tuquu hin qabdan; isaan isiniif qulqulluu miti."},{"book":"Lewwota","chapter":"11","verse":"9","text":"“ ‘Uumamawwan bishaan galaanotaa fi bishaan lageenii keessa jiraatan hunda keessaa kanneen qoochoo fi qola qaban kam iyyuu nyaachuu dandeessu."},{"book":"Lewwota","chapter":"11","verse":"10","text":"Garuu uumamawwan galaanotaa fi lageen keessa jiraatan kanneen qoochoo fi qola hin qabne hundi, uumamawwan bishaan keessa munyuuqan hundi yookaan kanneen bishaan keessa jiraatan hundi isiniif xuraaʼoo haa taʼan."},{"book":"Lewwota","chapter":"11","verse":"11","text":"Isaan isin duratti xuraaʼoo waan taʼaniif foon isaanii hin nyaatinaa; raqni isaaniis xuraaʼaa haa taʼu."},{"book":"Lewwota","chapter":"11","verse":"12","text":"Wanni bishaan keessa jiraatu kan qoochoo fi qola hin qabne kam iyyuu isiniif xuraaʼaa haa taʼu."},{"book":"Lewwota","chapter":"11","verse":"13","text":"“ ‘Isaan kunneen simbirroota isin jibbuu qabdanii dha; hin nyaataman; isaan xuraaʼoo dha: risaa, rumicha, rumicha gurraacha,"},{"book":"Lewwota","chapter":"11","verse":"14","text":"culullee, culullee gurraacha gosa garaa garaa,"},{"book":"Lewwota","chapter":"11","verse":"15","text":"arraagessa gosa garaa garaa,"},{"book":"Lewwota","chapter":"11","verse":"16","text":"guchii, urunguu, allaattii bishaanii, coroffee gosa garaa garaa,"},{"book":"Lewwota","chapter":"11","verse":"17","text":"urunguu xinnaa, daakiyyee, urunguu guddaa,"},{"book":"Lewwota","chapter":"11","verse":"18","text":"urunguu adii, urunguu gammoojjii, allaattii raqaa,"},{"book":"Lewwota","chapter":"11","verse":"19","text":"huummoo, huummoo gosa kamii iyyuu, haadha gaayyee, simbira halkanii."},{"book":"Lewwota","chapter":"11","verse":"20","text":"“ ‘Ilbiisonni barrisan kanneen miilla afraniinuu deeman hundi isiniif xuraaʼoo haa taʼani."},{"book":"Lewwota","chapter":"11","verse":"21","text":"Taʼus ilbiisonni barrisan kanneen miilla afraniinuu deeman keessaa tokko tokko nyaachuu ni dandeessu; isaanis warra ittiin lafa irra utaaluuf miilla dadachaʼu qabanii dha."},{"book":"Lewwota","chapter":"11","verse":"22","text":"Isaan keessaas hawwaannisa gosa garaa garaa, hawwaannisa magariisa garaa garaa, farda waaqaa garaa garaa fi korophisa garaa garaa nyaachuu dandeessu."},{"book":"Lewwota","chapter":"11","verse":"23","text":"Garuu ilbiisota barrisan kanneen miilla afur qaban biraa hundi isiniif xuraaʼoo haa taʼan."},{"book":"Lewwota","chapter":"11","verse":"24","text":"“ ‘Isin wantoota kanneeniin of xureessitu; namni raqa isaanii tuqu kam iyyuu hamma galgalaatti xuraaʼaa dha."},{"book":"Lewwota","chapter":"11","verse":"25","text":"Namni reeffa isaanii tokko illee lafaa fuudhu kam iyyuu uffata isaa miiccachuu qaba; inni hamma galgalaatti xuraaʼaa taʼa."},{"book":"Lewwota","chapter":"11","verse":"26","text":"“ ‘Bineensi kottee baqaqaa qabu kan kotteen isaa guutumaan guutuutti gargar hin qoodamin yookaan alala hin guurre kam iyyuu isiniif xuraaʼaa dha; namni raqa isaanii tuqu kam iyyuus xuraaʼaa taʼa."},{"book":"Lewwota","chapter":"11","verse":"27","text":"Bineensota miilla afuriin deeman hunda keessaa kanneen faanaan ejjetan isiniif xuraaʼoo dha; namni raqa isaanii tuqu kam iyyuus hamma galgalaatti xuraaʼaa taʼa."},{"book":"Lewwota","chapter":"11","verse":"28","text":"Namni raqa isaanii lafaa fuudhu kam iyyuu uffata isaa miiccachuu qaba; inni hamma galgalaatti xuraaʼaa taʼa. Isaanis isiniif xuraaʼoo dha."},{"book":"Lewwota","chapter":"11","verse":"29","text":"“ ‘Uumamawwan lafa irra munyuuqan keessaa isaan kunneen isiniif xuraaʼoo dha; isaanis: tuqaa, hantuuta, loccuu gurguddaa gosa gosaa,"},{"book":"Lewwota","chapter":"11","verse":"30","text":"loccuu cirrachaa, naacha, qarcoo, qarcabboo fi gaararraa dha."},{"book":"Lewwota","chapter":"11","verse":"31","text":"Uumamawwan lafa irra munyuuqan keessaa isaan kunneen isiniif xuraaʼoo dha; namni raqa isaanii tuqus hamma galgalaatti xuraaʼaa taʼa."},{"book":"Lewwota","chapter":"11","verse":"32","text":"Uumamawwan sana keessaa tokko yoo duʼee miʼa wayii irra buʼe, miʼi sun faayidaan isaa waan fedhe iyyuu taʼu, inni muka irraa, huccuu irraa, gogaa irraa yookaan keeshaa irraa hojjetamu illee miʼi sun xuraaʼaa taʼa; miʼa sana bishaan keessa buusaa. Innis hamma galgalaatti xuraaʼaa taʼee ergasii immoo qulqulluu taʼa."},{"book":"Lewwota","chapter":"11","verse":"33","text":"Isaan keessaa tokko okkotee keessa yoo buʼe, wanni okkotee sana keessa jiru hundi xuraaʼaa taʼa; isinis okkotee sana cabsuu qabdu."},{"book":"Lewwota","chapter":"11","verse":"34","text":"Nyaanni nyaatamuu dandaʼu kan garuu bishaan okkotee akkasii keessaa itti naqame kam iyyuu xuraaʼaa dha; dhugaatiin okkotee sana keessaa dhugamuu dandaʼu kam iyyuus xuraaʼaa dha."},{"book":"Lewwota","chapter":"11","verse":"35","text":"Wanni raqa uumamawwan kanaa keessaa tokko iyyuu irra buʼu kam iyyuu xuraaʼaa taʼa; eeleen yookaan okkoteen waa itti bilcheessan cabsamuu qaba. Isaan xuraaʼoo dha; isinis akka miʼa xuraaʼaatti isaan ilaalaa."},{"book":"Lewwota","chapter":"11","verse":"36","text":"Burqaan yookaan boolli bishaan itti kuufamu immoo qulqulluu taʼee tura; garuu namni raqa kana keessaa tokko illee tuqu xuraaʼaa dha."},{"book":"Lewwota","chapter":"11","verse":"37","text":"Raqni tokko sanyii facaafamuuf jiru irra yoo buʼe sanyiin sun qulqulluu taʼee hafa."},{"book":"Lewwota","chapter":"11","verse":"38","text":"Garuu sanyii sana irratti bishaan naqamee raqni wayii yoo irra buʼe sanyiin sun isiniif xuraaʼaa dha."},{"book":"Lewwota","chapter":"11","verse":"39","text":"“ ‘Horiin akka isin nyaattaniif isiniif eeyyamame tokko yoo duʼe, namni raqa isaa tuqe kam iyyuu hamma galgalaatti xuraaʼaa taʼa."},{"book":"Lewwota","chapter":"11","verse":"40","text":"Namni raqa sana irraa waa nyaatu wayyaa isaa miiccachuu qaba; inni hamma galgalaatti xuraaʼaa taʼa. Namni raqa sana lafaa fuudhe wayyaa isaa miiccadhuu qaba; innis hamma galgalaatti xuraaʼaa taʼa."},{"book":"Lewwota","chapter":"11","verse":"41","text":"“ ‘Uumamni lafa irra munyuuqu kam iyyuu xuraaʼaa dha; nyaatamuus hin qabu."},{"book":"Lewwota","chapter":"11","verse":"42","text":"Uumama lafa irra looʼu kan garaadhaan lafa irra looʼu yookaan miilla afuriin yookaan miilla hedduun deemu kam iyyuu hin nyaatinaa; inni xuraaʼaa dha."},{"book":"Lewwota","chapter":"11","verse":"43","text":"Uumamawwan kanneen keessaa tokkoon iyyuu of hin xureessinaa. Isin akka xuraaʼoo hin taaneef isaaniin of hin xureessinaa."},{"book":"Lewwota","chapter":"11","verse":"44","text":"Ani Waaqayyo Waaqa keessanii dha; waan ani qulqulluu taʼeef isinis of qulqulleessaatii qulqulloota taʼaa. Uumama lafa irra munyuuqu kamiin iyyuu of hin xureessinaa."},{"book":"Lewwota","chapter":"11","verse":"45","text":"Ani Waaqayyo kan Waaqa keessan taʼuuf jedhee biyya Gibxiitii isin baasee dha; kanaafuu ani qulqulluudhaatii isinis qulqulluu taʼaa."},{"book":"Lewwota","chapter":"11","verse":"46","text":"“ ‘Seerri waaʼee horii, simbirroo, lubbuu qabeeyyii bishaan keessa munyuuqan hundaa fi uumama lafa irra munyuuqu hundaa kanaa dha."},{"book":"Lewwota","chapter":"11","verse":"47","text":"Isin waan xuraaʼaa fi waan qulqulluu, uumama nyaatamuu fi kan hin nyaatamne addaan baaftanii beekuu qabdu.’ ”"}]}