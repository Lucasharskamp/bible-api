{"data":[{"book":"Numbers","chapter":"33","verse":"1","text":"Nnelekai aanei le e hagamodongoohia nia ingoo nia gowaa ala ne haga tuu aga nia waahale laa digau Israel i muli di nadau hagatanga mai i Egypt nogo dagi go Moses mo Aaron."},{"book":"Numbers","chapter":"33","verse":"2","text":"Mai nnelekai Dimaadua, Moses guu hihi gi lala nia ingoo nia gowaa ala e haga tuutuu aga nadau hale laa."},{"book":"Numbers","chapter":"33","verse":"3","text":"Digau Israel ne hagatanga i Egypt i di madangaholu maa lima laangi o tahi malama o di ngadau, di laangi i muli di Pasoobaa matagidagi. I lala di madamada humalia o Dimaadua, digaula ne hagatanga i di waahale Rameses i mua nia golomada o digau Egypt,"},{"book":"Numbers","chapter":"33","verse":"4","text":"ala nogo danudanu nadau ulu mmaadua daane ala ne daaligi gii mmade go Dimaadua. Mee ne hai nia mee aanei belee haga modongoohia bolo Ia la koia e maaloo i nia god o Egypt."},{"book":"Numbers","chapter":"33","verse":"5","text":"Digau Israel ga hagatanga i Rameses ga haga duu aga nadau hale laa i Sukkoth."},{"book":"Numbers","chapter":"33","verse":"6","text":"Nomuli gei digaula ga haga duu nadau hale laa i Etham i taalinga di anggowaa."},{"book":"Numbers","chapter":"33","verse":"7","text":"Mai i golo, digaula gaa huli gi muli gi Pi Hahiroth, i baahi i dua o Baal Zephon, gaa noho hoohoo gi Migdol."},{"book":"Numbers","chapter":"33","verse":"8","text":"Digaula ga hagatanga i Pi Hahiroth ga loo adu laa lodo Tai Mmee, gaa hula gi hongo di Anggowaa o Shur. I muli nadau taele i nia laangi e dolu, digaula ga haga duu nadau hale laa i Marah."},{"book":"Numbers","chapter":"33","verse":"9","text":"Digaula ga hagatanga i golo, gaa hula gi Elim, gaa noho i golo, idimaa ma iai nia monowai uwa aga e madangaholu maa lua i di gowaa deelaa ge madahidu niu."},{"book":"Numbers","chapter":"33","verse":"10","text":"Digaula ga hagatanga i Elim gaa noho hoohoo gi di Malua o Suez.33.10 Di ingoo di tai deenei i nnelekai Hebrew go Yam Suph dono hadinga bolo di Tai o nia Aalek"},{"book":"Numbers","chapter":"33","verse":"11","text":"Nomuli, digaula gaa noho i lodo di Anggowaa o Sin."},{"book":"Numbers","chapter":"33","verse":"12","text":"Nomuli gaa noho i Dophkah,"},{"book":"Numbers","chapter":"33","verse":"13","text":"ge nomuli i Alush."},{"book":"Numbers","chapter":"33","verse":"14","text":"Nomuli go Rephidim, di gowaa ono wai ai belee inu go digaula."},{"book":"Numbers","chapter":"33","verse":"15-37","text":"Mai Rephidim gaa tugi di gonduu Hor, digaula ne nohonoho i nia gowaa aanei: di Anggowaa o Sinai, Kibroth Hattaavah33.15-37 Kibroth Hataavah, dono hadinga bolo Nia Daalunga o di Hiihai, Hazeroth, Rithmah, Rimmon Perez, Libnah, Rissah, Kehelathah, di Gonduu Shepher, Haradah, Makheloth, Tahath, Terah, Mithkah, Hashmonah, Moseroth, Bene Jaakan, Hor Hagidgad, Jotbathah, Abronah, Ezion Geber, di Anggowaa o Zin (deelaa la go Kadesh), mo di Gonduu Hor i taalinga tenua go Edom."},{"book":"Numbers","chapter":"33","verse":"38-39","text":"Mai telekai Dimaadua, Aaron tangada hai mee dabu gaa gaga gi tomo di Gonduu Hor. Nia ngadau o maa gu lau madalua maa dolu (123), gei mee gaa made i golo i tahi laangi o di lima malama o di madahaa ngadau i muli di hagatanga digau Israel i Egypt.33.38-39 Numbers 20.22-28; Deuteronomy 10.6; 32.50"},{"book":"Numbers","chapter":"33","verse":"40","text":"Di king o Arad i bahi i ngaaga o Canaan ne longono bolo digau Israel e loomoi.33.40 Numbers 21.1"},{"book":"Numbers","chapter":"33","verse":"41-49","text":"Mai di Gonduu Hor gaa tugi loo gi nia gowaa maalama o Moab, digau Israel ne hagaduu aga nadau hale laa i nia gowaa aanei: Zalmonah, Punon, Oboth, nia Gowaa Mooho o Abarim i lodo tenua Moab, Dibon Gad, Almon Diblathaim, di gowaa gonduu o Abarim e hoohoo gi di Gonduu Nebo, mo i hongo di Anggowaa o Moab i di baahi gi golo di monowai Jordan e huli adu gi Jericho, i mehanga Beth Jeshimoth mo di gowaa mehanga gonduu o Acacia."},{"book":"Numbers","chapter":"33","verse":"50","text":"I hongo di gowaa baba o Moab i di baahi gi golo Jordan mai Jericho, Dimaadua ga helekai gi Moses"},{"book":"Numbers","chapter":"33","verse":"51","text":"nnelekai aanei ang gi digau Israel: “Goodou ma gaa hula gi di baahi i golo di monowai Jordan e hula gi Canaan,"},{"book":"Numbers","chapter":"33","verse":"52","text":"goodou e hai gi hagabagi gi daha nia daangada huogodoo o tenua deelaa. Oha ina gi daha nadau ada balu god huogodoo ala ne hai gi nia hadu mo baalanga mo nadau gowaa hai daumaha huogodoo."},{"book":"Numbers","chapter":"33","verse":"53","text":"Noho gii mau i tenua deelaa, idimaa Au e gowadu di maa gi goodou."},{"book":"Numbers","chapter":"33","verse":"54","text":"Duha ina tenua i nia madawaawa mo nia madahaanau, e hai di hudihudi, e wanga nia gowaa llauehe gi nia madahaanau ala e dogologo, gei nia gowaa lligi la gi wanga ina gi nia madahaanau ala e hogoohi.33.54 Numbers 26.54-56"},{"book":"Numbers","chapter":"33","verse":"55","text":"Gei maa goodou ga hagalee hagabagi digau tenua deelaa gi daha, digau ala e dubu i golo la gaa hai nia mee e haga huaidu goodou gadoo be nia madageinga i lodo godou golomada, be nia laagau duduia i lodo godou baahi, digaula gaa hai di nadau dauwa adu gi goodou."},{"book":"Numbers","chapter":"33","verse":"56","text":"Maa goodou ga hagalee hagabagi digaula gi daha, gei Au ga haga huaidu goodou be dagu haga huaidu digaula.”"}]}