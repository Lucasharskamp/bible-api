{"data":[{"book":"Ibrāniyoṅ","chapter":"7","verse":"1","text":"Yih Malik-e-sidq, Sālim kā bādshāh aur Allāh T'ālā kā imām thā. Jab Ibrāhīm chār bādshāhoṅ ko shikast dene ke bād wāpas ā rahā thā to Malik-e-sidq us se milā aur use barkat dī."},{"book":"Ibrāniyoṅ","chapter":"7","verse":"2","text":"Is par Ibrāhīm ne use tamām lūṭ ke māl kā daswāṅ hissā de diyā. Ab Malik-e-sidq kā matlab “Rāstbāzī kā Bādshāh” hai. Dūsre, “Sālim kā Bādshāh” kā matlab “Salāmatī kā Bādshāh” hai."},{"book":"Ibrāniyoṅ","chapter":"7","verse":"3","text":"Na us kā bāp yā māṅ hai, na koī nasabnāmā. Us kī zindagī kā na to āġhāz hai, na iḳhtitām. Allāh ke Farzand kī tarah wuh abad tak imām rahtā hai."},{"book":"Ibrāniyoṅ","chapter":"7","verse":"4","text":"Ġhaur kareṅ ki wuh kitnā azīm thā. Hamāre bāpdādā Ibrāhīm ne use lūṭe hue māl kā daswāṅ hissā de diyā."},{"book":"Ibrāniyoṅ","chapter":"7","verse":"5","text":"Ab sharīat talab kartī hai ki Lāwī kī wuh aulād jo imām ban jātī hai qaum yānī apne bhāiyoṅ se paidāwār kā daswāṅ hissā le, hālāṅki un ke bhāī Ibrāhīm kī aulād haiṅ."},{"book":"Ibrāniyoṅ","chapter":"7","verse":"6","text":"Lekin Malik-e-sidq Lāwī kī aulād meṅ se nahīṅ thā. To bhī us ne Ibrāhīm se daswāṅ hissā le kar use barkat dī jis se Allāh ne wādā kiyā thā."},{"book":"Ibrāniyoṅ","chapter":"7","verse":"7","text":"Is meṅ koī shak nahīṅ ki kamhaisiyat shaḳhs ko us se barkat miltī hai jo zyādā haisiyat kā ho."},{"book":"Ibrāniyoṅ","chapter":"7","verse":"8","text":"Jahāṅ Lāwī imāmoṅ kā tālluq hai fānī insān daswāṅ hissā lete haiṅ. Lekin Malik-e-sidq ke muāmale meṅ yih hissā us ko milā jis ke bāre meṅ gawāhī dī gaī hai ki wuh zindā rahtā hai."},{"book":"Ibrāniyoṅ","chapter":"7","verse":"9","text":"Yih bhī kahā jā saktā hai ki jab Ibrāhīm ne māl kā daswāṅ hissā de diyā to Lāwī ne us ke zariye bhī yih hissā diyā, hālāṅki wuh ḳhud daswāṅ hissā letā hai."},{"book":"Ibrāniyoṅ","chapter":"7","verse":"10","text":"Kyoṅki go Lāwī us waqt paidā nahīṅ huā thā to bhī wuh ek tarah se Ibrāhīm ke jism meṅ maujūd thā jab Malik-e-sidq us se milā."},{"book":"Ibrāniyoṅ","chapter":"7","verse":"11","text":"Agar Lāwī kī kahānat (jis par sharīat mabnī thī) kāmiliyat paidā kar saktī to phir ek aur qism ke imām kī kyā zarūrat hotī, us kī jo Hārūn jaisā na ho balki Malik-e-sidq jaisā?"},{"book":"Ibrāniyoṅ","chapter":"7","verse":"12","text":"Kyoṅki jab bhī kahānat badal jātī hai to lāzim hai ki sharīat meṅ bhī tabdīlī āe."},{"book":"Ibrāniyoṅ","chapter":"7","verse":"13","text":"Aur hamārā Ḳhudāwand jis ke bāre meṅ yih bayān kiyā gayā hai wuh ek farq qabīle kā fard thā. Us ke qabīle ke kisī bhī fard ne imām kī ḳhidmat adā nahīṅ kī."},{"book":"Ibrāniyoṅ","chapter":"7","verse":"14","text":"Kyoṅki sāf mālūm hai ki Ḳhudāwand Masīh Yahūdāh qabīle kā fard thā, aur Mūsā ne is qabīle ko imāmoṅ kī ḳhidmat meṅ shāmil na kiyā."},{"book":"Ibrāniyoṅ","chapter":"7","verse":"15","text":"Muāmalā mazīd sāf ho jātā hai. Ek farq imām zāhir huā hai jo Malik-e-sidq jaisā hai."},{"book":"Ibrāniyoṅ","chapter":"7","verse":"16","text":"Wuh Lāwī ke qabīle kā fard hone se imām na banā jis tarah sharīat taqāzā kartī thī, balki wuh lāfānī zindagī kī quwwat hī se imām ban gayā."},{"book":"Ibrāniyoṅ","chapter":"7","verse":"17","text":"Kyoṅki kalām-e-muqaddas farmātā hai,"},{"book":"Ibrāniyoṅ","chapter":"7","verse":"18","text":"Yoṅ purāne hukm ko mansūḳh kar diyā jātā hai, kyoṅki wuh kamzor aur bekār thā"},{"book":"Ibrāniyoṅ","chapter":"7","verse":"19","text":"(Mūsā kī sharīat to kisī chīz ko kāmil nahīṅ banā saktī thī) aur ab ek behtar ummīd muhaiyā kī gaī hai jis se ham Allāh ke qarīb ā jāte haiṅ."},{"book":"Ibrāniyoṅ","chapter":"7","verse":"20","text":"Aur yih nayā nizām Allāh kī qasam se qāym huā. Aisī koī qasam na khāī gaī jab dūsre imām bane."},{"book":"Ibrāniyoṅ","chapter":"7","verse":"21","text":"Lekin Īsā ek qasam ke zariye imām ban gayā jab Allāh ne farmāyā,"},{"book":"Ibrāniyoṅ","chapter":"7","verse":"22","text":"Is qasam kī wajah se Īsā ek behtar ahd kī zamānat detā hai."},{"book":"Ibrāniyoṅ","chapter":"7","verse":"23","text":"Ek aur farq, purāne nizām meṅ bahut-se imām the, kyoṅki maut ne har ek kī ḳhidmat mahdūd kie rakhī."},{"book":"Ibrāniyoṅ","chapter":"7","verse":"24","text":"Lekin chūṅki Īsā abad tak zindā hai is lie us kī kahānat kabhī bhī ḳhatm nahīṅ hogī."},{"book":"Ibrāniyoṅ","chapter":"7","verse":"25","text":"Yoṅ wuh unheṅ abadī najāt de saktā hai jo us ke wasīle se Allāh ke pās āte haiṅ, kyoṅki wuh abad tak zindā hai aur un kī shafā'at kartā rahtā hai."},{"book":"Ibrāniyoṅ","chapter":"7","verse":"26","text":"Hameṅ aise hī imām-e-āzam kī zarūrat thī. Hāṅ, aisā imām jo muqaddas, bequsūr, bedāġh, gunāhgāroṅ se alag aur āsmānoṅ se buland huā hai."},{"book":"Ibrāniyoṅ","chapter":"7","verse":"27","text":"Use dūsre imāmoṅ kī tarah is kī zarūrat nahīṅ ki har roz qurbāniyāṅ pesh kare, pahle apne lie phir qaum ke lie. Balki us ne apne āp ko pesh karke apnī is qurbānī se un ke gunāhoṅ ko ek bār sadā ke lie miṭā diyā."},{"book":"Ibrāniyoṅ","chapter":"7","verse":"28","text":"Mūswī sharīat aise logoṅ ko imām-e-āzam muqarrar kartī hai jo kamzor haiṅ. Lekin sharīat ke bād Allāh kī qasam Farzand ko imām-e-āzam muqarrar kartī hai, aur yih Farzand abad tak kāmil hai."}]}