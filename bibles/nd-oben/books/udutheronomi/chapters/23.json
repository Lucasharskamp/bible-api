{"data":[{"book":"UDutheronomi","chapter":"23","verse":"1","text":"“Loba ngubani olimele amaphambili, kungaba ngokuthenwa kumbe ukugxotshwa kavunyelwa ukungena ebandleni likaThixo."},{"book":"UDutheronomi","chapter":"23","verse":"2","text":"Loba ngubani ozelwe ngobufebe loba izizukulwane zakhe kuze kube ngesetshumi, kavunyelwa ukungena ebandleni likaThixo."},{"book":"UDutheronomi","chapter":"23","verse":"3","text":"Kakho umʼAmoni loba owaseMowabi loba isizukulwane sakhe kuze kufike esizukulwaneni setshumi ozavunyelwa ukungena embuthanweni kaThixo."},{"book":"UDutheronomi","chapter":"23","verse":"4","text":"Kungenxa yokuthi abalihlangabezanga beliphathele isinkwa kanye lamanzi endleleni yenu ekuphumeni kwenu eGibhithe, bona basuka baqhatsha uBhalamu indodana kaBheyori owePhethori e-Aramu Naharayimu ukuba ehlisele isiqalekiso phezu kwenu."},{"book":"UDutheronomi","chapter":"23","verse":"5","text":"Kodwa-ke, uThixo uNkulunkulu wenu kazangalalele uBhalamu kodwa waphendula isiqalekiso saba yisibusiso kini, ngenxa yokuthi uThixo uNkulunkulu wenu uyalithanda."},{"book":"UDutheronomi","chapter":"23","verse":"6","text":"Lingadingi ukwakha ubungane labo ekuphileni kwenu konke."},{"book":"UDutheronomi","chapter":"23","verse":"7","text":"Lingamenyanyi owase-Edomi, ngoba ungumfowenu. Lingamenyanyi umGibhithe, ngoba laphila njengabezizweni elizweni lakhe."},{"book":"UDutheronomi","chapter":"23","verse":"8","text":"Isizukulwane sesithathu sabantwana abazalwa lapho bangangena ebandleni likaThixo.”"},{"book":"UDutheronomi","chapter":"23","verse":"9","text":"“Nxa lithobelene lezitha zenu ekuhlaseleni, xekani lakho konke okungahlanzekanga."},{"book":"UDutheronomi","chapter":"23","verse":"10","text":"Nxa kukhona indoda phakathi kwenu ezichithele ngobudoda ebusuku, kumele iphumele ngaphandle kwezihonqo ihle iyehlala khonale."},{"book":"UDutheronomi","chapter":"23","verse":"11","text":"Kodwa-ke akuthi ilanga selithambeka igeze, kuthi-ke ngokutshona kwelanga ibuyele ezihonqweni."},{"book":"UDutheronomi","chapter":"23","verse":"12","text":"Khethani indawo ngaphandle kwezihonqo lapho elizayela ngaphandle khona."},{"book":"UDutheronomi","chapter":"23","verse":"13","text":"Wobani lesikhali sokugebha kuthi lingaya ngaphandle, ligebhe igodi ligqibele leyongcekeza."},{"book":"UDutheronomi","chapter":"23","verse":"14","text":"Ngenxa yokuthi uThixo uNkulunkulu wenu uyahambahamba phakathi kwezihonqo zenu ukuze alivikele ezitheni zenu. Izihonqo zenu kumele zibengcwele, ukuze angaboni lutho olungalunganga phakathi kwenu okuzakwenza alifulathele.”"},{"book":"UDutheronomi","chapter":"23","verse":"15","text":"“Nxa isigqili sidinga ukuphephela kini lingasibuyiseli kumnikazi waso."},{"book":"UDutheronomi","chapter":"23","verse":"16","text":"Siyekeleni sizihlalele lapho esifuna ukuhlala khona njalo sizihlalele kulelodolobho esifuna ukuhlala kulo. Lingasincindezeli."},{"book":"UDutheronomi","chapter":"23","verse":"17","text":"Akungabi lowesilisa wako-Israyeli loba owesifazane ozakuba yisifebe sethempelini."},{"book":"UDutheronomi","chapter":"23","verse":"18","text":"Lingaboletha inzuzo yowesifazane ofebayo loba owesilisa ofebayo endlini kaThixo uNkulunkulu wenu ezobhadala loba yisiphi isithembiso, ngoba uThixo uNkulunkulu wenu uyanengeka ngabo bonke."},{"book":"UDutheronomi","chapter":"23","verse":"19","text":"Umfowenu ungamhlawulisi inzuzo, loba ngeyemali loba ngeyokudla loba yini engamlethela inzuzo."},{"book":"UDutheronomi","chapter":"23","verse":"20","text":"Owezizweni lingamhlawulisa inzuzo, kodwa hatshi umfowenu wako-Israyeli, ukuze uThixo uNkulunkulu wenu alibusise kukho konke elikwenza ngezandla zenu elizweni elizangena kulo ukuba libe ngelenu."},{"book":"UDutheronomi","chapter":"23","verse":"21","text":"Nxa lingenza isifungo kuThixo uNkulunkulu wenu, lingaphuzi ukusibhadala, ngoba uThixo uNkulunkulu wenu uzakufuna kini loba sekutheni njalo lizakuba lomlandu wesono."},{"book":"UDutheronomi","chapter":"23","verse":"22","text":"Kodwa nxa lingayekela ukwenza isifungo kaliyikuba lomlandu."},{"book":"UDutheronomi","chapter":"23","verse":"23","text":"Konke lokho okuphuma endebeni zenu kumele libe leqiniso ukukwenza, ngoba lenze lesosifungo ngokukhululeka lithembisa kuThixo uNkulunkulu wenu ngemilomo yenu."},{"book":"UDutheronomi","chapter":"23","verse":"24","text":"Nxa lingangena esivinini sikamakhelwane wenu, lingadla wonke amagrebisi elifisa ukuwadla, kodwa lingafaki lelilodwa esitsheni senu."},{"book":"UDutheronomi","chapter":"23","verse":"25","text":"Nxa lingena ensimini kamakhelwane eyamabele, lilakho ukudobha okuwileyo ngezandla, kodwa limukani lingasebenzisi isikela emabeleni alokhu emi ngamahlanga.”"}]}