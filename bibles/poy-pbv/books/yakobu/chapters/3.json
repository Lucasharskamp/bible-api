{"data":[{"book":"Yakobu","chapter":"3","verse":"1","text":"Walongu wangu, pakati penu namuwera wafunda wavuwa, toziya muvimana kuwera twenga wafunda hatupati utoza mkulu nentu kuliku wantu wamonga."},{"book":"Yakobu","chapter":"3","verse":"2","text":"Twenga twawoseri tulikwala muvitwatira vivuwa. Handa muntu yoseri kakosa ndiri nakamu muvisoweru vyakalonga, yomberi ndo muntu mkamilika na kaweza kuyilongoziya nshimba yakuwi yoseri."},{"book":"Yakobu","chapter":"3","verse":"3","text":"Twenga tumtulira falasi mumlomu mwakuwi ngoyi zya kumlonguziya su katujimiri, na kwa njira ayi tuweza kumlonguziya kwoseri kwatufira."},{"book":"Yakobu","chapter":"3","verse":"4","text":"Mtumbwi mkulu nentu yagushemwa meli, tembera ndo mkulu nentu, guweza kugalambuziwa kwa nkafi ndidini, na igenda kwoseri mlongoziya kwakafira."},{"book":"Yakobu","chapter":"3","verse":"5","text":"Ntambu iraa ayi, lulimi tembera luwera shiwungiru shididini sha nshimba, lulitumbira makulu nentu. Motu mdidini guweza kulunguziya lidowi likulu."},{"book":"Yakobu","chapter":"3","verse":"6","text":"Na lulimi lulifana na motu. Lulimi luwera shipandi shimu sha makondola ga ntambu yoseri pakati pa viwungiru vya nshimba. Iumemiziya nshimba yoseri na luyaka motu yagulawa mumotu gwa Jehanamu."},{"book":"Yakobu","chapter":"3","verse":"7","text":"Muntu kaweza kufuga na kafuga kala viwumbi vya ntambu zoseri, wankanyama wa lidowi na wampongu na wanjoka na viwumbi vya kubahali."},{"book":"Yakobu","chapter":"3","verse":"8","text":"Kumbiti kwahera muntu yakaweza kulukolamlima lulimi lyalulifana na nkanyama. Lulimi luwera shintu shidoda, hapeni gulukolimlima na lumema usungu wawulaga."},{"book":"Yakobu","chapter":"3","verse":"9","text":"Kwa lulimi twenga tulonga mayagashii kwa Mtuwa na Tati gwetu. Kwa lulimi lulaa alu twawapangira wantu, wantu yawaumbwa kwa ntambu ya Mlungu."},{"book":"Yakobu","chapter":"3","verse":"10","text":"Visoweru vya kupetera mashi na vya kulapira vilawa mumlomu gumu. Walongu wangu vitwatira avi vifiruwa ndiri kuwera hangu."},{"book":"Yakobu","chapter":"3","verse":"11","text":"Hashi, mbwiru yimu iweza kulaviya mashi ganoga na mashi ga munu pamuhera?"},{"book":"Yakobu","chapter":"3","verse":"12","text":"Walongu wangu, mtera gwa mkuyu guweza kulera embi? Ama, mwembi guweza kulera kuyu? Ndala, mbwiru ya mashi ga munu gaweza ndiri kulaviya mashi ganoga."},{"book":"Yakobu","chapter":"3","verse":"13","text":"Hashi, ndo gaa yakawera na luhala na mahala pakati pamwenga? Su kalanguziyi shitwatira ashi kwa mgenderanu gwakuwi guherepa na kwa matendu gakuwi maheri yagatendeka kwa unanaga na luhala."},{"book":"Yakobu","chapter":"3","verse":"14","text":"Kumbiti payiwera myoyu yenu imema weya wawuhanganyika na utama na shuki na kulifira mweni, su namulizyuma na kugalambula unakaka kuwera upayira."},{"book":"Yakobu","chapter":"3","verse":"15","text":"Mahala ga tambu ayi galawa ndiri kumpindi, mahala aga ndo ga pasipanu, na ga shinshimba, kayi ndo ga shishetani."},{"book":"Yakobu","chapter":"3","verse":"16","text":"Toziya poseri papawera na weya na kulifira mweni, panu pawera na ndewu na kila ntambu zya ukondola."},{"book":"Yakobu","chapter":"3","verse":"17","text":"Kumbiti luhala lwalulawa kumpindi kwa Mlungu, kwanja ndo luherepa na lufira ponga na unanaga na upikinira na lumema lusungu na lulera mabwajubwaju ga matendu gaherepa na lwahera ubagula ama ufyangu."},{"book":"Yakobu","chapter":"3","verse":"18","text":"Vitwatira vyavimfiriziya Mlungu vilawirana na mbeyu zyaziyalitwi muponga, zyaziyalitwi na wantu yawajega ponga."}]}