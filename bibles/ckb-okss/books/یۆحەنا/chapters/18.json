{"data":[{"book":"یۆحەنا","chapter":"18","verse":"1","text":"لەدوای ئەوەی عیسا نوێژەکەی تەواو کرد، لەگەڵ قوتابییەکانی بەڕێکەوت بۆ ئەوبەری دۆڵی قدرۆن کە باخچەیەکی لێبوو، خۆی و قوتابییەکانی چوونە ناوی."},{"book":"یۆحەنا","chapter":"18","verse":"2","text":"یەهوزاش ئەوەی بە گرتنی دا، شوێنەکەی دەزانی، چونکە عیسا زۆر جار لەگەڵ قوتابییەکانی لەوێ کۆدەبووەوە."},{"book":"یۆحەنا","chapter":"18","verse":"3","text":"ئینجا یەهوزا تیپێک سەرباز و خزمەتکارانی کاهینانی باڵا و فەریسییەکانی برد، بە مەشخەڵ و چرا و چەکەوە هاتە ئەوێ."},{"book":"یۆحەنا","chapter":"18","verse":"4","text":"عیساش هەموو ئەو شتانەی دەزانی کە بەسەری دەهات، چوو و پێی فەرموون: «کێتان دەوێت؟»"},{"book":"یۆحەنا","chapter":"18","verse":"5","text":"وەڵامیان دایەوە: «عیسای ناسیرەیی»."},{"book":"یۆحەنا","chapter":"18","verse":"6","text":"کاتێک عیسا پێی فەرموون: «من ئەوم،» گەڕانەوە دواوە و کەوتنە سەر زەوی."},{"book":"یۆحەنا","chapter":"18","verse":"7","text":"لێی پرسینەوە: «کێتان دەوێت؟»"},{"book":"یۆحەنا","chapter":"18","verse":"8","text":"عیسا وەڵامی دایەوە: «پێم گوتن من ئەوم. ئەگەر بەدوای مندا دەگەڕێن، با ئەمانە بڕۆن.»"},{"book":"یۆحەنا","chapter":"18","verse":"9","text":"بەمەش ئەو قسەیەی هێنایە دی کە فەرمووبووی: «ئەوانەی پێت دابووم کەسیانم ون نەکرد.»18‏:9 یۆحەنا 6‏:39‏‏.‏"},{"book":"یۆحەنا","chapter":"18","verse":"10","text":"شیمۆن پەترۆس شمشێرێکی پێبوو دەریهێنا، لە کۆیلەی سەرۆکی کاهینانی دا و گوێی ڕاستی بڕی. ئەو کۆیلەیەش ناوی مەلخۆس بوو."},{"book":"یۆحەنا","chapter":"18","verse":"11","text":"عیسا بە پەترۆسی فەرموو: «شمشێرەکەت بگەڕێنەوە کێلانەکەی. ئایا ئەو جامەی کە باوک پێیداوم نەیخۆمەوە؟»"},{"book":"یۆحەنا","chapter":"18","verse":"12","text":"ئیتر تیپە سەربازەکە و فەرماندەکەیان و خزمەتکارانی جولەکەکان عیسایان گرت و بەستیانەوە."},{"book":"یۆحەنا","chapter":"18","verse":"13","text":"یەکەم جار بردیانە لای حەنا، چونکە خەزووری قەیافا بوو کە ئەو ساڵە سەرۆکی کاهینان بوو."},{"book":"یۆحەنا","chapter":"18","verse":"14","text":"قەیافاش ئەو پیاوە بوو ڕاوێژی بۆ ڕابەرانی جولەکە کردبوو کە باشتر وایە پیاوێک لە جیاتی گەل بمرێت."},{"book":"یۆحەنا","chapter":"18","verse":"15","text":"شیمۆن پەترۆس لەگەڵ قوتابییەکی دیکە18‏:15 مەبەستی نووسەر لە خۆیەتی.‏ شوێن عیسا کەوتن. لەبەر ئەوەی ئەو قوتابییە لەلای سەرۆکی کاهینان ناسراو بوو، لەگەڵ عیسا چوو بۆ کۆشکی سەرۆکی کاهینان،"},{"book":"یۆحەنا","chapter":"18","verse":"16","text":"بەڵام پەترۆس ناچار بوو لە دەرەوە لەبەردەرگاکە ڕابوەستێت. قوتابییەکەی دیکە کە سەرۆکی کاهینان دەیناسی هاتە دەرەوە و قسەی لەگەڵ کارەکەرە دەرگاوانەکەدا کرد و پەترۆسی هێنایە ژوورەوە."},{"book":"یۆحەنا","chapter":"18","verse":"17","text":"کارەکەرەکە بە پەترۆسی گوت: «تۆش لە قوتابییەکانی ئەم کابرایە نیت؟»"},{"book":"یۆحەنا","chapter":"18","verse":"18","text":"خزمەتکار و پاسەوانەکان ئاگریان کردبووەوە و ڕاوەستابوون خۆیان گەرم دەکردەوە، چونکە سەرما بوو، پەترۆسیش لەگەڵیان وەستابوو، خۆی گەرم دەکردەوە."},{"book":"یۆحەنا","chapter":"18","verse":"19","text":"سەرۆکی کاهینان دەربارەی قوتابییەکانی و فێرکردنەکەی پرسیاری لە عیسا کرد."},{"book":"یۆحەنا","chapter":"18","verse":"20","text":"عیساش وەڵامی دایەوە: «بە ئاشکرا بۆ جیهان دوام، بەردەوام لە کەنیشت و پەرستگادا خەڵکم فێردەکرد، کە هەموو جولەکەکان لێی کۆدەبنەوە. هیچم بە نهێنی نەگوتووە."},{"book":"یۆحەنا","chapter":"18","verse":"21","text":"بۆ پرسیارم لێ دەکەیت؟ لەوانە بپرسە کە گوێیان لێبووە چیم پێیان گوتووە. ئەمانە دەزانن چیم گوتووە.»"},{"book":"یۆحەنا","chapter":"18","verse":"22","text":"کاتێک ئەمەی فەرموو یەکێک لە خزمەتکاران کە لەلایەوە ڕاوەستابوو زللەیەکی لە عیسا دا و گوتی: «ئاوا وەڵامی سەرۆکی کاهینان دەدەیتەوە؟»"},{"book":"یۆحەنا","chapter":"18","verse":"23","text":"عیسا وەڵامی دایەوە: «ئەگەر قسەی خراپم کردووە، شایەتی لەسەر خراپەکە بدە. ئەگەر ڕاستیشە، بۆچی لێم دەدەیت؟»"},{"book":"یۆحەنا","chapter":"18","verse":"24","text":"ئینجا حەنا عیسای بە دەستی بەستراوەوە بۆ قەیافای سەرۆکی کاهینان نارد."},{"book":"یۆحەنا","chapter":"18","verse":"25","text":"شیمۆن پەترۆسیش هێشتا لەوێ ڕاوەستابوو و خۆی گەرم دەکردەوە، بۆیە لێیان پرسی: «تۆش لە قوتابییەکانی ئەو نیت؟»"},{"book":"یۆحەنا","chapter":"18","verse":"26","text":"یەکێک لە کۆیلەکانی سەرۆکی کاهینان خزمی ئەوە بوو کە پەترۆس گوێی لێکردەوە، گوتی: «ئەی لە باخچەکەدا تۆم لەگەڵ ئەو نەبینی؟»"},{"book":"یۆحەنا","chapter":"18","verse":"27","text":"دیسان پەترۆس نکۆڵیی کرد. دەستبەجێ کەڵەشێر خوێندی."},{"book":"یۆحەنا","chapter":"18","verse":"28","text":"بەیانی زوو ڕابەرانی جولەکە عیسایان لەلای قەیافاوە بۆ کۆشکی فەرمانڕەوایەتی برد. ئەوان نەچوونە ژوورەوەی کۆشک، نەوەک گڵاو ببن و نەتوانن نانی پەسخە بخۆن."},{"book":"یۆحەنا","chapter":"18","verse":"29","text":"پیلاتۆسیش هاتە دەرەوە و گوتی: «چ سکاڵایەکتان لەسەر ئەم پیاوە هەیە؟»"},{"book":"یۆحەنا","chapter":"18","verse":"30","text":"وەڵامیان دایەوە: «ئەگەر خراپەکار نەبووایە، نەماندەدا بە دەستتەوە.»"},{"book":"یۆحەنا","chapter":"18","verse":"31","text":"پیلاتۆسیش پێی گوتن: «بیبەن، بەگوێرەی شەریعەتی خۆتان حوکمی بدەن.»"},{"book":"یۆحەنا","chapter":"18","verse":"32","text":"ئەمەش ڕوویدا تاکو ئەو قسەیەی عیسا بێتە دی کە لەسەر شێوازی مردنەکەی فەرمووبووی."},{"book":"یۆحەنا","chapter":"18","verse":"33","text":"لەبەر ئەوە پیلاتۆس چووە ناو کۆشکەکە، بانگی عیسای کرد و پێی گوت: «تۆ پاشای جولەکەی؟»"},{"book":"یۆحەنا","chapter":"18","verse":"34","text":"عیسا وەڵامی دایەوە: «تۆ لە خۆتەوە ئەمە دەڵێی، یاخود خەڵکی دیکە باسی منیان بۆ کردووی؟»"},{"book":"یۆحەنا","chapter":"18","verse":"35","text":"پیلاتۆس وەڵامی دایەوە: «ئایا من جولەکەم؟ گەلەکەت و کاهینانی باڵا تۆیان داوەتە دەستی من. چیت کردووە؟»"},{"book":"یۆحەنا","chapter":"18","verse":"36","text":"عیسا وەڵامی دایەوە: «پاشایەتی من سەر بەم جیهانە نییە. ئەگەر پاشایەتی من سەر بەم جیهانە بووایە، ئەوسا خزمەتکارەکانم دەجەنگان تاکو نەدرێمە دەست ڕابەرانی جولەکە. بەڵام پاشایەتی من سەر بە ئێرە نییە.»"},{"book":"یۆحەنا","chapter":"18","verse":"37","text":"ئینجا پیلاتۆس پێی گوت: «کەواتە تۆ پاشای؟»"},{"book":"یۆحەنا","chapter":"18","verse":"38","text":"پیلاتۆس پێی گوت: «ڕاستی چییە؟» کە ئەمەی گوت دیسان چووە دەرەوە بۆ لای جولەکەکان و پێی گوتن: «هیچ خراپەیەکی تێدا نابینم."},{"book":"یۆحەنا","chapter":"18","verse":"39","text":"بەڵام نەریتێکتان هەیە کە لە جەژنی پەسخەدا یەکێکتان بۆ ئازاد بکەم. بۆیە دەتانەوێت پاشای جولەکەتان بۆ ئازاد بکەم؟»"},{"book":"یۆحەنا","chapter":"18","verse":"40","text":"هاواریان کرد: «ئەمە نا! بەڵکو باراباس!» باراباسیش یەکێک بوو لە یاخیبووان."}]}