{"data":[{"book":"زبور","chapter":"118","verse":"1","text":"رب کا شکر کرو، کیونکہ وہ بھلا ہے، اور اُس کی شفقت ابدی ہے۔"},{"book":"زبور","chapter":"118","verse":"2","text":"اسرائیل کہے، ”اُس کی شفقت ابدی ہے۔“"},{"book":"زبور","chapter":"118","verse":"3","text":"ہارون کا گھرانا کہے، ”اُس کی شفقت ابدی ہے۔“"},{"book":"زبور","chapter":"118","verse":"4","text":"رب کا خوف ماننے والے کہیں، ”اُس کی شفقت ابدی ہے۔“"},{"book":"زبور","chapter":"118","verse":"5","text":"مصیبت میں مَیں نے رب کو پکارا تو رب نے میری سن کر میرے پاؤں کو کھلے میدان میں قائم کر دیا ہے۔"},{"book":"زبور","chapter":"118","verse":"6","text":"رب میرے حق میں ہے، اِس لئے مَیں نہیں ڈروں گا۔ انسان میرا کیا بگاڑ سکتا ہے؟"},{"book":"زبور","chapter":"118","verse":"7","text":"رب میرے حق میں ہے اور میرا سہارا ہے، اِس لئے مَیں اُن کی شکست دیکھ کر خوش ہوں گا جو مجھ سے نفرت کرتے ہیں۔"},{"book":"زبور","chapter":"118","verse":"8","text":"رب میں پناہ لینا انسان پر اعتماد کرنے سے کہیں بہتر ہے۔"},{"book":"زبور","chapter":"118","verse":"9","text":"رب میں پناہ لینا شرفا پر اعتماد کرنے سے کہیں بہتر ہے۔"},{"book":"زبور","chapter":"118","verse":"10","text":"تمام اقوام نے مجھے گھیر لیا، لیکن مَیں نے اللہ کا نام لے کر اُنہیں بھگا دیا۔"},{"book":"زبور","chapter":"118","verse":"11","text":"اُنہوں نے مجھے گھیر لیا، ہاں چاروں طرف سے گھیر لیا، لیکن مَیں نے اللہ کا نام لے کر اُنہیں بھگا دیا۔"},{"book":"زبور","chapter":"118","verse":"12","text":"وہ شہد کی مکھیوں کی طرح چاروں طرف سے مجھ پر حملہ آور ہوئے، لیکن کانٹےدار جھاڑیوں کی آگ کی طرح جلد ہی بجھ گئے۔ مَیں نے رب کا نام لے کر اُنہیں بھگا دیا۔"},{"book":"زبور","chapter":"118","verse":"13","text":"دشمن نے مجھے دھکا دے کر گرانے کی کوشش کی، لیکن رب نے میری مدد کی۔"},{"book":"زبور","chapter":"118","verse":"14","text":"رب میری قوت اور میرا گیت ہے، وہ میری نجات بن گیا ہے۔"},{"book":"زبور","chapter":"118","verse":"15","text":"خوشی اور فتح کے نعرے راست بازوں کے خیموں میں گونجتے ہیں، ”رب کا دہنا ہاتھ زبردست کام کرتا ہے!"},{"book":"زبور","chapter":"118","verse":"16","text":"رب کا دہنا ہاتھ سرفراز کرتا ہے، رب کا دہنا ہاتھ زبردست کام کرتا ہے!“"},{"book":"زبور","chapter":"118","verse":"17","text":"مَیں نہیں مروں گا بلکہ زندہ رہ کر رب کے کام بیان کروں گا۔"},{"book":"زبور","chapter":"118","verse":"18","text":"گو رب نے میری سخت تادیب کی ہے، اُس نے مجھے موت کے حوالے نہیں کیا۔"},{"book":"زبور","chapter":"118","verse":"19","text":"راستی کے دروازے میرے لئے کھول دو تاکہ مَیں اُن میں داخل ہو کر رب کا شکر کروں۔"},{"book":"زبور","chapter":"118","verse":"20","text":"یہ رب کا دروازہ ہے، اِسی میں راست باز داخل ہوتے ہیں۔"},{"book":"زبور","chapter":"118","verse":"21","text":"مَیں تیرا شکر کرتا ہوں، کیونکہ تُو نے میری سن کر مجھے بچایا ہے۔"},{"book":"زبور","chapter":"118","verse":"22","text":"جس پتھر کو مکان بنانے والوں نے رد کیا وہ کونے کا بنیادی پتھر بن گیا۔"},{"book":"زبور","chapter":"118","verse":"23","text":"یہ رب نے کیا اور دیکھنے میں کتنا حیرت انگیز ہے۔"},{"book":"زبور","chapter":"118","verse":"24","text":"اِسی دن رب نے اپنی قدرت دکھائی ہے۔ آؤ، ہم شادیانہ بجا کر اُس کی خوشی منائیں۔"},{"book":"زبور","chapter":"118","verse":"25","text":"اے رب، مہربانی کر کے ہمیں بچا! اے رب، مہربانی کر کے کامیابی عطا فرما!"},{"book":"زبور","chapter":"118","verse":"26","text":"مبارک ہے وہ جو رب کے نام سے آتا ہے۔ رب کی سکونت گاہ سے ہم تمہیں برکت دیتے ہیں۔"},{"book":"زبور","chapter":"118","verse":"27","text":"رب ہی خدا ہے، اور اُس نے ہمیں روشنی بخشی ہے۔ آؤ، عید کی قربانی رسّیوں سے قربان گاہ کے سینگوں کے ساتھ باندھو۔"},{"book":"زبور","chapter":"118","verse":"28","text":"تُو میرا خدا ہے، اور مَیں تیرا شکر کرتا ہوں۔ اے میرے خدا، مَیں تیری تعظیم کرتا ہوں۔"},{"book":"زبور","chapter":"118","verse":"29","text":"رب کی ستائش کرو، کیونکہ وہ بھلا ہے اور اُس کی شفقت ابدی ہے۔"}]}