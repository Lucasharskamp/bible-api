{"data":[{"book":"Lucas","chapter":"10","verse":"1","text":"Daarna stelde de Heer nog twee en zeventig anderen aan, en zond ze twee aan twee voor Zich uit naar elke stad of plaats, waar Hij zelf naar toe wilde gaan."},{"book":"Lucas","chapter":"10","verse":"2","text":"En Hij sprak tot hen: De oogst is groot, maar werklieden zijn er weinig. Vraagt dus den Heer van de oogst, dat Hij werklieden zendt in zijn oogst. —"},{"book":"Lucas","chapter":"10","verse":"3","text":"Gaat heen; zie, Ik zend u als lammeren midden onder de wolven."},{"book":"Lucas","chapter":"10","verse":"4","text":"Draagt geen beurs mee, geen reiszak, geen schoenen; en groet niemand onderweg. —"},{"book":"Lucas","chapter":"10","verse":"5","text":"Wanneer gij een huis binnenkomt, zegt dan eerst: Vrede aan dit huis!"},{"book":"Lucas","chapter":"10","verse":"6","text":"En als daar een kind van de vrede woont, zal uw vrede op hem rusten; zo niet, dan keert hij terug op u."},{"book":"Lucas","chapter":"10","verse":"7","text":"Blijft in dat huis; eet en drinkt wat men er heeft; want de arbeider heeft recht op zijn loon. Gaat niet van het ene huis naar het andere. —"},{"book":"Lucas","chapter":"10","verse":"8","text":"En in welke stad gij ook komt, waar men u ontvangt, eet wat u wordt voorgezet;"},{"book":"Lucas","chapter":"10","verse":"9","text":"geneest de zieken die er zijn, en zegt hun: Het koninkrijk Gods is nabij."},{"book":"Lucas","chapter":"10","verse":"10","text":"Maar als gij in een stad komt, waar men u niet ontvangt, gaat uit op haar pleinen, en zegt:"},{"book":"Lucas","chapter":"10","verse":"11","text":"Zelfs het stof uwer stad, dat aan onze voeten kleeft, schudden we tegen u af; toch moet gij weten: het koninkrijk Gods is nabij."},{"book":"Lucas","chapter":"10","verse":"12","text":"Ik zeg u: Voor Sódoma zal het dragelijker zijn op die dag dan voor die stad. —"},{"book":"Lucas","chapter":"10","verse":"13","text":"Wee u, Korazin, wee u, Betsáida; want zo in Tyrus en Sidon de wonderen waren gebeurd, die in u zijn geschied, dan zouden ze reeds lang in zak en as zijn gezeten, en boete hebben gedaan."},{"book":"Lucas","chapter":"10","verse":"14","text":"Voor Tyrus en Sidon zal het dragelijker zijn in het oordeel dan voor u."},{"book":"Lucas","chapter":"10","verse":"15","text":"En gij Kafárnaum, zult ge tot de hemel toe worden verheven? Tot in de hel zult ge neerzinken. —"},{"book":"Lucas","chapter":"10","verse":"16","text":"Wie u hoort, hoort Mij, en wie u versmaadt, versmaadt Mij; maar wie Mij versmaadt, versmaadt Hem die Mij heeft gezonden."},{"book":"Lucas","chapter":"10","verse":"17","text":"Toen de twee en zeventig waren teruggekeerd, zeiden ze verheugd: Heer, zelfs de duivels zijn ons onderworpen in uw Naam."},{"book":"Lucas","chapter":"10","verse":"18","text":"Hij sprak tot hen: Ik zag satan als een bliksemstraal uit de hemel vallen."},{"book":"Lucas","chapter":"10","verse":"19","text":"Zie, Ik heb u de macht gegeven, om op slangen en schorpioenen te trappen, en macht over heel de kracht van den vijand: niets zal u deren."},{"book":"Lucas","chapter":"10","verse":"20","text":"Maar verheugt u niet, omdat de duivels u onderworpen zijn; verheugt u, omdat uw namen opgeschreven staan in de hemel."},{"book":"Lucas","chapter":"10","verse":"21","text":"Toen jubelde Hij het uit in den Heiligen Geest, en sprak: Ik dank U, Vader, Heer van hemel en aarde, omdat Gij deze dingen voor wijzen en verstandigen hebt verborgen, en aan kleinen geopenbaard. Ja, Vader, zó is uw welbehagen geweest."},{"book":"Lucas","chapter":"10","verse":"22","text":"Alles is Mij door mijn Vader in handen gegeven; en niemand weet, wie de Zoon is, dan de Vader alleen; of wie de Vader is, dan de Zoon alleen, en hij, wien de Zoon het openbaren wil."},{"book":"Lucas","chapter":"10","verse":"23","text":"Nu wendde Hij Zich tot zijn leerlingen alleen, en sprak: Zalig de ogen, die zien wat gij ziet."},{"book":"Lucas","chapter":"10","verse":"24","text":"Ik zeg u: Vele profeten en koningen wensten te zien wat gij ziet, en ze zagen het niet; te horen wat gij hoort, en ze hoorden het niet."},{"book":"Lucas","chapter":"10","verse":"25","text":"En zie, een wetgeleerde stond op, om Hem op de proef te stellen, en sprak: Meester, wat moet ik doen, om het eeuwige leven te verkrijgen?"},{"book":"Lucas","chapter":"10","verse":"26","text":"Hij zei hem: Wat staat er in de Wet geschreven; wat leest ge daar?"},{"book":"Lucas","chapter":"10","verse":"27","text":"Hij antwoordde: Gij zult den Heer uw God beminnen met heel uw hart, met heel uw ziel, met heel uw kracht, en met heel uw verstand: en uw naaste als uzelf."},{"book":"Lucas","chapter":"10","verse":"28","text":"Hij zei hem: Ge hebt goed geantwoord; doe dit en ge zult leven."},{"book":"Lucas","chapter":"10","verse":"29","text":"Maar daar hij de schijn wilde redden, sprak hij tot Jesus: En wie is mijn naaste?"},{"book":"Lucas","chapter":"10","verse":"30","text":"Jesus hernam, en sprak: Eens reisde een man van Jerusalem naar Jericho, en viel in handen van rovers; ze schudden hem uit, verwondden hem vreselijk, en lieten hem half dood achter."},{"book":"Lucas","chapter":"10","verse":"31","text":"Toevallig kwam een priester die weg langs; hij zag hem, en ging voorbij."},{"book":"Lucas","chapter":"10","verse":"32","text":"Ook een leviet kwam er langs; hij zag hem, en ging voorbij."},{"book":"Lucas","chapter":"10","verse":"33","text":"Maar ook een Samaritaan, die op reis was, kwam voorbij; hij zag hem, en kreeg medelijden."},{"book":"Lucas","chapter":"10","verse":"34","text":"Hij ging er naar toe, verbond zijn wonden, en goot er olie en wijn op; daarna hief hij hem op zijn eigen lastdier, bracht hem naar een herberg, en zorgde voor hem."},{"book":"Lucas","chapter":"10","verse":"35","text":"De volgende dag nam hij twee tienlingen, gaf ze den waard, en zeide: Blijf voor hem zorgen; en wat ge er meer aan besteedt, zal ik u bij mijn terugkomst vergoeden."},{"book":"Lucas","chapter":"10","verse":"36","text":"Wat dunkt u; wie van de drie is de naaste geweest van hem, die in de handen der rovers viel?"},{"book":"Lucas","chapter":"10","verse":"37","text":"Hij sprak: Hij, die hem barmhartigheid bewees. En Jesus zeide hem: Ga, en doe gij evenzo."},{"book":"Lucas","chapter":"10","verse":"38","text":"Op hun reis kwam Hij ook in zeker dorp, waar een vrouw, Marta geheten, Hem in haar huis ontving."},{"book":"Lucas","chapter":"10","verse":"39","text":"Ze had een zuster, Maria genaamd, die mede aan Jesus’ voeten zat, en luisterde naar zijn woord."},{"book":"Lucas","chapter":"10","verse":"40","text":"Maar Marta was druk in de weer met bedienen. Ze kwam er een ogenblik bij staan, en sprak: Heer, is het U onverschillig, dat mijn zuster mij alleen laat bedienen? Zeg haar dus, dat ze me helpt."},{"book":"Lucas","chapter":"10","verse":"41","text":"Maar de Heer gaf haar ten antwoord: Marta, Marta, over veel zijt ge bezorgd en bekommerd."},{"book":"Lucas","chapter":"10","verse":"42","text":"Slechts één ding is noodzakelijk. Maria heeft het beste deel gekozen, dat haar niet zal ontnomen worden."}]}