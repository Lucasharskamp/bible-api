{"data":[{"book":"ያይቆኦቤ ኪኢቶ''","chapter":"4","verse":"1","text":"ዒንሢ ባኣኮ''ይዳ ዓኣ ዖሎና ዑሮ''ና ዓንካፓ ሙኬያዳይ? ዒንሢ ዒኖይዳ ዖልታ ዒንሢ ሱኡኮይዳፓ ዔቄያቱዋዓዳ?"},{"book":"ያይቆኦቤ ኪኢቶ''","chapter":"4","verse":"2","text":"ዒንሢ ኮዓ ባኮ ዴንቂፃ ባሻዛ ዒንሢ ዎላ'' ዖልታኔ፤ ሚርጌና ሱኡካዺ ዴንቆ ባሻዛ ዒንሢ ዎላ'' ዣላኔ፤ ሃሣ ዎላ'' ማርማኔ። ዒንሢ ሺኢጲሢ ሺኢቁዋያ ማዔሢሮ ዒንሢ ኮዓ ባኮ ዴንቁዋሴ።"},{"book":"ያይቆኦቤ ኪኢቶ''","chapter":"4","verse":"3","text":"ዒንሢ ሺኢቄቶዋ ሺኢጲፆኮ ማሂፆ ዒንሢ ዴንቁዋኣሢ' ዒንሢ ሺኢቄ ባኮ ዒንሢ ዎዛሲሢዳ ፔኤሻኒ ፑርታ ማሊሢና ሺኢቃሢሮኬ።"},{"book":"ያይቆኦቤ ኪኢቶ''","chapter":"4","verse":"4","text":"ዒንሢ ሃይ ጉሙርቂፃ ባኣ ዓሳ! ዓጮ'' ናሽካሢ ፆኦሲኮ ሞርኬታሢ ዒንሢ ዔሩዋዓዳ? ዬያሮ ዓጮ'' ናሽካሢ ቢያ ፆኦሲኮ ሞርኬ ማዓኔ።"},{"book":"ያይቆኦቤ ኪኢቶ''","chapter":"4","verse":"5","text":"ሃሣ ጊንሣ ጌኤዦ ማፃኣፖይዳ፦ «ፆኦሲ ዒንሢኮ ዒኖ ጋሮይዳ ጌሤ ዓያና'' ዒዛም ሌሊ ኑ ማዓንዳጉዲ ሚርጌና ኮዓኔ» ጌይንቴሢ ጉሪዳ?"},{"book":"ያይቆኦቤ ኪኢቶ''","chapter":"4","verse":"6","text":"ጌኤዦ ማፃኣፖይዳ፦ «ፆኦሲ ዖቶርቃ ዓሶ ዒፃኔ፤ ሼሌዔ ኮሺ ማዔ ዓሶም ጋዓንቴ ኮሹሞ ዒንጊፆ ዒንጋኔ» ጋዓሢሮ፥ ፆኦሲ ዒንጋ ኮሹሞ ዒንጊፃ ቢያፓ ባሼኬ።"},{"book":"ያይቆኦቤ ኪኢቶ''","chapter":"4","verse":"7","text":"ዬያሮ ፆኦሲም ዓይሢንቲ ዎርቁዋቴ፤ ፃላሄ ጋዓንቴ ዒፂ ማኩዋቴ፤ ዒንሢዳፓኣ ዒዚ ሃካንዳኔ።"},{"book":"ያይቆኦቤ ኪኢቶ''","chapter":"4","verse":"8","text":"ፆኦሲ ባንሢ ዑኩዋቴ፥ ፆኦሲያ ዒንሢ ባንሢ ዑካንዳኔ፤ ዒንሢ ጎሞ ዓሳ! ዒንሢኮ ኩጮ ማስኪ ጌኤሹዋቴ፤ ዒንሢ ሴካ ሃንጋ ጋዓ ዓሳ! ዒኖ ዒንሢኮ ፒዚሱዋቴ።"},{"book":"ያይቆኦቤ ኪኢቶ''","chapter":"4","verse":"9","text":"ሃሣ ዒናፓ ጎኔና ማሊ ሜታዹዋቴ፤ ዖዩዋቴ፤ ሚኢጫ ዒንሢኮ ዬኤፒ ባንሢ፥ ዎዛ'' ዒንሢኮ ዖዪሢ ባንሢ ላኣሚንቶንጎ።"},{"book":"ያይቆኦቤ ኪኢቶ''","chapter":"4","verse":"10","text":"ጎዳሢ ቤርቶይዳ ዒንሢ ቶኦኮ'' ሂርኪዱዋቴ፤ ዒዚያ ዒንሢ ዼ'ጊዳንዳኔ።"},{"book":"ያይቆኦቤ ኪኢቶ''","chapter":"4","verse":"11","text":"ታ ዒሾንሦ! ታ ሚሾንሦ! ሴካና ሃንጋና ዎሊ ዾንኪፖቴ፤ ዓሲ ዾንካ ዓሲ ሃሣ ዓሲዳ ኮይሱዋ ጎይሢና ዎጋ ዓሲ ዎጎ ዾንካኔ፤ ዎጎይዳኣ ዎጋኔ፤ ዎጎይዳ ኔኤኒ ዎጋያ ማዔቶ፥ ዎጌ ኔ ዎጋያ ማዓንዳኣፓዓቴም ዎጌ ኔ ኩኩንሣያቱዋሴ።"},{"book":"ያይቆኦቤ ኪኢቶ''","chapter":"4","verse":"12","text":"ዎጎ ዒንጋሢና ዎጋሢ ፔቴ'' ፆኦዛሢ ሌሊኬ፤ ዻቂሻኒያ ባይዛኒያ ዳንዳዓሢ ዒዛ ሌሊኬ፤ ሂዳዖ ዓሲዳ ኮይሱዋ ጎይሢና ዎጋሢ ኔ ዖናዳይ?"},{"book":"ያይቆኦቤ ኪኢቶ''","chapter":"4","verse":"13","text":"ዒንሢ፦ «ሃኖ''ታቴያ ዚሮ ሜሌ'' ዓጪ ኑ ዓኣዺ ዒኢካ ፔቴ'' ሌዔ ዴዓንዳኔ፤ ኮርሚያ ዑሣ ዓኣዼ ሚኢሼ ዴንቃንዳኔ» ጋዓ ዓሳ ዒ'ንሢ ኮሺ'' ዋይዙዋቴ።"},{"book":"ያይቆኦቤ ኪኢቶ''","chapter":"4","verse":"14","text":"ዓይጎሮ ጌዔቶ ዚሮ ማዓንዳ ባኮ ዒንሢ ዔሩዋሴ፤ ዒንሢኮ ሼምፓሢ ፔቴ''ና ጴዻዖ ባይቃ ሱኡሌጉዴያኬ።"},{"book":"ያይቆኦቤ ኪኢቶ''","chapter":"4","verse":"15","text":"ባሼ ዒንሢ ጋዓንዳያ ኮይሳሢ፦ «ፆኦሲ ጌዔቶ፥ ሃሣ ሼምፓሢ ኑኡኮ ዓኣያ ማዔቶ ሃያንታ ዬያንታ ኑ ማዻንዳኔ» ጌይሢኬ።"},{"book":"ያይቆኦቤ ኪኢቶ''","chapter":"4","verse":"16","text":"ዒንሢ ጋዓንቴ ዬያ ጎዖንዶሢ ሃሺ'' ዒንሢኮ ዓኣ ባኮና ሄርሺንታኔ፤ ዬያጉዴ ሄርሺንታ ቢያ ፑርታኬ።"},{"book":"ያይቆኦቤ ኪኢቶ''","chapter":"4","verse":"17","text":"ዓካሪ ኮሺ ባኣዚ'' ማዺሢ ዔራያታዖ ማዹዋ ዓሢኮ፥ ማዹዋዖ ሃሺ''ፃ ጎሜ ማዓኔ።"}]}