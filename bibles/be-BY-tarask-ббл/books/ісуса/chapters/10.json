{"data":[{"book":"ІСУСА","chapter":"10","verse":"1","text":"Калі Аданісэдэк, цар Ерусалімскі, дачуўся, што Ісус узяў Гай і аддаў яго праклёну, і што гэтак сама зрабіў з Гаем і царом яго, як зрабіў і зь Ерыхонам і царом яго, і што жыхары Гаваона пастанавілі спрымірэнства зь Ізраілем і засталіся сярод іх,"},{"book":"ІСУСА","chapter":"10","verse":"2","text":"тады ён вельмі спалохаўся, бо Гаваон горад вялікі, як адзін з царскіх гарадоў, і большы за Гай, і ўсе жыхары яго людзі адважныя."},{"book":"ІСУСА","chapter":"10","verse":"3","text":"Таму Аданісэдэк, цар Ерусалімскі, паслаў да Гагама, цара Хэўронскага і да Фірама, цара Ярмуцкага, і да Яфія, цара Дахіскага, і да Дэвіра, цара Эглонскага, каб сказаць:"},{"book":"ІСУСА","chapter":"10","verse":"4","text":"прыйдзеце да мяне і памажэце мне пабіць Гаваон за тое, што ён спрымірыўся зь Ісусам і сынамі Ізраілевымі."},{"book":"ІСУСА","chapter":"10","verse":"5","text":"Яны сабраліся, і пайшлі пяць цароў Амарэйскіх: цар Ерусалімскі, цар Хэўронскі, цар Ярмуцкі, цар Эглонскі, яны і ўсё рушэньне іхняе і спыніліся табарам каля Гаваона, каб ваяваць зь ім."},{"book":"ІСУСА","chapter":"10","verse":"6","text":"Жыхары Гаваона паслалі да Ісуса ў табар, у Галгал, сказаць: не адвядзі рукі тваёй ад рабоў тваіх; прыйдзі да нас хутчэй, выратуй нас і дай нам дапамогі; бо сабраліся супроць нас усе цары Амарэйскія, якія жывуць на горах."},{"book":"ІСУСА","chapter":"10","verse":"7","text":"Ісус пайшоў з Галгала сам, і зь ім увесь народ, здольны ваяваць, і ўсе мужчыны адважныя."},{"book":"ІСУСА","chapter":"10","verse":"8","text":"І сказаў Гасподзь Ісусу: ня бойся іх, бо Я аддаў іх у рукі табе: ніхто зь іх ня ўстоіць перад абліччам тваім."},{"book":"ІСУСА","chapter":"10","verse":"9","text":"І прыйшоў на іх Ісус раптоўна, бо ўсю ноч ішоў ён з Галгала."},{"book":"ІСУСА","chapter":"10","verse":"10","text":"Гасподзь наслаў на іх разгубленасьць, калі ўбачылі Ізраільцянаў, і яны пабілі іх у Гаваоне моцным разгромам, і гналі іх па дарозе да ўзвышшаў Вэтарона, і білі іх да Азэка і да Македа."},{"book":"ІСУСА","chapter":"10","verse":"11","text":"А калі яны беглі ад Ізраільцянаў па схіле гары Вэтаронскай, Гасподзь кідаў па іх зь нябёсаў вялікімі камянямі да самага Азэка, і яны гінулі: болей было тых, якія загінулі ад камянёў, чым тых, каго забілі сыны Ізраілевыя мечам."},{"book":"ІСУСА","chapter":"10","verse":"12","text":"Ісус заклікаў Госпада ў той дзень, у які аддаў Гасподзь Амарэяў у рукі Ізраілю, калі пабіў іх у Гаваоне, і яны былі пабітыя перад абліччам сыноў Ізраілевых, і сказаў перад Ізраільцянамі: стой, сонца, над Гаваонам, і месяц, над далінаю Аялонскаю!"},{"book":"ІСУСА","chapter":"10","verse":"13","text":"І спынілася сонца, і месяц стаяў, пакуль народ помсьціў ворагам сваім. Ці ж ня гэта напісана ў кнізе Справядлівага: стаяла сонца сярод неба і не сьпяшалася на захад амаль цэлы дзень?"},{"book":"ІСУСА","chapter":"10","verse":"14","text":"І ня было такога дня ні раней, ні пасьля таго, у які Гасподзь слухаў бы голас чалавечы. Бо Гасподзь змагаўся за Ізраіля."},{"book":"ІСУСА","chapter":"10","verse":"15","text":"Потым вярнуўся Ісус і ўвесь Ізраіль зь ім у табар, у Галгале."},{"book":"ІСУСА","chapter":"10","verse":"16","text":"А тыя пяць цароў уцяклі і схаваліся ў пячоры ў Македзе."},{"book":"ІСУСА","chapter":"10","verse":"17","text":"Калі Ісусу данесьлі і сказалі: «знайшліся пяць цароў, яны хаваюцца ў пячоры ў Македзе»,"},{"book":"ІСУСА","chapter":"10","verse":"18","text":"Ісус сказаў: «прывалеце вялікія камяні да вусьця пячоры і прыстаўце да яе людзей пільнаваць іх;"},{"book":"ІСУСА","chapter":"10","verse":"19","text":"а вы ня спыняйцеся, а перасьледуйце ворагаў вашых і зьнішчайце заднюю частку войска іхняга і не давайце ім уцячы ў гарады іхнія, бо Гасподзь Бог ваш аддаў іх у рукі вашыя»."},{"book":"ІСУСА","chapter":"10","verse":"20","text":"Пасьля таго як Ісус і сыны Ізраілевыя цалкам пабілі іх вельмі вялікім разгромам, і рэшткі іх паўцякалі ў гарады ўмацаваныя,"},{"book":"ІСУСА","chapter":"10","verse":"21","text":"увесь народ вярнуўся ў табар да Ісуса ў Македзе зь мірам, і ніхто з сыноў Ізраілевых не паварушыў языком сваім."},{"book":"ІСУСА","chapter":"10","verse":"22","text":"Тады Ісус сказаў: адчынеце вусьце пячоры і выведзіце да мяне зь пячоры пяці цароў тых."},{"book":"ІСУСА","chapter":"10","verse":"23","text":"Так і зрабілі: вывелі да яго зь пячоры пяці цароў тых: цара Ерусалімскага, цара Хэўронскага, цара Ярмуцкага, цара Ліхіскага і цара Эглонскага."},{"book":"ІСУСА","chapter":"10","verse":"24","text":"Калі вывелі цароў гэтых да Ісуса, Ісус заклікаў усіх Ізраільцян і сказаў правадырам войска, якія хадзілі зь ім: падыдзеце, наступеце нагамі вашымі на шыі царам гэтым. Яны падышлі і наступілі нагамі сваімі на шыі ім."},{"book":"ІСУСА","chapter":"10","verse":"25","text":"Ісус сказаў ім: ня бойцеся і не жахайцеся, будзьце цьвёрдыя і мужныя; бо так зробіць Гасподзь з усімі ворагамі вашымі, зь якімі будзеце ваяваць."},{"book":"ІСУСА","chapter":"10","verse":"26","text":"Потым пакараў іх Ісус і забіў іх і павесіў іх на пяці дрэвах: і віселі яны на дрэвах да вечара."},{"book":"ІСУСА","chapter":"10","verse":"27","text":"А як заходзіла сонца, загадаў Ісус, і зьнялі іх з дрэваў, і кінулі іх у пячору, у якой яны хаваліся, і прывалілі вялікія камяні да вусьця пячоры, якія там да сёньня."},{"book":"ІСУСА","chapter":"10","verse":"28","text":"Таго ж самага дня ўзяў Ісус Макед, і пабіў яго мечам і цара яго, і пракляў іх і ўсё, што дыхала, што было ў ім: нікога не пакінуў, хто б ацалеў; і зрабіў з царом Македскім гэтак сама, як і з царом Ерыхонскім."},{"book":"ІСУСА","chapter":"10","verse":"29","text":"І пайшоў Ісус і ўсе Ізраільцяне зь ім з Македа да Ліўны і ваяваў супроць Ліўны;"},{"book":"ІСУСА","chapter":"10","verse":"30","text":"і аддаў Гасподзь і яе ў рукі Ізраілю, і цара яе, і зьнішчыў яе Ісус мечам і ўсё, што дыхала, што было ў ёй: нікога не пакінуў у ёй, хто б ацалеў, і зрабіў з царом яе гэтак сама, як і з царом Ерыхонскім."},{"book":"ІСУСА","chapter":"10","verse":"31","text":"Зь Ліўны пайшоў Ісус і ўсе Ізраільцяне зь ім да Лахіса і разьмясьціўся каля яго табарам і ваяваў супроць яго;"},{"book":"ІСУСА","chapter":"10","verse":"32","text":"і аддаў Гасподзь Лахіс у рукі Ізраілю, і ўзяў ён яго на другі дзень, і пабіў яго мечам і ўсё, што дыхала, што было ў ім, так як абышоўся зь Ліўнаю."},{"book":"ІСУСА","chapter":"10","verse":"33","text":"Тады прыйшоў на дапамогу Лахісу Гаарм, цар Газэрскі; але Ісус пабіў яго і народ ягоны так, што нікога ў яго не пакінуў, хто б ацалеў."},{"book":"ІСУСА","chapter":"10","verse":"34","text":"І пайшоў Ісус і ўсе Ізраільцяне зь ім з Лахіса да Эглона і разьмясьціўся каля яго табарам і ваявалі супроць яго;"},{"book":"ІСУСА","chapter":"10","verse":"35","text":"і ўзялі яго таго ж самага дня і пабілі яго мечам, і ўсё, што дыхала, што было ў ім у той дзень, пракляў ён, як зрабіў з Лахісам."},{"book":"ІСУСА","chapter":"10","verse":"36","text":"І пайшоў Ісус і ўсе Ізраільцяне зь ім з Эглона да Хэўрона і ваявалі супроць яго;"},{"book":"ІСУСА","chapter":"10","verse":"37","text":"і ўзялі яго і пабілі яго мечам, і цара яго, і ўсе гарады яго, і ўсё, што дыхала, што было ў ім; нікога не пакінуў, хто б ацалеў, як зрабіў ён і з Эглонам: пракляў яго і ўсё, што дыхала, што было ў ім."},{"book":"ІСУСА","chapter":"10","verse":"38","text":"Потым зьвярнуўся Ісус і ўвесь Ізраіль зь ім да Давіра і ваяваў супроць яго;"},{"book":"ІСУСА","chapter":"10","verse":"39","text":"і ўзяў яго і цара яго, і пабілі іх мечам, і праклялі ўсё, што дыхала, што было ў ім: нікога не засталося, хто ацалеў бы; як зрабіў з Хэўронам і з царом яго, так зрабіў з Давірам і царом яго, і як абышоўся зь Ліўнаю і царом яе."},{"book":"ІСУСА","chapter":"10","verse":"40","text":"І пабіў Ісус усю зямлю нагорную, і нізкія мясьціны і зямлю каля гор, і ўсіх цароў іх: нікога не пакінуў, хто ацалеў бы, і ўсё, што дыхала, пракляў, як загадаў Гасподзь Бог Ізраілеў;"},{"book":"ІСУСА","chapter":"10","verse":"41","text":"пабіў іх Ісус ад Кадэс-Варні да Газы і ўсю зямлю Гашэн аж да Гаваона;"},{"book":"ІСУСА","chapter":"10","verse":"42","text":"і ўсіх цароў гэтых і землі іхнія Ісус узяў адным разам, бо Гасподзь Бог Ізраілеў змагаўся за Ізраіля."},{"book":"ІСУСА","chapter":"10","verse":"43","text":"Потым Ісус і ўсе Ізраільцяне зь ім вярнуліся ў табар, у Галгале."}]}