{"data":[{"book":"Ruʼuya ta Yohanna","chapter":"13","verse":"1","text":"Macijin kuwa13.1 Waɗansu rubuce-rubucen hannu na baya-bayan nan suna da Na kuma ne a nan ya tsaya a bakin teku. Sai na ga wata dabba tana fitowa daga teku. Tana da ƙahoni goma da kawuna bakwai, da kuma rawani goma a ƙahoninta, a kowane kai kuwa akwai sunan saɓo."},{"book":"Ruʼuya ta Yohanna","chapter":"13","verse":"2","text":"Dabbar da na gani ta yi kamar damisa, amma tana da ƙafafu kamar na beyar, bakinta kuma ya yi kamar na zaki. Macijin nan ya ba wa dabbar ƙarfinsa da gadon sarautarsa da kuma ikonsa mai girma."},{"book":"Ruʼuya ta Yohanna","chapter":"13","verse":"3","text":"Ɗaya daga cikin kawunan dabbar ya yi kamar yana da raunin da zai iya kashe shi, amma raunin nan da zai iya kashe shi ya riga ya warke. Dukan duniya ta yi mamaki ta kuma bi dabbar."},{"book":"Ruʼuya ta Yohanna","chapter":"13","verse":"4","text":"Mutane suka yi wa macijin sujada domin ya ba wa dabbar ikonsa, suka yi wa dabbar sujada, suka kuma yi tambaya cewa, “Wane ne yake kama da dabban nan? Wa zai iya yaƙe ta?”"},{"book":"Ruʼuya ta Yohanna","chapter":"13","verse":"5","text":"Aka ba wa dabbar baki don ta faɗi kalmomin girman kai da na saɓo ta kuma yi amfani da ikonta har watanni arba’in da biyu."},{"book":"Ruʼuya ta Yohanna","chapter":"13","verse":"6","text":"Ta buɗe bakinta don tă yi wa Allah saɓo, ta kuma ɓata sunansa da kuma mazauninsa da na waɗanda suke zama a sama."},{"book":"Ruʼuya ta Yohanna","chapter":"13","verse":"7","text":"Aka ba ta iko tă yaƙi tsarkaka tă kuma ci nasara a kansu. Aka kuma ba ta iko bisa kowace kabila, jama’a, harshe da kuma al’umma."},{"book":"Ruʼuya ta Yohanna","chapter":"13","verse":"8","text":"Dukan mazaunan duniya za su yi wa dabbar sujada, dukan waɗanda ba a rubuta sunayensu a cikin littafin ran da yake na Ɗan Ragon da aka yanka tun kafin halittar duniya ba.13.8 Ko kuwa rubutacce daga halittar duniya a littafin rai na Ɗan Ragon da aka yanka"},{"book":"Ruʼuya ta Yohanna","chapter":"13","verse":"9","text":"Duk mai kunne ji, bari yă ji."},{"book":"Ruʼuya ta Yohanna","chapter":"13","verse":"10","text":"Duk wanda aka ƙaddara ga bauta,"},{"book":"Ruʼuya ta Yohanna","chapter":"13","verse":"11","text":"Sai na ga wata dabba tana fitowa daga ƙasa. Tana da ƙahoni biyu kamar ɗan rago, amma ta yi magana kamar maciji."},{"book":"Ruʼuya ta Yohanna","chapter":"13","verse":"12","text":"Ta mori dukan ikon dabban nan ta fari a madadinta, ta sa duniya da mazaunanta su yi wa dabba ta farin nan sujada, wadda aka warkar mata da raunin nan da zai iya kashe ta."},{"book":"Ruʼuya ta Yohanna","chapter":"13","verse":"13","text":"Ta kuma yi manyan ayyuka da kuma alamu masu banmamaki, har ta sa wuta ta sauko daga sama zuwa ƙasa a gaban idon mutane."},{"book":"Ruʼuya ta Yohanna","chapter":"13","verse":"14","text":"Saboda alamun nan da aka ba ta iko tă yi a madadin dabban nan ta fari, sai ta ruɗi mazaunan duniya. Ta umarce su su kafa siffa don girmama dabbar da aka ji mata rauni da takobi duk da haka ta rayu."},{"book":"Ruʼuya ta Yohanna","chapter":"13","verse":"15","text":"Aka ba ta iko tă ba da numfashi ga siffar dabban nan ta fari, don tă yi magana tă kuma sa a kashe duk waɗanda suka ƙi yi wa siffar sujada."},{"book":"Ruʼuya ta Yohanna","chapter":"13","verse":"16","text":"Ta kuma tilasta wa kowa, manya da yara, mawadata da matalauta, ’yantattu da bayi, don a yi musu alama a hannun dama ko a goshi,"},{"book":"Ruʼuya ta Yohanna","chapter":"13","verse":"17","text":"don kada kowa yă saya ko yă sayar, sai dai yana da alamar, wadda take sunan dabbar ko kuma lambar sunanta."},{"book":"Ruʼuya ta Yohanna","chapter":"13","verse":"18","text":"Wannan yana bukata hikima. Duk mai hankali, sai yă lissafta lambar dabbar, gama lamban nan ta mutum ne. Lambarta kuwa ita ce 666."}]}