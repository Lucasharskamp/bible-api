{"data":[{"book":"2 Korinćanima","chapter":"3","verse":"1","text":"Počinjemo li to opet sami sebe hvaliti? Ili nam možda za vas, ili od vas, trebaju pisma preporuke?"},{"book":"2 Korinćanima","chapter":"3","verse":"2","text":"Vi ste naša preporuka, upisana u naša srca, koju poznaju i čitaju svi ljudi."},{"book":"2 Korinćanima","chapter":"3","verse":"3","text":"Jasno je da ste vi Kristovo pismo ispisano našom skrbi, ne crnilom, već Duhom živoga Boga, ne na kamenim pločama, već u ljudskim srcima."},{"book":"2 Korinćanima","chapter":"3","verse":"4","text":"U to se pouzdajemo jer imamo čvrsto pouzdanje u Boga po Kristu"},{"book":"2 Korinćanima","chapter":"3","verse":"5","text":"—ali to ne znači da smatramo kako smo sami sposobni išta učiniti. Ne; svaka sposobnost dolazi od Boga."},{"book":"2 Korinćanima","chapter":"3","verse":"6","text":"On nas je osposobio da budemo poslužiteljima njegova Novog saveza. To nije savez pisanih zakona, već savez Duha. Zakon je vodio u smrt, a Sveti Duh daje život."},{"book":"2 Korinćanima","chapter":"3","verse":"7","text":"Sustav Zakona, koji je vodio u smrt, ipak je započeo s takvom slavom da narod nije mogao podnijeti pogled na Mojsijevo lice. Dok im je davao Zakon, njegovo je lice neobično sjalo Božjom slavom, iako je sjaj postupno blijedio."},{"book":"2 Korinćanima","chapter":"3","verse":"8","text":"Neće li onda služba Svetoga Duha sjati još većom slavom?"},{"book":"2 Korinćanima","chapter":"3","verse":"9","text":"Ako je Stari savez, koji je ljude vodio k osudi, bio slavan, još je mnogo slavniji Novi savez, koji ljude dovodi pravednosti."},{"book":"2 Korinćanima","chapter":"3","verse":"10","text":"Ona prva slava nije ni imala sjaja u usporedbi s najuzvišenijom slavom Novoga saveza."},{"book":"2 Korinćanima","chapter":"3","verse":"11","text":"Ako je Stari savez, koji je imao biti ukinut, bio tako pun slave, onda Novi savez, koji ostaje zauvijek, još više njome obiluje."},{"book":"2 Korinćanima","chapter":"3","verse":"12","text":"I zato što imamo takvu nadu vrlo smo hrabri,"},{"book":"2 Korinćanima","chapter":"3","verse":"13","text":"a nismo poput Mojsija, koji je preko lica stavljao pokrivalo da Izraelci ne bi vidjeli tu prolaznu slavu."},{"book":"2 Korinćanima","chapter":"3","verse":"14","text":"Ali i njihov je um otupio tako da je i danas, pri čitanju Staroga zavjeta, zastrt istim pokrivalom te ne razumiju da je Stari savez s Kristom ukinut."},{"book":"2 Korinćanima","chapter":"3","verse":"15","text":"Do danas su im pri čitanju Mojsijevih knjiga srca ostala zastrta tim velom."},{"book":"2 Korinćanima","chapter":"3","verse":"16","text":"Kad se tko obrati od svojih grijeha Gospodinu, pokrivalo se uklanja."},{"book":"2 Korinćanima","chapter":"3","verse":"17","text":"Gospodin je Duh, a gdje god je Duh Gospodnji, ondje je sloboda."},{"book":"2 Korinćanima","chapter":"3","verse":"18","text":"A mi svi otkrivena lica zrcalimo slavu Gospodnju, i kako Duh Gospodnji djeluje u nama, sve se više suobličujemo njegovoj sve sjajnijoj slici."}]}