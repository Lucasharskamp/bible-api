{"data":[{"book":"Mwanduso","chapter":"13","verse":"1","text":"Abulamu kabwela kulawa Misili kengila ubanzi wa Negebu. Kakala na muke wake na vinhu vake vose hamwe na Lutu."},{"book":"Mwanduso","chapter":"13","verse":"2","text":"Abulamu kakala tajili ng'hani. Kakala na fugo na hela na zahabu."},{"book":"Mwanduso","chapter":"13","verse":"3","text":"Kagendelela kugenda kulawa hanhu ha Negebu mbaka Beseli, kafika hanhu hoyakalile kasimika hema baho haichanduso hagati ya Beseli na Ayi,"},{"book":"Mwanduso","chapter":"13","verse":"4","text":"hanhu hoyakalile yazengile lupango. Baho Abulamu kamtambikila Mndewa Mulungu."},{"book":"Mwanduso","chapter":"13","verse":"5","text":"Iviya Lutu yoyagendile na Abulamu, kakala na ng'ombe na ng'hondolo na mahema."},{"book":"Mwanduso","chapter":"13","verse":"6","text":"Isi haiwafaiye wose waidi kukala hamwe kwaviya wakala na fugo nyingi."},{"book":"Mwanduso","chapter":"13","verse":"7","text":"Kwa ivo kulawilila ndwagi hagati ya wadimaji wanyama wa Abulamu na wadimaji wa Lutu. Chipindi icho Wakanaani na Wapelizi wakala wokala muna iisi ija."},{"book":"Mwanduso","chapter":"13","verse":"8","text":"Maabaho Abulamu kamulongela Lutu, “Cheye cha ndugu, sekechigombe, hebu wadimaji wako sekewagombe na wadimaji wangu."},{"book":"Mwanduso","chapter":"13","verse":"9","text":"Lola isi ino yose haulongozi wako, chiigole. Uhahita ukumoso niye nizahita ukulume, hebu uhahita ukulume niye nizahita ukumoso.”"},{"book":"Mwanduso","chapter":"13","verse":"10","text":"Lutu kenula meso yake na kadiwona bawe da lwanda lwa Yoludani, kawona dina mazi ya kufaya chila hanhu, fana viya mgunda wa Mndewa Mulungu na iviya fana isi ya Misili ubanzi wa Soali. Mndewa Mulungu kakala hanayananga mabululu ya Sodoma na Gomola."},{"book":"Mwanduso","chapter":"13","verse":"11","text":"Kwa ivo Lutu kasagula bawe jose da lwanda lwa Yoludani, na kahita ubanzi wa ulawilo wa zua. Ivo waigola."},{"book":"Mwanduso","chapter":"13","verse":"12","text":"Abulamu kakala muna iisi ya Kanaani, mbali Lutu kakala muna yamabululu yaja ya dibawe na kahamila Sodoma."},{"book":"Mwanduso","chapter":"13","verse":"13","text":"Wanhu wa Sodoma wakala weha na wamuhasanya Mndewa Mulungu."},{"book":"Mwanduso","chapter":"13","verse":"14","text":"Abulamu viyakomeleze kwiigola na Lutu, Mndewa Mulungu kamulongela, “Inula chihanga chako ulole banzi zose."},{"book":"Mwanduso","chapter":"13","verse":"15","text":"Isi ino yose yowiiwona, nizakwing'ha weye na welesi wako siku zose."},{"book":"Mwanduso","chapter":"13","verse":"16","text":"Welesi wako wizakuwa fana msanga, habule munhu yondayadahe kuupeta."},{"book":"Mwanduso","chapter":"13","verse":"17","text":"Lelo hita na ukaizunguluke isi ija, kwaviya nizakwing'ha.”"},{"book":"Mwanduso","chapter":"13","verse":"18","text":"Ivo Abulamu kahamiza hema jake, kahita kukala habehi na mibiki mikulu ya Mamule kuja Hebuloni, na uko kamzengela lupango Mndewa Mulungu."}]}