{"data":[{"book":"МАЦЬВЕЯ","chapter":"15","verse":"1","text":"Тады прыходзяць да Ісуса Ерусалімскія кніжнікі і фарысэі і кажуць:"},{"book":"МАЦЬВЕЯ","chapter":"15","verse":"2","text":"навошта вучні Твае парушаюць звычай старцаў? бо ня ўмываюць рук сваіх, калі ядуць хлеб."},{"book":"МАЦЬВЕЯ","chapter":"15","verse":"3","text":"А Ён сказаў ім у адказ: навошта і вы парушаеце запаведзь Божую дзеля звычаю вашага?"},{"book":"МАЦЬВЕЯ","chapter":"15","verse":"4","text":"Бо Бог запаведаў, сказаўшы: шануй бацьку і маці; і: хто ліхасловіць бацьку альбо маці, сьмерцю хай памрэ."},{"book":"МАЦЬВЕЯ","chapter":"15","verse":"5","text":"А вы кажаце: калі хто скажа бацьку альбо маці: «дар Богу - тое, чым бы ты ад мяне карыстаўся»,"},{"book":"МАЦЬВЕЯ","chapter":"15","verse":"6","text":"той можа і не ўшанаваць бацьку альбо маці сваю; такім чынам вы скасавалі запаведзь Божую дзеля звычаю вашага."},{"book":"МАЦЬВЕЯ","chapter":"15","verse":"7","text":"Крывадушнікі! добра прарочыў пра вас Ісая, кажучы:"},{"book":"МАЦЬВЕЯ","chapter":"15","verse":"8","text":"«Набліжаюцца да Мяне людзі гэтыя вуснамі сваімі і шануюць Мяне языком; а сэрца іхняе далёка адлягае ад Мяне;"},{"book":"МАЦЬВЕЯ","chapter":"15","verse":"9","text":"але марна шануюць Мяне, навучаючы вучэньням, запаведзям чалавечым»."},{"book":"МАЦЬВЕЯ","chapter":"15","verse":"10","text":"І паклікаўшы люд, сказаў яму: слухайце і разумейце:"},{"book":"МАЦЬВЕЯ","chapter":"15","verse":"11","text":"ня тое, што ўваходзіць у вусны, апаганьвае чалавека; а што выходзіць з вуснаў, тое апаганьвае чалавека."},{"book":"МАЦЬВЕЯ","chapter":"15","verse":"12","text":"Тады вучні Ягоныя, прыступіўшы, сказалі Яму: ці ведаеш, што фарысэі, пачуўшы слова гэтае, запаняверыліся?"},{"book":"МАЦЬВЕЯ","chapter":"15","verse":"13","text":"А Ён сказаў у адказ: усякая расьліна, якую не Айцец Мой Нябесны пасадзіў, выкараніцца,"},{"book":"МАЦЬВЕЯ","chapter":"15","verse":"14","text":"пакіньце іх: яны - сьляпыя павадыры сьляпых; а калі сьляпы сьляпога вядзе, дык абодва ў яму ўпадуць."},{"book":"МАЦЬВЕЯ","chapter":"15","verse":"15","text":"А Пётр сказаў Яму ў адказ: растлумач нам прытчу гэтую."},{"book":"МАЦЬВЕЯ","chapter":"15","verse":"16","text":"Ісус сказаў: няўжо і вы яшчэ ня маеце разуменьня?"},{"book":"МАЦЬВЕЯ","chapter":"15","verse":"17","text":"ці яшчэ не разумееце, што ўсё, што ўваходзіць у вусны, праходзіць у чэрава і праз кішку выходзіць?"},{"book":"МАЦЬВЕЯ","chapter":"15","verse":"18","text":"а што выходзіць з вуснаў - з сэрца выходзіць; і гэта апаганьвае чалавека;"},{"book":"МАЦЬВЕЯ","chapter":"15","verse":"19","text":"бо з сэрца выходзяць ліхія намыслы, забойствы, пералюбы, распуста, крадзяжы, ілжывыя сьведчаньні, зьнявагі:"},{"book":"МАЦЬВЕЯ","chapter":"15","verse":"20","text":"гэта апаганьвае чалавека; а есьці няўмытымі рукамі - не апаганьвае чалавека."},{"book":"МАЦЬВЕЯ","chapter":"15","verse":"21","text":"І выйшаўшы адтуль, адышоў Ісус у межы Тырскія і Сідонскія."},{"book":"МАЦЬВЕЯ","chapter":"15","verse":"22","text":"І вось, жанчына Хананэянка, выйшаўшы з тых мясьцін, закрычала Яму: памілуй мяне, Госпадзе, Сыне Давідаў, дачку маю цяжка мучыць дэман."},{"book":"МАЦЬВЕЯ","chapter":"15","verse":"23","text":"Але Ён не адказаў ёй ні слова. І вучні Ягоныя, прыступіўшы, прасілі Яго, кажучы: адпусьці яе, бо крычыць за намі."},{"book":"МАЦЬВЕЯ","chapter":"15","verse":"24","text":"А Ён сказаў у адказ: Я пасланы толькі да пагіблых авечак дому Ізраілевага."},{"book":"МАЦЬВЕЯ","chapter":"15","verse":"25","text":"А яна, падышоўшы, кланялася Яму, кажучы: Госпадзе! памажы мне."},{"book":"МАЦЬВЕЯ","chapter":"15","verse":"26","text":"А Ён сказаў у адказ: нядобра - узяць хлеб у дзяцей і кінуць шчанятам."},{"book":"МАЦЬВЕЯ","chapter":"15","verse":"27","text":"Яна ж сказала: так, Госпадзе! але і шчаняты ядуць крошкі, якія падаюць са стала гаспадароў іхніх."},{"book":"МАЦЬВЕЯ","chapter":"15","verse":"28","text":"Тады Ісус сказаў ёй у адказ: жанчына! вялікая вера твая, хай станецца табе, як ты хочаш. І выздаравела яе дачка ў тую ж гадзіну."},{"book":"МАЦЬВЕЯ","chapter":"15","verse":"29","text":"Перайшоўшы адтуль, прыйшоў Ісус да мора Галілейскага і, узышоўшы на гару, сеў там."},{"book":"МАЦЬВЕЯ","chapter":"15","verse":"30","text":"І прыступіла да Яго мноства людзей, маючы з сабою кульгавых, сьляпых, нямых, зьнявечаных і іншых многіх, і паклалі іх да ног Ісусавых; і Ён ацаліў іх,"},{"book":"МАЦЬВЕЯ","chapter":"15","verse":"31","text":"так што людзі зьдзіўляліся, бачачы, як нямыя гавораць, зьнявечаныя здаравеюць, кульгавыя ходзяць і сьляпыя бачаць; і праслаўлялі Бога Ізраілевага."},{"book":"МАЦЬВЕЯ","chapter":"15","verse":"32","text":"А Ісус, паклікаўшы вучняў Сваіх, сказаў ім: шкада Мне людзей, бо ўжо тры дні застаюцца пры Мне, і няма чаго ім есьці; і адпусьціць іх няеўшых не хачу, каб не аслаблі ў дарозе."},{"book":"МАЦЬВЕЯ","chapter":"15","verse":"33","text":"І кажуць Яму вучні Ягоныя: адкуль нам узяць у пустыні столькі хлябоў, каб накарміць столькі людзей?"},{"book":"МАЦЬВЕЯ","chapter":"15","verse":"34","text":"І кажа ім Ісус: колькі ў вас хлябоў? А яны адказалі: сем, і трошкі рыбак."},{"book":"МАЦЬВЕЯ","chapter":"15","verse":"35","text":"І загадаў людзям узьлегчы на зямлю."},{"book":"МАЦЬВЕЯ","chapter":"15","verse":"36","text":"І, узяўшы сем хлябоў і рыбы, узьнёс падзяку, пераламаў і даў вучням Сваім, а вучні - людзям."},{"book":"МАЦЬВЕЯ","chapter":"15","verse":"37","text":"І елі ўсе, і наеліся; і набралі рэшты кавалкаў сем кашоў поўных;"},{"book":"МАЦЬВЕЯ","chapter":"15","verse":"38","text":"А тых, што елі, было чатыры тысячы чалавек, акрамя жанчын і дзяцей."},{"book":"МАЦЬВЕЯ","chapter":"15","verse":"39","text":"І адпусьціўшы народ, Ён увайшоў у лодку і прыбыў у межы Магдалінскія."}]}