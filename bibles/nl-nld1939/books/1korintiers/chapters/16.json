{"data":[{"book":"1 Korintiers","chapter":"16","verse":"1","text":"Wat de collecte betreft ten bate der heiligen, zo moet ook gij doen, zoals ik het in de kerken van Galátië geregeld heb."},{"book":"1 Korintiers","chapter":"16","verse":"2","text":"Op de eerste dag van iedere week moet ieder van u naar vermogen iets terzijde leggen en opsparen, opdat de collecten niet eerst beginnen, als ik kom."},{"book":"1 Korintiers","chapter":"16","verse":"3","text":"Bij mijn komst zal ik dan hen, die gij daarvoor geschikt acht, met brieven naar Jerusalem zenden, om uw liefdegave over te brengen."},{"book":"1 Korintiers","chapter":"16","verse":"4","text":"Is het de moeite waard, dat ik zelf ga, dan kunnen ze met me mee gaan."},{"book":"1 Korintiers","chapter":"16","verse":"5","text":"Ik zal naar u toe komen, wanneer ik Macedónië door ben. Want Macedónië trek ik slechts door;"},{"book":"1 Korintiers","chapter":"16","verse":"6","text":"maar bij u zal ik, zo mogelijk, langer vertoeven, misschien wel de winter doorbrengen, zodat gij me kunt uitrusten, wanneer ik verder reis."},{"book":"1 Korintiers","chapter":"16","verse":"7","text":"Want ik wil u ditmaal niet in het voorbijgaan bezoeken, maar ik hoop enige tijd bij u te blijven, zo de Heer het toelaat."},{"book":"1 Korintiers","chapter":"16","verse":"8","text":"Tot Pinksteren zal ik te Éfese blijven;"},{"book":"1 Korintiers","chapter":"16","verse":"9","text":"want een grote en zware deur staat voor me open, en de tegenstanders zijn velen."},{"book":"1 Korintiers","chapter":"16","verse":"10","text":"Wanneer Timóteus komt, zorgt dan, dat hij zonder vrees bij u kan zijn, want hij verricht ‘s Heren werk, evenals ikzelf."},{"book":"1 Korintiers","chapter":"16","verse":"11","text":"Niemand schiete dus te kort in eerbied voor hem. Doet hem in vrede uitgeleide, opdat hij naar mij heen komt; want ik en de broeders wachten op hem."},{"book":"1 Korintiers","chapter":"16","verse":"12","text":"Wat broeder Apollo betreft, ik heb hem dringend verzocht, naar u heen te gaan tezamen met de broeders; maar hij heeft volstrekt geweigerd, om thans te vertrekken. Hij zal gaan, wanneer het hem gelegen komt."},{"book":"1 Korintiers","chapter":"16","verse":"13","text":"Weest waakzaam, staat vast in het geloof; blijft mannen, weest kloek."},{"book":"1 Korintiers","chapter":"16","verse":"14","text":"Alles geschiede bij u in liefde."},{"book":"1 Korintiers","chapter":"16","verse":"15","text":"Broeders, ik heb u nog iets te verzoeken. Gij weet, dat de familie van Stéfanas de eersteling van Achaja is, en dat ze zich ten dienste der heiligen hebben gesteld."},{"book":"1 Korintiers","chapter":"16","verse":"16","text":"Toont ook gij ontzag voor zulke personen, als aan allen, die met hen meewerken en zwoegen,"},{"book":"1 Korintiers","chapter":"16","verse":"17","text":"Ik verheug me over de aanwezigheid van Stéfanas, Fortunatus en Acháicus; want ze hebben me het gemis van u vergoed,"},{"book":"1 Korintiers","chapter":"16","verse":"18","text":"en mijn geest verkwikt evenals die van u. Waardeert dus zulke mensen."},{"book":"1 Korintiers","chapter":"16","verse":"19","text":"De gemeenten van Azië groeten u. Aquila en Priska met heel de gemeente, die in hun huis vergadert, laten u bijzonder groeten in den Heer."},{"book":"1 Korintiers","chapter":"16","verse":"20","text":"Alle broeders groeten u. Groet elkander met een heilige kus."},{"book":"1 Korintiers","chapter":"16","verse":"21","text":"De groet is van mijn eigen hand: Paulus."},{"book":"1 Korintiers","chapter":"16","verse":"22","text":"Zo iemand den Heer niet liefheeft, hij zij vervloekt. “Marán-Atá”."},{"book":"1 Korintiers","chapter":"16","verse":"23","text":"De genade van onzen Heer Jesus zij met u!"},{"book":"1 Korintiers","chapter":"16","verse":"24","text":"Mijn liefde is met u allen in Christus Jesus."}]}