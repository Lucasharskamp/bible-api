{"data":[{"book":"1 VaKorinde","chapter":"7","verse":"1","text":"Zvino pamusoro pezvinhu zvamakandinyorera, ndinoti: Zvakanaka kuti munhu arege kuwana mukadzi."},{"book":"1 VaKorinde","chapter":"7","verse":"2","text":"Asi nokuda kwoupombwe, murume mumwe nomumwe ngaave nomukadzi wake, nomukadzi mumwe nomumwe ngaave nomurume wake."},{"book":"1 VaKorinde","chapter":"7","verse":"3","text":"Murume ngaape mukadzi wake zvakafanira, uye nomukadzi adarowo kumurume wake."},{"book":"1 VaKorinde","chapter":"7","verse":"4","text":"Muviri womukadzi hauzi wake oga asi kuti ndewomurume wakewo. Zvimwe chetezvo, muviri womurume hauzi wake oga asi kuti ndewomukadzi wakewo."},{"book":"1 VaKorinde","chapter":"7","verse":"5","text":"Musanyimana, kunze kwokunge matenderana uye kwenguva duku, kuti mumbova nenguva yokunyengetera. Mushure mezvo mosanganazve kuitira kuti Satani arege kukuedzai pakusazvidzora kwenyu."},{"book":"1 VaKorinde","chapter":"7","verse":"6","text":"Ndinotaura izvi ndichikutenderai, kwete somurayiro."},{"book":"1 VaKorinde","chapter":"7","verse":"7","text":"Ndinoshuva kuti dai vanhu vose vakaita seni. Asi munhu mumwe nomumwe ane chipo chake chaakapiwa naMwari; mumwe ane chipo ichi mumwe ane icho."},{"book":"1 VaKorinde","chapter":"7","verse":"8","text":"Zvino kune vasina kuwana nechirikadzi ndinoti: Zvakanaka kwavari kuti vasawana, sezvandiri."},{"book":"1 VaKorinde","chapter":"7","verse":"9","text":"Asi kana vasingagoni kuzvidzora, vanofanira kuwana, nokuti zviri nani kuwana pane kutsva."},{"book":"1 VaKorinde","chapter":"7","verse":"10","text":"Kuna vakawana ndinopa murayiro uyu (kwete ini, asi Ishe): Mukadzi ngaarege kuparadzana nomurume wake."},{"book":"1 VaKorinde","chapter":"7","verse":"11","text":"Asi kana akabva, ngaarege kuzowanikwazve, kana kuti ngaayanane nomurume wake. Uye murume haafaniri kuramba mukadzi wake."},{"book":"1 VaKorinde","chapter":"7","verse":"12","text":"Kuna vamwe vose ndinoti (ini kwete Ishe): Kana hama ino mukadzi asingatendi uye mukadzi achida hake kugara naye, haafaniri kumuramba."},{"book":"1 VaKorinde","chapter":"7","verse":"13","text":"Uye kana mukadzi ane murume asingatendi uye murume achida hake kugara naye, haafaniri kumuramba."},{"book":"1 VaKorinde","chapter":"7","verse":"14","text":"Nokuti murume asingatendi anoitwa mutsvene nokuda kwomukadzi wake, uye mukadzi asingatendi anoitwa mutsvene kubudikidza nomurume wake anotenda. Vana venyu vaizova netsvina, asi zvino vava vatsvene."},{"book":"1 VaKorinde","chapter":"7","verse":"15","text":"Asi kana asingatendi akaenda, murege aende hake. Murume kana mukadzi anotenda haana kusungwa pakadai; Mwari akatidana kuti tigare murugare."},{"book":"1 VaKorinde","chapter":"7","verse":"16","text":"Nokuti iwe mukadzi unoziva seiko, kana uchaponesa murume wako? Kana, kuti iwe murume unoziva seiko, kana uchaponesa mukadzi wako?"},{"book":"1 VaKorinde","chapter":"7","verse":"17","text":"Zvisinei hazvo, mumwe nomumwe ngaararame upenyu hwaakagoverwa naIshe uye hwaakadanirwa naMwari. Izvi ndizvo zvandinorayira mukereke yose."},{"book":"1 VaKorinde","chapter":"7","verse":"18","text":"Ko, murume akadanwa atodzingiswa kare here? Ngaarege kuitwa asina kudzingiswa. Ko, murume akadanwa asina kudzingiswa here? Ngaarege kudzingiswa."},{"book":"1 VaKorinde","chapter":"7","verse":"19","text":"Kudzingiswa hakuzi chinhu uye kusadzingiswa hakuzi chinhu. Asi kuchengeta mirayiro yaMwari ndiko kunokosha."},{"book":"1 VaKorinde","chapter":"7","verse":"20","text":"Mumwe nomumwe ngaagare ari zvaakanga ari paakadanwa naMwari."},{"book":"1 VaKorinde","chapter":"7","verse":"21","text":"Wakanga uri muranda here pawakadanwa? Ngazvirege kukudya mwoyo; kunyange zvakadaro, kana uchigona kuva wakasununguka, ita saizvozvo."},{"book":"1 VaKorinde","chapter":"7","verse":"22","text":"Nokuti uyo akadanwa naShe ari muranda, ava akasununguka muna She; zvimwe chetezvo, uyo akanga akasununguka paakadanwa ava muranda waKristu."},{"book":"1 VaKorinde","chapter":"7","verse":"23","text":"Makatengwa nomutengo; musava varanda vavanhu."},{"book":"1 VaKorinde","chapter":"7","verse":"24","text":"Hama, mumwe nomumwe, ngaarambe ari paakadanwa naMwari ari."},{"book":"1 VaKorinde","chapter":"7","verse":"25","text":"Zvino pamusoro pemhandara: Handina murayiro unobva kuna Ishe, asi ndinokuudzai somunhu akapiwa ngoni naShe kuti ave akatendeka."},{"book":"1 VaKorinde","chapter":"7","verse":"26","text":"Nokuda kwenhamo yazvino, ndinofunga kuti zvakanaka kuti munhu agare akadaro."},{"book":"1 VaKorinde","chapter":"7","verse":"27","text":"Wakawana here? Usatsvaka kurambana. Hauna kuwana here? Usatsvaka mukadzi."},{"book":"1 VaKorinde","chapter":"7","verse":"28","text":"Asi kana ukawana, hauna kutadza; asi kana mhandara ikawanikwa haina kutadza. Asi vaya vachawana vachasangana namatambudziko mazhinji muupenyu uye ini handidi kuti musangane nawo."},{"book":"1 VaKorinde","chapter":"7","verse":"29","text":"Zvandinoreva hama dzangu, ndezvokuti nguva ipfupi. Kubva zvino zvichienda mberi vana vakadzi ngavararame savasina;"},{"book":"1 VaKorinde","chapter":"7","verse":"30","text":"vaya vanochema, savasingachemi; vanofara savasingafari; vanotenga chinhu, sokunonzi hachizi chavo;"},{"book":"1 VaKorinde","chapter":"7","verse":"31","text":"navaya vane zvinhu zvenyika ino, savasingabatiriri pazviri. Nokuti nyika ino sezvairi nhasi ichapfuura."},{"book":"1 VaKorinde","chapter":"7","verse":"32","text":"Ndinoda kuti murege kuva nokufunganya. Murume asina kuwana anofunga zvaShe, kuti angafadza Ishe sei."},{"book":"1 VaKorinde","chapter":"7","verse":"33","text":"Asi murume akawana anofunga pamusoro pezvinhu zvenyika ino, kuti angafadza mukadzi wake sei,"},{"book":"1 VaKorinde","chapter":"7","verse":"34","text":"uye zvaanoda zvakapatsanurwa. Mukadzi asina kuwanikwa kana mhandara anofunga nezvaShe: Chinangwa ndechokuzvipira kuna She panyama napamweya. Asi mukadzi akawanikwa anofunga zvenyika ino kuti angafadza murume wake sei."},{"book":"1 VaKorinde","chapter":"7","verse":"35","text":"Ndiri kutaura izvi kuti zvikubatsirei, kwete kuti ndikudzivisei, asi kuti murarame munzira yakarurama muchizvipira kuna She zvizere."},{"book":"1 VaKorinde","chapter":"7","verse":"36","text":"Kana mumwe achifunga kuti ava kuita zvisina kunaka kumhandara yaakatsidzira, uye kana ava namakore akafanira kana achida kumuwana, ngaaite zvaanoda. Haasi kutadza. Vanofanira kuwanana."},{"book":"1 VaKorinde","chapter":"7","verse":"37","text":"Asi uyo munhu anenge azvifunga mupfungwa dzake, asina zvinomumanikidza iye kana achizvidzora, uye kana akatema mumwoyo make kuti haadi kuwana mhandara iyi, murume uyu aitawo chinhu chakanaka."},{"book":"1 VaKorinde","chapter":"7","verse":"38","text":"Saka naizvozvo, uyo anowana mhandara iyi anoitawo zvakanaka, asi uyo asingawani anoita chinhu chakatonakisa."},{"book":"1 VaKorinde","chapter":"7","verse":"39","text":"Mukadzi akasungwa nomurayiro kumurume wake kana achiri mupenyu. Asi kana murume wake akafa, asununguka kuti awanikwe nomurume waanoda, asi anofanira kuva muna She."},{"book":"1 VaKorinde","chapter":"7","verse":"40","text":"Asi mukuona kwangu, angatonyanya kufara kana akagara akadaro, uye ndinofunga kuti neniwo ndino Mweya waMwari."}]}