{"data":[{"book":"Numeri","chapter":"33","verse":"1","text":"Hezvino zvinhanho zvorwendo rwavaIsraeri pavakabuda muIjipiti namapoka avo vachitungamirirwa naMozisi naAroni."},{"book":"Numeri","chapter":"33","verse":"2","text":"Mozisi akanyora zvinhanho zvorwendo rwavo. Urwu ndirwo rwendo rwavo nezvinhanho zvarwo:"},{"book":"Numeri","chapter":"33","verse":"3","text":"VaIsraeri vakasimuka kubva paRamesesi nezuva regumi namashanu romwedzi wokutanga, zuva rakatevera Pasika. Vakafamba vakabuda vasingatyi pamberi pavaIjipita vose,"},{"book":"Numeri","chapter":"33","verse":"4","text":"avo vakanga vachiviga matangwe avo ose, akanga aurayiwa naJehovha pakati pavo; nokuti Jehovha akanga atonga vamwari vavo."},{"book":"Numeri","chapter":"33","verse":"5","text":"VaIsraeri vakabva paRamesesi vakandodzika misasa yavo paSukoti."},{"book":"Numeri","chapter":"33","verse":"6","text":"Vakabva paSukoti vakandodzika misasa yavo paEtamu, mujinga megwenga."},{"book":"Numeri","chapter":"33","verse":"7","text":"Vakabva paEtamu, vakadzokera shure kuPi Hahiroti, nechokumabvazuva kweBhaari Zefoni, vakandodzika misasa yavo pedyo neMigidhori."},{"book":"Numeri","chapter":"33","verse":"8","text":"Vakabva paPi Hahiroti vakapinda nomugungwa vakaenda murenje, uye vakati vafamba mazuva matatu murenje reEtami, vakadzika misasa paMara."},{"book":"Numeri","chapter":"33","verse":"9","text":"Vakabva paMara vakaenda kuErimu, pakanga pane matsime gumi namaviri nemiti yemichindwe makumi manomwe, uye vakadzika misasa ipapo."},{"book":"Numeri","chapter":"33","verse":"10","text":"Vakabva paErimu vakandodzika misasa paGungwa Dzvuku."},{"book":"Numeri","chapter":"33","verse":"11","text":"Vakabva paGungwa Dzvuku vakandodzika misasa muGwenga reSini."},{"book":"Numeri","chapter":"33","verse":"12","text":"Vakabva muGwenga reSini vakandodzika misasa paDhofika."},{"book":"Numeri","chapter":"33","verse":"13","text":"Vakabva paDhofika vakandodzika misasa paArushi."},{"book":"Numeri","chapter":"33","verse":"14","text":"Vakabva paArushi vakandodzika misasa paRefidhimu, apo pakanga pasina mvura yokuti vanhu vanwe."},{"book":"Numeri","chapter":"33","verse":"15","text":"Vakabva paRefidhimu vakandodzika misasa muGwenga reSinai."},{"book":"Numeri","chapter":"33","verse":"16","text":"Vakabva muGwenga reSinai vakandodzika misasa paKibhuroti Hataavha."},{"book":"Numeri","chapter":"33","verse":"17","text":"Vakabva paKibhuroti Hataavha vakandodzika misasa paHazeroti."},{"book":"Numeri","chapter":"33","verse":"18","text":"Vakabva paHazeroti vakandodzika misasa paRitima."},{"book":"Numeri","chapter":"33","verse":"19","text":"Vakabva paRitima vakandodzika misasa paRimoni Perezi."},{"book":"Numeri","chapter":"33","verse":"20","text":"Vakabva paRimoni Perezi vakandodzika misasa paRibhina."},{"book":"Numeri","chapter":"33","verse":"21","text":"Vakabva paRibhina vakandodzika misasa paRisa."},{"book":"Numeri","chapter":"33","verse":"22","text":"Vakabva paRisa vakandodzika misasa paKeherata."},{"book":"Numeri","chapter":"33","verse":"23","text":"Vakabva paKeherata vakandodzika misasa paGomo reSheferi."},{"book":"Numeri","chapter":"33","verse":"24","text":"Vakabva paGomo reSheferi vakandodzika misasa paHaradha."},{"book":"Numeri","chapter":"33","verse":"25","text":"Vakabva paHaradha vakandodzika misasa paMakeroti."},{"book":"Numeri","chapter":"33","verse":"26","text":"Vakabva paMakeroti vakandodzika misasa paTahati."},{"book":"Numeri","chapter":"33","verse":"27","text":"Vakabva paTahati vakandodzika misasa paTera."},{"book":"Numeri","chapter":"33","verse":"28","text":"Vakabva paTera vakandodzika misasa paMitika."},{"book":"Numeri","chapter":"33","verse":"29","text":"Vakabva paMitika vakandodzika misasa paHashimona."},{"book":"Numeri","chapter":"33","verse":"30","text":"Vakabva paHashimona vakandodzika misasa paMoseroti."},{"book":"Numeri","chapter":"33","verse":"31","text":"Vakabva paMoseroti vakandodzika misasa paBhene Jaakani."},{"book":"Numeri","chapter":"33","verse":"32","text":"Vakabva paBhene Jaakani vakandodzika misasa paHori Hagidhigadhi."},{"book":"Numeri","chapter":"33","verse":"33","text":"Vakabva paHori Hagidhigadhi vakandodzika misasa paJotibhata."},{"book":"Numeri","chapter":"33","verse":"34","text":"Vakabva paJotibhata vakandodzika misasa paAbhurona."},{"book":"Numeri","chapter":"33","verse":"35","text":"Vakabva paAbhurona vakandodzika misasa paEzioni Gebheri."},{"book":"Numeri","chapter":"33","verse":"36","text":"Vakabva paEzioni Gebheri vakandodzika misasa paKadheshi, murenje reZini."},{"book":"Numeri","chapter":"33","verse":"37","text":"Vakabva paKadheshi vakandodzika misasa paGomo reHori, kumuganhu weEdhomu."},{"book":"Numeri","chapter":"33","verse":"38","text":"Aroni muprista akakwira muGomo reHori sezvakarayirwa naJehovha, akandofira imomo pazuva rokutanga romwedzi wechishanu wegore ramakumi mana shure kwokubuda kwavaIsraeri muIjipiti."},{"book":"Numeri","chapter":"33","verse":"39","text":"Aroni akanga ava namakore zana namakumi maviri namatatu pakufa kwake paGomo reHori."},{"book":"Numeri","chapter":"33","verse":"40","text":"Mambo weAradhi muKenani, aigara kuNegevhi kweKenani, akanzwa kuti vaIsraeri vari kuuya."},{"book":"Numeri","chapter":"33","verse":"41","text":"Vakabva kuGomo reHori vakandodzika misasa paZarimona."},{"book":"Numeri","chapter":"33","verse":"42","text":"Vakabva paZarimona vakandodzika misasa paPunoni."},{"book":"Numeri","chapter":"33","verse":"43","text":"Vakabva paPunoni vakandodzika misasa paObhoti."},{"book":"Numeri","chapter":"33","verse":"44","text":"Vakabva paObhoti vakandodzika misasa paIye Abharimi, pamuganhu weMoabhu."},{"book":"Numeri","chapter":"33","verse":"45","text":"Vakabva paIyimi vakandodzika misasa paDhibhoni Gadhi."},{"book":"Numeri","chapter":"33","verse":"46","text":"Vakabva paDhibhoni Gadhi vakandodzika misasa paArimoni Dhibhurataimi."},{"book":"Numeri","chapter":"33","verse":"47","text":"Vakabva paArimoni Dhibhurataimi vakandodzika misasa mumakomo eAbharimi, pedyo neNebho."},{"book":"Numeri","chapter":"33","verse":"48","text":"Vakabva pamakomo eAbharimi vakandodzika misasa pamapani eMoabhu pedyo neJorodhani uchibva kuJeriko."},{"book":"Numeri","chapter":"33","verse":"49","text":"Pamapani eMoabhu ipapo vakadzika misasa vakatevedza Jorodhani kubva kuBheti Jeshimoti kusvikira kuAbheri Shitimu."},{"book":"Numeri","chapter":"33","verse":"50","text":"Pamapani eMoabhu pedyo neJorodhani uchibva kuJeriko, Jehovha akati kuna Mozisi,"},{"book":"Numeri","chapter":"33","verse":"51","text":"“Taura kuvaIsraeri uti kwavari: ‘Kana mayambuka Jorodhani mapinda muKenani,"},{"book":"Numeri","chapter":"33","verse":"52","text":"mudzinge vose vanogara munyika imomo pamberi penyu. Muparadze zvifananidzo zvavo zvose zvakavezwa nezvifananidzo zvavo zvakaumbwa, uye muputse nzvimbo dzose dzakakwirira."},{"book":"Numeri","chapter":"33","verse":"53","text":"Mutore nyika iyo mugaremo, nokuti ndakupai nyika iyi kuti ive yenyu."},{"book":"Numeri","chapter":"33","verse":"54","text":"Mugovere nyika nomujenya, maererano nemhuri dzenyu. Mupe vakawanda nhaka huru, uye vashoma muvapewo nhaka duku. Zvose zvichawira kwavari nomujenya zvinofanira kuva zvavo. Muigove zviri maererano namarudzi amadzitateguru enyu."},{"book":"Numeri","chapter":"33","verse":"55","text":"“ ‘Asi kana mukasadzinga vagere munyika iyi, vamunotendera kusara ivavo vachava rukato pamberi penyu neminzwa pamativi enyu. Vachakutambudzai munyika mamugere."},{"book":"Numeri","chapter":"33","verse":"56","text":"Ipapo ndichakuitirai imi zvandakaronga kuvaitira ivo.’ ”"}]}