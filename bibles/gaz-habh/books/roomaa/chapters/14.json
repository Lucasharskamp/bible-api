{"data":[{"book":"Roomaa","chapter":"14","verse":"1","text":"Nama amantiitti dadhabaa taʼe ofitti qabaa; waan wal nama falmisiisu irrattis itti hin murinaa."},{"book":"Roomaa","chapter":"14","verse":"2","text":"Namni tokko akka waan hunda nyaachuu dandaʼu amana; namni amantiin isaa dadhabaa taʼe kaan garuu biqiltuu qofa nyaata."},{"book":"Roomaa","chapter":"14","verse":"3","text":"Namni nyaatu kan hin nyaatin hin tuffatin; inni hin nyaatinis kan nyaatutti hin murin; Waaqni isa ofitti qabeeraatii."},{"book":"Roomaa","chapter":"14","verse":"4","text":"Hojjetaa nama kaaniitti kan murtu ati eenyu? Inni yoo dhaabates yoo kufes gooftaa isaatiif. Waan Gooftaan isa dhaabachiisuu dandaʼuufis ni dhaabata."},{"book":"Roomaa","chapter":"14","verse":"5","text":"Namni tokko akka waan guyyaan tokko guyyaa kaan caaluutti yaada; namni kaan immoo guyyaan hundi tokkuma jedhee yaada. Namni kam iyyuu yaada ofii isaa guutummaatti amanee haa fudhatu."},{"book":"Roomaa","chapter":"14","verse":"6","text":"Namni guyyicha kabaju Gooftaaf jedhee kabaja; kan guyyicha hin kabajnes Gooftaaf jedhee hin kabaju. Kan nyaatu Gooftaaf jedhee nyaata; inni Waaqa galateeffataatii; kan hin nyaannes Gooftaaf jedhee hin nyaatu; Waaqas ni galateeffata."},{"book":"Roomaa","chapter":"14","verse":"7","text":"Nu keessaa namni mataa isaatiif jiraatu, kan mataa isaatiif duʼus hin jiruutii."},{"book":"Roomaa","chapter":"14","verse":"8","text":"Nu yoo jiraanne Gooftaaf jiraanna; yoo duunes Gooftaaf duuna. Kanaafuu yoo jiraannes yoo duunes nu kan Gooftaa ti."},{"book":"Roomaa","chapter":"14","verse":"9","text":"Sababii kanaaf Kiristoos Gooftaa duʼaaleyyiitii fi jiraatoo taʼuuf duʼe; deebiʼees jiraataa taʼe."},{"book":"Roomaa","chapter":"14","verse":"10","text":"Yoos ati maaliif obboleessa keetti murta ree? Yookaan maaliif obboleessa kee tuffatta ree? Nu hundi teessoo murtii Waaqaa dura ni dhaabannaatii."},{"book":"Roomaa","chapter":"14","verse":"11","text":"Kunis:"},{"book":"Roomaa","chapter":"14","verse":"12","text":"Kanaafis tokkoon tokkoon keenya waaʼee mataa keenyaa fuula Waaqaa duratti deebii ni kennina."},{"book":"Roomaa","chapter":"14","verse":"13","text":"Kanaafuu nu walitti muruu haa dhiifnu. Qooda kanaa akka karaa obboleessa keessanii irra gufuu yookaan waan gufachiisu tokko illee hin keenye murteeffadhaa."},{"book":"Roomaa","chapter":"14","verse":"14","text":"Akka wanni ofuma isaatiin xuraaʼaa taʼe tokko iyyuu hin jirre ani karaa Gooftaa Yesuus nan beeka; nan amanas. Nama wanni tokko xuraaʼaadha jedhee yaaduuf garuu wanni sun isaaf xuraaʼaa dha."},{"book":"Roomaa","chapter":"14","verse":"15","text":"Yoo wanni ati nyaattu obboleessa kee miidhe, ati jaalalaan jiraachaa hin jirtu. Ati waan nyaattuun obboleessa kee isa Kiristoos isaaf duʼe hin balleessin."},{"book":"Roomaa","chapter":"14","verse":"16","text":"Kanaafuu wanti isin gaariidha jettan akka arrabsamu hin godhinaa."},{"book":"Roomaa","chapter":"14","verse":"17","text":"Mootummaan Waaqaa qajeelummaa, nagaa fi gammachuu Hafuura Qulqulluun taʼeedha malee waaʼee nyaataa fi dhugaatii mitiitii."},{"book":"Roomaa","chapter":"14","verse":"18","text":"Namni haala kanaan Kiristoosin tajaajilu Waaqa gammachiisaatii; namoota birattis fudhatama argata."},{"book":"Roomaa","chapter":"14","verse":"19","text":"Kanaaf waan nagaa fidu gochuu fi wal ijaaruuf haa tattaaffannu."},{"book":"Roomaa","chapter":"14","verse":"20","text":"Nyaataaf jettee hojii Waaqaa hin balleessin. Nyaanni hundi qulqulluu dha; garuu waan nama biraa gufachiisu kam iyyuu nyaachuun nama tokkoof dogoggora."},{"book":"Roomaa","chapter":"14","verse":"21","text":"Akka obboleessi kee hin gufanneef, foon nyaachuu dhiisuun yookaan daadhii wayinii dhuguu dhiisuun yookaan waan biraa kam iyyuu gochuu dhiisuun gaarii dha."},{"book":"Roomaa","chapter":"14","verse":"22","text":"Kanaafuu ati amantii waan kana irratti qabdu kam iyyuu fuula Waaqaa duratti ofumaa keetii qabaadhu. Namni waan amanee fudhate irratti ofitti hin murre eebbifamaa dha."},{"book":"Roomaa","chapter":"14","verse":"23","text":"Namni shakkii qabu garuu nyaachuun isaa waan amantiin hin taʼiniif yoo nyaate isatti murama; wanni amantiin hin taʼin kam iyyuu cubbuudhaatii."}]}