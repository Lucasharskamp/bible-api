{"data":[{"book":"Mwanduso","chapter":"20","verse":"1","text":"Bulahimu kasegela kahita ubanzi wa Negebu, kakala Gelali hagati ya Kadeshi na Shuli kwa lusita."},{"book":"Mwanduso","chapter":"20","verse":"2","text":"Bulahimu kalonga kuwa Sala kakala lumbu jake. Ivo mfalume Abimeleki wa Gelali kamsola Sala."},{"book":"Mwanduso","chapter":"20","verse":"3","text":"Mbali ichilo Mulungu kamulawilila Abimeleki muna zinzozi na kamulongela, “Kwizadanganika kwaviya kumsola muke ino, yoyamalile kusoligwe.”"},{"book":"Mwanduso","chapter":"20","verse":"4","text":"Mbali Abimeleki hambandame Sala na kalonga, “Mndewa, niye ninoga haulongozi wako! Vino kwizaninanga niye na kabila jangu?"},{"book":"Mwanduso","chapter":"20","verse":"5","text":"Bulahimu mwenyewo kalonga kuwa kakala lumbu jake, Sala iviya kalonga ivo ivo. Nitenda voilondeka na sisang'hane wihi.”"},{"book":"Mwanduso","chapter":"20","verse":"6","text":"Mulungu kamwidika Abimeleki muna zinzozi, “Vinoga, novimanya kuwa yayo youtendile yanoga muumoyo, ivo nikugomesa sekeunitendele uhasanyi na sikulekile umdalise muke iyo."},{"book":"Mwanduso","chapter":"20","verse":"7","text":"Mbali lelo mbweleze muke iyo kwa mulumake, Bulahimu ni mulotezi wa Mulungu nayo kezakutosela, hwizadanganika bule. Mbali one humbweleze, nokuzuma uvimanye kwizadanganika weye na wanhu wako wose.”"},{"book":"Mwanduso","chapter":"20","verse":"8","text":"Imitondo ng'hani Abimeleki kawatanga wasang'hani wake wose na kawalongela mbuli zose zozilawilile, nawo wadumba ng'hani."},{"book":"Mwanduso","chapter":"20","verse":"9","text":"Maabaho Abimeleki kamtanga Bulahimu na kamuuza, “Kuchitendela choni? Nikubananga choni mbaka kunitenda niwe habehi na kutenda uhasanyi niye na ufalume wangu? Kunitendela mbuli za mdukula hazifaya bule kusang'hanigwa.”"},{"book":"Mwanduso","chapter":"20","verse":"10","text":"Abimeleki kamuuza Bulahimu, “Habali kusang'hana ivo?”"},{"book":"Mwanduso","chapter":"20","verse":"11","text":"Bulahimu kamwidika, “Nitenda ivo kwaviya nigesa hanhu hano habule munhu yomdumba Mulungu, iviya mwahadahile kunikoma muladi mumsole muke wangu."},{"book":"Mwanduso","chapter":"20","verse":"12","text":"Iyo kweli ni lumbu jangu. Yeye ni mwana wa tati yangu, mbali siyo mwana wa mami yangu, na nimsola."},{"book":"Mwanduso","chapter":"20","verse":"13","text":"Lusita Mulungu viyanisegeze muna ikaye ya tati yangu na kunigala kuna iisi imwenga, nimulongela muke wangu, ‘One uhanilonda, hohose hondachihite umulongele chila munhu kuwa weye ni lumbu jangu.’ ”"},{"book":"Mwanduso","chapter":"20","verse":"14","text":"Maabaho Abimeleki kambweleza Sala kwa Bulahimu, iviya kamwing'ha ng'hondolo na ng'ombe na watumwa wa chilume na watumwa wa chike."},{"book":"Mwanduso","chapter":"20","verse":"15","text":"Maabaho Abimeleki kamulongela Bulahimu, “Lola isi ino yose yangu, kala hohose houlonda.”"},{"book":"Mwanduso","chapter":"20","verse":"16","text":"Maabaho Abimeleki kamulongela Sala, “Nomwing'ha lumbu jako vihande magana longo va hela, kuwalagusa wose weli hamwe na weye kuwa kunoga haulongozi wa Mulungu. Chila munhu yavimanye kuwa kwabule wihi.”"},{"book":"Mwanduso","chapter":"20","verse":"17","text":"Maabaho Bulahimu kampula Mulungu, na Mulungu kawahonya Abimeleki na muke wake na watumwa wake wa chike, ivo weleka wana."},{"book":"Mwanduso","chapter":"20","verse":"18","text":"Mana Mndewa Mulungu kawatenda wanhu wa kaye ya Abimeleki sekeweleke wana, kwa ichimu cha Sala muke wa Bulahimu."}]}