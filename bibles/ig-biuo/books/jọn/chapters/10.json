{"data":[{"book":"Jọn","chapter":"10","verse":"1","text":"“Nʼezie, nʼezie, agwa m unu, onye ọbụla na-adịghị esite nʼọnụ ụzọ aba nʼọgba atụrụ kama ọ na-arị elu ka o site nʼelu ụlọ ahụ wufee, bụ onye ohi bụrụkwa onye na-apụnara mmadụ ihe."},{"book":"Jọn","chapter":"10","verse":"2","text":"Onye na-esite nʼọnụ ụzọ abanye bụ onye ọzụzụ atụrụ."},{"book":"Jọn","chapter":"10","verse":"3","text":"Onye nche ọnụ ụzọ na-emeghere ya ụzọ, atụrụ ya na-anụkwa olu ya. Ọ na-akpọ atụrụ nke ya aha, ma duru ha pụọ."},{"book":"Jọn","chapter":"10","verse":"4","text":"Mgbe ọ kpọpụtasịrị ndị niile bụ nke ya, ọ na-aga nʼihu ha. Atụrụ ya na-esokwa ya nʼazụ nʼihi na ha maara olu ya."},{"book":"Jọn","chapter":"10","verse":"5","text":"Ha agaghị eso onye ọbịa, kama ha gbaara ya ọsọ. Nʼihi na ha amaghị olu onye ọbịa.”"},{"book":"Jọn","chapter":"10","verse":"6","text":"Jisọs ji ihe yiri ihe gwa ha okwu. Ma ha aghọtaghị ihe ọ nọ na-agwa ha."},{"book":"Jọn","chapter":"10","verse":"7","text":"Ọzọ, Jisọs sịrị, “Nʼezie, nʼezie, ana m agwa unu, mụ onwe m bụ ọnụ ụzọ ọgba atụrụ ahụ."},{"book":"Jọn","chapter":"10","verse":"8","text":"Ndị niile bịara tupu mụ onwe m abịa bụ ndị ohi na ndị na-apụnara mmadụ ihe nʼike. Ụmụ atụrụ aṅakwaghị ha ntị."},{"book":"Jọn","chapter":"10","verse":"9","text":"Mụ onwe m bụ ụzọ. Onye ọbụla sitere na m banye, a ga-azọpụta ya. Ọ ga na-apụ na-abata na-achọtakwa nri."},{"book":"Jọn","chapter":"10","verse":"10","text":"Onye ohi na-abịa naanị ka o zuo ohi, gbuo ma bibiekwa; abịara m ka ha nwe ndụ ma nwebigakwa ya oke."},{"book":"Jọn","chapter":"10","verse":"11","text":"“Mụ onwe m bụ onye ọzụzụ atụrụ ọma. Ezi onye ọzụzụ atụrụ na-atọgbọ ndụ ya nʼihi atụrụ ya."},{"book":"Jọn","chapter":"10","verse":"12","text":"Onye e goro ọrụ, nke na-abụghị onye nche atụrụ, onye atụrụ na-abụghị nke ya, ọ na-ahapụ ha gbaa ọsọ mgbe ọ hụrụ agụ ka ọ na-abịa; mgbe ahụ agụ na-achụso atụrụ ahụ chụsasịa ha."},{"book":"Jọn","chapter":"10","verse":"13","text":"Onye e goro ọrụ na-agbapụ, nʼihi na ọ bụ onye e goro ọrụ, ọ naghị echegbu onwe ya banyere atụrụ ndị ahụ."},{"book":"Jọn","chapter":"10","verse":"14","text":"“Abụ m onye ọzụzụ atụrụ ọma; amaara m atụrụ m, atụrụ nke m makwaara m."},{"book":"Jọn","chapter":"10","verse":"15","text":"Dị ka Nna ahụ maara m, mụ onwe m makwa Nna ahụ. Ana m atọgbọ ndụ m nʼihi atụrụ ahụ."},{"book":"Jọn","chapter":"10","verse":"16","text":"Enwere m ụmụ atụrụ ọzọ ndị na-anọghị nʼọgba atụrụ a. Aghaghị m ịkpọbatakwa ha. Ha onwe ha ga-anụ olu m, a ga-enwekwa otu igwe atụrụ na otu onye ọzụzụ atụrụ."},{"book":"Jọn","chapter":"10","verse":"17","text":"Maka nke a ka Nna jiri hụ m nʼanya, nʼihi na ana m atọgbọ ndụ m, ka m wereghachikwa ya ọzọ."},{"book":"Jọn","chapter":"10","verse":"18","text":"O nweghị onye ọbụla pụrụ ịnara m ya, kama ana m atọgbọ ya nʼike nke onwe m. Enwere m ikike ịtọgbọ ya, nweekwa ikike iwereghachi ya ọzọ. Anatara m iwu a site nʼaka Nna m.”"},{"book":"Jọn","chapter":"10","verse":"19","text":"Ọzọkwa, nkewa batara nʼetiti ndị Juu nʼihi okwu ndị a."},{"book":"Jọn","chapter":"10","verse":"20","text":"Ọtụtụ nʼime ha na-ekwu, “Ọ bụ onye mmụọ ọjọọ na-achị ya, onye isi mebiri. Ọ bara uru ige ya ntị?”"},{"book":"Jọn","chapter":"10","verse":"21","text":"Ma ndị ọzọ na-ekwu, “Okwu ndị a adịghị ka nke onye mmụọ ọjọọ bi nʼime ya. Mmụọ ọjọọ o nwere ike ime ka anya onye kpuru ìsì meghee?”"},{"book":"Jọn","chapter":"10","verse":"22","text":"Nʼoge ahụ, mmemme icheta mgbe e doro ụlọnsọ ukwu ahụ nsọ ruru na Jerusalem. Ọ bụ oge oke oyi,10:22 Nke a bụ mmemme icheta ido nsọ e doro ụlọnsọ ukwu ahụ mgbe e wugharịrị ya nʼihi mmerụ ndị Siria merụrụ ya. E mere ka anyị mata na ọ bụ onye a na-akpọ Antiokus Efifanis merụrụ ụlọnsọ ahụ, mgbe o ji ezi chụọ aja nʼelu ebe ịchụ aja ya, dịka akwụkwọ akụkọ si kọọ ya."},{"book":"Jọn","chapter":"10","verse":"23","text":"ma Jisọs nọ na-ejegharị nʼụlọnsọ ukwu, nʼịba10:23 Maọbụ, mgbe ụlọ Solomọn."},{"book":"Jọn","chapter":"10","verse":"24","text":"Ndị Juu gbara ya gburugburu sị ya, “Ruo ole mgbe ka ị ga-edebe anyị nʼọnọdụ olileanya? Ọ bụrụ na ị bụ Kraịst ahụ, gwaghee anyị ọnụ.”"},{"book":"Jọn","chapter":"10","verse":"25","text":"Jisọs zara ha, “Agwara m unu, ma unu ekweghị. Ọrụ m na-arụ nʼaha Nna m na-agba ama banyere m."},{"book":"Jọn","chapter":"10","verse":"26","text":"Ma unu ekwenyeghị, nʼihi na unu esoghị nʼigwe atụrụ m."},{"book":"Jọn","chapter":"10","verse":"27","text":"Atụrụ m na-anụ olu m. Amaara m ha, ha na-esokwa m."},{"book":"Jọn","chapter":"10","verse":"28","text":"Ana m enye ha ndụ ebighị ebi. Ha agaghị ala nʼiyi. Mmadụ ọbụla enwekwaghị ike ịpụnarị ha nʼaka m."},{"book":"Jọn","chapter":"10","verse":"29","text":"Nna m onye nyere m ha dị ukwuu karịa ihe niile. O nweghị onye nwere ike ịnapụ ha site nʼaka Nna m."},{"book":"Jọn","chapter":"10","verse":"30","text":"Mụ na nna m bụ otu.”"},{"book":"Jọn","chapter":"10","verse":"31","text":"Ndị Juu tụtụlitekwara nkume ọzọ ịtụ ya."},{"book":"Jọn","chapter":"10","verse":"32","text":"Ma Jisọs zara ha, “E zila m unu ọtụtụ ọrụ ọma nke sitere nʼaka Nna m, olee nke unu na-achọ ịtụ m nkume nʼihi ya?”"},{"book":"Jọn","chapter":"10","verse":"33","text":"Ndị Juu zara ya, “Anyị achọghị ịtụ gị nkume nʼihi ọrụ ọma ndị a, kama nʼihi nkwulu na nʼihi na gị bụ mmadụ efu, ma ị na-eme onwe gị Chineke.”"},{"book":"Jọn","chapter":"10","verse":"34","text":"Jisọs zara ha, “Edeghị ya nʼiwu unu, sị, ‘Mụ onwe m sịrị na unu bụ chi’10:34 Abụ 82:6?"},{"book":"Jọn","chapter":"10","verse":"35","text":"Ọ bụrụ na a kpọrọ ndị ahụ nabatara okwu Chineke ‘chi,’ apụghịkwa imebi ihe e dere nʼakwụkwọ nsọ."},{"book":"Jọn","chapter":"10","verse":"36","text":"Unu na-ekwu na onye ahụ Chineke doro nsọ ma zitekwa ya nʼime ụwa na-ekwulu Chineke nʼihi na m sịrị, ‘Abụ m Ọkpara Chineke?’"},{"book":"Jọn","chapter":"10","verse":"37","text":"Unu ekwenyela na m, ma ọ bụrụ na ọ bụghị ọrụ Nna m ka m na-arụ."},{"book":"Jọn","chapter":"10","verse":"38","text":"Ma ọ bụrụ na m na-arụ ya, a sịkwarị na unu ekweghị na m, kwerenụ nʼọrụ ndị a, ka unu nwee ike mata ma ghọtakwa na Nna ahụ nọ nʼime m, mụ onwe m nọkwa nʼime Nna ahụ.”"},{"book":"Jọn","chapter":"10","verse":"39","text":"Ọzọkwa, ha gbalịrị ijide ya ma ọ siri nʼaka ha pụọ."},{"book":"Jọn","chapter":"10","verse":"40","text":"Mgbe ahụ ọ laghachiri azụ nʼofe osimiri Jọdan, bụ ebe Jọn nọrọ na mbụ mee baptizim, ebe ahụ ka ọ nọdụrụ."},{"book":"Jọn","chapter":"10","verse":"41","text":"Ọtụtụ ndị mmadụ bịakwutere ya. Ha na-asị, “Jọn arụghị ọrụ ihe ịrịbama ọbụla, ma ihe niile Jọn kwuru banyere nwoke a bụ eziokwu.”"},{"book":"Jọn","chapter":"10","verse":"42","text":"Ọtụtụ mmadụ kwenyekwara na ya nʼebe ahụ."}]}