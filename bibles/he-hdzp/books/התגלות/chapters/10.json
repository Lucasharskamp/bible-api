{"data":[{"book":"התגלות","chapter":"10","verse":"1","text":"לאחר מכן ראיתי מלאך גיבור אחר יורד מן השמים. הוא היה עטוף בענן, ומעל ראשו מעין קשת; פניו זרחו כשמש, רגליו דמו לעמודי אש"},{"book":"התגלות","chapter":"10","verse":"2","text":"ובידו החזיק ספר קטן פתוח. רגלו הימנית דרכה על הארץ,"},{"book":"התגלות","chapter":"10","verse":"3","text":"והוא קרא קריאה אדירה כשאגת אריה. בתגובה לקריאתו הרימו שבעת הרעמים את קולם והחלו לדבר."},{"book":"התגלות","chapter":"10","verse":"4","text":"בשעה שדיברו שבעת הרעמים רציתי לכתוב את דבריהם, אך שמעתי קול מן השמים שציווה עלי: ”דברי הרעמים הם סוד. אל תעלה אותם על הנייר!“"},{"book":"התגלות","chapter":"10","verse":"5","text":"המלאך הגיבור, שראיתיו עומד על הים ועל הארץ, הרים את יד ימינו כלפי השמים"},{"book":"התגלות","chapter":"10","verse":"6","text":"ונשבע בשמו של החי לנצח, האלוהים אשר ברא את השמים, הארץ, הים ואת כל אשר בהם: ”לא יהיה עיכוב נוסף!"},{"book":"התגלות","chapter":"10","verse":"7","text":"בימי תקיעת המלאך השביעי בשופרו, כאשר יחל לתקוע, יתגלה סודו של אלוהים, כפי שבישר לעבדיו הנביאים.“"},{"book":"התגלות","chapter":"10","verse":"8","text":"הקול אשר שמעתי מן השמים דיבר אלי שנית: ”לך, קח את הספר הקטן ופתוח מיד המלאך שעומד על הים ועל הארץ.“"},{"book":"התגלות","chapter":"10","verse":"9","text":"ניגשתי אליו וביקשתי ממנו את הספר. ”קח ואכול אותו“, אמר לי המלאך. ”בפיך יהיה טעמו כדבש, אך לאחר שתבלע אותו הוא יהיה מר בבטנך!“"},{"book":"התגלות","chapter":"10","verse":"10","text":"לקחתי את הספר מהמלאך ואכלתי אותו. בפי היה טעמו כדבש, אך לאחר שבלעתי אותו כאבה בטני וחשתי במרירות."},{"book":"התגלות","chapter":"10","verse":"11","text":"”עליך לשוב ולנבא על ארצות, עמים, שבטים, שפות ומלכים רבים“, אמר אלי המלאך."}]}