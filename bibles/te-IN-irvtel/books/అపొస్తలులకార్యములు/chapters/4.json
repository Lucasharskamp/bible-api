{"data":[{"book":"అపొస్తలుల కార్యములు","chapter":"4","verse":"1","text":"పేతురు యోహానులు ప్రజలతో మాట్లాడుతూ ఉన్నపుడు యాజకులూ, ద్వారపాలకుల అధికారీ, సద్దూకయ్యులూ వారి దగ్గరికి వచ్చారు."},{"book":"అపొస్తలుల కార్యములు","chapter":"4","verse":"2","text":"వారు యేసుని గూర్చి బోధిస్తూ ఆయన చనిపోయి తిరిగి లేచాడని ప్రకటించడం విని కలవరపడ్డారు."},{"book":"అపొస్తలుల కార్యములు","chapter":"4","verse":"3","text":"వారిని బలవంతంగా పట్టుకుని, సాయంకాలం అయిందని మరునాటి వరకూ వారిని ఖైదులో ఉంచారు."},{"book":"అపొస్తలుల కార్యములు","chapter":"4","verse":"4","text":"కానీ వాక్కు విన్న వారిలో చాలామంది నమ్మారు. వారిలో పురుషుల సంఖ్య దాదాపు ఐదు వేలు."},{"book":"అపొస్తలుల కార్యములు","chapter":"4","verse":"5","text":"మరుసటి రోజు వారి అధికారులూ పెద్దలూ ధర్మశాస్త్ర పండితులూ యెరూషలేములో సమావేశమయ్యారు."},{"book":"అపొస్తలుల కార్యములు","chapter":"4","verse":"6","text":"ప్రధాన యాజకుడైన అన్న, కయప, యోహాను, అలెగ్జాండర్, ప్రధాన యాజకుని బంధువులందరూ వారితో ఉన్నారు."},{"book":"అపొస్తలుల కార్యములు","chapter":"4","verse":"7","text":"వారు పేతురు యోహానులను వారి మధ్యలో నిలబెట్టి, “మీరు ఏ అధికారంతో ఏ నామంలో దీన్ని చేశారు?” అని అడిగారు."},{"book":"అపొస్తలుల కార్యములు","chapter":"4","verse":"8","text":"పేతురు పరిశుద్ధాత్మతో నిండిన వాడై ఇలా అన్నాడు, “ప్రజల అధికారులారా, పెద్దలారా,"},{"book":"అపొస్తలుల కార్యములు","chapter":"4","verse":"9","text":"ఆ కుంటివాడికి చేసిన మంచి పని గురించి, వాడెలా బాగుపడ్డాడని ఇవాళ మమ్మల్ని ప్రశ్నిస్తున్నారు కదా."},{"book":"అపొస్తలుల కార్యములు","chapter":"4","verse":"10","text":"మీరూ, ఇశ్రాయేలు ప్రజలంతా తెలుసుకోవలసింది ఏమంటే, మీరు సిలువ వేసిన, మృతుల్లో నుండి దేవుడు లేపిన నజరేయుడైన యేసుక్రీస్తు నామాన్నే వీడు బాగుపడి మీ ముందు నిలుచున్నాడు."},{"book":"అపొస్తలుల కార్యములు","chapter":"4","verse":"11","text":"ఇల్లు కట్టే మీరు వదిలేసిన రాయి ఆయనే. ఆ రాయి భవనానికి ఆధారశిల అయ్యింది."},{"book":"అపొస్తలుల కార్యములు","chapter":"4","verse":"12","text":"ఎవ్వరివల్లా రక్షణ రాదు. ఈ నామంలోనే మనం రక్షణ పొందాలి గాని, ఆకాశం కింద ఉన్న మనుషుల్లోని మరి ఏ నామంలోనూ రక్షణ పొందలేము.”"},{"book":"అపొస్తలుల కార్యములు","chapter":"4","verse":"13","text":"వారు పేతురు యోహానుల ధైర్యాన్ని చూసి, వారు చదువులేని సామాన్యులని తెలుసుకుని ఆశ్చర్యపడి, వారు యేసుతో ఉండేవారు అని గుర్తించారు."},{"book":"అపొస్తలుల కార్యములు","chapter":"4","verse":"14","text":"బాగుపడ్డ ఆ వ్యక్తి వారితోపాటు నిలబడడం చూసి ఏమీ ఎదురు చెప్పలేకపోయారు."},{"book":"అపొస్తలుల కార్యములు","chapter":"4","verse":"15","text":"అధికారులు సభాస్థలం నుంచి బయటికి వెళ్ళండని వారికి ఆజ్ఞాపించి తమలో తాము ఆలోచన చేసుకుని,"},{"book":"అపొస్తలుల కార్యములు","chapter":"4","verse":"16","text":"‘ఈ మనుషులను మనమేం చేద్దాం? వారిద్వారా గొప్ప అద్భుతం జరిగిందని యెరూషలేములో నివసిస్తున్న వారందరికీ తెలుసు, అది జరగలేదని చెప్పలేం."},{"book":"అపొస్తలుల కార్యములు","chapter":"4","verse":"17","text":"అయినా ఇది జనాల్లోకి యింకా వ్యాపించకుండా, ఇకనుండి ఈ నామంతో ఎవరితోనూ మాట్లాడవద్దని మనం వారిని బెదిరిద్దాం’ అని చెప్పుకున్నారు."},{"book":"అపొస్తలుల కార్యములు","chapter":"4","verse":"18","text":"అప్పుడు వారిని పిలిపించి, “మీరు యేసు నామంలో ఏ మాత్రం మాట్లాడకూడదు, బోధించకూడదు” అని వారికి ఆజ్ఞాపించారు."},{"book":"అపొస్తలుల కార్యములు","chapter":"4","verse":"19","text":"అందుకు పేతురు యోహానులు వారిని చూసి, “దేవుని మాట కంటే మీ మాట వినడం దేవుని దృష్టికి న్యాయమేనా? మీరే చెప్పండి."},{"book":"అపొస్తలుల కార్యములు","chapter":"4","verse":"20","text":"మేమేం చూశామో, ఏమి విన్నామో వాటిని చెప్పకుండా ఉండలేము” అని వారికి జవాబిచ్చారు."},{"book":"అపొస్తలుల కార్యములు","chapter":"4","verse":"21","text":"ప్రజలందరూ జరిగిన దాన్ని గురించి దేవుని కొనియాడుతున్నారు కాబట్టి సభవారు వీరిని ఎలా శిక్షించాలో తెలియక గట్టిగా బెదరించి విడుదల చేశారు."},{"book":"అపొస్తలుల కార్యములు","chapter":"4","verse":"22","text":"అద్భుతంగా బాగుపడిన వాడి వయస్సు నలభై ఏళ్ళు పై మాటే."},{"book":"అపొస్తలుల కార్యములు","chapter":"4","verse":"23","text":"పేతురు యోహానులు విడుదలై తమ సొంతవారి దగ్గరికి వచ్చి, ప్రధాన యాజకులూ పెద్దలూ తమతో చెప్పిన మాటలన్నీ వారికి చెప్పారు."},{"book":"అపొస్తలుల కార్యములు","chapter":"4","verse":"24","text":"వారు విని, ఒకే మనసుతో దేవునికిలా గొంతెత్తి మొరపెట్టారు. ‘ప్రభూ, నీవు ఆకాశాన్నీ భూమినీ సముద్రాన్నీ వాటిలోని సమస్తాన్నీ కలుగజేశావు."},{"book":"అపొస్తలుల కార్యములు","chapter":"4","verse":"25","text":"యూదేతరులు ఎందుకు అల్లరి చేశారు?"},{"book":"అపొస్తలుల కార్యములు","chapter":"4","verse":"26","text":"ప్రభువు మీదా ఆయన క్రీస్తు మీదా భూరాజులు లేచారు,"},{"book":"అపొస్తలుల కార్యములు","chapter":"4","verse":"27","text":"ఏవి జరగాలని నీవు సంకల్పించి ముందుగానే నిర్ణయించావో, వాటన్నిటినీ చేయడానికి నీవు అభిషేకించిన నీ పవిత్ర సేవకుడైన యేసుకు విరోధంగా"},{"book":"అపొస్తలుల కార్యములు","chapter":"4","verse":"28","text":"హేరోదు, పొంతి పిలాతు, యూదేతరులు, ఇశ్రాయేలు ప్రజలతో కలిసి ఈ పట్టణంలో ఒక్కటయ్యారు."},{"book":"అపొస్తలుల కార్యములు","chapter":"4","verse":"29","text":"ప్రభూ, వారి బెదరింపులు గమనించి రోగులను బాగుచేయడానికీ, నీ పవిత్ర సేవకుడైన యేసు నామంలో సూచక క్రియలనూ, మహత్కార్యాలనూ చేయడానికీ నీ చెయ్యి చాపి ఉండగా,"},{"book":"అపొస్తలుల కార్యములు","chapter":"4","verse":"30","text":"నీ సేవకులు బహు ధైర్యంగా నీ వాక్కు బోధించేలా అనుగ్రహించు.’"},{"book":"అపొస్తలుల కార్యములు","chapter":"4","verse":"31","text":"వారు ప్రార్థన చేయగానే వారు సమావేశమై ఉన్న చోటు కంపించింది. అప్పుడు వారంతా పరిశుద్ధాత్మతో నిండిపోయి దేవుని వాక్యాన్ని ధైర్యంగా బోధించారు."},{"book":"అపొస్తలుల కార్యములు","chapter":"4","verse":"32","text":"విశ్వసించిన వారంతా ఏక హృదయం, ఏకాత్మ కలిగి ఉన్నారు. ఎవరూ తన ఆస్తిపాస్తుల్లో ఏదీ తనదని అనుకోలేదు. వారికి కలిగినదంతా సమిష్టిగా ఉంచుకున్నారు."},{"book":"అపొస్తలుల కార్యములు","chapter":"4","verse":"33","text":"అపొస్తలులు గొప్ప ప్రభావంతో ప్రభువైన యేసు పునరుత్థానాన్ని గురించి సాక్షమిచ్చారు. గొప్ప దైవ కృప అందరినీ ఆవరించింది."},{"book":"అపొస్తలుల కార్యములు","chapter":"4","verse":"34","text":"భూములూ ఇళ్ళూ ఉన్నవారంతా వాటిని అమ్మేసి, ఆ డబ్బు అపొస్తలుల పాదాల దగ్గర పెట్టారు."},{"book":"అపొస్తలుల కార్యములు","chapter":"4","verse":"35","text":"వారు ప్రతివారికీ అవసరం చొప్పున పంచి పెట్టారు కాబట్టి వారిలో ఎవరికీ కొదువ లేకపోయింది."},{"book":"అపొస్తలుల కార్యములు","chapter":"4","verse":"36","text":"సైప్రస్ దీవికి చెందిన యోసేపు అనే ఒక లేవీయునికి అపొస్తలులు ‘బర్నబా’ అనే పేరు పెట్టారు. ఆ పేరుకు అర్థం ‘ఆదరణ పుత్రుడు.’"},{"book":"అపొస్తలుల కార్యములు","chapter":"4","verse":"37","text":"ఇతడు తనకున్న పొలం అమ్మేసి ఆ డబ్బు తెచ్చి అపొస్తలుల పాదాల దగ్గర పెట్టాడు."}]}