{"data":[{"book":"Ester","chapter":"6","verse":"1","text":"Den natten kunde kungen inte sova. Han befallde att man skulle ta fram boken med krönikorna och den lästes för kungen. [Här fanns alla domstolsbeslut och viktiga händelser noterade i kronologisk ordning.]"},{"book":"Ester","chapter":"6","verse":"2","text":"Då fann man att det stod skrivet att Mordochaj hade berättat om Bigtan och Teresh [avslöjat deras onda anslag], två av kungens kammarherrar av dem som vaktade dörren, hur de sökte ett tillfälle att lägga sina händer på (döda) kung Ahasveros (Xerxes). [Est 2:21-23]"},{"book":"Ester","chapter":"6","verse":"3","text":"Då frågade kungen: ”Vilken ära och dignitet har getts Mordochaj för detta?” Då svarade kungens tjänare som betjänade honom: ”Ingenting har gjorts för honom.”"},{"book":"Ester","chapter":"6","verse":"4","text":"Då sade kungen: ”Vem befinner sig på gården?”"},{"book":"Ester","chapter":"6","verse":"5","text":"Kungens tjänare svarade honom: ”Titta, Haman står på gården.”"},{"book":"Ester","chapter":"6","verse":"6","text":"Haman kom in och kungen sade till honom: ”Vad ska göras för den man som kungen vill hedra?”"},{"book":"Ester","chapter":"6","verse":"7","text":"Och Haman sade till kungen: ”För den man som kungen vill hedra,"},{"book":"Ester","chapter":"6","verse":"8","text":"ska man ta en kunglig klädnad som kungen har burit och en häst som kungen har ridit på och på vars huvud man har satt en kunglig krona,"},{"book":"Ester","chapter":"6","verse":"9","text":"och låta den kungliga klädnaden och hästen ges i handen till en av kungens noblaste furstar, så att de kan klä mannen som kungen vill hedra med detta och sätta honom på hästryggen och rida genom stadens gator och ropa ut framför honom: Detta är vad man gör med den man som kungen vill hedra!”"},{"book":"Ester","chapter":"6","verse":"10","text":"Då sade kungen till Haman: Skynda dig och ta en kunglig klädnad och en häst som du har sagt och gör detta för juden Mordochaj som sitter i kungens port. Låt inget av det du sagt bli ogjort."},{"book":"Ester","chapter":"6","verse":"11","text":"Då tog Haman den kungliga klädnaden och hästen, klädde Mordochaj och paraderade med honom genom stadens gator och ropade ut: ”Detta är vad man gör med den man som kungen vill hedra!”"},{"book":"Ester","chapter":"6","verse":"12","text":"Efteråt återvände Mordochaj till kungens port. Men Haman skyndade sig hem till sitt hus och sörjde och täckte över sitt huvud."},{"book":"Ester","chapter":"6","verse":"13","text":"Haman redogjorde för sin hustru Zeresh och alla sina vänner om allt som hade drabbat honom."},{"book":"Ester","chapter":"6","verse":"14","text":"Medan de ännu talade kom kungens kammarherrar skyndande för att hämta Haman till banketten som Ester förberett."}]}