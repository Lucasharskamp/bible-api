{"data":[{"book":"ମାର୍କ","chapter":"4","verse":"1","text":"ଜିସୁ ଗାଲିଲି ସାମ୍‌ଦୁର୍‌ ପାଡ଼ି ମାରିଡ଼େସି ଶିକ୍ଷା ସିଦେଙ୍ଗ୍‍ ଆରାମ୍‍ କିତାନ୍, ୱାନି ଲାକ୍‌ତୁ ନାଣ୍ତ ଲୋକୁ ଉଣ୍ତାତାର୍‍ ଆକା, ୱାନ୍‌ ସାମ୍‌ଦୁର୍‌ତୁ ମାର୍‍ଇ ଉନ୍‌ଡ୍ରି ଡଙ୍ଗାଁଦୁ ସଲ୍‌ସି ବାସ୍‌ତାନ୍‌ ମାରି ଲୋକୁ ୱିଜେରେ ସାମ୍‌ଦୁର୍‌ ପାଡ଼ି ତେବାତାର୍‍ ।"},{"book":"ମାର୍କ","chapter":"4","verse":"2","text":"ଜିସୁ କାତାଦାଣ୍ତ୍‍ ଏସୋ ସିକିୟା ସିନିୱାଲେନେ ୱାନ୍‌ ୱାରିଙ୍ଗ୍‌ ଇର୍‌ଆନ୍‌,"},{"book":"ମାର୍କ","chapter":"4","verse":"3","text":"“ୱେଣ୍ତ୍ରୁ, ଅରେନ୍‍ ୱିତୁ ୱିତ୍‍ନିକାନ୍‍ ୱିତ୍‌ତେଙ୍ଗ୍‌ ସତାନ୍‌ ।"},{"book":"ମାର୍କ","chapter":"4","verse":"4","text":"ୱାନ୍‌ କିଡ଼ିଇଦୁ ୱିତୁ ୱିତ୍‍ନିୱାଲେ ଏସ ୱିତୁ ସାରି ପାଡ଼୍‌କାଦୁ ଆର୍‌ତେ ଆକା ପଟିଙ୍ଗ୍‌ ୱାଜି ଆୟାୱିଜୁ ୱିତୁ ତିର୍‍ଏ ।"},{"book":"ମାର୍କ","chapter":"4","verse":"5","text":"ମାରି ଏସ ୱିତୁ ଉଣା ସିକାଲାମାନି ପିଡ଼ିପି ବୁମିଦୁ ଆର୍‌ତାତ୍‌ । ମାରି ନାଣ୍ତ ସିକାଲା ସିଲେତାତ୍‌ ଆକା ୱିତୁ ଦାପ୍ରେ ନେରିତାତ୍‍ ।"},{"book":"ମାର୍କ","chapter":"4","verse":"6","text":"ମାତର୍‌ ୱେଡ଼ା ସତାତ୍‌ ଆକା ଗାଜା ୱେତା ସର୍‌ଆତ୍‌ ମାରି ୱେଲା ଲୋଇ ସାର୍‍ଏତା ମାର୍‌ଆତ୍‌ ଆକା ୱାର୍‍ତା ସର୍‍ଆତ୍‍ ।"},{"book":"ମାର୍କ","chapter":"4","verse":"7","text":"ମାରି ଏସୋ ୱିତୁ ସାମ୍‌କା ଦୁପା ଲୋଇ ଆର୍‌ତାତ୍‌, ମାରି ସାମ୍‍ମାରାକ୍‍ ପିରିତେନୋ ତାମେ ମୁସ୍‌କୁ ତିଗାତେ ମାରି ଆୟା ମାରାତୁ ଉଣ୍ତ୍ରିବା ପାଡ଼ୁ ଆସ୍‍ଏତାତ୍‍ ।"},{"book":"ମାର୍କ","chapter":"4","verse":"8","text":"ମାତର୍‌ ଏସୋ ୱିତୁ ନେଗି ବୁମିଦୁ ଆର୍‌ତାତ୍‌, ଆୟା ବାଡିଦୁ ଗାଜା ଆଜି ପିରିତାଦୋ ତିରିସ୍‌ ଗୁଣୁ, ସାଟେ ଗୁଣୁ ମାରି ସୟେ ଗୁଣୁ ସାନ୍ଦି ପାଡ଼ୁ ଆସ୍‌ତାତ୍‌ ।”"},{"book":"ମାର୍କ","chapter":"4","verse":"9","text":"ଆବେ ଜିସୁ ଇର୍‌ଆନ୍‌, “ଆମାୱାନିଙ୍ଗ୍‌ ୱେନ୍‌ଡ୍ରେଙ୍ଗ୍‌ ଗିତଣିଙ୍ଗ୍‍ମାନେ, ୱାନ୍‌ ୱେନିନ୍‌ ।”"},{"book":"ମାର୍କ","chapter":"4","verse":"10","text":"ଜିସୁ ଅରେନ୍‍ନେ ମାନିୱାଲେ ବାର ଲୋକୁ ଶିଶୁର୍‌ ମାରି ୱାରିୱାଲେ ମାନିଲୋକ ଜିସୁମାନୁ ୱାଜି ୱେନ୍‌ବାତାର୍‌ “ନିନୁ ଏନ୍ଧା କାତାଦାନ୍‍ ମାଟା ୱେର୍‌ସିନି ?”"},{"book":"ମାର୍କ","chapter":"4","verse":"11","text":"ଆବେଟ୍‌ ଜିସୁ ୱାରିଙ୍ଗ୍‌ ଇର୍‌ଆନ୍‌, ମାପୁରୁଦି ରାଜିଦି ମାର୍‍ଗିତି ମାଟା ବୁଜାଦେଙ୍ଗ୍‌ ଉଣ୍ତିଙ୍ଗ୍‌ ମିଙ୍ଗିଁ ବପୁ ପୁଟ୍‍ତାମାନାତ୍‍, ମାତର୍‌ ଆୟା ଆତ୍ରେଣି ଲୋକାଙ୍ଗ୍‌ ଇୟାୱିଜୁ ବିସୟ କାତାଦାନ୍‍ ୱେର୍‌ତେଙ୍ଗ୍‌ ଆଜିନାତ୍‍ ।"},{"book":"ମାର୍କ","chapter":"4","verse":"12","text":"ଆୟା ଉଣ୍ତିଙ୍ଗ୍‌"},{"book":"ମାର୍କ","chapter":"4","verse":"13","text":"ଜିସୁ ମାରି ସିସୁରିଙ୍ଗ୍‌ ଇର୍‌ଆନ୍‌, “ଇୟା କାତା ମିର୍‍ବା ବୁଝାଦେଙ୍ଗ୍‍ ଆଟ୍‍ଇଜିନିଦେର୍‍ ? ଆଇ ୱିଜୁ କାତା ଏଣ୍ତେସ୍‌ ବୁଝାନିଦେର୍‍ ?"},{"book":"ମାର୍କ","chapter":"4","verse":"14","text":"ୱିତ୍‍ନିକାନ୍‍ ୱିତୁ ଅର୍ତାତ୍‍ ମାପୁରୁତି ବାକ୍ୟ ୱିତ୍‍ନାନ୍‍ ।"},{"book":"ମାର୍କ","chapter":"4","verse":"15","text":"ଆମାକାର୍‌ ମାପୁରୁଦି ବାକ୍ୟ ୱେନାର୍‌, ମାତର୍‌ ୱେର୍‍ହି ଦାପ୍ରେନେ ଶୟତାନ୍‍ ୱାନାତ୍‌ ନୋ ୱାରିମାନୁ ୱିତାତିମାନି ବାକ୍ୟଦିଙ୍ଗ୍ ଡଂଆ କିନା ଅନାତ୍‍, ୱାରୁ ସାର୍‍ଦୁ ବାକ୍ୟ ୱିତାତି ବୁମିଦି ୱାଜା ।"},{"book":"ମାର୍କ","chapter":"4","verse":"16","text":"ଆୟାୱାଜା, ଏର୍‌କି ବାକ୍ୟ ୱେର୍‍ଇଦାପ୍ରେ ୱେଡ଼ିକାଦାନ୍‌ ଆକା ୱାରି ମନ୍ ଲୋଇ ଇଡ୍‍ନାର୍‍,"},{"book":"ମାର୍କ","chapter":"4","verse":"17","text":"ମାତର୍‌ ୱାରିମାନୁ ୱେଲା ସାଗ୍‍ଏତ୍‍ଆକା ସାଣେକ୍‍ନେ ତିର୍‍ ତେବାନାର୍‌, ୱେନ୍‌କା ବାକ୍ୟ ଉଣ୍ତିଙ୍ଗ୍‌ ଦୁଃକ୍‌‍ ମାରି ନିଦା ମାଟା ୱାତିଙ୍ଗ୍‍ ଆୟାଦାପ୍ରେ ବିସ୍‍ବାସ୍‍ ଡ଼ିସ୍‍ନାର୍‍, ୱାରୁ ପିଡ଼ିପି ବୁମିଦୁ ଆର୍‍ତିମାନି ୱିତ୍‍ତି ୱିତୁଦି ୱାଜା ।"},{"book":"ମାର୍କ","chapter":"4","verse":"18","text":"ମାରି ଆମାକାର୍‍କି ବାକ୍ୟ ୱେନ୍‍ନାର୍‍, ମାତର୍‌ ଦୁନିଆଦି ସିନ୍ତା, ଡାବୁଙ୍ଗୁଁ ଟାକେଙ୍ଗ୍‍ଣି ମାୟା ମାରି ଆଇ ୱିଜୁ ବିସୟତୁ ଆସା ମନ୍‌ତୁ ଡ଼ୁଗ୍‍ନାଦ ବାକ୍ୟଦିଙ୍ଗ୍‍ ତିଗାନାତ୍‍ ମାରି ଆକା ପାଡ଼ୁ ସିଲିକା ଆନାତ୍‌ । ୱାର୍‍ ସାମ୍‌ ମାରାକା ଲୋଇ ଆର୍‌ତି ୱିଜୁ ୱାଜା ।"},{"book":"ମାର୍କ","chapter":"4","verse":"19","text":"ମାତର୍‍ ଦୁନିଆଦି ସିନ୍ତା, ଦନ୍‍ଲବ୍‍ ମାରି ଆଇ ଆସା ୱାରି ମନ୍‌ତିଙ୍ଗ୍‍ ତିର୍‌ଜିମାନିଙ୍ଗ୍‌ ଆୟା ମାଟା ୱାରିମାନୁ ପିର୍‌ଏତ୍‌ ।"},{"book":"ମାର୍କ","chapter":"4","verse":"20","text":"ମାରି, ଆମାକାର୍‌ କି ବାକ୍ୟ ୱେନାରୋ ଆକା ମନ୍ ଲୋଇ ଇଡ୍‍ନାର୍‍, ୱାର୍‌ ଏନ୍‌ ତିରିସ୍‌ ଗୁଣୁ, ସାଟେ ଗୁଣୁ ମାରି ସହେ ଗୁଣୁ ପାଡ଼ୁ ଆସ୍‌ନାର୍‌ ଆୟା ଲୋକୁ ନେଗି ବୁମିଦୁ ୱିତ୍‍ତି ୱିତୁତି ୱାଜା ।”"},{"book":"ମାର୍କ","chapter":"4","verse":"21","text":"ଜିସୁ, ମାରିଡ଼େସି ୱାରିଙ୍ଗ୍‌ ଇର୍‌ଆନ୍‌, “ଏନ୍‌ ଏସ୍‌କାଙ୍ଗ୍‌ ଇନିକା ଦିୱା କାସିସ୍‍କିଜି ଅଡି ଆଡ୍‍ଗି କି ଖାଟେଲ୍‍ ଆଡ୍‍ଗି ଇଡ୍‌ନାନ୍‌ ? ଆକା ଲୋକୁ ଦିୱା କାସିସ୍‍କିଜି ଦିଆ ଇଡ୍‌ନି ବାଡିଦୁ ଇଡ୍‌ଏର୍‌ ନୋ ?”"},{"book":"ମାର୍କ","chapter":"4","verse":"22","text":"୪:୨୨ ମାତିଉ ୧୦:୨୬; ଲୁକ ୧୨:୨.ଇରିଙ୍ଗ୍‌ ତର୍‍ଇ ଇସାବ୍‌ତାନ୍‌ ଏମେକାବା ମାର୍‍ଗ୍‍ଏତ୍‍; ଆମାକା ମାର୍‍ଗିତା ମାନାତ୍‌, ଆକା ତର୍‍ଦେଙ୍ଗ୍‍ ଇଜିନେ ମାର୍‍ଗିତା ମାନାତ୍‌ ।"},{"book":"ମାର୍କ","chapter":"4","verse":"23","text":"ଜଦି “ଆମାୱାନିଙ୍ଗ୍‌ ୱେନ୍‌ଡ୍ରେଙ୍ଗ୍‌ ଗିତଣିଙ୍ଗ୍‍ମାନେ, ୱାନ୍‌ ୱେନିନ୍‌ ।”"},{"book":"ମାର୍କ","chapter":"4","verse":"24","text":"ଜିସୁ ୱାରିଙ୍ଗ୍‌ ଇର୍‌ଆନ୍‌, “ଇନିକା ୱେନ୍‌ଜିନିଦେର୍‌, ଆୟା ଉଣ୍ତିଙ୍ଗ୍‌ ଜାଗାର୍‌ତା । ମିର୍‌ ଏଣ୍ତେସ୍‌ କିଜି ଆଇ ଲୋକ୍‌ତିଙ୍ଗ୍‌ ଲେକିସ୍‌ କିଜି ସିନିଦେର୍‍, ଆୟାୱାଜା ପ୍ରବୁ ମିଙ୍ଗିଁ ନାଣ୍ତ ଲେକିସ୍‌ କିଜି ସିନାନ୍‍ ।"},{"book":"ମାର୍କ","chapter":"4","verse":"25","text":"୪:୨୫ ମାତିଉ ୧୩:୧୨; ୨୫:୨୯; ଲୁକ ୧୯:୨୬.ଏମେ ଲୋକ୍‍ତିନ୍ଧି ମାନାତ୍‌, ୱାନିଙ୍ଗ୍‌ ପୁଟ୍‍ନାତ୍‍; ମାରି ଆମାୱାନିନ୍ଧି ସିଲେତ୍‌, ୱାନିବାନୁ ଆମାକା ମାନାତ୍‌, ଆକାବା ମାପୁରୁ ୱାନିମାଣ୍‌କୁ ଅନାନ୍‍ ।”"},{"book":"ମାର୍କ","chapter":"4","verse":"26","text":"ଜିସୁ ମାରିଡ଼େସି ଇର୍‌ଆନ୍‌, “ମାପୁରୁତି ରାଜି ଇୟାୱାଜା । ଅରେନ୍‍ ଲୋକୁ ନିଜେଦି ବୁମିଦୁ ୱିତୁ ୱିତ୍‍ନାନ୍‍;"},{"book":"ମାର୍କ","chapter":"4","verse":"27","text":"ୱାଣ୍ତ୍‍ରୁ ନାଡ଼ା ସୁଜ୍‍ନାନ୍‍ ମାରି ୱେଡ଼େ ନିଂନାନ୍‍, ମାରି ଆୟା ୱିତୁ ଏଣ୍ତେସ୍‌ ଗାଜା ଆତାଦୋ ପିର୍‍ତାତ୍‍, ଆକା ୱାନ୍‌ ନେସ୍‌ଏପ୍‌ ।"},{"book":"ମାର୍କ","chapter":"4","verse":"28","text":"ବୁମି ନିଜେ ପାଡ଼ୁ ତାପିସ୍‍କିନାତ୍‍, ଆଗ୍‌ଡ଼ି ଆକୁ, ୱେନ୍‌କା ସେରେନ୍‍, ତାନି ୱେନ୍‌କା ସେରେନ୍‍ତୁ ବର୍ତି ପାଡ଼୍‍କୁ ।"},{"book":"ମାର୍କ","chapter":"4","verse":"29","text":"ଆବେଟ୍‌ ସେରେନ୍‍ ପାଣ୍ତିତି ଦାପ୍ରେ ୱାନ୍‌ ଡେରେଙ୍ଗ୍‍ କୁଲିଙ୍ଗ୍‍ ଆତେ ଇଜି କଏର୍‌ଙ୍ଗୁଁ ଆସ୍‍ନା ସନାନ୍‌ ।"},{"book":"ମାର୍କ","chapter":"4","verse":"30","text":"“ଜିସୁ ମାରି ଇର୍‌ଆନ୍‌, ମାଡୁ ମାପୁରୁଦି ରାଜିଦିଙ୍ଗ୍‍ ଆମାତାନିୱାଲେ ତୁସ୍‍ନାଟ୍‍ ?” ବା ଇକା ଏମେ କାତା ୱେର୍‌ସି ଆକା ବୁଝାକିନାଟ୍‍ ?"},{"book":"ମାର୍କ","chapter":"4","verse":"31","text":"ମାପୁରୁଦି ରାଜି ଆକା ଉଣ୍ତ୍ରି ସାର୍‍ସୁ ପାଡ଼ୁଦି ୱାଜା; ବୁମିଦୁ ୱିତ୍‍ତିୱାଲେ ଆକା ଦୁନିଆଦି ୱିତୁ ପାଡ୍‍କାଣ୍‍ ଇସ୍ରିକାତ୍‍,"},{"book":"ମାର୍କ","chapter":"4","verse":"32","text":"ମାତର୍‌ ୱିତ୍‍ତି ୱେନ୍‌କା ଆକା ପିର୍‌ଜି ନିଂଇନାଦ ୱିଜୁ କୁସେଙ୍ଗାଁ ମାଣ୍‌କୁ ପେରିକାତ୍‍ ଆନାତ୍‌, ମାରି ତାନି କମେଙ୍ଗ୍‍ ଇୟାୱାଜା ପେରିକେଙ୍ଗ୍‌ ଆନେ ଯେ, ବାଦଡ଼୍‍ତି ପଟିଙ୍ଗ୍‌ ମାରାତି ସିତ୍‍ଡ଼ିଦୁ ତେବାଦେଙ୍ଗ୍‍ ଆଟ୍‌ନେ ।"},{"book":"ମାର୍କ","chapter":"4","verse":"33","text":"ଜିସୁ ଇୟାୱାଜା ନାଣ୍ତ କାତାଦାନ୍‍ ଲୋକା ବୁଜାନି ଶକ୍ତି ଇସାବ୍‌ତାନ୍‌ ୱାରିମାନୁ ବାକ୍ୟ ୱେର୍‌ସି ମାର୍‌ଆନ୍‌,"},{"book":"ମାର୍କ","chapter":"4","verse":"34","text":"ଜିସୁ କାତା ଇନ୍‍ଏଣ୍ତା ଇନିକାବା ଲୋକାଙ୍ଗ୍‌ ଇନ୍‍ଏଜି ମାର୍‌ଆନ୍‌ । ମାତର୍‌ ଜିସୁ ଆଇ ଲୋକୁ ସିଲିୱାଲେ ୱାନି ସିସୁରିଙ୍ଗ୍‌ ୱିଜୁମାଟା ବୁଝାକିଜି ମାର୍‌ଆନ୍‌ ।"},{"book":"ମାର୍କ","chapter":"4","verse":"35","text":"ଆୟା ନାଣ୍ଡିଙ୍ଗ୍ ମିଲିମିଲିକା ଜିସୁ ସିସୁରିଙ୍ଗ୍‌ ଇର୍‌ଆନ୍‌, “ରାଦୁ, ସାମ୍‌ଦୁର୍‌ତୁ ଆୟା ପାଡ଼ି ସନାଟ୍‌ ।”"},{"book":"ମାର୍କ","chapter":"4","verse":"36","text":"ଆବେଟ୍‌ ୱାନି ସିସୁର୍‍ ଲୋକାଙ୍ଗ୍‌ ଡ଼ିସ୍‍ତାରୋ, ଜିସୁ ଆଗ୍‌ଡ଼ି ଆମା ଡଙ୍ଗାଁଦୁ ବାସ୍ତା ମାର୍‌ଆନ୍‌ ଆବେ ୱାର୍‌ ଏକ୍‍ତାର୍‍ ମାରି ଜିସୁଙ୍ଗୁଁ ଅର୍‌ସେ ଅତାର୍‍, ମାରି ଆବେ ଆଇ ଡଙ୍ଗ୍‍ଗେଙ୍ଗ୍‍ ବା ମାର୍‍ହେ ।"},{"book":"ମାର୍କ","chapter":"4","verse":"37","text":"ଆୟାୱେନ୍‌କା ସାମ୍‌ଦୁର୍‌ତୁ ଉଣ୍ତ୍ରି ଗାଲିପିରୁ ୱାତାତ୍‍, ମାରି ଉଲ୍‍କା ଏର୍‌ ଆଟ୍‍ତେଆକା ଡଙ୍ଗାଁଦୁ ଏରୁ ପୁରୁନ୍‌ ଆଦେଙ୍ଗ୍‌ ଆରାମ୍‍ଆତେ ।"},{"book":"ମାର୍କ","chapter":"4","verse":"38","text":"ଜିସୁ ଜାହାଜ୍‌ଦି ଲୋଇ ଉନ୍‌ଡ୍ରି ବାକ୍‌ରାଦି ୱେନ୍‌କା ତରନ୍‌ ସର୍‍ଆନ୍‍ନୋ ତାଲା ଟାଟ୍‍ନି ପିଡା ତାଲାଆଡ୍‍ଗି ଇଟ୍‍ଟାନ୍‍ନୋ ଶୁଜ୍‍ଜିମାର୍‍ଆନ୍‍; ସିସୁର୍‌ ଜିସୁଙ୍ଗୁଁ ନିକ୍‍ସି ଇର୍ହାର୍‌, “ଏ ଗୁରୁ, ମାପ୍‌ ସାତାପ୍‌, ନିନ୍‌ ଇନିକା ଅଡ଼୍‍ବିଇ ନୋ ?”"},{"book":"ମାର୍କ","chapter":"4","verse":"39","text":"ଆବେଟ୍‌ ଜିସୁ ନିଂଇତାନ୍‍ନୋ ଗାଲିଦିଙ୍ଗ୍‍ ଆଦ୍‌ରିସ୍‌ କିଜି ଉଲକାଏର୍‍ତିଙ୍ଗ୍‍ ଇର୍‌ଆନ୍‌, “ତିର୍‌ ଆଆ” ତେବାଆ । ଆବେଟ୍‌ ଗାଲି ଉଣାଆତାତ୍‍ ମାରି ୱିଜୁ ତିର୍‍ଆତାତ୍‍ ।"},{"book":"ମାର୍କ","chapter":"4","verse":"40","text":"ଆୟାୱେନ୍‌କା ଜିସୁ ସିସୁରିଙ୍ଗ୍‌ ଇର୍‌ଆନ୍‌, “ମିର୍‌ ଇନ୍‍ଦାନିଙ୍ଗ୍‍ ନିସା ତିଲାଜିନିଦେର୍‍ ? ଇକା ଇନିକା ! ଇୟାସାନ୍ଦି ମି ବିସ୍‌ବାସ୍‌ ସିଲେତ୍‌ ନୋ ?”"},{"book":"ମାର୍କ","chapter":"4","verse":"41","text":"ଆବେଟ୍‌କୁ ସିସୁର୍‌ ନାଣ୍ତ ତିଲାତାରୋ ୱାରି ୱାରି ଲୋଇ ୱାର୍‌ଗିଜି ସାତାର୍‌, “ଇୟା ଲୋକ୍‍ ଏନ୍‍ ଜେ, ଗାଲି ନି ଏରୁ ବା ୱାନି ମାଟା ମାନାନେ ?”"}]}