{"data":[{"book":"१ थिस्सलुनीकियों","chapter":"5","verse":"1","text":"पर हे भाऊवों अऊर बहिनों, येकी जरूरत नहाय कि समयो अऊर कालो को बारे म तुम्हरो जवर कुछ लिख्यो जाये।"},{"book":"१ थिस्सलुनीकियों","chapter":"5","verse":"2","text":"५:२ मत्ती २४:४३; लूका १२:३९; २ पतरस ३:१०कहालीकि तुम खुद ठीक जानय हय कि जसो रात ख चोर आवय हय, वसोच प्रभु को दिन आवन वालो हय।"},{"book":"१ थिस्सलुनीकियों","chapter":"5","verse":"3","text":"जब लोग कहत होना, “शान्त अऊर सुरक्षित हय, अऊर कुछ डर नहाय,” त उन पर अचानक नाश आय पड़ेंन, जो तरह गर्भवती पर दु:ख तकलीफ; अऊर हि कोयी रीति सी नहीं बचेंन।"},{"book":"१ थिस्सलुनीकियों","chapter":"5","verse":"4","text":"पर हे भाऊवों अऊर बहिनों, तुम त अन्धारो म नहाय कि ऊ दिन तुम पर चोर जसो आवय हय वसो अचानक आयेंन।"},{"book":"१ थिस्सलुनीकियों","chapter":"5","verse":"5","text":"कहालीकि तुम सब प्रकाश को लोग अऊर दिन को लोग आय; हम नहीं रात को आय, नहीं अन्धारो को आय।"},{"book":"१ थिस्सलुनीकियों","chapter":"5","verse":"6","text":"येकोलायी हम दूसरों को जसो सोतो नहीं रहे, पर जागतो अऊर सावधान रहे।"},{"book":"१ थिस्सलुनीकियों","chapter":"5","verse":"7","text":"कहालीकि जो सोवय हंय हि रातच ख सोवय हंय, कहालीकि जो सोवय हंय नशा म चुर होवय हंय।"},{"book":"१ थिस्सलुनीकियों","chapter":"5","verse":"8","text":"५:८ इफिसियों ६:१३-१७पर हम जो दिन को आय, विश्वास अऊर प्रेम को झिलम पहिन क अऊर उद्धार को आशा को टोपी पहिन क सावधान रहो।"},{"book":"१ थिस्सलुनीकियों","chapter":"5","verse":"9","text":"कहालीकि परमेश्वर न हम्ख गुस्सा को लायी नहीं, पर येकोलायी चुन्यो हय कि हम अपनो प्रभु यीशु मसीह को द्वारा उद्धार प्राप्त करे।"},{"book":"१ थिस्सलुनीकियों","chapter":"5","verse":"10","text":"यीशु हमरो लायी यो वजह मरयो कि हम चाहे जागतो हो चाहे मरयो हो, सब मिल क ओकोच संग जीये।"},{"book":"१ थिस्सलुनीकियों","chapter":"5","verse":"11","text":"यो वजह एक दूसरों ख प्रोत्साहन देवो अऊर एक दूसरों की मदत को कारण बनो, जसो कि तुम करय भी हय।"},{"book":"१ थिस्सलुनीकियों","chapter":"5","verse":"12","text":"हे भाऊवों अऊर बहिनों, हम तुम सी बिनती करजे हंय कि जो तुम म मेहनत करय हंय, अऊर प्रभु म तुम्हरो अगुवा हंय, अऊर तुम्ख शिक्षा देवय हंय, उन्को सम्मान करो।"},{"book":"१ थिस्सलुनीकियों","chapter":"5","verse":"13","text":"अऊर उन्को काम को वजह प्रेम को संग उन्ख बहुतच आदर को लायक समझो। आपस म मेल मिलाप सी रहो।"},{"book":"१ थिस्सलुनीकियों","chapter":"5","verse":"14","text":"हे भाऊवों अऊर बहिनों, हम तुम्ख इशारा देजे हंय कि जो आलसी हय उन्ख बिनती करजे हय, कायरो ख हिम्मत देवो, कमजोरों ख सम्भालो, सब को तरफ सहनशीलता दिखावो।"},{"book":"१ थिस्सलुनीकियों","chapter":"5","verse":"15","text":"सावधान! कोयी दूसरों सी बुरायी को बदला बुरायी मत करो; पर हमेशा भलायी करन पर तैयार रहो, आपस म अऊर सब सी भी भलायीच की बाते करो।"},{"book":"१ थिस्सलुनीकियों","chapter":"5","verse":"16","text":"हमेशा खुश रहो।"},{"book":"१ थिस्सलुनीकियों","chapter":"5","verse":"17","text":"लगातार प्रार्थना म लग्यो रहो।"},{"book":"१ थिस्सलुनीकियों","chapter":"5","verse":"18","text":"हर परिस्थिति म परमेश्वर को धन्यवाद करो।"},{"book":"१ थिस्सलुनीकियों","chapter":"5","verse":"19","text":"पवित्र आत्मा की आगी ख मत बुझावो।"},{"book":"१ थिस्सलुनीकियों","chapter":"5","verse":"20","text":"परमेश्वर को तरफ सी आवन वालो सन्देश ख मत धिक्कारो।"},{"book":"१ थिस्सलुनीकियों","chapter":"5","verse":"21","text":"सब बातों ख परखो; जो अच्छी हय ओख पकड़्यो रहो।"},{"book":"१ थिस्सलुनीकियों","chapter":"5","verse":"22","text":"सब तरह की बुरायी सी बच्यो रहो।"},{"book":"१ थिस्सलुनीकियों","chapter":"5","verse":"23","text":"शान्ति को परमेश्वर खुदच तुम्ख पूरो रीति सी पवित्र करे; अऊर तुम्हरी आत्मा अऊर जीव अऊर शरीर हमरो प्रभु यीशु मसीह को आवन तक पूरो निर्दोष अऊर सुरक्षित रहे।"},{"book":"१ थिस्सलुनीकियों","chapter":"5","verse":"24","text":"तुम्हरो बुलावन वालो विश्वास लायक हय, अऊर ऊ असोच करेंन।"},{"book":"१ थिस्सलुनीकियों","chapter":"5","verse":"25","text":"हे भाऊवों अऊर बहिनों, हमरो लायी प्रार्थना करो।"},{"book":"१ थिस्सलुनीकियों","chapter":"5","verse":"26","text":"सब भाऊवों अऊर बहिनों ख परमेश्वर को पवित्र प्रेम सी नमस्कार करो।"},{"book":"१ थिस्सलुनीकियों","chapter":"5","verse":"27","text":"मय तुम्ख प्रभु को अधिकार सी तुम्ख बिनती करू हय कि या चिट्ठी सब विश्वासियों ख पढ़ क सुनायो जाये।"},{"book":"१ थिस्सलुनीकियों","chapter":"5","verse":"28","text":"हमरो प्रभु यीशु मसीह को अनुग्रह तुम पर होतो रहे।"}]}