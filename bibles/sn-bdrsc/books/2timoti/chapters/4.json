{"data":[{"book":"2 Timoti","chapter":"4","verse":"1","text":"Ndinokurayira pamberi paMwari naKristu Jesu, achatonga vapenyu navakafa uye pamusoro pokuonekwa kwake noushe hwake kuti:"},{"book":"2 Timoti","chapter":"4","verse":"2","text":"Paridza shoko; ugare wakagadzirira panguva yakafanira kunyange isakafanira; rayira, tsiura, uye ukurudzire nomwoyo murefu zvikuru uye nokudzidzisa zvakanaka."},{"book":"2 Timoti","chapter":"4","verse":"3","text":"Nokuti nguva ichasvika vanhu pavacharamba kuteerera dzidziso yakarurama. Asi vachida zvinovafadza ivo, vachazviunganidzira vadzidzisi vazhinji kuti vadzidzise zvinodiwa nenzeve dzavo."},{"book":"2 Timoti","chapter":"4","verse":"4","text":"Vachafuratidza nzeve dzavo kuchokwadi uye vachatsaukira kungano."},{"book":"2 Timoti","chapter":"4","verse":"5","text":"Asi iwe, usvinure pazvinhu zvose, tsungirira pamatambudziko, uite basa romuvhangeri, uite mabasa ose oushumiri hwako."},{"book":"2 Timoti","chapter":"4","verse":"6","text":"Nokuti ini ndava kutodururwa sechipiriso chinonwiwa, uye nguva yangu yokuenda yasvika."},{"book":"2 Timoti","chapter":"4","verse":"7","text":"Ndarwa kurwa kwakanaka, ndapedza nhangemutange yangu, ndachengeta kutenda kwangu."},{"book":"2 Timoti","chapter":"4","verse":"8","text":"Zvino ndakachengeterwa korona yangu yokururama, yandichapiwa, naIshe, mutongi akarurama pazuva iro, uye kwete ini ndoga, asiwo nokuna vose vanoshuva kuonekwa kwake."},{"book":"2 Timoti","chapter":"4","verse":"9","text":"Ita napaunogona napo pose kuti ukurumidze kuuya kwandiri,"},{"book":"2 Timoti","chapter":"4","verse":"10","text":"nokuti Dhemasi akada nyika yazvino, akandisiya akaenda kuTesaronika. Kiresenzi akaenda kuGaratia, uye Tito akaenda kuDharimatia."},{"book":"2 Timoti","chapter":"4","verse":"11","text":"Ruka oga ndiye aneni. Tora Mako uuye naye, nokuti anondibatsira kwazvo paushumiri hwangu."},{"book":"2 Timoti","chapter":"4","verse":"12","text":"Ndakatuma Tikikasi kuEfeso."},{"book":"2 Timoti","chapter":"4","verse":"13","text":"Paunouya, uuye nejasi randakasiya naKapasi paTiroasi, uye uuye nebhuku rangu, zvikuru magwaro amatehwe."},{"book":"2 Timoti","chapter":"4","verse":"14","text":"Arekizanda, mupfuri wendarira, akandiitira zvakaipa zvizhinji. Ishe achamutsiva pane zvaakaita."},{"book":"2 Timoti","chapter":"4","verse":"15","text":"Newewo umuchenjerere, nokuti akapikisa zvikuru mashoko edu."},{"book":"2 Timoti","chapter":"4","verse":"16","text":"Pakuzvidavirira kwangu kwokutanga, hapana munhu akandibatsira, asi vose vakandisiya. Ngavarege kupiwa mhosva nokuda kwaizvozvo."},{"book":"2 Timoti","chapter":"4","verse":"17","text":"Asi Ishe akamira neni uye akandipa simba, kuti kubudikidza neni shoko riparidzwe zvakakwana uye kuti veDzimwe Ndudzi vose varinzwe. Uye ndakarwirwa kubva pamuromo weshumba."},{"book":"2 Timoti","chapter":"4","verse":"18","text":"Ishe achandirwira kubva pakurwiswa kwose kwakaipa uye achandiuyisa murugare kuumambo hwake hwokudenga. Kubwinya ngakuve kwaari nokusingaperi-peri. Ameni."},{"book":"2 Timoti","chapter":"4","verse":"19","text":"Ndikwazisire Pirisira naAkwira neveimba yaOnesiferasi."},{"book":"2 Timoti","chapter":"4","verse":"20","text":"Erastasi akasara kuKorinde, uye ndakasiya Tirofimasi paMiretasi achirwara."},{"book":"2 Timoti","chapter":"4","verse":"21","text":"Ita napaunogona napo pose kuti uuye kuno chando chisati chasvika."},{"book":"2 Timoti","chapter":"4","verse":"22","text":"Ishe ngaave nomweya wako. Nyasha ngadzive newe."}]}