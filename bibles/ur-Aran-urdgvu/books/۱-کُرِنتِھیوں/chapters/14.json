{"data":[{"book":"۱-کُرِنتِھیوں","chapter":"14","verse":"1","text":"محبت کا دامن تھامے رکھیں۔ لیکن ساتھ ہی روحانی نعمتوں کو سرگرمی سے استعمال میں لائیں، خصوصاً نبوّت کی نعمت کو۔"},{"book":"۱-کُرِنتِھیوں","chapter":"14","verse":"2","text":"غیرزبان بولنے والا لوگوں سے نہیں بلکہ اللہ سے بات کرتا ہے۔ کوئی اُس کی بات نہیں سمجھتا کیونکہ وہ روح میں بھید کی باتیں کرتا ہے۔"},{"book":"۱-کُرِنتِھیوں","chapter":"14","verse":"3","text":"اِس کے برعکس نبوّت کرنے والا لوگوں سے ایسی باتیں کرتا ہے جو اُن کی تعمیر و ترقی، حوصلہ افزائی اور تسلی کا باعث بنتی ہیں۔"},{"book":"۱-کُرِنتِھیوں","chapter":"14","verse":"4","text":"غیرزبان بولنے والا اپنی تعمیر و ترقی کرتا ہے جبکہ نبوّت کرنے والا جماعت کی۔"},{"book":"۱-کُرِنتِھیوں","chapter":"14","verse":"5","text":"مَیں چاہتا ہوں کہ آپ سب غیرزبانیں بولیں، لیکن اِس سے زیادہ یہ خواہش رکھتا ہوں کہ آپ نبوّت کریں۔ نبوّت کرنے والا غیرزبانیں بولنے والے سے اہم ہے۔ ہاں، غیرزبانیں بولنے والا بھی اہم ہے بشرطیکہ اپنی زبان کا ترجمہ کرے، کیونکہ اِس سے خدا کی جماعت کی تعمیر و ترقی ہوتی ہے۔"},{"book":"۱-کُرِنتِھیوں","chapter":"14","verse":"6","text":"بھائیو، اگر مَیں آپ کے پاس آ کر غیرزبانیں بولوں، لیکن مکاشفے، علم، نبوّت اور تعلیم کی کوئی بات نہ کروں تو آپ کو کیا فائدہ ہو گا؟"},{"book":"۱-کُرِنتِھیوں","chapter":"14","verse":"7","text":"بےجان سازوں پر غور کرنے سے بھی یہی بات سامنے آتی ہے۔ اگر بانسری یا سرود کو کسی خاص سُر کے مطابق نہ بجایا جائے تو پھر سننے والے کس طرح پہچان سکیں گے کہ اِن پر کیا کیا پیش کیا جا رہا ہے؟"},{"book":"۱-کُرِنتِھیوں","chapter":"14","verse":"8","text":"اِسی طرح اگر بِگل کی آواز جنگ کے لئے تیار ہو جانے کے لئے صاف طور سے نہ بجے تو کیا فوجی کمربستہ ہو جائیں گے؟"},{"book":"۱-کُرِنتِھیوں","chapter":"14","verse":"9","text":"اگر آپ صاف صاف بات نہ کریں تو آپ کی حالت بھی ایسی ہی ہو گی۔ پھر آپ کی بات کون سمجھے گا؟ کیونکہ آپ لوگوں سے نہیں بلکہ ہَوا سے باتیں کریں گے۔"},{"book":"۱-کُرِنتِھیوں","chapter":"14","verse":"10","text":"اِس دنیا میں بہت زیادہ زبانیں بولی جاتی ہیں اور اِن میں سے کوئی بھی نہیں جو بےمعنی ہو۔"},{"book":"۱-کُرِنتِھیوں","chapter":"14","verse":"11","text":"اگر مَیں کسی زبان سے واقف نہیں تو مَیں اُس زبان میں بولنے والے کے نزدیک اجنبی ٹھہروں گا اور وہ میرے نزدیک۔"},{"book":"۱-کُرِنتِھیوں","chapter":"14","verse":"12","text":"یہ اصول آپ پر بھی لاگو ہوتا ہے۔ چونکہ آپ روحانی نعمتوں کے لئے تڑپتے ہیں تو پھر خاص کر اُن نعمتوں میں ماہر بننے کی کوشش کریں جو خدا کی جماعت کو تعمیر کرتی ہیں۔"},{"book":"۱-کُرِنتِھیوں","chapter":"14","verse":"13","text":"چنانچہ غیرزبان بولنے والا دعا کرے کہ اِس کا ترجمہ بھی کر سکے۔"},{"book":"۱-کُرِنتِھیوں","chapter":"14","verse":"14","text":"کیونکہ اگر مَیں غیرزبان میں دعا کروں تو میری روح تو دعا کرتی ہے مگر میری عقل بےعمل رہتی ہے۔"},{"book":"۱-کُرِنتِھیوں","chapter":"14","verse":"15","text":"تو پھر کیا کروں؟ مَیں روح میں دعا کروں گا، لیکن عقل کو بھی استعمال کروں گا۔ مَیں روح میں حمد و ثنا کروں گا، لیکن عقل کو بھی استعمال میں لاؤں گا۔"},{"book":"۱-کُرِنتِھیوں","chapter":"14","verse":"16","text":"اگر آپ صرف روح میں حمد و ثنا کریں تو حاضرین میں سے جو آپ کی بات نہیں سمجھتا وہ کس طرح آپ کی شکرگزاری پر ”آمین“ کہہ سکے گا؟ اُسے تو آپ کی باتوں کی سمجھ ہی نہیں آئی۔"},{"book":"۱-کُرِنتِھیوں","chapter":"14","verse":"17","text":"بےشک آپ اچھی طرح خدا کا شکر کر رہے ہوں گے، لیکن اِس سے دوسرے شخص کی تعمیر و ترقی نہیں ہو گی۔"},{"book":"۱-کُرِنتِھیوں","chapter":"14","verse":"18","text":"مَیں خدا کا شکر کرتا ہوں کہ آپ سب کی نسبت زیادہ غیرزبانوں میں بات کرتا ہوں۔"},{"book":"۱-کُرِنتِھیوں","chapter":"14","verse":"19","text":"پھر بھی مَیں خدا کی جماعت میں ایسی باتیں پیش کرنا چاہتا ہوں جو دوسرے سمجھ سکیں اور جن سے وہ تربیت حاصل کر سکیں۔ کیونکہ غیرزبانوں میں بولی گئی بےشمار باتوں کی نسبت پانچ تربیت دینے والے الفاظ کہیں بہتر ہیں۔"},{"book":"۱-کُرِنتِھیوں","chapter":"14","verse":"20","text":"بھائیو، بچوں جیسی سوچ سے باز آئیں۔ بُرائی کے لحاظ سے تو ضرور بچے بنے رہیں، لیکن سمجھ میں بالغ بن جائیں۔"},{"book":"۱-کُرِنتِھیوں","chapter":"14","verse":"21","text":"شریعت میں لکھا ہے، ”رب فرماتا ہے کہ مَیں غیرزبانوں اور اجنبیوں کے ہونٹوں کی معرفت اِس قوم سے بات کروں گا۔ لیکن وہ پھر بھی میری نہیں سنیں گے۔“"},{"book":"۱-کُرِنتِھیوں","chapter":"14","verse":"22","text":"اِس سے ظاہر ہوتا ہے کہ غیرزبانیں ایمان داروں کے لئے امتیازی نشان نہیں ہوتیں بلکہ غیرایمان داروں کے لئے۔ اِس کے برعکس نبوّت غیرایمان داروں کے لئے امتیازی نشان نہیں ہوتی بلکہ ایمان داروں کے لئے۔"},{"book":"۱-کُرِنتِھیوں","chapter":"14","verse":"23","text":"اب فرض کریں کہ ایمان دار ایک جگہ جمع ہیں اور تمام حاضرین غیرزبانیں بول رہے ہیں۔ اِسی اثنا میں غیرزبان کو نہ سمجھنے والے یا غیرایمان دار آ شامل ہوتے ہیں۔ آپ کو اِس حالت میں دیکھ کر کیا وہ آپ کو دیوانہ قرار نہیں دیں گے؟"},{"book":"۱-کُرِنتِھیوں","chapter":"14","verse":"24","text":"اِس کے مقابلے میں اگر تمام لوگ نبوّت کر رہے ہوں اور کوئی غیرایمان دار اندر آئے تو کیا ہو گا؟ وہ سب اُسے قائل کر لیں گے کہ گناہ گار ہے اور سب اُسے پرکھ لیں گے۔"},{"book":"۱-کُرِنتِھیوں","chapter":"14","verse":"25","text":"یوں اُس کے دل کی پوشیدہ باتیں ظاہر ہو جائیں گی، وہ گر کر اللہ کو سجدہ کرے گا اور تسلیم کرے گا کہ فی الحقیقت اللہ آپ کے درمیان موجود ہے۔"},{"book":"۱-کُرِنتِھیوں","chapter":"14","verse":"26","text":"بھائیو، پھر کیا ہونا چاہئے؟ جب آپ جمع ہوتے ہیں تو ہر ایک کے پاس کوئی گیت یا تعلیم یا مکاشفہ یا غیرزبان یا اِس کا ترجمہ ہو۔ اِن سب کا مقصد خدا کی جماعت کی تعمیر و ترقی ہو۔"},{"book":"۱-کُرِنتِھیوں","chapter":"14","verse":"27","text":"غیرزبان میں بولتے وقت صرف دو یا زیادہ سے زیادہ تین اشخاص بولیں اور وہ بھی باری باری۔ ساتھ ہی کوئی اُن کا ترجمہ بھی کرے۔"},{"book":"۱-کُرِنتِھیوں","chapter":"14","verse":"28","text":"اگر کوئی ترجمہ کرنے والا نہ ہو تو غیرزبان بولنے والا جماعت میں خاموش رہے، البتہ اُسے اپنے آپ سے اور اللہ سے بات کرنے کی آزادی ہے۔"},{"book":"۱-کُرِنتِھیوں","chapter":"14","verse":"29","text":"نبیوں میں سے دو یا تین نبوّت کریں اور دوسرے اُن کی باتوں کی صحت کو پرکھیں۔"},{"book":"۱-کُرِنتِھیوں","chapter":"14","verse":"30","text":"اگر اِس دوران کسی بیٹھے ہوئے شخص کو کوئی مکاشفہ ملے تو پہلا شخص خاموش ہو جائے۔"},{"book":"۱-کُرِنتِھیوں","chapter":"14","verse":"31","text":"کیونکہ آپ سب باری باری نبوّت کر سکتے ہیں تاکہ تمام لوگ سیکھیں اور اُن کی حوصلہ افزائی ہو۔"},{"book":"۱-کُرِنتِھیوں","chapter":"14","verse":"32","text":"نبیوں کی روحیں نبیوں کے تابع رہتی ہیں،"},{"book":"۱-کُرِنتِھیوں","chapter":"14","verse":"33","text":"کیونکہ اللہ بےترتیبی کا نہیں بلکہ سلامتی کا خدا ہے۔"},{"book":"۱-کُرِنتِھیوں","chapter":"14","verse":"34","text":"خواتین جماعت میں خاموش رہیں۔ اُنہیں بولنے کی اجازت نہیں، بلکہ وہ فرماں بردار رہیں۔ شریعت بھی یہی فرماتی ہے۔"},{"book":"۱-کُرِنتِھیوں","chapter":"14","verse":"35","text":"اگر وہ کچھ سیکھنا چاہیں تو اپنے گھر پر اپنے شوہر سے پوچھ لیں، کیونکہ عورت کا خدا کی جماعت میں بولنا شرم کی بات ہے۔"},{"book":"۱-کُرِنتِھیوں","chapter":"14","verse":"36","text":"کیا اللہ کا کلام آپ میں سے نکلا ہے، یا کیا وہ صرف آپ ہی تک پہنچا ہے؟"},{"book":"۱-کُرِنتِھیوں","chapter":"14","verse":"37","text":"اگر کوئی خیال کرے کہ مَیں نبی ہوں یا خاص روحانی حیثیت رکھتا ہوں تو وہ جان لے کہ جو کچھ مَیں آپ کو لکھ رہا ہوں وہ خداوند کا حکم ہے۔"},{"book":"۱-کُرِنتِھیوں","chapter":"14","verse":"38","text":"جو یہ نظرانداز کرتا ہے اُسے خود بھی نظرانداز کیا جائے گا۔"},{"book":"۱-کُرِنتِھیوں","chapter":"14","verse":"39","text":"غرض بھائیو، نبوّت کرنے کے لئے تڑپتے رہیں، البتہ کسی کو غیرزبانیں بولنے سے نہ روکیں۔"},{"book":"۱-کُرِنتِھیوں","chapter":"14","verse":"40","text":"لیکن سب کچھ شائستگی اور ترتیب سے عمل میں آئے۔"}]}