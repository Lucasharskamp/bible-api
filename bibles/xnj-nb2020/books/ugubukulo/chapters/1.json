{"data":[{"book":"Ugubukulo","chapter":"1","verse":"1","text":"Wenuwu ndi ugubukulo wa Yesu Kilisitu weapewili na Chapanga muni avalangisa vatumisi vaki, mambu gegihumila papipi. Kilisitu amtumili mtumu waki wa kunani kwa Chapanga ammanyisa muhengaji waki Yohani mambu ago."},{"book":"Ugubukulo","chapter":"1","verse":"2","text":"Mwene Yohani alolili kuvala ujumbi wa Chapanga na ndava ya Lilovi la Chapanga, na uchakaka wewajoviwi na Yesu Kilisitu."},{"book":"Ugubukulo","chapter":"1","verse":"3","text":"Amotisiwi yula mweisoma malovi ga ulota wa Chapanga na kuyuwana na kugalanda gala gegayandikwi muchitabu ichi, muni lukumbi lwa kuhumila mambu ago luvi papipi."},{"book":"Ugubukulo","chapter":"1","verse":"4","text":"Nene Yohani nikuvayandikila misambi saba ya vandu vevakumsadika Kilisitu va mulima wa Asia."},{"book":"Ugubukulo","chapter":"1","verse":"5","text":"na kuhuma kwa Yesu Kilisitu. Mwene ndi mwetijova ndava yaki msadikika na ndi wa kutumbula mweayukiswi kuhuma kwa vevafwili, mewawa mwene ndi Nkosi wa vankosi va pamulima."},{"book":"Ugubukulo","chapter":"1","verse":"6","text":"Atihengili tete tavankosi na vamteta va Chapanga muni tihengela Chapanga, muni vavalongosa vandu va milima yoha, Dadi waki. Kwaki Yesu Kilisitu uvya ukulu na makakala, magono goha gangali mwishu! Ena."},{"book":"Ugubukulo","chapter":"1","verse":"7","text":"Lola! Mwene ibwela mumahundi! Kila mundu yati akumlola, hati vala vevambowili kwa mgoha. Na ndava yaki vandu voha pamulima yati vivembeneka ndava yaki! Ena."},{"book":"Ugubukulo","chapter":"1","verse":"8","text":"Ijova Bambu Chapanga, mweavi na uhotola woha, mweavili na mweavi na mweibwela, “Nene ndi Mtumbula na wamwishu wa vindu vyoha.”"},{"book":"Ugubukulo","chapter":"1","verse":"9","text":"Nene Yohani mlongo winu nihanganila na nyenye mumaing'aiso na muunkosi wa Chapanga na mukusindimala ndava ya kumsadika Yesu Kilisitu. Nene napelikwi kuchifungu pachisiwa cha Patimo ndava navakokosili vandu Lilovi la Chapanga na kudandaula mambu ga Yesu."},{"book":"Ugubukulo","chapter":"1","verse":"10","text":"Muligono la Bambu mukulongoswa na Mpungu Msopi, nayuwini lwami luvaha mumbele yangu, lwami ngati lipenenga."},{"book":"Ugubukulo","chapter":"1","verse":"11","text":"Yajovili, “Yandikayi muchitabu gala geukugalola, kangi uchipeleka kwa misambi saba ya vandu vevakumsadika Kilisitu pamiji ya ku Efeso na Simulina na Peliganoni na Tuatila na Salide na Fidalefia pamonga na Laodikea.”"},{"book":"Ugubukulo","chapter":"1","verse":"12","text":"Hinu, nanga'anamwiki muni nilola mweijova na nene. Ndi penang'anamwiki, nawene vibokoselu saba vya kuvikila hahi za zahabu,"},{"book":"Ugubukulo","chapter":"1","verse":"13","text":"na pagati yaki namuwene mmonga mweavi ngati mundu, awalili ligwanda litali na mkungi wa zahabu panganga yaki."},{"book":"Ugubukulo","chapter":"1","verse":"14","text":"Mayunju gaki gavi gamsopi pehe, mihu gaki gang'asimi ngati motu wewiyaka,"},{"book":"Ugubukulo","chapter":"1","verse":"15","text":"magendelu gaki ngati shaba yeying'asima na yeyinyambiswi bwina mumotu, na lwami lwaki lwavi ngati mbulumo lwa manji gegihelela."},{"book":"Ugubukulo","chapter":"1","verse":"16","text":"Muchiwoko chaki cha kulyela avi na ndondo saba, na mumlomo waki mwahumili upanga weutema pandi zoha. Pamihu paki gang'asimi ngati lilanga leliyaka neju."},{"book":"Ugubukulo","chapter":"1","verse":"17","text":"Lukumbi, panakamuwene ndu, nagwili palongolo ya magendelu gaki ngati mundu mweafwili. Nambu mwene akapamisa chiwoko chaki cha kulyela panani yangu, akajova, ukotoka kuyogopa! Nene ndi wa kutumbula na mwishu wa vindu vyoha."},{"book":"Ugubukulo","chapter":"1","verse":"18","text":"Nene ndi mwenivi mumi! Nafwili, nambu, lola hinu ndi namumi magono goha gangali mwishu. Nivii na uhotola wa lifwa na mulima wa vandu vevafwili."},{"book":"Ugubukulo","chapter":"1","verse":"19","text":"Hinu yandika mambu aga geukugawona, mambu gegihumila hinu na gala gegihumila mwanakandahi."},{"book":"Ugubukulo","chapter":"1","verse":"20","text":"Wenuwu ndi mfiyu wa ndondo zila saba zeuziwene muchiwoko changu cha kulyela na vila vindu saba vya zahabu: Zila ndondo saba ndi vamitumu pa misambi saba ya vandu vevakumsadika Kilisitu, na vibokoselu vila saba, ndi misambi yene saba ya vandu vevakumsadika Kilisitu."}]}