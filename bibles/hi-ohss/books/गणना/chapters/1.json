{"data":[{"book":"गणना","chapter":"1","verse":"1","text":"इस्राएल के घराने के मिस्र देश से निकल जाने के बाद दूसरे वर्ष के दूसरे महीने की पहली तारीख पर सीनायी के निर्जन प्रदेश में मिलनवाले तंबू में याहवेह ने मोशेह को यह आज्ञा दी:"},{"book":"गणना","chapter":"1","verse":"2","text":"“इस्राएल के घराने की सारी सभा की, उनके परिवारों की, उनके पितरों के अनुसार हर एक पुरुष की, व्यक्तिगत रूप से गिनती करना."},{"book":"गणना","chapter":"1","verse":"3","text":"यह आलेख उन सभी का होगा, जिनकी अवस्था बीस वर्ष तथा इससे अधिक की है, इस्राएल में जो भी युद्ध के लिए योग्य हैं, तुम तथा अहरोन उनके दल के अनुसार उनकी गिनती करोगे."},{"book":"गणना","chapter":"1","verse":"4","text":"इसके अलावा तुम्हारे साथ हर एक गोत्र का एक व्यक्ति पितरों का प्रधान रहेगा."},{"book":"गणना","chapter":"1","verse":"5","text":"“तुम्हारी सहायता के लिए ठहराए गए पुरुषों के नाम ये हैं:"},{"book":"गणना","chapter":"1","verse":"6","text":"शिमओन से ज़ुरीशद्दाय का पुत्र शेलुमिएल;"},{"book":"गणना","chapter":"1","verse":"7","text":"यूदाह से अम्मीनादाब का पुत्र नाहशोन;"},{"book":"गणना","chapter":"1","verse":"8","text":"इस्साखार से ज़ुअर का पुत्र नेथानेल;"},{"book":"गणना","chapter":"1","verse":"9","text":"ज़ेबुलून से हेलोन का पुत्र एलियाब;"},{"book":"गणना","chapter":"1","verse":"10","text":"योसेफ़ के पुत्रों में से:"},{"book":"गणना","chapter":"1","verse":"11","text":"बिन्यामिन से गिदयोनी का पुत्र अबीदान;"},{"book":"गणना","chapter":"1","verse":"12","text":"दान से अम्मीशद्दाय का पुत्र अहीएज़र;"},{"book":"गणना","chapter":"1","verse":"13","text":"आशेर से ओखरन का पुत्र पागिएल;"},{"book":"गणना","chapter":"1","verse":"14","text":"गाद से देउएल का पुत्र एलियासाफ़;"},{"book":"गणना","chapter":"1","verse":"15","text":"नफताली से एनन का पुत्र अहीरा.”"},{"book":"गणना","chapter":"1","verse":"16","text":"ये वे व्यक्ति थे, जिनका चुनाव सारी सभा में किया गया. ये पैतृक गोत्रों के प्रधान तथा इस्राएल के गोत्र के प्रमुख थे."},{"book":"गणना","chapter":"1","verse":"17","text":"फिर मोशेह तथा अहरोन ने इन चुने हुए व्यक्तियों को अपने साथ लिया,"},{"book":"गणना","chapter":"1","verse":"18","text":"तथा उन्होंने सारी सभा को इकट्ठा कर लिया, यह दूसरे महीने की पहली तारीख थी. फिर सभी ने अपने पूर्वजों के नाम के अनुसार और अपने गोत्रों एवं परिवारों के अनुसार, जितने भी बीस वर्ष अथवा इससे अधिक आयु के थे, व्यक्तिगत रूप से अपना अपना पंजीकरण करवाया,"},{"book":"गणना","chapter":"1","verse":"19","text":"ठीक जैसा याहवेह ने मोशेह को आदेश दिया था. इस प्रकार मोशेह द्वारा सीनायी निर्जन प्रदेश में यह जनगणना पूरी हुई."},{"book":"गणना","chapter":"1","verse":"20","text":"इस्राएल के प्रथमजात रियूबेन के वंशज:"},{"book":"गणना","chapter":"1","verse":"21","text":"इस प्रकार रियूबेन के गोत्र के 46,500 पुरुष नामांकित कर लिए गए."},{"book":"गणना","chapter":"1","verse":"22","text":"शिमओन के वंशज:"},{"book":"गणना","chapter":"1","verse":"23","text":"शिमओन के गोत्र से 59,300."},{"book":"गणना","chapter":"1","verse":"24","text":"गाद के वंशज:"},{"book":"गणना","chapter":"1","verse":"25","text":"गाद के गोत्र से 45,650."},{"book":"गणना","chapter":"1","verse":"26","text":"यहूदाह के वंशज:"},{"book":"गणना","chapter":"1","verse":"27","text":"यहूदाह के गोत्र से 74,600."},{"book":"गणना","chapter":"1","verse":"28","text":"इस्साखार के वंशज:"},{"book":"गणना","chapter":"1","verse":"29","text":"इस्साखार के गोत्र से 54,400."},{"book":"गणना","chapter":"1","verse":"30","text":"ज़ेबुलून के वंशज:"},{"book":"गणना","chapter":"1","verse":"31","text":"ज़ेबुलून के गोत्र से 57,400."},{"book":"गणना","chapter":"1","verse":"32","text":"योसेफ़-पुत्र:"},{"book":"गणना","chapter":"1","verse":"33","text":"एफ्राईम के गोत्र से 40,500."},{"book":"गणना","chapter":"1","verse":"34","text":"योसेफ़-पुत्र मनश्शेह के वंशज:"},{"book":"गणना","chapter":"1","verse":"35","text":"मनश्शेह के गोत्र से 32,200."},{"book":"गणना","chapter":"1","verse":"36","text":"बिन्यामिन के वंशज:"},{"book":"गणना","chapter":"1","verse":"37","text":"बिन्यामिन के गोत्र से 35,400."},{"book":"गणना","chapter":"1","verse":"38","text":"दान के वंशज:"},{"book":"गणना","chapter":"1","verse":"39","text":"दान के गोत्र से 62,700."},{"book":"गणना","chapter":"1","verse":"40","text":"आशेर के वंशज:"},{"book":"गणना","chapter":"1","verse":"41","text":"आशेर के गोत्र से 41,500."},{"book":"गणना","chapter":"1","verse":"42","text":"नफताली के वंशज:"},{"book":"गणना","chapter":"1","verse":"43","text":"नफताली के गोत्र से 53,400."},{"book":"गणना","chapter":"1","verse":"44","text":"ये सभी वे हैं, जो मोशेह तथा अहरोन और इस्राएल के बारह गोत्र के प्रधानों द्वारा जो अपने-अपने परिवारों का प्रतिनिधित्व करते हैं, इस गणना में गिने गए थे."},{"book":"गणना","chapter":"1","verse":"45","text":"फिर उनके पितरों के अनुसार बीस वर्ष तथा इससे अधिक अवस्था के युद्ध के लिए योग्य इस्राएल के सभी पुरुषों की गिनती की गई."},{"book":"गणना","chapter":"1","verse":"46","text":"गणित पुरुषों की संख्या कुल 6,03,550 हुई."},{"book":"गणना","chapter":"1","verse":"47","text":"किंतु लेवियों के गोत्र की गिनती उनके पितरों के अनुसार उनमें नहीं की गई."},{"book":"गणना","chapter":"1","verse":"48","text":"क्योंकि याहवेह मोशेह को यह संदेश दे चुके थे:"},{"book":"गणना","chapter":"1","verse":"49","text":"“मात्र लेवी गोत्र की गिनती न की जाए, वे इस्राएल के घराने की गिनती में शामिल नहीं होंगे."},{"book":"गणना","chapter":"1","verse":"50","text":"किंतु तुम लेवियों को साक्षी के तंबू, इससे संबंधित सारी सज्जा तथा इसकी सारी सामग्री के लिए नियुक्त करोगे. वे ही साक्षी के तंबू तथा इससे संबंधित सारी वस्तुओं को उठाया करेंगे, वे ही इनके रख रखाव के अधिकारी होंगे. इसके अलावा वे साक्षी के तंबू के आस-पास पड़ाव डाला करेंगे."},{"book":"गणना","chapter":"1","verse":"51","text":"जब कभी साक्षी के तंबू को यात्रा के पहले गिराना आवश्यक हो, तब लेवी ही इसे गिराएंगे, तथा जब कभी पड़ाव डालना ज़रूरी हो जाए, तो लेवी ही इसे खड़ा करेंगे. इस अवसर पर यदि कोई सामान्य व्यक्ति निकट आ जाए, उसे मृत्युदण्ड दिया जाए."},{"book":"गणना","chapter":"1","verse":"52","text":"सारा इस्राएल अपने-अपने दल के अनुसार डेरा डालेगा, हर एक अपने-अपने ठहराए गए समूह में तथा अपने-अपने झंडे के निकट डेरा डाला करेगा."},{"book":"गणना","chapter":"1","verse":"53","text":"किंतु लेवी हमेशा ही साक्षी के तंबू के आस-पास ही पड़ाव डाला करेंगे कि इस्राएल के घराने पर मेरा क्रोध न भड़के. तब लेवी ही साक्षी के तंबू के अधिकारी होंगे.”"},{"book":"गणना","chapter":"1","verse":"54","text":"इस्राएल के घराने ने यही किया, जैसा याहवेह द्वारा मोशेह को आज्ञा दी गई थी."}]}