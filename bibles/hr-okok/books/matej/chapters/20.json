{"data":[{"book":"Matej","chapter":"20","verse":"1","text":"“Jer s nebeskim je kraljevstvom kao s vinogradarom koji rano ujutro iziđe unajmiti radnike za vinograd."},{"book":"Matej","chapter":"20","verse":"2","text":"Pogodi se s radnicima za uobičajenu nadnicu20:2 U grčkome: za denar. i pošalje ih u vinograd."},{"book":"Matej","chapter":"20","verse":"3","text":"Oko devet sati20:3 U grčkome: oko treće ure. (Iako je u Židova dan započinjao zalaskom sunca, sati su se brojili od njegova izlaska.) ponovno prođe trgom i ugleda druge da stoje besposleni"},{"book":"Matej","chapter":"20","verse":"4","text":"te i njima reče: ‘Idite i vi raditi u moj vinograd pa ću vam platiti koliko bude pravedno.’"},{"book":"Matej","chapter":"20","verse":"5","text":"U podne i oko tri sata učini isto."},{"book":"Matej","chapter":"20","verse":"6","text":"A kad je opet izišao na trg u pet sati popodne, ondje nađe još radnika. ‘Zašto stojite i besposličarite?’ upita ih."},{"book":"Matej","chapter":"20","verse":"7","text":"‘Jer nas nitko nije unajmio’, odgovore mu. ‘Idite onda i vi raditi u moj vinograd’, reče im."},{"book":"Matej","chapter":"20","verse":"8","text":"Uvečer reče predradniku: ‘Pozovi radnike i plati im: najprije onima koji su zadnji došli, a onda onima koji su prvi počeli raditi.’"},{"book":"Matej","chapter":"20","verse":"9","text":"Radnici unajmljeni u pet sati dobili su punu nadnicu."},{"book":"Matej","chapter":"20","verse":"10","text":"Nato oni koji su prvi došli raditi pomisle da će dobiti više, ali i oni prime jednako."},{"book":"Matej","chapter":"20","verse":"11","text":"Odmah počnu prigovarati vinogradaru:"},{"book":"Matej","chapter":"20","verse":"12","text":"‘Ovi zadnji radili su samo uru vremena, a ti si im platio jednako kao nama koji smo cijeli dan teško radili i trpjeli žegu!’"},{"book":"Matej","chapter":"20","verse":"13","text":"Jednome od njih on odgovori: ‘Prijatelju, nisam nepravedan prema tebi. Nisi li se pogodio sa mnom za toliko?"},{"book":"Matej","chapter":"20","verse":"14","text":"Uzmi svoje i odlazi. A ja želim ovomu zadnjemu dati koliko i tebi."},{"book":"Matej","chapter":"20","verse":"15","text":"Nemam li pravo s vlastitim novcem činiti što me volja? Ili si zavidan što sam dobar prema njima?’"},{"book":"Matej","chapter":"20","verse":"16","text":"Oni koji su sada prvi tada će biti na zadnjemu mjestu, a oni koje ovdje smatraju zadnjima ondje će biti najveći.”"},{"book":"Matej","chapter":"20","verse":"17","text":"Putujući prema Jeruzalemu, Isus povede Dvanaestoricu nasamo te im reče:"},{"book":"Matej","chapter":"20","verse":"18","text":"“Evo, ulazimo u Jeruzalem. Tamo će Sina Čovječjega predati svećeničkim glavarima i pismoznancima, koji će ga osuditi na smrt"},{"book":"Matej","chapter":"20","verse":"19","text":"i predati Rimljanima20:19 U grčkome: poganima. da mu se izruguju, da ga bičuju i da ga raspnu. Ali treći dan će uskrsnuti.”"},{"book":"Matej","chapter":"20","verse":"20","text":"Tada dođe majka Zebedejevih sinova Jakova i Ivana skupa sa sinovima te mu se ničice pokloni da ga nešto zamoli."},{"book":"Matej","chapter":"20","verse":"21","text":"“Što želiš?” upita ju Isus. Ona reče: “Zapovjedi da moji sinovi u tvojemu kraljevstvu sjednu pokraj tebe, jedan zdesna, a drugi slijeva.”"},{"book":"Matej","chapter":"20","verse":"22","text":"Isus odgovori: “Ne znate što tražite. Možete li vi ispiti gorku čašu20:22 U grčkome: samo čašu ili kalež. iz koje ću ja piti?”"},{"book":"Matej","chapter":"20","verse":"23","text":"A on reče: “Zaista ćete piti iz moje čaše, ali nije na meni da odredim tko će sjediti meni slijeva ili zdesna. Ta su mjesta za one kojima ih je pripravio moj Otac.”"},{"book":"Matej","chapter":"20","verse":"24","text":"Kad su to čula ostala desetorica učenika, naljute se na braću."},{"book":"Matej","chapter":"20","verse":"25","text":"Zato ih Isus dozove k sebi i reče: “Vi znate da vladari svijeta okrutno postupaju s narodom i da moćnici nad njim vladaju stegom."},{"book":"Matej","chapter":"20","verse":"26","text":"Neće tako biti među vama! Naprotiv, tko želi biti najveći među vama, neka vam bude sluga."},{"book":"Matej","chapter":"20","verse":"27","text":"Tko želi biti najveći od svih, neka vam bude robom."},{"book":"Matej","chapter":"20","verse":"28","text":"Jer ni Sin Čovječji nije došao da mu služe, već da on služi drugima i dade svoj život kao otkupninu za mnoge.”"},{"book":"Matej","chapter":"20","verse":"29","text":"Kad su Isus i učenici izlazili iz grada Jerihona, za njim je pošlo silno mnoštvo."},{"book":"Matej","chapter":"20","verse":"30","text":"Kraj puta su sjedila dvojica slijepaca. Kad su čuli da Isus prolazi, povikali su: “Gospodine, sine Davidov, smiluj nam se!”"},{"book":"Matej","chapter":"20","verse":"31","text":"Ljudi su ih stišavali, ali oni poviču još glasnije: “Gospodine, sine Davidov, smiluj nam se!”"},{"book":"Matej","chapter":"20","verse":"32","text":"Kad Isus to začuje, zaustavi se, pozove ih i upita: “Što hoćete da vam učinim?”"},{"book":"Matej","chapter":"20","verse":"33","text":"“Da progledamo, Gospodine!” rekoše."},{"book":"Matej","chapter":"20","verse":"34","text":"Isus se sažali nad njima i dotakne im oči. Oni smjesta progledaju i krenu za Isusom."}]}