{"data":[{"book":"Maluko","chapter":"1","verse":"1","text":"Ino ayo Mbuli Inogile ya Yesu Kilisito Mkombola, Mwana wa Mulungu."},{"book":"Maluko","chapter":"1","verse":"2","text":"Isonga kamba viyandikigwe na mtula ndagu wa Mulungu Isaya,"},{"book":"Maluko","chapter":"1","verse":"3","text":"Munhu imoja kokema kuluwala,"},{"book":"Maluko","chapter":"1","verse":"4","text":"Yohana Mbatizaji kalawilila kuluwala kawapetela wanhu, “Lekeni nzambi na mbatizigwe na Mulungu kozigela kumgongo nzambi zenu.”"},{"book":"Maluko","chapter":"1","verse":"5","text":"Wanhu wengi kulawa mwiisi ya Yudea na kudibuga da Yelusalemu wachola kumtegeleza Yohana. Watogola kamba wana nzambi, Yohana kawabatiza muulwanda lwa Yolidani."},{"book":"Maluko","chapter":"1","verse":"6","text":"Yohana kavala kiwalo kitendigwa kwa mibahila ya ngamiya na mkwiji wa ng'hwembe mkigudi chake, lujo lwake lukala nzige na uki."},{"book":"Maluko","chapter":"1","verse":"7","text":"Kawapetela wanhu, “Munhu yonda yeze kukisogo changu ni munhu mkulu kunibanza nene. Niye sifaya hata kudohola nzabi za vilatu vake."},{"book":"Maluko","chapter":"1","verse":"8","text":"Niye nowabatiza kwa mazi, lakini heyo kowabatiza kwa Loho Yang'alile.”"},{"book":"Maluko","chapter":"1","verse":"9","text":"Mna ikipindi acho Yesu kalawa mna ikijiji cha Nazaleti mwiisi ya Galilaya na Yohana kambatiza muulwanda lwa Yolidani."},{"book":"Maluko","chapter":"1","verse":"10","text":"Yesu viyalawile mgamazi, bahaja kawona ulanga ugubuka na kamona Loho Yang'alile kohumuluka kamba huwa na kakala uchanha yake."},{"book":"Maluko","chapter":"1","verse":"11","text":"Sauti ihulikigwa kulawa kuulanga ilonga, “Gweye kwa Mwanangu nikunogele. Ninogelwa na gweye.”"},{"book":"Maluko","chapter":"1","verse":"12","text":"Bahaja Loho Yang'alile kamulongoza yachole kuluwala,"},{"book":"Maluko","chapter":"1","verse":"13","text":"kakala kuko kuluwala siku malongo mane, kagezigwa na Mwenembago. Wanyama wa kumuhulo wakala aho lakini wasenga wa kuulanga weza wamsang'hanila."},{"book":"Maluko","chapter":"1","verse":"14","text":"Yohana viyagodekigwe mkifungo, Yesu kachola isi ya Galilaya, kawapetela wanhu Mbuli Inogile ya Mulungu."},{"book":"Maluko","chapter":"1","verse":"15","text":"Kalonga, “Kipindi kivika, Undewa wa Mulungu wammabehi! Lekeni nzambi na muitogole Mbuli Inogile!”"},{"book":"Maluko","chapter":"1","verse":"16","text":"Yesu viyakalile kobita kumgwazo wa lamba da Galilaya kawavika wavuwa somba wabili, Simoni na mdodo wake Andeleya wakala wovuwa somba na mizavu yao."},{"book":"Maluko","chapter":"1","verse":"17","text":"Yesu kawalongela, “Nikwelelezeni, na niye nowatenda muwe wavuwaji wa wanhu.”"},{"book":"Maluko","chapter":"1","verse":"18","text":"Bahaja waileka mizavu yao, wamkweleleza."},{"book":"Maluko","chapter":"1","verse":"19","text":"Kagenda kumwande, kawavika wandugu wabili wayagwe. Yakobo na Yohana, wanage Zebedayo. Wakala mwiingalawa woitanda mizavu yao."},{"book":"Maluko","chapter":"1","verse":"20","text":"Bahaja Yesu viyawone kawakema, nao wamuleka tatao Zebedayo na wasang'hanaji zake mwiingalawa, wamkweleleza Yesu."},{"book":"Maluko","chapter":"1","verse":"21","text":"Yesu na wanahina zake wavika kudibuga da Kapelinaumu, viivikile siku ya Kubwihila Yesu kengila mng'anda ya kumpula Mulungu, kasonga kufundiza."},{"book":"Maluko","chapter":"1","verse":"22","text":"Wanhu wamuhulike wakanganya mafundizo gake, kwavija hafundize kamba wafundiza Malagizo ga Musa, ila kafundiza kwa udahi."},{"book":"Maluko","chapter":"1","verse":"23","text":"Abaho munhu yakalile na kinyamkela kengila mng'anda ya kumpula Mulungu, kaguta,"},{"book":"Maluko","chapter":"1","verse":"24","text":"“Vino, kolonda choni kumwetu, gweye Yesu wa Nazaleti? Kwiza kutukoma? Nokujuwa gweye kwa ija Yang'alile yatumigwe na Mulungu!”"},{"book":"Maluko","chapter":"1","verse":"25","text":"Yesu kamkomhokela ikinyamkela, “Nyamala! Mulawe munhu ino!”"},{"book":"Maluko","chapter":"1","verse":"26","text":"Kinyamkela kamgela kisango munhu ayo, kaguta nyangi, kamulawa."},{"book":"Maluko","chapter":"1","verse":"27","text":"Wanhu wose wakanganya ng'hani, avo wasonga kuilongela, “Vino kino choni? Mafundizo gano ga sambi! Munhu ino kana udahi wa kulava vinyamkela, nao womtegeleza!”"},{"book":"Maluko","chapter":"1","verse":"28","text":"Avo mbuli za Yesu zibwililika himahima kila hanhu mwiisi ya Galilaya."},{"book":"Maluko","chapter":"1","verse":"29","text":"Yesu na wanahina zake, hamoja na Yakobo na Yohana walawa mna ing'anda ya kumpula Mulungu, wachola kuna ikae ya Simoni na Andeleya."},{"book":"Maluko","chapter":"1","verse":"30","text":"Mkwe wa kitwanzi wa Simoni kakala yawasile mulusazi kolumwa homa, Yesu viyavikile wamulongela mbuli za mtamu ayo."},{"book":"Maluko","chapter":"1","verse":"31","text":"Yesu kamgendela mtwanzi ayo, kamgoga mkono kamwinula. Homa imulawa na kasonga kuwasang'hanila."},{"book":"Maluko","chapter":"1","verse":"32","text":"Ichungulo, zuwa vidihongile, wanhu wamgalila Yesu watamu na waja wakalile na vinyamkela."},{"book":"Maluko","chapter":"1","verse":"33","text":"Wanhu wose wa kudibuga dija waiting'hana haluhelengo lwa ing'anda."},{"book":"Maluko","chapter":"1","verse":"34","text":"Yesu kawahonya wanhu wengi wakalile na mitamu na kawalava vinyamkela wengi. Hawalekile vinyamkela walonge kwavija wamjuwa kakala nani."},{"book":"Maluko","chapter":"1","verse":"35","text":"Imitootondo ng'hani siku diyagwe, Yesu kalamuka kasegela, kachola kunze kudibuga, hanhu kuduhu wanhu, kuko kampula Mulungu."},{"book":"Maluko","chapter":"1","verse":"36","text":"Simoni na wayage wachola kumzahila,"},{"book":"Maluko","chapter":"1","verse":"37","text":"viwamvikile wamulongela, “Kila munhu kokuzahila.”"},{"book":"Maluko","chapter":"1","verse":"38","text":"Yesu kawedika, “Tolondeka kuchola kuna ivijiji viyagwe vili behi. Ako nako nolondeka kuwapetela wanhu Mbuli Inogile, kwavija acho kiminzile.”"},{"book":"Maluko","chapter":"1","verse":"39","text":"Yesu kachola kila hanhu mwiisi ya Galilaya, kawapetela wanhu Mbuli Inogile mzing'anda za kumpula Mulungu na kulava vinyamkela."},{"book":"Maluko","chapter":"1","verse":"40","text":"Munhu imoja yeli na utamu wa dikulu kamgendela Yesu, kamfugamila, kampula, kalonga, “Wahalonda kodaha kunihonya.”"},{"book":"Maluko","chapter":"1","verse":"41","text":"Yesu kamonela bazi, kamgolosela mkono, kamkwasa, kalonga, “Nolonda, hona!”"},{"book":"Maluko","chapter":"1","verse":"42","text":"Bahaja utamu umulawa, kahona."},{"book":"Maluko","chapter":"1","verse":"43","text":"Yesu kamulongela yachole, kamzuma,"},{"book":"Maluko","chapter":"1","verse":"44","text":"kamulongela, “Tegeleza, sekeumulongele munhu yoyose mbuli ino, lakini goga inzila mbaka kwa mulava nhosa, yakakulolese lolese. Abaho kalave nhosa kamba viyalagize Musa ili kutenda kila munhu yatogole kamba kuhonyigwa.”"},{"book":"Maluko","chapter":"1","verse":"45","text":"Lakini munhu ayo kasegela, kasonga kuzibwililisa mbuli azo kila hanhu, kalonga mbuli nyingi mbaka Yesu hadahile kwingila mwiisi kunze kunze. Avo Yesu kakala kunze hanhu kuduhu wanhu, lakini wanhu wamcholela kulawa kila hanhu."}]}