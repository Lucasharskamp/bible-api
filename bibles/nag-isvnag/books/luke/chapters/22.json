{"data":[{"book":"Luke","chapter":"22","verse":"1","text":"Etiya Khomir Nokhuwa Roti laga Purbb dinte, juntu ke Nistar din eneka mate, etu din usor hoise."},{"book":"Luke","chapter":"22","verse":"2","text":"Mukhyo purohit khan aru niyom likha khan Jisu ke kineka morai dibole etu laga upai bisari thakise, kele koile taikhan manu khan ke bhoi lagi thakise."},{"book":"Luke","chapter":"22","verse":"3","text":"Titia Saitan pora Judas bhitor te ghusi jaise, jun laga naam Iscariot bhi asele, tai bhi chela bhitor te ekjon thakise."},{"book":"Luke","chapter":"22","verse":"4","text":"Etu pichete Judas jai kene mukhyo purohit khan aru henedhikari khan logote kineka kori kene Jisu ke dhoribo etu upai bisarise."},{"book":"Luke","chapter":"22","verse":"5","text":"Taikhan khushi paise, aru taike poisa dibole nimite kotha milaise."},{"book":"Luke","chapter":"22","verse":"6","text":"Aru etu kori bole Judas mani loise, aru Jisu ke kineka pora manu nathaka homoi te dhoribo etu upai bisari thakise."},{"book":"Luke","chapter":"22","verse":"7","text":"Aru khomir nadiya roti kha laga din ahise, etu dinte Nistar laga mer ke bolidan kori bole niyom ase22.7 Exo. 12:3, 6, 8, 18.."},{"book":"Luke","chapter":"22","verse":"8","text":"Jisu pora Peter aru John duijon ke pathai kene koise, “Jaikena amikhan nimite Nistar naam pora kha luwa rakhibi, amikhan mili kene khabo.”"},{"book":"Luke","chapter":"22","verse":"9","text":"Taikhan pora Taike koise, “Probhu kun jagate jai kene amikhan taiyar koribo?”"},{"book":"Luke","chapter":"22","verse":"10","text":"Tai pora koise, “Sabi, jitia tumikhan sheher te ponchibo, ekjon manu pani laga baltin loi kene thaka lok pabo. Tai laga piche jabi jun to ghor te tai ghuse."},{"book":"Luke","chapter":"22","verse":"11","text":"Titia ghor laga malik ke jai kene kobi, ‘Shika manu pora apuni ke koi ase, “Bahar manu thaki bole laga kamra to kot ase, jun jagate Moi laga chela khan ke loi kene Nistar naam laga khana koribo?’”"},{"book":"Luke","chapter":"22","verse":"12","text":"Titia tai tumikhan ke uporte loijai kene dangor ekta bhal kamra dikha bo. Jaikena ta te he taiyari koribi.”"},{"book":"Luke","chapter":"22","verse":"13","text":"Aru taikhan jai kene Jisu kineka koise eneka he paise. Titia taikhan Nistar laga kha luwa jai kene taiyar korise."},{"book":"Luke","chapter":"22","verse":"14","text":"Aru jitia Nistar laga khana khabole homoi ahise, Jisu bohi jaise aru Tai laga apostle khan bhi bohi jaise."},{"book":"Luke","chapter":"22","verse":"15","text":"Titia Tai koise, “Moi dukh napa age te tumikhan logote bohi kene etu Nistar laga khana khabole mon thakise."},{"book":"Luke","chapter":"22","verse":"16","text":"Moi tumikhan ke koi ase, Moi etu nakhabo jitia tak etu sob Isor laga rajyote pura nohoi.”"},{"book":"Luke","chapter":"22","verse":"17","text":"Titia Jisu kup to loise, aru dhanyavad dikena koise, “Etu lobi, aru ekjon-ekjon logote bhag kori lobi."},{"book":"Luke","chapter":"22","verse":"18","text":"Moi tumikhan ke koi ase, etiya pora Isor laga rajyo naha tak, Moi etu angur ros laga pani napibo.”"},{"book":"Luke","chapter":"22","verse":"19","text":"Jitia Tai roti to loise aru Isor ke dhanyavad dise, Tai bhag kori kene taikhan ke dise aru koise, “Etu Moi laga gaw ase juntu tumikhan karone dise. Moike yaad kori bole eneka koribi.”"},{"book":"Luke","chapter":"22","verse":"20","text":"Tai kup to loi kene koise, “Etu kup to Moi laga khun te notun niyom bonai ase, juntu tumikhan nimite bohi ulai ase22.20 Exo. 24:8; 1 Cor. 11:25; Mat. 26:28; Zec. 9:11. ."},{"book":"Luke","chapter":"22","verse":"21","text":"Kintu sabi, kun manu Moike dhoka dibole ase, tai bhi amikhan logote bohi ase22.21 Psa. 41:9.."},{"book":"Luke","chapter":"22","verse":"22","text":"Manu laga Putro ke ki hobole ase etu sob to Isor pora poila te he likhi kene ase. Kintu O jun manu pora Taike thogabole ase, tai hai paise!”"},{"book":"Luke","chapter":"22","verse":"23","text":"Chela khan majote hudi thakise amikhan majote kun pora eneka kaam koribo."},{"book":"Luke","chapter":"22","verse":"24","text":"Pichete chela khan majot jhagara ulaise kun he taikhan majote sob pora dangor hobo laga kotha te."},{"book":"Luke","chapter":"22","verse":"25","text":"Titia Tai koise, “Porjati laga rajakhan pora taikhan ke raj kore, aru taikhan uporte adhikari chola khan ke ‘bhal kori diya khan’ eneka mate."},{"book":"Luke","chapter":"22","verse":"26","text":"Kintu tumikhan eneka nakoribo lage. Tumikhan majote kun manu dangor bhabi thake tai sob pora chutu hobo lage; aru jun manu age te ase, tai to ekjon sewa kori thaka manu nisena hobo lage."},{"book":"Luke","chapter":"22","verse":"27","text":"Kintu bhabi sabi kun he dangor ase, khabole boha manu na sewa kora manu? Kun khabole bohi ase tai nohoi? Kintu Moi tumikhan majote ekjon noukar nisena ase."},{"book":"Luke","chapter":"22","verse":"28","text":"Kintu tumikhan Moi laga porikha te Moi logote ase."},{"book":"Luke","chapter":"22","verse":"29","text":"Moi tumikhan ke di ase jineka Ami laga, Baba pora Moike ekta rajyo dise,"},{"book":"Luke","chapter":"22","verse":"30","text":"etu nisena tumikhan bhi Moi laga rajyote kha luwa koribo, aru tumikhan singhason te bohi kene Israel laga baroh jati uporte bisar koribo."},{"book":"Luke","chapter":"22","verse":"31","text":"Aru Jisu pora koise, “Simon, Simon, sabi Saitan he tumike gehu dana nisena chani loise."},{"book":"Luke","chapter":"22","verse":"32","text":"Kintu Moi tumi nimite prathana korise, etu pora tumi laga biswas to naharabo; aru tumi, jitia ghurai ahibo, tumi laga biswasi bhai khan ke mojbut koribi.”"},{"book":"Luke","chapter":"22","verse":"33","text":"Kintu Peter koise, “Probhu, moi Apuni logot jabole taiyar ase, bondhi ghor te bhi aru mori bole bhi.”"},{"book":"Luke","chapter":"22","verse":"34","text":"Kintu Tai koise, “Moi hosa koise, Peter, murgi hala nakora age te tumi Moike najane koi kene tin bar misa kobo.”"},{"book":"Luke","chapter":"22","verse":"35","text":"Jisu pora chela khan ke koise, “Jitia Moi tumikhan ke poisa laga jola, dorkar laga saman, aru juta noloikena jabole dise, titia kiba napuncha thakise naki?” Taikhan koise, “Eku komti huwa nai.”"},{"book":"Luke","chapter":"22","verse":"36","text":"Titia Tai pora taikhan ke koise, “Kintu etiya, kun manu poisa laga jola ase tai loi lobi, aru etu nisena, ki saman laga jola ase, tai loi lobi, aru kun manu logote talwar nai tai nijor kapra bikiri kori kene kini lobi."},{"book":"Luke","chapter":"22","verse":"37","text":"Moi tumikhan ke koi ase, ji kotha Moi nimite Isor kotha te likha ase etu pura hobo lagibo, ‘aru Taike niyom nathaka khan logote ginti kori dise.’ Kelemane ji kotha moi nimite koise etu sob pura hoi ase.22.37 Gal. 3:13; 2 Cor. 5:21; Isa. 53:12.”"},{"book":"Luke","chapter":"22","verse":"38","text":"Aru taikhan koise, “Probhu, sabi! Yate duita talwar ase.” Etu nimite Tai taikhan ke koise, “Etu kafi ase.”"},{"book":"Luke","chapter":"22","verse":"39","text":"Aru bahar te ulaikene, adat pora kori thaka nisena, Tai Oliv Pahar te jaise, aru chela khan bhi tai laga pichete jaise."},{"book":"Luke","chapter":"22","verse":"40","text":"Jitia taikhan ekta jagate ahise, Tai pora taikhan ke koise, “Prathana koribi tumikhan porikha te nagiribo karone.”"},{"book":"Luke","chapter":"22","verse":"41","text":"Titia taikhan pora olop dur te jai kene, Tai matite athukari kene prathana korise,"},{"book":"Luke","chapter":"22","verse":"42","text":"aru koise, “Baba, jodi Apuni itcha kore, etu dukh laga kup to Moi pora hatai dibi. Kintu Ami laga itcha nohoi, Apuni laga itcha hobole dibi.”"},{"book":"Luke","chapter":"22","verse":"43","text":"Titia sorgodoth khan ahikena Jisu ke modot korise."},{"book":"Luke","chapter":"22","verse":"44","text":"Tai dukh pora prathana kora homoi te Tai laga posina khun hoi kene matite giri thakise."},{"book":"Luke","chapter":"22","verse":"45","text":"Aru Jitia Tai prathana kori kene uthise, Tai laga chela khan usorte jaise, aru taikhan mon dukh pora ghumai thaka dikhise,"},{"book":"Luke","chapter":"22","verse":"46","text":"etu nimite Tai pora taikhan ke koise, “Tumikhan kele ghumai ase? Uthibi aru prathana koribi, etu pora tumikhan porikha te nagiribo.”"},{"book":"Luke","chapter":"22","verse":"47","text":"Aru jitia Tai kotha koi thakise, ta te bisi manu ahi jaise, aru jun laga naam Judas thakise, baroh jon chela majot ekjon, tai age kori kene manu khan ke loi anise. Tai Jisu usorte chuma dibole ahise."},{"book":"Luke","chapter":"22","verse":"48","text":"Kintu Jisu taike koise, “Tumi Manu laga Putro ke chuma dikene thogai ase?”"},{"book":"Luke","chapter":"22","verse":"49","text":"Aru jiman chela khan Jisu usorte khara asele, taikhan ki hobole ase jani jai kene Jisu ke koise, “Probhu, amikhan talwar ulaikene taikhan logote lorai koribo naki?”"},{"book":"Luke","chapter":"22","verse":"50","text":"Titia maha purohit laga noukar ke chela ekjon pora dyna kan to kati phelai dise."},{"book":"Luke","chapter":"22","verse":"51","text":"Kintu Jisu taikhan ke koise, “Eneka nokoribi!” Aru Jisu he kan wapas lagaikena changai kori dise."},{"book":"Luke","chapter":"22","verse":"52","text":"Aru Taike dhori bole aha manu khan, mukhyo purohitkhan, aru mondoli laga henedhikari khan aru cholawta khan ke Tai koise, “Tumikhan talwar aru hathiar khan loi kene ekjon chor manu ke dhura nisena ahise naki?"},{"book":"Luke","chapter":"22","verse":"53","text":"Moi jitia mondoli te hodai din tumikhan logote thakise, tumikhan moi uporte hath utha nai. Kintu etiya homoi tumikhan laga ase, aru andhar laga hokti ase.”"},{"book":"Luke","chapter":"22","verse":"54","text":"Aru taikhan Jisu Khrista ke dhurikena maha purohit laga ghor bhirorte loi jaise. Aru Peter bhi taikhan laga pichete jai thakise."},{"book":"Luke","chapter":"22","verse":"55","text":"Etu pichete taikhan ghor bahar te jui jolai kene eke logote bohise, aru Peter bhi taikhan logot bohi thakise."},{"book":"Luke","chapter":"22","verse":"56","text":"Aru ekjon mahila noukar, Peter ke jui usorte bohi thaka dikhi kene koise, “Etu manu bhi Jisu logote thakise.”"},{"book":"Luke","chapter":"22","verse":"57","text":"Kintu Peter koise nohoi, “Mahila, moi Taike najane.”"},{"book":"Luke","chapter":"22","verse":"58","text":"Aru olop pichete ekjon pora taike dikhise, aru koise, “Tumi bhi Jisu logote beraise.” Kintu Peter koise, “Bhai moi nohoi.”"},{"book":"Luke","chapter":"22","verse":"59","text":"Ek ghanta pichete aru ekjon ahikena koise, “Hosa pora, etu manu bhi Tai logote thakise, tai bhi ekjon Galilee laga manu ase.”"},{"book":"Luke","chapter":"22","verse":"60","text":"Kintu Peter koise, “Bhai, moi najane tumi ki kotha koi ase.” Etu kotha koi thaka homoi te, ekta murga hala korise."},{"book":"Luke","chapter":"22","verse":"61","text":"Titia Jisu ghuri kene Peter ke saise, aru titia Peter Jisu kowa kotha to monte ahise, jitia Jisu koisele, “Tumi tin bar Moike ashikar kobo aru titia murga hala koribo.”"},{"book":"Luke","chapter":"22","verse":"62","text":"Titia Peter bahar te jai kene tai laga mon tita hoi kene bisi kandise."},{"book":"Luke","chapter":"22","verse":"63","text":"Aru titia sipahi khan Jisu ke biya kotha koi kene mari bole shuru hoise."},{"book":"Luke","chapter":"22","verse":"64","text":"Taikhan Jisu laga suku te kapra bandi kene, koise, “Bhabobani koribi! Kun pora tumike marise koi sabi?”"},{"book":"Luke","chapter":"22","verse":"65","text":"Aru taikhan bisi bodnam aru biya kotha kori kene Jisu ke sorom khilai se."},{"book":"Luke","chapter":"22","verse":"66","text":"Aru jitia din hoise, bura manu khan ahi kene joma hoise, aru mukhyo purohit khan aru niyom likha khan, aru Jisu ke sabha te loi jaise,"},{"book":"Luke","chapter":"22","verse":"67","text":"aru koise, “Jodi tumi Khrista hoi, amikhan ke kobi.” Kintu Tai koise, “Jodi Moi tumikhan ke koi, tumikhan kitia bhi biswas nokorile;"},{"book":"Luke","chapter":"22","verse":"68","text":"aru Moi tumikhan ke hudile, tumikhan kitia bhi Moike jowab dibole na paribo."},{"book":"Luke","chapter":"22","verse":"69","text":"Kintu etiya pora Manu laga Putro ke Isor laga dyna hathte bohi thaka dikhibo22.69 Mark 14:62; Psa. 110:1..”"},{"book":"Luke","chapter":"22","verse":"70","text":"Titia taikhan koise, “Etu karone, tumi Isor laga Putro hoi naki?” Aru Tai koise, “Tumikhan he koi ase, Moi nohoi.”"},{"book":"Luke","chapter":"22","verse":"71","text":"Taikhan apaste koi thakise, “Amikhan etu kotha age te aru ki janibole gawahi lagi ase? Amikhan tai laga nijor mukh pora etu kotha huni loise.”"}]}