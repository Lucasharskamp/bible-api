{"data":[{"book":"ЯНА","chapter":"18","verse":"1","text":"Сказаўшы гэта, Ісус выйшаў з вучнямі Сваімі за паток Кедрон, дзе быў сад, у які ўвайшоў Сам і вучні Ягоныя."},{"book":"ЯНА","chapter":"18","verse":"2","text":"А ведаў гэтае месца і Юда, прадажнік Ягоны, бо Ісус часта зьбіраўся там з вучнямі Сваімі."},{"book":"ЯНА","chapter":"18","verse":"3","text":"І вось Юда, узяўшы атрад воінаў і служак ад першасьвятароў і фарысэяў, прыходзіць туды зь ліхтарамі і сьвяцільнямі і зброяй."},{"book":"ЯНА","chapter":"18","verse":"4","text":"А Ісус, ведаючы ўсё, што зь Ім будзе, выйшаў і сказаў ім: каго шукаеце?"},{"book":"ЯНА","chapter":"18","verse":"5","text":"Яму адказалі: Ісуса Назарэя. Ісус кажа ім: гэта Я. А стаяў зь імі й Юда, прадажнік Ягоны."},{"book":"ЯНА","chapter":"18","verse":"6","text":"І калі сказаў ім: гэта Я, - яны адступіліся назад і ўпалі на зямлю."},{"book":"ЯНА","chapter":"18","verse":"7","text":"Зноў спытаўся ў іх: каго шукаеце? Яны сказалі: Ісуса Назарэя."},{"book":"ЯНА","chapter":"18","verse":"8","text":"Ісус адказваў: Я сказаў вам, што гэта Я; дык вось, калі Мяне шукаеце, пакіньце іх, хай ідуць,"},{"book":"ЯНА","chapter":"18","verse":"9","text":"хай збудзецца слова, сказанае Ім: з тых, каго Ты Мне даў, Я не загубіў нікога."},{"book":"ЯНА","chapter":"18","verse":"10","text":"А Сымон Пётр, маючы меч, дастаў яго, і ударыў першасьвятаровага раба, і адсек яму правае вуха: імя раба было Малх."},{"book":"ЯНА","chapter":"18","verse":"11","text":"Але Ісус сказаў Пятру: укладзі меч у похвы; няўжо Мне ня піць чары, якую даў Мне Айцец?"},{"book":"ЯНА","chapter":"18","verse":"12","text":"Тады воіны і тысячнік і служкі Юдэйскія ўзялі Ісуса, і зьвязалі Яго,"},{"book":"ЯНА","chapter":"18","verse":"13","text":"і завялі Яго спачатку да Анны; бо ён быў цесьцем Каяфы, які быў на той год першасьвятаром:"},{"book":"ЯНА","chapter":"18","verse":"14","text":"гэта быў Каяфа, які даў параду Юдэям, што лепш аднаму чалавеку памерці за народ."},{"book":"ЯНА","chapter":"18","verse":"15","text":"За Ісусам сьледам ішлі Сымон Пётр і другі вучань: вучань жа гэты быў знаёмы першасьвятару і ўвайшоў зь Ісусам у двор першасьвятароў:"},{"book":"ЯНА","chapter":"18","verse":"16","text":"А Пётр стаяў звонку за дзьвярыма. Потым другі вучань, які быў знаёмы першасьвятару, выйшаў і сказаў брамніцы, і ўвёў Пятру."},{"book":"ЯНА","chapter":"18","verse":"17","text":"Тут рабыня-брамніца кажа Пятру: і ты ці ня з вучняў Гэтага Чалавека? Ён сказаў: не."},{"book":"ЯНА","chapter":"18","verse":"18","text":"Тым часам рабы і служкі, расклаўшы агонь, таму што было золка, стаялі і грэліся; Пётр таксама стаяў зь імі і грэўся."},{"book":"ЯНА","chapter":"18","verse":"19","text":"А першасьвятар спытаўся ў Ісуса пра вучняў Ягоных і пра вучэньне Ягонае."},{"book":"ЯНА","chapter":"18","verse":"20","text":"Ісус адказваў яму: Я гаварыў адкрыта сьвету; Я заўсёды вучыў у сынагозе і ў храме, дзе заўсёды Юдэі сыходзяцца, і тайна не казаў нічога;"},{"book":"ЯНА","chapter":"18","verse":"21","text":"што пытаешся ў Мяне? спытайся ў тых, хто чуў, што Я казаў ім; вось, яны ведаюць, што Я казаў."},{"book":"ЯНА","chapter":"18","verse":"22","text":"Калі Ён сказаў гэта, адзін служка, які стаяў паблізу, ударыў Ісуса па шчацэ, сказаўшы: так Ты адказваеш першасьвятару?"},{"book":"ЯНА","chapter":"18","verse":"23","text":"Ісус адказваў яму: калі Я сказаў блага, пакажы, што благое, а калі добра, чаго ты б'еш Мяне?"},{"book":"ЯНА","chapter":"18","verse":"24","text":"Анна паслаў Яго зьвязанага да першасьвятара Каяфы."},{"book":"ЯНА","chapter":"18","verse":"25","text":"А Сымон Пётр стаяў і грэўся. Тут сказалі яму: ці ня з вучняў Ягоных і ты? Ён зрокся і сказаў: не."},{"book":"ЯНА","chapter":"18","verse":"26","text":"Адзін з рабоў першасьвятаровых, родзіч таго, якому Пётр адсек вуха, кажа: ці не цябе бачыў я зь Ім у садзе?"},{"book":"ЯНА","chapter":"18","verse":"27","text":"Пётр зноў зрокся; і адразу засьпяваў певень."},{"book":"ЯНА","chapter":"18","verse":"28","text":"Ад Каяфы павялі Ісуса ў прэторыю. Была раніца; і яны не ўвайшлі ў прэторыю, каб не апаганіцца, а каб можна было есьці пасху."},{"book":"ЯНА","chapter":"18","verse":"29","text":"Пілат выйшаў да іх і сказаў: у чым вы вінаваціце Чалавека Гэтага?"},{"book":"ЯНА","chapter":"18","verse":"30","text":"Яны сказалі яму ў адказ: калі б Ён ня быў злачынец, мы не перадалі б Яго табе."},{"book":"ЯНА","chapter":"18","verse":"31","text":"Пілат сказаў ім: вазьмеце Яго вы, і паводле закону вашага судзеце Яго. Юдэі сказалі яму: нам не дазволена караць сьмерцю нікога, -"},{"book":"ЯНА","chapter":"18","verse":"32","text":"хай збудзецца слова Ісусавае, якое сказаў Ён, даючы зразумець, якою сьмерцю Ён памрэ."},{"book":"ЯНА","chapter":"18","verse":"33","text":"Тады Пілат зноў увайшоў у прэторыю, і паклікаў Ісуса, і сказаў Яму: Ты Цар Юдэйскі?"},{"book":"ЯНА","chapter":"18","verse":"34","text":"Ісус адказваў яму: ці ад сябе ты кажаш гэта, ці іншыя сказалі табе пра Мяне?"},{"book":"ЯНА","chapter":"18","verse":"35","text":"Пілат адказваў: хіба я Юдэй? Твой народ і першасьвятары перадалі Цябе мне; што Ты зрабіў?"},{"book":"ЯНА","chapter":"18","verse":"36","text":"Ісус адказваў: Царства Маё не ад сьвету гэтага; калі б ад сьвету гэтага было Царства Маё, дык слугі Мае заступіліся б за Мяне, каб Я ня быў аддадзены Юдэям; але цяпер Маё Царства не адгэтуль."},{"book":"ЯНА","chapter":"18","verse":"37","text":"Пілат сказаў Яму: значыцца, Ты Цар? Ісус адказваў: ты кажаш, што Я Цар; Я на тое нарадзіўся і на тое прыйшоў у сьвет, каб засьведчыць ісьціну; кожны, хто ад ісьціны, слухае голасу Майго."},{"book":"ЯНА","chapter":"18","verse":"38","text":"Пілат сказаў Яму: што ёсьць ісьціна? І, сказаўшы гэта, зноў выйшаў да Юдэяў і сказаў ім: я ніякай віны не знаходжу ў Ім;"},{"book":"ЯНА","chapter":"18","verse":"39","text":"ёсьць жа ў вас звычай, каб я аднаго адпускаў вам на Пасху: ці хочаце, адпушчу вам Цара Юдэйскага?"},{"book":"ЯНА","chapter":"18","verse":"40","text":"Тады зноў закрычалі ўсе, кажучы: не Яго, а Вараву. А Варава быў разбойнік."}]}