{"data":[{"book":"मत्ती","chapter":"14","verse":"1","text":"उस वक़्त गलील के हुक्मरान हेरोदेस अंतिपास को ईसा के बारे में इत्तला मिली।"},{"book":"मत्ती","chapter":"14","verse":"2","text":"इस पर उसने अपने दरबारियों से कहा, “यह यहया बपतिस्मा देनेवाला है जो मुरदों में से जी उठा है, इसलिए उस की मोजिज़ाना ताक़तें इसमें नज़र आती हैं।”"},{"book":"मत्ती","chapter":"14","verse":"3","text":"वजह यह थी कि हेरोदेस ने यहया को गिरिफ़्तार करके जेल में डाला था। यह हेरोदियास की ख़ातिर हुआ था जो पहले हेरोदेस के भाई फ़िलिप्पुस की बीवी थी।"},{"book":"मत्ती","chapter":"14","verse":"4","text":"यहया ने हेरोदेस को बताया था, “हेरोदियास से तेरी शादी नाजायज़ है।”"},{"book":"मत्ती","chapter":"14","verse":"5","text":"हेरोदेस यहया को क़त्ल करना चाहता था, लेकिन अवाम से डरता था क्योंकि वह उसे नबी समझते थे।"},{"book":"मत्ती","chapter":"14","verse":"6","text":"हेरोदेस की सालगिरह के मौक़े पर हेरोदियास की बेटी उनके सामने नाची। हेरोदेस को उसका नाचना इतना पसंद आया"},{"book":"मत्ती","chapter":"14","verse":"7","text":"कि उसने क़सम खाकर उससे वादा किया, “जो भी तू माँगेगी मैं तुझे दूँगा।”"},{"book":"मत्ती","chapter":"14","verse":"8","text":"अपनी माँ के सिखाने पर बेटी ने कहा, “मुझे यहया बपतिस्मा देनेवाले का सर ट्रे में मँगवा दें।”"},{"book":"मत्ती","chapter":"14","verse":"9","text":"यह सुनकर बादशाह को दुख हुआ। लेकिन अपनी क़समों और मेहमानों की मौजूदगी की वजह से उसने उसे देने का हुक्म दे दिया।"},{"book":"मत्ती","chapter":"14","verse":"10","text":"चुनाँचे यहया का सर क़लम कर दिया गया।"},{"book":"मत्ती","chapter":"14","verse":"11","text":"फिर ट्रे में रखकर अंदर लाया गया और लड़की को दे दिया गया। लड़की उसे अपनी माँ के पास ले गई।"},{"book":"मत्ती","chapter":"14","verse":"12","text":"बाद में यहया के शागिर्द आए और उस की लाश लेकर उसे दफ़नाया। फिर वह ईसा के पास गए और उसे इत्तला दी।"},{"book":"मत्ती","chapter":"14","verse":"13","text":"यह ख़बर सुनकर ईसा लोगों से अलग होकर कश्ती पर सवार हुआ और किसी वीरान जगह चला गया। लेकिन हुजूम को उस की ख़बर मिली। लोग पैदल चलकर शहरों से निकल आए और उसके पीछे लग गए।"},{"book":"मत्ती","chapter":"14","verse":"14","text":"जब ईसा ने कश्ती पर से उतरकर बड़े हुजूम को देखा तो उसे लोगों पर बड़ा तरस आया। वहीं उसने उनके मरीज़ों को शफ़ा दी।"},{"book":"मत्ती","chapter":"14","verse":"15","text":"जब दिन ढलने लगा तो उसके शागिर्द उसके पास आए और कहा, “यह जगह वीरान है और दिन ढलने लगा है। इनको रुख़सत कर दें ताकि यह इर्दगिर्द के देहातों में जाकर खाने के लिए कुछ ख़रीद लें।”"},{"book":"मत्ती","chapter":"14","verse":"16","text":"ईसा ने जवाब दिया, “इन्हें जाने की ज़रूरत नहीं, तुम ख़ुद इन्हें खाने को दो।”"},{"book":"मत्ती","chapter":"14","verse":"17","text":"उन्होंने जवाब दिया, “हमारे पास सिर्फ़ पाँच रोटियाँ और दो मछलियाँ हैं।”"},{"book":"मत्ती","chapter":"14","verse":"18","text":"उसने कहा, “उन्हें यहाँ मेरे पास ले आओ,”"},{"book":"मत्ती","chapter":"14","verse":"19","text":"और लोगों को घास पर बैठने का हुक्म दिया। ईसा ने उन पाँच रोटियों और दो मछलियों को लेकर आसमान की तरफ़ देखा और शुक्रगुज़ारी की दुआ की। फिर उसने रोटियों को तोड़ तोड़कर शागिर्दों को दिया, और शागिर्दों ने यह रोटियाँ लोगों में तक़सीम कर दीं।"},{"book":"मत्ती","chapter":"14","verse":"20","text":"सबने जी भरकर खाया। जब शागिर्दों ने बचे हुए टुकड़े जमा किए तो बारह टोकरे भर गए।"},{"book":"मत्ती","chapter":"14","verse":"21","text":"ख़वातीन और बच्चों के अलावा खानेवाले तक़रीबन 5,000 मर्द थे।"},{"book":"मत्ती","chapter":"14","verse":"22","text":"इसके ऐन बाद ईसा ने शागिर्दों को मजबूर किया कि वह कश्ती पर सवार होकर आगे निकलें और झील के पार चले जाएँ। इतने में वह हुजूम को रुख़सत करना चाहता था।"},{"book":"मत्ती","chapter":"14","verse":"23","text":"उन्हें ख़ैरबाद कहने के बाद वह दुआ करने के लिए अकेला पहाड़ पर चढ़ गया। शाम के वक़्त वह वहाँ अकेला था"},{"book":"मत्ती","chapter":"14","verse":"24","text":"जबकि कश्ती किनारे से काफ़ी दूर हो गई थी। लहरें कश्ती को बहुत तंग कर रही थीं क्योंकि हवा उसके ख़िलाफ़ चल रही थी।"},{"book":"मत्ती","chapter":"14","verse":"25","text":"तक़रीबन तीन बजे रात के वक़्त ईसा पानी पर चलते हुए उनके पास आया।"},{"book":"मत्ती","chapter":"14","verse":"26","text":"जब शागिर्दों ने उसे झील की सतह पर चलते हुए देखा तो उन्होंने दहशत खाई। “यह कोई भूत है,” उन्होंने कहा और डर के मारे चीख़ें मारने लगे।"},{"book":"मत्ती","chapter":"14","verse":"27","text":"लेकिन ईसा फ़ौरन उनसे मुख़ातिब होकर बोला, “हौसला रखो! मैं ही हूँ। मत घबराओ।”"},{"book":"मत्ती","chapter":"14","verse":"28","text":"इस पर पतरस बोल उठा, “ख़ुदावंद, अगर आप ही हैं तो मुझे पानी पर अपने पास आने का हुक्म दें।”"},{"book":"मत्ती","chapter":"14","verse":"29","text":"ईसा ने जवाब दिया, “आ।” पतरस कश्ती पर से उतरकर पानी पर चलते चलते ईसा की तरफ़ बढ़ने लगा।"},{"book":"मत्ती","chapter":"14","verse":"30","text":"लेकिन जब उसने तेज़ हवा पर ग़ौर किया तो वह घबरा गया और डूबने लगा। वह चिल्ला उठा, “ख़ुदावंद, मुझे बचाएँ!”"},{"book":"मत्ती","chapter":"14","verse":"31","text":"ईसा ने फ़ौरन अपना हाथ बढ़ाकर उसे पकड़ लिया। उसने कहा, “ऐ कमएतक़ाद! तू शक में क्यों पड़ गया था?”"},{"book":"मत्ती","chapter":"14","verse":"32","text":"दोनों कश्ती पर सवार हुए तो हवा थम गई।"},{"book":"मत्ती","chapter":"14","verse":"33","text":"फिर कश्ती में मौजूद शागिर्दों ने उसे सिजदा करके कहा, “यक़ीनन आप अल्लाह के फ़रज़ंद हैं!”"},{"book":"मत्ती","chapter":"14","verse":"34","text":"झील को पार करके वह गन्नेसरत शहर के पास पहुँच गए।"},{"book":"मत्ती","chapter":"14","verse":"35","text":"जब उस जगह के लोगों ने ईसा को पहचान लिया तो उन्होंने इर्दगिर्द के पूरे इलाक़े में इसकी ख़बर फैलाई। उन्होंने अपने तमाम मरीज़ों को उसके पास लाकर"},{"book":"मत्ती","chapter":"14","verse":"36","text":"उससे मिन्नत की कि वह उन्हें सिर्फ़ अपने लिबास के दामन को छूने दे। और जिसने भी उसे छुआ उसे शफ़ा मिली।"}]}