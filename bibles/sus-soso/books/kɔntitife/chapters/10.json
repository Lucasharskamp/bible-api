{"data":[{"book":"Kɔnti tife","chapter":"10","verse":"1","text":"Alatala naxa a masen Munsa bɛ,"},{"book":"Kɔnti tife","chapter":"10","verse":"2","text":"«I xa sara firin yailan gbeti bɔnbɔxi ra. E rawalima ɲama xilife nan na malanyi. E man nawalima ɲama kelife nan na biyaasi tɛmui."},{"book":"Kɔnti tife","chapter":"10","verse":"3","text":"E firin na fe tɛmui keren, ɲama birin xa malan i yire hɔrɔmɔlingira dɛ ra."},{"book":"Kɔnti tife","chapter":"10","verse":"4","text":"Xa sara keren nan fe, Isirayila yareratie nun kuntigie gbansan xa malan i yire.»"},{"book":"Kɔnti tife","chapter":"10","verse":"5","text":"«Wo kelima biyaaside tɛmui naxɛ, sarae xa fe keren. Na kui naxee dɔxɔxi sogetede, e xa siga."},{"book":"Kɔnti tife","chapter":"10","verse":"6","text":"Sarae na fe firin, naxee dɔxɔxi yirefanyi ma, nee fan xa siga. Sara xui nan a masenma ɲama siga tɛmui bara a li."},{"book":"Kɔnti tife","chapter":"10","verse":"7","text":"Sara xui kɛɲa gbɛtɛ nan a masenma ɲama malan tɛmui bara a li.»"},{"book":"Kɔnti tife","chapter":"10","verse":"8","text":"«Haruna bɔnsɔɛ sɛrɛxɛdubɛe nan na sarae fema. Sɛriyɛ nan na ra wo tan nun wo bɔnsɔɛe bɛ abadan."},{"book":"Kɔnti tife","chapter":"10","verse":"9","text":"Wo na wo yaxuie gere wo xa bɔxi ma tɛmui naxɛ, wo xa na sarae fe. Alatala ɲɔxɔ sama nɛ wo xɔn, a wo ratanga wo yaxuie ma."},{"book":"Kɔnti tife","chapter":"10","verse":"10","text":"Wo xa sali lɔxɔɛ xungbee nun wo xa kike nɛɛnɛ sali lɔxɔɛe, wo man xa na sarae fe wo sɛrɛxɛ gan daaxie nun xanunteya sɛrɛxɛe bama tɛmui naxɛ. Na nan a niyama, n nan n ɲɔxɔ sama wo xɔn ma. N tan nan na wo Marigi Alatala ra.»"},{"book":"Kɔnti tife","chapter":"10","verse":"11","text":"Ɲɛ firin nde kike firin nde xi mɔxɔɲɛn lɔxɔɛ, nuxui naxan nu dɔxɔxi hɔrɔmɔlingira xun ma, Ala xa seede nu na dɛnnaxɛ, a naxa ɲɛrɛ fɔlɔ."},{"book":"Kɔnti tife","chapter":"10","verse":"12","text":"Na kui Isirayilakae naxa keli Turusinina gbengberenyi ma, e bira na nuxui fɔxɔ ra han a sa ti Paran gbengberenyi xun ma."},{"book":"Kɔnti tife","chapter":"10","verse":"13","text":"Alatala naxa e yamari Annabi Munsa saabui ra, e xa na biyaasi singe fɔlɔ."},{"book":"Kɔnti tife","chapter":"10","verse":"14","text":"Yuda bɔnsɔɛ naxa ti yare, e xa tɔnxuma tixi e ya ra. E xunyi nu na Aminadabo xa di xɛmɛ Naxason nan na."},{"book":"Kɔnti tife","chapter":"10","verse":"15","text":"Suwara xa di xɛmɛ Netaneeli nan nu na Isakari bɔnsɔɛ xunyi ra."},{"book":"Kɔnti tife","chapter":"10","verse":"16","text":"Xelon xa di xɛmɛ Eliyabi nan nu na Sabulon bɔnsɔɛ xunyi ra."},{"book":"Kɔnti tife","chapter":"10","verse":"17","text":"Hɔrɔmɔlingira to mafagati, Gerison xa di xɛmɛe nun Merari xa di xɛmɛe naxa a xanin."},{"book":"Kɔnti tife","chapter":"10","verse":"18","text":"Ruben bɔnsɔɛ naxa bira e fɔxɔ ra, e xa tɔnxuma tixi e ya ra. Sedeyuri xa di xɛmɛ Elisuru nan nu na e xunyi ra."},{"book":"Kɔnti tife","chapter":"10","verse":"19","text":"Simeyɔn bɔnsɔɛ naxa bira e fɔxɔ ra. Surisadayi xa di xɛmɛ nan nu na e xunyi ra."},{"book":"Kɔnti tife","chapter":"10","verse":"20","text":"Gadi bɔnsɔɛ naxa bira e fɔxɔ ra. Duweli xa di xɛmɛ Eliyasafa nan nu na e xunyi ra."},{"book":"Kɔnti tife","chapter":"10","verse":"21","text":"Kehati xabilɛ naxa bira e fɔxɔ ra hɔrɔmɔlingira se sɛniyɛnxie ra. Booree tan lan nɛ e xa hɔrɔmɔlingira ti beenu Kehati xabilɛ xa so."},{"book":"Kɔnti tife","chapter":"10","verse":"22","text":"Efirami bɔnsɔɛ naxa bira e fɔxɔ ra, e xa tɔnxuma tixi e ya ra. Amixudi xa di xɛmɛ Elisama nan nu na e xunyi ra."},{"book":"Kɔnti tife","chapter":"10","verse":"23","text":"Manasi bɔnsɔɛ naxa bira e fɔxɔ ra. Pedasuru xa di xɛmɛ Gamaliyɛli nan nu na e xunyi ra."},{"book":"Kɔnti tife","chapter":"10","verse":"24","text":"Gideyoni xa di xɛmɛ Abidan nan nu na Bunyamin bɔnsɔɛ xunyi ra."},{"book":"Kɔnti tife","chapter":"10","verse":"25","text":"Dana bɔnsɔɛe naxa ɲɛrɛ e birin xanbi ra, e xa tɔnxuma tixi e ya ra. Amisadayi xa di xɛmɛ Axiyeseri nan nu na e xunyi ra."},{"book":"Kɔnti tife","chapter":"10","verse":"26","text":"Okiran xa di xɛmɛ Pagiyɛli nan nu na Aseri bɔnsɔɛ xunyi ra."},{"book":"Kɔnti tife","chapter":"10","verse":"27","text":"Enan xa di xɛmɛ Axira nan nu na Nafatali bɔnsɔɛ xunyi ra."},{"book":"Kɔnti tife","chapter":"10","verse":"28","text":"Isirayilakae nu ɲɛrɛma na ki nɛ e gali ki ma."},{"book":"Kɔnti tife","chapter":"10","verse":"29","text":"Munsa naxa a fala a bitanyi Reyuweli Madiyanka xa di xɛmɛ Xobabo bɛ, «Muxu na sigafe Alatala dɛnnaxan laayidixi muxu bɛ. I fan xa fa. Na findima sɔɔnɛya nan na i bɛ, barima Alatala bara laayidi tongo a fe fanyie rabama nɛ Isirayila bɛ.»"},{"book":"Kɔnti tife","chapter":"10","verse":"30","text":"Xobabo naxa a yaabi, «Ade, n xa gbilen n xɔnyi n ma mixie tagi.»"},{"book":"Kɔnti tife","chapter":"10","verse":"31","text":"Munsa naxa a maxandi, «Yandi, i naxa keli muxu xun ma. I tan nan yi gbengberenyi birin kolon muxu nɔma yonkinde dɛnnaxɛ. I findima muxu raɲɛrɛma nan na."},{"book":"Kɔnti tife","chapter":"10","verse":"32","text":"Xa i muxu matima, muxu i kima nɛ hɛɛri ra Alatala fama naxan fide muxu ma.»"},{"book":"Kɔnti tife","chapter":"10","verse":"33","text":"E naxa keli Alatala xa geya bun ma, e xi saxan ɲɛrɛ raba. Alatala xa saatɛ kankira nu tixi e ya ra na xi saxan bun ma yonkinde fenfe ra."},{"book":"Kɔnti tife","chapter":"10","verse":"34","text":"E to nu kelima e yonkinde, Alatala xa nuxui nu tixi e xun ma fɛɛɲɛnyi kui."},{"book":"Kɔnti tife","chapter":"10","verse":"35","text":"E to nu saatɛ kankira rakelima tɛmui naxɛ, Munsa nu a falama, «Alatala, i xa keli, i xa i yaxuie rayensen. Naxee i xɔnxi, nee fan xa e gi i ya ra.»"},{"book":"Kɔnti tife","chapter":"10","verse":"36","text":"E to nu saatɛ kankira ragoroma tɛmui naxɛ, Munsa nu a falama, «Alatala, i xa i magoro Isirayila ɲama wuyaxi tagi.»"}]}