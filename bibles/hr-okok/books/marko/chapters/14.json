{"data":[{"book":"Marko","chapter":"14","verse":"1","text":"Bila su dva dana do Pashe i do Blagdana beskvasnih kruhova. Svećenički poglavari i pismoznanci još su čekali prigodu da Isusa na prijevaru uhvate i ubiju."},{"book":"Marko","chapter":"14","verse":"2","text":"“Nećemo na blagdanskoj svetkovini”, rekli su, “da se narod ne pobuni.”"},{"book":"Marko","chapter":"14","verse":"3","text":"Dok je Isus u međuvremenu bio u Betaniji u kući Šimuna gubavca, uđe neka žena s alabasternom posudom skupocjenoga nardova mirisnog ulja. Razbije grlo posude i izlije ulje Isusu na glavu."},{"book":"Marko","chapter":"14","verse":"4","text":"Neki se zbog toga naljute: “Čemu tako rasipati skupocjenu pomast!"},{"book":"Marko","chapter":"14","verse":"5","text":"Mogla se skupo prodati,14:5 U grčkome: prodati za više od tristo denara. a novac dati siromasima.”"},{"book":"Marko","chapter":"14","verse":"6","text":"Ali Isus im reče: “Pustite ju na miru! Zašto joj dodijavate? Učinila mi je dobro djelo."},{"book":"Marko","chapter":"14","verse":"7","text":"Siromaha će uvijek biti da im pomažete kad god budete htjeli, a ja neću uvijek biti s vama."},{"book":"Marko","chapter":"14","verse":"8","text":"Ona je učinila što je mogla. Unaprijed je pomazala moje tijelo za ukop."},{"book":"Marko","chapter":"14","verse":"9","text":"Zaista vam kažem, gdje god se diljem svijeta bude propovijedala Radosna vijest, spominjat će se i ovo njezino djelo, njoj na uspomenu.”"},{"book":"Marko","chapter":"14","verse":"10","text":"Tada Juda Iškariotski, jedan od Dvanaestorice, ode svećeničkim poglavarima da se dogovori kako će izdati Isusa."},{"book":"Marko","chapter":"14","verse":"11","text":"Oni se obraduju i obećaju mu dati novca. Tako Juda počne tražiti prigodu da izda Isusa."},{"book":"Marko","chapter":"14","verse":"12","text":"Na prvi dan Blagdana beskvasnih kruhova, kad je bio običaj žrtvovati pashalno janje, učenici upitaju Isusa: “Gdje želiš da ti pripravimo pashalnu večeru?”"},{"book":"Marko","chapter":"14","verse":"13","text":"On pošalje dvojicu u Jeruzalem: “Idite u grad. Tamo ćete sresti čovjeka koji nosi vodu u vrču. Pođite za njim."},{"book":"Marko","chapter":"14","verse":"14","text":"U kući u koju uđe potražite domaćina pa mu recite: ‘Učitelj pita u kojoj sobi može blagovati pashalnu večeru sa svojim učenicima.’"},{"book":"Marko","chapter":"14","verse":"15","text":"On će vam pokazati veliku sobu na katu, posve pripremljenu. Ondje nam pripravite večeru.”"},{"book":"Marko","chapter":"14","verse":"16","text":"Učenici odu u grad i nađu sve kako im je Isus rekao te ondje pripreme pashalnu večeru."},{"book":"Marko","chapter":"14","verse":"17","text":"Uvečer Isus dođe s Dvanaestoricom."},{"book":"Marko","chapter":"14","verse":"18","text":"Dok su jeli za stolom, reče im: “Zaista vam kažem, jedan od vas koji sa mnom jedete izdat će me!”"},{"book":"Marko","chapter":"14","verse":"19","text":"Oni se silno ražaloste pa ga jedan za drugim počnu pitati: “Nisam valjda ja taj?”"},{"book":"Marko","chapter":"14","verse":"20","text":"On odgovori: “To je jedan od vas Dvanaestorice, koji sa mnom umače kruh u istu zdjelu."},{"book":"Marko","chapter":"14","verse":"21","text":"Jer ja, Sin Čovječji, moram umrijeti kao što piše u Svetome pismu. Ali teško onome koji izda Sina Čovječjega! Bilo bi mu bolje da se nije ni rodio!”"},{"book":"Marko","chapter":"14","verse":"22","text":"Dok su blagovali, Isus uzme kruh, blagoslovi ga i razlomi ga i podijeli im govoreći: “Uzmite! Ovo je moje tijelo.”"},{"book":"Marko","chapter":"14","verse":"23","text":"Zatim uzme čašu vina, zahvali Bogu i pruži njima. Svi su iz nje pili."},{"book":"Marko","chapter":"14","verse":"24","text":"A on im reče: “Ovo je moja krv, krv14:24 U nekim rukopisima: krv Novoga saveza. Saveza, koja se za mnoge prolijeva."},{"book":"Marko","chapter":"14","verse":"25","text":"Zaista vam kažem: Neću više piti vina14:25 U grčkome: neću piti od trsova roda. sve do onoga dana kada ću piti novo vino u Božjemu kraljevstvu.”"},{"book":"Marko","chapter":"14","verse":"26","text":"Otpjevaju zatim psalme i zapute se prema Maslinskoj gori."},{"book":"Marko","chapter":"14","verse":"27","text":"“Svi ćete me napustiti”, reče im Isus, “jer u Svetome pismu piše:"},{"book":"Marko","chapter":"14","verse":"28","text":"Ali kada uskrsnem, ići ću pred vama u Galileju.”"},{"book":"Marko","chapter":"14","verse":"29","text":"Petar mu reče: “Napuste li te i svi ostali, ja te neću napustiti!”"},{"book":"Marko","chapter":"14","verse":"30","text":"“Zaista ti kažem,” reče mu Isus, “još ove noći, prije nego što se pijetao drugi put oglasi, triput ćeš me se odreći.”"},{"book":"Marko","chapter":"14","verse":"31","text":"“Neću!” stane ga uvjeravati Petar. “Makar morao s tobom i umrijeti, neću te se odreći!” Tako su se zaklinjali i svi ostali."},{"book":"Marko","chapter":"14","verse":"32","text":"Dođu tako u maslinik nazvan Getsemani, a Isus reče učenicima: “Sjednite ovdje dok se ja pomolim!”"},{"book":"Marko","chapter":"14","verse":"33","text":"Povede sa sobom Petra, Jakova i Ivana. Obuzmu ga tjeskoba i duboka žalost."},{"book":"Marko","chapter":"14","verse":"34","text":"Tada im reče: “Duša mi je nasmrt shrvana tugom. Ostanite ovdje i bdijte.”"},{"book":"Marko","chapter":"14","verse":"35","text":"Ode malo dalje i padne ničice. Molio se da ga, ako je moguće, mimoiđe strašni trenutak koji ga čeka."},{"book":"Marko","chapter":"14","verse":"36","text":"“Abba!14:36 Na aramejskome: Oče! Oče!” molio je, “tebi je sve moguće. Otkloni ovu čašu od mene! Ipak, neka bude po tvojoj, a ne po mojoj volji.”"},{"book":"Marko","chapter":"14","verse":"37","text":"Zatim se vrati trojici učenika i nađe ih spavati te reče Petru: “Šimune! Zar spavaš? Nisi mogao ni ure probdjeti?"},{"book":"Marko","chapter":"14","verse":"38","text":"Ostanite budni i molite da vas ne bi svladala kušnja! Jer duh je spreman, ali je tijelo slabo.”"},{"book":"Marko","chapter":"14","verse":"39","text":"Ode još jedanput i pomoli se istim riječima."},{"book":"Marko","chapter":"14","verse":"40","text":"I opet ih po povratku nađe spavati jer su im oči otežale. Nisu znali što bi mu rekli."},{"book":"Marko","chapter":"14","verse":"41","text":"Kad se treći put vratio, reče im: “Još spavate i odmarate se? Dosta je bilo! Kucnuo je čas! Ja, Sin Čovječji, predan sam grešnicima u ruke."},{"book":"Marko","chapter":"14","verse":"42","text":"Ustanite! Hajdemo! Evo, moj je izdajnik već tu!”"},{"book":"Marko","chapter":"14","verse":"43","text":"Upravo tada stigne Juda, jedan od Dvanaestorice, a s njime i svjetina naoružana mačevima i toljagama, koju su poslali svećenički poglavari, pismoznanci i drugi starješine."},{"book":"Marko","chapter":"14","verse":"44","text":"Izdajica im je dao znak: “To je onaj kojega poljubim. Uhvatite ga i odvedite pod stražom.”"},{"book":"Marko","chapter":"14","verse":"45","text":"On odmah priđe Isusu i reče: “Učitelju!14:45 U grčkome: Rabbi!” i poljubi ga."},{"book":"Marko","chapter":"14","verse":"46","text":"Zatim podignu ruke na Isusa i uhvate ga."},{"book":"Marko","chapter":"14","verse":"47","text":"Jedan od nazočnih nato izvuče mač i njime odsiječe uho sluzi velikoga svećenika."},{"book":"Marko","chapter":"14","verse":"48","text":"Isus reče: “Pošli ste na mene mačevima i toljagama kao na prevratnika!"},{"book":"Marko","chapter":"14","verse":"49","text":"A svaki dan sam u Hramu poučavao, pa me ipak niste uhvatili. Ali sve se ovo događa zato da bi se ispunilo ono što o meni piše u Pismu.”"},{"book":"Marko","chapter":"14","verse":"50","text":"Nato ga svi učenici napuste i pobjegnu."},{"book":"Marko","chapter":"14","verse":"51","text":"Slijedio ga je samo neki mladić u noćnoj košulji od gruba platna na golom tijelu. Kad su ga pokušali uhvatiti,"},{"book":"Marko","chapter":"14","verse":"52","text":"on ostavi košulju koju su mu strgnuli i gol pobjegne od njih."},{"book":"Marko","chapter":"14","verse":"53","text":"Isusa odvedu velikomu svećeniku i se ubrzo okupe ostali svećenički poglavari, pismoznanci i starješine."},{"book":"Marko","chapter":"14","verse":"54","text":"Petar ga je izdaleka slijedio i ušao u dvorište palače velikog svećenika. Sjeo je sa slugama uz vatru da se zagrije."},{"book":"Marko","chapter":"14","verse":"55","text":"Unutra su svećenički poglavari i cijelo Veliko vijeće tražili svjedočanstvo protiv Isusa na temelju kojega bi ga mogli smaknuti. Ali nisu ga mogli pronaći."},{"book":"Marko","chapter":"14","verse":"56","text":"Mnogi su lažno svjedočili, ali im se iskazi nisu podudarali."},{"book":"Marko","chapter":"14","verse":"57","text":"Zatim su neki o njemu lagali:"},{"book":"Marko","chapter":"14","verse":"58","text":"“Čuli smo ga kad je rekao: ‘Srušit ću ovaj Hram izgrađen ljudskim rukama i za tri dana ću izgraditi drugi, bez ljudskih ruku!’”"},{"book":"Marko","chapter":"14","verse":"59","text":"Ali ni tada im se svjedočanstvo nije podudaralo."},{"book":"Marko","chapter":"14","verse":"60","text":"Veliki svećenik zatim stane pred sud i upita Isusa: “Zar ništa ne odgovaraš na ove optužbe protiv tebe?”"},{"book":"Marko","chapter":"14","verse":"61","text":"Isus ne odgovori. Tada ga veliki svećenik upita: “Jesi li ti Mesija, Sin Preslavnoga Boga?”"},{"book":"Marko","chapter":"14","verse":"62","text":"Isus odgovori: “Jesam. I gledat ćete Sina Čovječjega kako sjedi zdesna Svemogućemu i kako dolazi na nebeskim oblacima.”"},{"book":"Marko","chapter":"14","verse":"63","text":"Nato veliki svećenik razdere svoju odjeću i reče: “Što će nam još svjedoci?"},{"book":"Marko","chapter":"14","verse":"64","text":"Čuli ste ga kako huli! Što kažete?” I svi ga osude na smrt."},{"book":"Marko","chapter":"14","verse":"65","text":"Neki počnu pljuvati po njemu. Pokrili su mu oči i onda ga udarali šakama rugajući se: “Pogodi tko te udario, proroče!” Čak su ga i sluge udarali."},{"book":"Marko","chapter":"14","verse":"66","text":"Dok je Petar bio u dvorištu, dođe sluškinja velikog svećenika."},{"book":"Marko","chapter":"14","verse":"67","text":"Kad ugleda Petra da se grije pokraj vatre, pobliže ga promotri i reče: “I ti si bio s Isusom Nazarećaninom!”"},{"book":"Marko","chapter":"14","verse":"68","text":"Petar zaniječe: “Niti znam niti razumijem o čemu govoriš!” I iziđe u predvorje. Upravo tada zakukuriče pijetao."},{"book":"Marko","chapter":"14","verse":"69","text":"Sluškinja ga opazi da ondje stoji pa opet počne govoriti ostalima: “Onaj je čovjek jedan od njih!”"},{"book":"Marko","chapter":"14","verse":"70","text":"Petar ponovno zaniječe."},{"book":"Marko","chapter":"14","verse":"71","text":"Petar se stane kleti i zaklinjati: “Ja i ne poznajem tog čovjeka o kojemu vi govorite!”"},{"book":"Marko","chapter":"14","verse":"72","text":"I pijetao odmah drugi put zakukuriče. Petar se tada sjeti što mu je Isus rekao: “Prije nego što se pijetao drugi put oglasi, triput ćeš me se odreći.” I brizne u plač."}]}