{"data":[{"book":"2 CORINTHIANS","chapter":"11","verse":"1","text":"Niaaina maa kootou e mannatu maa nau e mee taku tamaa vvare, nau e hiihai maa kootou ki hakannoo mai koi kiaa nau."},{"book":"2 CORINTHIANS","chapter":"11","verse":"2","text":"Nau e kaimanako i kootou, e mee pee ko TeAtua e kaimanako i kootou. Kootou e mee ma se taupu koi tipu ake teelaa e haka tarikaina a nau ki te tama tokotasi, te tama naa ko Christ tana tino."},{"book":"2 CORINTHIANS","chapter":"11","verse":"3","text":"Tevana iaa nau see hiihai maa kootou ma ki hakarereesia ni tama pee ko te hakarereesia ana Eve te kata raa imua. Nau e ppore maa kootou ma ki haia hoki peenaa ka tiiake kootou te tiputipu maaoni Christ e takoto i kootou.11.3 Gen 3.1-5,13"},{"book":"2 CORINTHIANS","chapter":"11","verse":"4","text":"Nau e mee i kootou maraa e hakannoo vare koi ki te kau tama katoo e oo atu no hakaea atu te Jesus e kee maa te tama e hakaea atu maaua; kootou e toa kootou te aitu e kee maa TeAitu kootou ni too imua, aa kootou e hakannoo ki te Lono Taukareka e kee maa te Lono Taukareka TeAtua ni hakaea atu maaua ki kootou."},{"book":"2 CORINTHIANS","chapter":"11","verse":"5","text":"Nau see maanatu maa nau see tae ki naa tama e mee maa laatou ni “aposol maaoni” kootou!"},{"book":"2 CORINTHIANS","chapter":"11","verse":"6","text":"Niaaina maa kootou e mannatu maa nau see llau maaoni te hakaea naa taratara naa raa, taku iloa see noto koi peenaa. Maaua ku oti te huri atu te tiputipu naa no kkite kootou i te kau vana maaua ni mee."},{"book":"2 CORINTHIANS","chapter":"11","verse":"7","text":"Nau ni see mee atu ma ki tauia nau i taku saaita ni hakaea atu te Lono Taukareka raa ki kootou; nau ni noho seemuu koi ki huri ake peelaa maa kootou ni tama hakamaatua. E aa? Kootou e mannatu maa taku vana nei e sara?"},{"book":"2 CORINTHIANS","chapter":"11","verse":"8","text":"Taku saaita ni heheuna ma kootou raa, nau ni tauia are naa lotu i aaraa matakaaina. Naa mane naa tama naa e mee koi maa e kailaaraotia a nau ki lavaa nau te tokonaki ki kootou."},{"book":"2 CORINTHIANS","chapter":"11","verse":"9","text":"Aa i taku saaita ni nnoho taatou raa, nau see iloa te kainnoo atu ki kaumai ni mane maaku i aku saaita ni noho see hai mane; naa taaina ma naa kave taatou ni oomai i Masedonia raa ni toomai katoo aku mee ni ssee. Imua raa nau ni seai iloo ki kainnoo ni mee maaku ki kootou, aa teenei nau ma ki see kainnoo atu hakaoti ki kootou. Nau ma ki mee hoki ki see anaana kkee kootou iaa nau imuri.11.9 Phil 4.15-18"},{"book":"2 CORINTHIANS","chapter":"11","verse":"10","text":"Naa taratara hakamaatua Christ raa e noho ma nau. Nau ku taratara atu te mee nei ki illoa kootou: aku ahu nei ma ki see lavaa te tuukia se tama iloto naa matakaaina katoo i Akaia."},{"book":"2 CORINTHIANS","chapter":"11","verse":"11","text":"Kootou see mannatu maa nau e taratara peenei i aa nau e lotoffaaeo i kootou. Seai. TeAtua e iloa maa nau e llee taku manava i kootou!"},{"book":"2 CORINTHIANS","chapter":"11","verse":"12","text":"Nau ma ki taaohi te tiputipu nei ki puuia naa tama e ahu maa laatou e heheuna ma ko maaua, teenaa ko naa tama e hai maa laatou ni “aposol maaoni”."},{"book":"2 CORINTHIANS","chapter":"11","verse":"13","text":"Naa tama naa seai ni aposol maaoni. Laatou ni aposol hakalellesi koi. Laatou e illoa iloo te hurihuri vana ki laatou, ki vana te henua maa laatou ni aposol maaoni Christ."},{"book":"2 CORINTHIANS","chapter":"11","verse":"14","text":"Kootou ki see oho maa teenei ni vana hoou. Seai. Satan hoki ni sosorina peenaa imua. A ia ni huri tana tiputipu ma ki tiputipu ia ma ko te ensol te maasina!"},{"book":"2 CORINTHIANS","chapter":"11","verse":"15","text":"Teenaa seai se vana hoou ki mee maa naa tama e heheuna iaa ia naa e hurihuri vana ki mee laatou ma ni tama e heheuna i te ara e tonu. Kimuri laatou ma ki lonollono raaoi i naa sosorina see ttonu laatou naa."},{"book":"2 CORINTHIANS","chapter":"11","verse":"16","text":"Nau ku oti te taratara atu maa aku taratara nei seai ni taratara vvare. Aa ki mee kootou e mannatu maa nau e vvare, kootou ku tiiake koi peenaa, tevana iaa nau e hiihai maa kootou ki tiiake nau ki mee ni tamaa ahu maaku."},{"book":"2 CORINTHIANS","chapter":"11","verse":"17","text":"Maaoni, TeAriki see hiihai maa nau ki taratara peenei. Nau ku taratara ma se tama e vvare, e hakanau koi kiaa nau soko nau."},{"book":"2 CORINTHIANS","chapter":"11","verse":"18","text":"Tevana iaa, i te lopo tama ku hakanau i naa vana laatou e mee koi soko laatou i te maarama nei raa, teenaa, nau ma ki mee hoki peenaa!"},{"book":"2 CORINTHIANS","chapter":"11","verse":"19","text":"Niaaina maa kootou ni tama e atammai raa, kootou maraa e hakannoo koi ki naa vvare!"},{"book":"2 CORINTHIANS","chapter":"11","verse":"20","text":"Kootou maraa e tiiake koi kootou aaraa tama ki oo atu no haia kootou ma ni poe laatou, no too naa hekau kootou, no hakarereesia kootou ki te lopo vana, no haia kootou ma ni tamavare koi, aa no sasaakiria kootou."},{"book":"2 CORINTHIANS","chapter":"11","verse":"21","text":"Nau e napa te hakaari peelaa maa maaua ni see makkaa ki haia maaua naa vana peenaa!"},{"book":"2 CORINTHIANS","chapter":"11","verse":"22","text":"Naa tama naa e hai maa laatou ni Jew? Nau hoki se Jew. Naa tama naa e hai maa laatou ni tama haka Israel? Nau hoki se tama haka Israel. Naa tama naa e hai maa laatou ni mokopuna Abraham? Nau hoki se mokopuna Abraham."},{"book":"2 CORINTHIANS","chapter":"11","verse":"23","text":"Naa tama naa e hai maa laatou ni tama e heheuna maa Christ? Nau e iloa maa nau ku taratara ma se vvare, tevana iaa naa heuna naa tama naa see ttae ki aku heuna e mee maa Christ. Aku heuna nei e llasi are i naa heuna laatou, see hai tama e hakamoeria iloto te hare karapusi peenaa ma ko nau; see hai tama e sarua peenaa tana haitino ma ko nau, aa see hai tama e taia no taupiri ki mate peenaa ma ko nau.11.23 Acts 16.23"},{"book":"2 CORINTHIANS","chapter":"11","verse":"24","text":"Nau ku oti te taakina naa Jew raa aku saaita iloo e rima no sarua taku haitino, aa te kooina naa tari laatou ni pakkuu i taku haitino i te saaita tokotasi raa e lava tana matatoru maa sivo.11.24 Deut 25.3"},{"book":"2 CORINTHIANS","chapter":"11","verse":"25","text":"Aku saaita iloo e toru nau ku oti te sarua naa tama i Rome raa ki naa laakau; aa i te saaita tokotasi raa nau ni tauatia ki naa hatu. Aku saaita iloo e toru, taku vaka e horau ai raa e apuru iloto te moana. Nau ku oti te tahea i te poo ma te aso hakkaatoa iloto te moana poouri.11.25 Acts 16.22; 14.19"},{"book":"2 CORINTHIANS","chapter":"11","verse":"26","text":"I taku lopo horau raa, nau e taupiri ki tahea peenaa i naa ttahe naa ava, aa aku hekau raa e kailaaraotia peenaa naa tama e kailallao. Nau e meemee tipuaina peenaa naa tama taku tino henua naa Jew, hakapaa ma naa tama i aaraa henua; nau e taupiri ki mate i naa matakaaina e llasi, iloto mouku, i te moana, aa i naa sosorina naa tama e mee maa laatou ni taaina aaku.11.26 Acts 9.23; 14.15"},{"book":"2 CORINTHIANS","chapter":"11","verse":"27","text":"Aku heuna e mee nei seai ni heuna hakavarevare; nau e heheuna peenaa see iloa te moe hakaraaoi; nau e taka koi ka hiikai ka hiiunu peenaa. E mee aku aso e taka peenaa see kai, aa see hai mee hakaraaoi ki uhi taku haitino i aku saaita e makallii."},{"book":"2 CORINTHIANS","chapter":"11","verse":"28","text":"I te kau aso raa, nau e noho ka mamaanatu peenaa ki naa tama katoo TeAtua i naa kina."},{"book":"2 CORINTHIANS","chapter":"11","verse":"29","text":"Taku haitino maraa e matanaenae i aku lono ma se tama e matanaenae, aa taku manava iaa maraa e ura i aku lono ma se tama ni usuhia ki pena ni haisara."},{"book":"2 CORINTHIANS","chapter":"11","verse":"30","text":"Ki mee nau e hiihai maa nau ki ahu, nau ma ki ahu i naa mee e huri ake taku see haimahi."},{"book":"2 CORINTHIANS","chapter":"11","verse":"31","text":"TeAtua, te Tamana TeAriki Jesus e iloa maa nau see taratara hakareeresi. Taatou ki hakanau i tana Inoa i te kau saaita."},{"book":"2 CORINTHIANS","chapter":"11","verse":"32","text":"Taku sao ni noho i Damascus raa, te hakamau i laro Aretas, te tuku te henua naa, ni hakanoho ana roorosi raa i naa tautaha te henua naa, ki oomai laatou no karapusina a nau."},{"book":"2 CORINTHIANS","chapter":"11","verse":"33","text":"Tevana iaa nau ni hakasaoria aku taaina. Nau ni ponotia laatou ki loto te kete raa no hakatere kina ki haho te hiri e aareha i te henua naa, teenaa ni see lavaa ai nau te tauhia ttama naa.11.33 Acts 9.23-25"}]}