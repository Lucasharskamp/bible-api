{"data":[{"book":"Tich Joote","chapter":"26","verse":"1","text":"Eka Agripa nowachone Paulo niya, “In thuolo mondo iwuo kuomi iwuon.”"},{"book":"Tich Joote","chapter":"26","verse":"2","text":"“Akwanora kaka ngʼat mogwedhi, Ruoth Agripa, kuom yudo thuolo mar chungʼ e nyimi kawuono, mondo awuo kuom weche duto ma jo-Yahudi osedonjonago."},{"book":"Tich Joote","chapter":"26","verse":"3","text":"Moloyo mano, amor, nikech in ngʼat molony e chike jo-Yahudi duto kod mbakagi ma ok rum, kendo makelo miero. Kuom mano, akwayi mondo iyie iwinj wechena gi ngʼwono, ma ok ijok."},{"book":"Tich Joote","chapter":"26","verse":"4","text":"“Jo-Yahudi duto ongʼeyo ngimana kaka chalo nyaka aa e nyathi; bende gingʼeyo nyaka aa chakruok kaka ngimana osebet e pinywa kendo e Jerusalem."},{"book":"Tich Joote","chapter":"26","verse":"5","text":"Gisebedo ka gingʼeya kuom higni mangʼeny, kendo ginyalo timo nenda, ka gihero, ni kaluwore gi chike ma tiendgi tek mag ogandawa, naluwo kit jo-Farisai."},{"book":"Tich Joote","chapter":"26","verse":"6","text":"To koro sani iyala nikech geno ma an-go kuom singruok mane Nyasaye otimo ne kwerewa."},{"book":"Tich Joote","chapter":"26","verse":"7","text":"Mano e singruok ma dhoutwa apar gariyo geno mondo one kochopo kare, ka gisiko gitiyo ni Nyasaye odiechiengʼ gotieno. To koro ruoth Agripa, en mana wach genoni, emomiyo jo-Yahudi kwana kaka jaketho."},{"book":"Tich Joote","chapter":"26","verse":"8","text":"Ere gima omiyo, un jo-Yahudi, ok unyal yie ni Nyasaye chiero joma otho?"},{"book":"Tich Joote","chapter":"26","verse":"9","text":"“Kata mana an awuon naketo chunya mar timo duto manyalo mondo akwed nying Yesu ja-Nazareth."},{"book":"Tich Joote","chapter":"26","verse":"10","text":"Chutho, mano e gima natimo Jerusalem, kuma nayudoe teko koa kuom jodolo madongo, mine atero jomaler mathoth e od twech; kendo kane inegogi, to nagoyo ombucha, ka ayie gi nekgi."},{"book":"Tich Joote","chapter":"26","verse":"11","text":"Kuom kinde mangʼeny ne adhi e sinagogi ka sinagogi mondo akawgi akumgi, kendo natemo chunogi mondo giyany Nyasaye. Nikech chunya ne rach kodgi ni nyaka atiekgi, ne adhi nyaka e mier ma oko mondo asandgi."},{"book":"Tich Joote","chapter":"26","verse":"12","text":"“Chiengʼ moro achiel kane adhi Damaski, ne an gi teko kod wach moa kuom jodolo madongo."},{"book":"Tich Joote","chapter":"26","verse":"13","text":"To ruoth Agripa, kane an e yo awuotho kar odiechiengʼ tir, ne aneno ler moa e polo mangʼangʼni moloyo wangʼ chiengʼ kendo nomenya kaachiel gi joma ne awuothogo."},{"book":"Tich Joote","chapter":"26","verse":"14","text":"Ne wapodho piny waduto, eka ne awinjo dwol moro kawuoyo koda gi dho jo-Hibrania ni, ‘Saulo, Saulo, isanda nangʼo? Riwi mabith migweyono biro mana hinyi in iwuon.’"},{"book":"Tich Joote","chapter":"26","verse":"15","text":"“Eka napenjo ni, ‘In ngʼa, Ruoth?’"},{"book":"Tich Joote","chapter":"26","verse":"16","text":"To koro aa malo ichungʼ gi tiendi. Asefwenyorani mondo awali kaka jatich kendo janeno kuom gik miseneno kuoma kendo kuom gik mamoko ma abiro nyisi."},{"book":"Tich Joote","chapter":"26","verse":"17","text":"Abiro resi e lwet jou kendo kuom joma ok jo-Yahudi. Aori irgi"},{"book":"Tich Joote","chapter":"26","verse":"18","text":"mondo iyaw wengegi, kendo mondo ilokgi gia e mudho, giduogi e ler, kendo gia e teko Satan, giduogi ir Nyasaye; ka gitimo kamano eka richogi nowenegi, kendo gibedi e achiel gi ji duto mosepwodhi, nikech giyie kuoma.’"},{"book":"Tich Joote","chapter":"26","verse":"19","text":"“Kuom mano, Ruoth Agripa, ne ok atamora timo kaka fweny moa e polo nonyisa."},{"book":"Tich Joote","chapter":"26","verse":"20","text":"Mokwongo ne anyiso joma nodak Damaski kendo joma odak Jerusalem nyaka joma odak Judea duto kaachiel gi joma ok jo-Yahudi ka ayalonegi mondo gilokre giwe richo kendo gidwog ir Nyasaye, mondo ginyis ni giseweyo richo adier gi kit ngimagi."},{"book":"Tich Joote","chapter":"26","verse":"21","text":"Mano e gima nomiyo jo-Yahudi omaka e laru mar hekalu kendo negitemo mondo ginega."},{"book":"Tich Joote","chapter":"26","verse":"22","text":"To Nyasaye osekonya e kindego duto, omiyo koro ahulo wechegi machalre, ni ji ajia kod joma ogen. Onge gima awacho mopogore gi mago mane jonabi kod Musa jowacho ni notimre."},{"book":"Tich Joote","chapter":"26","verse":"23","text":"Negiwacho ni Kristo nyaka sandi, kendo nyaka obed ngʼama okwongo chier oa kuom joma otho, mondo okel ler ni jo-Yahudi kaachiel gi joma ok jo-Yahudi.”"},{"book":"Tich Joote","chapter":"26","verse":"24","text":"Kane Paulo dhi nyime gi wuoyo kamano, Festo nokok matek niya, “Wiyi okethore, Paulo! Somo misomo mangʼeny oseloki janeko!”"},{"book":"Tich Joote","chapter":"26","verse":"25","text":"To Paulo nodwoke niya, “Ok an janeko, Ruoth Festo. Gima awacho en adier kendo winjore maber."},{"book":"Tich Joote","chapter":"26","verse":"26","text":"Kata Ruoth Agripa ongʼeyo wechegi maler, omiyo anyalo wuoyo kode gi chir. Angʼeyo maonge kiawa ni wechegi duto ok opondone, nikech ok osetimgi lingʼ-lingʼ."},{"book":"Tich Joote","chapter":"26","verse":"27","text":"Ruoth Agripa, bende iyie kuom jonabi? Angʼeyo ni iyie kuomgi.”"},{"book":"Tich Joote","chapter":"26","verse":"28","text":"Eka Agripa nowacho ni Paulo niya, “Iparo ni e sa machwokni inyalo loka abed ja-Kristo?”"},{"book":"Tich Joote","chapter":"26","verse":"29","text":"Paulo nodwoke niya, “Kata obed sa machwok kata malach, to alamo Nyasaye ok mana ne in kende, to nyaka ni ji duto mawinjo wachna kawuono, mondo gichal koda, makmana nyoroche motweyagogi ema kik tweugo un bende.”"},{"book":"Tich Joote","chapter":"26","verse":"30","text":"Eka Ruoth Agripa gi Ruoth Festo, nochungʼ kaachiel gi Bernike gi ji duto ma nobet kodgi."},{"book":"Tich Joote","chapter":"26","verse":"31","text":"Negia e odno, kendo sa mane gidhi negiwuoyo kendgi kagiwacho niya, “Onge gima ngʼatni timo marach mowinjore gi tho kata tere e od twech.”"},{"book":"Tich Joote","chapter":"26","verse":"32","text":"Bangʼe Agripa nowacho ni Festo niya, “Ngʼatni dine wagonyo thuolo ka dine bed ni pok okwayo mondo otere e nyim Kaisar.”"}]}