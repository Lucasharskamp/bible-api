{"data":[{"book":"Revhitiko","chapter":"9","verse":"1","text":"Pazuva rorusere Mozisi akadana Aroni navanakomana vake navakuru veIsraeri."},{"book":"Revhitiko","chapter":"9","verse":"2","text":"Akati kuna Aroni, “Tora hando diki yechipiriso chako chechivi negondobwe rechipiriso chako chinopiswa zvose zvisina kuremara ugouya nazvo kuna Jehovha."},{"book":"Revhitiko","chapter":"9","verse":"3","text":"Uti kuvana veIsraeri, ‘Torai nhongo yembudzi yechipiriso chechivi, mhuru negwayana zvose zvine gore uye zvisina kuremara sechipiriso chinopiswa"},{"book":"Revhitiko","chapter":"9","verse":"4","text":"nehando negondobwe zvechipiriso chokuwadzana kuti mubayire pamberi paJehovha, pamwe chete nechipiriso chezviyo chakasanganiswa namafuta. Nokuti nhasi Jehovha achazviratidza kwamuri.’ ”"},{"book":"Revhitiko","chapter":"9","verse":"5","text":"Vakatora zvinhu zvakarayirwa naMozisi vakaenda nazvo mberi kweTende Rokusangana uye ungano yose ikauya ikamira pamberi paJehovha."},{"book":"Revhitiko","chapter":"9","verse":"6","text":"Ipapo Mozisi akati, “Izvi ndizvo zvakarayirwa naJehovha kuti muite kuti kubwinya kwaJehovha kugoratidzwa kwamuri.”"},{"book":"Revhitiko","chapter":"9","verse":"7","text":"Mozisi akati kuna Aroni, “Uya kuaritari ugobayira chipiriso chako chechivi nechipiriso chako chinopiswa ugozviyananisira iwe navanhu; bayira chipiriso chavanhu ugovayananisira sezvakarayirwa naJehovha.”"},{"book":"Revhitiko","chapter":"9","verse":"8","text":"Saka Aroni akauya kuaritari akabaya mhuru sechipiriso chechivi chake."},{"book":"Revhitiko","chapter":"9","verse":"9","text":"Vanakomana vake vakauya neropa kwaari akanyika munwe wake muropa akariisa panyanga dzearitari. Rimwe ropa rose akaridururira mujinga mearitari."},{"book":"Revhitiko","chapter":"9","verse":"10","text":"Akapisa mafuta, itsvo namafuta akafukidza chiropa kubva pachipiriso chechivi paaritari sezvakarayirwa Mozisi naJehovha."},{"book":"Revhitiko","chapter":"9","verse":"11","text":"Nyama nedehwe akazvipisa kunze kwomusasa."},{"book":"Revhitiko","chapter":"9","verse":"12","text":"Ipapo akabaya chipiriso chinopiswa, uye vanakomana vake vakamutambidza ropa akarisasa paaritari kumativi ose."},{"book":"Revhitiko","chapter":"9","verse":"13","text":"Vakamutambidza chipiriso chinopiswa chidimbu nechidimbu zvichisanganisira musoro akazvipisa paaritari."},{"book":"Revhitiko","chapter":"9","verse":"14","text":"Akasuka ura namakumbo akazvipisa pamusoro pechipiriso chinopiswa paaritari."},{"book":"Revhitiko","chapter":"9","verse":"15","text":"Ipapo Aroni akauya nechipiriso chavanhu akatora mbudzi yechipiriso chavanhu chechivi akaiuraya uye akaipa sechipiriso chechivi sezvaakaita neyokutanga."},{"book":"Revhitiko","chapter":"9","verse":"16","text":"Akauya nechipiriso chinopiswa akachipa nenzira yakatarwa."},{"book":"Revhitiko","chapter":"9","verse":"17","text":"Akauyawo nechipiriso chezviyo, akatora tsama yacho akaipisa paaritari achiwedzera pachipiriso chinopiswa mangwanani."},{"book":"Revhitiko","chapter":"9","verse":"18","text":"Akabaya hando negondobwe sechipiriso chokuwadzana chavanhu. Vanakomana vake vakamutambidza ropa akarisasa paaritari kumativi ose."},{"book":"Revhitiko","chapter":"9","verse":"19","text":"Asi mafuta ehando neegondobwe, chimuswe chakakora, fukidziro yamafuta, itsvo nezvinofukidza chiropa,"},{"book":"Revhitiko","chapter":"9","verse":"20","text":"izvi vakazviisa pazvityu. Aroni akapisa mafuta paaritari."},{"book":"Revhitiko","chapter":"9","verse":"21","text":"Aroni akaninira zvityu nebandauko rokurudyi pamberi paJehovha sechipiriso chokuninira sokurayirwa kwaMozisi."},{"book":"Revhitiko","chapter":"9","verse":"22","text":"Ipapo Aroni akasimudzira maoko ake kuvanhu akavaropafadza. Apedza kubayira chipiriso chechivi, chipiriso chinopiswa nechipiriso chokuwadzana akaburuka pasi."},{"book":"Revhitiko","chapter":"9","verse":"23","text":"Mozisi naAroni vakapinda muTende Rokusangana. Pavakabuda vakaropafadza vanhu, uye kubwinya kwaJehovha kukaonekwa navanhu vose."},{"book":"Revhitiko","chapter":"9","verse":"24","text":"Moto wakabuda kubva pamberi paJehovha ukapisa chipiriso chinopiswa namafuta paaritari. Vanhu vose pavakazviona vakadanidzira nomufaro uye vakawira pasi nezviso zvavo."}]}