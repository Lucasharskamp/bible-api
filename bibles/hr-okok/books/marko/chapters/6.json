{"data":[{"book":"Marko","chapter":"6","verse":"1","text":"Isus ode odande i vrati se s učenicima u svoj zavičaj, u Nazaret."},{"book":"Marko","chapter":"6","verse":"2","text":"Sljedeće subote ode u sinagogu i počne poučavati. Mnogi ljudi su se divili i govorili: “Odakle mu ta mudrost i sila kojom čini takva čudesa?"},{"book":"Marko","chapter":"6","verse":"3","text":"Nije li on drvodjelja, Marijin sin, Jakovljev, Josijin, Judin i Šimunov brat? Nisu li mu sestre tu među nama?” I sablaznili su se zbog njega."},{"book":"Marko","chapter":"6","verse":"4","text":"Isus im reče: “Proroku ne iskazuju čast jedino u njegovu zavičaju, među rodbinom i u njegovu domu.”"},{"book":"Marko","chapter":"6","verse":"5","text":"Zbog njihove nevjere nije mogao ondje učiniti nikakva čuda, samo je iscijelio nekoliko bolesnika položivši na njih ruke."},{"book":"Marko","chapter":"6","verse":"6","text":"Čudio se njihovoj nevjeri."},{"book":"Marko","chapter":"6","verse":"7","text":"Pozvao je sebi Dvanaestoricu te ih počeo slati po dvojicu dajući im vlast da izgone nečiste duhove."},{"book":"Marko","chapter":"6","verse":"8","text":"Zapovjedio im je da na put ne ponesu ništa osim štapa—ni kruha, ni torbu, ni bakrena novca koji se običavao nositi u pojasu."},{"book":"Marko","chapter":"6","verse":"9","text":"Reče im da obuju sandale, ali da ne ponesu ni ogrtača."},{"book":"Marko","chapter":"6","verse":"10","text":"Kazao je: “Kad boravite u nekome mjestu, stanujte u jednoj kući i ne mijenjajte smještaj."},{"book":"Marko","chapter":"6","verse":"11","text":"Ako vas u nekome mjestu ne prihvate ili ne poslušaju, stresite i prašinu s nogu kad odlazite. To će biti znak da ste ga prepustili njegovoj sudbini.”"},{"book":"Marko","chapter":"6","verse":"12","text":"Tako su učenici otišli i propovijedali o pokajanju."},{"book":"Marko","chapter":"6","verse":"13","text":"Mnoge su zloduhe istjerali i mnogo bolesnika pomazali uljem i iscijelili."},{"book":"Marko","chapter":"6","verse":"14","text":"Ubrzo je i kralj Herod Antipa čuo za Isusa jer se o njemu posvuda govorilo. Neki su govorili: “To je od mrtvih uskrsnuo Ivan Krstitelj pa sad u njemu djeluju čudesne sile.”"},{"book":"Marko","chapter":"6","verse":"15","text":"Drugi su pak govorili da je Isus starodrevni prorok Ilija. Treći su tvrdili da je on novi prorok poput onih iz prošlosti."},{"book":"Marko","chapter":"6","verse":"16","text":"Herod na to reče: “To je Ivan komu sam dao odrubiti glavu. Uskrsnuo je!”"},{"book":"Marko","chapter":"6","verse":"17","text":"Herod je, naime, zapovjedio da Ivana okuju u lance i bace u tamnicu zbog Herodijade, žene Herodova brata Filipa."},{"book":"Marko","chapter":"6","verse":"18","text":"Herod ju je uzeo za ženu, a Ivan ga je opominjao: “Nije se dopušteno ženiti ženom vlastitog brata!”"},{"book":"Marko","chapter":"6","verse":"19","text":"Herodijada je zato zamrzila Ivana i htjela ga je ubiti, ali to nije mogla učiniti"},{"book":"Marko","chapter":"6","verse":"20","text":"jer je Herod poštivao Ivana. Znao je da je svet i dobar čovjek i zato ga je štitio. Iako bi se uvijek uznemirio kad bi razgovarao s Ivanom, Herod ga je rado slušao."},{"book":"Marko","chapter":"6","verse":"21","text":"Na posljetku se Herodijadi pružila prigoda. Herodu je bio rođendan te je priredio gozbu za svoje dvorane, visoke časnike i najuglednije građane Galileje."},{"book":"Marko","chapter":"6","verse":"22","text":"Herodijadina kći plesala za Heroda i njegove uzvanike i svima se svidjela. “Traži od mene što ti drago,” reče kralj djevojci,"},{"book":"Marko","chapter":"6","verse":"23","text":"“pa bila to i polovica mojega kraljevstva, i dat ću ti što zatražiš!”"},{"book":"Marko","chapter":"6","verse":"24","text":"Djevojka iziđe i upita majku: “Što da tražim?”"},{"book":"Marko","chapter":"6","verse":"25","text":"Djevojka požuri natrag kralju te mu reče: “Zapovjedi da mi na pladnju donesu glavu Ivana Krstitelja, i to odmah!”"},{"book":"Marko","chapter":"6","verse":"26","text":"Kralj se ražalosti, ali zbog toga što se zakleo i zbog uzvanika ne htjede ju odbiti."},{"book":"Marko","chapter":"6","verse":"27","text":"Odmah naredi krvniku da donese Ivanovu glavu. Krvnik ode u tamnicu, odrubi Ivanu glavu"},{"book":"Marko","chapter":"6","verse":"28","text":"te je na pladnju dade djevojci, a ona ju odnese majci."},{"book":"Marko","chapter":"6","verse":"29","text":"Kad za to doznaše Ivanovi učenici, dođu uzeti njegovo tijelo da ga polože u grob."},{"book":"Marko","chapter":"6","verse":"30","text":"Apostoli se s putovanja vrate Isusu te ga izvijeste o svemu što su činili i što su poučavali."},{"book":"Marko","chapter":"6","verse":"31","text":"Isus im predloži: “Sklonimo se malo u osamu da se odmorimo.” Jer je dolazilo i odlazilo toliko ljudi da nisu imali vremena ni jesti."},{"book":"Marko","chapter":"6","verse":"32","text":"Otisnu se tako lađom prema mirnijemu mjestu."},{"book":"Marko","chapter":"6","verse":"33","text":"No mnogi su ih opazili kako odlaze pa su ljudi iz mnogih mjesta potrčali onamo obalom i stigli prije njih."},{"book":"Marko","chapter":"6","verse":"34","text":"Kad je izišao iz lađice, ugleda silan narod pa se sažali nad njima jer su bili kao ovce bez pastira pa ih je dugo poučavao."},{"book":"Marko","chapter":"6","verse":"35","text":"Kad je dan poodmaknuo, pristupe mu njegovi učenici i kazaše: “Pust je ovo kraj a već je i kasno."},{"book":"Marko","chapter":"6","verse":"36","text":"Otpusti ljude da mogu otići na okolna imanja i sela te si kupiti što za jelo!”"},{"book":"Marko","chapter":"6","verse":"37","text":"“Vi ih nahranite!” odgovori im Isus."},{"book":"Marko","chapter":"6","verse":"38","text":"“Pogledajte koliko hrane imate”, reče im."},{"book":"Marko","chapter":"6","verse":"39","text":"Isus im zapovjedi da posjedaju u skupine po zelenoj travi."},{"book":"Marko","chapter":"6","verse":"40","text":"Posjedali su u skupine od stotinu i od pedeset ljudi."},{"book":"Marko","chapter":"6","verse":"41","text":"Isus uzme pet kruhova i dvije ribe, pogleda u nebo i blagoslovi hranu te razlomi kruhove. Dade ih zatim učenicima da podijele ljudima. Također svima podijeli i one dvije ribe."},{"book":"Marko","chapter":"6","verse":"42","text":"Svi su jeli dok se nisu nasitili"},{"book":"Marko","chapter":"6","verse":"43","text":"i još poslije pokupe punih dvanaest košara preostalih ulomaka te ostatak riba."},{"book":"Marko","chapter":"6","verse":"44","text":"A nahranilo se pet tisuća muškaraca."},{"book":"Marko","chapter":"6","verse":"45","text":"Odmah zatim Isus natjera učenike da uđu u lađu i da preplove na drugu obalu, prema Betsaidi, dok on otpusti mnoštvo."},{"book":"Marko","chapter":"6","verse":"46","text":"Pošto se rastao s ljudima, otišao je u goru da se moli."},{"book":"Marko","chapter":"6","verse":"47","text":"Bila je noć, učenici su bili u lađi nasred jezera, a on sam na kopnu."},{"book":"Marko","chapter":"6","verse":"48","text":"Opazi da jedva veslaju boreći se s nasuprotnim vjetrom te oko tri ure ujutro6:48 U grčkome: oko četvrte noćne straže. krene prema njima hodajući po vodi. Htio im je prići,"},{"book":"Marko","chapter":"6","verse":"49","text":"ali kad ga ugledaju kako hoda po vodi prema njima, vrisnu od straha misleći da je sablast."},{"book":"Marko","chapter":"6","verse":"50","text":"Svi su ga vidjeli i prestrašili se. Ali on im odmah reče: “Samo hrabro! Ja sam! Ne bojte se!”"},{"book":"Marko","chapter":"6","verse":"51","text":"Tada su ušli u lađu i vjetar prestane. Učenike je zaprepastilo to što su vidjeli."},{"book":"Marko","chapter":"6","verse":"52","text":"Još nisu shvaćali značenje čuda s umnoženim kruhom jer su im srca bila tvrda i nisu vjerovali."},{"book":"Marko","chapter":"6","verse":"53","text":"Preplove jezero i pristanu u Genezaretu te privežu lađu"},{"book":"Marko","chapter":"6","verse":"54","text":"i iziđu. Ljudi ga odmah prepoznaju"},{"book":"Marko","chapter":"6","verse":"55","text":"i rastrče se po cijelomu kraju da razglase vijest o njegovu dolasku te mu počnu donositi bolesnike na nosilima."},{"book":"Marko","chapter":"6","verse":"56","text":"I u koji god bi grad, selo ili zaselak ušao, polijegali bi bolesnike na trgove i ulice te ga molili da im dopusti dotaknuti barem skut njegove haljine—i svi koji bi ga dotaknuli ozdravljali su."}]}