{"data":[{"book":"لُكِ","chapter":"5","verse":"1","text":"عِسَ نُ نَ فٍنٍسَرٍتِ بَا دّ رَ. حَمَ قَن نُ عٍ بٌرٍ شّتّنمَ عَلَكٌ عٍ شَ عَ شُي مّ عَلَ شَ مَسٍنيِ كَوَندِدٍ."},{"book":"لُكِ","chapter":"5","verse":"2","text":"عِسَ نَشَ كُنكُي قِرِن تٌ بَا دّ رَ. يّشّسُشُييٍ نُ بَرَ فٌرٌ عٍ كُي، عٍ نُ عٍ شَ يّلّيٍ رَشَقٍ."},{"book":"لُكِ","chapter":"5","verse":"3","text":"عِسَ نَشَ بَكِ سِمْن شَ كُنكُي كُي، عَ عَ مَشْرِن عَ شَ كُنكُي ندٍدِ مَمِنِ شَرٍ دّ رَ. نَ شَنبِ، عِسَ نَشَ دْشْ كُنكُي كُي، عَ سٌ حَمَ كَوَندِقٍ."},{"book":"لُكِ","chapter":"5","verse":"4","text":"عِسَ تٌ فّ مَسٍنيِ تِدٍ، عَ نَشَ عَ قَلَ سِمْن بّ، «وٌن شّي دُلَ مَ. وٌ يّلّ سَ نَا، وٌ شَ سَ يّشّ سُشُ.»"},{"book":"لُكِ","chapter":"5","verse":"5","text":"سِمْن نَشَ عَ يَابِ، «كَرَ مْشْ، مُشُ كْي بِرِن نَن نَدَنفِشِ يَكٌتٌمْي نَن نَ، مُشُ مُ سٍسٍ سُشُ. كْنْ عِ تَن نَن تٌ عَ قَلَشِ، ﭑ مَن سَ يّلّ سَمَ.»"},{"book":"لُكِ","chapter":"5","verse":"6","text":"عٍ تٌ نَ رَبَ، عٍ نَشَ يّشّ فبٍفبٍ سُشُ يّلّ كُي، يّلّ نَشَ بْو قْلْ."},{"book":"لُكِ","chapter":"5","verse":"7","text":"عٍ نَشَ عٍ بّلّشّ مَفِرَ بٌورٍيٍ بّ نَشٍيٍ نُ نَ كُنكُي بٌورٍ كُي، عٍ شَ قَ عٍ مَلِ. عٍ تٌ قَ، عٍ نَشَ نَ كُنكُي قِرِنيِيٍ رَقٍ يّشّ رَ هَن عٍ قِرِن بِرِن نَشَ وَ دُلَقٍ."},{"book":"لُكِ","chapter":"5","verse":"8","text":"سِمْن ثِيّرِ تٌ نَ قٍ تٌ، عَ نَشَ بِرَ عِسَ بُن مَ، عَ عَ قَلَ، «مَرِفِ، عِ شَ عِ مَكُيَ ﭑ نَ، بَرِ مَ يُنُبِتْي نَن ﭑ نَ!»"},{"book":"لُكِ","chapter":"5","verse":"9","text":"عَ نَ قَلَ نّ بَرِ مَ عَ تَن نُن عَ بٌورٍ بِرِن نُ بَرَ فّ كَابَدٍ نَ يّشّ سُشُقٍ رَ،"},{"book":"لُكِ","chapter":"5","verse":"10","text":"سِمْن وَلِبٌورٍيٍ، سٍبٍدٍ شَ دِ قِرِنيِيٍ يَكِ نُن يَيَ، عٍ قَن نُ بَرَ كَابَ. نَ كُي، عِسَ نَشَ عَ قَلَ سِمْن بّ، «عِ نَشَ فَاشُ. عِ دَرِشِ يّشّ نَن سُشُ رَ، كْنْ كٍلِ يِ وَشَتِ مَ، عِ قَمَ مِشِيٍ نَن سْتْدٍ ﭑ بّ.»"},{"book":"لُكِ","chapter":"5","verse":"11","text":"عٍ تٌ كُنكُي رَتٍ شَرٍ مَ، عٍ نَشَ سٍ بِرِن لُ نَا، عٍ بِرَ عِسَ قْشْ رَ."},{"book":"لُكِ","chapter":"5","verse":"12","text":"عِسَ تٌ نُ نَ تَا ندٍ كُي، عَ نَشَ شّمّ ندٍ لِ نَا، كُنّ دِنشِ عَ قَتٍ بِرِن نَ. عَ تٌ عِسَ تٌ، عَ نَشَ عَ يَتَفِ رَقٍلٍن بْشِ مَ، عَ عَ مَيَندِ، «ﭑ مَرِفِ، شَ عِ تِن، عِ نْمَ ﭑ نَسّنِيّندٍ.»"},{"book":"لُكِ","chapter":"5","verse":"13","text":"عِسَ نَشَ عَ بّلّشّ عِتَلَ، عَ عَ سَ كُنّ كَنيِ مَ، عَ عَ قَلَ عَ بّ، «ﭑ تِنشِ. قِندِ مِشِ سّنِيّنشِ رَ.» كُنّ قُرٍ نَشَ عَ بّحِن كٍرٍن نَ."},{"book":"لُكِ","chapter":"5","verse":"14","text":"نَ شَنبِ، عِسَ نَشَ عَ يَمَرِ، «عِ نَشَ يِ قٍ قَلَ مِشِ يٌ بّ. سِفَ عِ سَ عِ دّنتّفّ سّرّشّدُبّ بّ، عِ سّرّشّ بَ عِ شَ سّنِيّنيِ شَ قٍ رَ، عَلْ عَننَبِ مُنسَ عَ يَمَرِشِ كِ نَشّ. نَ قِندِ مَ سٍيدٍحْشْيَ نَن نَ عٍ بّ.»"},{"book":"لُكِ","chapter":"5","verse":"15","text":"كْنْ عِسَ شَ قٍ شِبَارُ حَن نَشَ يٍنسٍن يّ دَنفِ عَ سِنفٍ رَ. حَمَ فبٍفبٍ نُ عٍ مَلَنمَ عٍ شَ عَ شُي رَ مّ، عَ مَن شَ عٍ رَيَلَن عٍ شَ قُرٍيٍ مَ."},{"book":"لُكِ","chapter":"5","verse":"16","text":"كْنْ عِسَ قَن نُ لُمَ سِفَ رَ يِرٍ مَدُندُشِيٍ، عَ سَ عَلَ مَشَندِ."},{"book":"لُكِ","chapter":"5","verse":"17","text":"لْشْ ندٍ، عِسَ نُ كَوَندِ تِقٍ. قَرِ سّنِيٍ نُن سّرِيّ كَرَ مْشْيٍ نُ بَرَ قَ دْشْ، نَشٍيٍ كٍلِشِ دَرِ سَلَمُ، عَ نُن فَلِلٍ نُن يُدَيَ تَا بِرِن. مَرِفِ شَ سّنبّ نُ نَ عِسَ مَ قُرٍ مَيٍ رَيَلَنقٍ رَ."},{"book":"لُكِ","chapter":"5","verse":"18","text":"نَ تّمُي، مِشِ ندٍيٍ نَشَ قَ نَمَتّ ندٍ رَ، عَ سَشِ سَدٍ مَ. عٍ نُ كَتَقٍ نّ عٍ شَ قَ عَ سَ عِسَ بُن،"},{"book":"لُكِ","chapter":"5","verse":"19","text":"كْنْ حَمَ شَ قٍ نَشَ عَ نِيَ عٍ مُ نْ سٌدٍ عَ رَ. نَ كُي، عٍ نَشَ تٍ بَنشِ قَرِ، عٍ عَ قَرِ يِرٍ ندٍ مَبَ، عٍ قَ نَمَتّ رَفٌرٌ مّننِ رَ، عَ سَشِ عَ شَ سَدٍ قَرِ، عَ فٌرٌ حَمَ تَفِ عِسَ يَ عِ."},{"book":"لُكِ","chapter":"5","verse":"20","text":"عِسَ تٌ عٍ شَ دَنشَنِيَ تٌ، عَ نَشَ عَ قَلَ نَمَتّ بّ، «ﭑ بٌورٍ، عِ شَ يُنُبِيٍ بَرَ شَقَرِ عِ بّ.»"},{"book":"لُكِ","chapter":"5","verse":"21","text":"قَرِ سّنِيٍ نُن سّرِيّ كَرَ مْشْيٍ نَشَ سٌ عٍ مَحْشُنقٍ، «ثٍ، ندٍ يِ رَ، عَ تٌ عَلَ رَ سْتْمَ يِ كِ؟ ندٍ نْمَ يُنُبِيٍ شَقَرِدٍ، بَقٍ عَلَ كٍرٍن نَ؟»"},{"book":"لُكِ","chapter":"5","verse":"22","text":"عِسَ تٌ عٍ شَ مَحْشُنيِ كٌلٌن، عَ نَشَ عٍ مَشْرِن، «مُنقٍ رَ يِ مَحْشُنيِ مْولِ نَ وٌ بْحّ مَ؟"},{"book":"لُكِ","chapter":"5","verse":"23","text":"وْيّنيِ مُندُن سْونّيَ، عَ قَلَقٍ ‹عِ شَ يُنُبِيٍ بَرَ شَقَرِ،› كَ عَ قَلَقٍ ‹كٍلِ، عِ حّرّ›؟"},{"book":"لُكِ","chapter":"5","verse":"24","text":"ﭑ شَ عَ مَسٍن وٌ بّ عَ عَدَ مَ شَ دِ نْمَ يُنُبِ شَقَرِدٍ دُنِحَ مَ.» عَ نَشَ قَ عَ قَلَ نَمَتّ بّ، «ﭑ نَشّ عِ بّ، كٍلِ، عِ شَ سَدٍ تٌنفٌ، عِ شَ سِفَ عِ شْنيِ.»"},{"book":"لُكِ","chapter":"5","verse":"25","text":"نَمَتّ نَشَ كٍلِ مِشِيٍ يَ شْرِ كٍرٍن نَ. عَ نَشَ سٍ تٌنفٌ عَ نُ سَشِ نَشَن مَ، عَ قَ سِفَ عَ شْنيِ عَلَ مَتْشْ رَ."},{"book":"لُكِ","chapter":"5","verse":"26","text":"حَمَ بِرِن دّ نَشَ عِشَرَ كِ قَنيِ، عٍ نُ عَلَ مَتْشْ. عَلَ شَ يَرَفَاشُي قَن نَشَ لُ عٍ بْحّ مَ، عٍ عَ قَلَ، «تٌ، مُشُ بَرَ كَابَنَكٌ قٍيٍ تٌ.»"},{"book":"لُكِ","chapter":"5","verse":"27","text":"نَ دَنفِ شَنبِ، عِسَ نَشَ مِنِ، عَ دُوتِ مَشِلِ ندٍ تٌ نَشَن شِلِ لٍوِ، عَ دْشْشِ دُوتِ مَشِلِدٍ. عِسَ نَشَ عَ قَلَ عَ بّ، «بِرَ ﭑ قْشْ رَ.»"},{"book":"لُكِ","chapter":"5","verse":"28","text":"لٍوِ نَشَ كٍلِ، عَ قٍ بِرِن نَبٌلٌ، عَ بِرَ عَ قْشْ رَ."},{"book":"لُكِ","chapter":"5","verse":"29","text":"نَ تّمُي، لٍوِ نَشَ شُلُنيِ بٍلٍبٍلٍ تِ عَ شْنيِ عِسَ بّ. عٍ بِرِن نُ نَ عٍ دّفٍقٍ يِرٍ كٍرٍن، دُوتِ مَشِلِ وُيَشِ نُن مِشِ فبّتّيٍ قَن نُ نَ نَا."},{"book":"لُكِ","chapter":"5","verse":"30","text":"قَرِ سّنِيٍ نُن سّرِيّ كَرَ مْشْيٍ نَشَ عِسَ قْشِرَبِرّيٍ مَشْرِن، «مُنقٍ رَ وٌ نُن دُوتِ مَشِلِيٍ نُن يُنُبِتْييٍ وٌ دّفٍمَ يِرٍ كٍرٍن؟»"},{"book":"لُكِ","chapter":"5","verse":"31","text":"عِسَ نَشَ عٍ يَابِ، «مِشِ يَلَنشِ هَيِ مُ نَ سٍرِبَ مَ. قُرٍ مَ نَن هَيِ نَ عَ مَ."},{"book":"لُكِ","chapter":"5","verse":"32","text":"ﭑ مُ قَشِ تِنشِنتْييٍ شَ شِلِدٍ. ﭑ قَشِ يُنُبِتْييٍ نَن شِلِدٍ، عٍ شَ تُوبِ.»"},{"book":"لُكِ","chapter":"5","verse":"33","text":"مِشِ ندٍيٍ نَشَ قَ عَ قَلَ عِسَ بّ، «عَننَبِ يَيَ نُن قَرِ سّنِيٍ قْشِرَبِرّيٍ سُنيِ نُن سَلِيٍ رَبَمَ هَن، كْنْ عِ فبٍيٍ تَن عٍ دّفٍمَ تُن.»"},{"book":"لُكِ","chapter":"5","verse":"34","text":"عِسَ نَشَ عٍ يَابِ، «شَ قُتِشِرِ شُلُنيِ عَ لِ، وٌ نْمَ عَ قَلَدٍ فِنّقٍنيِ بٌورٍيٍ بّ عٍ شَ سُنيِ سُشُ عَ نَ عٍ قّ مَ تّمُي نَشّ؟"},{"book":"لُكِ","chapter":"5","verse":"35","text":"وَشَتِ قَمَ، فِنّقٍنيِ بَمَ عٍ يِ رَ تّمُي نَشّ. نَ وَشَتِ تَن، عٍ سُنيِ سُشُمَ نّ.»"},{"book":"لُكِ","chapter":"5","verse":"36","text":"عِسَ مَن نَشَ تَالِ ندٍ سَ عٍ بّ، «مِشِ يٌ مُ دُفِ شُنتُنيِ بَمَ دُفِ نّينّ رَ عَ شَ دُفِ قٌرِ لٌنثٌ عَ رَ. شَ نَ رَبَ، دُفِ نّينّ كَنَمَ نّ، نَ شُنتُنيِ قَن مُ لَنمَ دُفِ قٌرِ مَ."},{"book":"لُكِ","chapter":"5","verse":"37","text":"مِشِ يٌ مَن مُ وّنِ نّينّ سَمَ لّبّ قٌرِ كُي، شَ نَ مُ عَ رَ وّنِ نّينّ نَ قُنتُ، نَ لّبّ قٌرِ بُلَمَ نّ، وّنِ قِلِ، عَ سَسٍ قَن كَنَ."},{"book":"لُكِ","chapter":"5","verse":"38","text":"عَ لَن نّ وّنِ نّينّ شَ سَ لّبّ نّينّ نَن كُي."},{"book":"لُكِ","chapter":"5","verse":"39","text":"مِشِ يٌ مَن مُ وَ مَ وّنِ نّينّ شْن شَ عَ بَرَ وّنِ قٌرِ مِن، بَرِ مَ عَ عَ قَلَمَ نّ، ‹وّنِ قٌرِ نَن قَن.›»"}]}