{"data":[{"book":"Ntandiliko","chapter":"4","verse":"1","text":"Bahi Adamu nkulala na Eva n'jawe, Eva nkwikuta chitumbo, nkummeleka Kaini.4:1 Kwa Chieblaniya, lilove kwa lilove Eva àhawile kuchidoni, “Nìmpete munu.” Eva ávele na mana ya kuva àmmeleke mwana. Na lidi lya lina Kaini, lìpilikanika muchi lilove lya Chieblaniya livêle na mana ya “kupata.” Eva nkuchidoni, “Nìmmaleke munu kwa kuhululihwa na Yahwe.”"},{"book":"Ntandiliko","chapter":"4","verse":"2","text":"Alafu nkummeleka Habilu, nnung'une Kaini. Habilu ávele nchunga wa dingandolo, na Kaini ávele nkúlima."},{"book":"Ntandiliko","chapter":"4","verse":"3","text":"Palanahwikile mahiku la lichela, Kaini nkunanhumija Yahwe sadaka ya vilyo kuhaloka mmwelu,"},{"book":"Ntandiliko","chapter":"4","verse":"4","text":"na Habilu nanang'e nkunhumija Yahwe sadaka ya vipande vya inyama ya angandolo vake vatandi kuvelekwa, vitumbwîle namene. Yahwe nkukatapaliwa namene na Habilu chalumo na sadaka yake,"},{"book":"Ntandiliko","chapter":"4","verse":"5","text":"henga Nnungu nanga panakatapaliwije na Kaini, wala sadaka yake. Bahi Kaini nkuvisa namene, nkukwinyilanya lyenye lyake."},{"book":"Ntandiliko","chapter":"4","verse":"6","text":"Yahwe nkunyaulila Kaini kuchidoni, “Ing'anya ntwani ùnivisa, na ing'anya ntwani ukwinyilanyije lyenye lyako?"},{"book":"Ntandiliko","chapter":"4","verse":"7","text":"Dachi, ukàtenda lyambone ukámbekubaliwa? Na ukànatende lyambone, bahi sambi ìvenkukuvetela pannango pako, ìnakulembela namene, henga ùlembelewa uileme.”"},{"book":"Ntandiliko","chapter":"4","verse":"8","text":"Anepo Kaini nkunnyaulila Habilu nnung'une kuchidoni, “Tuhwene kumawelu.” Bahi pavanavele kumawelu, Kaini nkunhavila Habilu nnung'une, nkummwalala."},{"book":"Ntandiliko","chapter":"4","verse":"9","text":"Bahi Yahwe nkummuja Kaini kuchidoni, “Nnung'uno Habilu àvele kwachi?” Kaini nkunnyang'ula kuchidoni, “Nangu nikámaite! Dachi, kwani nangu njo nchunga wa nnung'unwangu?”"},{"book":"Ntandiliko","chapter":"4","verse":"10","text":"Anepo Yahwe nkuchidoni, “Ùtendile chamani? Myadi ya nnung'uno imwadilikidîle muulongo ìvenkungukutila."},{"book":"Ntandiliko","chapter":"4","verse":"11","text":"Hambi wako ùnilaniwa! Nanga chinu chohecho chiumbechipanda muulongo nkukulumuka. Kwa kuva, ulongo anewo ùnywejije myadi ya nnung'uno úmmwalèlè."},{"book":"Ntandiliko","chapter":"4","verse":"12","text":"Paumbelima muulongo, anewo ulongo nanga paumbemeja kavila vilyo kwajili yako. Ùmbekuva munu ukávele na kwenu na wakuhama-hama pachilambo.”"},{"book":"Ntandiliko","chapter":"4","verse":"13","text":"Kaini nkunnyaulila Yahwe kuchidoni, “Asabu yuning'ile nni ing'ulungwa namene, nikambehulula kuipililila."},{"book":"Ntandiliko","chapter":"4","verse":"14","text":"Lola, nelo ùninguvinganga nguuke paulongo wa matapata, nnaonekane pameho pako. Bahi nìmbekuva nimunu wakuhama-hama, nikávele na iikadi pachilambo, na munu woheyo ambengwôna àmbenguwalala.”"},{"book":"Ntandiliko","chapter":"4","verse":"15","text":"Henga Yahwe nkunnyang'ula kuchidoni, “Nanga, ikámbekuva uchocho! Munu woheyo ambekuwalâla wako, munu aneyo àmbepindikulwa myanda saba.” Bahi Yahwe nkummika Kaini alama uchinga kila munu ambemwôna anammwalale."},{"book":"Ntandiliko","chapter":"4","verse":"16","text":"Kaini nkuuka pameho pa Yahwe, nkuhwena unaikala nchilambo cha ku Nodi,4:16 Lidi lya lina Nodi, lìpilikanika muchi lilove lya Chieblaniya livêle na mana ya “kuhama-hama.” chivêle m'bali wa mashaliki wa ku Adeni."},{"book":"Ntandiliko","chapter":"4","verse":"17","text":"Aneko, Kaini nkulala na n'jawe, na n'jawe nkwikuta chitumbo, nkummeleka Henoko. Kaini nkudenga imanga, nkuichema lina Henoko, lina lya mwanawe."},{"book":"Ntandiliko","chapter":"4","verse":"18","text":"Henoko nkummeleka Iladi. Iladi nanang'e nkummeleka Mehuyaeli, na Mehuyaeli nkummeleka Mesushaeli, na Mesushaeli nkummeleka Lameki."},{"book":"Ntandiliko","chapter":"4","verse":"19","text":"Lameki ávalombile vamahe vavili, yumo vánchema Ada na yunji vánchema Zila."},{"book":"Ntandiliko","chapter":"4","verse":"20","text":"Ada nkummeleka Yabali. Na Yabali njo ánavele anakulwao vanu vaikâla mmigongwe na kulanga."},{"book":"Ntandiliko","chapter":"4","verse":"21","text":"Nnung'une Yabali vánchema Yubali. Na Yubali njo ánavele anakulwao vanu vammalele vawômba ving'wenya-ng'wenya na vimbeta."},{"book":"Ntandiliko","chapter":"4","verse":"22","text":"Zila nanang'e nkummeleka mwana wa chilume uvanchema Tubali-Kaini, ánavele nkúhana wa vyombo vyammalele vya chitale na shaba. Nnumbuwe Tubali-Kaini vánchema Nama."},{"book":"Ntandiliko","chapter":"4","verse":"23","text":"Lameki nkuvahaulila ajavake kuchidoni,"},{"book":"Ntandiliko","chapter":"4","verse":"24","text":"Ikàva munu ambemmwalâla Kaini àmbepindikulwa myanda saba,"},{"book":"Ntandiliko","chapter":"4","verse":"25","text":"Adamu nkulala kavila na Eva n'jawe, Eva nkummeleka mwana wa chilume. Eva nkuchidoni, “Ayu mwana nìmbenchema lina Seti,4:25 Lidi lya lina Seti, lìpilikanika muchi lilove lya Chieblaniya livêle na mana ya “kujaliwa.” ing'anya Nnungu àningujalila kumpata mwana yunji badala ya Habilu, awalêlwe na Kaini, nkuluwe.”"},{"book":"Ntandiliko","chapter":"4","verse":"26","text":"Seti nanang'e nkummaleka mwana wa chilume, nkunchema lina, Enoshi. Anepo njo vanu pavatandilike kunnyuwa Yahwe."}]}