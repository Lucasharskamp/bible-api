{"data":[{"book":"ULukha","chapter":"20","verse":"1","text":"Ngelinye ilanga kwathi efundisa abantu ethempelini, etshumayela ivangeli, abaphristi abakhulu labafundisi bomthetho, kanye labadala bebandla beza kuye."},{"book":"ULukha","chapter":"20","verse":"2","text":"Bathi, “Ake usitshele ukuthi uwathatha ngaphi amandla okwenza lezizinto. Ngubani okunike amandla la?”"},{"book":"ULukha","chapter":"20","verse":"3","text":"Waphendula wathi, “Lami ngizalibuza umbuzo. Ngitshelani,"},{"book":"ULukha","chapter":"20","verse":"4","text":"ukubhaphathiza kukaJohane kwakuvela ezulwini loba ebantwini na?”"},{"book":"ULukha","chapter":"20","verse":"5","text":"Bahlanganisa amakhanda bathi, “Singathi, ‘Kwakuvela ezulwini,’ uzabuza athi, ‘Kungani lingazange limkholwe?’"},{"book":"ULukha","chapter":"20","verse":"6","text":"Kodwa singathi, ‘Kwakuvela ebantwini,’ abantu bonke bazasikhanda ngamatshe ngoba bakholwa ukuthi uJohane wayengumphrofethi.”"},{"book":"ULukha","chapter":"20","verse":"7","text":"Ngakho baphendula bathi, “Kasikwazi ukuthi kwakuvela ngaphi.”"},{"book":"ULukha","chapter":"20","verse":"8","text":"UJesu wathi, “Lami kangizukulitshela ukuthi lezizinto ngizenza ngawaphi amandla.”"},{"book":"ULukha","chapter":"20","verse":"9","text":"Waseqhubeka ngokutshela abantu umzekeliso lo wathi: “Indoda yahlanyela isivini yasiqhatshisa abanye abalimi, yasihamba okwesikhathi eside."},{"book":"ULukha","chapter":"20","verse":"10","text":"Ngesikhathi sokuvuna yathuma inceku yayo kubaqhatshi besivini ukuze bayiphe ingxenye yezithelo zesivini. Kodwa abalimi bayitshaya, bayixotsha ingaphathanga lutho."},{"book":"ULukha","chapter":"20","verse":"11","text":"Yathuma enye inceku kodwa laleyo bayitshaya bayiphatha kabuhlungu, bayixotsha ingaphathanga lutho."},{"book":"ULukha","chapter":"20","verse":"12","text":"Waphinda wathuma eyesithathu, bayilimaza bayiphosela phandle."},{"book":"ULukha","chapter":"20","verse":"13","text":"Umninisivini wasesithi, ‘Ngenzeni? Ngizathuma indodana yami engiyithandayo; mhlawumbe bazayihlonipha.’"},{"book":"ULukha","chapter":"20","verse":"14","text":"Kodwa kwathi abaqhatshi besivini beyibona, bahlanganisa amakhanda ngaleyondaba. Bathi, ‘Le yindlalifa. Kasiyibulaleni, ilifa libe ngelethu.’"},{"book":"ULukha","chapter":"20","verse":"15","text":"Basebeyikhuphela ngaphandle kwesivini, bayibulala."},{"book":"ULukha","chapter":"20","verse":"16","text":"Uzakuza afike ababulale labo baqhatshi besivini, isivini leso asinike abanye abalimi.”"},{"book":"ULukha","chapter":"20","verse":"17","text":"UJesu wabathi nhlo, wabuza wathi, “Pho kutshoni lokho okubhalwe ukuthi:"},{"book":"ULukha","chapter":"20","verse":"18","text":"Wonke owela phezu kwalelolitshe uzachobozeka abe yizicucu, kodwa lowo eliwela phezu kwakhe uzahlifizwa.”"},{"book":"ULukha","chapter":"20","verse":"19","text":"Abafundisi bomthetho labaphristi abakhulu badinga indlela yokumbopha masinyane ngoba babesazi ukuthi wakhuluma umzekeliso lo eqonde bona. Kodwa babesesaba abantu."},{"book":"ULukha","chapter":"20","verse":"20","text":"Bamthumela inhloli ezazizitshaya ezithembekileyo ukuze zimgolombe. Babefisa ukumbeka icala kokunye ayengakukhuluma ukuze bamedlulisele emandleni ombusi."},{"book":"ULukha","chapter":"20","verse":"21","text":"Ngakho inhloli zambuza zathi, “Mfundisi, siyazi ukuthi wena ukhuluma njalo ufundisa okuqondileyo lokuthi kawubandlululi kodwa ufundisa indlela kaNkulunkulu ngeqiniso elipheleleyo."},{"book":"ULukha","chapter":"20","verse":"22","text":"Kufanele yini ukuthi sithele imithelo kuKhesari loba hatshi?”"},{"book":"ULukha","chapter":"20","verse":"23","text":"Wabubona ubuqili babo wathi kubo,"},{"book":"ULukha","chapter":"20","verse":"24","text":"“Ngitshengisani idenari. Kulomfanekiso kabani lombhalo kabani kuyo?”"},{"book":"ULukha","chapter":"20","verse":"25","text":"Wathi kubo, “Ngakho nikani uKhesari okungokukaKhesari, linike uNkulunkulu okungokukaNkulunkulu.”"},{"book":"ULukha","chapter":"20","verse":"26","text":"Behluleka ukumbamba ngalokho akutshoyo lapho obala. Sebemangaliswe yimpendulo yakhe bathula zwi."},{"book":"ULukha","chapter":"20","verse":"27","text":"Amanye amaSadusi athi kakukho ukuvuka kwabafileyo eza kuJesu elombuzo."},{"book":"ULukha","chapter":"20","verse":"28","text":"Athi, “Mfundisi, uMosi wasibhalela ukuthi nxa umfowabo wendoda angafa atshiye umfazi, kodwa bengelabantwana, umfowabo kumele amngene umfelokazi ukuze azalele umfowabo abantwana."},{"book":"ULukha","chapter":"20","verse":"29","text":"Manje kwakulabafowabo abayisikhombisa. Owokuqala wathatha umfazi kodwa wafa engelamntwana."},{"book":"ULukha","chapter":"20","verse":"30","text":"Owesibili"},{"book":"ULukha","chapter":"20","verse":"31","text":"njalo lowesithathu laye wamthatha, bonke boyisikhombisa benza njalo bafa bengatshiyanga bantwana."},{"book":"ULukha","chapter":"20","verse":"32","text":"Ekucineni umfazi laye wafa."},{"book":"ULukha","chapter":"20","verse":"33","text":"Pho-ke, ekuvukeni kwabafileyo uzakuba ngumkabani njengoba bonke boyisikhombisa babemthethe?”"},{"book":"ULukha","chapter":"20","verse":"34","text":"UJesu waphendula wathi, “Abantu balesisikhathi bayathatha njalo bayendiswa."},{"book":"ULukha","chapter":"20","verse":"35","text":"Kodwa labo abazabe befanele ukuba lengxenye kulesosikhathi lasekuvukeni kwabafileyo kabazukuthatha loba bendiswe,"},{"book":"ULukha","chapter":"20","verse":"36","text":"njalo kabasayikufa ngoba sebenjengezingilosi. Bangabantwana bakaNkulunkulu, ngoba bengabantwana bokuvuka kwabafileyo."},{"book":"ULukha","chapter":"20","verse":"37","text":"Kodwa emlandweni wesixuku esasibhebha umlilo, uMosi laye wakuveza ukuthi abafileyo bayavuka, ngoba ubiza uThixo ngokuthi ‘uNkulunkulu ka-Abhrahama, uNkulunkulu ka-Isaka, loNkulunkulu kaJakhobe.’20.37 U-Eksodasi 3.6"},{"book":"ULukha","chapter":"20","verse":"38","text":"KasuNkulunkulu wabafileyo, kodwa owabaphilayo, ngoba kuye bonke bayaphila.”"},{"book":"ULukha","chapter":"20","verse":"39","text":"Baphendula abanye abafundisi bomthetho bathi, “Utsho kahle Mfundisi!”"},{"book":"ULukha","chapter":"20","verse":"40","text":"Kasabanga khona owaba lesibindi sokumbuza eminye imibuzo."},{"book":"ULukha","chapter":"20","verse":"41","text":"UJesu wasesithi kubo, “Kungani besithi uKhristu uyiNdodana kaDavida na?"},{"book":"ULukha","chapter":"20","verse":"42","text":"UDavida yena ngokwakhe uyakufakaza eNcwadini yamaHubo uthi:"},{"book":"ULukha","chapter":"20","verse":"43","text":"ngize ngenze izitha zakho"},{"book":"ULukha","chapter":"20","verse":"44","text":"UDavida umbiza athi ‘Nkosi.’ Pho angaba yindodana yakhe njani?”"},{"book":"ULukha","chapter":"20","verse":"45","text":"Kwathi bonke abantu besalalele, uJesu wathi kubafundi bakhe,"},{"book":"ULukha","chapter":"20","verse":"46","text":"“Limukani abafundisi bomthetho. Bathanda ukuhambahamba becece ngezembatho ezinde eziphephezelayo njalo bathanda ukubingelelwa emisikeni, futhi bathatha izihlalo eziphakemeyo emasinagogweni lezindawo zabahlonitshwa emadilini."},{"book":"ULukha","chapter":"20","verse":"47","text":"Bahuquluza izindlu zabafelokazi njalo bazibonakalisa ngokwenza imikhuleko emide. Abantu abanjalo bazajeziswa kabuhlungu.”"}]}