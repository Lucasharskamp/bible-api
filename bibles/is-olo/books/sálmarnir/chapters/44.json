{"data":[{"book":"Sálmarnir","chapter":"44","verse":"1-2","text":"Guð, við höfum heyrt um máttarverk þín á dögum forfeðra okkar. Þeir hafa sagt:"},{"book":"Sálmarnir","chapter":"44","verse":"3","text":"Hann rak heiðnu þjóðirnar úr landinu og gaf okkur það, lét Ísrael setjast hér að."},{"book":"Sálmarnir","chapter":"44","verse":"4","text":"Ekki sigruðu þeir af eigin krafti, heldur vegna máttar þíns og velþóknunar þinnar á þeim."},{"book":"Sálmarnir","chapter":"44","verse":"5","text":"Þú ert konungur minn og Guð. Láttu þjóð þína vinna sigur!"},{"book":"Sálmarnir","chapter":"44","verse":"6","text":"Aðeins í þínum krafti og nafni sigrum við óvininn."},{"book":"Sálmarnir","chapter":"44","verse":"7","text":"Vopnin duga skammt, þau tryggja ekki sigur."},{"book":"Sálmarnir","chapter":"44","verse":"8","text":"Aðeins með þinni hjálp getum við sigrað."},{"book":"Sálmarnir","chapter":"44","verse":"9","text":"Guð, aftur og aftur hrósa ég mér af þér. Hvernig get ég þakkað þér sem skyldi!"},{"book":"Sálmarnir","chapter":"44","verse":"10","text":"En þó hefur þú, Drottinn, nú um stund yfirgefið okkur og ekki stutt í orustum."},{"book":"Sálmarnir","chapter":"44","verse":"11","text":"Já, þú hefur barist gegn okkur og við höfum flúið. Óvinir okkar gerðu árás. Þeir rændu og rupluðu."},{"book":"Sálmarnir","chapter":"44","verse":"12","text":"Þú hefur farið með okkur eins og sláturfé, tvístrað okkur meðal þjóðanna."},{"book":"Sálmarnir","chapter":"44","verse":"13","text":"Þú selur þjóð þína fyrir lítið, metur hana einskis virði."},{"book":"Sálmarnir","chapter":"44","verse":"14","text":"Nágrannarnir hæða okkur og spotta vegna alls sem þú lætur á okkur dynja."},{"book":"Sálmarnir","chapter":"44","verse":"15","text":"Þín vegna er „Gyðingur!“ háðsyrði og hneyksli meðal þjóðanna, öllum til ama."},{"book":"Sálmarnir","chapter":"44","verse":"16-17","text":"Ég verð fyrir stöðugum skömmum, mér er formælt og ég fyrirlitinn af hefnigjörnum óvinum."},{"book":"Sálmarnir","chapter":"44","verse":"18","text":"Og þetta hefur gerst, Drottinn, þrátt fyrir tryggð okkar við þig. Sáttmála þinn höfum við ekki rofið."},{"book":"Sálmarnir","chapter":"44","verse":"19","text":"Ekki höfum við snúið okkur gegn þér, ekki vikið eitt skref af vegi þínum!"},{"book":"Sálmarnir","chapter":"44","verse":"20","text":"Væri svo, gætum við skilið refsingu þína, landauðn og niðdimmu dauðans."},{"book":"Sálmarnir","chapter":"44","verse":"21","text":"Ef við hefðum hætt að tilbiðja Guð og snúið okkur að hjáguðadýrkun,"},{"book":"Sálmarnir","chapter":"44","verse":"22","text":"hefði honum þá ekki verið kunnugt um það? Hann sem þekkir alla hluti og leyndarmál mannanna."},{"book":"Sálmarnir","chapter":"44","verse":"23","text":"En það höfum við ekki gert. Við erum í dauðans hættu fyrir það eitt að þjóna þér! Við erum eins og lömb leidd til slátrunar!"},{"book":"Sálmarnir","chapter":"44","verse":"24","text":"Vakna þú! Rís þú á fætur! Hvers vegna sefur þú, Drottinn? Hefur þú hafnað okkur fyrir fullt og allt?"},{"book":"Sálmarnir","chapter":"44","verse":"25","text":"Hvers vegna horfir þú í aðra átt? Af hverju er þér sama um sorg okkar og neyð?"},{"book":"Sálmarnir","chapter":"44","verse":"26","text":"Við erum fallnir og liggjum hér endilangir."},{"book":"Sálmarnir","chapter":"44","verse":"27","text":"Rís þú upp, Drottinn, komdu og hjálpaðu okkur! Frelsaðu okkur vegna eilífrar elsku þinnar."}]}