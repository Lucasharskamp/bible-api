{"data":[{"book":"Luka","chapter":"11","verse":"1","text":"Da bi, na Yesu rebɔ mpae wɔ baabi. Owiei no, nʼasuafo no mu baako ka kyerɛɛ no se, “Awurade, kyerɛ yɛn mpaebɔ sɛnea Yohane kyerɛɛ nʼasuafo mpaebɔ no.”"},{"book":"Luka","chapter":"11","verse":"2","text":"Ɔka kyerɛɛ wɔn se, “Sɛ morebɔ mpae a, monka se,"},{"book":"Luka","chapter":"11","verse":"3","text":"Ma yɛn yɛn ano aduan daa."},{"book":"Luka","chapter":"11","verse":"4","text":"Fa yɛn bɔne kyɛ yɛn"},{"book":"Luka","chapter":"11","verse":"5","text":"Yesu bisaa wɔn se, “Mo mu hena na ɔbɛkɔ ne yɔnko hɔ ɔdasu mu akɔka akyerɛ no se, ‘Me nua, fɛm me aduan kakra,"},{"book":"Luka","chapter":"11","verse":"6","text":"efisɛ ɔhɔho bi abefu me mu, na minni aduan biara a mede bɛma no,’"},{"book":"Luka","chapter":"11","verse":"7","text":"na ɔbɛma no mmuae afi ne dan mu se, ‘Nhaw me! Mato me pon mu ne me mma ada. Merentumi nsɔre mma wo biribiara.’"},{"book":"Luka","chapter":"11","verse":"8","text":"Mereka akyerɛ mo se, na ade asa no nti, ɔyɛ ne yɔnko koraa mpo a ɔrensɔre. Nanso esiane sɛ ɔkɔɔ so srɛɛ no no nti ɛbɛma wasɔre ama no nea ehia no no nyinaa."},{"book":"Luka","chapter":"11","verse":"9","text":"“Ɛno nti mereka akyerɛ mo se; Mummisa, na wɔbɛma mo; monhwehwɛ na mubehu; mompem na wobebue mo."},{"book":"Luka","chapter":"11","verse":"10","text":"Na obiara a obisa no, wɔma no; na obiara a ɔhwehwɛ no, ohu; na nea ɔpem no, wobue no."},{"book":"Luka","chapter":"11","verse":"11","text":"“Agya bɛn na ɔwɔ mo mu na ne ba bisa no brodo a ɔbɛma no ɔbo,"},{"book":"Luka","chapter":"11","verse":"12","text":"anaasɛ obisa no apataa a ɔbɛma no ɔwɔ, anaasɛ obisa nkesua a ɔbɛma no akekantwɛre?"},{"book":"Luka","chapter":"11","verse":"13","text":"Na sɛ mo a moyɛ nnebɔneyɛfo mpo nim sɛnea moma mo mma nnepa a, ɛbɛyɛ dɛn na mo Agya a ɔwɔ ɔsoro no remfa Honhom Kronkron no mma wɔn a wobisa no no?”"},{"book":"Luka","chapter":"11","verse":"14","text":"Bere bi Yesu tuu honhommɔne bi a ɛyɛ mum fii onipa bi mu. Honhommɔne no tu fii ne mu no, ɔkasa ma ɛyɛɛ nnipa a na wɔwɔ hɔ no nyinaa ahodwiriw."},{"book":"Luka","chapter":"11","verse":"15","text":"Nanso ebinom kae se, “Ɔnam ahonhommɔne panyin Beelsebul tumi so na etu ahonhommɔne.”"},{"book":"Luka","chapter":"11","verse":"16","text":"Afoforo nso pɛe sɛ wɔsɔ no hwɛ nti, wɔka kyerɛɛ no se, ɔnyɛ nsɛnkyerɛnne bi a efi ɔsoro nkyerɛ wɔn."},{"book":"Luka","chapter":"11","verse":"17","text":"Nanso ohuu wɔn adwene maa wɔn mmuae se, “Kurow biara a emu akyekyɛ no dan amamfo. Saa ara nso na ofi biara a emu kyekyɛ no gu."},{"book":"Luka","chapter":"11","verse":"18","text":"Na sɛ ɔbonsam nso ko tia ne ho a, ɛbɛyɛ dɛn na nʼahenni begyina? Nea enti a mereka saa asɛm yi ne sɛ, muse menam Beelsebul tumi so na mitu ahonhommɔne."},{"book":"Luka","chapter":"11","verse":"19","text":"Na sɛ menam Beelsebul tumi so na mitu ahonhommɔne a, hena so na mo nkurɔfo nam tu ahonhommɔne? Saa na ɛte de a, mo nkurɔfo no ara na wobebu mo atɛn."},{"book":"Luka","chapter":"11","verse":"20","text":"Nanso sɛ menam Onyankopɔn tumi so na mitu honhommɔne de a, na ɛkyerɛ sɛ Onyankopɔn ahenni no aba mo so."},{"book":"Luka","chapter":"11","verse":"21","text":"“Sɛ ɔhoɔdenfo de akode wɛn ne fi a, obiara rentumi nkowia nʼagyapade;"},{"book":"Luka","chapter":"11","verse":"22","text":"nanso sɛ nea ne ho yɛ den na ɔwɔ akode pa sen no kɔ ne so a, odi ne so nkonim, gye nʼakode a ɔde ne ho too so no, sesaw nʼagyapade no nyinaa kɔ."},{"book":"Luka","chapter":"11","verse":"23","text":"“Obiara a onni mʼafa no tia me, na nea ɔne me mmoaboa ano no, hwete mu."},{"book":"Luka","chapter":"11","verse":"24","text":"“Sɛ wotu honhommɔne fi onipa bi mu a, ekyinkyin hwehwɛ homebea, nanso ennya bi. Na sɛ wannya homebea a ɔka se, ‘Mɛsan akɔ onipa a mifii ne mu bae no mu bio.’"},{"book":"Luka","chapter":"11","verse":"25","text":"Na sɛ ɔsan kɔ onipa no mu a, obehu sɛ ɛhɔ tew a efi biara nni mu na biribiara yɛ pɛpɛɛpɛ."},{"book":"Luka","chapter":"11","verse":"26","text":"Afei, ɔsan nʼakyi kɔfa ahonhommɔne afoforo ason a wɔyɛ den kyɛn no ba ma wɔn nyinaa bɛtena hɔ. Eyi ma onipa no sɛe koraa sen sɛnea anka na ɔte kan no.”"},{"book":"Luka","chapter":"11","verse":"27","text":"Yesu gu so rekasa no, ɔbea bi fi nnipadɔm no mu kae se, “Nhyira nka ɔyafunu a ɛwoo wo ne nufu a wunum ano no!”"},{"book":"Luka","chapter":"11","verse":"28","text":"Yesu ka kyerɛɛ no se, “Ɛwɔ mu de, nanso nhyira ne wɔn a wɔte Onyankopɔn asɛm na wodi so.”"},{"book":"Luka","chapter":"11","verse":"29","text":"Nnipa no kyeree Yesu so no, ɔka kyerɛɛ wɔn se, “Nnɛ mma yi yɛ nnebɔneyɛfo. Wɔhwehwɛ nsɛnkyerɛnne bi ahu nanso wɔrenhu nsɛnkyerɛnne biara sɛ Yona nsɛnkyerɛnne no."},{"book":"Luka","chapter":"11","verse":"30","text":"Na sɛnea Yona si yɛɛ nsɛnkyerɛnne maa Ninewefo no, saa ara na Kristo nso bɛyɛ nsɛnkyerɛnne ama nnɛ mma yi."},{"book":"Luka","chapter":"11","verse":"31","text":"Atemmuda no, Sebahemmea ne nnɛmma bɛsɔre ayi ɔman yi atɛn efisɛ ofi asase ano nohɔ betiee Salomo nyansa nsɛm. Nanso nea ɔsen Salomo no wɔ ha."},{"book":"Luka","chapter":"11","verse":"32","text":"Atemmuda no Ninewe mmarima ne nnɛmma bɛsɔre ayi ɔman yi atɛn, efisɛ bere a Yona kaa asɛmpa no, wɔsakraa wɔn adwene. Nanso nea ɔsen Yona wɔ ha."},{"book":"Luka","chapter":"11","verse":"33","text":"“Obiara nsɔ kanea mfa nsie, na mmom ɔde si petee mu na ahyerɛn ama wɔn a wɔba mu no nyinaa."},{"book":"Luka","chapter":"11","verse":"34","text":"Wʼani yɛ wo nipadua kanea. Ɛno nti sɛ wʼani ye a na wo nipadua nso yɛ hann. Nanso sɛ enye a, ɛma wo nipadua no dan sum tumm."},{"book":"Luka","chapter":"11","verse":"35","text":"Enti hwɛ yiye na hann a ɛwɔ wo mu no annan sum."},{"book":"Luka","chapter":"11","verse":"36","text":"Sɛ wo nipadua yɛ hann a sum nni fa baabiara a, onipadua no bɛhyerɛn sɛnea kanea hyerɛn gu wo so no.”"},{"book":"Luka","chapter":"11","verse":"37","text":"Yesu kasa wiee no, Farisini bi hyiaa no adidi enti ɔkɔe se ɔne no rekodidi."},{"book":"Luka","chapter":"11","verse":"38","text":"Farisini no huu sɛ Yesu anhohoro ne nsa ansa sɛnea wɔn amanne kyerɛ ansa na ɔredidi no, ɛyɛɛ no nwonwa."},{"book":"Luka","chapter":"11","verse":"39","text":"Yesu huu Farisini no adwene ka kyerɛɛ no se, “Mo Farisifo de, mohohoro nkuku nsanka ne mprɛte ho, nanso fi, anibere ne nnebɔne ahyɛ mo ma tɔ!"},{"book":"Luka","chapter":"11","verse":"40","text":"Adwenharefo! Ɛnyɛ nea ɔyɛɛ akyi no ara na ɔyɛɛ mu nso?"},{"book":"Luka","chapter":"11","verse":"41","text":"Monyɛ ahiafo adɔe na biribiara ho bɛtew ama mo."},{"book":"Luka","chapter":"11","verse":"42","text":"“Mo Farisifo, munnue! Moma mo nnɔbae so ntotoso du du, nanso mototo adetreneeyɛ ne ɔdɔ a mode dɔ Onyankopɔn no ase. Sɛ mokɔ hyiadan mu a, mpanyin tenabea na mopɛ. Saa ara nso na sɛ mokɔ bagua mu a mopɛ sɛ nnipa hu mo kyia mo."},{"book":"Luka","chapter":"11","verse":"43","text":"“Mo Farisifo, munnue! Sɛ mokɔ hyiadan mu a, mpanyin tenabea na mopɛ."},{"book":"Luka","chapter":"11","verse":"44","text":"“Munnue! Efisɛ mote sɛ nna a ɛso asram na nnipa nantew so a wonnim sɛ wɔnam nna so.”"},{"book":"Luka","chapter":"11","verse":"45","text":"Mmaranimfo no mu baako ka kyerɛɛ no se, “Kyerɛkyerɛfo, sɛ woka saa a na woakasa atia yɛn nso.”"},{"book":"Luka","chapter":"11","verse":"46","text":"Yesu buaa no se, “Mo mmaranimfo nso munnue! Mohyɛ nnipa ma wodi mmara a ɛyɛ den so pɛpɛɛpɛ, nanso mo de, munni so sɛ sɛnea ɛsɛ."},{"book":"Luka","chapter":"11","verse":"47","text":"“Munnue! Efisɛ, moatoto adiyifo a mo ankasa anaa mo agyanom kum wɔn no nna so."},{"book":"Luka","chapter":"11","verse":"48","text":"Mo nneyɛe yi di adanse sɛ mopene nea mo agyanom yɛe no so. Ne nkyerɛase ne sɛ mo agyanom kunkum adiyifo no na mo nso mototoo wɔn nna so maa wɔn."},{"book":"Luka","chapter":"11","verse":"49","text":"Eyi ne nea Onyankopɔn aka afa mo ho: ‘Mɛsoma adiyifo ne asomafo aba mo nkyɛn na mubekunkum bi na moataa wɔn a aka no.’"},{"book":"Luka","chapter":"11","verse":"50","text":"Mereka akyerɛ mo se, adiyifo no mogya a wɔka gu fii wiase mfiase no,"},{"book":"Luka","chapter":"11","verse":"51","text":"efi Habel kum so kosi Sakaria, a wokum no wɔ afɔremuka ne kronkronbea ntam hɔ no so, wobebisa ɛho asɛm afi mo nkyɛn."},{"book":"Luka","chapter":"11","verse":"52","text":"“Mo, mmaranimfo, munnue! Mode nokware hintaw mo nkurɔfo. Mo ankasa munni so, na mommma wɔn a wɔpɛ sɛ wodi so no kwan mma wonni so.”"},{"book":"Luka","chapter":"11","verse":"53","text":"Ofi Farisini no fi hɔ a ɔrekɔ no, mmaranimfo ne Farisifo no dii nʼakyi de nsɛmmisa guan ne ho,"},{"book":"Luka","chapter":"11","verse":"54","text":"pɛɛ sɛ ɔka biribi a wobegyina so anya no akyere no."}]}