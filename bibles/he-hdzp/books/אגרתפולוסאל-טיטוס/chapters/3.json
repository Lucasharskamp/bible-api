{"data":[{"book":"אגרת פולוס אל-טיטוס","chapter":"3","verse":"1","text":"הזכר למאמינים שעליהם לציית לשלטונות ולנציגיהם, ושעליהם להיות מוכנים תמיד לעשות מעשים טובים."},{"book":"אגרת פולוס אל-טיטוס","chapter":"3","verse":"2","text":"עליהם להימנע מרכילות, הוצאת דיבה ומריבות, ולעומת זאת להיות עדינים ולהראות ענווה אמיתית לכולם."},{"book":"אגרת פולוס אל-טיטוס","chapter":"3","verse":"3","text":"גם אנחנו היינו פעם טיפשים ולא שמענו לקול אלוהים; אנשים שונים הוליכו אותנו שולל, וגרמו לכך שנשתעבד לתשוקות וליצרים שלנו. התקופה ההיא הייתה נוראה; היינו חסרי־שלווה ומנוחה, מלאי קנאה וטינה, שנאנו את כולם וכולם שנאו אותנו."},{"book":"אגרת פולוס אל-טיטוס","chapter":"3","verse":"4","text":"אך כאשר אלוהים מושיענו גילה לנו את טוב לבו ואהבתו,"},{"book":"אגרת פולוס אל-טיטוס","chapter":"3","verse":"5","text":"הוא הושיע אותנו, לא בגלל המעשים הצדיקים שעשינו, אלא מתוך רחמיו. הוא רחץ אותנו מחטאינו, ונתן לנו לידה חדשה וחיים חדשים באמצעות רוח הקודש."},{"book":"אגרת פולוס אל-טיטוס","chapter":"3","verse":"6","text":"אלוהים עשה זאת בזכות קורבנו של ישוע המשיח,"},{"book":"אגרת פולוס אל-טיטוס","chapter":"3","verse":"7","text":"ובחסדו הרב הצדיק אותנו ונתן לנו חלק ונחלה בחיי הנצח, שלהם אנו מצפים."},{"book":"אגרת פולוס אל-טיטוס","chapter":"3","verse":"8","text":"כל הדברים שאמרתי לך הם נכונים. הדגש את חשיבותם כדי שהמאמינים יהיו זהירים יותר ויעשו תמיד מעשים טובים, לא רק משום שזו חובתם, אלא משום שזה גם מועיל!"},{"book":"אגרת פולוס אל-טיטוס","chapter":"3","verse":"9","text":"הימנעו מוויכוחי סרק ומוויכוחים בנושאים השנויים במחלוקת; הימנעו מוויכוחים ומריבות בנוגע לקיום מצוות התורה, שכן הם מיותרים, חסרי־תועלת וגורמים רק נזק."},{"book":"אגרת פולוס אל-טיטוס","chapter":"3","verse":"10","text":"אם מישהו מכם גורם לסכסוכים ולחילוקי דעות, הזהירו אותו פעם או פעמיים ולאחר מכן עזבוהו לנפשו,"},{"book":"אגרת פולוס אל-טיטוס","chapter":"3","verse":"11","text":"כי אדם כזה הוא מושחת וידוע לו היטב שהוא חוטא."},{"book":"אגרת פולוס אל-טיטוס","chapter":"3","verse":"12","text":"אני עומד לשלוח אליך את ארטימס או את טוכיקוס. בהגיע אליך אחד מהשניים השתדל לבוא אלי לניקופוליס במהירות האפשרית, כי החלטתי להישאר שם למשך החורף."},{"book":"אגרת פולוס אל-טיטוס","chapter":"3","verse":"13","text":"זינס, עורך־הדין, ואפולוס עומדים לצאת למסעם. עזור להם כמיטב יכולתך, ודאג לכך שהמאמינים יספקו את כל צרכיהם,"},{"book":"אגרת פולוס אל-טיטוס","chapter":"3","verse":"14","text":"כי על המאמינים לבטא את אמונתם במעשיהם הטובים ובהגשת עזרה."},{"book":"אגרת פולוס אל-טיטוס","chapter":"3","verse":"15","text":"כולם כאן מוסרים דרישת שלום. מסור בבקשה דרישת שלום חמה לכל המאמינים בכרתים. יברך אתכם אלוהים. – אמן."}]}