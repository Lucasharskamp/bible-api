{"data":[{"book":"Рындоря","chapter":"22","verse":"1","text":"— Пхрала и дада! Дэн манди тэ пхэнав лав пала пэстэ."},{"book":"Рындоря","chapter":"22","verse":"2","text":"Кала онэ ашундэ, со вов дэл дума пай евреёнэндири шыб, тунчи всаворэ инке майфартэ заашыле мулком. Вов пхэндя:"},{"book":"Рындоря","chapter":"22","verse":"3","text":"— Мэ иудеё, саво бэяндилем андо Тарсо андэ Киликия, нэ выбарилем андэ кадва форо. Мэ сымас мишто сытярдо Законости амарэ дадэнго кав Гамалиило. Мэ всаворэ водеса прэдино лэ Дэвлэсти, сар и кажно тумэндар адес."},{"book":"Рындоря","chapter":"22","verse":"4","text":"Мэ гонисаравас и маравас жыкай миримос колэн, ко жалас Раестирэ Дромэса, астаравас лэ муршэн и лэ жувлян тай шавас лэн андо баруно."},{"book":"Рындоря","chapter":"22","verse":"5","text":"Допхэнимаря калэсти, со пхэнав, — баро рашай и стидимос пхурэдэрэнго. Мэ прилем лэндар лила кай пхрала андо Дамаско и жылем кордэ, соб тэ лав колэн, ко жалас пав Дром и тэ анав лэн андо Иерусалимо, кай тэ помарэн."},{"book":"Рындоря","chapter":"22","verse":"6","text":"Пав дром, кала мэ поджавас кав Дамаско, варикай андо епашдес, кала мэ на ажутяравас, мэ ашылемпэ андрал баро удуд болыбнастар, пэ саво нащи сас тэ дикхав."},{"book":"Рындоря","chapter":"22","verse":"7","text":"Мэ пэлем пэ пхув и ашундэм гласо, саво пхэнэлас манди: «Савло! Савло! Сости ту гонисарэс Ман?»"},{"book":"Рындоря","chapter":"22","verse":"8","text":"Мэ пушлем: «Ко Ту, Рай?» Вов пхэндя: «Мэ Исусо андав Назарето, Савэс ту гонисарэс»."},{"book":"Рындоря","chapter":"22","verse":"9","text":"Кола, ко сас манца, дикхле удуд, нэ гласо, саво мэ ашундэм, онэ на ашундэ."},{"book":"Рындоря","chapter":"22","verse":"10","text":"Мэ пушлем: «Рае, со манди тэ терав?» Ай о Рай пхэндя манди: «Вщи и жа андо Дамаско. Котэ тути пхэнэна вся, со тути трэбуй авэла тэ терэс»."},{"book":"Рындоря","chapter":"22","verse":"11","text":"Удуд, саво мэ дикхавас сас кацаво зорало, со мэ корайлем. Колэсти кола, савэ сас манца, андэ ман палав васт андо Дамаско."},{"book":"Рындоря","chapter":"22","verse":"12","text":"Котэ мандэ авиля дэвлэкуно мануш, савэс акхарэнас Анания. Вов тэрэлас вся, со пхэнэлас Законо, тай всаворэ иудеёря, савэ жувэнас котэ, пативаса обжанаспэ лэса."},{"book":"Рындоря","chapter":"22","verse":"13","text":"Вов тэрдиля паша мандэ тай пхэндя: «Пхрал Савло, мэк отпхэрнавэнпэ тирэ якха!» И андэ кодья ж вряма мэ ашылем тэ дикхав и дикхлем калэс манушэс."},{"book":"Рындоря","chapter":"22","verse":"14","text":"Вов пхэндя манди: «Дэл амарэ дадэнго вытидя тут, кай ту тэ ужанэс Лэстири воля, тэ удикхэс Чячимастирэс и тэ ашунэс гласо андай Лэстирэ ушта."},{"book":"Рындоря","chapter":"22","verse":"15","text":"Ту авэса тэ пхэнэс всаворэнди манушэнди пала вся, со ту дикхлян и ашундян."},{"book":"Рындоря","chapter":"22","verse":"16","text":"Ай икхатар, со ту цырдэс вряма! Вщи, акхар Лэско алав, прилэ болдимос тай схалав пэстирэ бэзэха»."},{"book":"Рындоря","chapter":"22","verse":"17","text":"Тунчи мэ рисайлем андо Иерусалимо, и кала мэ мангаваспэ Дэвлэс андо храмо, манди сикадяпэ дикхимос."},{"book":"Рындоря","chapter":"22","verse":"18","text":"Мэ дикхлем Раес, Саво пхэндя манди: «Майсыго выжа андав Иерусалимо, колэсти со катэ на прилэна тиро допхэнимо пала Мандэ»."},{"book":"Рындоря","chapter":"22","verse":"19","text":"Ай мэ пхэндэм: «Рай, кала мануша жанэн, со мэ пхиравас андай екх синагога андэ авэр синагога, соб тэ лав и тэ марав колэн, ко патял андэр Тутэ."},{"book":"Рындоря","chapter":"22","verse":"20","text":"И кала питялас о рат пав Стэфано, саво сас Тиро допхэнимари, мэ тэрдювавас котэ, подритяравас колэн, ко умарэлас лэс, и дикхавас палай лэндири йида»."},{"book":"Рындоря","chapter":"22","verse":"21","text":"Тунчи Вов пхэндя манди: «Жа, Мэ бишалав тут дур кай найиудеёря»."},{"book":"Рындоря","chapter":"22","verse":"22","text":"Жыкай кала лава мануша ашунэнас Павлос, нэ катэ ашыле тэ цыписавэн:"},{"book":"Рындоря","chapter":"22","verse":"23","text":"Онэ цыписавэнас, сшынэнас пэр пэстэ йида и шонас упрэ пош."},{"book":"Рындоря","chapter":"22","verse":"24","text":"Пхурэдэр мия халавдэн припхэндя тэ уандярэн лэ Павлос андо халавдэнго чер. Вов припхэндя тэ марэн лэс чюкнянца тай тэ допушэн, пала со и мануша ваздэнпэ пэр лэстэ."},{"book":"Рындоря","chapter":"22","verse":"25","text":"Нэ кала лэ Павлос припхангле кущикэнца, соб тэ марэн, вов пхэндя шэлэнгости, саво тэрдёлас паша лэстэ:"},{"book":"Рындоря","chapter":"22","verse":"26","text":"Кала шэлэнго када ашундя, вов жыля и допхэндя пхурэдэрэсти мия халавдэн."},{"book":"Рындоря","chapter":"22","verse":"27","text":"Пхурэдэр выжыля кав Павло тай пушля:"},{"book":"Рындоря","chapter":"22","verse":"28","text":"Тунчи пхурэдэр пхэндя:"},{"book":"Рындоря","chapter":"22","verse":"29","text":"Кола, савэ камле лэс тэ допушэн, сыго отжыле лэстар. Пхурэдэр пэрэдарайля, кала ужангля, со вов спхангля лэпунзэнца римостирэс манушэс."},{"book":"Рындоря","chapter":"22","verse":"30","text":"Ай пэ авэр дес пхурэдэр мия халавдэн камэлас чячес тэ ужанэл, андэр со иудеёря ужылисарэнас Павлос, роспхангля и лэпунзэ тай припхэндя, соб тэ стидён барэ рашая тай всаворо Синедрионо. Тунчи вов андярдя Павлос и тховдя англай лэндэ."}]}