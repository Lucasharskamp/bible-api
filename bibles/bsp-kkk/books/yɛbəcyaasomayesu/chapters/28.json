{"data":[{"book":"Yɛbəc ya Asom a Yesu","chapter":"28","verse":"1","text":"Ntɛ səmpɛ ta tɔlɔm o tɔlɔm tɔsɔtɔ fum mɔ, k'aloku su a mokuru mamɔkɔ m'aŋwe Malit."},{"book":"Yɛbəc ya Asom a Yesu","chapter":"28","verse":"2","text":"Kɔ afum aka di ŋasumpər su belbel. Kɔ ŋaŋkekərɛ su kəkɔsayɛ nɛnc ndɛ ŋanacɔl teta wəcafən wəkɔ ɛnacop kətuf mɔ, kɔ kəfe."},{"book":"Yɛbəc ya Asom a Yesu","chapter":"28","verse":"3","text":"Pol ɛnawɛtəs yancan yɔlɔma nyɛ ɛnayi kəcɔl dənɛnc mɔ, mba teta pəwon, kɔ dɔf dowur yancan disrɛ kɔ dɛndɛtərnɛ kɔ dəkəca."},{"book":"Yɛbəc ya Asom a Yesu","chapter":"28","verse":"4","text":"Ntɛ aka atɔf ŋaŋɔkɔ ŋanəŋk dɔf dɛdɛtərnɛ Pol dəkəca mɔ, kɔ ŋalokɛnɛ: «Fum wəkawɛ tɔlɔma wədif afum ɔyɔnɛ, bawo ɛntɛp kəccafɛ dəkəba, mba Pəlompu powosɛ fɛ nkɔn kəyi doru.»"},{"book":"Yɛbəc ya Asom a Yesu","chapter":"28","verse":"5","text":"Mba kɔ Pol ɛwɛs abok nŋɛ dənɛnc, ali ta pəncu kɔ-ɛ."},{"book":"Yɛbəc ya Asom a Yesu","chapter":"28","verse":"6","text":"Afum akakɔ ŋackar a pəŋkɔkəf kɔ dənda abok ŋɛnadɛtərnɛ mɔ, kɔ pəyɔnɛ fɛ ti-ɛ pətɛmpɛnɛ pəfi. Ntɛ ŋaŋkar kɔ pəwon ta ŋaŋnəŋk tɔlɔm o tɔlɔm tɔsɔtɔ kɔ mɔ, kɔ ŋasəkpər tɛcɛmcɛmnɛ taŋan, kɔ ŋaloku a kanu kɔ ɔyɔnɛ."},{"book":"Yɛbəc ya Asom a Yesu","chapter":"28","verse":"7","text":"Kəfo kaŋkɔ kəsək antɔf ŋɔpɔŋ ŋɛnayi di ŋa fum wəbeki wəpɔŋ wəka mokuru mamɔkɔ wəlɔma, pacwe kɔ Pubiliyu. Nkɔn ɛnasɔŋ su dəkiyi dɔtɔt mata maas."},{"book":"Yɛbəc ya Asom a Yesu","chapter":"28","verse":"8","text":"Papa ka Pubiliyu ɛnafəntərɛ ta ɛntamnɛ-ɛ, fiba kɔ kupur yeyi kɔ. Kɔ Pol ɛmbɛrər kɔ, k'ɔntola Kanu, pəcdeŋər kɔ waca, k'ɛntaməs kɔ."},{"book":"Yɛbəc ya Asom a Yesu","chapter":"28","verse":"9","text":"Ti disrɛ kɔ acu aka mokuru alpəs akɔ ŋander sɔ, kɔ ŋa sɔ ŋantamnɛ."},{"book":"Yɛbəc ya Asom a Yesu","chapter":"28","verse":"10","text":"Kɔ aka dare ŋaleləs su belbel, ntɛ səndeyɛfɛ kəkɔ mɔ, k'asɔŋ su ca yɔkɔ pənamar su kəyɔ mɔ fəp."},{"book":"Yɛbəc ya Asom a Yesu","chapter":"28","verse":"11","text":"Ntɛ səncepərɛnɛ yof maas mɔ, kɔ səsɔtɔ abil nŋɛ ŋɛyɛfɛ dare da Alɛksandər, kɔ ŋɛncepərɛnɛ dɛrəŋ mokuru ma Malit. Abil ŋaŋɔkɔ ŋ'ancwe «Diyɔskur.»"},{"book":"Yɛbəc ya Asom a Yesu","chapter":"28","verse":"12","text":"Ntɛ səmbɛrɛ dare da Sirakus mɔ, kɔ səyi di mata maas."},{"book":"Yɛbəc ya Asom a Yesu","chapter":"28","verse":"13","text":"Kɔ səyɛfɛ dəndo, səsolnɛ agbɛp kɔ səŋkɔ səsumpər dare da Resiyo. Kɔ afef ŋa kəca-kətɔt ŋɛyɛfɛ dɔckɔsɔk, mata mɛrəŋ disrɛ kɔ səmbəp dare da Pusɔl."},{"book":"Yɛbəc ya Asom a Yesu","chapter":"28","verse":"14","text":"Difɔ sənabəp awɛnc su aŋa alaŋ akɔ ŋanatola su kəyi di mata camət-mɛrəŋ mɔ. Tɔkɔt tantɛ tɔ sənakɔt kəbɛrɛ dare da Rom."},{"book":"Yɛbəc ya Asom a Yesu","chapter":"28","verse":"15","text":"Awɛnc su aŋa alaŋ a dare da Rom aŋɛ ŋanane te tosu mɔ, ŋander kəfaynɛ su haŋ nde makit ma Apiyus, kɔ nde ancwe Dəkiyi Maas mɔ. Ntɛ Pol ɛnəŋk ŋa mɔ, k'eyif Kanu barka, k'ɛmbɛrɛnɛ sɔ kəcəp abəkəc."},{"book":"Yɛbəc ya Asom a Yesu","chapter":"28","verse":"16","text":"Ntɛ səmbɛrɛ Rom mɔ, k'awosɛ Pol kəyi taciŋa kɔ wəsɔdar wəkɔ oncbum kɔ mɔ."},{"book":"Yɛbəc ya Asom a Yesu","chapter":"28","verse":"17","text":"Ntɛ mata maas mencepər mɔ, kɔ Pol ewe afum alel aSuyif aŋɛ ŋanayi Rom mɔ. Ntɛ ŋambəpsɛnɛ mɔ, k'oloku ŋa: «Awɛnc im aŋa, ali tes iləsərɛ fɛ afum asu, ali tes iləsər fɛ ta mes mosu mokur ma atem asu, mba ŋanasumpər im nde Yerusalɛm kɔ ŋambɛr im aRom dəwaca."},{"book":"Yɛbəc ya Asom a Yesu","chapter":"28","verse":"18","text":"Ntɛ ayifət im mɔ, abɛ akakɔ ŋanafaŋ kəsak im, bawo ŋananəŋk fɛ ntɛ o ntɛ pəmar padif'em mɔ."},{"book":"Yɛbəc ya Asom a Yesu","chapter":"28","verse":"19","text":"Mba aSuyif ŋawosɛ fɛ. Ti tɛnasɔŋ'em kəwe kiti ka wəbɛ ka tɔf ya Rom fəp ta ifaŋ kəboncɛ afum em tes-ɛ."},{"book":"Yɛbəc ya Asom a Yesu","chapter":"28","verse":"20","text":"Tes tatɔkɔ tɔsɔŋɛ ntɛ ifaŋ kənəŋkɛ nu, isɔŋɛ nu ti kəcərɛ mɔ, bawo teta kəgbɛkər amera ka afum a Yisrayel kəsɔŋɛ ntɛ ambɛr im gbekce yayɛ mɔ.»"},{"book":"Yɛbəc ya Asom a Yesu","chapter":"28","verse":"21","text":"Kɔ afum alel a Rom ŋaloku kɔ: «Ali areka ŋɛfɛt ŋin səsɔtɔ fɛ kəyɛfɛ atɔf ŋa Yude tetam. Ali awɛnc su aŋa wəkin ender fɛ pəloku su pɛlɛc pam."},{"book":"Yɛbəc ya Asom a Yesu","chapter":"28","verse":"22","text":"Mba səfaŋ fɔ sən'am kəlok-loku məna yati tɔkɔ məncɛm-cɛmnɛ mɔ, bawo səncərɛ a kəgbɛkəlɛnɛ kəyi mofo fəp teta kəgba nkɛ məyi mɔ.»"},{"book":"Yɛbəc ya Asom a Yesu","chapter":"28","verse":"23","text":"Kɔ ŋamboc tataka, kɔ ntɛ dɔsɔk dadɔkɔ dɛmbəp mɔ alarəm ŋander nda Pol kəcəŋkəl kɔ. Kɔ Pol ɛncmentər ŋa kəsɔk pɛs kitabu disrɛ mes ma dɛbɛ da Kanu fəp, kəyɛfɛ sariyɛ sa Musa kəbəp yecicəs ya Sayibɛ. Kəyɛfɛ bətbət haŋ dɔfɔy kɔ Pol ɛncsɛp kəsɔŋɛ ŋa kəlaŋ teta Yesu."},{"book":"Yɛbəc ya Asom a Yesu","chapter":"28","verse":"24","text":"K'ɛŋkafəli afum alɔma kəlaŋ tɔkɔ oncloku mɔ, mba alɔma ŋanalaŋ fɛ ti."},{"book":"Yɛbəc ya Asom a Yesu","chapter":"28","verse":"25","text":"Ntɛ afum ŋancsakətɛnɛ kəgbɛkəlɛnɛ disrɛ dəndo onclok-loku mɔ, kɔ Pol endeŋər ntɛ gbəcərəm: «Amera Ŋecempi ŋa Kanu ŋɛnalok-lokər atem anu belbel, dəyecicəs yecempi ya aŋnabi Esayi,"},{"book":"Yɛbəc ya Asom a Yesu","chapter":"28","verse":"26","text":"ntɛ t'ɛnaloku:"},{"book":"Yɛbəc ya Asom a Yesu","chapter":"28","verse":"27","text":"Bawo bəkəc ya afum akaŋɛ yɔfɔtam kəne,"},{"book":"Yɛbəc ya Asom a Yesu","chapter":"28","verse":"28-29","text":"Nəcərɛ a kəŋaŋnɛ ka Kanu kaŋkɛ atɔyɔnɛ aSuyif ŋ'anakɛrɛ ki, ŋa ŋandecəŋkəl ki.»"},{"book":"Yɛbəc ya Asom a Yesu","chapter":"28","verse":"30","text":"Kɔ Pol eyi kəlɔ kəŋkɔ ɔncsɔŋ kəway mɔ meren mɛrəŋ, difɔ akɔ ŋancfaŋ kənəŋk kɔ mɔ fəp ŋancbəp kɔ."},{"book":"Yɛbəc ya Asom a Yesu","chapter":"28","verse":"31","text":"Pol pəccam dɛbɛ da Kanu, pəctəksɛ afum teta Mariki Yesu Krist kəlaŋ fəp disrɛ, ali tes ta ayamsər kɔ-ɛ."}]}