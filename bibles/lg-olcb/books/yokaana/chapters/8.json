{"data":[{"book":"Yokaana","chapter":"8","verse":"1","text":"Awo Yesu n’alaga ku lusozi olwa Zeyituuni."},{"book":"Yokaana","chapter":"8","verse":"2","text":"Ku makya ennyo n’akomawo mu Yeekaalu, abantu bonna ne bajja gy’ali, n’atuula n’abayigiriza."},{"book":"Yokaana","chapter":"8","verse":"3","text":"Awo abannyonnyozi b’amateeka n’Abafalisaayo ne baleeta omukazi gwe baakwata ng’ayenda, ne bamuteeka wakati mu maaso g’ekibiina."},{"book":"Yokaana","chapter":"8","verse":"4","text":"Ne bagamba Yesu nti, “Omuyigiriza, omukazi ono akwatibbwa ng’ayenda."},{"book":"Yokaana","chapter":"8","verse":"5","text":"Amateeka Musa ge yatulagira gagamba kubakuba mayinja abali ng’ono. Noolwekyo ggwe ogamba otya ku nsonga eyo?”"},{"book":"Yokaana","chapter":"8","verse":"6","text":"Ekyo baakyogera nga bamugezesa, bafune kye banaasinziirako okumuwawaabira."},{"book":"Yokaana","chapter":"8","verse":"7","text":"Bwe beeyongera okumubuuza, n’akutaamulukuka, n’agamba nti, “Mu mmwe atayonoonangako y’aba asooka okumukuba ejjinja.”"},{"book":"Yokaana","chapter":"8","verse":"8","text":"N’addamu okukutama, era n’awandiika ku ttaka n’olunwe."},{"book":"Yokaana","chapter":"8","verse":"9","text":"Bwe baawulira ebyo, ne baseebulukuka kinnoomu, abasinga obukulu nga be basoose, okutuusa Yesu n’omukazi bwe baasigalawo bokka mu maaso g’ekibiina."},{"book":"Yokaana","chapter":"8","verse":"10","text":"Awo Yesu n’akutaamulukuka ate, n’abuuza omukazi nti, “Abakuwawaabira baluwa?”"},{"book":"Yokaana","chapter":"8","verse":"11","text":"Omukazi n’amuddamu nti, “Mukama wange, tewali n’omu.”"},{"book":"Yokaana","chapter":"8","verse":"12","text":"Awo Yesu n’ayongera okwogera n’ekibiina, n’agamba nti, “Nze Musana gw’ensi. Angoberera taatambulirenga mu kizikiza, wabula anaabeeranga n’omusana ogw’obulamu.”"},{"book":"Yokaana","chapter":"8","verse":"13","text":"Abafalisaayo ne bamugamba nti, “Weeyogerako naye by’oyogera bya bulimba.”"},{"book":"Yokaana","chapter":"8","verse":"14","text":"Yesu n’abaddamu nti, “Newaakubadde neeyogerako, bye njogera bituufu, kubanga mmanyi gye nava ne gye ndaga. Naye mmwe temumanyi gye nva wadde gye ndaga."},{"book":"Yokaana","chapter":"8","verse":"15","text":"Mmwe musala omusango ng’abantu obuntu. Nze siriiko gwe nsalira musango."},{"book":"Yokaana","chapter":"8","verse":"16","text":"Naye singa mbadde nsala omusango, ensala yange ya mazima, kubanga siri nzekka, naye ndi ne Kitange eyantuma."},{"book":"Yokaana","chapter":"8","verse":"17","text":"Amateeka gammwe gagamba nti ssinga abajulirwa babiri bakkiriziganya ku kintu, obujulirwa bwabwe buba bwa mazima."},{"book":"Yokaana","chapter":"8","verse":"18","text":"Kale Nze nneyogerako era n’oyo eyantuma ategeeza ebyange.”"},{"book":"Yokaana","chapter":"8","verse":"19","text":"Awo ne bamubuuza nti, “Kitaawo ali ludda wa?” Yesu n’abaddamu nti, “Nze temuntegeera ne Kitange temumutegeera. Singa muntegeera ne Kitange mwandimutegedde.”"},{"book":"Yokaana","chapter":"8","verse":"20","text":"Ebigambo ebyo Yesu yabyogerera mu kifo omuteekebwa ebirabo, bwe yali ng’ayigiriza mu Yeekaalu. Naye ne wataba amukwata, kubanga ekiseera kye kyali tekinnatuuka."},{"book":"Yokaana","chapter":"8","verse":"21","text":"Awo Yesu ne yeeyongera, n’abagamba nate nti, “Nze ŋŋenda, mulinnoonya, naye mulifiira mu bibi byammwe. Gye ŋŋenda mmwe temuyinza kujjayo.”"},{"book":"Yokaana","chapter":"8","verse":"22","text":"Awo Abayudaaya ne bagamba nti, “Agenda kwetta kyava agamba nti, ‘Nze gye ndaga, mmwe temuyinza kujjayo?’ ”"},{"book":"Yokaana","chapter":"8","verse":"23","text":"Yesu n’abagamba nti, “Mmwe muli ba ku nsi, naye Nze ndi wa mu ggulu. Mmwe muli ba ku nsi kuno, Nze siri wa ku nsi kuno."},{"book":"Yokaana","chapter":"8","verse":"24","text":"Kyenvudde mbagamba nti mulifiira mu bibi byammwe, kubanga bwe mutakkiriza nti nze wuuyo, Omwana wa Katonda, mulifiira mu bibi byammwe.”"},{"book":"Yokaana","chapter":"8","verse":"25","text":"Ne bamubuuza nti, “Ggwe ani?”"},{"book":"Yokaana","chapter":"8","verse":"26","text":"Nnina bingi eby’okuboogerako n’okubasalira omusango okubasinga, kyokka eyantuma wa mazima, era ebyo bye nawulira okuva gy’ali bye ntegeeza ensi.”"},{"book":"Yokaana","chapter":"8","verse":"27","text":"Kyokka tebaategeera Kitaawe gw’ayogerako."},{"book":"Yokaana","chapter":"8","verse":"28","text":"Awo Yesu n’abagamba nti, “Bwe mulimala okuwanika Omwana w’Omuntu ne mulyoka mutegeera nti nze wuuyo, era siriiko kye nkola ku bwange, naye njogera ebyo Kitange bye yanjigiriza."},{"book":"Yokaana","chapter":"8","verse":"29","text":"Era oyo eyantuma ali nange, tandekanga bw’omu, kubanga bulijjo nkola by’ayagala.”"},{"book":"Yokaana","chapter":"8","verse":"30","text":"Yesu bwe yayogera ebigambo ebyo bangi ne bamukkiriza."},{"book":"Yokaana","chapter":"8","verse":"31","text":"Awo Yesu n’agamba Abayudaaya abaamukkiriza nti, “Bwe munywerera ku kigambo kyange muba bayigirizwa bange ddala."},{"book":"Yokaana","chapter":"8","verse":"32","text":"Era mulitegeera amazima, n’amazima galibafuula ba ddembe.”"},{"book":"Yokaana","chapter":"8","verse":"33","text":"Ne bamuddamu nti, “Ffe tuli bazzukulu ba Ibulayimu, tetubangako baddu ba muntu n’omu. Oyinza otya okugamba nti, ‘Mulifuuka ba ddembe?’ ”"},{"book":"Yokaana","chapter":"8","verse":"34","text":"Yesu n’abaddamu nti, “Ddala ddala mbagamba nti buli akola ekibi aba muddu wa kibi."},{"book":"Yokaana","chapter":"8","verse":"35","text":"Omuddu taba wa lubeerera mu maka, naye omwana ye, aba waamu ennaku zonna."},{"book":"Yokaana","chapter":"8","verse":"36","text":"Kale, Omwana bw’alibafuula ab’eddembe, mulibeerera ddala ba ddembe."},{"book":"Yokaana","chapter":"8","verse":"37","text":"Weewaawo ntegeera nga muli bazzukulu ba Ibulayimu, naye ate abamu ku mmwe musala amagezi okunzita, kubanga ekigambo kyange temukikkiriza."},{"book":"Yokaana","chapter":"8","verse":"38","text":"Nze mbategeeza ebyo Kitange bye yandaga, nammwe mukola ebyo kitammwe bye yababuulira.”"},{"book":"Yokaana","chapter":"8","verse":"39","text":"Ne bamuddamu nti, “Kitaffe ye Ibulayimu.” Yesu n’abaddamu nti, “Singa mubadde baana ba Ibulayimu mwandikoze ebyo Ibulayimu bye yakola."},{"book":"Yokaana","chapter":"8","verse":"40","text":"Naye kaakano, Nze ababuulidde ebyo byennyini bye nawulira okuva eri Katonda musala amagezi okunzita. Ekifaanana ng’ekyo Ibulayimu teyakikola."},{"book":"Yokaana","chapter":"8","verse":"41","text":"Mukola emirimu gya kitammwe.”"},{"book":"Yokaana","chapter":"8","verse":"42","text":"Yesu n’abagamba nti, “Singa Katonda ye Kitammwe mwandinjagadde, kubanga nava gy’ali okujja gye muli, sajja ku bwange wabula ye yantuma."},{"book":"Yokaana","chapter":"8","verse":"43","text":"Lwaki temutegeera bye njogera? Kubanga temwagala kuwulira bigambo byange."},{"book":"Yokaana","chapter":"8","verse":"44","text":"Kubanga Setaani ye kitammwe era nammwe mwagala okukola ebyo kitammwe by’ayagala. Okuva ku lubereberye mutemu era tanywerera mu mazima, era mu ye temuli mazima. Bw’ayogera eby’obulimba ayogera ebiva mu bibye, kubanga mulimba era kitaawe w’abalimba."},{"book":"Yokaana","chapter":"8","verse":"45","text":"Naye kubanga njogera mazima kyemuva mutanzikiriza."},{"book":"Yokaana","chapter":"8","verse":"46","text":"Ani mu mmwe annumiriza ekibi? Bwe njogera amazima, kiki ekibagaana okunzikiriza?"},{"book":"Yokaana","chapter":"8","verse":"47","text":"Buli muntu wa Katonda awulira ebigambo bya Katonda. Naye mmwe temuwulira kubanga temuli ba Katonda.”"},{"book":"Yokaana","chapter":"8","verse":"48","text":"Awo Abayudaaya ne baddamu Yesu nti, “Tetuli batuufu okugamba nti oli Musamaliya, era oliko dayimooni?”"},{"book":"Yokaana","chapter":"8","verse":"49","text":"Yesu n’abaddamu nti, “Nze siriiko dayimooni, naye nzisaamu Kitange ekitiibwa naye mmwe temunzisaamu kitiibwa."},{"book":"Yokaana","chapter":"8","verse":"50","text":"Naye Nze sinoonya kussibwamu kitiibwa, waliwo omu ye akisaanira era y’alamula."},{"book":"Yokaana","chapter":"8","verse":"51","text":"Ddala ddala mbagamba nti, Buli anywerera ku kigambo kyange talifa emirembe n’emirembe.”"},{"book":"Yokaana","chapter":"8","verse":"52","text":"Awo Abayudaaya ne bamuddamu nti, “Kaakano tutegeeredde ddala nti oliko dayimooni. Ibulayimu yafa era ne bannabbi baafa, ate ggwe ogamba nti, ‘Buli anywerera ku kigambo kyange talifa emirembe n’emirembe.’"},{"book":"Yokaana","chapter":"8","verse":"53","text":"Ggwe mukulu okukira jjajjaffe Ibulayimu eyafa? Bannabbi nabo baafa. Ggwe weeyita ani?”"},{"book":"Yokaana","chapter":"8","verse":"54","text":"Yesu n’addamu nti, “Singa Nze neegulumiza okwegulumiza kwange tekubaamu nsa, angulumiza ye Kitange mmwe gwe muyita Katonda wammwe,"},{"book":"Yokaana","chapter":"8","verse":"55","text":"mmwe temumumanyi. Nze mmumanyi. Bwe ŋŋamba nti simumanyi mba mulimba nga mmwe bwe muli. Nze mmumanyi era n’ekigambo kye nkikuuma."},{"book":"Yokaana","chapter":"8","verse":"56","text":"Kitammwe Ibulayimu yasanyuka okulaba olunaku lwange. Yamanya nti nzija era ne kimusanyusa.”"},{"book":"Yokaana","chapter":"8","verse":"57","text":"Abayudaaya ne bamugamba nti, “Tonnaweza na myaka amakumi ataano egy’obukulu n’ogamba nti walaba Ibulayimu?”"},{"book":"Yokaana","chapter":"8","verse":"58","text":"Yesu n’abaddamu nti, “Ddala ddala mbagamba nti Ibulayimu yali tannabaawo, Nze nga wendi.”"},{"book":"Yokaana","chapter":"8","verse":"59","text":"Awo ne bakwata amayinja okumukuba, kyokka Yesu ne yeekweka n’afuluma mu Yeekaalu."}]}