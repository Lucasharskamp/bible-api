{"data":[{"book":"Luka","chapter":"11","verse":"1","text":"Lichoba limwe Yesu akiba pa ntemela kugongalela. Apajomola kugongalela napunji jwakwe jumwe ngannengela, “Angwana, tutenda nnyopa mutubole kugongalela anda Yohana Mmatichi apababola akinapunji bakwe.”"},{"book":"Luka","chapter":"11","verse":"2","text":"Yesu ngabalengelanga, “Apanng'ongalela, nnengange nyeniela,"},{"book":"Luka","chapter":"11","verse":"3","text":"Taji mutupe chakulya chito cha kila machoba."},{"book":"Luka","chapter":"11","verse":"4","text":"Mutulekekeye mabaja gito,"},{"book":"Luka","chapter":"11","verse":"5","text":"Kibokachapenia ngabalengela, akinapunji bakwe, “Tulenge nnyito jumwe akweti aganja kachakwe kilo puwiku, ngannyopa, ‘Aganja, nanji ungopele mikate mitatu."},{"book":"Luka","chapter":"11","verse":"6","text":"Kwa magambu aganja bango bambetile kachango ababi na mwanja nanenga ngwetije chakape!’"},{"book":"Luka","chapter":"11","verse":"7","text":"Jwombe akiba unyumba kabi bajangite, ‘Makanjumbuyaje! Tayali nyigile nnyango. Nenga na ingota yango tugolwike, nhwotije kujimuka nampe.’"},{"book":"Luka","chapter":"11","verse":"8","text":"Kweli, iganukube ajimukaje kumpe mikate kwa magambu ga mundu jwenio nng'anja mundu, nambu kwa magambu mundu jwenio akwetije oni ja kujendekea kunnyopa, majimuka kumpe chachotichela chakipala."},{"book":"Luka","chapter":"11","verse":"9","text":"“Na yene, nannenge nnyopa tu na mangweto mampata, mpalapala tu namangweto mamikibona, nng'omba tu oti namangweto mabanyogolelanga."},{"book":"Luka","chapter":"11","verse":"10","text":"Gambu jwajwoa ojwajopa kupata, ojwapalapala makibona na ojwagomba oti mabannyogolela."},{"book":"Luka","chapter":"11","verse":"11","text":"Bo, abi mundu kati jinu anda mwana gwakwe jwapa kumpe lijoka papakujopa chamaki?"},{"book":"Luka","chapter":"11","verse":"12","text":"Anda ajopite liyaja, bo, mabampa kipelele?"},{"book":"Luka","chapter":"11","verse":"13","text":"Anda mangweto mammi mabaja mmanyangite kipeganga ingota inu ilebe yambone, awabinu bu kumbengu mabampaganga muno, mabapaganga Uhuke jwa Chwapi akangweto abannyopanga!”"},{"book":"Luka","chapter":"11","verse":"14","text":"Lichoba limwe Yesu aubenga nchepela oguntei mundu jumwe kube bubu. Bai nchepela gwenio ngummoka, mundu jwenio ngaotola kulongela, bandu ajingi ngabaomongwa,"},{"book":"Luka","chapter":"11","verse":"15","text":"nambu kati ja bandu bena ngabalenga, “Ajibenga michepela kwa uwecho gwa Belizebuli nkolongwa ju michepela.”"},{"book":"Luka","chapter":"11","verse":"16","text":"Bandu bange, ngabajiga kuntega ngabampala alaye iingi ibonekane anda kweli akiba nu uwecho kuboka kumbengu."},{"book":"Luka","chapter":"11","verse":"17","text":"Nambu Yesu, akiba amanyi mawacho gabe, ngabalengela, “Kingwana chachotichela echikibaganike ikuta ikuta eigambana, mangobuje kupela, na nyumba jajoa janga chikichana kingobuje kujebelea."},{"book":"Luka","chapter":"11","verse":"18","text":"Anda Lichetani likikana lyene, Kingwana chakwe kijemabo? Nnengangabo, menga michepela kwa makakala ga Belizebuli?"},{"book":"Luka","chapter":"11","verse":"19","text":"Anda nubenga nchepela kwa makakala ga Belizebuli, ingota yinu ijibenga michepela kuwecho gwa beneke? Kwa magambu genia nga pabapakunhwukumu mangweto kube makawangi."},{"book":"Luka","chapter":"11","verse":"20","text":"Nambu anda nijibenga michepela kwa makakala ga Nnoongo, bai mmanyange Kingwana cha Nnoongo kiike kwinu."},{"book":"Luka","chapter":"11","verse":"21","text":"“Mangobu mundu juna makakala, anda abi na chilaa apalendela nyumba jakwe, ilebe yakwe yoa iba tengela."},{"book":"Luka","chapter":"11","verse":"22","text":"Nambu anda aike mundu jonge juna makakala muno kunnyingilila na kunhwotola, jwenio apakapoka chilaa yabe eibahyobalela nu kutola ilebe yoa."},{"book":"Luka","chapter":"11","verse":"23","text":"Mundu jwajwoa jwanganonda nenga, angana nenga, na jwajoa jwangakongola pamwe na nenga, atenda kuambugana."},{"book":"Luka","chapter":"11","verse":"24","text":"“Kingobu nchepela pugummoka mundu, ujenda papongoti kupala paali pu kupomolela. Anda nukupataje akilengela mwene anda mbataje paali pa kupomolela, ‘Mambuja kachango kumokitage.’"},{"book":"Luka","chapter":"11","verse":"25","text":"Apabuja nu kujikolela nyumba jela jipyagiligwe na jibi chwapi."},{"book":"Luka","chapter":"11","verse":"26","text":"Aijenda kujitola jengi michepela saba, jinamakakala kupeta jwenio, na jwenio kuika kunnyingilila mundujo na ali ja mundu jwenio jibakube mbaja kupeta pitumbula. Ngoe alijakwe jiba mbaja kupeta patumbulaga.”"},{"book":"Luka","chapter":"11","verse":"27","text":"Yesu apakiba akalenga genia, munkege jumwe ojwakiba munkenga gwa bandu, ngalenga kwalilobe likolongwa, “Mbaya munkege ojwampotwile mwenga nu kujonga mabele gakwe!”"},{"book":"Luka","chapter":"11","verse":"28","text":"Nambu Yesu ngajanga, “Mbaya muno abilijoa lilobe lya Nnoongo nukulijali.”"},{"book":"Luka","chapter":"11","verse":"29","text":"Bandu pabajonjekeka kuika, Yesu ngabalengela, “Bandu bangoe akabaja. Bipala iingi, nambu bapatangaje kiingi chachoa nambu cha Yona."},{"book":"Luka","chapter":"11","verse":"30","text":"Ibi tela na apikiba kwa nnondoli jwa Nnoongo Yona akiba kiingi kwa bandu ba ku Ninawi, unyae Mwana jwa Mundu apapakube kiingi kukingolo chenje."},{"book":"Luka","chapter":"11","verse":"31","text":"Linyongolo lya kubanda mapitila mangobu bandu bamba pabapa kuhukumigwa, magambu jwenio ngaboka kachakwe kutaali ngaika kupenikia gambone ga Solomoni napamba pabi nkolongwa kupeta Solomoni."},{"book":"Luka","chapter":"11","verse":"32","text":"Bandu bi kilambo chu Kuninawi mabapitila kingobu cha hukumu, na angweto buluhukumula lungolo londo kube na malemwa. Gambu bandu ba Kuninawi balapanga kwa matangacho ga Yona, na pamba abi Nkolongwa kupeta Yona.”"},{"book":"Luka","chapter":"11","verse":"33","text":"“Abije mundu ojwapamba lumuli nukuluekelela lidebe andaje kuluekelela lidebe nambu kulubeka panani putala ibe bandu abajingila unyumba bapatange kulola ndaa."},{"book":"Luka","chapter":"11","verse":"34","text":"Lio linu ngu lumuli lwa mmele, lio linu anda libi lyambone mmele gwinu gwoa mauba mulumuli, nambu anda lio linu libou mmele gwinu uba mulubendu tetele."},{"book":"Luka","chapter":"11","verse":"35","text":"Mmeke gwicho lumuli olubinkati jinu lwakabeje pulubendu."},{"book":"Luka","chapter":"11","verse":"36","text":"Anda mmele gwinu gwoa ubi na lumuli, nukubeje paali pina lubendu, mmele gwenio maung'ala kwambone andi lumuli pulumulika mmele.”"},{"book":"Luka","chapter":"11","verse":"37","text":"Yesu apakiba akalongelaga, Mfalisayo jumwe ngankoka kujenda kachakwe kulye chakulya. Yesu ngajenda, ngatama kulye."},{"book":"Luka","chapter":"11","verse":"38","text":"Mfalisayo ngaomongwa kummona Yesu akalya panga kuya oti."},{"book":"Luka","chapter":"11","verse":"39","text":"Angwana ngannenge, “Mangwetomwenga, Mafalisayo nyeleyanga ikombe na yani panja tu, nambu nkati ntwelelinge upoki na ubaja."},{"book":"Luka","chapter":"11","verse":"40","text":"Makajinga mangweto! Bo, ojwatenganiche panja nga ujwoje ojwatenganiche nkati?"},{"book":"Luka","chapter":"11","verse":"41","text":"Mpangange malumbo kwa akaocho ilebe eibi nkati, na yenge yoa maiba chwapi kwinu.”"},{"book":"Luka","chapter":"11","verse":"42","text":"“Nambu mpakulaga Mafalisayo magambu ntochanga bandu malumbo mpaka maamba gu kutimbi yakulya, nchicha na maamba gange na kongo kuagabaje katende gambone bandu na mapalano ku Nnoongo. Ipaligwa kiagabala ilebe yenie na yenge."},{"book":"Luka","chapter":"11","verse":"43","text":"“Mpakulaga Mafalisayo kwa magambu mpalanga kutama nnongi paali pina ichima unyumba ju kugongalela na kumpata abali kwa ichima muchoko."},{"book":"Luka","chapter":"11","verse":"44","text":"Mpakulaga, kwa magambu mmi andi makabuli gangabeka alama, bandu kulebata panani jakwe kumanyangaje.”"},{"book":"Luka","chapter":"11","verse":"45","text":"Jumwe ojwamanyi malagilo ngannengela, “Aboli, malobe ginu gutukachapia na twenga!”"},{"book":"Luka","chapter":"11","verse":"46","text":"Yesu ngajanga, “Na mangwetomwe uyo mpakulaganga makaboli ba malagilo! Matwekanga bandu miigo jangapotoleka, kongo mmene mangweto kutondobeaje maboko ata kachoko kajangatanga."},{"book":"Luka","chapter":"11","verse":"47","text":"Mpakulaga mangweto! Kwa magambu nchengele makabuli ga akalondoli ba Nnoongo bombe akaokobinu ngabakomanga."},{"book":"Luka","chapter":"11","verse":"48","text":"Yene nchalakichanga mmene kutenda makangwetumwe nnyeketela pabatendanga genia akaokabinu, benia ngabakomanga akalondoli, na mangweto nchengele makabuli gabe."},{"book":"Luka","chapter":"11","verse":"49","text":"Malobe ga Nnoongo galenga, ‘Manapelekelanga akalondoli na achandundame, nambu bange mamakomanga, na bange mamapotekanga.’"},{"book":"Luka","chapter":"11","verse":"50","text":"Yene bandu ba ngoe bapa kuhukumigwa kwa kakomanga akalondoli ba Nnoongo makihukumigwa kwa magambu ga myai ja akalondoli boa ejijitinike tangu kutumbu apaja panganigwa dunia,"},{"book":"Luka","chapter":"11","verse":"51","text":"kuboka komigwa kwa Abeli mpaka komigwa kwa Zakalia jwombe akomigwa panakati ja pachwapi ni kitembe chukupangi lilumbo. Kweli nannenge lungolo londo maluhukumuligwa kwa genia goa."},{"book":"Luka","chapter":"11","verse":"52","text":"“Mpakulaga akaboli ba malagilo, kwa magambu nng'oyanga lupungulo lwa nniango gwa malango gu kummanya Nnoongo. Mmene makangweto kujingije na maibilikia abapalanga kujingila.”"},{"book":"Luka","chapter":"11","verse":"53","text":"Apakiba akaboka penia, Mafalisayo na akaboli abagamanyi malagilo ngabatumbu kutega kwa kunkonya machwali majingi,"},{"book":"Luka","chapter":"11","verse":"54","text":"Kuntega kupala alonge malobe gangambone banyonje."}]}