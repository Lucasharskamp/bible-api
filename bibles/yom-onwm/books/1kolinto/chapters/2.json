{"data":[{"book":"1 Kolinto","chapter":"2","verse":"1","text":"Diawu bakhomba, mu thangu ndiyiza kuidi beno, mu kululonga Nsamu Wumboti, minu mamvama ndisia kululonga kimbangi ki Nzambi ko mu sadila ludede voti nduenga ko."},{"book":"1 Kolinto","chapter":"2","verse":"2","text":"Bila ndizenga mu kambu zaba kadi diambu dimosi mu beno, botula kaka Yesu Klisto ayi Yesu Klisto diodi dibandu va dikulusi."},{"book":"1 Kolinto","chapter":"2","verse":"3","text":"Minu mamvama bu ndiyiza kuidi beno, ndiba wulebakana, ndiba tsisi-tsisi ayi lukhukhu luwombo."},{"book":"1 Kolinto","chapter":"2","verse":"4","text":"Thubulu ama ayi malongi mama masi singimina ko mu mambu ma nduenga vayi masingimina mu mavanga ma Pheve ayi ma lulendo ;"},{"book":"1 Kolinto","chapter":"2","verse":"5","text":"muingi minu kieno kibika singimina mu nduenga yi batu vayi mu lulendo lu Nzambi."},{"book":"1 Kolinto","chapter":"2","verse":"6","text":"Muaki beto mamveto tunyolukilanga mambu ma nduenga kuidi bobo badi bafuana mu Pheve. Vayi yawu yisi nduenga yi ntoto wawu ko ; yisi nduenga yi bapfumu zi thangu yayi ko, ziozi ziela fua."},{"book":"1 Kolinto","chapter":"2","verse":"7","text":"Vayi beto tunyolukilanga nduenga yi Nzambi, nduenga yoyo yidi yisueko buabu ayi yisueko kuidi batu ba ntoto. Nzambi wukubika yawu, mu diambu di nkembo eto tuamina thonono yi zithangu."},{"book":"1 Kolinto","chapter":"2","verse":"8","text":"Kadi pfumu yimosi yi thangu yayi kasi zaba nduenga beni ko bila enati bazaba yawu nganu basi banda ko Pfumu yi nkembo va dikulusi."},{"book":"1 Kolinto","chapter":"2","verse":"9","text":"Vayi boso busonama mu minkanda :"},{"book":"1 Kolinto","chapter":"2","verse":"10","text":"Vayi Nzambi wutuzabikisa mawu mu Pheve. Bila Pheve yimfionguninanga mambu moso, ka diambu ko mambu masuama ma Nzambi."},{"book":"1 Kolinto","chapter":"2","verse":"11","text":"Bila nani mu batu wulenda zaba mayindu ma mutu wunkaka ? Botula kaka Pheve yi mutu beni. Bobuawu, kadi mutu kasi zaba ko mayindu ma Nzambi botula kaka Pheve yi Nzambi."},{"book":"1 Kolinto","chapter":"2","verse":"12","text":"Muaki beto tusia tambula Pheve yi ntoto ko, vayi Pheve yi Nzambi tutambula mu diambu tuzaba mambu momo Nzambi katuvana mu kiphuanza kioso."},{"book":"1 Kolinto","chapter":"2","verse":"13","text":"Tueti ma yolukila vayi bika sia ti mu mambu meti longa nduenga yi batu vayi mu mambu meti longa nduenga yi Pheve bu tunsudikisanga mambu ma kiedika ma Pheve mu mambu ma Kipheve."},{"book":"1 Kolinto","chapter":"2","verse":"14","text":"Vayi mutu wu kinsuni katambulanga ko mambu ma Pheve yi Nzambi bila va meso mandi madi mambu ma buvungisi ayi kalendi ku mazaba ko bila mu kiphevi kaka mambu beni mansudukulungu."},{"book":"1 Kolinto","chapter":"2","verse":"15","text":"Vayi mutu wu kiphevi wunsudikanga mambu moso ayi kuisi ko mutu wulenda kunsudika."},{"book":"1 Kolinto","chapter":"2","verse":"16","text":"Bila didi disonama : Nani wuzaba mayindu ma Pfumu muingi kanlonga e ? Vayi beto mayindu ma Klisto madi yeto."}]}