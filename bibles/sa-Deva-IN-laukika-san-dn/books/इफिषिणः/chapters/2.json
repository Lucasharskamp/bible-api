{"data":[{"book":"इफिषिणः","chapter":"2","verse":"1","text":"पुरा यूयम् अपराधैः पापैश्च मृताः सन्तस्तान्याचरन्त इहलोकस्य संसारानुसारेणाकाशराज्यस्याधिपतिम्"},{"book":"इफिषिणः","chapter":"2","verse":"2","text":"अर्थतः साम्प्रतम् आज्ञालङ्घिवंशेषु कर्म्मकारिणम् आत्मानम् अन्वव्रजत।"},{"book":"इफिषिणः","chapter":"2","verse":"3","text":"तेषां मध्ये सर्व्वे वयमपि पूर्व्वं शरीरस्य मनस्कामनायाञ्चेहां साधयन्तः स्वशरीरस्याभिलाषान् आचराम सर्व्वेऽन्य इव च स्वभावतः क्रोधभजनान्यभवाम।"},{"book":"इफिषिणः","chapter":"2","verse":"4","text":"किन्तु करुणानिधिरीश्वरो येन महाप्रेम्नास्मान् दयितवान्"},{"book":"इफिषिणः","chapter":"2","verse":"5","text":"तस्य स्वप्रेम्नो बाहुल्याद् अपराधै र्मृतानप्यस्मान् ख्रीष्टेन सह जीवितवान् यतोऽनुग्रहाद् यूयं परित्राणं प्राप्ताः।"},{"book":"इफिषिणः","chapter":"2","verse":"6","text":"स च ख्रीष्टेन यीशुनास्मान् तेन सार्द्धम् उत्थापितवान् स्वर्ग उपवेशितवांश्च।"},{"book":"इफिषिणः","chapter":"2","verse":"7","text":"इत्थं स ख्रीष्टेन यीशुनास्मान् प्रति स्वहितैषितया भावियुगेषु स्वकीयानुग्रहस्यानुपमं निधिं प्रकाशयितुम् इच्छति।"},{"book":"इफिषिणः","chapter":"2","verse":"8","text":"यूयम् अनुग्रहाद् विश्वासेन परित्राणं प्राप्ताः, तच्च युष्मन्मूलकं नहि किन्त्वीश्वरस्यैव दानं,"},{"book":"इफिषिणः","chapter":"2","verse":"9","text":"तत् कर्म्मणां फलम् अपि नहि, अतः केनापि न श्लाघितव्यं।"},{"book":"इफिषिणः","chapter":"2","verse":"10","text":"यतो वयं तस्य कार्य्यं प्राग् ईश्वरेण निरूपिताभिः सत्क्रियाभिः कालयापनाय ख्रीष्टे यीशौ तेन मृष्टाश्च।"},{"book":"इफिषिणः","chapter":"2","verse":"11","text":"पुरा जन्मना भिन्नजातीया हस्तकृतं त्वक्छेदं प्राप्तै र्लोकैश्चाच्छिन्नत्वच इतिनाम्ना ख्याता ये यूयं तै र्युष्माभिरिदं स्मर्त्तव्यं"},{"book":"इफिषिणः","chapter":"2","verse":"12","text":"यत् तस्मिन् समये यूयं ख्रीष्टाद् भिन्ना इस्रायेललोकानां सहवासाद् दूरस्थाः प्रतिज्ञासम्बलितनियमानां बहिः स्थिताः सन्तो निराशा निरीश्वराश्च जगत्याध्वम् इति।"},{"book":"इफिषिणः","chapter":"2","verse":"13","text":"किन्त्वधुना ख्रीष्टे यीशावाश्रयं प्राप्य पुरा दूरवर्त्तिनो यूयं ख्रीष्टस्य शोणितेन निकटवर्त्तिनोऽभवत।"},{"book":"इफिषिणः","chapter":"2","verse":"14","text":"यतः स एवास्माकं सन्धिः स द्वयम् एकीकृतवान् शत्रुतारूपिणीं मध्यवर्त्तिनीं प्रभेदकभित्तिं भग्नवान् दण्डाज्ञायुक्तं विधिशास्त्रं स्वशरीरेण लुप्तवांश्च।"},{"book":"इफिषिणः","chapter":"2","verse":"15","text":"यतः स सन्धिं विधाय तौ द्वौ स्वस्मिन् एकं नुतनं मानवं कर्त्तुं"},{"book":"इफिषिणः","chapter":"2","verse":"16","text":"स्वकीयक्रुशे शत्रुतां निहत्य तेनैवैकस्मिन् शरीरे तयो र्द्वयोरीश्वरेण सन्धिं कारयितुं निश्चतवान्।"},{"book":"इफिषिणः","chapter":"2","verse":"17","text":"स चागत्य दूरवर्त्तिनो युष्मान् निकटवर्त्तिनो ऽस्मांश्च सन्धे र्मङ्गलवार्त्तां ज्ञापितवान्।"},{"book":"इफिषिणः","chapter":"2","verse":"18","text":"यतस्तस्माद् उभयपक्षीया वयम् एकेनात्मना पितुः समीपं गमनाय सामर्थ्यं प्राप्तवन्तः।"},{"book":"इफिषिणः","chapter":"2","verse":"19","text":"अत इदानीं यूयम् असम्पर्कीया विदेशिनश्च न तिष्ठनतः पवित्रलोकैः सहवासिन ईश्वरस्य वेश्मवासिनश्चाध्वे।"},{"book":"इफिषिणः","chapter":"2","verse":"20","text":"अपरं प्रेरिता भविष्यद्वादिनश्च यत्र भित्तिमूलस्वरूपास्तत्र यूयं तस्मिन् मूले निचीयध्वे तत्र च स्वयं यीशुः ख्रीष्टः प्रधानः कोणस्थप्रस्तरः।"},{"book":"इफिषिणः","chapter":"2","verse":"21","text":"तेन कृत्स्ना निर्म्मितिः संग्रथ्यमाना प्रभोः पवित्रं मन्दिरं भवितुं वर्द्धते।"},{"book":"इफिषिणः","chapter":"2","verse":"22","text":"यूयमपि तत्र संग्रथ्यमाना आत्मनेश्वरस्य वासस्थानं भवथ।"}]}