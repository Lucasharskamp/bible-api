{"data":[{"book":"रोमियो","chapter":"3","verse":"1","text":"(किछ लोक पुछ़तन) यहूदी केरि कुन बड़याई, या खतनेरो कुन फैइदो?"},{"book":"रोमियो","chapter":"3","verse":"2","text":"हर किसमे सेइं बड़ू किछ। पेइलू त इन कि सारू परमेशरेरू वचन तैन सोंफू।"},{"book":"रोमियो","chapter":"3","verse":"3","text":"अगर किछ यहूदी परमेशरे कां ईमानदार न निस्से त कुन भोवं? कुन तैन केरे ईमानदार न राने सेइं परमेशर तैन केरे लेइ अपने वादे पूरे केरने मां झूठो भोव?"},{"book":"रोमियो","chapter":"3","verse":"4","text":"नईं, कधे नईं! बल्के परमेशर हमेशा सच़ ज़ोते, ते हर अक मैन्हु झूठो भोव, ज़ेन्च़रे पवित्रशास्त्रे मां परमेशरेरे बारे मां लिखोरूए,"},{"book":"रोमियो","chapter":"3","verse":"5","text":"अगर इश्शां बुरां कम्मां परमेशरेरी धार्मिकता ठहराते, त अस कुन ज़ोम? कुन इन कि परमेशर क्रोध केरते ते असन सज़ा देते। (इन अवं इन्सानेरी रीति पुड़ ज़ोताईं)।"},{"book":"रोमियो","chapter":"3","verse":"6","text":"नईं, कधे नईं! अगर परमेशर इश्शो यहूदी केरो इन्साफ रोड़े च़ारे न केरेलो, त तै किजो दुनियारो इन्साफ केरेलो?"},{"book":"रोमियो","chapter":"3","verse":"7","text":"किछ ज़ोतन, अगर मेरे झूठेरे वजाई सेइं परमेशरेरी सच़्च़ाई बांदी भोतीए ते तैसेरी महिमा भोतीए, त फिरी किजो पैपी केरो ज़ेरो मीं पुड़ हुक्म दित्तो गाते?"},{"book":"रोमियो","chapter":"3","verse":"8","text":"“एज्जा, अस बुराई केरम, कि इस सेइं भलाई पैदा भोए?” पन असन पुड़ दोष भी लव गाते, ते केत्रे ज़ोतन, कि एन केरू भी एने ज़ोनू आए। पन एरे ज़ेरेन पुड़ दोष लानो ठीक आए।"},{"book":"रोमियो","chapter":"3","verse":"9","text":"त फिरी अस कुन ज़ोम? कुन अस यहूदी होरन करां रोड़ेम? नईं, कधी नईं; किजोकि असेईं यहूदी लोकन पुड़ ते गैर यहूदी लोकन पुड़ ई दोष लोरोए, कि तैना सारे पापेरे कब्ज़े मां आन।"},{"book":"रोमियो","chapter":"3","verse":"10","text":"ज़ेन्च़रे पवित्रशास्त्रे मां लिखोरूए,"},{"book":"रोमियो","chapter":"3","verse":"11","text":"कोई सच़्च़े समझ़दार नईं,"},{"book":"रोमियो","chapter":"3","verse":"12","text":"सारे परमेशरे करां दूर भोरेन, सारे निकम्मे बनोरेन,"},{"book":"रोमियो","chapter":"3","verse":"13","text":"तैन केरू गल खुल्ली कब्रे,"},{"book":"रोमियो","chapter":"3","verse":"14","text":"ते तैन केरू भाषण लानती, ते ट्लिठे सेइं भेरतांए।"},{"book":"रोमियो","chapter":"3","verse":"15","text":"तैन केरे पव खून केरने लेइ तेज़न।"},{"book":"रोमियो","chapter":"3","verse":"16","text":"तैना ज़ेरां भी गातन तुबाही ते कलेश तैन पत्ती गाते।"},{"book":"रोमियो","chapter":"3","verse":"17","text":"तैन न ज़ानन् शैन्ति सेइं केन्च़रां ज़ीतन।"},{"book":"रोमियो","chapter":"3","verse":"18","text":"तैन मां परमेशरेरो डर बिलकुल भी नईं।”"},{"book":"रोमियो","chapter":"3","verse":"19","text":"अस ज़ानतम, कि मूसेरो कानून ज़ैन किछ ज़ोते, तैन्ने सेइं ज़ोते, ज़ैना तैस मन्तन, एल्हेरेलेइ कि केन्ची कां कोई बहानो न भोए, ते सारी दुनिया परमेशरेरे सज़ारे लायिक भोए।"},{"book":"रोमियो","chapter":"3","verse":"20","text":"किजोकि मूसेरे कानूनेरे मुताबिक कम्मां केरने सेइं कोई मैन्हु परमेशरेरे सामने धर्मी नईं भोनो, एल्हेरेलेइ कि मूसेरे कानूने सेइं पिशान भोतीए कि अस पापी आम।"},{"book":"रोमियो","chapter":"3","verse":"21","text":"पन हुनी बगैर मूसेरो कानून मन्ने सेइं तै धार्मिकता बांदी भोरीए ज़ै परमेशरेरे तरफां एइतीए, ज़ेसेरे बारे मां मूसेरे कानूने ते नेबी केरि किबातन मां लिखोरूए।"},{"book":"रोमियो","chapter":"3","verse":"22","text":"मतलब परमेशरेरी तै धार्मिकता ज़ै यीशु मसीह पुड़ विश्वास केरनेबालां केरे लेइए; किजोकि तैन मां किछ भेद भाव नईं।"},{"book":"रोमियो","chapter":"3","verse":"23","text":"एल्हेरेलेइ कि सेब्भेईं पाप कियो, ते तैस महिमा करां दूर आन ज़ै परमेशर देते।"},{"book":"रोमियो","chapter":"3","verse":"24","text":"पन परमेशरे अपने अनुग्रहे सेइं अस पापां केरि सज़ाई करां यीशु मसीहेरे ज़िरिये छुटाए ते मुफ्ते मां धर्मी ठहराए।"},{"book":"रोमियो","chapter":"3","verse":"25","text":"परमेशरे मसीहेरे खूनेरे वजाई सेइं अक एरो छुटकारो ठहराव, ज़ै विश्वास केरने सेइं फैइदामंद भोते, कि ज़ैना पाप पेइले केरे, ते ज़ैना परमेशरे अपने बर्दाशती सेइं टाले; तैन केरे बारे मां तै अपनि धार्मिकता बांदी केरते।"},{"book":"रोमियो","chapter":"3","verse":"26","text":"बल्के इस्से वक्ते तैसेरी धार्मिकता बांदी भोए; कि ज़ैस सेइं तै एप्पू धर्मी ठहरे, ते ज़ै यीशु पुड़ विश्वास केरे, तैसेरो धर्मी ठहराने बालो भोए।"},{"book":"रोमियो","chapter":"3","verse":"27","text":"ते घमण्ड केरनू कोड़ि राव? तैसेरी त ठारे नईं। कोस कानूनेरे वजाई सेइं? कुन मूसेरो कानून मन्ने सेइं? नईं, बल्के विश्वासेरे वजाई सेइं।"},{"book":"रोमियो","chapter":"3","verse":"28","text":"एल्हेरेलेइ अस ज़ानतम, कि मैन्हु मूसेरो कानूनेरे मुताबिक कम्मां केरनेरे बगैर यीशु मसीह पुड़ विश्वास केरने सेइं धर्मी भोते।"},{"book":"रोमियो","chapter":"3","verse":"29","text":"कुन परमेशर सिर्फ यहूदी केरोए? कुन गैर कौमां केरो नईं? हाँ गैर कौमां केरो भी आए।"},{"book":"रोमियो","chapter":"3","verse":"30","text":"किजोकि अक्के परमेशरे, ज़ै खतने बालन भी विश्वासे सेइं, ते ज़ैन केरो खतनो नईं भोरो तैन भी विश्वासे सेइं धर्मी ठहरालो।"},{"book":"रोमियो","chapter":"3","verse":"31","text":"ते कुन अस विश्वासे सेइं मूसेरे कानूने रद केरतम? नईं, कधे नईं; बल्के मूसेरे कानूने बनोरू रखतम।"}]}