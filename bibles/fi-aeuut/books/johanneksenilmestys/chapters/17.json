{"data":[{"book":"Johanneksen ilmestys","chapter":"17","verse":"1","text":"Yksi niistä seitsemästä enkelistä, jotka olivat tyhjentäneet maljansa, tuli sanomaan minulle: »Lähde katsomaan, mitä veden äärellä olevalle portolle tapahtuu."},{"book":"Johanneksen ilmestys","chapter":"17","verse":"2","text":"Maailman hallitsijoilla on ollut moraalittomia suhteita häneen, ja maan kansat ovat juopuneet hänen siveettömyytensä viinistä.»"},{"book":"Johanneksen ilmestys","chapter":"17","verse":"3","text":"Enkeli vei minut hengessä erämaahan. Näin siellä naisen, joka istui tulipunaisen eläimen selässä. Sillä oli seitsemän päätä ja kymmenen sarvea,17:3 Samoin kuvataan lohikäärmettä – saatanaa – ja merestä noussutta petoa, Ilm. 12:3,9 ja 13:1. ja se oli kirjoitettu täyteen Jumalaa pilkkaavia sanoja."},{"book":"Johanneksen ilmestys","chapter":"17","verse":"4","text":"Naisen puku oli purppuran- ja helakanpunainen. Hänellä oli kultakoruja, jalokiviä ja helmiä ja kädessään kultamalja täynnä rivouksia."},{"book":"Johanneksen ilmestys","chapter":"17","verse":"5","text":"Naisen otsaan oli kirjoitettu salaperäinen nimi: »Suuri Babylon, maailman porttojen ja epäjumalanpalvelijoiden äiti.»"},{"book":"Johanneksen ilmestys","chapter":"17","verse":"6","text":"Huomasin, että hän oli humalassa. Hän oli juopunut surmaamiensa Jeesuksen marttyyrien verestä. Tuijotin häntä kauhun vallassa."},{"book":"Johanneksen ilmestys","chapter":"17","verse":"7","text":"»Miksi olet niin hämmästyneen näköinen?» enkeli kysyi. »Kerron sinulle, kuka hän on ja ketä tuo eläin esittää, jolla hän ratsastaa."},{"book":"Johanneksen ilmestys","chapter":"17","verse":"8","text":"Se eli, mutta ei elä enää. Pian se kuitenkin ilmestyy syvyyden kuilusta ja menee kadotukseen. Ne ihmiset, joiden nimiä ei ole kirjoitettu ennen maailman luomista Elämän kirjaan, mykistyvät hämmästyksestä, kun se kuolemansa jälkeen palaa.17:8 Sananmukaisesti: »se oli eikä ole, mutta tulee»."},{"book":"Johanneksen ilmestys","chapter":"17","verse":"9","text":"Ymmärrätkö: sen seitsemän päätä tarkoittavat seitsemää vuorta. Kaupunki17:9 Sisältyy ajatukseen 18. jakeen mukaan., jossa nainen asuu, on niiden päälle rakennettu."},{"book":"Johanneksen ilmestys","chapter":"17","verse":"10","text":"Ne tarkoittavat myös seitsemää kuningasta. Viisi on jo kukistunut, kuudes hallitsee parhaillaan ja seitsemäs on tulematta, mutta hänen hallitusaikansa jää lyhyeksi."},{"book":"Johanneksen ilmestys","chapter":"17","verse":"11","text":"Tulipunainen eläin, joka kuoli, on kahdeksas kuningas. Hän hallitsi aikoinaan yhtenä noista seitsemästä. Oltuaan vielä toisen kerran vallassa hänkin menee kadotukseen."},{"book":"Johanneksen ilmestys","chapter":"17","verse":"12","text":"Kymmenen sarvea esittävät kymmentä kuningasta, jotka eivät ole vielä nousseet valtaan. He saavat hallita lyhyen ajan pedon kanssa."},{"book":"Johanneksen ilmestys","chapter":"17","verse":"13","text":"He allekirjoittavat sopimuksen, jossa taataan kaikki valta ja voima pedolle."},{"book":"Johanneksen ilmestys","chapter":"17","verse":"14","text":"Yhdessä he sotivat Karitsaa vastaan, mutta Karitsa voittaa heidät. Hän on kaikkien herrojen Herra ja kuningasten Kuningas, jonka kansa on kutsuttu ja valittu ja uskollinen."},{"book":"Johanneksen ilmestys","chapter":"17","verse":"15","text":"Meret, järvet ja joet, joiden päällä näit naisen istuvan, ovat suuria eri kansoihin ja rotuihin kuuluvia ihmisjoukkoja."},{"book":"Johanneksen ilmestys","chapter":"17","verse":"16","text":"Punainen eläin ja sen sarvet, kuninkaat, vihaavat naista. He hyökkäävät hänen kimppuunsa ja jättävät hänet alastomana tulen saaliiksi."},{"book":"Johanneksen ilmestys","chapter":"17","verse":"17","text":"Jumala panee heidät toteuttamaan omaa suunnitelmaansa: he antavat yhteisestä sopimuksesta kaiken vallan punaiselle pedolle. Niin Jumalan sanat toteutuvat."},{"book":"Johanneksen ilmestys","chapter":"17","verse":"18","text":"Nainen, jonka näit, on suuri kaupunki, joka hallitsee maailman valtiaita.»"}]}