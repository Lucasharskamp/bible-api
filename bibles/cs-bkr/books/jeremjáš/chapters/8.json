{"data":[{"book":"Jeremjáš","chapter":"8","verse":"1","text":"V ten čas, dí Hospodin, vyberou kosti králů Judských, i kosti knížat jejich, i kosti kněží, i kosti proroků, ano i kosti obyvatelů Jeruzalémských z hrobů jejich,"},{"book":"Jeremjáš","chapter":"8","verse":"2","text":"A rozmecí je proti slunci a měsíci, i proti všemu vojsku nebeskému, kteréž milují, a kterýmž slouží, a za kterýmiž chodí, a kterýchž hledají, a kterýmž se klanějí. Nebudou sebrány, ani pochovány, budou místo hnoje na svrchku země."},{"book":"Jeremjáš","chapter":"8","verse":"3","text":"I bude žádostivější smrt nežli život všechněm ostatkům těm, kteříž pozůstanou z rodiny této nešlechetné na všech místech, kdež by koli pozůstali, tam kamž je zaženu, dí Hospodin zástupů."},{"book":"Jeremjáš","chapter":"8","verse":"4","text":"Protož díš jim: Takto praví Hospodin: Tak-liž padli, aby nemohli povstati? Tak-liž se odvrátil, aby se nemohl zase navrátiti?"},{"book":"Jeremjáš","chapter":"8","verse":"5","text":"Proč se odvrátil lid tento Jeruzalemský odvrácením věčným? Chytají se lsti, a nechtí se navrátiti."},{"book":"Jeremjáš","chapter":"8","verse":"6","text":"Pozoroval jsem a poslouchal. Nemluví, což pravého jest; není, kdo by želel zlosti své, říkaje: Což jsem učinil? Každý obrácen jest k běhu svému jako kůň, kterýž prudce běží k boji."},{"book":"Jeremjáš","chapter":"8","verse":"7","text":"Ješto čáp u povětří zná nařízené časy své, a hrdlička i řeřáb i vlaštovice šetří času příletu svého, lid pak můj nezná soudu Hospodinova."},{"book":"Jeremjáš","chapter":"8","verse":"8","text":"Jakž můžete říci: Moudří jsme a zákon Hospodinův máme? Aj, jistě nadarmo dělá písař péro, nadarmo jsou v zákoně zběhlí."},{"book":"Jeremjáš","chapter":"8","verse":"9","text":"Kohož zahanbili ti moudří? Kdo jsou předěšeni a jati? Aj, slovem Hospodinovým pohrdají, jakáž tedy jest moudrost jejich?"},{"book":"Jeremjáš","chapter":"8","verse":"10","text":"A protož dám ženy jejich jiným, pole jejich těm, kteříž by je opanovali; nebo od nejmenšího až do největšího všickni napořád vydali se v lakomství, od proroka až do kněze všickni napořád provodí faleš."},{"book":"Jeremjáš","chapter":"8","verse":"11","text":"Nebo hojí potření dcery lidu mého po vrchu, říkajíce: Pokoj, pokoj, ješto není žádného pokoje."},{"book":"Jeremjáš","chapter":"8","verse":"12","text":"Jsou-liž zahanbováni, proto že ohavnost páchali? Ba ani se co ustydli, ani zahanbiti uměli. Protož padnou, když oni padati budou; v čas, v němž je navštívím, klesnou, praví Hospodin."},{"book":"Jeremjáš","chapter":"8","verse":"13","text":"Do konce vykořením je, dí Hospodin. Nebude žádného hroznu na vinném kmenu, ani žádných fíků na fíku, ano i list sprchne, a což dám jim, odjato bude."},{"book":"Jeremjáš","chapter":"8","verse":"14","text":"Proč my tu sedíme? Shromažďte se, a vejděme do měst hrazených, a odpočineme tam. Ale Hospodin Bůh náš káže odpočívati nám, když vodou jedovatou napojí nás, proto že jsme hřešili proti Hospodinu."},{"book":"Jeremjáš","chapter":"8","verse":"15","text":"Èekej pokoje, ale nic dobrého, času uzdravení, ale aj, hrůza."},{"book":"Jeremjáš","chapter":"8","verse":"16","text":"Od Dan slyšeti frkání koní jeho, od hlasu prokřikování silných jeho všecka země se třese, kteříž táhnou, aby zžírali zemi i všecko, což jest na ní, město i ty, kteříž bydlejí v něm."},{"book":"Jeremjáš","chapter":"8","verse":"17","text":"Nebo aj, já pošli na vás hady nejjedovatější, proti nimž nic neprospívá zaklínání, a štípati vás budou, dí Hospodin."},{"book":"Jeremjáš","chapter":"8","verse":"18","text":"Srdce mé ve mně, kteréž by mne mělo občerstvovati v zármutku, mdlé jest."},{"book":"Jeremjáš","chapter":"8","verse":"19","text":"Aj, hlas křiku dcery lidu mého z země velmi daleké: Zdali Hospodina není na Sionu? Zdali krále jeho není na něm? Proč mne popouzeli rytinami svými, marnostmi cizozemců?"},{"book":"Jeremjáš","chapter":"8","verse":"20","text":"Pominula žeň, dokonalo se léto, a my nejsme vyproštěni."},{"book":"Jeremjáš","chapter":"8","verse":"21","text":"Pro potření dcery lidu mého potřín jsem, smutek nesu, užasnutí podjalo mne."},{"book":"Jeremjáš","chapter":"8","verse":"22","text":"Což není žádného lékařství v Galád? Což není žádného lékaře tam? Proč tedy není zhojena dcera lidu mého?"}]}