{"data":[{"book":"Markus","chapter":"14","verse":"1","text":"Paasapüha ja hapnemata leibade pühani oli jäänud kaks päeva. Ülempreestrid ja vaimulikud juhid üritasid leida salajast võimalust, et Jeesus kinni võtta ja tappa."},{"book":"Markus","chapter":"14","verse":"2","text":"„Aga mitte paasapüha ajal,“ rääkisid nad isekeskis, „muidu võib rahvas mässama hakata.“"},{"book":"Markus","chapter":"14","verse":"3","text":"Vahepeal oli Jeesus Betaanias ja sõi lauas pidalitõbise Siimona kojas. Üks naine tuli alabasternõuga, milles oli väga kallis ja puhas nardiõli.14:3. Nard: eeterlik õli, mida saadakse Hiinast ja Indiast pärineva hariliku nardi juurtest. Ta purustas nõu ja valas õli Jeesusele pea peale."},{"book":"Markus","chapter":"14","verse":"4","text":"Mõned kohalviibijaist ärritusid ja ütlesid: „Milleks raisata seda parfüümi?"},{"book":"Markus","chapter":"14","verse":"5","text":"Selle oleks saanud aastapalga14:5. Sõna-sõnalt „300 teenarit“. eest maha müüa ja raha vaestele anda.“ Nad olid naise peale pahased."},{"book":"Markus","chapter":"14","verse":"6","text":"Kuid Jeesus vastas: „Jätke ta rahule! Miks te kritiseerite teda selle eest, et ta teeb minu heaks midagi ilusat?"},{"book":"Markus","chapter":"14","verse":"7","text":"Vaeseid on alati teie juures14:7. Vt 5. Moosese 15:11. ja te saate neid aidata, millal iganes soovite. Kuid mina ei ole alati teie juures."},{"book":"Markus","chapter":"14","verse":"8","text":"Ta tegi, mida oskas: ta võidis ennetavalt mu ihu matmise jaoks."},{"book":"Markus","chapter":"14","verse":"9","text":"Ma räägin teile tõtt: kus iganes maailmas head sõnumit kuulutatakse, meenutavad inimesed seda, mida ta tegi.“"},{"book":"Markus","chapter":"14","verse":"10","text":"Siis Juudas Iskariot, üks kaheteistkümnest jüngrist, läks ülempreestrite juurde ja leppis kokku, et annab Jeesuse nende kätte."},{"book":"Markus","chapter":"14","verse":"11","text":"Kui nad seda kuulsid, olid nad rõõmsad ja lubasid talle tasuda. Nii hakkas Juudas otsima võimalust Jeesust reeta."},{"book":"Markus","chapter":"14","verse":"12","text":"Hapnemata leibade püha esimesel päeval, ajal kui paasatall ohverdati, küsisid Jeesuse jüngrid temalt: „Kuhu me peaksime minema sulle paasasöömaaega valmistama?“"},{"book":"Markus","chapter":"14","verse":"13","text":"Ta saatis kaks jüngrit ja ütles neile: „Minge linna ja seal näete üht meest veekannu kandmas. Minge tema kannul"},{"book":"Markus","chapter":"14","verse":"14","text":"ja kui ta läheb majja sisse, küsige selle omanikult, kus saaksin ma koos oma jüngritega paasapüha tähistada."},{"book":"Markus","chapter":"14","verse":"15","text":"Ta viib teid suurde ülemise korruse tuppa, mis on sisustatud ja valmis. Saate seal meie jaoks ettevalmistused teha.“"},{"book":"Markus","chapter":"14","verse":"16","text":"Jüngrid läksid linna ja leidsid kõik nii, nagu ta oli kirjeldanud. Nad valmistasid paasasöömaaja."},{"book":"Markus","chapter":"14","verse":"17","text":"Õhtul läks Jeesus koos kaheteistkümne jüngriga sinna."},{"book":"Markus","chapter":"14","verse":"18","text":"Kui nad istusid ja sõid, ütles Jeesus: „Ma räägin teile tõtt: üks teist reedab mu. Üks neist, kes praegu minuga koos söövad.“"},{"book":"Markus","chapter":"14","verse":"19","text":"Nad olid vapustatud ja igaüks küsis: „Ega see mina pole?“"},{"book":"Markus","chapter":"14","verse":"20","text":"„See on üks kaheteistkümnest, kes minuga koos sellest toidust osa saab,“ vastas Jeesus."},{"book":"Markus","chapter":"14","verse":"21","text":"„Inimese Poeg sureb, just nagu Pühakiri ette kuulutas. Aga kui kohutav on see selle inimese jaoks, kes inimese Poja reedab! Sellel inimesel oleks parem, kui ta poleks kunagi sündinud.“"},{"book":"Markus","chapter":"14","verse":"22","text":"Söömise ajal võttis Jeesus kätte leiva, õnnistas seda ja andis neile. „Võtke. See on minu ihu,“ ütles ta neile."},{"book":"Markus","chapter":"14","verse":"23","text":"Seejärel võttis ta karika, õnnistas seda ja andis neile. Nad kõik jõid selle seest."},{"book":"Markus","chapter":"14","verse":"24","text":"„See on minu veri,“ ütles ta neile, „kokkulepe,14:24. Või „leping“ või „tagatis“. mis on välja valatud paljude eest."},{"book":"Markus","chapter":"14","verse":"25","text":"Ma räägin teile tõtt: ma ei joo viinapuu viljast kuni selle päevani, mil ma joon seda värskelt Jumala riigis.“"},{"book":"Markus","chapter":"14","verse":"26","text":"Pärast seda, kui nad olid psalmi laulnud, asusid nad teele Õlimäe poole."},{"book":"Markus","chapter":"14","verse":"27","text":"„Te kõik jätate mu maha,“ ütles Jeesus neile. „Sest nagu Pühakirjas on öeldud: „Ma ründan karjast ja lambad pillutatakse täiesti laiali.“14:27. Tsiteeritud Sakarja 13:7."},{"book":"Markus","chapter":"14","verse":"28","text":"Aga pärast seda, kui ma olen surnuist üles tõusnud, lähen ma teie eel Galileasse.“"},{"book":"Markus","chapter":"14","verse":"29","text":"„Ma ei jäta sind maha isegi siis, kui kõik teised seda teevad,“ vastas Peetrus."},{"book":"Markus","chapter":"14","verse":"30","text":"Jeesus lausus talle: „Ma ütlen sulle tõtt, et täna, selsamal ööl, enne kui kukk kaks korda kireb, salgad sa kolm korda, et sa mind üldse tunned.“"},{"book":"Markus","chapter":"14","verse":"31","text":"Kuid Peetrus oli täiesti järeleandmatu ja ütles: „Isegi kui pean sinuga koos surema, ei salga ma sind kunagi.“ Kõik nad ütlesid sama."},{"book":"Markus","chapter":"14","verse":"32","text":"Nad jõudsid paika, mida nimetati Ketsemaniks,14:32. Tähendus „oliivipress“. kus Jeesus ütles oma jüngritele: „Istuge siin, sel ajal kui mina lähen ja palvetan.“"},{"book":"Markus","chapter":"14","verse":"33","text":"Ta võttis Peetruse, Jaakobuse ja Johannese endaga kaasa. Ta muutus väga rahutuks ja murelikuks."},{"book":"Markus","chapter":"14","verse":"34","text":"Jeesus ütles neile: „Minu ahastus on nii piinarikas, et mul on tunne, et ma suren. Palun jääge siia ja olge valvsad.“"},{"book":"Markus","chapter":"14","verse":"35","text":"Ta läks veidi eemale ja langes siis maha. Ta palvetas ja palus, et kui oleks võimalik, säästetaks teda ajast,14:35. Sõna-sõnalt „tund“. mis oli tulemas."},{"book":"Markus","chapter":"14","verse":"36","text":"„Abba, Isa! Sina suudad kõike,“ ütles ta. „Palun võta see kannatustekarikas minult ära. Siiski mitte minu tahte järgi, vaid selle järgi, mida sina tahad.“"},{"book":"Markus","chapter":"14","verse":"37","text":"Siis tuli Jeesus tagasi ja leidis jüngrid magamas. „Siimon, kas sa magad?“ küsis ta Peetruselt. „Kas sa ei suutnud ühtki tundi ärkvel püsida?"},{"book":"Markus","chapter":"14","verse":"38","text":"Ole valvas ja palveta, et sa kiusatusse ei satuks. Vaim on valmis, aga ihu on nõrk.“"},{"book":"Markus","chapter":"14","verse":"39","text":"Ta läks veel kord nende juurest ära ja palvetas samade sõnadega."},{"book":"Markus","chapter":"14","verse":"40","text":"Seejärel tuli ta tagasi ja leidis nad jälle magamas, sest nad ei suutnud silmi lahti hoida.14:40. Sõna-sõnalt „nende silmad olid rasked“. Nad ei teadnud, mida öelda!"},{"book":"Markus","chapter":"14","verse":"41","text":"Ta tuli kolmandat korda tagasi ja küsis neilt: „Kas te ikka veel magate? Kas te ikka veel puhkate? Sellest piisab,14:41. Kreekakeelse sõna tähendus jääb siin ebaselgeks. Tavaliselt tähendab see „täielikult tasutud“. sest aeg on käes! Vaadake, inimese Poeg antakse kohe patuste kätte."},{"book":"Markus","chapter":"14","verse":"42","text":"Tõuske üles! Lähme! Näete, sealt tuleb mu äraandja.“"},{"book":"Markus","chapter":"14","verse":"43","text":"Kui ta veel rääkis, siis jõudis kohale Juudas − üks kaheteistkümnest jüngrist − koos mõõkade ja nuiadega varustatud jõuguga, kelle olid saatnud ülempreestrid, vaimulikud juhid ja vanemad."},{"book":"Markus","chapter":"14","verse":"44","text":"Äraandja oli nendega kokku leppinud märgi: „Ta on see, keda ma suudlen. Võtke ta kinni ja viige valve all minema.“"},{"book":"Markus","chapter":"14","verse":"45","text":"Juudas läks otse Jeesuse juurde. „Rabi,“ ütles ta ja suudles teda armastavalt."},{"book":"Markus","chapter":"14","verse":"46","text":"Niisiis haarasid nad Jeesusest ja võtsid ta kinni."},{"book":"Markus","chapter":"14","verse":"47","text":"Kuid üks sealviibijaist tõmbas oma mõõga välja ja lõi ülempreestri sulast nii, et lõikas tal kõrva maha."},{"book":"Markus","chapter":"14","verse":"48","text":"„Kas ma olen mingi mässaja, et tulite mind mõõkade ja nuiadega kinni võtma?“ küsis Jeesus neilt."},{"book":"Markus","chapter":"14","verse":"49","text":"„Ma olin teiega koos ja õpetasin iga päev templis. Miks te siis mind kinni ei võtnud? Aga kõik see toimub selleks, et Pühakiri täide läheks.“"},{"book":"Markus","chapter":"14","verse":"50","text":"Siis jätsid kõik jüngrid Jeesuse maha ja põgenesid."},{"book":"Markus","chapter":"14","verse":"51","text":"(Üks tema järelkäijatest oli noor mees, kellel oli seljas üksnes linane rüü."},{"book":"Markus","chapter":"14","verse":"52","text":"Nad haarasid temast kinni, kuid ta jooksis minema ja jättis oma rõiva maha.)"},{"book":"Markus","chapter":"14","verse":"53","text":"Jeesus viidi ülempreestri majja, kuhu olid kogunenud kõik ülempreestrid, vanemad ja vaimulikud õpetajad."},{"book":"Markus","chapter":"14","verse":"54","text":"Peetrus järgnes talle eemalt ning läks ülempreestri maja hoovi. Ta istus koos valvuritega maha ja soojendas end tule ääres."},{"book":"Markus","chapter":"14","verse":"55","text":"Sees üritasid ülempreestrid ja kogu kokkutulnud nõukogu14:55. Sõna-sõnalt „sanhedrin“. leida mingit tõendit, et saaks Jeesuse surma mõista, kuid nad ei suutnud midagi leida."},{"book":"Markus","chapter":"14","verse":"56","text":"Paljud andsid tema vastu valetunnistusi, kuid nende väited ei sobinud kokku."},{"book":"Markus","chapter":"14","verse":"57","text":"Mõned neist tõusid Jeesuse vastu valet rääkima."},{"book":"Markus","chapter":"14","verse":"58","text":"„Me kuulsime teda ütlemas: „Ma hävitan selle templi, mis on inimkätega ehitatud, ning ehitan selle kolme päevaga üles ilma käsi kasutamata.““"},{"book":"Markus","chapter":"14","verse":"59","text":"Kuid isegi siin ei läinud nende tunnistus ühte."},{"book":"Markus","chapter":"14","verse":"60","text":"Siis tõusis ülempreester nõukogu ees püsti ja küsis Jeesuselt: „Kas sul ei ole midagi öelda vastuseks nendele süüdistustele, mis on sinu vastu esitatud?“"},{"book":"Markus","chapter":"14","verse":"61","text":"Aga Jeesus vaikis edasi ega vastanud. Nii küsis ülempreester uuesti: „Kas sina oled Messias, Õndsa Poeg?“"},{"book":"Markus","chapter":"14","verse":"62","text":"„Jah, olen,“ vastas Jeesus, „ja te näete inimese Poega Kõikväelise paremal käel istumas ning taeva pilvedega tulemas.“14:62. Vt Psalmid 110:1 ja Taanieli 7:13."},{"book":"Markus","chapter":"14","verse":"63","text":"Ülempreester käristas oma riided lõhki14:63. Noil aegadel suure ahastuse väljendus. ja küsis: „Miks on meil veel tunnistajaid vaja?"},{"book":"Markus","chapter":"14","verse":"64","text":"Te kuulsite jumalateotust! Missugune on teie vastus?“"},{"book":"Markus","chapter":"14","verse":"65","text":"Siis hakkasid mõned neist tema peale sülitama. Keegi sidus tal silmad kinni, lõi teda rusikatega ja ütles: „Kuuluta siis meile prohvetlikult, „prohvet“!“ Valvurid viisid ta ära ja peksid ta vaeseomaks."},{"book":"Markus","chapter":"14","verse":"66","text":"Samal ajal oli Peetrus all õues. Üks ülempreestri teenijatüdrukutest möödus"},{"book":"Markus","chapter":"14","verse":"67","text":"ja nähes Peetrust end soojendamas, vaatas talle otsa ja ütles: „Sina olid ka koos Naatsareti Jeesusega!“"},{"book":"Markus","chapter":"14","verse":"68","text":"Kuid Peetrus salgas seda. „Ma ei tea, millest sa räägid või mida sa mõtled,“ vastas ta. Seejärel läks ta välja eesõue ja kukk kires.14:68. „Ja kukk kires.“ Mõnedes varajastes käsikirjades see fraas puudub."},{"book":"Markus","chapter":"14","verse":"69","text":"Teda seal nähes kordas teenijatüdruk ümberolijatele: „See mees on üks neist!“"},{"book":"Markus","chapter":"14","verse":"70","text":"Taas kord eitas Peetrus seda. Veidi hiljem öeldi Peetrusele uuesti: „Sa oled kindlasti üks neist, sest ka sina oled galilealane!“"},{"book":"Markus","chapter":"14","verse":"71","text":"Peetrus kutsus taeva enda tunnistajaks ja vandus: „Ma ei tunne seda meest, kellest te räägite.“"},{"book":"Markus","chapter":"14","verse":"72","text":"Samal hetkel kires kukk teist korda. Siis meenus Peetrusele, mida Jeesus oli talle öelnud: „Enne kui kukk kaks korda kireb, salgad sina mind kolm korda.“ Kui ta mõistis, mida ta oli teinud, puhkes ta nutma."}]}