{"data":[{"book":"Yatɛne","chapter":"25","verse":"1","text":"Isirayila kaane yi dɔxi Sitimi yi waxatin naxan yi, xɛmɛne yi lu yalunyaan ligɛ e nun Moyaba ɲaxanle."},{"book":"Yatɛne","chapter":"25","verse":"2","text":"E yi xɛmɛne xilima e suxure kideni. Yamaan yi e dɛge, e yi e xinbi sin e suxurene bun ma."},{"book":"Yatɛne","chapter":"25","verse":"3","text":"Nayi, Isirayila kaane yi Baali-Peyori batu. Nanara, Alatala yi xɔlɔ e ma han!"},{"book":"Yatɛne","chapter":"25","verse":"4","text":"Alatala yi a fala Musa xa, a naxa, “Yamaan yɛɛratine birin suxu, i yi e faxa, i yi e singan Alatala yɛtagi sogen na, alogo Alatala xa ba xɔlɔxi Isirayila ma.”"},{"book":"Yatɛne","chapter":"25","verse":"5","text":"Musa yi a fala Isirayila kitisane xa, a naxa, “Ɛ birin xa muxune faxa naxanye Baali-Peyori batuxi.”"},{"book":"Yatɛne","chapter":"25","verse":"6","text":"Isirayila xɛmɛna nde yi fa Midiyan ɲaxanla nde ra a konni, Musa nun Isirayila yamaan birin yɛtagi. Yamaan birin yi wugama Naralan Bubun so dɛɛn na."},{"book":"Yatɛne","chapter":"25","verse":"7","text":"Na ma, Finexasi, Eleyasari a dii xɛmɛna, saraxarali Harunaa dii xɛmɛna, na yi keli yamaan yɛ, a yi tanban tongo."},{"book":"Yatɛne","chapter":"25","verse":"8","text":"A yi siga Isirayila kaan fɔxɔ ra a bubuni. A yi e firinna sɔxɔn tanban na sanɲa ma kedenni e kuini. Fitina furen naxan yi Isirayila yi, na yi dan."},{"book":"Yatɛne","chapter":"25","verse":"9","text":"Muxu wuli mɔxɔɲɛn nun naanin nan faxa na furen ma."},{"book":"Yatɛne","chapter":"25","verse":"10","text":"Alatala yi a fala Musa xa, a naxa,"},{"book":"Yatɛne","chapter":"25","verse":"11","text":"“Finexasi, Eleyasari a dii xɛmɛna, saraxarali Harunaa dii xɛmɛna, na bata n ma xɔlɔn ba Isirayila ma. Amasɔtɔ n ma xɔxɔlɔnna nan soxi a yi. Na ma, n mi Isirayila kaane raxɔrima xɔxɔlɔnni."},{"book":"Yatɛne","chapter":"25","verse":"12","text":"Nanara, i xa a fala a xa, n bata tin bɔɲɛ xunbenla layirin tongɛ a xa."},{"book":"Yatɛne","chapter":"25","verse":"13","text":"Na layirin luma a tan xa nɛn e nun a yixɛtɛne, n yi e findi saraxaraline ra habadan. Amasɔtɔ a kunfa nɛn a Ala xɔn, a yi n solona Isirayila xa.”"},{"book":"Yatɛne","chapter":"25","verse":"14","text":"Isirayila xɛmɛn naxan nun Midiyan ɲaxanla faxa, a yi xili nɛn Simiri, Salu a dii xɛmɛna. Simeyɔn bɔnsɔnna denbayana nde kuntigin nan yi a ra."},{"book":"Yatɛne","chapter":"25","verse":"15","text":"Midiyan ɲaxanla naxan faxa, a yi xili nɛn Kosibi, Suru a dii tɛmɛna. Midiyan xabilana ndee mangan nan yi a ra."},{"book":"Yatɛne","chapter":"25","verse":"16","text":"Alatala yi a fala Musa xa, a naxa,"},{"book":"Yatɛne","chapter":"25","verse":"17","text":"“Ɛ xa Midiyan kaane yatɛ ɛ yaxune ra, ɛ yi e yɛngɛ."},{"book":"Yatɛne","chapter":"25","verse":"18","text":"Amasɔtɔ e bata findi ɛ yaxune ra e to ɛ yanfa Peyori yi, Kosibi a fe yi, e xabila mangana nde a dii tɛmɛna, ɛ naxan faxa, na feen to fitina furen nafa.”"},{"book":"Yatɛne","chapter":"25","verse":"19","text":"Na fitina furen yi dangu."}]}