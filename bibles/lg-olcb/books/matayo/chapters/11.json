{"data":[{"book":"Matayo","chapter":"11","verse":"1","text":"Awo Yesu bwe yamala okulagira abayigirizwa be ekkumi n’ababiri n’avaayo n’agenda okubuulira n’okuyigiriza mu bibuga byabwe."},{"book":"Matayo","chapter":"11","verse":"2","text":"Yokaana Omubatiza, eyali omusibe mu kkomera mu kiseera ekyo, bwe yawulira emirimu Kristo gye yali akola, n’amutumira abayigirizwa be."},{"book":"Matayo","chapter":"11","verse":"3","text":"Ne babuuza Yesu nti, “Ggwe wuuyo gwe tubadde tulindirira, nantiki tulindirireyo omulala?”"},{"book":"Matayo","chapter":"11","verse":"4","text":"Yesu n’abaddamu nti, “Muddeeyo eri Yokaana mumugambe bye mulaba ne bye muwulira."},{"book":"Matayo","chapter":"11","verse":"5","text":"Abazibe b’amaaso balaba, n’abalema batambula. Abagenge balongoosebwa ne bakiggala bawulira, n’abafu bazuukizibwa n’abaavu babuulirwa Enjiri."},{"book":"Matayo","chapter":"11","verse":"6","text":"Era mumumpeere obubaka buno nti, ‘Alina omukisa oyo atanneesittalako.’ ”"},{"book":"Matayo","chapter":"11","verse":"7","text":"Awo abayigirizwa ba Yokaana Omubatiza bwe baamala okugenda, Yesu n’ategeeza abantu ebya Yokaana nti, “Bwe mwagenda mu ddungu mwagenderera kulaba ki? Olumuli olunyeenyezebwa n’empewo?"},{"book":"Matayo","chapter":"11","verse":"8","text":"Naye kiki kye mwagenda okulaba? Omuntu ayambadde engoye ezinekaaneka? Laba abambala engoye ennungi babeera mu mbiri za bakabaka."},{"book":"Matayo","chapter":"11","verse":"9","text":"Naye mwagenda kulaba ki? Nnabbi. Weewaawo ka mbabuulire, oyo asinga ne nnabbi."},{"book":"Matayo","chapter":"11","verse":"10","text":"Kubanga ye oyo ayogerwako mu Byawandiikibwa nti,"},{"book":"Matayo","chapter":"11","verse":"11","text":"Ddala ddala mbagamba nti tewabangawo muntu eyazaalibwa omukazi asinga Yokaana Omubatiza. Naye asembayo okuba omukulu mu bwakabaka obw’omu ggulu asinga Yokaana."},{"book":"Matayo","chapter":"11","verse":"12","text":"Era okuva mu biro bya Yokaana Omubatiza n’okutuusa kaakano, obwakabaka obw’omu ggulu buyingirwa n’amaanyi, era abantu ab’amaanyi ennyo be babutwala."},{"book":"Matayo","chapter":"11","verse":"13","text":"Kubanga amateeka gonna era n’obunnabbi byonna byayogera okutuukira ddala ku Yokaana."},{"book":"Matayo","chapter":"11","verse":"14","text":"Era obanga mwagala okukkiriza, ye Eriya anaatera okujja."},{"book":"Matayo","chapter":"11","verse":"15","text":"Alina amatu agawulira, awulire.”"},{"book":"Matayo","chapter":"11","verse":"16","text":"“Eggwanga lino nnaaligeraageranya ku ki? Bafaanana ng’abaana abato abazannya emizannyo gyabwe mu katale, nga bagamba bato bannaabwe nti,"},{"book":"Matayo","chapter":"11","verse":"17","text":"“ ‘Twabafuuyira omulere,"},{"book":"Matayo","chapter":"11","verse":"18","text":"Kubanga Yokaana eyali talya wadde okunywa yajja ne mugamba nti, ‘Aliko dayimooni.’"},{"book":"Matayo","chapter":"11","verse":"19","text":"Omwana w’Omuntu, bwe yajja ng’alya era ng’anywa, ne boogera nti, ‘Wa mululu, muntu munywi, era mukwano gw’abasolooza b’omusolo n’aboonoonyi. B’abeeramu!’ So nga amagezi geeragira mu bikolwa.”"},{"book":"Matayo","chapter":"11","verse":"20","text":"Yesu n’anenya nnyo ebibuga mwe yakolera ebyamagero ebisinga obungi, kubanga tebeenenya."},{"book":"Matayo","chapter":"11","verse":"21","text":"“Zikusanze, ggwe Kolaziini! Zikusanze ggwe Besusayida! Kubanga ebyamagero bye nakolera mu mmwe, singa nabikolera mu Ttuulo ne mu Sidoni, bandibadde beenenya dda nga bali mu bibukutu n’evvu ku mitwe gyabwe."},{"book":"Matayo","chapter":"11","verse":"22","text":"Ddala ddala Ttuulo ne Sidoni biriyisibwa bulungiko okusinga mmwe ku lunaku olw’okusalirako omusango!"},{"book":"Matayo","chapter":"11","verse":"23","text":"Naawe Kaperunawumu, newaakubadde nga wagulumizibwa okutuuka eggulu gye likoma, naye oliserengesebwa wansi emagombe. Kubanga ebyamagero eby’ekitalo ebyakolebwa ewuwo, singa byakolerwa mu Sodomu, kyandibadde kikyaliwo ne leero."},{"book":"Matayo","chapter":"11","verse":"24","text":"Ddala ddala Sodomu kigenda kuyisibwa bulungiko, okusinga ggwe, ku lunaku olw’okusalirako omusango!”"},{"book":"Matayo","chapter":"11","verse":"25","text":"Yesu n’asaba bw’ati nti, “Ayi Kitange, Mukama w’eggulu n’ensi, nkwebaza kubanga ebigambo byo bino eby’amazima wabikisa abo abeeyita ab’amagezi ennyo, naye n’obibikkulira abaana abato."},{"book":"Matayo","chapter":"11","verse":"26","text":"Weewaawo Kitange, bw’otyo bwe wasiima.”"},{"book":"Matayo","chapter":"11","verse":"27","text":"“Kitange yankwasa ebintu byonna era Kitange yekka y’amanyi Omwana, nange Omwana Nze nzekka Nze mmanyi Kitange, n’abo Omwana b’aba ayagadde okulaga Kitaawe nabo bamumanyi.”"},{"book":"Matayo","chapter":"11","verse":"28","text":"“Mujje gye ndi mmwe mwenna abakooye era abazitoowereddwa, nange nnaabawummuza."},{"book":"Matayo","chapter":"11","verse":"29","text":"Musitule ekikoligo kyange, muyigire ku nze, kubanga ndi muwombeefu era omuteefu mu mutima, n’emyoyo gyammwe girifuna ekiwummulo."},{"book":"Matayo","chapter":"11","verse":"30","text":"Kubanga ekikoligo kyange kyangu, n’omugugu gwange teguzitowa.”"}]}