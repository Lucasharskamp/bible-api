{"data":[{"book":"लूका","chapter":"17","verse":"1","text":"बाक यीशु तान चेलागोळ से अंदुन, “ईद रा आगोद अच आद कि मंळसा थ्वाळासा मातगोळ कारण पाप दा बिळुल, लेकीन हाय, आ मंळसा मा यार कारण पाप आगताव!"},{"book":"लूका","chapter":"17","verse":"2","text":"जो ई स्याणेर दा टु यावारा ऊंद मंळसा अक पाप दा हाकतान, आऊन साटी ईद भला आगाईत कि चक्‍की इन पट्टा आऊन कुतक्या दा हिलगुसकु आगाईत, अदिक आऊक समुद्र दा हाक्‍कु आगाईत.”"},{"book":"लूका","chapter":"17","verse":"3","text":"१७:३ मत्ती १८:१५सचेत ईरी;"},{"book":"लूका","chapter":"17","verse":"4","text":"अगर हागुल तिम दा आव येळ घन नीन खिलाप पाप माळुल अदिक येळु घन नीन हात्‍ती बंदकु अनुल, ‘ना पसतावा माळेतीन,’ रा आऊक माफ माळ.”"},{"book":"लूका","chapter":"17","verse":"5","text":"आग प्रेरितगोळ यीशु से अंदुर, “नाम्द विश्वास वाळुस.”"},{"book":"लूका","chapter":"17","verse":"6","text":"प्रभु अंदुन, “अगर नीमी राई इन बींजा अन्द बराबर भी विश्वास ईराईत, रा नीव ई शहतूत इन मार्र से अनायदीर कि तान ताना जळ सकट कितकु समुद्र दा हत्‍तेग, रा अद नीम आग्या मान्स कोमाईत."},{"book":"लूका","chapter":"17","verse":"7","text":"“नीम दा टु हिंग याव आन, यार्द दास नांगर जोत्सतिदान या म्यांडागोळी आळ्सतिदान, अदिक याग आव केई दा टु बरूल, रा आऊन से अनुल, ‘तुरन्त बंदकु ऊमली कुर?’"},{"book":"लूका","chapter":"17","verse":"8","text":"निश्चित अच ईला! आव आऊन से ईला अंदान, ‘नान ऊमोर साटी येनारा माळ अदिक अदिक यागासताका ना तिनोद-कुडोद माळ कोमालीन, आगासताका नान स्यावा माळ; अदुर बाद्दा नी भी तिनोद-कुडोद माळ कोमेत?’"},{"book":"लूका","chapter":"17","verse":"9","text":"आग्यागोळ्द पालन माळोर साटी येन आव तान दास उक धन्यवाद कोट्टान?"},{"book":"लूका","chapter":"17","verse":"10","text":"ईदा रीति देल नीव भी याग आ सप्पा क्याल्सागोळी माळ कोंडीर यदुर्द आग्या नीमी कोटकु आगीत, रा अनी, ‘नाव साधारण दास आयेव; जो नामी माळ पायजे ईरोद नाव सिर्फ अदा माळदेव.’”"},{"book":"लूका","chapter":"17","verse":"11","text":"हिंग आत कि यीशु यरूशलेम होगाहोती सामरीया अदिक गलील इन न्याड्या टु आग्त होगोन."},{"book":"लूका","chapter":"17","verse":"12","text":"यातोदारा ऊर दा प्रवेश माळाहोती आऊक हत्‍त कोढ़ी लॉकुर सिकदुर जो आऊन से दुर निदुरकु ईरोर."},{"book":"लूका","chapter":"17","verse":"13","text":"आंदुर धोळ्द आवाज दा कारूकु अंदुर, “हे यीशु, हे स्वामी, नाम मा दया माळ!”"},{"book":"लूका","chapter":"17","verse":"14","text":"यीशु आंदरी नोळकु अंदुन, “होगी, अदिक तान तान इक याजकगोळी तोरसी.”"},{"book":"लूका","chapter":"17","verse":"15","text":"आग आंदुर दा टु ऊंद ईद नोळकु कि ना चंगा आगेगिन, ऊँचा आवाज देल परमेश्वर उन बळाई माळतेला वापस बंदुन;"},{"book":"लूका","chapter":"17","verse":"16","text":"अदिक यीशु उन कालगोळ मा बाय इन भार बिदकु आऊन धन्यवाद माळली कुरतुन; अदिक आव सामरी ईरोन."},{"book":"लूका","chapter":"17","verse":"17","text":"ईदुर मा यीशु अंदुन, “येन हत्‍तु मुंदुर शुद्ध आगीदील, रा बाक आंदुर ऊंम्बत यल आर?"},{"book":"लूका","chapter":"17","verse":"18","text":"येन ई परदेशी अक बिटकु मात्‍त यावारा वापस बंदिदील जो परमेश्वर उन बळाई माळायदुन?”"},{"book":"लूका","chapter":"17","verse":"19","text":"आग यीशु आऊन से अंदुन, “यदकु होटोग; नीन विश्वास नीनी वळ्लीद माळ्याद.”"},{"book":"लूका","chapter":"17","verse":"20","text":"याग फरीसीगोळ यीशु से केळदुर कि परमेश्वर उन राज्य याग बंदीत, रा यीशु आंदरी उत्‍तर कोट्टुन, “परमेश्वर उन राज्य दृश्य रूप दा बराल."},{"book":"लूका","chapter":"17","verse":"21","text":"अदिक लॉकुर ईद अनतीदिल, ‘नोळी, ईल आद, या अल आद.’ यतिकी, परमेश्वर उन राज्य नीम न्याड्या आद.”"},{"book":"लूका","chapter":"17","verse":"22","text":"बाक आव चेलागोळ से अंदुन, “हिंग दिन बंदव, यारदा नीव मंळसा अन पार उन दिनगोळ दा टु ऊंद दिन इक नोळोद चाहासीर, अदिक नीव नोळ सकतीदिल."},{"book":"लूका","chapter":"17","verse":"23","text":"लॉकुर नीम से अंदार, ‘नोळी, अल आन!’ या ‘नोळी, ईल आन!’ लेकीन नीव होगबाळेतीर अदिक आंदुर्द हिंद भी आगबाळेतीर."},{"book":"लूका","chapter":"17","verse":"24","text":"यतिकी ह्यांग बिजली आकाश इन ऊंद छोर टु दुसरा छोर ताका चमकुसतद, हांग अच मंळसा अन पार भी तान दिन दा प्रगट आदान."},{"book":"लूका","chapter":"17","verse":"25","text":"लेकीन पयला जरूरी आद कि आव हापाळ दुख नेगदान, अदिक ई समय इन लॉकुर द्वारा आऊक तुच्छ ठहरुसकु आदीत."},{"book":"लूका","chapter":"17","verse":"26","text":"ह्यांग नूह अन्द दिनगोळ दा आगीत, हांग अच मंळसा अन पार उन दिनगोळ दा भी आदीत."},{"book":"लूका","chapter":"17","verse":"27","text":"याता दिन ताका नूह जहाज मा येरीदिल, आ दिन ताका लॉकुर तिनोर-कुडोर, अदिक आंदुर दा मदा आगतोगोव. आग नीर इन बाळ बंदकु आ सब मुंदरी नाश माळ्त."},{"book":"लूका","chapter":"17","verse":"28","text":"अदिक ह्यांग लूत इन दिनगोळ दा आगीत कि लॉकुर तिनोर-कुडोर, लेन-देन माळोर, मार्र हचोर अदिक मान्ना माळतोगोर;"},{"book":"लूका","chapter":"17","verse":"29","text":"लेकीन याता दिशी लूत सदोम टु होट्टुन, आ दिशी बेक्‍की अदिक गन्धक आकाश टु बरसुस्त अदिक सब मुंदरी नाश माळ बुळ्त."},{"book":"लूका","chapter":"17","verse":"30","text":"मंळसा अन पार उन प्रगट आगोद दिशी भी हिंग अच आदीत.”"},{"book":"लूका","chapter":"17","verse":"31","text":"“आ दिशी जो मान्ना अन्द आळा मा ईत्‍तान अदिक आऊन सामान मान्या ईत्‍तीत, आव अदरी नेगुली ईळुबाळुल; अदिक हांग अच जो केई दा आन आव वापस मान्नी होगबाळुल."},{"book":"लूका","chapter":"17","verse":"32","text":"लूत इन हिंग्स उक याद ईटी!"},{"book":"लूका","chapter":"17","verse":"33","text":"१७:३३ मत्ती १०:३९; १६:२५; मरकुस ८:३५; लूका ९:२४; यूहन्ना १२:२५जो यावारा तान जीव ऊळसोद चाहास्यान आव अदरी खोऊस्यान, अदिक जो यावारा अदरी खोऊस्यान आव अदरी ऊळस्यान."},{"book":"लूका","chapter":"17","verse":"34","text":"ना नीम से अनतीन, आ ईळ्लक इक येढ्ढ मंळसा ऊंद व्हर्स मा मिंग्त ईत्‍तार; ऊंद ताकोमकु आदान अदिक दुसरा बिटकु आदान."},{"book":"लूका","chapter":"17","verse":"35","text":"येढ्ढ आर्तेर ऊंद सांगुळ जाता दा पीसुसतेला ईत्‍तार, ऊंद ताकोमकु आदार अदिक दुसरा बिटकु आदार."},{"book":"लूका","chapter":"17","verse":"36","text":"येढ्ढ मुंदुर केई दा ईत्‍तार, ऊंद ताकोमकु आदान अदिक दुसरा बिटकु आदान१७:३६ ईद वचन हाळोद शास्त्र लेख दा लिख्सकु हैलेच..”"},{"book":"लूका","chapter":"17","verse":"37","text":"ईद केळकु आंदुर आऊन से केळदुर, “हे प्रभु ईद यल आदीत?” आव आंदुर से अंदुन, “यल लाश बिदकु आद, अल गीधाळ जमा आदव.”"}]}