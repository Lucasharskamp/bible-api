{"data":[{"book":"1 Koryntian","chapter":"5","verse":"1","text":"Wszędzie już słychać o tolerowanym przez was przypadku rozwiązłości seksualnej, mianowicie o mężczyźnie żyjącym ze swoją macochą. Jest to rzecz, jakiej nie dopuszczają się nawet poganie."},{"book":"1 Koryntian","chapter":"5","verse":"2","text":"Wy zaś, dumni ze swojej tolerancji, nie martwicie się z tego powodu i nie usuwacie tego człowieka z waszego grona."},{"book":"1 Koryntian","chapter":"5","verse":"3","text":"Ja—chociaż nieobecny fizycznie, ale sercem będący przy was—w imieniu samego Jezusa, naszego Pana, już oceniłem postępowanie tego człowieka."},{"book":"1 Koryntian","chapter":"5","verse":"4","text":"Wy również zbierzcie się i, mając moje poparcie, na mocy autorytetu naszego Pana"},{"book":"1 Koryntian","chapter":"5","verse":"5","text":"usuńcie go z kościoła, oddając go w ręce szatana. Jego ciału będzie grozić zagłada, ale jego duch zostanie uratowany w dniu powrotu naszego Pana."},{"book":"1 Koryntian","chapter":"5","verse":"6","text":"Jak możecie się szczycić czymś takim?! Czy nie rozumiecie, że odrobina kwasu przenika całe ciasto?"},{"book":"1 Koryntian","chapter":"5","verse":"7","text":"Usuńcie spośród siebie stary kwas, czyli zło, abyście byli czyści jak świeże ciasto. Zostaliście przecież oczyszczeni przez samego Chrystusa, który stał się naszą ofiarą paschalną!"},{"book":"1 Koryntian","chapter":"5","verse":"8","text":"Świętujmy więc naszą Paschę nie w starym kwasie złości i obłudy, ale w czystości i prawdzie."},{"book":"1 Koryntian","chapter":"5","verse":"9","text":"Wcześniej napisałem wam, abyście unikali towarzystwa ludzi, którzy prowadzą rozwiązłe życie."},{"book":"1 Koryntian","chapter":"5","verse":"10","text":"Nie miałem wtedy na myśli wszystkich rozwiązłych ludzi tego świata—wszystkich złodziei, wszystkich, którzy są zachłanni, lub wszystkich, którzy oddają cześć podobiznom bożków. Jeśliby tak było, musielibyście chyba zniknąć z tego świata."},{"book":"1 Koryntian","chapter":"5","verse":"11","text":"Pisząc o tym, miałem na myśli ludzi, którzy uważają się za wierzących, a prowadzą rozwiązłe życie, są zachłanni, oszukują innych, oddają cześć podobiznom bożków, są pijakami lub obrażają Boga. Unikajcie towarzystwa takich ludzi i nie siadajcie nawet z nimi do stołu!"},{"book":"1 Koryntian","chapter":"5","verse":"12","text":"Dlaczego mielibyśmy zajmować się osądzaniem tych, którzy są poza kościołem? Waszym zadaniem jest rozsądzać sprawy wewnątrz kościoła."},{"book":"1 Koryntian","chapter":"5","verse":"13","text":"Tych, którzy są poza kościołem, osądzi Bóg. Wy zaś usuńcie złego spośród siebie!"}]}