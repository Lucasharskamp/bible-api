{"data":[{"book":"Jovu","chapter":"27","verse":"1","text":"Jopu'a mago'ene keaga'a amanage huno hu'ne,"},{"book":"Jovu","chapter":"27","verse":"2","text":"tamagerfa huanki kasefa'ma huno mani'nea Hankavenentake Anumzamo'a, kankamuna onamino knare avu'avara hunonanteno, natrege'na tusi natazampi manue."},{"book":"Jovu","chapter":"27","verse":"3","text":"Menima kasefa'ma hu'na mani'ne'nama nasimu'ma nentoana, Anumzamo nasimura namige'na mani'noe."},{"book":"Jovu","chapter":"27","verse":"4","text":"Nagra havige nanekea nosu'na, havigea hu'na vahera revatga osugahue."},{"book":"Jovu","chapter":"27","verse":"5","text":"Hagi tamagrama nehaza nanekegura, tamage nehaze hu'na osugahue. Ana nehu'na kefo avu'ava zana osu'na, mani fatgo hu'na mani'nena frigahue."},{"book":"Jovu","chapter":"27","verse":"6","text":"Nagra fatgo navu'nava'ma nehua zana kegava hu'ne'na, ana avamenteke mani'na vugahue. Nagrama kasefa'ma hu'na mani'na vanuanknafina, kumi hu'noe hu'na antahintahi hakarea osugahue."},{"book":"Jovu","chapter":"27","verse":"7","text":"Nagri'ma ha'ma renenantaza vahera, kefo avu'ava'zama nehaza vahe'ma Anumzamo'ma zamazeri havizama nehiaza huno zamazeri haviza nehuno, nagri'ma zamefi hunenamiza vahera, kumi'ma nehaza vahe'ma zamazeri havizama nehiaza huno zamazeri haviza hugahie."},{"book":"Jovu","chapter":"27","verse":"8","text":"Hagi Anumzamofoma amage'ma nontaza vahera, amuha zazamia omanegahie. Ana hanigeno Anumzamo'a ana vahera zamahe fananehu vagaregahie."},{"book":"Jovu","chapter":"27","verse":"9","text":"Ana vahe'mofo avate'ma knazamo'ma esanigeno zavi'ma atesniana, Anumzamo'a antahi omigahifi?"},{"book":"Jovu","chapter":"27","verse":"10","text":"E'i ana Hankavenentake Anumzamofona musena hunonte'za, Anumzamofontega nunamuna osugahaze."},{"book":"Jovu","chapter":"27","verse":"11","text":"Nagra menima rempima huramisuana, mago'zana eri frara okigahuanki, Anumzamofo hankave'a erinte ama hu'na tamasamigahue."},{"book":"Jovu","chapter":"27","verse":"12","text":"Ana hankave'a tamagra'a ko ke'naze. Hianagi na'a higeta amunte omane nanekea hantageta eri hakarea nehaze?"},{"book":"Jovu","chapter":"27","verse":"13","text":"Kefo avu'ava'zama nehu'za, vahe'ma zamazeri havizama nehaza vahera, Hankavenentake Anumzamo'a miza zamia huhampri zamante'neanki'za erigahaze."},{"book":"Jovu","chapter":"27","verse":"14","text":"Ana rama'a mofavrea antegahazanagi, ana mofavre naga'zmia hapi zamahege, zamagaku hu'za frige hugahaze."},{"book":"Jovu","chapter":"27","verse":"15","text":"Hagi mago'ama ofri'ma manisaza vahera, ruzahu ruzahu krimo zamahe frisnige'za, kento a'nane nagazmimo'za ana vahekura zamasunkura hu'za zavira otegahaze."},{"book":"Jovu","chapter":"27","verse":"16","text":"Kefo zamavu'zamava'ma nehaza vahe'mo'za rama'a zago eri atru nehu'za, kukenanena rama'a eri tru hanageno hihi huno marerigahianagi,"},{"book":"Jovu","chapter":"27","verse":"17","text":"fatgo zamavu'zmava'ma nehaza vahe'mo'za ana kukena eri nehankresnage'za, ke'zami omne vahe'mo'za ana vahe'mokizmi zagoa refko hu'za erigahaze."},{"book":"Jovu","chapter":"27","verse":"18","text":"Kefo zamavu'zmava'ma nehaza vahe'mo'zama noma kisazana, pamponkemofo nomo'ma hiaza huno hankave'a omane no negi'za, mani'ne'za hozama kvama hanazana tona no kizankna hu'za nona kigahaze."},{"book":"Jovu","chapter":"27","verse":"19","text":"Kumi'ma nehaza vahe'mo'zama nozamifima masazana zago vahekna hu'za nemasaze. Hianagi mase'nafinti'ma oti'zama kazana, maka fenozamimo'a igafi freno omnetfa nehie."},{"book":"Jovu","chapter":"27","verse":"20","text":"Timo'ma hageno eaza huno, hazenke zamo'a eno eme zamavareno fregahie."},{"book":"Jovu","chapter":"27","verse":"21","text":"Zage fre kazigati zaho'mo eme zamazeri komenkame huno zamavaresga huno fresnige'za, ko'ma mani'naza nonkumatera omanigahaze."},{"book":"Jovu","chapter":"27","verse":"22","text":"Ana zahomo'a ana vahekura asunkura huozmanteno zamazeri haviza hanige'za, ana zahomofo hankavegu koro nehu'za zamagare'za fregahaze."},{"book":"Jovu","chapter":"27","verse":"23","text":"Hianagi maka vahe'mo'zama ana zama fore haniaza nege'za, zamaza rupro nehu'za tusi zamagiza regahaze."}]}