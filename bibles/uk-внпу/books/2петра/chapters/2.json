{"data":[{"book":"2 Петра","chapter":"2","verse":"1","text":"Але як в народі були лжепророки, так і поміж вами будуть лжевчителі, які тайно вноситимуть згубні єресі й, відрікшись Володаря, Який їх викупив, наведуть на себе швидку загибель."},{"book":"2 Петра","chapter":"2","verse":"2","text":"І багато хто піде за їхньою розпустою, а через них дорога істини буде зневажатися."},{"book":"2 Петра","chapter":"2","verse":"3","text":"І в ненаситності вони будуть наживатися на вас через видумані слова2:3 Або: видумані вчення.. Однак вирок, винесений ще здавна, не затримується, а їхня загибель не дрімає."},{"book":"2 Петра","chapter":"2","verse":"4","text":"Адже якщо Бог не пощадив ангелів, які згрішили, а передав їх кайданам мороку, відправивши до Тартару,2:4 Це слово (запозичене в греків) може використовуватися для позначення місця, до якого були надіслані непокірні ангели, щоб там очікувати на своє покарання. Також це слово може слугувати аналогом слова «пекло». щоб зберегти для суду;"},{"book":"2 Петра","chapter":"2","verse":"5","text":"і якщо не пощадив стародавнього світу, навівши на безбожних світовий потоп, але зберіг Ноя, проповідника праведності, і з ним ще сімох;"},{"book":"2 Петра","chapter":"2","verse":"6","text":"і якщо Він засудив міста Содома та Гоморри на руйнування, спопеливши їх і показавши приклад, що трапиться з безбожними людьми,"},{"book":"2 Петра","chapter":"2","verse":"7","text":"проте врятував праведного Лота, який був пригнічений розбещеною поведінкою беззаконних"},{"book":"2 Петра","chapter":"2","verse":"8","text":"(адже праведник, живучи між ними, день у день мучив свою праведну душу через беззаконні діла, які бачив і чув),"},{"book":"2 Петра","chapter":"2","verse":"9","text":"то Господь знає, як врятувати благочестивих від випробування, а неправедних зберегти на День суду для покарання,"},{"book":"2 Петра","chapter":"2","verse":"10","text":"особливо тих, хто ходить за тілесною зіпсованою пожадливістю й зневажає владу."},{"book":"2 Петра","chapter":"2","verse":"11","text":"тоді як ангели, котрі переважають їх силою і міццю, не виносять на них зневажливого осуду перед Господом."},{"book":"2 Петра","chapter":"2","verse":"12","text":"Але ці люди зневажають те, чого не розуміють. Вони, немов нерозумні тварини, народжені для вилову й забиття, самі будуть забиті у своїй зіпсованості,"},{"book":"2 Петра","chapter":"2","verse":"13","text":"прийнявши кару як відплату за неправедність. Вони повсякденні розкоші вважають за задоволення. Брудні й мізерні, вони насолоджуються своїм обманом, бенкетуючи з вами."},{"book":"2 Петра","chapter":"2","verse":"14","text":"Маючи очі, повні перелюбу й безупинних гріхів, та серце, привчене до ненаситності, вони зваблюють нестійкі душі. Вони – діти прокляття."},{"book":"2 Петра","chapter":"2","verse":"15","text":"Покинувши пряму дорогу, вони заблукали, слідуючи дорогою Валаама, сина Восора, який полюбив неправедну нагороду."},{"book":"2 Петра","chapter":"2","verse":"16","text":"Проте він отримав докір за своє беззаконня: німа під’яремна ослиця, заговоривши людським голосом, запобігла божевіллю пророка."},{"book":"2 Петра","chapter":"2","verse":"17","text":"Вони – безводні джерела й тумани, гнані бурею, для яких приготований морок темряви."},{"book":"2 Петра","chapter":"2","verse":"18","text":"Адже промовляючи пишномовні нісенітниці, вони зваблюють тілесною похіттю та розпустою людей, які ледве втекли від тих, хто живе в обмані."},{"book":"2 Петра","chapter":"2","verse":"19","text":"Вони обіцяють їм волю, а самі є рабами тління. Адже чим хтось переможений, тим і поневолений."},{"book":"2 Петра","chapter":"2","verse":"20","text":"Бо якщо вони уникнули загнивання світу через пізнання нашого Господа й Спасителя Ісуса Христа, а потім виявилися оплутані та переможені ним, – то останнє для них гірше від першого."},{"book":"2 Петра","chapter":"2","verse":"21","text":"Адже краще їм було не пізнавати дороги праведності, ніж, пізнавши, відвернутися від святої заповіді, яку їм передали."},{"book":"2 Петра","chapter":"2","verse":"22","text":"Справдилося щодо них прислів’я:"}]}