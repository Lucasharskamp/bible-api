{"data":[{"book":"אגרתו הראשונה של יוחנן השליח","chapter":"2","verse":"1","text":"בני היקרים, אני כותב לכם דברים אלה כדי שלא תחטאו. אך אם תחטאו, דעו לכם שיש לנו סנגור לפני אלוהים – ישוע המשיח הצדיק!"},{"book":"אגרתו הראשונה של יוחנן השליח","chapter":"2","verse":"2","text":"ישוע המשיח הוא כפרה על חטאינו ועל חטאי העולם כולו; הוא נשא על עצמו את עונשו של ה׳ על החטאים שלנו."},{"book":"אגרתו הראשונה של יוחנן השליח","chapter":"2","verse":"3","text":"אם אנחנו משתדלים מאוד לעשות כל מה שהוא אומר לנו, אנחנו יודעים שאנו באמת שייכים לו."},{"book":"אגרתו הראשונה של יוחנן השליח","chapter":"2","verse":"4","text":"אם מישהו טוען: ”אני מאמין בישוע המשיח!“ אך אינו שומע בקולו, הוא שקרן."},{"book":"אגרתו הראשונה של יוחנן השליח","chapter":"2","verse":"5","text":"מי שבאמת מאמין במשיח ושומע בקולו, ילמד לאהוב את אלוהים יותר ויותר."},{"book":"אגרתו הראשונה של יוחנן השליח","chapter":"2","verse":"6","text":"אם מישהו טוען שהוא מאמין במשיח, עליו לחיות כמוהו."},{"book":"אגרתו הראשונה של יוחנן השליח","chapter":"2","verse":"7","text":"אחים יקרים, איני כותב לכם מצווה חדשה; אני מזכיר לכם מצווה ישנה שציווה לכם אלוהים מבראשית. אף כי שמעתם אותה פעמים רבות"},{"book":"אגרתו הראשונה של יוחנן השליח","chapter":"2","verse":"8","text":"היא תמיד חדשה ורעננה, ואף הוכיחה את אמיתותה במשיח ובנו. כשאנו מקיימים את המצווה לאהוב איש את רעהו, החטא והחשכה נעלמים מחיינו, ובמקומם זורח אורו של ישוע המשיח."},{"book":"אגרתו הראשונה של יוחנן השליח","chapter":"2","verse":"9","text":"האומר שהוא חי באור המשיח, אך שונא את חברו, הוא עדיין בחשכה."},{"book":"אגרתו הראשונה של יוחנן השליח","chapter":"2","verse":"10","text":"האוהב את חברו חי באור המשיח, אשר מאיר את דרכו ושומר עליו שלא ייכשל."},{"book":"אגרתו הראשונה של יוחנן השליח","chapter":"2","verse":"11","text":"ואילו השונא את חברו הוא בְחשכה רוחנית המעוורת את עיניו, ומשום כך אינו יודע לאן הוא הולך."},{"book":"אגרתו הראשונה של יוחנן השליח","chapter":"2","verse":"12","text":"בני היקרים, אני כותב לכם דברים אלה מפני שחטאיכם נסלחו לכם בשם ישוע המשיח מושיענו ולמענו."},{"book":"אגרתו הראשונה של יוחנן השליח","chapter":"2","verse":"13","text":"אני כותב לכם, האבות בָאמונה, כי אתם באמת יודעים ומכירים את המשיח אשר חי מבראשית."},{"book":"אגרתו הראשונה של יוחנן השליח","chapter":"2","verse":"14","text":"ילדי היקרים, כתבתי לכם מפני שאתם יודעים ומכירים את האלוהים אבינו."},{"book":"אגרתו הראשונה של יוחנן השליח","chapter":"2","verse":"15","text":"אל תאהבו את העולם הנתעב הזה ואת כל מה שהוא מציע. אם אתם אוהבים את העולם הרי שאינכם אוהבים באמת את אלוהים."},{"book":"אגרתו הראשונה של יוחנן השליח","chapter":"2","verse":"16","text":"מה כבר מסוגל העולם להציע לכם? תאוות הבשר, תאוות העיניים וגאוות החיים! דברים אלה אינם מאלוהים; מקורם בעולם המרושע הזה."},{"book":"אגרתו הראשונה של יוחנן השליח","chapter":"2","verse":"17","text":"דעו לכם, יבוא יום שכל העולם הזה יחלוף על חטאיו, אך כל השומע בקול ה׳ יחיה לנצח."},{"book":"אגרתו הראשונה של יוחנן השליח","chapter":"2","verse":"18","text":"ילדים יקרים, שמעתם כי שונא־המשיח2‏.18 ב 18 הכוונה לצורר המשיח – משיח שקר. עומד לבוא. היודעים אתם שבכל מקום כבר הופיעו שונאים רבים למשיח? עובדה זאת מאשרת שקץ העולם קרב."},{"book":"אגרתו הראשונה של יוחנן השליח","chapter":"2","verse":"19","text":"שונאי המשיח היו בעבר גם בין חברי קהילתנו, אך אין ספק שמעולם לא היו חלק מאיתנו, אחרת היו נשארים. עזיבתם הוציאה לאור את האמת."},{"book":"אגרתו הראשונה של יוחנן השליח","chapter":"2","verse":"20","text":"אבל אתם שונים מהם, כי רוח הקודש שוכן בקרבכם ואתם יודעים את האמת."},{"book":"אגרתו הראשונה של יוחנן השליח","chapter":"2","verse":"21","text":"כתבתי לכם כל זאת לא משום שאינכם יודעים את האמת, אלא להיפך: כתבתי לכם משום שאתם יודעים את האמת, ויודעים להבחין בין שקר לאמת."},{"book":"אגרתו הראשונה של יוחנן השליח","chapter":"2","verse":"22","text":"היודעים אתם מיהו השקרן הגדול ביותר? האומר שישוע אינו המשיח. אדם כזה שונא המשיח הוא, שכן אינו מאמין באלוהים האב ובבנו."},{"book":"אגרתו הראשונה של יוחנן השליח","chapter":"2","verse":"23","text":"הרי אדם המתכחש למשיח בן־האלוהים, מתכחש בהכרח גם לאלוהים עצמו, בעוד שאדם שמאמין בישוע המשיח, מאמין גם באלוהים אביו."},{"book":"אגרתו הראשונה של יוחנן השליח","chapter":"2","verse":"24","text":"המשיכו להאמין ולעשות את אשר למדתם בהתחלה, כדי שתמיד תהיה לכם התחברות אמיתית ואיתנה עם אלוהים האב ועם בנו ישוע המשיח."},{"book":"אגרתו הראשונה של יוחנן השליח","chapter":"2","verse":"25","text":"זכרו, אלוהים עצמו הבטיח לנו חיי נצח."},{"book":"אגרתו הראשונה של יוחנן השליח","chapter":"2","verse":"26","text":"כתבתי לכם דברים אלה כדי להזהירכם מפני שונאי המשיח. הם יעשו הכול כדי לסנוור את עיניכם, לסלף את האמת ולהוליך אתכם שולל."},{"book":"אגרתו הראשונה של יוחנן השליח","chapter":"2","verse":"27","text":"אולם אלוהים השכין בכם את רוח הקודש שמלמד אתכם את האמת בלבד, ומשום כך אין לכם צורך מחייב במורה אחר כדי להראות לכם שאלה מורי שקר. על כן שמעו בקולו, התקרבו למשיח ואל תיפרדו ממנו לעולם."},{"book":"אגרתו הראשונה של יוחנן השליח","chapter":"2","verse":"28","text":"בני היקרים, היו נאמנים למשיח, כדי שלא תתביישו לפגוש אותו בבואו, אלא להיפך: תשמחו מאוד."},{"book":"אגרתו הראשונה של יוחנן השליח","chapter":"2","verse":"29","text":"מאחר שאנחנו יודעים כי אלוהים צדיק גמור, וכי הוא עושה רק את הנכון והצודק, נוכל להניח כי כל העושה את הנכון והצודק הוא ילדו."}]}