{"data":[{"book":"2 Tesalonika","chapter":"3","verse":"1","text":"Bosi, beno bakhomba, lutusambidilanga mu diambu di mambu ma Pfumumamuangana mu nsualu ayi makemboso banga bu madidi kuidi beno."},{"book":"2 Tesalonika","chapter":"3","verse":"2","text":"Lutusambidila muingi tukulu mu mioko mi batu batsita ayi bambimbibila baboso basi minu ko."},{"book":"2 Tesalonika","chapter":"3","verse":"3","text":"Vayi Pfumu wukuikama, niandi wela kulukindisa ayi kulukeba mu mutu wumbimbi."},{"book":"2 Tesalonika","chapter":"3","verse":"4","text":"Vayi diana tuidi mu Pfumu, mu diambu dieno ti : lulembo vangi ayi luela vanga mambu momo tulutumina."},{"book":"2 Tesalonika","chapter":"3","verse":"5","text":"Muaki, bika Pfumu kadiatisa mintima mieno kuidi luzolo lu Nzambiayi kuidi mvibudulu yi Klisto."},{"book":"2 Tesalonika","chapter":"3","verse":"6","text":"Zikhomba, tukulutumina, mu dizina di Pfumuꞌeto Yesu Klisto mu diambu di tatukila, woso-woso kuandi khomba wundiatila mu divunzivayi bika boso buididi malongi momo tunlonga."},{"book":"2 Tesalonika","chapter":"3","verse":"7","text":"Bila beno veka luzebi mboti buevi lufueti kutusokudila bilatusia diatila ko mu divunzi va khatitsikꞌeno"},{"book":"2 Tesalonika","chapter":"3","verse":"8","text":"voti tusia dia ko mapha ma mutu mu phamba. Bila builu ayi muini tusala mu thovokolo ayi mu ziphasi muingi tuedi singimina kuidi mutu, buna luididi."},{"book":"2 Tesalonika","chapter":"3","verse":"9","text":"Bika sia ti tusia ba ko minsua vayi tuzola ku lumonisa buevi lulendakutusokudila."},{"book":"2 Tesalonika","chapter":"3","verse":"10","text":"Bila bu tuba kuidi beno, tulukamba ti : “Woso mutu mengi kuandi sala, buna kabika tomba bidia !”"},{"book":"2 Tesalonika","chapter":"3","verse":"11","text":"Bila tulembo wanga zitsangu ti bankaka mu beno balembo zingila mu divunzi, bamengi kuawu sala, kisalu kiawu kotanga mu mambu ma batu bankaka."},{"book":"2 Tesalonika","chapter":"3","verse":"12","text":"Tuntumina kuidi batu ba phila yoyi ayi tueti kuba lubula mu dizinadi Pfumu Yesu Klisto ti basala mu ndembama mu diambu badia bidia biawu veka."},{"book":"2 Tesalonika","chapter":"3","verse":"13","text":"Vayi beno bakhomba, lubika vonga mu vanganga mamboti."},{"book":"2 Tesalonika","chapter":"3","verse":"14","text":"Enati mutu mengi tumimina mambu tulukamba mu nkanda wawu, luntula dimbu ayi lubika tula yandi kikundi muingi kamona tsoni."},{"book":"2 Tesalonika","chapter":"3","verse":"15","text":"Muaki lubika kumona banga mbeni vayi bika lunlubula banga khomba."},{"book":"2 Tesalonika","chapter":"3","verse":"16","text":"Bika niandi veka Pfumu yi ndembama kaluvana ndembama mu zithanguzioso ayi mu zinzila zioso. Bika Pfumu kabanga yeno beno boso."},{"book":"2 Tesalonika","chapter":"3","verse":"17","text":"Minu Polo ndiluveni mboti mu koko kuama. Buawu bobo ndieti tudilanga dimbu ku tsuka wu kadika nkanda. Bobo ndieta sonikina."},{"book":"2 Tesalonika","chapter":"3","verse":"18","text":"Bika nlemvo wu Pfumu eto Yesu Klisto wubanga yeno beno boso."}]}