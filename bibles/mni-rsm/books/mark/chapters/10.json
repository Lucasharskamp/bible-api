{"data":[{"book":"Mark","chapter":"10","verse":"1","text":"Adudagi Jisuna mapham adu thadoktuna Judea-da amadi Jordan turel-gi wangmada chatlammi. Aduga amuk hanna yamlaba miyamna Ibungogi manakta tillarabada, mahousagumna Ibungona makhoibu tambirammi."},{"book":"Mark","chapter":"10","verse":"2","text":"Amasung Pharisee khara laklaga Ibungobu changyengladuna hanglak-i, “Nupa amana mahakki nupi khainabasi eikhoigi wayelna yabra?”"},{"book":"Mark","chapter":"10","verse":"3","text":"Jisuna paokhum oina makhoida wahang ama hanglak-i, “Moses-na nakhoida kari yathang pirambage?”"},{"book":"Mark","chapter":"10","verse":"4","text":"Makhoina khumlak-i, “Nupa amana khaina-che ama iraga mahakki nupibu khainaba Moses-na yabirammi.”"},{"book":"Mark","chapter":"10","verse":"5","text":"Jisuna makhoida hairak-i, “Nakhoina thamoi kanmanbagi maramna Moses-na nakhoida yathang asi irambani."},{"book":"Mark","chapter":"10","verse":"6","text":"10:6 Meihou 1:27; 5:2Adubu Mapu Ibungogi khutsemgi ahoubadagi houna Mapu Ibungona nupa amadi nupi haina sembikhi."},{"book":"Mark","chapter":"10","verse":"7","text":"10:7,8 Meihou 2:24Maram asina nupa amana mahakki mama mapabu thadoktuna magi nupida punsin-gani."},{"book":"Mark","chapter":"10","verse":"8","text":"Aduga makhoi ani hakchang amata oigani, maram aduna makhoi amuk hanna ani oidre, adubu amata oire."},{"book":"Mark","chapter":"10","verse":"9","text":"Maram aduna Tengban Mapuna punsinbikhraba adu mi kana amatana khaidoktasanu.”"},{"book":"Mark","chapter":"10","verse":"10","text":"Adudagi makhoina yumda amuk hallaklabada hiram asigi matangda tung-inbasingna Ibungoda amuk hanglammi."},{"book":"Mark","chapter":"10","verse":"11","text":"10:11,12 Mat 5:32; 1 Cor 7:10,11Maduda Ibungona makhoida hairak-i, “Kanagumba nupa amana mahakki nupibu khainaraga atoppa nupi amaga amuk luhonglabadi mahakna mahakki nupidugi mathakta lannabagi thabak tourabani."},{"book":"Mark","chapter":"10","verse":"12","text":"Maduga chap manana nupi amana mahakki mapuroibabu khainaraga atoppa nupa amaga amuk luhonglabadi, mahakna lanabagi thabak tou-i.”"},{"book":"Mark","chapter":"10","verse":"13","text":"Nongma mioi kharana Jisuda khut thamhanduna yaipha thoujal pihannabagidamak makhoigi apikpa angangsingbu Jisugi manakta puraklammi. Adubu mahakki tung-inbasingna makhoibu cheibirammi."},{"book":"Mark","chapter":"10","verse":"14","text":"Jisuna madu ubada saoraduna makhoida hairak-i, “Apikpa angangsingdu eigi inakta lakchasanu, makhoibu khamganu, maramdi Tengban Mapugi leibak adu makhoi asigumbasinggini."},{"book":"Mark","chapter":"10","verse":"15","text":"10:15 Mat 18:3Eina nakhoida tasengnamak hairibasini, apikpa angang amagumna Tengban Mapugi leibak adubu lousindaba kanagumba amatana maduda khak changloi.”"},{"book":"Mark","chapter":"10","verse":"16","text":"Adudagi Ibungona angangsing adubu pamkhatpiraduna makhoigi mathakta khut thambiraga yaipha thoujal pibire."},{"book":"Mark","chapter":"10","verse":"17","text":"Adudagi Jisuna maphamdu thadoklamlaga lambida asum lakpada nupa amana chellaklaga Ibungogi mangda khuru khudak kunladuna Ibungoda hangjarak-i, “Aphaba Oja Ibungo, lomba naidaba punsi phangjanaba eina kari toujagadage?”"},{"book":"Mark","chapter":"10","verse":"18","text":"Maduda Jisuna mangonda hairak-i, “Karigi nangna eingonda aphaba haina kouribano? Tengban Mapu nattana aphaba kana amata leite."},{"book":"Mark","chapter":"10","verse":"19","text":"10:19 Khong 20:13; Aniwa 5:17; Khong 20:14; Aniwa 5:18; Khong 20:15; Aniwa 5:19; Khong 20:16; Aniwa 5:20; Khong 20:12; Aniwa 5:16‘Mi hatkanu, mitu miwa lannaganu, huran-ganu, aranba sakhi piganu, minamganu, amasung nama napabu ikai khumnou’ haiba Mapu Ibungogi wayel yathangsing asi nahakna khang-i.”"},{"book":"Mark","chapter":"10","verse":"20","text":"Nupa aduna khumlak-i, “Oja Ibungo, eina angang oiringeidagi houna hairiba wayel yathang pumnamaksing asi ngakcharak-i.”"},{"book":"Mark","chapter":"10","verse":"21","text":"Ibungona nupa aduda yenglammi amasung nungsiba poklammi. Adudagi Ibungona mangonda hairak-i, “Nahakna tougadaba ama watli. Chatlu aduga nahakki leijaba pumba yonthoklaga sel adu lairabasingda pithok-u, adu oirabadi swargada nahakki lan leigani; aduga lak-u, eigi itung illu.”"},{"book":"Mark","chapter":"10","verse":"22","text":"Madu tabada nupa adu maithong maksilladuna, pukning wana mapham adudagi chatkhirammi maramdi mahak maran-mathum yamna leiba mi oirammi."},{"book":"Mark","chapter":"10","verse":"23","text":"Adudagi Jisuna koina yengladuna mahakki tung-inbasingduda hairak-i, “Inakkhunba misingna Mapu Ibungogi leibakta changba kayada lukhrabano!”"},{"book":"Mark","chapter":"10","verse":"24","text":"Ibungogi wasing asi tabada tung-inbasing adu i-ngak ngaklammi, maduda Jisuna makha tana hairak-i, “Angangsa, lanthumda thajabasing aduna Tengban Mapugi leibakta changba kayada lukhrabano!"},{"book":"Mark","chapter":"10","verse":"25","text":"Inakkhunba mi amana Tengban Mapugi leibakta changbabudi ut amana yetum manada litpana henna lai.”"},{"book":"Mark","chapter":"10","verse":"26","text":"Maduda tung-inbasingdu amukka henna ngakladuna amaga amaga hangnarak-i, “Adu oirabadi kanana kanbiba phangba ngamgadage?”"},{"book":"Mark","chapter":"10","verse":"27","text":"Jisuna makhoida yengladuna hairak-i, “Mioibadadi masi oithoktabani adubu Tengban Mapugi maphamdadi natte; Tengban Mapugi maphamdadi pumnamak oithokpa ngaktani.”"},{"book":"Mark","chapter":"10","verse":"28","text":"Maduda Peter-na hairak-i, “Yengbiyu, eikhoina pumnamak thadoktuna Ibungogi tung injari.”"},{"book":"Mark","chapter":"10","verse":"29","text":"Jisuna khumlak-i, “Eina nakhoida tasengnamak hairibasini, eigi amadi Aphaba Paogi maramgidamak mayum-makei, nattraga machin-manao, nattraga machan-mache, nattraga mama-mapa, nattraga angangsing, nattraga lou-sing thadokpa makhoising aduna,"},{"book":"Mark","chapter":"10","verse":"30","text":"taibangpanda leiringei matamda mayum-makei, machin-manao, machan-mache, mama, macha, amadi lou-singgi saruk chama chama henna phangjagani aduga loinana otpi neibiba amasung lakkadaba matam aduda lomba naidaba punsi phangjagani."},{"book":"Mark","chapter":"10","verse":"31","text":"10:31 Mat 20:16; Luk 13:30Adubu houjik ahanba oiribasingna akonba oigani aduga houjik akonba oiribasingna ahanba oigani.”"},{"book":"Mark","chapter":"10","verse":"32","text":"Adudagi Jisu amasung mahakki tung-inbasingna Jerusalem maikei panglammi. Amasung Jisuna makhoigi mamang tharaduna chatpa aduda tung-inba taranithoi adu yamna ngaklammi aduga atei tung induna chatlibasing adusu kirammi. Adudagi Jisuna tung-inba taranithoi adubu amuk tonganna puthokladuna mangonda thoklagadabasing adugi maramda amuk hairak-i,"},{"book":"Mark","chapter":"10","verse":"33","text":"“Yengu, eikhoina houjik Migi Machanupa adubu athoiba purohit amadi wayel yathanggi ojasinggi makhutta pithokkadaba mapham Jerusalem-da chatli. Makhoina mahakpu sibagi maral pigani aduga Jihudi nattaba misinggi makhutta pithokkani."},{"book":"Mark","chapter":"10","verse":"34","text":"Makhoina mahakpu noknagani amasung tin sitchingani, phugani amasung mahakpu hatkani; aduga humnisuba numitta mahak amuk hanna hinggatkani.”"},{"book":"Mark","chapter":"10","verse":"35","text":"Adudagi Zebedee-gi machanupa Jacob amadi John-na Jisugi manakta changlaktuna hairak-i, “Oja Ibungo, Ibungoda eikhoina touhanjaningba eikhoigi pamjaba karigumba khara leijei.”"},{"book":"Mark","chapter":"10","verse":"36","text":"Jisuna makhoida hanglak-i, “Nakhoigidamak eina kari toubiba pambage?”"},{"book":"Mark","chapter":"10","verse":"37","text":"Makhoina khumlak-i, “Ibungona, Ibungogi matik mangalgi Leibakta, phambalda phamba matamda eikhoibu Ibungoga loinana amana Ibungogi yetta aduga amana Ibungogi oida phamhanbiyu.”"},{"book":"Mark","chapter":"10","verse":"38","text":"Jisuna makhoida hairak-i, “Nakhoina hangjariba adu karino haiba nakhoina khangjade. Eihakna thakkadaba awa-anagi tenggot adu nakhoina thakpa ngamgadra? Aduga eina lougadaba awa anagi baptize adu nakhoina louba ngamgadra?”"},{"book":"Mark","chapter":"10","verse":"39","text":"Makhoina khumlak-i, “Hoi, eikhoina ngamjagani.”"},{"book":"Mark","chapter":"10","verse":"40","text":"Adubu kanana eigi yetta aduga eigi oida phamgadage haibadudi eina haigadaba natte. Adubu masidi makhoigidamak mapham asibu thourangbiraba makhoising adugini.”"},{"book":"Mark","chapter":"10","verse":"41","text":"Adudagi atoppa tung-inba tara aduna pao asi tabada Jacob amadi John-gi mathakta saorammi."},{"book":"Mark","chapter":"10","verse":"42","text":"10:42,43 Luk 22:25,26Maduda Jisuna makhoi pumnamakpu mahakki manakta kouraduna hairak-i, “Taibangpanba asigi leingakpani hairibasing aduna misinggi mathakta palli aduga makhoigi luchingbasing aduna makha tabasinggi mathakta pannabagi matik adu lei."},{"book":"Mark","chapter":"10","verse":"43","text":"10:43,44 Mat 23:11; Mrk 9:35; Luk 22:26Adubu nakhoigi naraktadi asumna tougadaba natte. Nakhoigi naraktagi achouba oiningba mahak aduna ateising adugi thougal touba mi oigadabani;"},{"book":"Mark","chapter":"10","verse":"44","text":"Aduga nakhoigi naraktagi khwaidagi makok oiningba mahak aduna pumnamakki minai oigadabani."},{"book":"Mark","chapter":"10","verse":"45","text":"Maramdi Migi Machanupa adu phaoba masabu thougal touhannaba lakpa natte adubu misingbu thougal tounanaba aduga mayamgi thadokmal oina mahakki thawai pinabiba lakpani.”"},{"book":"Mark","chapter":"10","verse":"46","text":"Adudagi makhoina Jericho-da laklammi, amasung Jisuna mahakki tung-inbasing amadi yamlaba miyamga loinana Jericho-dagi thoklakpada Timaeus-ki machanupa mamit tangba chakniba Bartimaeus-na lambi mapanda phamduna leirammi."},{"book":"Mark","chapter":"10","verse":"47","text":"Aduga lakliba adu Nazareth-ki Jisuni haiba mahakna tarabada, mahakna laoba hourak-i, “David-ki Machanupa Jisu! Eibu chanbiyu!”"},{"book":"Mark","chapter":"10","verse":"48","text":"Maduda mi mayam amana mahakpu cheiraduna tuminna leinanaba hairammi. Adubu mahakna hennadum houna laorak-i, “David-ki Machanupa Jisu, eibu chanbiyu!”"},{"book":"Mark","chapter":"10","verse":"49","text":"Maduda Jisuna chatlambadagi lepladuna hairak-i, “Mahakpu kourak-u.”"},{"book":"Mark","chapter":"10","verse":"50","text":"Maduda mahakna mahakki achonba phi langthoklamduna chongkhatlaga Jisugi manakta lakle."},{"book":"Mark","chapter":"10","verse":"51","text":"Jisuna mangonda hairak-i, “Eina nanggidamak kari toubiba nahakna pambage?”"},{"book":"Mark","chapter":"10","verse":"52","text":"Jisuna mangonda hairak-i, “Chatlu, nahakki thajabana nahakpu phahanbire.”"}]}