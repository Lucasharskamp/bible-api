{"data":[{"book":"UMakho","chapter":"2","verse":"1","text":"Ngemva kwezinsukwana, uJesu esengenile njalo eKhaphenawume, abantu bezwa ukuthi wayesebuyile ekhaya."},{"book":"UMakho","chapter":"2","verse":"2","text":"Bathi cwi ndawonye kwaze kwasweleka indawo langasemnyango, watshumayela ilizwi kubo."},{"book":"UMakho","chapter":"2","verse":"3","text":"Kwafika amadoda amane ethwele eyayome umhlubulo."},{"book":"UMakho","chapter":"2","verse":"4","text":"Kwathi ngoba bengafinyeleli kuJesu ngenxa yexuku, bavula isikhala ephahleni malungana loJesu, emva kokuphendla ngaso, behlisela umendlalo owawulele indoda eyome umhlubulo."},{"book":"UMakho","chapter":"2","verse":"5","text":"Kwathi uJesu ebona ukholo lwawo wathi endodeni eyome umhlubulo, “Ndodana, izono zakho sezithethelelwe.”"},{"book":"UMakho","chapter":"2","verse":"6","text":"Khonapho kwakuhlezi abanye abafundisi bomthetho, benakana besithi,"},{"book":"UMakho","chapter":"2","verse":"7","text":"“Umuntu lo ukhulumeleni kanjalo? Uyahlambaza! Ngubani ongathethelela izono ngaphandle kukaNkulunkulu yedwa?”"},{"book":"UMakho","chapter":"2","verse":"8","text":"Masinyane uJesu wakwazi emoyeni wakhe ukuthi yilokho ababekucabanga ezinhliziyweni zabo, wasesithi kubo, “Kungani linakana izinto ezinje ezinhliziyweni zenu?"},{"book":"UMakho","chapter":"2","verse":"9","text":"Yikuphi okulula: ukuthi kowome umhlubulo: ‘Izono zakho sezithethelelwe,’ loba ukuthi, ‘Phakama, thatha icansi lakho uhambe’?"},{"book":"UMakho","chapter":"2","verse":"10","text":"Kodwa ukuze lazi ukuthi iNdodana yoMuntu ilamandla emhlabeni ukuthethelela izono.” Wathi kowome umhlubulo,"},{"book":"UMakho","chapter":"2","verse":"11","text":"“Ngiyakutshela, phakama, thatha icansi lakho uye ekhaya.”"},{"book":"UMakho","chapter":"2","verse":"12","text":"Waphakama wathatha icansi lakhe waphuma wahamba bonke bemkhangele. Lokho kwamangalisa umuntu wonke, bamdumisa uNkulunkulu besithi, “Kasikaze sikubone okunje!”"},{"book":"UMakho","chapter":"2","verse":"13","text":"UJesu waphinde wayahambahamba eduzane lechibi. Ixuku elikhulu labantu leza kuye, wasebafundisa."},{"book":"UMakho","chapter":"2","verse":"14","text":"Wathi elokhu ehambahamba wabona uLevi indodana ka-Alifewu ihlezi endaweni yokuthelisa. UJesu wathi kuye, “Ngilandela,” ULevi wasukuma wamlandela."},{"book":"UMakho","chapter":"2","verse":"15","text":"Kwathi uJesu esidla okwakusihlwa endlini kaLevi kwakulabathelisi abanengi “lezoni” zisidla laye kanye labafundi bakhe, ngoba babebanengi ababemlandela."},{"book":"UMakho","chapter":"2","verse":"16","text":"Kuthe abafundisi bomthetho ababe ngabaFarisi bembona esidla “lezoni” labathelisi babuza abafundi bakhe bathi, “Wenzelani ukudla labathelisi kanye ‘lezoni’?”"},{"book":"UMakho","chapter":"2","verse":"17","text":"Wathi ekuzwa lokho uJesu wathi kubo, “Abaphilayo kabamdingi umelaphi, kodwa abagulayo bayamdinga. Kangilandanga ukuzobiza abalungileyo, kodwa izoni.”"},{"book":"UMakho","chapter":"2","verse":"18","text":"Ngalesosikhathi abafundi bakaJohane labaFarisi babezila. Abanye abantu beza babuza uJesu bathi, “Kungani abafundi bakaJohane labafundi babaFarisi bezila, kodwa abakho kabazili?”"},{"book":"UMakho","chapter":"2","verse":"19","text":"UJesu waphendula wathi, “Izethekeli zomyeni zingazila kanjani eseselazo na? Zingeke, nxa elokhu eseselazo."},{"book":"UMakho","chapter":"2","verse":"20","text":"Kodwa sizafika isikhathi lapho umyeni ezasuswa kuzo, zizazila mhlalokho-ke."},{"book":"UMakho","chapter":"2","verse":"21","text":"Kakho othungela isichibi selembu elitsha esigqokweni esidala. Nxa ekwenza lokho, isichibi esitsha sizadonsa esidala, ukudabuka kuqhele ngamandla."},{"book":"UMakho","chapter":"2","verse":"22","text":"Njalo kakho othela iwayini elitsha emigodleni yezikhumba emidala. Angakwenza lokho iwayini lizaziqhekeza izikhumba kuthi iwayini kanye lemigodla leyo yezikhumba kuhle konakale. Hatshi, uthela iwayini elitsha emigodleni yezikhumba emitsha.”"},{"book":"UMakho","chapter":"2","verse":"23","text":"Ngelinye iSabatha uJesu wayedabula emasimini amabele, kwathi abafundi bakhe belokhu behamba bakha izikhwebu zamabele."},{"book":"UMakho","chapter":"2","verse":"24","text":"AbaFarisi bathi kuye, “Khangela, bakwenzelani ukwephula umthetho ngokwenza lokhu ngeSabatha na?”"},{"book":"UMakho","chapter":"2","verse":"25","text":"Waphendula wathi, “Kalifundanga yini okwenziwa nguDavida labakhula bakhe lapho basebelambile sebeswele?"},{"book":"UMakho","chapter":"2","verse":"26","text":"Ngezinsuku zika-Abhiyatha umphristi omkhulu wangena endlini kaNkulunkulu wadla isinkwa esingcwelisiweyo, esivunyelwe ukudliwa ngabaphristi kuphela. Futhi wasabela abakhula bakhe.”"},{"book":"UMakho","chapter":"2","verse":"27","text":"Wasesithi kubo, “ISabatha lenzelwa abantu, hatshi ukuthi umuntu wenzelwa iSabatha."},{"book":"UMakho","chapter":"2","verse":"28","text":"Yikho iNdodana yoMuntu iyiNkosi njalo yeSabatha.”"}]}