{"data":[{"book":"مەرقۆس","chapter":"14","verse":"1","text":"جەژنی پەسخە و فەتیرە دوو ڕۆژی مابوو، کاهینانی باڵا و مامۆستایانی تەورات دەگەڕان بە فێڵێک عیسا بگرن و بیکوژن،"},{"book":"مەرقۆس","chapter":"14","verse":"2","text":"گوتیان: «با لە جەژندا نەبێت، نەوەک ئاژاوە بکەوێتە ناو خەڵک.»"},{"book":"مەرقۆس","chapter":"14","verse":"3","text":"کاتێک عیسا لە گوندی بێت‌عەنیا بوو، لە ماڵی شیمۆنە گول لەسەر خوان بوو، ژنێک هات بوتڵێکی ئەلەباستەریی14‏:3 لە بەردی ئەلەباستەر دروستکرابوو، ئەم جۆرە بەردە لە میسر هەیە بۆ تاشین ئاسانە و ڕەنگەکەی قاوەییە.‏ بۆنی ناردینی بێگەردی گرانبەهای پێبوو، بوتڵەکەی شکاند و بەسەریدا ڕژاند."},{"book":"مەرقۆس","chapter":"14","verse":"4","text":"بەڵام هەندێک تووڕە بوون و بە یەکتریان گوت: «بۆچی بۆنەکە ئاوا بەفیڕۆ درا؟"},{"book":"مەرقۆس","chapter":"14","verse":"5","text":"دەکرا ئەم بۆنە بە زیاتر لە سێ سەد دینار بفرۆشرایە و بدرایە بە هەژاران.» جا سەرزەنشتی ژنەکەیان کرد."},{"book":"مەرقۆس","chapter":"14","verse":"6","text":"بەڵام عیسا فەرمووی: «وازی لێ بهێنن. بۆچی بێزاری دەکەن؟ شتێکی چاکی بۆ من کرد."},{"book":"مەرقۆس","chapter":"14","verse":"7","text":"هەژاران هەمیشە لەگەڵتانن، کەی ویستتان دەتوانن چاکەیان لەگەڵ بکەن، بەڵام من هەمیشە لەلاتان نیم."},{"book":"مەرقۆس","chapter":"14","verse":"8","text":"ئەوەی لە دەستی هات کردی، زوو جەستەی منی بۆ ناشتن چەورکرد."},{"book":"مەرقۆس","chapter":"14","verse":"9","text":"ڕاستیتان پێ دەڵێم: لە هەر شوێنێکی جیهاندا ئەم مزگێنییە ڕابگەیەنرێت، وەک یادکردنەوەیەک باسی ئەوەش دەکرێت کە ئەم ژنە کردوویەتی.»"},{"book":"مەرقۆس","chapter":"14","verse":"10","text":"یەهوزای ئەسخەریوتی کە یەکێک بوو لە دوازدە قوتابییەکە، چوو بۆ لای کاهینانی باڵا تاکو عیسا بە گرتن بدات."},{"book":"مەرقۆس","chapter":"14","verse":"11","text":"کاتێک گوێیان لێبوو، دڵخۆش بوون و بەڵێنیان پێیدا زیوی بدەنێ. جا لە هەلێک دەگەڕا تاکو عیسا بە گرتن بدات."},{"book":"مەرقۆس","chapter":"14","verse":"12","text":"لە یەکەم ڕۆژی جەژنی فەتیرەدا، کە بەرخی پەسخەیان14‏:12 سەربڕینی بەرخ لە یادی ئەو قوربانییەی لە سەردەمی موسا لە میسردا سەربڕدراوە، بڕوانە دەرچوون 12‏:1‏-28.‏‏ سەردەبڕی، قوتابییەکانی لە عیسایان پرسی: «دەتەوێ بچینە کوێ ئامادەکاری بکەین، تاکو نانی پەسخە بخۆیت؟»"},{"book":"مەرقۆس","chapter":"14","verse":"13","text":"ئەویش دووان لە قوتابییەکانی نارد و پێی فەرموون: «بڕۆنە ناو شار، پیاوێک تووشتان دەبێت گۆزەیەک ئاوی هەڵگرتووە، دوای بکەون."},{"book":"مەرقۆس","chapter":"14","verse":"14","text":"لەکوێ چووە ژوورەوە، بە خاوەن ماڵەکە بڵێن: ”مامۆستا دەفەرموێ: کوا دیوەخانەکەم تاکو لەگەڵ قوتابییەکانم نانی پەسخەی تێدا بخۆم؟“"},{"book":"مەرقۆس","chapter":"14","verse":"15","text":"ئەویش لە نهۆمی سەرەوە ژوورێکی گەورەتان پیشان دەدات، ڕاخراوە و ئامادە کراوە، لەوێ بۆمانی ئامادە بکەن.»"},{"book":"مەرقۆس","chapter":"14","verse":"16","text":"قوتابییەکان ڕۆیشتن و هاتنە شار، هەموو شتێکیان دۆزییەوە، هەروەک عیسا پێی فەرمووبوون. ئینجا نانی پەسخەیان ئامادە کرد."},{"book":"مەرقۆس","chapter":"14","verse":"17","text":"کە ئێوارە داهات، عیسا لەگەڵ دوازدە قوتابییەکە هات."},{"book":"مەرقۆس","chapter":"14","verse":"18","text":"پاڵیاندابووەوە نانیان دەخوارد، عیسا فەرمووی: «ڕاستیتان پێ دەڵێم، یەکێکتان وا لەگەڵم دەخوات، بە گرتنم دەدات.»"},{"book":"مەرقۆس","chapter":"14","verse":"19","text":"خەم دایگرتن و یەک لەدوای یەک گوتیان: «خۆ ئەو کەسە من نیم؟»"},{"book":"مەرقۆس","chapter":"14","verse":"20","text":"پێی فەرموون: «یەکێکە لەم دوازدەیە، ئەوەی لەگەڵم دەستی لەناو قاپەکەیە."},{"book":"مەرقۆس","chapter":"14","verse":"21","text":"کوڕی مرۆڤ دەبێت وەک ئەوەی لەبارەیەوە نووسراوە بڕوات، بەڵام قوڕبەسەر ئەوەی کوڕی مرۆڤ بە گرتن دەدات! باشتر بوو بۆ ئەو کەسە هەر لەدایک نەبووایە.»"},{"book":"مەرقۆس","chapter":"14","verse":"22","text":"کاتێک نانیان دەخوارد، عیسا نانێکی هەڵگرت، سوپاسی خودای کرد و لەتی کرد، پێیدان و فەرمووی: «وەریبگرن، ئەمە جەستەی منە.»"},{"book":"مەرقۆس","chapter":"14","verse":"23","text":"ئینجا جامێکی هەڵگرت و سوپاسی خودای کرد، پێیدان و هەموو لێیان خواردەوە."},{"book":"مەرقۆس","chapter":"14","verse":"24","text":"پێی فەرموون: «ئەمە خوێنی منە، خوێنی پەیمانەکەیە کە لە پێناوی خەڵکێکی زۆر دەڕژێت."},{"book":"مەرقۆس","chapter":"14","verse":"25","text":"ڕاستیتان پێ دەڵێم: ئیتر لە بەرهەمی مێو ناخۆمەوە، هەتا ئەو ڕۆژە دێت کە سەر لە نوێ لە شانشینی خودا دەیخۆمەوە.»"},{"book":"مەرقۆس","chapter":"14","verse":"26","text":"ئینجا گۆرانیی ڕۆحییان14‏:26 خوێندنەوەی زەبوور لە شێوەی گۆرانی.‏ گوت و چوون بۆ دەرەوەی شار بۆ کێوی زەیتوون."},{"book":"مەرقۆس","chapter":"14","verse":"27","text":"عیسا پێی فەرموون: «هەمووتان پشتم تێ دەکەن، چونکە نووسراوە:"},{"book":"مەرقۆس","chapter":"14","verse":"28","text":"بەڵام دوای هەستانەوەم، پێشتان دەکەوم بۆ جەلیل.»"},{"book":"مەرقۆس","chapter":"14","verse":"29","text":"پەترۆس پێی گوت: «ئەگەر هەموو پشتت لێ بکەن، من پشتت لێ ناکەم.»"},{"book":"مەرقۆس","chapter":"14","verse":"30","text":"عیسا پێی فەرموو: «ڕاستیت پێ دەڵێم: تۆ ئەمڕۆ، هەر ئەمشەو، پێش ئەوەی دوو جار کەڵەشێر بخوێنێت، سێ جار نکۆڵی لە ناسینی من دەکەیت.»"},{"book":"مەرقۆس","chapter":"14","verse":"31","text":"بەڵام پەترۆس زیاتر پێداگری کرد و گوتی: «ئەگەر لەگەڵیشت بمرم، نکۆڵیت لێ ناکەم.» هەموو وایان گوت."},{"book":"مەرقۆس","chapter":"14","verse":"32","text":"پاشان چوونە شوێنێک پێی دەگوترا گەتسیمانی، بە قوتابییەکانی فەرموو: «لێرە دانیشن تاکو نوێژ دەکەم.»"},{"book":"مەرقۆس","chapter":"14","verse":"33","text":"ئەوسا پەترۆس و یاقوب و یۆحەنای لەگەڵ خۆی برد، هەستی بە دڵگرانی و دڵتەنگی دەکرد."},{"book":"مەرقۆس","chapter":"14","verse":"34","text":"پێی فەرموون: «زۆر دڵتەنگم، خەریکە بمرم، لێرە بمێننەوە و ئێشک بگرن.»"},{"book":"مەرقۆس","chapter":"14","verse":"35","text":"کەمێک دوور کەوتەوە و خۆی خستە سەر زەوی، نوێژی کرد تاکو ئەگەر بکرێت کاتەکەی بەسەردا تێبپەڕێت."},{"book":"مەرقۆس","chapter":"14","verse":"36","text":"فەرمووی: «بابە!14‏:36 یۆنانی: ئابە.‏ باوکە، هەموو شتێک بۆ تۆ دەبێت، ئەم جامەم لەسەر لاببە، بەڵام نەک بە خواستی من، بەڵکو بە خواستی تۆ.»"},{"book":"مەرقۆس","chapter":"14","verse":"37","text":"گەڕایەوە بینی نوستوون، بە پەترۆسی فەرموو: «شیمۆن نوستوویت؟ نەتتوانی کاتژمێرێک ئێشک بگریت؟"},{"book":"مەرقۆس","chapter":"14","verse":"38","text":"ئێشک بگرن و نوێژ بکەن، تاکو نەکەونە ناو تاقیکردنەوەوە. ڕۆح چالاکە بەڵام جەستە لاوازە.»"},{"book":"مەرقۆس","chapter":"14","verse":"39","text":"دیسان ڕۆیشتەوە و نوێژی کرد، هەمان وتەی دووبارە کردەوە."},{"book":"مەرقۆس","chapter":"14","verse":"40","text":"کاتێک کە دووبارە گەڕایەوە، بینی نوستوون، چونکە چاویان قورس ببوو، نەیانزانی چۆن وەڵامی بدەنەوە."},{"book":"مەرقۆس","chapter":"14","verse":"41","text":"سێیەم جار گەڕایەوە، پێی فەرموون: «هێشتا نوستوون و پشوو دەدەن؟ بەسە! کاتەکە هاتووە. ئەوەتا کوڕی مرۆڤ دەدرێتە دەست گوناهباران."},{"book":"مەرقۆس","chapter":"14","verse":"42","text":"هەستن با بڕۆین، ئەوەتا ئەوەی بە گرتنم دەدات نزیک بووەوە.»"},{"book":"مەرقۆس","chapter":"14","verse":"43","text":"کاتێک هێشتا عیسا قسەی دەکرد، لەناکاو یەهوزا گەیشت کە یەکێک بوو لە دوازدە قوتابییەکە. کۆمەڵە خەڵکێکی لەگەڵ بوو لەلایەن کاهینانی باڵا و مامۆستایانی تەورات و پیرانەوە نێردرابوون، شمشێر و داریان پێبوو."},{"book":"مەرقۆس","chapter":"14","verse":"44","text":"ئەوەی بە گرتنی دەدا نیشانەیەکی پێدابوون، گوتبووی: «ئەوەی ماچی دەکەم، ئەوە خۆیەتی، بیگرن و بە پاسەوانییەوە بیبەن.»"},{"book":"مەرقۆس","chapter":"14","verse":"45","text":"هەرکە یەهوزا گەیشت، چوو بۆ لای عیسا و گوتی: «ڕابی!»14‏:45 ڕابی: وشەیەکی عیبرییە بە واتای مامۆستا دێت.‏ و ماچی کرد."},{"book":"مەرقۆس","chapter":"14","verse":"46","text":"ئیتر دەستبەسەریان کرد و گرتییان."},{"book":"مەرقۆس","chapter":"14","verse":"47","text":"بەڵام یەکێک لە ئامادەبووان، شمشێرەکەی هەڵکێشا، لە خزمەتکاری سەرۆکی کاهینانی دا و گوێی بڕی."},{"book":"مەرقۆس","chapter":"14","verse":"48","text":"عیساش پێی فەرموون: «ئایا من کەسێکی یاخیبووم کە بە کوتەک و شمشێرەوە هاتوون بمگرن؟"},{"book":"مەرقۆس","chapter":"14","verse":"49","text":"ڕۆژانە لە حەوشەکانی پەرستگا لەگەڵتان بووم خەریکی فێرکردن بووم، نەتانگرتم، بەڵام دەبێت نووسراوە پیرۆزەکان بێنە دی.»"},{"book":"مەرقۆس","chapter":"14","verse":"50","text":"ئینجا هەموو بەجێیان هێشت و ڕایانکرد."},{"book":"مەرقۆس","chapter":"14","verse":"51","text":"گەنجێک دوای عیسا کەوت کە تەنها بە پارچە کەتانێک ڕووتییەکەی داپۆشیبوو. کاتێک گرتیان،"},{"book":"مەرقۆس","chapter":"14","verse":"52","text":"کەتانەکەی بەجێهێشت و بە ڕووتی ڕایکرد."},{"book":"مەرقۆس","chapter":"14","verse":"53","text":"عیسایان بردە لای سەرۆکی کاهینان، هەموو کاهینانی باڵا و پیران و مامۆستایانی تەورات کۆبوونەوە."},{"book":"مەرقۆس","chapter":"14","verse":"54","text":"پەترۆسیش دووربەدوور تاکو ناو حەوشەی ماڵی سەرۆکی کاهینان دوای کەوت، لەگەڵ خزمەتکاران لەبەردەم ئاگر دانیشتبوو خۆی گەرم دەکردەوە."},{"book":"مەرقۆس","chapter":"14","verse":"55","text":"کاهینانی باڵا و هەموو ئەندامانی ئەنجومەنی باڵای جولەکە14‏:55 ئەنجومەنی باڵای جولەکە کە لە یۆنانی پێی گوتراوە سەنهەدرین‏، باڵاترین دەسەڵاتی جولەکە بووە کە دەسەڵاتی دەرکردنی بڕیاری ئایینی و شارستانی و تاوانبارکردنی هەبووە.‏ بەدوای شایەتییەک دەگەڕان لەسەر عیسا تاکو سزای کوشتنی بەسەردا بدەن، بەڵام دەستیان نەکەوت."},{"book":"مەرقۆس","chapter":"14","verse":"56","text":"کەسانێکی زۆر بە درۆ شایەتییان لەسەری دا، بەڵام شایەتییەکانیان یەکیان نەدەگرتەوە."},{"book":"مەرقۆس","chapter":"14","verse":"57","text":"هەندێک هەستان و بە درۆ شایەتییان لەسەری دا و گوتیان:"},{"book":"مەرقۆس","chapter":"14","verse":"58","text":"«گوێمان لێی بوو دەیگوت: ”ئەم پەرستگایەی دەستکردی مرۆڤە دەیڕووخێنم، بە سێ ڕۆژ یەکێکی دیکە بنیاد دەنێم کە دەستکردی مرۆڤ نەبێت.“»"},{"book":"مەرقۆس","chapter":"14","verse":"59","text":"لەمەشدا شایەتییەکەیان کۆک نەبوو."},{"book":"مەرقۆس","chapter":"14","verse":"60","text":"سەرۆکی کاهینانیش لە ناوەڕاست ڕاوەستا و لە عیسای پرسی: «هیچ وەڵام نادەیتەوە؟ ئەم پیاوانە چ شایەتییەکت لەسەر دەدەن؟»"},{"book":"مەرقۆس","chapter":"14","verse":"61","text":"بەڵام عیسا بێدەنگ مایەوە و هیچ وەڵامی نەدایەوە. دیسان سەرۆکی کاهینان لێی پرسی و پێی گوت: «ئایا تۆ مەسیحەکەی، کوڕی خودای پیرۆز؟»"},{"book":"مەرقۆس","chapter":"14","verse":"62","text":"عیسا فەرمووی: «من ئەوم. لە داهاتووش دەبینن کوڕی مرۆڤ لە دەستەڕاستی خودای توانادار دادەنیشێت و بەسەر هەوری ئاسمانەوە دێتەوە.14‏:62 دانیال 7‏:13‏‏.‏»"},{"book":"مەرقۆس","chapter":"14","verse":"63","text":"سەرۆکی کاهینان جلەکانی خۆی دادڕی و گوتی: «ئیتر چ پێویستیمان بە شایەت هەیە؟"},{"book":"مەرقۆس","chapter":"14","verse":"64","text":"خۆ گوێتان لە کفرەکە بوو، ڕاتان چییە؟»"},{"book":"مەرقۆس","chapter":"14","verse":"65","text":"هەندێک کەوتنە تف لێکردنی، دەم و چاویان داپۆشی و لێیان دەدا، پێیان دەگوت: «ئەگەر پێغەمبەریت، بزانە کێ بوو لێیدایت؟» پاسەوانەکانیش گرتییان و دایانە بەر زللە."},{"book":"مەرقۆس","chapter":"14","verse":"66","text":"پەترۆس لە خوارەوە لە حەوشەکە بوو، یەکێک لە کارەکەرانی سەرۆکی کاهینان هات."},{"book":"مەرقۆس","chapter":"14","verse":"67","text":"پەترۆسی بینی خۆی گەرم دەکاتەوە، تێیڕوانی و گوتی: «تۆش لەگەڵ عیسای ناسیرەیی بوویت.»"},{"book":"مەرقۆس","chapter":"14","verse":"68","text":"بەڵام پەترۆس نکۆڵیی کرد و گوتی: «نازانم، تێناگەم چی دەڵێی.» چووە داڵانەکە. [ئینجا کەڵەشێر خوێندی.]"},{"book":"مەرقۆس","chapter":"14","verse":"69","text":"کارەکەرەکە بینییەوە، بەوانەی گوتەوە کە لەوێدا ڕاوەستابوون: «ئەمەش لەوانە.»"},{"book":"مەرقۆس","chapter":"14","verse":"70","text":"دیسان نکۆڵیی کرد."},{"book":"مەرقۆس","chapter":"14","verse":"71","text":"دەستی کرد بە نەفرەتکردن و سوێندخواردن و گوتی: «ئەم کابرایەی باسی دەکەن نایناسم.»"},{"book":"مەرقۆس","chapter":"14","verse":"72","text":"دەستبەجێ کەڵەشێر بۆ دووەم جار خوێندی، پەترۆسیش قسەکەی عیسای بیرکەوتەوە کە پێی فەرمووبوو: «پێش ئەوەی دوو جار کەڵەشێر بخوێنێت، سێ جار نکۆڵیم لێ دەکەیت.» خۆی پێ نەگیرا و گریا."}]}