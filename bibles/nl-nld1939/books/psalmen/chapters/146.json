{"data":[{"book":"Psalmen","chapter":"146","verse":"1","text":"Halleluja! Loof Jahweh mijn ziel!"},{"book":"Psalmen","chapter":"146","verse":"2","text":"Zolang ik leef, wil ik Jahweh prijzen, Mijn God verheerlijken, zolang ik besta!"},{"book":"Psalmen","chapter":"146","verse":"3","text":"Vertrouwt niet op vorsten, Op mensen, die niet kunnen helpen:"},{"book":"Psalmen","chapter":"146","verse":"4","text":"Is hun adem heen, ze keren terug tot het stof, En het is met hun plannen gedaan."},{"book":"Psalmen","chapter":"146","verse":"5","text":"Gelukkig, wien de God van Jakob blijft helpen, Wiens hoop is gevestigd op Jahweh, zijn God:"},{"book":"Psalmen","chapter":"146","verse":"6","text":"Die hemel en aarde heeft gemaakt, De zee met wat ze bevat. Jahweh, die trouw blijft voor eeuwig,"},{"book":"Psalmen","chapter":"146","verse":"7","text":"De verdrukten verdedigt, Brood aan de hongerigen reikt, En de gevangenen bevrijdt!"},{"book":"Psalmen","chapter":"146","verse":"8","text":"Jahweh opent de ogen der blinden, Jahweh richt de gebukten weer op; Jahweh heeft de rechtvaardigen lief,"},{"book":"Psalmen","chapter":"146","verse":"9","text":"Jahweh draagt zorg voor de zwervers. Hij is een steun voor weduwen en wezen, Maar de bozen richt Hij te gronde:"},{"book":"Psalmen","chapter":"146","verse":"10","text":"Jahweh is Koning voor eeuwig; Uw God, o Sion, van geslacht tot geslacht!"}]}