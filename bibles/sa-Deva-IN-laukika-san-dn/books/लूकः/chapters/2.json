{"data":[{"book":"लूकः","chapter":"2","verse":"1","text":"अपरञ्च तस्मिन् काले राज्यस्य सर्व्वेषां लोकानां नामानि लेखयितुम् अगस्तकैसर आज्ञापयामास।"},{"book":"लूकः","chapter":"2","verse":"2","text":"तदनुसारेण कुरीणियनामनि सुरियादेशस्य शासके सति नामलेखनं प्रारेभे।"},{"book":"लूकः","chapter":"2","verse":"3","text":"अतो हेतो र्नाम लेखितुं सर्व्वे जनाः स्वीयं स्वीयं नगरं जग्मुः।"},{"book":"लूकः","chapter":"2","verse":"4","text":"तदानीं यूषफ् नाम लेखितुं वाग्दत्तया स्वभार्य्यया गर्ब्भवत्या मरियमा सह स्वयं दायूदः सजातिवंश इति कारणाद् गालील्प्रदेशस्य नासरत्नगराद्"},{"book":"लूकः","chapter":"2","verse":"5","text":"यिहूदाप्रदेशस्य बैत्लेहमाख्यं दायूद्नगरं जगाम।"},{"book":"लूकः","chapter":"2","verse":"6","text":"अन्यच्च तत्र स्थाने तयोस्तिष्ठतोः सतो र्मरियमः प्रसूतिकाल उपस्थिते"},{"book":"लूकः","chapter":"2","verse":"7","text":"सा तं प्रथमसुतं प्रासोष्ट किन्तु तस्मिन् वासगृहे स्थानाभावाद् बालकं वस्त्रेण वेष्टयित्वा गोशालायां स्थापयामास।"},{"book":"लूकः","chapter":"2","verse":"8","text":"अनन्तरं ये कियन्तो मेषपालकाः स्वमेषव्रजरक्षायै तत्प्रदेशे स्थित्वा रजन्यां प्रान्तरे प्रहरिणः कर्म्म कुर्व्वन्ति,"},{"book":"लूकः","chapter":"2","verse":"9","text":"तेषां समीपं परमेश्वरस्य दूत आगत्योपतस्थौ; तदा चतुष्पार्श्वे परमेश्वरस्य तेजसः प्रकाशितत्वात् तेऽतिशशङ्किरे।"},{"book":"लूकः","chapter":"2","verse":"10","text":"तदा स दूत उवाच मा भैष्ट पश्यताद्य दायूदः पुरे युष्मन्निमित्तं त्राता प्रभुः ख्रीष्टोऽजनिष्ट,"},{"book":"लूकः","chapter":"2","verse":"11","text":"सर्व्वेषां लोकानां महानन्दजनकम् इमं मङ्गलवृत्तान्तं युष्मान् ज्ञापयामि।"},{"book":"लूकः","chapter":"2","verse":"12","text":"यूयं (तत्स्थानं गत्वा) वस्त्रवेष्टितं तं बालकं गोशालायां शयनं द्रक्ष्यथ युष्मान् प्रतीदं चिह्नं भविष्यति।"},{"book":"लूकः","chapter":"2","verse":"13","text":"दूत इमां कथां कथितवति तत्राकस्मात् स्वर्गीयाः पृतना आगत्य कथाम् इमां कथयित्वेश्वरस्य गुणानन्ववादिषुः, यथा,"},{"book":"लूकः","chapter":"2","verse":"14","text":"सर्व्वोर्द्व्वस्थैरीश्वरस्य महिमा सम्प्रकाश्यतां। शान्तिर्भूयात् पृथिव्यास्तु सन्तोषश्च नरान् प्रति॥"},{"book":"लूकः","chapter":"2","verse":"15","text":"ततः परं तेषां सन्निधे र्दूतगणे स्वर्गं गते मेषपालकाः परस्परम् अवेचन् आगच्छत प्रभुः परमेश्वरो यां घटनां ज्ञापितवान् तस्या याथर्यं ज्ञातुं वयमधुना बैत्लेहम्पुरं यामः।"},{"book":"लूकः","chapter":"2","verse":"16","text":"पश्चात् ते तूर्णं व्रजित्वा मरियमं यूषफं गोशालायां शयनं बालकञ्च ददृशुः।"},{"book":"लूकः","chapter":"2","verse":"17","text":"इत्थं दृष्ट्वा बालकस्यार्थे प्रोक्तां सर्व्वकथां ते प्राचारयाञ्चक्रुः।"},{"book":"लूकः","chapter":"2","verse":"18","text":"ततो ये लोका मेषरक्षकाणां वदनेभ्यस्तां वार्त्तां शुश्रुवुस्ते महाश्चर्य्यं मेनिरे।"},{"book":"लूकः","chapter":"2","verse":"19","text":"किन्तु मरियम् एतत्सर्व्वघटनानां तात्पर्य्यं विविच्य मनसि स्थापयामास।"},{"book":"लूकः","chapter":"2","verse":"20","text":"तत्पश्चाद् दूतविज्ञप्तानुरूपं श्रुत्वा दृष्ट्वा च मेषपालका ईश्वरस्य गुणानुवादं धन्यवादञ्च कुर्व्वाणाः परावृत्य ययुः।"},{"book":"लूकः","chapter":"2","verse":"21","text":"अथ बालकस्य त्वक्छेदनकालेऽष्टमदिवसे समुपस्थिते तस्य गर्ब्भस्थितेः पुर्व्वं स्वर्गीयदूतो यथाज्ञापयत् तदनुरूपं ते तन्नामधेयं यीशुरिति चक्रिरे।"},{"book":"लूकः","chapter":"2","verse":"22","text":"ततः परं मूसालिखितव्यवस्थाया अनुसारेण मरियमः शुचित्वकाल उपस्थिते,"},{"book":"लूकः","chapter":"2","verse":"23","text":"\"प्रथमजः सर्व्वः पुरुषसन्तानः परमेश्वरे समर्प्यतां,\" इति परमेश्वरस्य व्यवस्थया"},{"book":"लूकः","chapter":"2","verse":"24","text":"यीशुं परमेश्वरे समर्पयितुम् शास्त्रीयविध्युक्तं कपोतद्वयं पारावतशावकद्वयं वा बलिं दातुं ते तं गृहीत्वा यिरूशालमम् आययुः।"},{"book":"लूकः","chapter":"2","verse":"25","text":"यिरूशालम्पुरनिवासी शिमियोन्नामा धार्म्मिक एक आसीत् स इस्रायेलः सान्त्वनामपेक्ष्य तस्थौ किञ्च पवित्र आत्मा तस्मिन्नाविर्भूतः।"},{"book":"लूकः","chapter":"2","verse":"26","text":"अपरं प्रभुणा परमेश्वरेणाभिषिक्ते त्रातरि त्वया न दृष्टे त्वं न मरिष्यसीति वाक्यं पवित्रेण आत्मना तस्म प्राकथ्यत।"},{"book":"लूकः","chapter":"2","verse":"27","text":"अपरञ्च यदा यीशोः पिता माता च तदर्थं व्यवस्थानुरूपं कर्म्म कर्त्तुं तं मन्दिरम् आनिन्यतुस्तदा"},{"book":"लूकः","chapter":"2","verse":"28","text":"शिमियोन् आत्मन आकर्षणेन मन्दिरमागत्य तं क्रोडे निधाय ईश्वरस्य धन्यवादं कृत्वा कथयामास, यथा,"},{"book":"लूकः","chapter":"2","verse":"29","text":"हे प्रभो तव दासोयं निजवाक्यानुसारतः। इदानीन्तु सकल्याणो भवता संविसृज्यताम्।"},{"book":"लूकः","chapter":"2","verse":"30","text":"यतः सकलदेशस्य दीप्तये दीप्तिरूपकं।"},{"book":"लूकः","chapter":"2","verse":"31","text":"इस्रायेलीयलोकस्य महागौरवरूपकं।"},{"book":"लूकः","chapter":"2","verse":"32","text":"यं त्रायकं जनानान्तु सम्मुखे त्वमजीजनः। सएव विद्यतेऽस्माकं ध्रवं नयननगोचरे॥"},{"book":"लूकः","chapter":"2","verse":"33","text":"तदानीं तेनोक्ता एताः सकलाः कथाः श्रुत्वा तस्य माता यूषफ् च विस्मयं मेनाते।"},{"book":"लूकः","chapter":"2","verse":"34","text":"ततः परं शिमियोन् तेभ्य आशिषं दत्त्वा तन्मातरं मरियमम् उवाच, पश्य इस्रायेलो वंशमध्ये बहूनां पातनायोत्थापनाय च तथा विरोधपात्रं भवितुं, बहूनां गुप्तमनोगतानां प्रकटीकरणाय बालकोयं नियुक्तोस्ति।"},{"book":"लूकः","chapter":"2","verse":"35","text":"तस्मात् तवापि प्राणाः शूलेन व्यत्स्यन्ते।"},{"book":"लूकः","chapter":"2","verse":"36","text":"अपरञ्च आशेरस्य वंशीयफिनूयेलो दुहिता हन्नाख्या अतिजरती भविष्यद्वादिन्येका या विवाहात् परं सप्त वत्सरान् पत्या सह न्यवसत् ततो विधवा भूत्वा चतुरशीतिवर्षवयःपर्य्यनतं"},{"book":"लूकः","chapter":"2","verse":"37","text":"मन्दिरे स्थित्वा प्रार्थनोपवासैर्दिवानिशम् ईश्वरम् असेवत सापि स्त्री तस्मिन् समये मन्दिरमागत्य"},{"book":"लूकः","chapter":"2","verse":"38","text":"परमेश्वरस्य धन्यवादं चकार, यिरूशालम्पुरवासिनो यावन्तो लोका मुक्तिमपेक्ष्य स्थितास्तान् यीशोर्वृत्तान्तं ज्ञापयामास।"},{"book":"लूकः","chapter":"2","verse":"39","text":"इत्थं परमेश्वरस्य व्यवस्थानुसारेण सर्व्वेषु कर्म्मसु कृतेषु तौ पुनश्च गालीलो नासरत्नामकं निजनगरं प्रतस्थाते।"},{"book":"लूकः","chapter":"2","verse":"40","text":"तत्पश्चाद् बालकः शरीरेण वृद्धिमेत्य ज्ञानेन परिपूर्ण आत्मना शक्तिमांश्च भवितुमारेभे तथा तस्मिन् ईश्वरानुग्रहो बभूव।"},{"book":"लूकः","chapter":"2","verse":"41","text":"तस्य पिता माता च प्रतिवर्षं निस्तारोत्सवसमये यिरूशालमम् अगच्छताम्।"},{"book":"लूकः","chapter":"2","verse":"42","text":"अपरञ्च यीशौ द्वादशवर्षवयस्के सति तौ पर्व्वसमयस्य रीत्यनुसारेण यिरूशालमं गत्वा"},{"book":"लूकः","chapter":"2","verse":"43","text":"पार्व्वणं सम्पाद्य पुनरपि व्याघुय्य यातः किन्तु यीशुर्बालको यिरूशालमि तिष्ठति। यूषफ् तन्माता च तद् अविदित्वा"},{"book":"लूकः","chapter":"2","verse":"44","text":"स सङ्गिभिः सह विद्यत एतच्च बुद्व्वा दिनैकगम्यमार्गं जग्मतुः। किन्तु शेषे ज्ञातिबन्धूनां समीपे मृगयित्वा तदुद्देेशमप्राप्य"},{"book":"लूकः","chapter":"2","verse":"45","text":"तौ पुनरपि यिरूशालमम् परावृत्यागत्य तं मृगयाञ्चक्रतुः।"},{"book":"लूकः","chapter":"2","verse":"46","text":"अथ दिनत्रयात् परं पण्डितानां मध्ये तेषां कथाः शृण्वन् तत्त्वं पृच्छंश्च मन्दिरे समुपविष्टः स ताभ्यां दृष्टः।"},{"book":"लूकः","chapter":"2","verse":"47","text":"तदा तस्य बुद्ध्या प्रत्युत्तरैश्च सर्व्वे श्रोतारो विस्मयमापद्यन्ते।"},{"book":"लूकः","chapter":"2","verse":"48","text":"तादृशं दृष्ट्वा तस्य जनको जननी च चमच्चक्रतुः किञ्च तस्य माता तमवदत्, हे पुत्र, कथमावां प्रतीत्थं समाचरस्त्वम्? पश्य तव पिताहञ्च शोकाकुलौ सन्तौ त्वामन्विच्छावः स्म।"},{"book":"लूकः","chapter":"2","verse":"49","text":"ततः सोवदत् कुतो माम् अन्वैच्छतं? पितुर्गृहे मया स्थातव्यम् एतत् किं युवाभ्यां न ज्ञायते?"},{"book":"लूकः","chapter":"2","verse":"50","text":"किन्तु तौ तस्यैतद्वाक्यस्य तात्पर्य्यं बोद्धुं नाशक्नुतां।"},{"book":"लूकः","chapter":"2","verse":"51","text":"ततः परं स ताभ्यां सह नासरतं गत्वा तयोर्वशीभूतस्तस्थौ किन्तु सर्व्वा एताः कथास्तस्य माता मनसि स्थापयामास।"},{"book":"लूकः","chapter":"2","verse":"52","text":"अथ यीशो र्बुद्धिः शरीरञ्च तथा तस्मिन् ईश्वरस्य मानवानाञ्चानुग्रहो वर्द्धितुम् आरेभे।"}]}