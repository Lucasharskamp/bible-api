{"data":[{"book":"mārkaḥ","chapter":"10","verse":"1","text":"anantaraṁ sa tatsthānāt prasthāya yarddananadyāḥ pārē yihūdāpradēśa upasthitavān, tatra tadantikē lōkānāṁ samāgamē jātē sa nijarītyanusārēṇa punastān upadidēśa|"},{"book":"mārkaḥ","chapter":"10","verse":"2","text":"tadā phirūśinastatsamīpam ētya taṁ parīkṣituṁ papracchaḥ svajāyā manujānāṁ tyajyā na vēti?"},{"book":"mārkaḥ","chapter":"10","verse":"3","text":"tataḥ sa pratyavādīt, atra kāryyē mūsā yuṣmān prati kimājñāpayat?"},{"book":"mārkaḥ","chapter":"10","verse":"4","text":"ta ūcuḥ tyāgapatraṁ lēkhituṁ svapatnīṁ tyaktuñca mūsā'numanyatē|"},{"book":"mārkaḥ","chapter":"10","verse":"5","text":"tadā yīśuḥ pratyuvāca, yuṣmākaṁ manasāṁ kāṭhinyāddhētō rmūsā nidēśamimam alikhat|"},{"book":"mārkaḥ","chapter":"10","verse":"6","text":"kintu sr̥ṣṭērādau īśvarō narān puṁrūpēṇa strīrūpēṇa ca sasarja|"},{"book":"mārkaḥ","chapter":"10","verse":"7","text":"\"tataḥ kāraṇāt pumān pitaraṁ mātarañca tyaktvā svajāyāyām āsaktō bhaviṣyati,"},{"book":"mārkaḥ","chapter":"10","verse":"8","text":"tau dvāv ēkāṅgau bhaviṣyataḥ|\" tasmāt tatkālamārabhya tau na dvāv ēkāṅgau|"},{"book":"mārkaḥ","chapter":"10","verse":"9","text":"ataḥ kāraṇād īśvarō yadayōjayat kōpi narastanna viyējayēt|"},{"book":"mārkaḥ","chapter":"10","verse":"10","text":"atha yīśu rgr̥haṁ praviṣṭastadā śiṣyāḥ punastatkathāṁ taṁ papracchuḥ|"},{"book":"mārkaḥ","chapter":"10","verse":"11","text":"tataḥ sōvadat kaścid yadi svabhāryyāṁ tyaktavānyām udvahati tarhi sa svabhāryyāyāḥ prātikūlyēna vyabhicārī bhavati|"},{"book":"mārkaḥ","chapter":"10","verse":"12","text":"kācinnārī yadi svapatiṁ hitvānyapuṁsā vivāhitā bhavati tarhi sāpi vyabhicāriṇī bhavati|"},{"book":"mārkaḥ","chapter":"10","verse":"13","text":"atha sa yathā śiśūn spr̥śēt, tadarthaṁ lōkaistadantikaṁ śiśava ānīyanta, kintu śiṣyāstānānītavatastarjayāmāsuḥ|"},{"book":"mārkaḥ","chapter":"10","verse":"14","text":"yīśustad dr̥ṣṭvā krudhyan jagāda, mannikaṭam āgantuṁ śiśūn mā vārayata, yata ētādr̥śā īśvararājyādhikāriṇaḥ|"},{"book":"mārkaḥ","chapter":"10","verse":"15","text":"yuṣmānahaṁ yathārthaṁ vacmi, yaḥ kaścit śiśuvad bhūtvā rājyamīśvarasya na gr̥hlīyāt sa kadāpi tadrājyaṁ pravēṣṭuṁ na śaknōti|"},{"book":"mārkaḥ","chapter":"10","verse":"16","text":"ananataraṁ sa śiśūnaṅkē nidhāya tēṣāṁ gātrēṣu hastau dattvāśiṣaṁ babhāṣē|"},{"book":"mārkaḥ","chapter":"10","verse":"17","text":"atha sa vartmanā yāti, ētarhi jana ēkō dhāvan āgatya tatsammukhē jānunī pātayitvā pr̥ṣṭavān, bhōḥ paramagurō, anantāyuḥ prāptayē mayā kiṁ karttavyaṁ?"},{"book":"mārkaḥ","chapter":"10","verse":"18","text":"tadā yīśuruvāca, māṁ paramaṁ kutō vadasi? vinēśvaraṁ kōpi paramō na bhavati|"},{"book":"mārkaḥ","chapter":"10","verse":"19","text":"parastrīṁ nābhigaccha; naraṁ mā ghātaya; stēyaṁ mā kuru; mr̥ṣāsākṣyaṁ mā dēhi; hiṁsāñca mā kuru; pitarau sammanyasva; nidēśā ētē tvayā jñātāḥ|"},{"book":"mārkaḥ","chapter":"10","verse":"20","text":"tatastana pratyuktaṁ, hē gurō bālyakālādahaṁ sarvvānētān ācarāmi|"},{"book":"mārkaḥ","chapter":"10","verse":"21","text":"tadā yīśustaṁ vilōkya snēhēna babhāṣē, tavaikasyābhāva āstē; tvaṁ gatvā sarvvasvaṁ vikrīya daridrēbhyō viśrāṇaya, tataḥ svargē dhanaṁ prāpsyasi; tataḥ param ētya kruśaṁ vahan madanuvarttī bhava|"},{"book":"mārkaḥ","chapter":"10","verse":"22","text":"kintu tasya bahusampadvidyamānatvāt sa imāṁ kathāmākarṇya viṣaṇō duḥkhitaśca san jagāma|"},{"book":"mārkaḥ","chapter":"10","verse":"23","text":"atha yīśuścaturdiśō nirīkṣya śiṣyān avādīt, dhanilōkānām īśvararājyapravēśaḥ kīdr̥g duṣkaraḥ|"},{"book":"mārkaḥ","chapter":"10","verse":"24","text":"tasya kathātaḥ śiṣyāścamaccakruḥ, kintu sa punaravadat, hē bālakā yē dhanē viśvasanti tēṣām īśvararājyapravēśaḥ kīdr̥g duṣkaraḥ|"},{"book":"mārkaḥ","chapter":"10","verse":"25","text":"īśvararājyē dhanināṁ pravēśāt sūcirandhrēṇa mahāṅgasya gamanāgamanaṁ sukaraṁ|"},{"book":"mārkaḥ","chapter":"10","verse":"26","text":"tadā śiṣyā atīva vismitāḥ parasparaṁ prōcuḥ, tarhi kaḥ paritrāṇaṁ prāptuṁ śaknōti?"},{"book":"mārkaḥ","chapter":"10","verse":"27","text":"tatō yīśustān vilōkya babhāṣē, tan narasyāsādhyaṁ kintu nēśvarasya, yatō hētōrīśvarasya sarvvaṁ sādhyam|"},{"book":"mārkaḥ","chapter":"10","verse":"28","text":"tadā pitara uvāca, paśya vayaṁ sarvvaṁ parityajya bhavatōnugāminō jātāḥ|"},{"book":"mārkaḥ","chapter":"10","verse":"29","text":"tatō yīśuḥ pratyavadat, yuṣmānahaṁ yathārthaṁ vadāmi, madarthaṁ susaṁvādārthaṁ vā yō janaḥ sadanaṁ bhrātaraṁ bhaginīṁ pitaraṁ mātaraṁ jāyāṁ santānān bhūmi vā tyaktvā"},{"book":"mārkaḥ","chapter":"10","verse":"30","text":"gr̥habhrātr̥bhaginīpitr̥mātr̥patnīsantānabhūmīnāmiha śataguṇān prētyānantāyuśca na prāpnōti tādr̥śaḥ kōpi nāsti|"},{"book":"mārkaḥ","chapter":"10","verse":"31","text":"kintvagrīyā anēkē lōkāḥ śēṣāḥ, śēṣīyā anēkē lōkāścāgrā bhaviṣyanti|"},{"book":"mārkaḥ","chapter":"10","verse":"32","text":"atha yirūśālamyānakālē yīśustēṣām agragāmī babhūva, tasmāttē citraṁ jñātvā paścādgāminō bhūtvā bibhyuḥ| tadā sa puna rdvādaśaśiṣyān gr̥hītvā svīyaṁ yadyad ghaṭiṣyatē tattat tēbhyaḥ kathayituṁ prārēbhē;"},{"book":"mārkaḥ","chapter":"10","verse":"33","text":"paśyata vayaṁ yirūśālampuraṁ yāmaḥ, tatra manuṣyaputraḥ pradhānayājakānām upādhyāyānāñca karēṣu samarpayiṣyatē; tē ca vadhadaṇḍājñāṁ dāpayitvā paradēśīyānāṁ karēṣu taṁ samarpayiṣyanti|"},{"book":"mārkaḥ","chapter":"10","verse":"34","text":"tē tamupahasya kaśayā prahr̥tya tadvapuṣi niṣṭhīvaṁ nikṣipya taṁ haniṣyanti, tataḥ sa tr̥tīyadinē prōtthāsyati|"},{"book":"mārkaḥ","chapter":"10","verse":"35","text":"tataḥ sivadēḥ putrau yākūbyōhanau tadantikam ētya prōcatuḥ, hē gurō yad āvābhyāṁ yāciṣyatē tadasmadarthaṁ bhavān karōtu nivēdanamidamāvayōḥ|"},{"book":"mārkaḥ","chapter":"10","verse":"36","text":"tataḥ sa kathitavān, yuvāṁ kimicchathaḥ? kiṁ mayā yuṣmadarthaṁ karaṇīyaṁ?"},{"book":"mārkaḥ","chapter":"10","verse":"37","text":"tadā tau prōcatuḥ, āvayōrēkaṁ dakṣiṇapārśvē vāmapārśvē caikaṁ tavaiśvaryyapadē samupavēṣṭum ājñāpaya|"},{"book":"mārkaḥ","chapter":"10","verse":"38","text":"kintu yīśuḥ pratyuvāca yuvāmajñātvēdaṁ prārthayēthē, yēna kaṁsēnāhaṁ pāsyāmi tēna yuvābhyāṁ kiṁ pātuṁ śakṣyatē? yasmin majjanēnāhaṁ majjiṣyē tanmajjanē majjayituṁ kiṁ yuvābhyāṁ śakṣyatē? tau pratyūcatuḥ śakṣyatē|"},{"book":"mārkaḥ","chapter":"10","verse":"39","text":"tadā yīśuravadat yēna kaṁsēnāhaṁ pāsyāmi tēnāvaśyaṁ yuvāmapi pāsyathaḥ, yēna majjanēna cāhaṁ majjiyyē tatra yuvāmapi majjiṣyēthē|"},{"book":"mārkaḥ","chapter":"10","verse":"40","text":"kintu yēṣāmartham idaṁ nirūpitaṁ, tān vihāyānyaṁ kamapi mama dakṣiṇapārśvē vāmapārśvē vā samupavēśayituṁ mamādhikārō nāsti|"},{"book":"mārkaḥ","chapter":"10","verse":"41","text":"athānyadaśaśiṣyā imāṁ kathāṁ śrutvā yākūbyōhanbhyāṁ cukupuḥ|"},{"book":"mārkaḥ","chapter":"10","verse":"42","text":"kintu yīśustān samāhūya babhāṣē, anyadēśīyānāṁ rājatvaṁ yē kurvvanti tē tēṣāmēva prabhutvaṁ kurvvanti, tathā yē mahālōkāstē tēṣām adhipatitvaṁ kurvvantīti yūyaṁ jānītha|"},{"book":"mārkaḥ","chapter":"10","verse":"43","text":"kintu yuṣmākaṁ madhyē na tathā bhaviṣyati, yuṣmākaṁ madhyē yaḥ prādhānyaṁ vāñchati sa yuṣmākaṁ sēvakō bhaviṣyati,"},{"book":"mārkaḥ","chapter":"10","verse":"44","text":"yuṣmākaṁ yō mahān bhavitumicchati sa sarvvēṣāṁ kiṅkarō bhaviṣyati|"},{"book":"mārkaḥ","chapter":"10","verse":"45","text":"yatō manuṣyaputraḥ sēvyō bhavituṁ nāgataḥ sēvāṁ karttāṁ tathānēkēṣāṁ paritrāṇasya mūlyarūpasvaprāṇaṁ dātuñcāgataḥ|"},{"book":"mārkaḥ","chapter":"10","verse":"46","text":"atha tē yirīhōnagaraṁ prāptāstasmāt śiṣyai rlōkaiśca saha yīśō rgamanakālē ṭīmayasya putrō barṭīmayanāmā andhastanmārgapārśvē bhikṣārtham upaviṣṭaḥ|"},{"book":"mārkaḥ","chapter":"10","verse":"47","text":"sa nāsaratīyasya yīśōrāgamanavārttāṁ prāpya prōcai rvaktumārēbhē, hē yīśō dāyūdaḥ santāna māṁ dayasva|"},{"book":"mārkaḥ","chapter":"10","verse":"48","text":"tatōnēkē lōkā maunībhavēti taṁ tarjayāmāsuḥ, kintu sa punaradhikamuccai rjagāda, hē yīśō dāyūdaḥ santāna māṁ dayasva|"},{"book":"mārkaḥ","chapter":"10","verse":"49","text":"tadā yīśuḥ sthitvā tamāhvātuṁ samādidēśa, tatō lōkāstamandhamāhūya babhāṣirē, hē nara, sthirō bhava, uttiṣṭha, sa tvāmāhvayati|"},{"book":"mārkaḥ","chapter":"10","verse":"50","text":"tadā sa uttarīyavastraṁ nikṣipya prōtthāya yīśōḥ samīpaṁ gataḥ|"},{"book":"mārkaḥ","chapter":"10","verse":"51","text":"tatō yīśustamavadat tvayā kiṁ prārthyatē? tubhyamahaṁ kiṁ kariṣyāmī? tadā sōndhastamuvāca, hē gurō madīyā dr̥ṣṭirbhavēt|"},{"book":"mārkaḥ","chapter":"10","verse":"52","text":"tatō yīśustamuvāca yāhi tava viśvāsastvāṁ svasthamakārṣīt, tasmāt tatkṣaṇaṁ sa dr̥ṣṭiṁ prāpya pathā yīśōḥ paścād yayau|"}]}