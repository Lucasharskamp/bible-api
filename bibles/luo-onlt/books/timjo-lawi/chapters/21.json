{"data":[{"book":"Tim Jo-Lawi","chapter":"21","verse":"1","text":"Jehova Nyasaye nowacho ne Musa niya, “Wuo kod jodolo ma yawuot Harun, kendo iwachnegi ni: ‘Kik jadolo tim gimoro ne ringre jadhodgi moro amora motho ma dimi obed mogak,"},{"book":"Tim Jo-Lawi","chapter":"21","verse":"2","text":"makmana kaponi ngʼat ma othoni en watne manie ot kaka min kata wuon kata wuode kata nyare kata owadgi,"},{"book":"Tim Jo-Lawi","chapter":"21","verse":"3","text":"kata nyamin-gi manie lwete mapok okendi. Nyamin-gi mapok okendino kende ema nyalo miyo obed mogak."},{"book":"Tim Jo-Lawi","chapter":"21","verse":"4","text":"Kik obed mogak kuom mulo ringre joma otho ma gin wedene kuom kend."},{"book":"Tim Jo-Lawi","chapter":"21","verse":"5","text":"“ ‘Jodolo ok oyienegi mondo giliel wigi, kata tito yie tikgi bende kik gisar dendgi."},{"book":"Tim Jo-Lawi","chapter":"21","verse":"6","text":"Nyaka gibed jomaler e nyim Nyasachgi, kendo kik gicha nying Nyasachgi. Nikech gin ema gichiwo misengini miwangʼo e mach ni Jehova Nyasaye, ma en chiemb Nyasachgi, omiyo nyaka gibed maler."},{"book":"Tim Jo-Lawi","chapter":"21","verse":"7","text":"“ ‘Jodolo ok oyienegi kendo nyako mochot kata nyako mosewere gi chwore, nikech jodolo nyaka bed maler e nyim Nyasachgi."},{"book":"Tim Jo-Lawi","chapter":"21","verse":"8","text":"Kwan-giuru kaka jomaler, nikech gin ema gichiwo chiemo ni Nyasachu. Kawgiuru kaka jomaler nikech an Jehova Nyasaye aler; an mamiyo ubedo maler."},{"book":"Tim Jo-Lawi","chapter":"21","verse":"9","text":"“ ‘Ka nyar jadolo olokore ochot, to nyakoni okuodo wi wuon-gi, omiyo nyaka wangʼe gi mach."},{"book":"Tim Jo-Lawi","chapter":"21","verse":"10","text":"“ ‘Jadolo maduongʼ e kind owetene, kendo moseol mor pwodhruok e wiye, kendo owal mondo orwak lep dolo, kik owe wiye obed mogar, kata kik orwak law moyiech."},{"book":"Tim Jo-Lawi","chapter":"21","verse":"11","text":"Jadolono ok oyiene donjo e ot ma ngʼato othoe. Kik obed mogak kata bedni ngʼatno en wuon mare kata min mare,"},{"book":"Tim Jo-Lawi","chapter":"21","verse":"12","text":"kata kik owuogi koa kama ler mar lemo mar Nyasache, kata miyo kanyo bedo mogak, nikech en ngʼama owal kendo owir gi mor pwodhruok mar Nyasache. An e Jehova Nyasaye."},{"book":"Tim Jo-Lawi","chapter":"21","verse":"13","text":"“ ‘Nyako mokendo nyaka bed nyako ngili."},{"book":"Tim Jo-Lawi","chapter":"21","verse":"14","text":"Kik okend dhako ma chwore otho, kata dhako mowere gi chwore, kata dhako mochot, makmana nyako ngili,"},{"book":"Tim Jo-Lawi","chapter":"21","verse":"15","text":"mondo omi kik onywol nyithindo mogak e kind ogandane. An e Jehova Nyasaye mamiyo obedo maler.’ ”"},{"book":"Tim Jo-Lawi","chapter":"21","verse":"16","text":"Jehova Nyasaye nowacho ne Musa niya,"},{"book":"Tim Jo-Lawi","chapter":"21","verse":"17","text":"“Nyis Harun ni: ‘Kuom tiengeu duto, onge ngʼama ongʼol ma oyiene mondo ochiw chiemo ni Nyasache."},{"book":"Tim Jo-Lawi","chapter":"21","verse":"18","text":"Ngʼato angʼata man-gi songa kik sud machiegni gi Nyasaye, obed ni en muofu kata rangʼol, kata ma dende kamoro otimo mbala,"},{"book":"Tim Jo-Lawi","chapter":"21","verse":"19","text":"kata ka tiende kata bade ongʼol,"},{"book":"Tim Jo-Lawi","chapter":"21","verse":"20","text":"kata ka en rakuom kata othwogo, kata ka en rachiero, kata ka wangʼe chwero pi, kata ka en gi adhola monyaa kata ka en bwoch."},{"book":"Tim Jo-Lawi","chapter":"21","verse":"21","text":"Nyakwar Harun moro amora man-gi songa kik sud machiegni mar timo ne Jehova Nyasaye misango miwangʼo. Nikech en gi songa ok onego osud machiegni mondo ochiw chiemo ne Nyasache."},{"book":"Tim Jo-Lawi","chapter":"21","verse":"22","text":"Onyalo chamo chiemb Nyasache, bedni ogol chiemono kuom gik maler kata kuom gik maler moloyo;"},{"book":"Tim Jo-Lawi","chapter":"21","verse":"23","text":"to nikech ngʼol mare ok onego osud machiegni gi Pasia kata gi kendo mar misango, nikech dipo ka omiyo kara maler mar lemo obedo mogak nimar en gi songa. An e Jehova Nyasaye mapwodhogi.’ ”"},{"book":"Tim Jo-Lawi","chapter":"21","verse":"24","text":"Kuom mano Musa nonyiso Harun gi yawuote kod jo-Israel duto wachno."}]}