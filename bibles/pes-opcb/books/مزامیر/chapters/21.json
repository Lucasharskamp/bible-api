{"data":[{"book":"مزامیر","chapter":"21","verse":"1","text":"ای خداوند، پادشاه از قوتی که به او داده‌ای شادی می‌کند و از پیروزی‌ای که به او بخشیده‌ای شادمان است."},{"book":"مزامیر","chapter":"21","verse":"2","text":"تو آرزوی دل او را برآوردی و هر چه از تو خواسته از او دریغ نداشتی."},{"book":"مزامیر","chapter":"21","verse":"3","text":"تو با برکات نیکو، به استقبالش رفتی و تاجی از طلای ناب بر سرش نهادی."},{"book":"مزامیر","chapter":"21","verse":"4","text":"از تو حیات خواست، به او دادی و بقا و طول عمر به او بخشیدی."},{"book":"مزامیر","chapter":"21","verse":"5","text":"شکوه و عظمت او به خاطر پیروزی‌ای است که تو به او بخشیده‌ای. تو به او عزت و احترام داده‌ای."},{"book":"مزامیر","chapter":"21","verse":"6","text":"او را تا ابد با برکاتت پر ساخته‌ای و با حضورت او را شاد گردانیده‌ای."},{"book":"مزامیر","chapter":"21","verse":"7","text":"پادشاه بر خداوند توکل دارد. محبت خدای متعال او را از لغزیدن حفظ خواهد کرد."},{"book":"مزامیر","chapter":"21","verse":"8","text":"پادشاه بر همهٔ دشمنانش غلبه خواهد یافت."},{"book":"مزامیر","chapter":"21","verse":"9","text":"او وقتی بیاید مانند آتش مشتعل مخالفانش را نابود خواهد کرد."},{"book":"مزامیر","chapter":"21","verse":"10","text":"و نسل آنها را از روی زمین نابود خواهد ساخت."},{"book":"مزامیر","chapter":"21","verse":"11","text":"آنها بر ضد پادشاه قیام کردند و نقشه‌های پلید کشیدند، اما موفق نشدند."},{"book":"مزامیر","chapter":"21","verse":"12","text":"او با تیر و کمان آنها را هدف قرار خواهد داد و ایشان برگشته، پا به فرار خواهند گذاشت."},{"book":"مزامیر","chapter":"21","verse":"13","text":"ای خداوند، به خاطر قدرتت تو را ستایش می‌کنیم و عظمت تو را می‌سراییم."}]}