{"data":[{"book":"Malam Mdannak","chapter":"1","verse":"1","text":"Hina cauk cun Jesuh Khritaw naw malama kya law khai he a mdanak yuknaka kyaki. Pamhnam naw säng säng se kya law khaia mdanak cun a m'ya hea veia a jah mhmuh vaia Johan üng a peta kyaki. Khritaw naw hina mawngma he cun a m'ya Johana veia a khankhawngsä tüi law lü mdan se;"},{"book":"Malam Mdannak","chapter":"1","verse":"2","text":"Johan naw a hmuh naküt cun a pyena kyaki. Hin cun Pamhnama ngthu la Jesuh Khritawa ngthu kcang, Jesuh Khritaw naw a mdan a yuk bea kyaki."},{"book":"Malam Mdannak","chapter":"1","verse":"3","text":"Ahin avana pha lawnak vai akcün ng’et lawkia kyase, hina cauk khehki ta a josen ve. Ahina malam mdanak cauk ngai lü a k’uma ng’yuki he jah läklamki he ta ami jo sen ve."},{"book":"Malam Mdannak","chapter":"1","verse":"4","text":"Asah khawa awmkia Sangcim khyüh hea veia kei Johan naw ka ning jah yuk law ta:"},{"book":"Malam Mdannak","chapter":"1","verse":"5","text":"1:5: Hesa 55:4; Sal 89:27 thihnak üngka naw tho law be kcük lü, khawmdek sangpuxang jah uki, sitikia saksi Jesuh Khritaw üngka dim’yenak la bäkhäknak cen nami khana awm se."},{"book":"Malam Mdannak","chapter":"1","verse":"6","text":"1:6: Ex 19:6; Malam 5:10A Pamhnam la a Pa mi khüih khaia ktaiyü mjüa jah pyangkia Jesuh Khritawa veia hlüngtainak la johit angläta awm se! Amen."},{"book":"Malam Mdannak","chapter":"1","verse":"7","text":"Teng u, Khawngmei üng kyum law khai! Khyang naküt naw hmu khai he, sunki he ye ye naw pi hmu khai he. Khawmdek khana khyang naküt kyap law khai he. Acukba kya law khai."},{"book":"Malam Mdannak","chapter":"1","verse":"8","text":"Ahmäi khyaih lü awm pängki, awm k’umki la awm law khaia Bawipa Pamhnam naw, “Kei cun akcük la anghnu säiha ka kyaki” a ti."},{"book":"Malam Mdannak","chapter":"1","verse":"9","text":"Kei cun nami bena Johana ka kyaki ni. Amäta Khaw ham na khaia khyang hea khana pha law khaia khuikhanak cun mlung saünak am ka jah khamei püiki. Jesuha hnukläka ka kyaki. Jesuha mdan Pamhnama Ngthu la Ngthungtak ka sanga phäha Patmos k'kawnga ami na tak."},{"book":"Malam Mdannak","chapter":"1","verse":"10","text":"Bawipa khawmhmüp üng Ngmüimkhya am awm ni se ka hnua kpuna ng’yüna mäiha angsanga ngthuheikia kthaih ka ngjak."},{"book":"Malam Mdannak","chapter":"1","verse":"11","text":"Acun naw, “Na hmuh he cen cauk üng jah yu lü mlüh khyüh üng awmkia Sangcim he Ephet mlüh, Samunah mlüh, Perakamun mlüh, Thutirah mlüh, Sadih mlüh, Philadephih mlüh la Lodikih mlüh üng jah kbi kawpi” a ti."},{"book":"Malam Mdannak","chapter":"1","verse":"12","text":"Na ngthuheipüikia kthai cun ka hmu khaia ka mang hüki naw xüi meiim taknak khyüh ka hmuh;"},{"book":"Malam Mdannak","chapter":"1","verse":"13","text":"1:13: Dan 7:13; Dan 10:5meiim khyüha ksunga nghngicim khyang am tängki mat ka hmuh. Acun naw a khaw cäpa saüki jihnu sui lü a mkyang üng xüi ksawmyüi vawp se ka hmuh."},{"book":"Malam Mdannak","chapter":"1","verse":"14","text":"1:14-15: Dan 7:9; 10:6A lusam cun toa mu la kdama bawka mäiha bawki, a mik he cun meikdäia mäiha caki;"},{"book":"Malam Mdannak","chapter":"1","verse":"15","text":"1:15 Hez 1:24; 43:2 a khaw cun mei üng msawia mthia mäiha caki. A kthai pi tuiksawia nghmüma mäiha nghmümki."},{"book":"Malam Mdannak","chapter":"1","verse":"16","text":"A kut kpat da aisi khyüh kpawmki. A mka üng hnuma kxata mäih mthikcim lut lawki. A hmai pi khawnghngi nglinga mäiha caki."},{"book":"Malam Mdannak","chapter":"1","verse":"17","text":"1:17:Hesa 44:6; 48:12; Malam 2:8; 22:13Acun ka hmuh üng akthia mäiha a khaw kunga ka kyuki. Acunüng ani naw a kut kpat lam ka khana mtaih lü, “Ä kyüha; kei akcük säih la anghnu säiha ka kyaki ni."},{"book":"Malam Mdannak","chapter":"1","verse":"18","text":"Kei akxünga ka kyaki ni! Ka thi pängki acunsepi angläta ka xüngki. Thihnak la thihnak khaw jah nängnaka ana ka taki."},{"book":"Malam Mdannak","chapter":"1","verse":"19","text":"“Acunakyase na hmuh päng he la awm k’umki he la tuha awm law khai hea ngthu cen jah yua;"},{"book":"Malam Mdannak","chapter":"1","verse":"20","text":"ka kut kpat lam üng aisi khyüh na jah hmuh he la xüi meiim taknak khyüh hea suilam cun hinkba kyaki. Meiim khyüh he cun sangcim khyüha kya u lü, aisi khyüh he cun sangcim khyüh mceimcangkia khankhawngsä khyüha kyaki he ni” a ti."}]}