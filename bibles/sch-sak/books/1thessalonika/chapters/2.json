{"data":[{"book":"1 Thessalonika","chapter":"2","verse":"1","text":"Kin ruolngei, nangni kin hongpan hah akorong chang mak ti nangni rengin nin riet ani."},{"book":"1 Thessalonika","chapter":"2","verse":"2","text":"Thessalonika taka nin kôm kin hong motona Philippia min lona anatie le êroa kin omtie ngei hah nin rieta. Male mi doina tamtak om khom senla ngeia, kin Pathien'n ama renga juong ngâi Thurchi Sa nangni ril thei rangin hâina ha mi pêk ani.2:2: Sin 16:19-24; Sin 17:1-9"},{"book":"1 Thessalonika","chapter":"2","verse":"3","text":"Nangni kin ngêna hih dikloina mini, aninônchu bôknangei inthiengloi ngei chunga ânngam nimaka, tute huong rang khom pût ngâi mak me."},{"book":"1 Thessalonika","chapter":"2","verse":"4","text":"Manêkin, zoratin Pathien'n mi nuomlam anghan thurchi kin misîr ngâia, Thurchi Sa enkol ranga achukin mi bê zoi sikin. Miriem râiminsân rang pût mak mea, kin bôknangei minsinpu, Pathien râiminsân rang kin pût ani."},{"book":"1 Thessalonika","chapter":"2","verse":"5","text":"Nin kôm milak lêngminlôi chongti mini, aninônchu, inruokna mukhûna chongngei mini mangin hong mak me tiin nangni rengin nin riet minthâr anghan Pathien hah mi rietpuipu ani."},{"book":"1 Thessalonika","chapter":"2","verse":"6","text":"Tute mi minpâkna man rangin pût ngâi mak me, nin kôm khom, aninônchu midangngei kôm khom."},{"book":"1 Thessalonika","chapter":"2","verse":"7","text":"Khrista tîrtonngei kin ni sikin nin kôm zong thei khom ni unglang. Aninâkachu nin lâia kin om lâihan kin nun ânnêmma, nu'n2:7: nin kôma kin om lâihan kin nun ânnêmma, nû angin; miziek senkhat ngei an dôn chu nin kôma kin om lâihan chu nâingei angin kin nia; nû angin kin ni. a nâingei a donsûi anghan kin om ani."},{"book":"1 Thessalonika","chapter":"2","verse":"8","text":"Nangni kin lungkhamna sikin Pathien renga Thurchi Sa vai niloiin kin ringna tena khom nangni pêk rang kin inthok ani. Mi nin moroi sabak ani!"},{"book":"1 Thessalonika","chapter":"2","verse":"9","text":"Adiktakin, kin malngei, idôra sintho le sôltie ngei mo kin ni hah nin la riettit duo! Pathien renga Thurchi Sa nangni kin misîr pe lâihan tute intak nangni kin mintong loina rangin sûn le jân sin kin tho ngâi ani."},{"book":"1 Thessalonika","chapter":"2","verse":"10","text":"Nangni a iemngei chunga ânthieng, adik, le demnaboia kin nunchan ngei hah nangni le Pathien hih mi rietpuipungei nin ni."},{"book":"1 Thessalonika","chapter":"2","verse":"11","text":"nulepangeiin an nâingei lelê chunga an tho ngâi anghan nin rênga nin chung chita kin tho ani tiin nin riet ani."},{"book":"1 Thessalonika","chapter":"2","verse":"12","text":"A Rêngram le a roiinpuina chang ranga nangni koipu Pathien râisân rang lama nin lêng theina rangin nangni mohôkin, ratha'nngam nangni shakin nangni kin ngên rît ngâi ani."},{"book":"1 Thessalonika","chapter":"2","verse":"13","text":"Male Pathien kôm ithomo râisânchong kin misîr bang ngâi, abi mahin aoma. Keini renga Pathien chong nin rieta nin pom lâihan miriem chong anghan niloiin Pathien chong ani angtakin nin pom ani, nangni a iemngei sûnga han Pathien'n sin a tho sikin."},{"book":"1 Thessalonika","chapter":"2","verse":"14","text":"Kin malngei, Judea rama Pathien koiindangngei, Khrista ta ngei chunga neinunngei atung anghan nangni nin chunga khom atung ani. Anni ngeiin Judangei renga nunuomlona an tuong anghan nangni khomin nin mingei lelê renga nin tuonga,2:14: Sin 17:5"},{"book":"1 Thessalonika","chapter":"2","verse":"15","text":"ma Judangei han Pumapa le dêipungei an thata, keini khom an nunuom min lo ani. Kho angtaka Pathien nuom loi lam mo an ni! Kho angtaka mitin rangin ânkâl mo an ni zoi!2:15: Sin 9:23,29; 13:45,50; 14:2,5,19; 17:5,13; 18:12"},{"book":"1 Thessalonika","chapter":"2","verse":"16","text":"Sanminringna an man theina ranga Jentailngei kôm thurchi kin misîr tena mi khap rangin an pûta. Ma angdên han sietnangei an lei tho bang ngâi hah an tho thangsuo ani. Male atûn amongnatak chu Pathien taksina an chunga atung zoi ani!"},{"book":"1 Thessalonika","chapter":"2","verse":"17","text":"Keini rangin chu, malngei, chomolte rangin nangni le mindonnangei tieng insen loia, takpum tieng vaia insena kin om sikin idôr mo nangni rangâiin nangni mu nôk rang kin pût tatak ani!"},{"book":"1 Thessalonika","chapter":"2","verse":"18","text":"Nin kôm hong kîrsir rang kin nuom ani. Keima Paul, reng hih voikhat nêka tam hong rang ku pûta, aniatachu Soitan'n mi min hong mak."},{"book":"1 Thessalonika","chapter":"2","verse":"19","text":"Mangei murdi suole, nangni ngêt hah nangni, midangngei niloiin! kin sabeipu ngei, kin râisânna, le ei Pumapa Jisua juong tika amakunga kin motorna sika kin insongna rang abi khom nin ni."},{"book":"1 Thessalonika","chapter":"2","verse":"20","text":"Ataktakin, kin inpâkna le kin râisânna chu nangni ha nin ni!"}]}