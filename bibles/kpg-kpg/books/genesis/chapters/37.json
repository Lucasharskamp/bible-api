{"data":[{"book":"Genesis","chapter":"37","verse":"1","text":"Jacob gaa noho i Canaan, i tenua dela nogo noho ai dono damana."},{"book":"Genesis","chapter":"37","verse":"2","text":"Deenei di kai o nia dama a Jacob."},{"book":"Genesis","chapter":"37","verse":"3","text":"Jacob e aloho huoloo i Joseph i hongo ana dama daane huogodoo, idimaa, mee dela ne haanau gei Jacob gu madumadua. Gei mee gaa hai dana gahu humalia gi Joseph, di gahu looloo gei e lloo ono lima."},{"book":"Genesis","chapter":"37","verse":"4","text":"Gei nia duaahina o Joseph gaa mmada bolo Jacob la koia e aloho huoloo i Joseph i nadau nua, gei digaula gu de hiihai gi Joseph, gu hagalee hiihai e leelee hagahumalia gi mee."},{"book":"Genesis","chapter":"37","verse":"5","text":"Dahi laangi hua, gei Joseph gaa hai dana midi, gei di madagoaa mee gaa kai gi ono duaahina, digaula gu hagawelewele huoloo gi mee."},{"book":"Genesis","chapter":"37","verse":"6","text":"Mee ga helekai gi digaula, “Hagalongo malaa gi di midi dela ne hai ko au:"},{"book":"Genesis","chapter":"37","verse":"7","text":"Gidaadou nogo i lodo di gowaa dogi mee. Gidaadou e noonoo tadau uumee ‘wheat’, gei dagu uumee ‘wheat’ e duu donu gi nua, gei godou uumee ‘wheat’ e haganiga mai daha e pala gi dagu uumee ‘wheat’.”"},{"book":"Genesis","chapter":"37","verse":"8","text":"Gei digaula ga heeu adu gi mee, “Goe e hagamaanadu bolo goe gaa hai di king e dagi gimaadou?” Digaula gu de hiihai huoloo gi mee i dana midi deenei mo ana helekai ala ne hai i nadau gili."},{"book":"Genesis","chapter":"37","verse":"9","text":"Joseph gaa hai labelaa dana midi, gaa kai ang gi ono duaahina, “Au guu hai labelaa dagu midi, bolo au e mmada gi di laa mo di malama mo nia heduu e madangaholu maa dahi, ala e pala gi lala mai gi di au.”"},{"book":"Genesis","chapter":"37","verse":"10","text":"Gei mee gaa kai labelaa di midi deenei gi dono damana, gei dono damana ga hagabuhi adu gi mee, ga helekai, “Dau maa di midi bolo aha deenaa? Goe e hagamaanadu bolo do dinana mo o duaahina daane mo au bolo gimaadou gi pala adu gi di goe?”"},{"book":"Genesis","chapter":"37","verse":"11","text":"Nia duaahina daane o maa gu dubua huoloo gi mee, gei dono damana e noho gei e mamaanadu beelaa nia mee aanei.37.11 Nnegau 7.9"},{"book":"Genesis","chapter":"37","verse":"12","text":"Nia duaahina o Joseph guu hula gi Shechem, e hagaloohi nia siibi o di nadau damana."},{"book":"Genesis","chapter":"37","verse":"13","text":"Jacob ga helekai gi Joseph, “Au e hiihai bolo goe e hana gi Shechem, gi baahi o duaahina ala e hagaloohi nadau manu i golo.”"},{"book":"Genesis","chapter":"37","verse":"14","text":"Jacob ga helekai gi Joseph, “Hana, mmada be o duaahina le e humalia hua, mo nia manu le e humalia hua. Hanimoi laa gi iloo eau.” Malaa, Jacob ga hagau a mee i di gowaa mehanga gonduu o Hebron."},{"book":"Genesis","chapter":"37","verse":"15","text":"gei dahi daane ga heetugi gi mee e haele i di gowaa deelaa, gei taane deelaa ga heeu adu gi mee, “Goe e halahala dau aha?”"},{"book":"Genesis","chapter":"37","verse":"16","text":"Joseph ga helekai anga, “Au e halahala ogu duaahina ala nogo hagaloohi nadau manu. Goe e mee di hagi mai be digaula i hee?”"},{"book":"Genesis","chapter":"37","verse":"17","text":"Taane deelaa ga helekai anga, “Digaula dogo hagatanga. Au gu hagalongo gi digaula bolo ginaadou e hula gi Dothan.” Malaa, Joseph gaa hana i muli digaula, ga gidee ia digaula i Dothan."},{"book":"Genesis","chapter":"37","verse":"18","text":"Gei digaula gaa mmada gi mee dela e hanimoi haga mogowaa. I mua hua dono dau mai gi baahi digaula, gei digaula guu hai di nadau hagababa bolo ginaadou ga daaligi a mee gii made."},{"book":"Genesis","chapter":"37","verse":"19","text":"Digaula ga helehelekai i nadau mehanga boloo, “Tangada haihai midi gu hanimoi."},{"book":"Genesis","chapter":"37","verse":"20","text":"Gidaadou ga daaligi a mee gaa hudu tuaidina o maa gi lodo di monowai geli e dahi i nia monowai maangoo aanei. Gei gidaadou ga helekai laa bolo mee ne daaligi go di manu lodo geinga, gei gidaadou gaa mmada laa be nia midi a mee ala nogo hai la gaa hai behee.”"},{"book":"Genesis","chapter":"37","verse":"21","text":"Reuben ga hagalongo gi nia helekai digaula, gaa hai dana hai belee hagamouli a mee, ga helekai gi digaula, “Gidaadou hagalee daaligi a mee gii made."},{"book":"Genesis","chapter":"37","verse":"22","text":"E hudu hua a mee gi lodo di monowai maangoo dela i lodo di anggowaa deenei, hagalee haga mmaemmae a mee.” Reuben ne belee daa a mee i digaula, e hagau a mee gii hana gi dono damana."},{"book":"Genesis","chapter":"37","verse":"23","text":"Di madagoaa hua Joseph dela ne dau adu gi baahi digaula, gei digaula ga hahaahi di gahu o maa dela e hai ono tau gei e lloo ono lima."},{"book":"Genesis","chapter":"37","verse":"24","text":"Digaula gaa lahi a mee gaa hudu gi lodo di monowai maangoo."},{"book":"Genesis","chapter":"37","verse":"25","text":"Di madagoaa hua digaula ala e miami, gei digaula ga mmada hua gi di hagabuulinga Ishmael ala e loomoi i Gilead e hula gi Egypt. Nia ‘camel’ digaula e kae nadau goloo hagalabagau, ala go nia mee haga kala meegai, nia lolo kala hui ngadaa mo nia ‘myrrh’."},{"book":"Genesis","chapter":"37","verse":"26","text":"Judah ga helekai gi ono duaahina, “Tadau daaligi tadau duaahina gaa lawa ga hagammuni dono made, la dono humalia aha mai gi gidaadou?"},{"book":"Genesis","chapter":"37","verse":"27","text":"Gidaadou gaa hui a mee gi digau Ishmael aanei, ga hagalee daaligi a mee, idimaa, mee tuaahina daane donu ni gidaadou, di todo donu ni gidaadou.” Gei digaula guu baba gi di hai a maa."},{"book":"Genesis","chapter":"37","verse":"28","text":"Di madagoaa hua digau Midian huihui mee aalaa ne dau mai gi baahi digaula, gei digaula ga hudi aga a Joseph gi daha mo di monowai deelaa, gaa hui a mee gi digau Ishmael gi nia silber e madalua. Gei digau Ishmael gaa lahi a mee gi Egypt.37.28 Nnegau 7.9"},{"book":"Genesis","chapter":"37","verse":"29","text":"Di madagoaa o Reuben dela ga haneia gi di monowai deelaa, gei mee ga gidee ia bolo Joseph la gu hagalee i golo. Gei mee ga hahaahi ono gahu i dono manawa gee."},{"book":"Genesis","chapter":"37","verse":"30","text":"Mee ga haneia gi baahi ono duaahina, ga helekai gi digaula, “Joseph la gu hagalee. Dehee dagu hai gaa hai?”"},{"book":"Genesis","chapter":"37","verse":"31","text":"Gei digaula ga daaligi di nadau kuudi ga hagatiu di gahu o Joseph gi nia dodo kuudi."},{"book":"Genesis","chapter":"37","verse":"32","text":"Digaula gaa kae di gahu gi di nadau damana, ga helekai gi mee, “Di mee deenei ne gida go gimaadou. Mmada malaa, ma hagalee go di gahu o dau dama daane?”"},{"book":"Genesis","chapter":"37","verse":"33","text":"Jacob ga modongoohia ia ga helekai, “Uaa, go di gahu o maa. Nia manu lodo geinga gu daaligi a mee. Dagu dama go Joseph gu hahaahi hua hagaligiligi!”"},{"book":"Genesis","chapter":"37","verse":"34","text":"Jacob gu huaidu huoloo ono lodo, ga hahaahi ono goloo, mo di ulu ono goloo haga manawa gee, mo di dangidangi huoloo i dana dama i nia laangi e logo."},{"book":"Genesis","chapter":"37","verse":"35","text":"Gei ana dama daane huogodoo mo ana dama ahina huogodoo ga loomoi belee haga manawa lamalia a mee, gei mee hagalee hiihai gi manawa lamalia, ga helekai gi digaula, “Au e dangidangi hua beenei i dagu dama daane, gaa dae loo gi dogu hana gi baahi o mee i lodo tenua o digau mmade”, gei mee e dangidangi hua igolo i dana dama daane go Joseph."},{"book":"Genesis","chapter":"37","verse":"36","text":"Di madagoaa hua deelaa, gei digau Midian la guu dau i Egypt, gei digaula gaa hui a Joseph ang gi Potiphar, tangada aamua ni di king. Potiphar tangada dela e dagi digau huogodoo ala e hagaloohi di hale o di king."}]}