{"data":[{"book":"Łukasza","chapter":"21","verse":"1","text":"Gdy stali w świątyni, Jezus zwrócił uwagę na bogatych ludzi wrzucających pieniądze do skarbony świątynnej."},{"book":"Łukasza","chapter":"21","verse":"2","text":"Zauważył też pewną biedną wdowę, która wrzuciła tylko dwie małe monety."},{"book":"Łukasza","chapter":"21","verse":"3","text":"—Posłuchajcie!—rzekł Jezus. —Ta biedna wdowa dała więcej niż wszyscy bogacze razem wzięci!"},{"book":"Łukasza","chapter":"21","verse":"4","text":"Oni bowiem wrzucili tylko część tego, co mieli w nadmiarze, ona zaś oddała wszystko, co miała na życie."},{"book":"Łukasza","chapter":"21","verse":"5","text":"Tymczasem kilku uczniów zaczęło zachwycać się świątynią—jej pięknymi kamieniami i ornamentami zdobiącymi ściany."},{"book":"Łukasza","chapter":"21","verse":"6","text":"Jezus powiedział wtedy:"},{"book":"Łukasza","chapter":"21","verse":"7","text":"—Mistrzu!—zawołali. —Kiedy to się wydarzy? Po czym poznamy nadejście tego czasu?"},{"book":"Łukasza","chapter":"21","verse":"8","text":"—Nie dajcie się nikomu oszukać!—przestrzegł ich Jezus. —Wielu bowiem będzie podawać się za Mesjasza i ogłaszać, że koniec jest już bliski. Nie wierzcie im!"},{"book":"Łukasza","chapter":"21","verse":"9","text":"Na świecie wybuchną wojny i będą rozchodzić się wieści o rozruchach. Nie dajcie się jednak zastraszyć, to jeszcze nie będzie koniec!"},{"book":"Łukasza","chapter":"21","verse":"10","text":"Narody i państwa będą walczyć przeciwko sobie,"},{"book":"Łukasza","chapter":"21","verse":"11","text":"a wiele krajów nawiedzą trzęsienia ziemi, głód oraz epidemie. Będą miały miejsce przerażające zjawiska, a na niebie pojawią się cudowne znaki."},{"book":"Łukasza","chapter":"21","verse":"12","text":"Lecz zanim to wszystko się stanie, będziecie prześladowani. Zaciągną was do synagog i więzień oraz oskarżą przed władzami o to, że Mnie naśladujecie."},{"book":"Łukasza","chapter":"21","verse":"13","text":"Będzie to dla was okazja do przedstawienia im dobrej nowiny."},{"book":"Łukasza","chapter":"21","verse":"14","text":"Pamiętajcie, aby się wtedy nie martwić, jak odpierać stawiane wam zarzuty."},{"book":"Łukasza","chapter":"21","verse":"15","text":"Ja dam wam bowiem właściwe słowa i taką mądrość, że nikt z przeciwników nie zdoła odeprzeć waszych argumentów."},{"book":"Łukasza","chapter":"21","verse":"16","text":"A nawet najbliżsi—rodzice, bracia, krewni i przyjaciele—będą was zdradzać i wydawać w ręce prześladowców, przez co niektórzy z was zostaną zabici."},{"book":"Łukasza","chapter":"21","verse":"17","text":"Wszyscy znienawidzą was za to, że należycie do Mnie,"},{"book":"Łukasza","chapter":"21","verse":"18","text":"ale bez zgody Boga nie spadnie wam nawet włos z głowy."},{"book":"Łukasza","chapter":"21","verse":"19","text":"Ci, którzy wytrwają i nie zaprą się Mnie, zostaną uratowani!"},{"book":"Łukasza","chapter":"21","verse":"20","text":"Gdy jednak zobaczycie, że wojska otaczają Jerozolimę, możecie być pewni, że nadszedł czas jej zagłady."},{"book":"Łukasza","chapter":"21","verse":"21","text":"Wtedy ci, którzy przebywają w Judei, niech uciekają w góry. Ci, którzy będą w Jerozolimie, niech ją natychmiast opuszczą, a żyjący w okolicznych wioskach niech do niej nie wchodzą."},{"book":"Łukasza","chapter":"21","verse":"22","text":"Będą to bowiem dni Bożej kary, zapowiedzianej niegdyś w Piśmie przez proroków."},{"book":"Łukasza","chapter":"21","verse":"23","text":"Ciężko będzie wtedy kobietom w ciąży i matkom karmiącym niemowlęta. Będą to straszne dni, a gniew Boga spadnie na ten naród."},{"book":"Łukasza","chapter":"21","verse":"24","text":"Niektórzy zostaną zabici, inni—z powodu niewoli—rozproszą się po wszystkich krajach świata. Natomiast pokonana Jerozolima pozostanie w rękach pogan—aż upłynie czas ich dominacji."},{"book":"Łukasza","chapter":"21","verse":"25","text":"Oprócz tego, dziwne znaki pojawią się na słońcu, księżycu i gwiazdach. Na ziemi zaś wszystkie narody przerażą się z powodu rozszalałych mórz i nawałnic."},{"book":"Łukasza","chapter":"21","verse":"26","text":"W oczekiwaniu mających nawiedzić ziemię okropności, ludzi ogarnie strach, bo zachwieje się cały porządek wszechświata."},{"book":"Łukasza","chapter":"21","verse":"27","text":"Wtedy cała ludzkość ujrzy Mnie, Syna Człowieczego, przybywającego na obłokach w wielkiej mocy i chwale."},{"book":"Łukasza","chapter":"21","verse":"28","text":"Gdy więc to wszystko zacznie się dziać, nie traćcie nadziei, ponieważ wasze ocalenie będzie bliskie!"},{"book":"Łukasza","chapter":"21","verse":"29","text":"I wyjaśnił to następującą przypowieścią:"},{"book":"Łukasza","chapter":"21","verse":"30","text":"Gdy zaczynają pączkować, mówicie, że zbliża się lato."},{"book":"Łukasza","chapter":"21","verse":"31","text":"Gdy więc zobaczycie wszystko, co wam zapowiedziałem, bądźcie pewni, że nadejście królestwa Bożego jest bliskie."},{"book":"Łukasza","chapter":"21","verse":"32","text":"Zapewniam was: Nie wymrze to pokolenie, a wszystko to się dokona."},{"book":"Łukasza","chapter":"21","verse":"33","text":"Niebo i ziemia przeminą, lecz moje słowa pozostaną na wieki."},{"book":"Łukasza","chapter":"21","verse":"34","text":"Uważajcie!—kontynuował Jezus. —Jeśli zaczniecie bawić się, pić i zajmować się tylko sprawami tego życia, to ten dzień was zaskoczy."},{"book":"Łukasza","chapter":"21","verse":"35","text":"Nadejdzie on bowiem nagle i jednocześnie dla wszystkich mieszkańców ziemi."},{"book":"Łukasza","chapter":"21","verse":"36","text":"Uważajcie więc i proście Boga o to, abyście mogli uniknąć tych okropności oraz stanąć przede Mną—Synem Człowieczym."},{"book":"Łukasza","chapter":"21","verse":"37-38","text":"Jezus codziennie przychodził do świątyni i nauczał tłumy, które gromadziły się tam już od rana. Każdego wieczoru wracał zaś na Górę Oliwną, gdzie spędzał noc."}]}