{"data":[{"book":"Micheáš","chapter":"7","verse":"1","text":"Běda mně, že jsem jako paběrek úrod letních, jako paběrkové po vinobraní. Není žádného hroznu k jídlu, prvotiny z ovoce žádá duše má."},{"book":"Micheáš","chapter":"7","verse":"2","text":"Zahynul pobožný z země této, a upřímého mezi lidmi není žádného; všickni napořád o vylití krve úklady činí, jeden každý bratra svého loví sítí."},{"book":"Micheáš","chapter":"7","verse":"3","text":"Co zlého oběma rukama páchají, to aby za dobré počteno bylo. Kníže žádá, a soudce z úplatku soudí, a kdož veliký jest, ten mluví převrácenost duše své, a v hromadu ji pletou."},{"book":"Micheáš","chapter":"7","verse":"4","text":"Nejlepší z nich jest jako bodlák, nejupřímější převyšuje trní. Přicházíť den strážných tvých, navštívení tvé přichází; jižť nastane zpletení jejich."},{"book":"Micheáš","chapter":"7","verse":"5","text":"Nedověřujte se příteli, nedoufejte v vůdce; před tou, jenž leží v lůnu tvém, ostříhej dveří úst svých."},{"book":"Micheáš","chapter":"7","verse":"6","text":"Nebo syn v lehkost uvodí otce, dcera povstává proti mateři své, nevěsta proti svegruši své, a nepřátelé jednoho každého jsou vlastní jeho."},{"book":"Micheáš","chapter":"7","verse":"7","text":"Protož já na Hospodina vyhlédati budu, očekávati budu na Boha spasení svého, vyslyšíť mne Bůh můj."},{"book":"Micheáš","chapter":"7","verse":"8","text":"Neraduj se ze mne, nepřítelkyně má. Upadla-liť jsem, povstanu; sedím-liť v temnostech, svítí mi Hospodin."},{"book":"Micheáš","chapter":"7","verse":"9","text":"Zůřivost Hospodinovu ponesu, nebo jsem proti němu zhřešila, až se vždy zasadí o mou při, a mne zastane. Vyvedeť mne na světlo, budu viděti spravedlnost jeho."},{"book":"Micheáš","chapter":"7","verse":"10","text":"Uzříť to nepřítelkyně má, a přikryje ji hanba, ješto mi říká: Kdež jest Hospodin Bůh tvůj? Oči mé podívají se na ni; jižť bude rozšlapána jako bláto na ulicích."},{"book":"Micheáš","chapter":"7","verse":"11","text":"Toho dne, v němž vystaveny budou hradby tvé, toho dne daleko se rozejde výpověd."},{"book":"Micheáš","chapter":"7","verse":"12","text":"Toho dne k tobě přicházeti budou i z Assyrské země až do pevností, a od pevností až k řece, a od moře k moři, a od hory k hoře."},{"book":"Micheáš","chapter":"7","verse":"13","text":"A však země tato zpuštěna bude pro obyvatele své, pro ovoce činů jejich."},{"book":"Micheáš","chapter":"7","verse":"14","text":"Pasiž lid svůj berlou svou, stádce dědictví svého, kteréž přebývá osamělé v lese u prostřed polí, ať spasou Bázan a Galád jako za dnů starodávních,"},{"book":"Micheáš","chapter":"7","verse":"15","text":"Jako za dnů v nichž jsi vyšel z země Egyptské. Ukáži jemu divné věci."},{"book":"Micheáš","chapter":"7","verse":"16","text":"Což vidouce národové, styděti se budou za všecku sílu svou; vloží ruku na ústa, a uši jejich ohlechnou."},{"book":"Micheáš","chapter":"7","verse":"17","text":"Lízati budou prach jako had, a jako hadové zemští s třesením polezou z děr svých; k Hospodinu Bohu našemu, předěšeni jsouce, poběhnou, a báti se tebe budou."},{"book":"Micheáš","chapter":"7","verse":"18","text":"Kdo jest Bůh silný podobný tobě, kterýž by snímal nepravost a promíjel přestoupení ostatkům dědictví svého, kterýž by nedržel na věky hněvu svého, proto že líbost má v slitování se?"},{"book":"Micheáš","chapter":"7","verse":"19","text":"Navrátě se, slituje se nad námi, podmaní nepravosti naše; nýbrž uvržeš do hlubin mořských všecky hříchy naše."},{"book":"Micheáš","chapter":"7","verse":"20","text":"Pravdomluvným se ukážeš Jákobovi, milosrdným Abrahamovi, jakož jsi přisáhl otcům našim ode dnů starodávních."}]}