{"data":[{"book":"1 तीमुथियुस","chapter":"1","verse":"1","text":"पौलुस की ओर से जो हमारे उद्धारकर्ता परमेश्वर, और हमारी आशा के आधार मसीह यीशु की आज्ञा से मसीह यीशु का प्रेरित है,"},{"book":"1 तीमुथियुस","chapter":"1","verse":"2","text":"तीमुथियुस के नाम जो विश्वास में मेरा सच्चा पुत्र है: पिता परमेश्वर, और हमारे प्रभु मसीह यीशु की ओर से, तुझे अनुग्रह और दया, और शान्ति मिलती रहे।"},{"book":"1 तीमुथियुस","chapter":"1","verse":"3","text":"जैसे मैंने मकिदुनिया को जाते समय तुझे समझाया था, कि इफिसुस में रहकर कुछ लोगों को आज्ञा दे कि अन्य प्रकार की शिक्षा न दें,"},{"book":"1 तीमुथियुस","chapter":"1","verse":"4","text":"और उन कहानियों और अनन्त वंशावलियों पर मन न लगाएँ1:4 उन कहानियों और अनन्त वंशावलियों पर मन न लगाएँ: अर्थात्, उन्हें अपना ध्यान बनावटी बातों पर नहीं लगाना चाहिए या इस तरह की तुच्छ बातों के सम्बंध में महत्त्व नहीं देना चाहिए।, जिनसे विवाद होते हैं; और परमेश्वर के उस प्रबन्ध के अनुसार नहीं, जो विश्वास से सम्बंध रखता है; वैसे ही फिर भी कहता हूँ।"},{"book":"1 तीमुथियुस","chapter":"1","verse":"5","text":"आज्ञा का सारांश यह है कि शुद्ध मन और अच्छे विवेक, और निष्कपट विश्वास से प्रेम उत्पन्न हो।"},{"book":"1 तीमुथियुस","chapter":"1","verse":"6","text":"इनको छोड़कर कितने लोग फिरकर बकवाद की ओर भटक गए हैं,"},{"book":"1 तीमुथियुस","chapter":"1","verse":"7","text":"और व्यवस्थापक तो होना चाहते हैं, पर जो बातें कहते और जिनको दृढ़ता से बोलते हैं, उनको समझते भी नहीं।"},{"book":"1 तीमुथियुस","chapter":"1","verse":"8","text":"पर हम जानते हैं कि यदि कोई व्यवस्था को व्यवस्था की रीति पर काम में लाए तो वह भली है।"},{"book":"1 तीमुथियुस","chapter":"1","verse":"9","text":"यह जानकर कि व्यवस्था धर्मी जन के लिये नहीं पर अधर्मियों, निरंकुशों, भक्तिहीनों, पापियों, अपवित्रों और अशुद्धों, माँ-बाप के मारनेवाले, हत्यारों,"},{"book":"1 तीमुथियुस","chapter":"1","verse":"10","text":"व्यभिचारियों, पुरुषगामियों, मनुष्य के बेचनेवालों, झूठ बोलनेवालों, और झूठी शपथ खानेवालों, और इनको छोड़ खरे उपदेश के सब विरोधियों के लिये ठहराई गई है।"},{"book":"1 तीमुथियुस","chapter":"1","verse":"11","text":"यही परमधन्य परमेश्वर की महिमा के उस सुसमाचार के अनुसार है, जो मुझे सौंपा गया है।"},{"book":"1 तीमुथियुस","chapter":"1","verse":"12","text":"और मैं अपने प्रभु मसीह यीशु का, जिसने मुझे सामर्थ्य दी है, धन्यवाद करता हूँ; कि उसने मुझे विश्वासयोग्य समझकर अपनी सेवा के लिये ठहराया।"},{"book":"1 तीमुथियुस","chapter":"1","verse":"13","text":"मैं तो पहले निन्दा करनेवाला, और सतानेवाला, और अंधेर करनेवाला था; तो भी मुझ पर दया हुई, क्योंकि मैंने अविश्वास की दशा में बिन समझे बूझे ये काम किए थे।"},{"book":"1 तीमुथियुस","chapter":"1","verse":"14","text":"और हमारे प्रभु का अनुग्रह उस विश्वास और प्रेम के साथ जो मसीह यीशु में है, बहुतायत से हुआ।"},{"book":"1 तीमुथियुस","chapter":"1","verse":"15","text":"यह बात सच और हर प्रकार से मानने के योग्य है कि मसीह यीशु पापियों का उद्धार करने के लिये जगत में आया, जिनमें सबसे बड़ा मैं हूँ।"},{"book":"1 तीमुथियुस","chapter":"1","verse":"16","text":"पर मुझ पर इसलिए दया हुई कि मुझ सबसे बड़े पापी में यीशु मसीह अपनी पूरी सहनशीलता दिखाए, कि जो लोग उस पर अनन्त जीवन के लिये विश्वास करेंगे, उनके लिये मैं एक आदर्श बनूँ।"},{"book":"1 तीमुथियुस","chapter":"1","verse":"17","text":"अब सनातन राजा अर्थात् अविनाशी1:17 अविनाशी: यह स्वयं परमेश्वर को संदर्भित करता है, इसका मतलब हैं कि वह मरता नहीं है। अनदेखे अद्वैत परमेश्वर का आदर और महिमा युगानुयुग होती रहे। आमीन।"},{"book":"1 तीमुथियुस","chapter":"1","verse":"18","text":"हे पुत्र तीमुथियुस, उन भविष्यद्वाणियों के अनुसार जो पहले तेरे विषय में की गई थीं, मैं यह आज्ञा सौंपता हूँ, कि तू उनके अनुसार अच्छी लड़ाई को लड़ता रह।"},{"book":"1 तीमुथियुस","chapter":"1","verse":"19","text":"और विश्वास और उस अच्छे विवेक को थामे रह जिसे दूर करने के कारण कितनों का विश्वास रूपी जहाज डूब गया।"},{"book":"1 तीमुथियुस","chapter":"1","verse":"20","text":"उन्हीं में से हुमिनयुस और सिकन्दर हैं जिन्हें मैंने शैतान को सौंप दिया कि वे निन्दा करना न सीखें।"}]}