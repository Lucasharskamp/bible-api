{"data":[{"book":"2 Korintusi","chapter":"5","verse":"1","text":"Tudjuk, hogyha ez a mi földi sátorunk összeomlik, van Istentől készített hajlékunk, nem kézzel csinált, hanem örökkévaló házunk a mennyben."},{"book":"2 Korintusi","chapter":"5","verse":"2","text":"Azért is sóhajtozunk ebben, mert mennyei hajlékunkat szeretnénk erre felölteni,"},{"book":"2 Korintusi","chapter":"5","verse":"3","text":"hogy ezt felöltve, mezíteleneknek ne találtassunk."},{"book":"2 Korintusi","chapter":"5","verse":"4","text":"Mert mi is, akik e sátorban vagyunk, megterhelten sóhajtozunk, mert nem kívánunk levetkőztetni, hanem felöltöztetni, hogy ami halandó, elnyelje azt az élet."},{"book":"2 Korintusi","chapter":"5","verse":"5","text":"Aki pedig minket erre felkészített, az Isten az, aki a Lélek zálogát is adta nekünk."},{"book":"2 Korintusi","chapter":"5","verse":"6","text":"Ezért mindenkor bizakodunk, és tudjuk, hogy amíg e testben lakunk, távol vagyunk az Úrtól,"},{"book":"2 Korintusi","chapter":"5","verse":"7","text":"mert hitben járunk, nem látásban."},{"book":"2 Korintusi","chapter":"5","verse":"8","text":"De bizakodunk, és inkább szeretnénk kiköltözni e testből és elköltözni az Úrhoz."},{"book":"2 Korintusi","chapter":"5","verse":"9","text":"Ezért arra igyekszünk, hogy akár itt lakunk, akár elköltözünk, neki kedvesek legyünk."},{"book":"2 Korintusi","chapter":"5","verse":"10","text":"Mert nekünk mindnyájunknak meg kell jelennünk a Krisztus ítélőszéke előtt, hogy ki-ki elvegye jutalmát annak, amit e testben cselekedett, vagy jót, vagy gonoszt."},{"book":"2 Korintusi","chapter":"5","verse":"11","text":"Ismerve tehát az Úrnak félelmét, embereket térítünk. Isten előtt pedig nyíltan állunk és remélem, hogy a ti lelkiismeretetek előtt is nyíltan állunk."},{"book":"2 Korintusi","chapter":"5","verse":"12","text":"Mert nem önmagunkat ajánljuk ismét, hanem alkalmat adunk nektek a velünk való dicsekedésre, hogy legyen mit felelnetek a színből és nem szívből dicsekedőknek."},{"book":"2 Korintusi","chapter":"5","verse":"13","text":"Ha révületben vagyunk, Istenért vagyunk, ha pedig megfontoltak vagyunk, értetek van."},{"book":"2 Korintusi","chapter":"5","verse":"14","text":"Mert Krisztus szeretete szorongat minket, mivel úgy ítéljük,"},{"book":"2 Korintusi","chapter":"5","verse":"15","text":"hogy ha egy meghalt mindenkiért, azok tehát mind meghaltak, és azért halt meg mindenkiért, hogy akik élnek, ezután ne maguknak éljenek, hanem annak, aki értük meghalt és feltámadt."},{"book":"2 Korintusi","chapter":"5","verse":"16","text":"Ezért mi ezentúl senkit sem ismerünk test szerint. Ha Krisztust ismertük is test szerint, de többé már nem így ismerjük."},{"book":"2 Korintusi","chapter":"5","verse":"17","text":"Ezért, ha valaki Krisztusban van, új teremtés az, a régiek elmúltak, és íme ujjá lett minden."},{"book":"2 Korintusi","chapter":"5","verse":"18","text":"Mindez pedig Istentől van, aki megbékéltetett minket magával Jézus Krisztus által és nekünk adta a békéltetés szolgálatát."},{"book":"2 Korintusi","chapter":"5","verse":"19","text":"Mivel Isten volt az, aki Krisztusban magával megbékéltette a világot, nem tulajdonítva nekik az ő bűneiket és ránk bízta a békéltetés igéjét,"},{"book":"2 Korintusi","chapter":"5","verse":"20","text":"Krisztusért járva követségben, mintha Isten kérne miáltalunk, Krisztusért kérünk, béküljetek meg az Istennel!"},{"book":"2 Korintusi","chapter":"5","verse":"21","text":"Mert azt, aki bűnt nem ismert, bűnné tette értünk, hogy mi Isten igazsága legyünk őbenne."}]}