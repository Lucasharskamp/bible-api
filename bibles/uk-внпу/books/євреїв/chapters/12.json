{"data":[{"book":"Євреїв","chapter":"12","verse":"1","text":"Тому й ми, маючи довкола себе таку велику хмару свідків, скиньмо всякий тягар і гріх, який так легко нас обплутує, і з наполегливістю біжімо в змаганні, яке нам визначено,"},{"book":"Євреїв","chapter":"12","verse":"2","text":"уважно дивлячись на Ісуса, Засновника12:2 Це слово ще може означати Князь, або: Зачинатель. та Вдосконалювача віри, Який заради належної Йому радості перетерпів муки хреста, незважаючи на ганьбу, і сів праворуч від Божого престолу."},{"book":"Євреїв","chapter":"12","verse":"3","text":"Тож подумайте про Того, Хто витерпів таку ворожість грішників, щоб ви не втомлювались і не падали духом."},{"book":"Євреїв","chapter":"12","verse":"4","text":"Ви ще не чинили опору до крові у боротьбі з гріхом."},{"book":"Євреїв","chapter":"12","verse":"5","text":"Ви зовсім забули слова підбадьорення, звернені до вас як до синів:"},{"book":"Євреїв","chapter":"12","verse":"6","text":"адже кого Господь любить, тому й докоряє,"},{"book":"Євреїв","chapter":"12","verse":"7","text":"Зносьте труднощі, адже Бог ставиться до вас як до Своїх синів. Хіба є такий син, якого б не карав батько?"},{"book":"Євреїв","chapter":"12","verse":"8","text":"А якщо ви залишаєтесь без покарання, якого всі Божі діти зазнають, тоді ви незаконні діти, а не справжні сини."},{"book":"Євреїв","chapter":"12","verse":"9","text":"Крім того, якщо ми цінували й поважали земних батьків, які карали нас, то наскільки ж більше ми повинні підкорятися Отцеві духів, щоб жити?"},{"book":"Євреїв","chapter":"12","verse":"10","text":"Бо вони протягом короткого часу карали нас так, як їм здавалося правильним. Коли ж нас карає Бог, це йде нам на користь, щоб ми мали участь у Його святості."},{"book":"Євреїв","chapter":"12","verse":"11","text":"Жодне покарання зараз не здається радістю, але смутком. Однак згодом навченим через покарання приносить мирний плід праведності."},{"book":"Євреїв","chapter":"12","verse":"12","text":"Тому зміцнюйте свої опущені руки й знесилені коліна"},{"book":"Євреїв","chapter":"12","verse":"13","text":"і «випряміть стежки для ваших ніг»,12:13 Див. Пр. 4:26. щоб кульгавий не відхилився, а, навпаки, був зцілений."},{"book":"Євреїв","chapter":"12","verse":"14","text":"Прагніть жити з усіма в мирі та у святості, без яких ніхто не побачить Господа."},{"book":"Євреїв","chapter":"12","verse":"15","text":"Дивіться, щоб нікому не бракувало Божої благодаті й щоб не проріс жоден гіркий корінь, який би завдав шкоди та через це осквернив багатьох.12:15 Див. Повт. 29:18."},{"book":"Євреїв","chapter":"12","verse":"16","text":"Пильнуйте, щоб ніхто не був розпусником або нечестивим, як Ісав, який за миску їжі продав своє первородство."},{"book":"Євреїв","chapter":"12","verse":"17","text":"Ви знаєте, що згодом, бажаючи успадкувати благословення, він був відкинутий, бо не знайшлося вже місця для покаяння, хоча він і шукав його зі сльозами."},{"book":"Євреїв","chapter":"12","verse":"18","text":"Ви не прийшли до гори Синай, до якої можна доторкнутися, яка палає вогнем, окутана хмарою, темрявою та бурею."},{"book":"Євреїв","chapter":"12","verse":"19","text":"Ви не почули звуку сурми чи голосу, що промовляє слова так, що, почувши їх, люди благали, щоб їм більше не говорили,"},{"book":"Євреїв","chapter":"12","verse":"20","text":"бо вони не могли витримати того, що було наказано: «Якщо навіть тварина торкнеться гори, її треба закидати камінням».12:20 Див. Вих. 19:12-13."},{"book":"Євреїв","chapter":"12","verse":"21","text":"Це видовище було таким страшним, що Мойсей сказав: «Я переляканий і тремчу від страху».12:21 Див. Повт. 9:19."},{"book":"Євреїв","chapter":"12","verse":"22","text":"Але ви наблизилися до гори Сіон, до міста живого Бога – небесного Єрусалима, до безлічі ангелів у радісному зібранні,"},{"book":"Євреїв","chapter":"12","verse":"23","text":"до Церкви первістків, записаних на небі, до Бога, Який є Суддею для всіх, до духів праведників, що стали досконалими,"},{"book":"Євреїв","chapter":"12","verse":"24","text":"до Ісуса – Посередника Нового Завіту, і до крові для кроплення, яка промовляє краще, ніж кров Авеля."},{"book":"Євреїв","chapter":"12","verse":"25","text":"Дивіться, щоб ви не відвернулися від Того, Хто говорить. Бо якщо не уникнули покарання ті, що відвернулися від того, хто говорив на землі, то наскільки більше будемо покарані ми, якщо відвернемося від Того, Хто говорить із неба?"},{"book":"Євреїв","chapter":"12","verse":"26","text":"Його голос тоді захитав землю, але тепер Він пообіцяв кажучи: «Ще раз Я захитаю, і не тільки землю, але й небо».12:26 Див. Ог. 2:6."},{"book":"Євреїв","chapter":"12","verse":"27","text":"Слова «ще раз» означають заміну того створеного, що його можна похитнути, на непохитне, щоб воно перебувало завжди."},{"book":"Євреїв","chapter":"12","verse":"28","text":"Отже, оскільки ми отримуємо непохитне Царство, будьмо вдячні й радо служімо Богові з побожністю й страхом,"},{"book":"Євреїв","chapter":"12","verse":"29","text":"бо «наш Бог – нищівний вогонь».12:29 Див. Повт. 4:24."}]}