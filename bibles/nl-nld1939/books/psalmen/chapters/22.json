{"data":[{"book":"Psalmen","chapter":"22","verse":"1","text":"Voor muziekbegeleiding; wijze: De hinde van de dageraad. Een psalm van David. Mijn God, mijn God, zie op mij neer; Waarom hebt Gij mij verlaten? Waarom houdt Gij U ver van mijn hulp, Ver van mijn jammerklachten, mijn God?"},{"book":"Psalmen","chapter":"22","verse":"2","text":"Ik roep overdag, Gij antwoordt niet; Des nachts, maar ik vind geen rust."},{"book":"Psalmen","chapter":"22","verse":"3","text":"Toch troont Gij in het heiligdom, Gij, Israëls hoop!"},{"book":"Psalmen","chapter":"22","verse":"4","text":"Op U hebben onze vaderen vertrouwd, Op U zich verlaten, Gij hebt ze verlost;"},{"book":"Psalmen","chapter":"22","verse":"5","text":"Tot U geroepen, ze werden gered, Op U gerekend, ze zijn niet beschaamd."},{"book":"Psalmen","chapter":"22","verse":"6","text":"Doch ik ben maar een worm en geen mens, Door de wereld bespot, veracht door het volk;"},{"book":"Psalmen","chapter":"22","verse":"7","text":"Al die mij zien, lachen mij uit, Grijnzen, en schudden meewarig het hoofd:"},{"book":"Psalmen","chapter":"22","verse":"8","text":"“Hij heeft op Jahweh vertrouwd. Laat Die hem nu helpen, En hem verlossen, wanneer Hij hem liefheeft!”"},{"book":"Psalmen","chapter":"22","verse":"9","text":"Ja, Gij zijt het, die mij uit de schoot hebt genomen, Die mij veilig deedt rusten aan de borst mijner moeder;"},{"book":"Psalmen","chapter":"22","verse":"10","text":"Bij mijn geboorte werd ik op uw knieën gelegd, Gij zijt mijn God van de moederschoot af."},{"book":"Psalmen","chapter":"22","verse":"11","text":"Blijf dus niet verre van mij, Want de nood is nabij, en er is niemand die helpt!"},{"book":"Psalmen","chapter":"22","verse":"12","text":"Bonkige stieren staan om mij heen, Buffels van Basjan omsingelen mij;"},{"book":"Psalmen","chapter":"22","verse":"13","text":"Ze sperren hun muil naar mij open Als verscheurende, brullende leeuwen."},{"book":"Psalmen","chapter":"22","verse":"14","text":"Als water ben ik uitgegoten, Al mijn beenderen zijn ontwricht; Mijn hart is als was, Smelt weg in mijn borst."},{"book":"Psalmen","chapter":"22","verse":"15","text":"Mijn keel is droog als een scherf, Mijn tong kleeft aan mijn gehemelte vast; En in het stof van de dood Strekt Gij mij neer."},{"book":"Psalmen","chapter":"22","verse":"16","text":"Dan komen honden om mij heen, Een bende boosdoeners houdt mij omlegerd; Ze doorboren mijn handen en voeten,"},{"book":"Psalmen","chapter":"22","verse":"17","text":"Al mijn beenderen kan ik tellen. Ze werpen begerige blikken, En gluren mij aan;"},{"book":"Psalmen","chapter":"22","verse":"18","text":"Verdelen mijn kleren onder elkander, En loten om mijn gewaad."},{"book":"Psalmen","chapter":"22","verse":"19","text":"O Jahweh, blijf toch niet in de verte; Mijn Sterkte, snel mij te hulp!"},{"book":"Psalmen","chapter":"22","verse":"20","text":"Bescherm mijn leven tegen het zwaard, Het enige, dat mij nog rest, tegen de honden;"},{"book":"Psalmen","chapter":"22","verse":"21","text":"Red mij uit de muil van den leeuw, Mij arme, van de hoornen der buffels."},{"book":"Psalmen","chapter":"22","verse":"22","text":"Dan zal ik uw Naam aan mijn broeders verkonden, In de kring der gemeente U prijzen:"},{"book":"Psalmen","chapter":"22","verse":"23","text":"“Looft Jahweh, gij die Hem vreest, Heel Jakobs geslacht; Brengt Hem ere en siddert voor Hem, Alle kinderen van Israël!”"},{"book":"Psalmen","chapter":"22","verse":"24","text":"“Want nimmer heeft Hij versmaad of veracht De ellende van den verdrukte; Zijn aanschijn voor hem niet verborgen, Maar hem verhoord, als hij Hem riep!”"},{"book":"Psalmen","chapter":"22","verse":"25","text":"Dit zal mijn danklied voor U zijn In de grote gemeente! Dan zal ik ook mijn belofte vervullen Aan hen, die Hem vrezen:"},{"book":"Psalmen","chapter":"22","verse":"26","text":"De armen zullen eten, En worden verzadigd; Die Jahweh zoeken, zullen Hem loven. En hun hart zal eeuwig worden verkwikt."},{"book":"Psalmen","chapter":"22","verse":"27","text":"Alle grenzen der aarde zullen het gedenken, En zich tot Jahweh bekeren, Alle stammen der heidenen Hem aanbidden!"},{"book":"Psalmen","chapter":"22","verse":"28","text":"Want Jahweh komt het koningschap toe, Hij is de Heerser der volken;"},{"book":"Psalmen","chapter":"22","verse":"29","text":"Hem alleen moeten huldigen alle machten der aarde! Dan buigen zich ook voor Hem neer, die in het stof zijn gezonken, En geen leven meer hebben."},{"book":"Psalmen","chapter":"22","verse":"30","text":"Dan zal ook mijn zaad Hem dienen, En van den Heer gaan vertellen aan het volgend geslacht,"},{"book":"Psalmen","chapter":"22","verse":"31","text":"Zijn goedheid verhalen aan het volk, dat nog geboren moet worden: Dat het Jahweh was, die het volbracht!"}]}