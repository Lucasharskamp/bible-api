{"data":[{"book":"2 Corinthia","chapter":"3","verse":"1","text":"Keini'n kinpumtak jarra woikhat in-or kin angbe? nangnidiang um, emakli nangni diangnga inphut e-innum, kinzootjei tina chemajia mi ngai itho angnga, keini um kinlaheichoi sik abe?"},{"book":"2 Corinthia","chapter":"3","verse":"2","text":"Keini malung suungnga inmajiajei, miring rakip in injet halli inteel keini inei chemajia kha nangni ning eii."},{"book":"2 Corinthia","chapter":"3","verse":"3","text":"Hiwahi Christa apumtak in imajia keini diangnga inphut ijuotir chemajia kha eii. Hiwahi muk ah khat-um lungpeek chungnga inmajia emak, takkha miring malung suungnga akaring Pathian Ratha khan asanna imajia kha eii."},{"book":"2 Corinthia","chapter":"3","verse":"4","text":"Keini'n Christa jarra Pathian diang inngamna kinnei jarra hiwahi kinril eii."},{"book":"2 Corinthia","chapter":"3","verse":"5","text":"Hiwa chuon rakip thomatorna keinidiang iteii tisik neimung; takkha keini thomatorna khachu Pathian diangnga inphut akajuo eii."},{"book":"2 Corinthia","chapter":"3","verse":"6","text":"Ama'n keini hi inzootna thar suungnga chuonkathosik rahoi kasuok namin-ejei; hiwahi injia dan khan emak, takkha Ratha khan eii. Ajarchu injia dan khan thina amasuok, takkha Ratha khan ringna apejei. Jer 31:31"},{"book":"2 Corinthia","chapter":"3","verse":"7","text":"Takkha lungpeek chungnga inmajia dan kha ajuopepha Pathian alur-alianna kha alei-inlarjei. Akawar Moses meelsuo kha akachuoisik e-innum awar heiya Israel mi ngai'n inmit ah lei-en matormu. Khawa thina heikachoi dan ranak khan hituktak lurra ajuo inchu, Suok 34:29"},{"book":"2 Corinthia","chapter":"3","verse":"8","text":"Ratha ah chuon katho ngai lurna khale angtuk ah kalok sikme!"},{"book":"2 Corinthia","chapter":"3","verse":"9","text":"Ajarchu inmangna heikachoi omchan khan alurna anei inchu, sanminringna heikachoi chuon khan kheella lur makniya be!"},{"book":"2 Corinthia","chapter":"3","verse":"10","text":"Khawa jarra aleikawarthei lurna kha athengjei, tuunchu alurna kha kheella awarjei nitisik ejei."},{"book":"2 Corinthia","chapter":"3","verse":"11","text":"Ajarchu pha bongkhat sik-bit khan lurna om inchu, apha kasoottak sik achu angtuk tak kheella lurna omsikme!"},{"book":"2 Corinthia","chapter":"3","verse":"12","text":"Hiwa inngamna hi kinnei jarra, keini iteii chileiya kinril eii."},{"book":"2 Corinthia","chapter":"3","verse":"13","text":"Akachuoiya inmangthei Moses meelsuo kawar kha Israel mi ngai'n inmu maknasik Moses in ameel maiduongpuon inmakhu eii, khawa Moses kapuo kha keini chu emung."},{"book":"2 Corinthia","chapter":"3","verse":"14","text":"Takkha inthiangnga inmani inmalung kha aleingar; halli awini katung inzootna maruo larik kha inmani'n inteel pha khawa maiduongpuon takkha inmalung inleimakhu, mi inkhat in Christa le inchun pha bitkhan maiduongpuon kha inkhaijei."},{"book":"2 Corinthia","chapter":"3","verse":"15","text":"Awini katung Moses dan inteelpha, inmani malung kha maiduongpuon inlamakhu."},{"book":"2 Corinthia","chapter":"3","verse":"16","text":"Takkha chong inthiang in Moses jarra iril, “Pumi diang ama'n ahei-inletpha ama maiduongpuon kha inleikhaipi angnga”3:16. alam 16 hinthoa malet acha: Maiduongpuon kha inkhaipi maiduongpuon kha inkhaipisik eii. Suok 34:34"},{"book":"2 Corinthia","chapter":"3","verse":"17","text":"Tuunchu, hiwa chong suunghin “Pumi hi” Ratha ejei, halli Pumi Ratha omna munkhan ningle-nuomma omnakha ejei."},{"book":"2 Corinthia","chapter":"3","verse":"18","text":"Eini rakip chu maikhumleiya Pumi lurna kha niminwar kha eii; khawa lurna Pumi ah inphut akajuo Ratha takkhan ama kapuo-ah apha rakip sik-ah nimeel naminthuulpi ejei."}]}