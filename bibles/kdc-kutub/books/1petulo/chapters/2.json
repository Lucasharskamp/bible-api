{"data":[{"book":"1 Petulo","chapter":"2","verse":"1","text":"Avo lekeni gose gehile na uvizi na utapitapi na migongo na kuwalonga wayagwe vihile."},{"book":"1 Petulo","chapter":"2","verse":"2","text":"Muwe kamba wana ving'hele, viwogasulukila matombo, avo na mweye sulukileni matombo ganogile nago zizo mbuli zinogile za Imulungu, ili mudahe kukula muukombola wenu."},{"book":"1 Petulo","chapter":"2","verse":"3","text":"Kamba vigalonga Maandiko Gang'alile, “Mweye mulanza kamba Mndewa kanoga.”"},{"book":"1 Petulo","chapter":"2","verse":"4","text":"Avo mwize kumwake, heyo yeli dibwe dili gima dilemigwe na wanhu, lakini Imulungu kadisagula na domfaya."},{"book":"1 Petulo","chapter":"2","verse":"5","text":"Vivija na mweye kamba mabwe magima, mozengwa mng'anda ya kiloho, mosang'hana kamba walava nhosa wang'alile, molava nhosa za kiloho zimnogeza Imulungu kubitila Yesu Kilisito."},{"book":"1 Petulo","chapter":"2","verse":"6","text":"Kwavija Maandiko Gang'alile golonga,"},{"book":"1 Petulo","chapter":"2","verse":"7","text":"Avo mweye muditogola difaya ng'hani, lakini kwa waja hawaditogola,"},{"book":"1 Petulo","chapter":"2","verse":"8","text":"Na vivija,"},{"book":"1 Petulo","chapter":"2","verse":"9","text":"Lakini mweye mwa wanhu musaguligwe, walava nhosa wa kindewa na wanhu wa isi ing'alile, wanhu wa Imulungu, ili mupete mbuli za unzonza ziyatendile, kawakema mulawe mdiziza mwize mmulenge wa kukanganya."},{"book":"1 Petulo","chapter":"2","verse":"10","text":"Baho umwaka hamukalile wanhu wa Imulungu, lakini sambi mwa wanhu zake, umwaka hawonele bazi, lakini sambi kawonela bazi."},{"book":"1 Petulo","chapter":"2","verse":"11","text":"Mbwiga zangu nowapula kamba wabita nzila na wanhu baki hano mwiisi, lekeni kusulukila vihile kwa lukuli ako kugomba siku zose na loho zenu."},{"book":"1 Petulo","chapter":"2","verse":"12","text":"Mkale goya na wanhu hawamtegeleza Imulungu, hamoja owalonga vihile kamba motenda gehile, wagone gaja ganogile gomsang'hana na wamgwelele ukulu Imulungu mwiisiku ya kwiza kwake."},{"book":"1 Petulo","chapter":"2","verse":"13","text":"Wategelezeni wanhu weli na ukulu hano mwiisi mbuli ya Mndewa, mtegelezeni yeli mtawala mkulu,"},{"book":"1 Petulo","chapter":"2","verse":"14","text":"na wakulu wa isi, yawasagule wawakoboze wose otenda gehile na wawatogole waja otenda ganogile."},{"book":"1 Petulo","chapter":"2","verse":"15","text":"Kwavija Imulungu vivo yolonda mweye muwafunge milomo wanhu wabozi kwa kusang'hana ganogile."},{"book":"1 Petulo","chapter":"2","verse":"16","text":"Kaleni kamba wanhu walekesigwe lakini kulekesigwa kwenu sikukuwe kinhu cha kufisila nzambi zenu. Kaleni kamba wasang'hanaji wa Imulungu."},{"book":"1 Petulo","chapter":"2","verse":"17","text":"Mtegelezeni kila munhu na wanogeleni waenu wamtogole Yesu na mdumbeni Imulungu na mtegelezeni mkulu wa isi."},{"book":"1 Petulo","chapter":"2","verse":"18","text":"Mweye wasang'hanaji ilaveni kwa wakulu zenu na muwategeleze, siyo waja otenda ganogile na kuwatonga waiyeka, lakini vivija kwa waja owakomhokela."},{"book":"1 Petulo","chapter":"2","verse":"19","text":"Kwavija Imulungu kowatendela ganogile wanhu ofunga umoyo kwa magayo gowogaya bila kitala chochose kwavija otenda goyolonda heyo."},{"book":"1 Petulo","chapter":"2","verse":"20","text":"Mopata choni, mwahafunga umoyo mwahatoigwa kwa gehile gamutendile? Lakini kamba mofunga umoyo mna gamagayo mbuli ya kutenda ganogile, Imulungu kowagwaa ganogile."},{"book":"1 Petulo","chapter":"2","verse":"21","text":"Mbuli ino ayo imukemeligwe, kwavija Kilisito kagaya mbuli yenu na kawalagusila va kutenda, avo kwelelezeni viyatendile."},{"book":"1 Petulo","chapter":"2","verse":"22","text":"Heyo hatendile nzambi na halongile mbuli yoyose ya uvizi."},{"book":"1 Petulo","chapter":"2","verse":"23","text":"Viyaligigwe heyo hedike kwa kuliga, viyagaiye halongile mbuli za kuwatenda wadumbe, lakini kamtamanila Imulungu, yeli msemi yanogile."},{"book":"1 Petulo","chapter":"2","verse":"24","text":"Heyo mwenyego kazipapa nzambi zetu muulukuli lwake mumsalaba, ili tufe kwa nzambi na tuwe wagima kwa ganogile. Kwa kulumizigwa kwake mweye muhonyigwa."},{"book":"1 Petulo","chapter":"2","verse":"25","text":"Kwavija mweye mukala kamba ng'hondolo wapotele, lakini sambi mumbwelela Msusilaji na Mkalizi wa ugima wenu."}]}