{"data":[{"book":"Fe Fɔlɔ Fɔlɛ","chapter":"8","verse":"1","text":"Kɔnɔ Ala naxa ratu Nuha ma, a nun buurunyi sube nun xuruse naxee nu na a xun ma kunkui kui. Ala naxa foye radin duniɲa ma, ye fa xɔri fɔlɔ."},{"book":"Fe Fɔlɔ Fɔlɛ","chapter":"8","verse":"2","text":"Ye naxan nu kelima bɔxi bun ma, na naxa dan. Ye naxan nu kelima koore ma, na fan naxa dan."},{"book":"Fe Fɔlɔ Fɔlɛ","chapter":"8","verse":"3","text":"Lɔxɔ yo lɔxɔ fo nde ba ye ra. Xi kɛmɛ xi tongo suuli kamali xanbi, nde naxa ba ye ra ki fanyi ra."},{"book":"Fe Fɔlɔ Fɔlɛ","chapter":"8","verse":"4","text":"Kike solofere, xi fu nun solofere nde, kunkui naxa dɔxɔ geyae fari, geya naxee na Ararati bɔxi ma."},{"book":"Fe Fɔlɔ Fɔlɛ","chapter":"8","verse":"5","text":"Kike fu xi keren kamali xanbi, geyae fari naxa maba."},{"book":"Fe Fɔlɔ Fɔlɛ","chapter":"8","verse":"6","text":"Xi tongo naani dangi xanbi, Nuha naxa wundɛri rabi naxan na kunkui ma."},{"book":"Fe Fɔlɔ Fɔlɛ","chapter":"8","verse":"7","text":"A naxa xaxa bɛɲin, a nu siga, a nu fa, han ye naxa xurun."},{"book":"Fe Fɔlɔ Fɔlɛ","chapter":"8","verse":"8","text":"Na xanbi a naxa ganbɛ bɛɲin, a xa kolon xa ye bara xɔri."},{"book":"Fe Fɔlɔ Fɔlɛ","chapter":"8","verse":"9","text":"Kɔnɔ na ganbɛ naxa yire mato, santide mu na, barima ye dinxi duniɲa birin ma. A naxa gbilen Nuha yire. Nuha naxa ganbɛ tongo, a a raso kunkui kui."},{"book":"Fe Fɔlɔ Fɔlɛ","chapter":"8","verse":"10","text":"A naxa mamɛ ti han xi solofere, a man naxa ganbɛ bɛɲin a firin nde."},{"book":"Fe Fɔlɔ Fɔlɛ","chapter":"8","verse":"11","text":"Nunmare, ganbɛ naxa gbilen Nuha yire, oliwi wuri ɲingi suxuxi a dɛkole ra. Na kui Nuha naxa a kolon ye bara ba duniɲa ma."},{"book":"Fe Fɔlɔ Fɔlɛ","chapter":"8","verse":"12","text":"A naxa mamɛ ti xi solofere. A naxa ganbɛ bɛɲin a saxan nde, kɔnɔ ganbɛ mu gbilen."},{"book":"Fe Fɔlɔ Fɔlɛ","chapter":"8","verse":"13","text":"Nuha xa simaya to siga ɲɛ kɛmɛ senni nun ɲɛ keren, kike keren, xi keren, banbaranyi fa ɲɔn duniɲa ma. Nuha to kunkui xunyi ba naa, a naxa a to xare bara maba."},{"book":"Fe Fɔlɔ Fɔlɛ","chapter":"8","verse":"14","text":"Kike firin xi mɔxɔɲɛn a nun solofere to dangi, bɔxi nu bara xara a fanyi ra."},{"book":"Fe Fɔlɔ Fɔlɛ","chapter":"8","verse":"15","text":"Ala naxa a masen Nuha bɛ,"},{"book":"Fe Fɔlɔ Fɔlɛ","chapter":"8","verse":"16","text":"«Wo mini kunkui kui, i tan nun i xa ginɛ, i xa die nun e xa ginɛe."},{"book":"Fe Fɔlɔ Fɔlɛ","chapter":"8","verse":"17","text":"I xa nimase birin namini kunkui kui: xɔnie, subee, bubusee, alako e xa yiriwa, e xa wuya duniɲa ma.»"},{"book":"Fe Fɔlɔ Fɔlɛ","chapter":"8","verse":"18","text":"Na tɛmui Nuha naxa mini fa, a nun a xa die, a xa ginɛ, nun a xa die xa ginɛe."},{"book":"Fe Fɔlɔ Fɔlɛ","chapter":"8","verse":"19","text":"Subee fan naxa mini, a nun bubusee, nun xɔnie. Nimase bɔnsɔɛ birin naxa mini e xati xati ma."},{"book":"Fe Fɔlɔ Fɔlɛ","chapter":"8","verse":"20","text":"Na xanbi, Nuha naxa sɛrɛxɛbade yailan Alatala bɛ. A naxa sube nun xɔni radaxaxi ndee tongo, a nee ba sɛrɛxɛ gan daaxi ra."},{"book":"Fe Fɔlɔ Fɔlɛ","chapter":"8","verse":"21","text":"Na tuuri to te, Alatala naxa na gan xiri mɛ. A naxa rafan a ma. A naxa a fala a bɔɲɛ ma, «N mu bɔxi dankama sɔnɔn adama xa fe ra, barima n na kolon adama bɔɲɛ mu fan kafi a dimɛdi tɛmui. N mu nimase birin sɔntɔma sɔnɔn alɔ n na singe raba ki naxɛ."},{"book":"Fe Fɔlɔ Fɔlɛ","chapter":"8","verse":"22","text":"Sansi si tɛmui nun sansi xaba tɛmui, xinbeli nun kuyefure, sogofure nun ɲɛmɛ, yanyi nun kɔɛ, n mu na bama sɔnɔn han duniɲa ɲɔn.»"}]}