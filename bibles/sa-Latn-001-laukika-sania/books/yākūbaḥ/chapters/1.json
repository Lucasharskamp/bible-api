{"data":[{"book":"yākūbaḥ","chapter":"1","verse":"1","text":"īśvarasya prabho ryīśukhrīṣṭasya ca dāso yākūb vikīrṇībhūtān dvādaśaṁ vaṁśān prati namaskṛtya patraṁ likhati|"},{"book":"yākūbaḥ","chapter":"1","verse":"2","text":"he mama bhrātaraḥ, yūyaṁ yadā bahuvidhaparīkṣāṣu nipatata tadā tat pūrṇānandasya kāraṇaṁ manyadhvaṁ|"},{"book":"yākūbaḥ","chapter":"1","verse":"3","text":"yato yuṣmākaṁ viśvāsasya parīkṣitatvena dhairyyaṁ sampādyata iti jānītha|"},{"book":"yākūbaḥ","chapter":"1","verse":"4","text":"tacca dhairyyaṁ siddhaphalaṁ bhavatu tena yūyaṁ siddhāḥ sampūrṇāśca bhaviṣyatha kasyāpi guṇasyābhāvaśca yuṣmākaṁ na bhaviṣyati|"},{"book":"yākūbaḥ","chapter":"1","verse":"5","text":"yuṣmākaṁ kasyāpi jñānābhāvo yadi bhavet tarhi ya īśvaraḥ saralabhāvena tiraskārañca vinā sarvvebhyo dadāti tataḥ sa yācatāṁ tatastasmai dāyiṣyate|"},{"book":"yākūbaḥ","chapter":"1","verse":"6","text":"kintu sa niḥsandehaḥ san viśvāsena yācatāṁ yataḥ sandigdho mānavo vāyunā cālitasyotplavamānasya ca samudrataraṅgasya sadṛśo bhavati|"},{"book":"yākūbaḥ","chapter":"1","verse":"7","text":"tādṛśo mānavaḥ prabhoḥ kiñcit prāpsyatīti na manyatāṁ|"},{"book":"yākūbaḥ","chapter":"1","verse":"8","text":"dvimanā lokaḥ sarvvagatiṣu cañcalo bhavati|"},{"book":"yākūbaḥ","chapter":"1","verse":"9","text":"yo bhrātā namraḥ sa nijonnatyā ślāghatāṁ|"},{"book":"yākūbaḥ","chapter":"1","verse":"10","text":"yaśca dhanavān sa nijanamratayā ślāghatāṁyataḥ sa tṛṇapuṣpavat kṣayaṁ gamiṣyati|"},{"book":"yākūbaḥ","chapter":"1","verse":"11","text":"yataḥ satāpena sūryyeṇoditya tṛṇaṁ śoṣyate tatpuṣpañca bhraśyati tena tasya rūpasya saundaryyaṁ naśyati tadvad dhaniloko'pi svīyamūḍhatayā mlāsyati|"},{"book":"yākūbaḥ","chapter":"1","verse":"12","text":"yo janaḥ parīkṣāṁ sahate sa eva dhanyaḥ, yataḥ parīkṣitatvaṁ prāpya sa prabhunā svapremakāribhyaḥ pratijñātaṁ jīvanamukuṭaṁ lapsyate|"},{"book":"yākūbaḥ","chapter":"1","verse":"13","text":"īśvaro māṁ parīkṣata iti parīkṣāsamaye ko'pi na vadatu yataḥ pāpāyeśvarasya parīkṣā na bhavati sa ca kamapi na parīkṣate|"},{"book":"yākūbaḥ","chapter":"1","verse":"14","text":"kintu yaḥ kaścit svīyamanovāñchayākṛṣyate lobhyate ca tasyaiva parīkṣā bhavati|"},{"book":"yākūbaḥ","chapter":"1","verse":"15","text":"tasmāt sā manovāñchā sagarbhā bhūtvā duṣkṛtiṁ prasūte duṣkṛtiśca pariṇāmaṁ gatvā mṛtyuṁ janayati|"},{"book":"yākūbaḥ","chapter":"1","verse":"16","text":"he mama priyabhrātaraḥ, yūyaṁ na bhrāmyata|"},{"book":"yākūbaḥ","chapter":"1","verse":"17","text":"yat kiñcid uttamaṁ dānaṁ pūrṇo varaśca tat sarvvam ūrddhvād arthato yasmin daśāntaraṁ parivarttanajātacchāyā vā nāsti tasmād dīptyākarāt pituravarohati|"},{"book":"yākūbaḥ","chapter":"1","verse":"18","text":"tasya sṛṣṭavastūnāṁ madhye vayaṁ yat prathamaphalasvarūpā bhavāmastadarthaṁ sa svecchātaḥ satyamatasya vākyenāsmān janayāmāsa|"},{"book":"yākūbaḥ","chapter":"1","verse":"19","text":"ataeva he mama priyabhrātaraḥ, yuṣmākam ekaiko janaḥ śravaṇe tvaritaḥ kathane dhīraḥ krodhe'pi dhīro bhavatu|"},{"book":"yākūbaḥ","chapter":"1","verse":"20","text":"yato mānavasya krodha īśvarīyadharmmaṁ na sādhayati|"},{"book":"yākūbaḥ","chapter":"1","verse":"21","text":"ato heto ryūyaṁ sarvvām aśucikriyāṁ duṣṭatābāhulyañca nikṣipya yuṣmanmanasāṁ paritrāṇe samarthaṁ ropitaṁ vākyaṁ namrabhāvena gṛhlīta|"},{"book":"yākūbaḥ","chapter":"1","verse":"22","text":"aparañca yūyaṁ kevalam ātmavañcayitāro vākyasya śrotāro na bhavata kintu vākyasya karmmakāriṇo bhavata|"},{"book":"yākūbaḥ","chapter":"1","verse":"23","text":"yato yaḥ kaścid vākyasya karmmakārī na bhūtvā kevalaṁ tasya śrotā bhavati sa darpaṇe svīyaśārīrikavadanaṁ nirīkṣamāṇasya manujasya sadṛśaḥ|"},{"book":"yākūbaḥ","chapter":"1","verse":"24","text":"ātmākāre dṛṣṭe sa prasthāya kīdṛśa āsīt tat tatkṣaṇād vismarati|"},{"book":"yākūbaḥ","chapter":"1","verse":"25","text":"kintu yaḥ kaścit natvā mukteḥ siddhāṁ vyavasthām ālokya tiṣṭhati sa vismṛtiyuktaḥ śrotā na bhūtvā karmmakarttaiva san svakāryye dhanyo bhaviṣyati|"},{"book":"yākūbaḥ","chapter":"1","verse":"26","text":"anāyattarasanaḥ san yaḥ kaścit svamano vañcayitvā svaṁ bhaktaṁ manyate tasya bhakti rmudhā bhavati|"},{"book":"yākūbaḥ","chapter":"1","verse":"27","text":"kleśakāle pitṛhīnānāṁ vidhavānāñca yad avekṣaṇaṁ saṁsārācca niṣkalaṅkena yad ātmarakṣaṇaṁ tadeva piturīśvarasya sākṣāt śuci rnirmmalā ca bhaktiḥ|"}]}