{"data":[{"book":"1 Petro","chapter":"2","verse":"1","text":"Naizvozvo, muzvidzore pane zvakaipa zvose namanomano ose, nokunyengera, negodo, nokureva kwose."},{"book":"1 Petro","chapter":"2","verse":"2","text":"Savacheche vachangoberekwa, pangai mukaka wakachena womweya, kuti mugokuriswa nawo muruponeso rwenyu,"},{"book":"1 Petro","chapter":"2","verse":"3","text":"sezvo makaravira zvino kuti Ishe akanaka."},{"book":"1 Petro","chapter":"2","verse":"4","text":"Sezvamunouya kwaari, iye Ibwe Benyu, rakarambwa navanhu asi rakasarudzwa naMwari uye rinokosha kwaari,"},{"book":"1 Petro","chapter":"2","verse":"5","text":"nemiwo, samabwe mapenyu, muri kuvakwa muimba yomweya kuti muve uprista hutsvene muchipa zvibayiro zvomweya zvinogamuchirwa kuna Mwari kubudikidza naJesu Kristu."},{"book":"1 Petro","chapter":"2","verse":"6","text":"Nokuti muRugwaro zvinonzi:"},{"book":"1 Petro","chapter":"2","verse":"7","text":"Zvino kunemi vanotenda, iri ibwe rinokosha. Asi kuna avo vasingatendi,"},{"book":"1 Petro","chapter":"2","verse":"8","text":"uye,"},{"book":"1 Petro","chapter":"2","verse":"9","text":"Asi imi muri vanhu vakasanangurwa, uprista hwamambo, rudzi rutsvene, vanhu vaMwari chaivo, vaakadana kuti muparidze kunaka kwaiye akakudanai kuti mubve murima, muuye muchiedza chake chinoshamisa."},{"book":"1 Petro","chapter":"2","verse":"10","text":"Kare makanga musiri vanhu, asi zvino mava vanhu vaMwari; kare makanga musinganzwirwi ngoni, asi zvino makagamuchira ngoni."},{"book":"1 Petro","chapter":"2","verse":"11","text":"Vadikani, ndinokukurudzirai, savatorwa navaeni munyika, kuti muzvidzore pakuchiva kwenyama, kunorwa nomweya wenyu."},{"book":"1 Petro","chapter":"2","verse":"12","text":"Mugare upenyu hwakanaka pakati pavahedheni kuti, kunyange vachikupomerai mhosva, vaone mabasa enyu akanaka vagokudza Mwari pazuva raanotishanyira."},{"book":"1 Petro","chapter":"2","verse":"13","text":"Muzviise pasi pamasimba ose akagadzwa pakati penyu navanhu nokuda kwaIshe: angava mambo, saiye mutongi mukuru,"},{"book":"1 Petro","chapter":"2","verse":"14","text":"kana vabati, vakatumwa naye kuti vazoranga vaya vanoita zvakaipa uye kuti varumbidze vaya vanoita zvakanaka."},{"book":"1 Petro","chapter":"2","verse":"15","text":"Nokuti kuda kwaMwari kuti, nokuita zvakanaka, muchanyaradza kusaziva kwamapenzi."},{"book":"1 Petro","chapter":"2","verse":"16","text":"Garai savanhu vakasununguka, asi musingaiti kuti kusununguka kwenyu kuve chifukidzo chezvakaipa; garai savaranda vaMwari."},{"book":"1 Petro","chapter":"2","verse":"17","text":"Kudzai vanhu vose norukudzo chairwo: Idai hama dzose, ityai Mwari, kudzai mambo."},{"book":"1 Petro","chapter":"2","verse":"18","text":"Varanda, zviisei pasi pavatenzi venyu nokukudza kwose, kwete kuna avo vakanaka navane hanya bedzi, asi nokuna vayawo vane hasha."},{"book":"1 Petro","chapter":"2","verse":"19","text":"Nokuti zvinorumbidzwa kana munhu achitsungirira ari pasi pokurwadziwa nokutambudzika kusakafanira nokuti anoziva kuti Mwari ariko."},{"book":"1 Petro","chapter":"2","verse":"20","text":"Asi mungarumbidzwa sei kana muchirohwa nokuda kwokuita zvakaipa uye muchitsunga mazviri? Asi kana muchitambudzika nokuda kwokuti munoita zvakanaka uye muchitsunga mazviri, izvozvo zvinorumbidzwa pamberi paMwari."},{"book":"1 Petro","chapter":"2","verse":"21","text":"Makadanirwa izvozvi, nokuti Kristu akatambudzika nokuda kwenyu, akakusiyirai muenzaniso, kuti mutevere makwara ake."},{"book":"1 Petro","chapter":"2","verse":"22","text":"â€œHaana kutadza,"},{"book":"1 Petro","chapter":"2","verse":"23","text":"Pavakamutuka, haana kudzorera; paakatambudzika, haana kutyisidzira. Asi, akazviisa kuna iye anotonga nokururama."},{"book":"1 Petro","chapter":"2","verse":"24","text":"Iye pachake akatakura zvivi zvedu mumuviri wake pamuti, kuitira kuti isu tife kuzvivi tigorarama zvakarurama; namavanga ake imi makaporeswa."},{"book":"1 Petro","chapter":"2","verse":"25","text":"Nokuti imi makanga makaita samakwai akarasika, asi zvino madzokera kuMufudzi noMutariri wemweya yenyu."}]}