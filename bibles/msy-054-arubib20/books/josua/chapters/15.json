{"data":[{"book":"Josua","chapter":"15","verse":"1","text":"Ezɨ Judan anabamɨn adarazi bar nguazir me Juda bagha bɨghizim inigha a gapia. Ezɨ Judabar nguazir mɨtaghniam sautɨn amadaghan ghua, Idomɨn kantrin tugha, bar ghua Senɨn gumazamiziba puvatɨzir danganim sara ghu."},{"book":"Josua","chapter":"15","verse":"2","text":"Men nguazir mɨtaghniar sautɨn amadaghan itim, an Amangsɨzim Itir Dɨpar Akaremɨn sautɨn itir ruaghatevimɨn ikegha ghua,"},{"book":"Josua","chapter":"15","verse":"3","text":"tuavir Akrabimɨn ghuavanadim gitagha ghua sautɨn amadaghan Senɨn gumazamiziba puvatɨzir danganimɨn otogha ghua, Kades Barnea gitagha ghua Hesronɨn nguibam gitagha ghua, Adarɨn nguibamɨn oto. Egha raghɨrɨgha ghua Karkan nguibamɨn oto."},{"book":"Josua","chapter":"15","verse":"4","text":"Egha ghua Asmonɨn nguibamɨn otogha, Isipɨn nguazimɨn mɨtaghniam abɨghizir daghurir muziarimɨn ghuavanaga Mediterenianɨn Ongarir Ekiamɨn tu. Kar Judabar nguazir sautɨn amadaghan itimɨn mɨtaghniam."},{"book":"Josua","chapter":"15","verse":"5","text":"Ezɨ men nguazir mɨtaghniar aruem anadi naghɨn itim, an Amangsɨzim Itir Dɨpar Akaremɨn, mɨriam bar an ghuanaga Jordanɨn Fanemɨn akamɨn oto. Ezɨ notɨn amadaghan itir nguazir mɨtaghniam, a Jordanɨn Fanemɨn akamɨn ikegha,"},{"book":"Josua","chapter":"15","verse":"6","text":"ghua Bethoklan nguibamɨn otogha ghua, notɨn amadaghan ghua Betaraban nguibamɨn otogha ghua Bohanɨn dagɨamɨn oto. (Bohan, a Rubenɨn otarir mamɨn ziam.)"},{"book":"Josua","chapter":"15","verse":"7","text":"Egha Akorɨn danganir zarimɨn ghua, Debirɨn nguibamɨn otogha, notɨn amadaghan ragha ghua Gilgalɨn nguibar ekiamɨn ghu. Nɨ Gilgalɨn nguibamɨn tugh gantɨ, tuavir akar Adumimɨn nguibamɨn ghuavanadim iti. A danganir zarir kamɨn sautɨn amadaghan mɨghsɨabar iti. Egha mɨtaghniam ghua Ensemesɨn dɨpamɨn otogha, ghua Enrogelɨn danganimɨn oto."},{"book":"Josua","chapter":"15","verse":"8","text":"Egha sautɨn amadaghan ghua Hinomɨn Otarimɨn danganir zarimɨn ghua Jebusɨn Mɨghsɨamɨn oto. Jerusalemɨn nguibam danganir kamɨn iti. Ezɨ nguazir mɨtaghniam ghuavɨra ikia ghua aruem uaghiri naghɨn amadaghan itir mɨghsɨamɨn oto, a Hinomɨn danganir zarimɨn mɨriamɨn iti. Mɨghsɨar kam, a Refaimɨn danganir zarimɨn iti."},{"book":"Josua","chapter":"15","verse":"9","text":"Egha ghua Neptoan dɨpar emɨmɨrimɨn otogha ghua Efronɨn Mɨghsɨamɨn boroghɨn itir nguibabar oto. Egha kagh nguazir mɨtaghniam ua ragha ghua Balan nguibamɨn oto, an ziar mam Kiriat Jearim."},{"book":"Josua","chapter":"15","verse":"10","text":"Egha Balan nguibamɨn mɨtaghniam ua ighuigha ghua aruem uaghiri naghɨn ghua, Serɨn Mɨghsɨamɨn otogha ghua, Jearimɨn Mɨghsɨamɨn vongɨn notɨn amadaghan itir danganimɨn oto, an ziar mam Kesalon. Egha ghuaghira Betsemesɨn nguibamɨn otogha ghua Timnan nguibam gita."},{"book":"Josua","chapter":"15","verse":"11","text":"Egha ghua Ekronɨn nguibar ekiamɨn notɨn amadaghan itir mɨghsɨamɨn otogha ighuigha ghua Sikeronɨn nguibar ekiamɨn otogha ghua, Balan mɨghsɨam ategha ghua Japnelɨn nguibar ekiamɨn oto. Nguazir kamɨn mɨtaghniam ghua Mediterenianɨn Ongarir Ekiamɨn gɨfa."},{"book":"Josua","chapter":"15","verse":"12","text":"Ezɨ Judan anabamɨn nguazir aruem uaghiri naghɨn itibar mɨtaghniam, a Mediterenianɨn Ongarir Ekiam, bar an mɨriamra ghu. Ezɨ Judan anabamɨn aven itir ikɨziba vaghvagha nguazir kaba inigha dagh apiaghav iti."},{"book":"Josua","chapter":"15","verse":"13","text":"Ikiavɨra Itir God, fomɨra Josua mɨgɨa ghaze, me Judabar nguazimɨn nguazitam isɨ Jefunen otarim, Kalep danɨngigh. Ezɨ Josua Ikiavɨra Itir God, mɨkemezɨ moghɨn amua, Hebronɨn nguibam isava Kalep ganɨngi. Hebronɨn ziar mam Kiriat Arba. Arba ana Anakian ovavim."},{"book":"Josua","chapter":"15","verse":"14","text":"Ezɨ Kalep Anakian ikɨzir 3pla mɨsogha, men agɨntɨzima me are. Men ziabar kara: Sesai ko Ahiman ko Talmai, me Anakɨn ovavir boriba."},{"book":"Josua","chapter":"15","verse":"15","text":"Egha gɨn Kalep nguibar kam ategha ghua Debirɨn nguibar ekiamɨn gumazamizibav sosi. (Nguibar kamɨn ziar mam, Kiriat Sefer.)"},{"book":"Josua","chapter":"15","verse":"16","text":"Egha Kalep kamaghɨn mɨgɨa ghaze, “Gumazim Kiriat Seferɨn gumazibav sogh me abɨraghtɨ, kɨ uan guivim Aksa a danightɨ an an ikiam.”"},{"book":"Josua","chapter":"15","verse":"17","text":"Ezɨ Kalepɨn dozim Kenas, an otarim Otniel, nguibar kamɨn gumazibav sogha me abɨra. Ezɨ Kalep uan guivim Aksa isa, a ganɨngizɨ an an iti."},{"book":"Josua","chapter":"15","verse":"18","text":"Egha aning uaningɨn ikiava, Aksa Otniel bagha iza anebɨrava, a mɨgɨa ghaze, nɨ nan afeziam Kalepɨn azaraghtɨ a nguazitam atugh ga danɨngigh. Egha Aksa ghua Kalep batogha uan donkin faghafɨragha izaghirima, Kalep an azara, “Kɨ bizir tizitam nɨ bagh a damuam?”"},{"book":"Josua","chapter":"15","verse":"19","text":"Ezɨ Aksa uan afeziam ikaragha ghaze, “Nɨ bizir aghuitam na danɨngigh. Nɨ faragha dɨpaba puvatɨzir nguazim Negevɨn itir nguazir akuar mam abigha na ganɨngi. Datɨrɨghɨn nɨ dɨpar emɨmɨriba itir nguazir aghuitam abigh na danɨngigh.” Ezɨ Kalep dɨpar emɨmɨriba itir nguazir pumuning a ganɨngi. Aning Hebronɨn nguibamɨn boroghɨn iti, mam pɨn amadaghan itima, mam vɨn amadaghan iti."},{"book":"Josua","chapter":"15","verse":"20","text":"Kar Judan anabamɨn aven itir ikɨziba inizir nguibaba ko nguaziba."},{"book":"Josua","chapter":"15","verse":"21","text":"Nguibar sautɨn amadaghan ikia Idomɨn nguazimɨn mɨtaghniamɨn boroghɨn itiba, dar ziabar kara: Kapsel, Eder, Jagur,"},{"book":"Josua","chapter":"15","verse":"22","text":"Kina, Dimona, Adada,"},{"book":"Josua","chapter":"15","verse":"23","text":"Kedes, Hasor, Itnan,"},{"book":"Josua","chapter":"15","verse":"24","text":"Sip, Telem, Bealot,"},{"book":"Josua","chapter":"15","verse":"25","text":"Hasor Hadata, Keriot ko Hesron, an ziar mam Hasor,"},{"book":"Josua","chapter":"15","verse":"26","text":"Amam, Sema, Molada,"},{"book":"Josua","chapter":"15","verse":"27","text":"Hasargada, Hesmon, Betpelet,"},{"book":"Josua","chapter":"15","verse":"28","text":"Hasarsual, Berseba, Bisiotia,"},{"book":"Josua","chapter":"15","verse":"29","text":"Bala, Im, Esem,"},{"book":"Josua","chapter":"15","verse":"30","text":"Eltolat, Kesil, Horma,"},{"book":"Josua","chapter":"15","verse":"31","text":"Siklak, Matmana, Sansana,"},{"book":"Josua","chapter":"15","verse":"32","text":"Lebaot, Silhim, Ain, ko Rimon. Distrighɨn kam, 29plan nguibar ekiaba an iti, ezɨ nguibar dozir maba dar boroghɨn iti."},{"book":"Josua","chapter":"15","verse":"33","text":"Ezɨ distrighɨn maba aruem uaghiri naghɨn itir mɨghsɨar dozibagh isɨn iti. Ezɨ distrighɨn kabar mam, nguibar ekiar kaba an aven iti: Estaol, Sora, Asna,"},{"book":"Josua","chapter":"15","verse":"34","text":"Sanoa, Enganim, Tapua, Enam,"},{"book":"Josua","chapter":"15","verse":"35","text":"Jarmut, Adulam, Soko, Aseka,"},{"book":"Josua","chapter":"15","verse":"36","text":"Saraim, Aditaim, ko Gedera, an ziar mam, Gederotaim. Distrighɨn kam 14plan nguibar ekiaba an iti, ezɨ nguibar dozir maba dar boroghɨra iti."},{"book":"Josua","chapter":"15","verse":"37","text":"Ezɨ distrighɨn igharazimɨn itir nguibar ekiabar kara: Senan, Hadasa, Mikdalgat,"},{"book":"Josua","chapter":"15","verse":"38","text":"Dilean, Mispa, Joktel,"},{"book":"Josua","chapter":"15","verse":"39","text":"Lakis, Boskat, Eklon,"},{"book":"Josua","chapter":"15","verse":"40","text":"Kabon, Lamas, Kitlis,"},{"book":"Josua","chapter":"15","verse":"41","text":"Gederot, Betdagon, Nama, ko Makeda. Distrighɨn kam 16plan nguibar ekiaba an iti, ezɨ nguibar dozir maba dar boroghɨn iti."},{"book":"Josua","chapter":"15","verse":"42","text":"Ezɨ distrighɨn igharazimɨn itir nguibar ekiabar kara: Lipna, Eter, Asan,"},{"book":"Josua","chapter":"15","verse":"43","text":"Ipta, Asna, Nesip,"},{"book":"Josua","chapter":"15","verse":"44","text":"Keila, Aksip, ko Maresa. Distrighɨn kam 9plan nguibar ekiaba an iti, ezɨ nguibar dozir maba dar boroghɨn iti."},{"book":"Josua","chapter":"15","verse":"45","text":"Ezɨ distrighɨn igharazimɨn itir nguibar ekiabar kara: Ekronɨn nguibam, an nguibar ekiaba, ko an nguibar doziba,"},{"book":"Josua","chapter":"15","verse":"46","text":"nguibar ekiaba ko nguibar dozir Asdotɨn nguibamɨn boroghɨn, Ekronɨn ikegha ghua ongarir dadarimɨn tu."},{"book":"Josua","chapter":"15","verse":"47","text":"Egha ghua Asdot ko Gasan nguibam ko nguibar ekiaba ko nguibar uari inigha itiba, bar dar ghua sautɨn amadaghan Isipɨn Daghurir Dɨpamɨn otogha, bar ghua aruem uaghiri naghɨn Mediterenianɨn Ongarir Ekiamɨn tu."},{"book":"Josua","chapter":"15","verse":"48","text":"Egha distrighɨn maba nguazir mɨghsɨabar iti. Ezɨ danganir kamɨn itir nguibar ekiabar kara: Samir, Jatir, Soko,"},{"book":"Josua","chapter":"15","verse":"49","text":"Dana, Kiriat Sefer, an ziar mam Debir,"},{"book":"Josua","chapter":"15","verse":"50","text":"Anap, Estemoa, Anim,"},{"book":"Josua","chapter":"15","verse":"51","text":"Gosen, Holon, Gilo. Distrighɨn kam 11plan nguibar ekiaba an iti, ezɨ nguibar dozir maba dar boroghɨn iti."},{"book":"Josua","chapter":"15","verse":"52","text":"Ezɨ nguibar ekiar distrighɨn igharazimɨn itibar ziabar kara: Arap, Duma, Esan,"},{"book":"Josua","chapter":"15","verse":"53","text":"Janim, Bet Tapua, Afeka,"},{"book":"Josua","chapter":"15","verse":"54","text":"Humta, Kiriat Arba, an ziar mam, Hebron, ko Sior. Distrighɨn kam, 9plan nguibar ekiaba an iti, ezɨ nguibar dozir maba dar boroghɨn iti."},{"book":"Josua","chapter":"15","verse":"55","text":"Ezɨ nguibar ekiar distrighɨn igharazimɨn itibar ziabar kara: Maon, Karmel, Sif, Juta,"},{"book":"Josua","chapter":"15","verse":"56","text":"Jesril, Jokdeam, Sanoa,"},{"book":"Josua","chapter":"15","verse":"57","text":"Kain, Gibea, ko Timna. Distrighɨn kam 10plan nguibar ekiaba an iti, ezɨ nguibar dozir maba dar boroghɨn iti."},{"book":"Josua","chapter":"15","verse":"58","text":"Ezɨ nguibar ekiar distrighɨn igharazimɨn itibar ziabar kara: Halhul, Betsur, Gedor,"},{"book":"Josua","chapter":"15","verse":"59","text":"Marat, Betanot, ko Eltekon. Distrighɨn kam 6plan nguibar ekiaba an iti, ezɨ nguibar dozir maba dar boroghɨn iti."},{"book":"Josua","chapter":"15","verse":"60","text":"Ezɨ nguibar ekiar distrighɨn igharazimɨn itibar ziabar kara: Kiriat Bal, an ziar mam Kiriat Jearim, ko Raba. Distrighɨn kam nguibar ekiar pumuning an iti, ezɨ nguibar dozir maba aningɨn boroghɨn iti."},{"book":"Josua","chapter":"15","verse":"61","text":"Nguibar ekiar gumazamiziba puvatɨzir danganimɨn itibar kara: Betaraba, Midin, Sekaka,"},{"book":"Josua","chapter":"15","verse":"62","text":"Nipsan, Amangsɨzir Nguibam, ko Engedi. Distrighɨn kam 6plan nguibar ekiaba an iti, ezɨ nguibar dozir maba dar boroghɨn iti."},{"book":"Josua","chapter":"15","verse":"63","text":"Judaba Jebusia batoghan ibura, kar gumazamizir Jerusalemɨn nguibar ekiamɨn itiba. Kamaghɨn, me Judaba ko bar moghɨra uari inigha Jerusalemɨn ikiavɨra iti.15:63 Akar kam, “Jerusalemɨn ikiavɨra iti,” kar en dughiamɨn akam puvatɨ. A gumazim akɨnafarir kam osirizir dughiamɨn mɨgei."}]}