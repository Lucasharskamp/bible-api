{"data":[{"book":"Hesabu","chapter":"13","verse":"1","text":"Bwana akamwambia Mose,"},{"book":"Hesabu","chapter":"13","verse":"2","text":"“Watume baadhi ya watu wakaipeleleze nchi ya Kanaani, ambayo ninawapa Waisraeli. Kutoka kwa kila kabila la baba zao, tuma mmoja wa viongozi wao.”"},{"book":"Hesabu","chapter":"13","verse":"3","text":"Hivyo kwa agizo la Bwana Mose akawatuma kutoka Jangwa la Parani. Wote walikuwa viongozi wa Waisraeli."},{"book":"Hesabu","chapter":"13","verse":"4","text":"Haya ndiyo majina yao:"},{"book":"Hesabu","chapter":"13","verse":"5","text":"kutoka kabila la Simeoni, Shafati mwana wa Hori;"},{"book":"Hesabu","chapter":"13","verse":"6","text":"kutoka kabila la Yuda, Kalebu mwana wa Yefune;"},{"book":"Hesabu","chapter":"13","verse":"7","text":"kutoka kabila la Isakari, Igali mwana wa Yosefu;"},{"book":"Hesabu","chapter":"13","verse":"8","text":"kutoka kabila la Efraimu, Hoshea mwana wa Nuni;"},{"book":"Hesabu","chapter":"13","verse":"9","text":"kutoka kabila la Benyamini, Palti mwana wa Rafu;"},{"book":"Hesabu","chapter":"13","verse":"10","text":"kutoka kabila la Zabuloni, Gadieli mwana wa Sodi,"},{"book":"Hesabu","chapter":"13","verse":"11","text":"kutoka kabila la Manase (kabila la Yosefu), Gadi mwana wa Susi;"},{"book":"Hesabu","chapter":"13","verse":"12","text":"kutoka kabila la Dani, Amieli mwana wa Gemali;"},{"book":"Hesabu","chapter":"13","verse":"13","text":"kutoka kabila la Asheri, Sethuri mwana wa Mikaeli;"},{"book":"Hesabu","chapter":"13","verse":"14","text":"kutoka kabila la Naftali, Nabi mwana wa Wofsi;"},{"book":"Hesabu","chapter":"13","verse":"15","text":"kutoka kabila la Gadi, Geueli mwana wa Maki."},{"book":"Hesabu","chapter":"13","verse":"16","text":"Haya ndiyo majina ya watu ambao Mose aliwatuma kuipeleleza nchi. (Mose akampa Hoshea mwana wa Nuni jina Yoshua.)"},{"book":"Hesabu","chapter":"13","verse":"17","text":"Mose alipowatuma wakaipeleleze Kanaani, alisema, “Pandeni kupitia Negebu, mwende mpaka nchi ya vilima."},{"book":"Hesabu","chapter":"13","verse":"18","text":"Mwone nchi ni ya namna gani, na kama watu waishio humo wana nguvu au ni wadhaifu, iwapo ni wachache au wengi."},{"book":"Hesabu","chapter":"13","verse":"19","text":"Wanaishi katika nchi ya namna gani? Je, ni nzuri au mbaya? Wanaishi katika miji ya namna gani? Je, haina kuta au ngome?"},{"book":"Hesabu","chapter":"13","verse":"20","text":"Ardhi iko aje? Ina rutuba au la? Je, kuna miti ndani yake au la? Jitahidini kadiri mwezavyo kuleta baadhi ya matunda ya nchi.” (Ulikuwa msimu wa kuiva zabibu za kwanza.)"},{"book":"Hesabu","chapter":"13","verse":"21","text":"Hivyo wakapanda na kuipeleleza nchi kutoka Jangwa la Sini hadi Rehobu, kuelekea Lebo-Hamathi."},{"book":"Hesabu","chapter":"13","verse":"22","text":"Wakapanda kupitia Negebu hadi wakafika Hebroni, mahali ambapo Ahimani, Sheshai na Talmai, wazao wa Anaki, waliishi. (Hebroni ulikuwa umejengwa miaka saba kabla ya mji wa Soani ulioko Misri.)"},{"book":"Hesabu","chapter":"13","verse":"23","text":"Walipofika katika Bonde la Eshkoli, walivunja tawi lililokuwa na kishada kimoja cha zabibu. Wawili wao wakalichukua lile tawi kwenye mti, pamoja na komamanga na tini."},{"book":"Hesabu","chapter":"13","verse":"24","text":"Eneo lile likaitwa Bonde la Eshkoli kwa sababu ya kile kishada cha zabibu ambacho Waisraeli walikikata huko."},{"book":"Hesabu","chapter":"13","verse":"25","text":"Mwishoni mwa siku arobaini wakarudi kutoka kuipeleleza nchi."},{"book":"Hesabu","chapter":"13","verse":"26","text":"Wakarudi kwa Mose, Aroni na jumuiya yote ya Waisraeli huko Kadeshi kwenye Jangwa la Parani. Hapo ndipo walipotoa habari kwao na kwa kusanyiko lote na kuwaonyesha matunda ya hiyo nchi."},{"book":"Hesabu","chapter":"13","verse":"27","text":"Wakampa Mose taarifa hii: “Tuliingia katika nchi uliyotutuma, nayo inatiririka maziwa na asali! Hili hapa tunda lake."},{"book":"Hesabu","chapter":"13","verse":"28","text":"Lakini watu wanaoishi huko ni wenye nguvu, na miji yao ina ngome na ni mikubwa sana. Huko tuliona hata wazao wa Anaki."},{"book":"Hesabu","chapter":"13","verse":"29","text":"Waamaleki wanaishi Negebu; Wahiti, Wayebusi na Waamori wanaishi katika nchi ya vilima; nao Wakanaani wanaishi karibu na bahari na kando ya Yordani.”"},{"book":"Hesabu","chapter":"13","verse":"30","text":"Kisha Kalebu akawanyamazisha watu mbele ya Mose na kusema, “Imetupasa kupanda na kuimiliki nchi, kwa maana hakika tunaweza kufanya hivyo.”"},{"book":"Hesabu","chapter":"13","verse":"31","text":"Lakini watu waliokuwa wamepanda pamoja naye wakasema, “Hatuwezi kuwashambulia wale watu; wana nguvu kutuliko sisi.”"},{"book":"Hesabu","chapter":"13","verse":"32","text":"Wakaeneza taarifa mbaya miongoni mwa Waisraeli kuhusu nchi waliyoipeleleza. Wakasema, “Nchi tuliyoipeleleza hula watu waishio ndani yake. Watu wote tuliowaona huko ni majitu."},{"book":"Hesabu","chapter":"13","verse":"33","text":"Tuliwaona Wanefili huko (wazao wa Anaki wanatokana na Wanefili.) Tulijiona kama panzi machoni petu wenyewe, nao ndivyo walivyotuona.”"}]}