{"data":[{"book":"СУДЗЬДЗЯЎ","chapter":"7","verse":"1","text":"Ераваал, ён жа Гедэон, і ўвесь народ, які быў зь ім, усталі раніцай і разьмясьціліся табарам каля крыніцы Харода; а Мадыямскі табар быў ад яго на поўнач каля пагорка Марэ ў даліне."},{"book":"СУДЗЬДЗЯЎ","chapter":"7","verse":"2","text":"І сказаў Гасподзь Гедэону: народу з табою надта многа, не магу Я аддаць Мадыяніцянаў у рукі ім, каб не заганарыўся Ізраіль перад Мною і не сказаў: «мая рука выратавала мяне»;"},{"book":"СУДЗЬДЗЯЎ","chapter":"7","verse":"3","text":"дык вось, абвясьці ў вушы народу і скажы: «хто палахлівы і баязьлівы, той няхай вернецца і пойдзе назад з гары Галаада». І вярнулася народу дваццаць дзьве тысячы, а дзесяць тысяч засталося."},{"book":"СУДЗЬДЗЯЎ","chapter":"7","verse":"4","text":"І сказаў Гасподзь Гедэону: усё яшчэ многа народу; вядзі іх да вады, тады Я выберу іх табе; пра каго Я скажу: «хай ідзе з табою», той і хай ідзе з табою; а пра каго скажу табе: «не павінен ісьці з табою», той няхай і ня йдзе."},{"book":"СУДЗЬДЗЯЎ","chapter":"7","verse":"5","text":"Ён прывёў народ да вады. І сказаў Гасподзь Гедэону: хто будзе хлябтаць ваду языком сваім, як хлебча сабака, таго станаві асобна, а таксама і тых усіх, якія будуць станавіцца на калені свае і піць."},{"book":"СУДЗЬДЗЯЎ","chapter":"7","verse":"6","text":"І было тых, што хлябталі ротам сваім з рукі трыста чалавек; а ўвесь засталы народ кленчыў і піў ваду."},{"book":"СУДЗЬДЗЯЎ","chapter":"7","verse":"7","text":"І сказаў Гасподзь Гедэону: трыма сотнямі тых, што хлябталі, Я выратую вас і аддам Мадыяніцянаў у рукі вашыя, а ўвесь народ няхай ідзе кожны ў сваё месца."},{"book":"СУДЗЬДЗЯЎ","chapter":"7","verse":"8","text":"І ўзялі яны запас ежы ў народа сабе і трубы іхнія, і адпусьціў Гедэон усіх Ізраільцянаў па намётах і затрымаў у сябе трыста чалавек; а табар Мадыямскі быў у яго ўнізе ў даліне."},{"book":"СУДЗЬДЗЯЎ","chapter":"7","verse":"9","text":"У тую ноч сказаў яму Гасподзь: устань, сыдзі ў табар, Я аддаю яго ў рукі твае;"},{"book":"СУДЗЬДЗЯЎ","chapter":"7","verse":"10","text":"а калі ты баішся ісьці, дык ідзі ў табар ты і Фура, слуга твой;"},{"book":"СУДЗЬДЗЯЎ","chapter":"7","verse":"11","text":"і пачуеш, што гавораць, і тады ўмацуюцца рукі твае, і пойдзеш у табар. І сышоў ён і Фура, слуга ягоны, да самых узброеных, якія былі ў табары."},{"book":"СУДЗЬДЗЯЎ","chapter":"7","verse":"12","text":"А Мадыяніцяне і Амалікіцяне і ўсе жыхары ўсходу разьмясьціліся ў даліне ў такім мностве, як саранча; вярблюдам іхнім ня было ліку, багата было іх, як пяску на беразе мора."},{"book":"СУДЗЬДЗЯЎ","chapter":"7","verse":"13","text":"Гедэон прыйшоў. І вось, адзін расказвае сон другому і кажа: сьнілася мне, быццам круглы ячменны хлеб каціўся па табары Мадыямскім і, прыкаціўшыся да намёта, ударыўся ў яго так, што ён упаў, перавярнуў яго, і намёт распаўся."},{"book":"СУДЗЬДЗЯЎ","chapter":"7","verse":"14","text":"Другі сказаў у адказ яму: гэта ня што іншае, як меч Гедэона, сына Ёасавага, Ізраільцяніна; аддаў Бог у рукі ягоныя Мадыяніцянаў і ўвесь табар."},{"book":"СУДЗЬДЗЯЎ","chapter":"7","verse":"15","text":"Гедэон, пачуўшы расказ пра сон і тлумачэньне яго, пакланіўся і вярнуўся ў табар Ізраільскі і сказаў: уставайце! аддаў Гасподзь у рукі вашыя табар Мадыямскі."},{"book":"СУДЗЬДЗЯЎ","chapter":"7","verse":"16","text":"І падзяліў трыста чалавек на тры атрады і даў у рукі ўсім ім трубы і пустыя збаны і ў збаны сьвяцільні."},{"book":"СУДЗЬДЗЯЎ","chapter":"7","verse":"17","text":"І сказаў ім: глядзеце на мяне і рабеце тое самае; вось, я падыду да табара, і што буду рабіць, тое і вы рабеце;"},{"book":"СУДЗЬДЗЯЎ","chapter":"7","verse":"18","text":"калі я і тыя, што са мною, затрубім у трубы, трубеце і вы ў трубы вашыя вакол усяго табара і крычэце: меч Госпада і Гедэона!"},{"book":"СУДЗЬДЗЯЎ","chapter":"7","verse":"19","text":"І падышоў Гедэон і сто чалавек зь ім да табара, напачатку сярэдняй варты, і разбудзілі вартавых, і затрубілі ў трубы і разьбілі збаны, якія былі ў руках у іх."},{"book":"СУДЗЬДЗЯЎ","chapter":"7","verse":"20","text":"І затрубілі тры атрады ў трубы, і разьбілі збаны, і трымалі ў левай руцэ сьвяцільні, а ў правай руцэ трубы, і трубілі, і крычалі: меч Госпада і Гедэона!"},{"book":"СУДЗЬДЗЯЎ","chapter":"7","verse":"21","text":"І стаяў кожны на сваім месцы вакол табара: і забегалі па ўсім табары, і крычалі, і кінуліся ўцякаць."},{"book":"СУДЗЬДЗЯЎ","chapter":"7","verse":"22","text":"Тым часам як трыста чалавек трубілі ў трубы, абярнуў Гасподзь меч аднаго на другога ва ўсім табары, і бегла рушэньне ў Бэтшыту да Царэры, да мяжы Авэлмэхолы, паблізу Табаты."},{"book":"СУДЗЬДЗЯЎ","chapter":"7","verse":"23","text":"І пакліканы Ізраільцяне з племя Нэфталімавага, Асіравага і ўсяго племя Манасіінага, і пагналіся за Мадыяніцянамі."},{"book":"СУДЗЬДЗЯЎ","chapter":"7","verse":"24","text":"А Гедэон паслаў на ўсю гару Яфрэмаву сказаць: выйдзіце насустрач Мадыяніцянам і перахапеце ў іх пераправу цераз ваду да Бэтвары і Ярдан. І скліканы ўсе Яфрэмляне і перахапілі пераправы цераз ваду Бэтфары і Ярдан;"},{"book":"СУДЗЬДЗЯЎ","chapter":"7","verse":"25","text":"і злавілі двух князёў Мадыямскіх: Арыва і Зіва, і забілі Арыва ў Цур-Арыве, а Зіва ў Екеў-Зіве, і гналі Мадыяніцянаў; а галовы Арыва і Зіва прынесьлі Гедэону за Ярдан."}]}