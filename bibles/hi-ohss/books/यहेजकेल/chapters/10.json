{"data":[{"book":"यहेजकेल","chapter":"10","verse":"1","text":"मैंने देखा कि करूबों के सिरों के ऊपर जो गुम्बज था, उसके ऊपर मुझे नीलमणि का एक सिंहासन जैसा दिखाई दिया."},{"book":"यहेजकेल","chapter":"10","verse":"2","text":"जो व्यक्ति मलमल का कपड़ा पहने हुए था, उससे याहवेह ने कहा, “करूबों के नीचे चक्कों के बीच में जाओ, और अपने हथेलियों को करूबों के बीच जलते कोयलों से भर लो और उनको शहर के ऊपर बिखेर दो.” और जैसे कि मैंने देखा, वह अंदर चला गया."},{"book":"यहेजकेल","chapter":"10","verse":"3","text":"जब वह व्यक्ति अंदर गया, तब करूब मंदिर के दाहिने तरफ खड़े थे, और भीतरी आंगन एक बादल से भर गया."},{"book":"यहेजकेल","chapter":"10","verse":"4","text":"तब याहवेह का तेज करूबों के ऊपर से उठा और मंदिर के डेवढ़ी पर आ गया. मंदिर बादल से भरा हुआ था और आंगन याहवेह के तेज के चमक से भरा था."},{"book":"यहेजकेल","chapter":"10","verse":"5","text":"करूबों के पंखों की आवाज बाहरी आंगन तक ऐसे सुनाई देती थी, जैसे सर्वशक्तिमान परमेश्वर की आवाज सुनाई देती है, जब वह बोलते हैं."},{"book":"यहेजकेल","chapter":"10","verse":"6","text":"जब याहवेह ने मलमल के कपड़े पहने हुए व्यक्ति को आज्ञा दी, “करूबों के नीचे चक्कों के बीच से आग ले लो,” तो वह व्यक्ति गया और एक पहिये के बाजू में खड़ा हो गया."},{"book":"यहेजकेल","chapter":"10","verse":"7","text":"तब करूबों में से एक ने अपने बीच की आग की तरफ अपना हाथ बढ़ाया और उसमें से कुछ आग लेकर मलमल के कपड़े पहने व्यक्ति के हाथों में रख दिया, जो उसे लेकर बाहर चला गया."},{"book":"यहेजकेल","chapter":"10","verse":"8","text":"(करूबों के पंखों के नीचे मनुष्य के हाथों जैसा कुछ दिखता था.)"},{"book":"यहेजकेल","chapter":"10","verse":"9","text":"मैंने देखा करूबों के बाजू में चार पहिये, हर एक करूब के बाजू में एक पहिया; वे पहिये पुखराज की तरह चमक रहे थे."},{"book":"यहेजकेल","chapter":"10","verse":"10","text":"उन चारों पहियों की आकृति एक जैसी थी; और ऐसा लगता था, मानो वे एक दूसरे में समाये हुए हों."},{"book":"यहेजकेल","chapter":"10","verse":"11","text":"जब वे आगे बढ़ते थे, तो वे चारों दिशाओं में से उस दिशा की ओर जाते थे, जिधर करूबों का मुंह होता था; जब करूब चलते थे, तो पहिये बिना इधर-उधर मुड़े उसी दिशा में जाते थे. करूब बिना इधर-उधर मुड़े उसी दिशा में जाते थे, जिधर उनका मुंह होता था."},{"book":"यहेजकेल","chapter":"10","verse":"12","text":"उनकी पीठ, उनके हाथ और उनके पंखों सहित उनका पूरा शरीर पूरी तरह आंखों से भरा हुआ था, और वैसा ही उनके चारों पहिये आंख ही आंख से भरे थे."},{"book":"यहेजकेल","chapter":"10","verse":"13","text":"मैंने सुना कि उन पहियों को “घूमनेवाले पहिये” कहा गया."},{"book":"यहेजकेल","chapter":"10","verse":"14","text":"हर एक करूब के चार-चार मुख थे: एक मुख करूब जैसा, दूसरा मनुष्य जैसा, तीसरा सिंह जैसा और चौथा मुख गरुड़ जैसा था."},{"book":"यहेजकेल","chapter":"10","verse":"15","text":"तब करूब ऊपर उठे. ये वही जीवित प्राणी थे, जिन्हें मैंने खेबर नदी के किनारे देखा था."},{"book":"यहेजकेल","chapter":"10","verse":"16","text":"जब करूब चलते थे, तो उनके बाजू के पहिये भी चलते थे; और जब करूब भूमि से ऊपर उठने के लिये अपने पंख फैलाते थे, तब पहिये उनकी बाजू नहीं छोड़ते थे."},{"book":"यहेजकेल","chapter":"10","verse":"17","text":"जब करूब स्थिर रहते थे, तो वे भी स्थिर रहते थे; और जब करूब ऊपर उठते थे, तो वे पहिये भी उनके साथ ऊपर उठते थे, क्योंकि जीवित प्राणियों की आत्मा उनमें थी."},{"book":"यहेजकेल","chapter":"10","verse":"18","text":"तब याहवेह का तेज मंदिर की डेवढ़ी के ऊपर से चला गया और करूबों के ऊपर आकर ठहर गया."},{"book":"यहेजकेल","chapter":"10","verse":"19","text":"जब मैं देख रहा था, तब करूब अपने पंख फैलाकर भूमि से ऊपर उठे, और जब वे गये, तो वे पहिये भी उनके साथ गये. वे याहवेह के भवन के पूर्वी द्वार के प्रवेश स्थल पर रुक गये, और इस्राएल के परमेश्वर का तेज उनके ऊपर था."},{"book":"यहेजकेल","chapter":"10","verse":"20","text":"ये वही जीवित प्राणी थे, जिन्हें मैंने खेबर नदी के पास इस्राएल के परमेश्वर के नीचे देखा था, और मैं समझ गया कि वे करूब थे."},{"book":"यहेजकेल","chapter":"10","verse":"21","text":"हर एक के चार-चार मुख और चार-चार पंख थे और उनके पंखों के नीचे मनुष्य के हाथ जैसे कुछ दिखते थे."},{"book":"यहेजकेल","chapter":"10","verse":"22","text":"उनके मुखों का रूप वैसा ही था, जैसा मैंने खेबर नदी के पास देखा था. हर एक आगे सीधा ही चलता था."}]}