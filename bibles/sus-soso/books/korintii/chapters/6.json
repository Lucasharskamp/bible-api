{"data":[{"book":"Korinti I","chapter":"6","verse":"1","text":"Fe nde na mini wo tan danxaniyatɔɛe tagi, wo nɔma sigade di na kalamui sade kaafirie xa kiiti banxi kui? Wo mu sigama sɛniyɛntɔɛe xa yire?"},{"book":"Korinti I","chapter":"6","verse":"2","text":"Wo mu a kolon sɛniyɛntɔɛe nan fama duniɲa birin makiitide? Xa wo tan nan duniɲa makiitima, wo fa taganxi yi kiiti xunxurie sade di?"},{"book":"Korinti I","chapter":"6","verse":"3","text":"Wo mu a kolon a won fama nɛ malekɛe yati makiitide? Na kui, won fa taganxi yi duniɲa fee makiitide munfe ra?"},{"book":"Korinti I","chapter":"6","verse":"4","text":"Xa yi duniɲa fe nde bara mini wo tagi gere ra, hali wo mixi xuri nde tongo danxaniyatɔɛ ɲama ya ma, na nɔma nɛ na kiiti sade wo bɛ."},{"book":"Korinti I","chapter":"6","verse":"5","text":"Wo mu yaagima na ra? Lɔnnila yo mu na wo ya ma naxan nɔma kiiti sade danxaniyatɔɛe tagi?"},{"book":"Korinti I","chapter":"6","verse":"6","text":"Kɔnɔ danxaniyatɔɛe e boore kalamuma kaafiri xa kiiti banxi kui."},{"book":"Korinti I","chapter":"6","verse":"7","text":"Gere to na wo tagi, na bara a masen a wo xun bara rakana. Munfe ra wo mu diɲɛma wo bore haakɛ ma, hali na findixi kasarɛ nan na wo bɛ?"},{"book":"Korinti I","chapter":"6","verse":"8","text":"Kɔnɔ wo tan harige bama wo boore danxaniyatɔɛe yi ra tinxintareya ra."},{"book":"Korinti I","chapter":"6","verse":"9","text":"Wo mu a kolon a mixi ɲaaxi mu ariyanna sɔtɔma kɛ ra? Wo naxa wo yɛtɛ madaxu. Langoe ginɛ yo, kuye batui yo, yɛnɛla yo, langoe xɛmɛ yo, xɛmɛ naxan nun xɛmɛ kafuma,"},{"book":"Korinti I","chapter":"6","verse":"10","text":"muɲɛti, milante, siisila, konbiti, nun mixi madaxui, e sese mu ariyanna sɔtɔma kɛ ra."},{"book":"Korinti I","chapter":"6","verse":"11","text":"Ndee na wo ya ma naxee nu na na fe mɔɔli kui, kɔnɔ wo bara rafiixɛ, wo bara rasɛniyɛn, wo bara matinxin, won Marigi Isa, Ala xa Mixi Sugandixi xili ra, a nun Ala Xaxili saabui ra."},{"book":"Korinti I","chapter":"6","verse":"12","text":"Fe birin nadaxaxi n bɛ, kɔnɔ a birin xa mu fan n bɛ. Fe birin nadaxaxi n bɛ, kɔnɔ n mu tinma na fe mɔɔli nde xa nɔ n na."},{"book":"Korinti I","chapter":"6","verse":"13","text":"Ala nan donse daaxi adama xa baloe ra, a adama daaxi nɛ a xa na donse don, kɔnɔ Ala na birin ɲɔnma nɛ. Ala mu adama fate daaxi a xa yɛnɛ raba. A adama daaxi a Marigi nan bɛ. Marigi man mɛɛnima nɛ adama fate ma."},{"book":"Korinti I","chapter":"6","verse":"14","text":"Ala naxan won Marigi rakelixi faxɛ ma, a fama nɛ won tan fan nakelide faxɛ ma a sɛnbɛ ra."},{"book":"Korinti I","chapter":"6","verse":"15","text":"Wo mu a kolon wo fatuxi Ala xa Mixi Sugandixi nan ma, alɔ wo fate salonyie fatuxi e bore ra ki naxɛ? Xa mixi fatuxi Ala xa Mixi Sugandixi ma, a mu lan na kanyi nun langoe xa kafu."},{"book":"Korinti I","chapter":"6","verse":"16","text":"Astɔfulahi! Wo mu a kolon mixi naxan nun langoe kafuma, a tan nun na langoe findima fate keren nan na? A sɛbɛxi Kitaabui kui, «Xɛmɛ nun ginɛ findima fate keren nan na.»"},{"book":"Korinti I","chapter":"6","verse":"17","text":"Kɔnɔ mixi naxan bara fatu Marigi ma, e xaxili findima keren nan na."},{"book":"Korinti I","chapter":"6","verse":"18","text":"Wo wo gi langoeɲa ma. Yunubi gbɛtɛ mu findixi haakɛ ra mixi fate ma, kɔnɔ langoeɲa tan haakɛ sɔtɔma mixi fate nan na."},{"book":"Korinti I","chapter":"6","verse":"19","text":"Wo mu a kolon wo fate findixi Ala Xaxili Sɛniyɛnxi xa hɔrɔmɔbanxi nan na? Ala bara a Xaxili raso wo bɔɲɛ i. Wo mu findixi wo yɛtɛ gbe xa ra sɔnɔn."},{"book":"Korinti I","chapter":"6","verse":"20","text":"Ala nan wo xunsaraxi xunsare xɔrɔxɔɛ ra. Na nan a toxi wo xa Ala matɔxɔ wo fate nun wo xaxili ra, naxee findixi Ala gbe ra."}]}