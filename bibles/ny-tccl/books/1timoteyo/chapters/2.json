{"data":[{"book":"1 Timoteyo","chapter":"2","verse":"1","text":"Tsono choyamba ndikukupemphani kuti mupempherere anthu onse. Mapemphero anu akhale opemba, opempha, opempherera ena ndi oyamika."},{"book":"1 Timoteyo","chapter":"2","verse":"2","text":"Mupempherere mafumu ndi onse aulamuliro, kuti tikhale moyo wamtendere ndi bata, woopa Mulungu ndi oyera mtima."},{"book":"1 Timoteyo","chapter":"2","verse":"3","text":"Izi ndi zabwino ndipo zimakondweretsa Mulungu Mpulumutsi wathu,"},{"book":"1 Timoteyo","chapter":"2","verse":"4","text":"amene amafuna kuti anthu onse apulumutsidwe ndipo kuti adziwe choonadi."},{"book":"1 Timoteyo","chapter":"2","verse":"5","text":"Pakuti pali Mulungu mmodzi yekha ndi Mʼkhalapakati mmodzi yekha pakati pa Mulungu ndi anthu, munthu uja Khristu Yesu."},{"book":"1 Timoteyo","chapter":"2","verse":"6","text":"Iyeyu anadzipereka kukhala dipo lowombolera anthu onse. Umenewu ndi umboni umene waperekedwa mu nthawi yake yoyenera."},{"book":"1 Timoteyo","chapter":"2","verse":"7","text":"Nʼchifukwa chake anandisankha kukhala mlaliki ndiponso mtumwi wophunzitsa anthu a mitundu ina mawu achikhulupiriro choona. Sindikunama ayi, ndikunena zoona."},{"book":"1 Timoteyo","chapter":"2","verse":"8","text":"Choncho ndikufuna kuti paliponse popemphera, amuna azikweza manja awo kwa Mulungu mopanda mkwiyo kapena kukangana."},{"book":"1 Timoteyo","chapter":"2","verse":"9","text":"Ndikufunanso kuti amayi azivala mwaulemu, modzilemekeza ndi moyenera. Adzikongoletse koma osati ndi tsitsi loluka mowonjeza muyeso kapena zokongoletsa zagolide kapena mikanda yamtengowapatali kapena ndi zovala zamtengowapatali."},{"book":"1 Timoteyo","chapter":"2","verse":"10","text":"Koma adzikongoletse ndi ntchito zabwino zoyenera mayi wopembedza Mulungu."},{"book":"1 Timoteyo","chapter":"2","verse":"11","text":"Amayi azikhala chete pophunzitsidwa ndi mtima ogonjera kwathunthu."},{"book":"1 Timoteyo","chapter":"2","verse":"12","text":"Ine sindikulola kuti amayi aziphunzitsa kapena kulamulira amuna; koma akhale chete."},{"book":"1 Timoteyo","chapter":"2","verse":"13","text":"Pakuti Adamu ndiye anayamba kupangidwa kenaka Hava."},{"book":"1 Timoteyo","chapter":"2","verse":"14","text":"Ndipo Adamu si amene ananyengedwa koma mkazi ndiye amene ananyengedwa nachimwa."},{"book":"1 Timoteyo","chapter":"2","verse":"15","text":"Ndipo mkazi adzapulumutsidwa pobereka mwana ngati apitiriza kukhala mʼchikhulupiriro, mʼchikondi ndi mʼkuyera mtima pamodzi ndi kudzichepetsa konse."}]}