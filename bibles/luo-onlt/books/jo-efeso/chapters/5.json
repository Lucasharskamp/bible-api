{"data":[{"book":"Jo-Efeso","chapter":"5","verse":"1","text":"Kaka un nyithind Nyasaye mohero, temuru mondo ubed machal kode,"},{"book":"Jo-Efeso","chapter":"5","verse":"2","text":"kendo udag e ngima mar hera kaka Kristo ne oherowa mi ochiworenwa kaka chiwo kendo misango madungʼ tik mangʼwe ngʼar mamit ni Nyasaye."},{"book":"Jo-Efeso","chapter":"5","verse":"3","text":"To e dieru kik winjre ni nitie terruok kata kit dwanyruok moro amora, kata wuoro, nikech gik ma kamago ok owinjore jomaler moluwo Nyasaye otim."},{"book":"Jo-Efeso","chapter":"5","verse":"4","text":"Bende, tim moro amora makwodo wich, kata wach mochido, kata angera mag oyuma ok owinjore kodu, makmana dwoko ne Nyasaye erokamano."},{"book":"Jo-Efeso","chapter":"5","verse":"5","text":"Ngʼeuru malongʼo ni onge ngʼat ma terore, kata ma timbene richo, kata ma jawuoro, to ngʼat matimo gigi lamo nyiseche manono, omiyo ok noyud gweth mar pinyruoth Kristo gi Nyasaye."},{"book":"Jo-Efeso","chapter":"5","verse":"6","text":"Kik uyie ngʼato wuondu gi weche manono, nikech gik ma kamago ema miyo Nyasaye olo mirimbe kuom joma ok winj wachne."},{"book":"Jo-Efeso","chapter":"5","verse":"7","text":"Omiyo kik ubed e kanyakla gi joma kamago."},{"book":"Jo-Efeso","chapter":"5","verse":"8","text":"Nikech chon ne un jo-mudho, to sani koro un joler kuom Ruoth. Daguru kaka nyithind ler"},{"book":"Jo-Efeso","chapter":"5","verse":"9","text":"(nikech gima olemo mar ler nyago otingʼo gik mabeyo duto, gi gik makare kod gik ma adier),"},{"book":"Jo-Efeso","chapter":"5","verse":"10","text":"kendo mondo ungʼe gima miyo Ruoth mor."},{"book":"Jo-Efeso","chapter":"5","verse":"11","text":"Kwedreuru chuth gi timbe mag mudho maonge ohala kendo hulgiuru e lela."},{"book":"Jo-Efeso","chapter":"5","verse":"12","text":"En wichkuot kata mana owacho gik ma joma richo timo lingʼ-lingʼ."},{"book":"Jo-Efeso","chapter":"5","verse":"13","text":"To ka gik moko duto ohul e lela to gi yangore maler nikech ler ema miyo ineno gik moko duto."},{"book":"Jo-Efeso","chapter":"5","verse":"14","text":"Mano emomiyo iwacho ni:"},{"book":"Jo-Efeso","chapter":"5","verse":"15","text":"Beduru motangʼ ahinya kaka udak, kik udag ka joma ofuwo, to daguru ka joma riek,"},{"book":"Jo-Efeso","chapter":"5","verse":"16","text":"kutiyo gi thuolo muyudo e yo maber, nikech ndalogi richo."},{"book":"Jo-Efeso","chapter":"5","verse":"17","text":"Kuom mano weuru bedo mofuwo, to ngʼeuru gima Ruoth dwaro."},{"book":"Jo-Efeso","chapter":"5","verse":"18","text":"Weuru mer gi kongʼo nikech mano kelo anjawo. Kar timo kamano to upongʼ gi Roho Maler."},{"book":"Jo-Efeso","chapter":"5","verse":"19","text":"Wuouru ngʼato gi ngʼato kod weche mag zaburi kwero wende kitabu kod wende chuny. Weruru kendo denduru Ruoth e chunyu"},{"book":"Jo-Efeso","chapter":"5","verse":"20","text":"ka udwoko erokamano kinde duto ni Nyasaye Wuoro kuom gik moko duto e nying Ruodhwa Yesu Kristo."},{"book":"Jo-Efeso","chapter":"5","verse":"21","text":"Beduru gi winjruok ngʼato gi ngʼato, mondo umi Kristo duongʼ."},{"book":"Jo-Efeso","chapter":"5","verse":"22","text":"Un mon winjuru chwou mana kaka dine uluoro Ruoth."},{"book":"Jo-Efeso","chapter":"5","verse":"23","text":"Nikech dichwo ewi dhako mana kaka Kristo en wi kanisa, ma en ringre to en ema en Jawarne."},{"book":"Jo-Efeso","chapter":"5","verse":"24","text":"Mon bende onego owinj chwogi e weche duto, mana kaka kanisa bende winjo Kristo."},{"book":"Jo-Efeso","chapter":"5","verse":"25","text":"Un chwo, heruru mondu, mana kaka Kristo bende nohero kanisa, mochiwore nikech en"},{"book":"Jo-Efeso","chapter":"5","verse":"26","text":"mondo opwodhe maler, koluoke gi pi kuom wach"},{"book":"Jo-Efeso","chapter":"5","verse":"27","text":"eka ochiw Kanisa ne en owuon ka opichni kendo maonge chilo moro, kata jowruok, kata mbala, to obed maler kendo maonge songa kuome."},{"book":"Jo-Efeso","chapter":"5","verse":"28","text":"Kamano bende, chwo onego oher mondgi mana kaka gihero dendgi giwegi. Ngʼat mohero chiege oherore owuon."},{"book":"Jo-Efeso","chapter":"5","verse":"29","text":"To bende onge ngʼama ochayo dende owuon. Ngʼato ka ngʼato pidho dende kendo rite maber, mana kaka Kristo bende timo ne Kanisa,"},{"book":"Jo-Efeso","chapter":"5","verse":"30","text":"nikech wan fuonde mag ringre."},{"book":"Jo-Efeso","chapter":"5","verse":"31","text":"“Kuom mano dichwo nowe wuon kod min, kendo nopadre gi chiege, mi ji ariyogo nodok ringruok achiel.”5:31 Chak 2:24"},{"book":"Jo-Efeso","chapter":"5","verse":"32","text":"Wachni otingʼo puonj maduongʼ mopondo to kata kamano awuoyo kuom Kristo gi Kanisa."},{"book":"Jo-Efeso","chapter":"5","verse":"33","text":"Omiyo ngʼato ka ngʼato kuomu nyaka her chiege mana kaka oherore owuon kendo dhako nyaka luor chwore."}]}