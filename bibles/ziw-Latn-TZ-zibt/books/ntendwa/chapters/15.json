{"data":[{"book":"Ntendwa","chapter":"15","verse":"1","text":"Wantu wamwenga kulaila Yudeya wabula Antiyokiya nakuhinya wazumile, “Hamkudaha kuhonywa kubula mjelwe ngasu saviya sigilizi ya Musa ikunga.”"},{"book":"Ntendwa","chapter":"15","verse":"2","text":"Paolo na Banaba wahigana nawo vidala, niyo vyaungwa Paolo na Banaba hamwenga na watuhu uko Antiyokiya waite Yelusalemu wakawawone wasigilwa na wadalahala mwe mbuli iyo."},{"book":"Ntendwa","chapter":"15","verse":"3","text":"Niyo wegalwa ni wazumile, umo wakajinka Foinike na Samaliya, wagambila wantu viya sawo Wayahudi wamhitukile Chohile, mbuli ino iwatenda wazumile weleleswe vidala."},{"book":"Ntendwa","chapter":"15","verse":"4","text":"Umo wakengila Yelusalemu wahokelwa ni wantu wazumile, wasigilwa na wadalahale nakuwagambila adamanye Chohile kujinkila mwawo."},{"book":"Ntendwa","chapter":"15","verse":"5","text":"Mna wamwe wa wazumile wa bunga dya Mafalisayo wachimala na kugamba, “sawo Wayahudi waungwa wajelwe ngasu na kuhinywa watimile sigilizi za Musa.”"},{"book":"Ntendwa","chapter":"15","verse":"6","text":"Wasigilwa na wadalahale wadugana hamwenga kufanyanya imbuli iyo."},{"book":"Ntendwa","chapter":"15","verse":"7","text":"Weze wajike ntamulizi ntali Petulo achimala na kugamba, “Walukolo weyangu, mvimanya kugamba chikale chijinkile Chohile anisagulaga mwenyu kulonga Mbuli yedi ya Chohile kwa sawo Wayahudi chani weve niyo wazumila."},{"book":"Ntendwa","chapter":"15","verse":"8","text":"Chohile amanyize fanyanyi za chila yumwenga kalagisa kuwetikila sawo Wayahudi kwa kuwenka Muye Ukukile saviya achitendile suwe."},{"book":"Ntendwa","chapter":"15","verse":"9","text":"Haungile chesimane nawo, kawausiza masa yawo kwaviya wazumila."},{"book":"Ntendwa","chapter":"15","verse":"10","text":"Ivyo haluse, ni mbwani mkunga mumjeze Chohile kwa kuwajelekela wanampina mizigo mwe migongo haikudahika kwinulwa ni wadalahala wetu na suwe wenye?"},{"book":"Ntendwa","chapter":"15","verse":"11","text":"Sivyo ivyo! Chizumila naho chihona kwa mbazi za Zumbe Yesu, saviya weli wowo.”"},{"book":"Ntendwa","chapter":"15","verse":"12","text":"Fyo jima nadinyamala umo wakawetegeleza Banaba na Paolo wakasimwila mpituko na vilagiso adamanye Chohile kujinkila mwawo mwa sawo Wayahudi."},{"book":"Ntendwa","chapter":"15","verse":"13","text":"Weze wabinde kulonga, Yakobo awagamba, “Walukolo weyangu netegelazani!"},{"book":"Ntendwa","chapter":"15","verse":"14","text":"Simoni kalavyanya viya Chohile akongile kulagisa kuwaunga sawo Wayahudi kwa kumsagula mntu kulaila mwawo watenda wakwe."},{"book":"Ntendwa","chapter":"15","verse":"15","text":"Ulosi uno waligana na ulosi wa wawoni na mawandiko yakukile yakugamba,"},{"book":"Ntendwa","chapter":"15","verse":"16","text":"‘Mbuli izo zikajika nanuye, Zumbe alonga,"},{"book":"Ntendwa","chapter":"15","verse":"17","text":"Ivyo wantu wose wasigale weze kwangu,"},{"book":"Ntendwa","chapter":"15","verse":"18","text":"Ivyo alonga Zumbe, atendile vino vimanyike chikale chijinkile.’"},{"book":"Ntendwa","chapter":"15","verse":"19","text":"“Ni fanyanyi zangu,” Yakobo ajendeleza, “kulonga chisekuwavinya sawo Wayahudi wakumhitukila Chohile."},{"book":"Ntendwa","chapter":"15","verse":"20","text":"Mna, chiwawandikila kuwagambila wasekudya nkande yoyose heilenguke kwaviya ilavigwa kwe matukulu, wagosi wasekugonya wavyele wawenye wavyele nawo wasekugonywa ni wagosi wa wenye, naho wasekudya nyama ihogotolwe, hegu sakame yoyose."},{"book":"Ntendwa","chapter":"15","verse":"21","text":"Kwaviya Sigilizi za Musa zisomwa kwa chipindi chitali mwe nyumba zo kuvikila za Chohile chila mwe Zuwa dya kuhumula na mbuli zakwe zilongwa chila mzi.”"},{"book":"Ntendwa","chapter":"15","verse":"22","text":"Niyo wasigilwa na wadalahala hamwenga na wantu wazumile, wawona wagule wantu kulaila mwedifyo na kuwasigila waite Antiyokiya hamwenga na Paolo na Banaba. Wasagula wantu waidi nawaketegelezeswa ni wazumile, Yuda akwitangwa Basaba na Sila,"},{"book":"Ntendwa","chapter":"15","verse":"23","text":"niyo wegala mawandiko yano,"},{"book":"Ntendwa","chapter":"15","verse":"24","text":"Chiva kugamba wamwenga walaile mwe idifyo dyetu wawavinya kwa ulosi wawo, mna hachiwasigile."},{"book":"Ntendwa","chapter":"15","verse":"25","text":"Kwaivyo chidugana hamwenga nakwivana chisagule wantu wakuwasigila kwenyu. Nawaite hamwenga na walukolo wetu Banaba na Paolo,"},{"book":"Ntendwa","chapter":"15","verse":"26","text":"welavize ujima wawo kumsankanila Zumbe dyetu Yesu Kulisito."},{"book":"Ntendwa","chapter":"15","verse":"27","text":"Chawasigila kwenyu Yuda na Sila, wakunga wawagambileni wowo wenye milosi iyo kwa milomo yawo idya chikuwawandikilani."},{"book":"Ntendwa","chapter":"15","verse":"28","text":"Muye Ukukile na suwe chizumila chisekuwenkani mzigo mtuhu wowose kujinka vino vikungwa,"},{"book":"Ntendwa","chapter":"15","verse":"29","text":"msekudya nkande ilavigwe kwe matukulu, msekudya sakame, msekudya nyama ihogotolwe, naho wagosi msekugonya wavyele wa wenye wavyele nawo msekugonywa ni wagosi wa wenye. Namdamanye vitana hegu mnenega ivintu ivyo. Mpeho yedi.”"},{"book":"Ntendwa","chapter":"15","verse":"30","text":"Wenkigwe izisigilizi wahalawa na kwita Antiyokiya, uko waduganya nedifyo dya wazumile nakuwenka idya ibaluwa."},{"book":"Ntendwa","chapter":"15","verse":"31","text":"Wantu weze waisome weleleswa ni mbuli ikuwajela moyo."},{"book":"Ntendwa","chapter":"15","verse":"32","text":"Yuda na Sila wendaga wawoni wasimwila nawo chipindi chitali kuwajela moyo na nguvu."},{"book":"Ntendwa","chapter":"15","verse":"33","text":"Weze wekale kwa chipindi chisiku, wawalaga na kuwalombezeza utondowazi ikaheza wauya kwa wadya wawasigile."},{"book":"Ntendwa","chapter":"15","verse":"34","text":"Mna Sila kawona ekale hadya."},{"book":"Ntendwa","chapter":"15","verse":"35","text":"Paolo na Banaba wahumula hadodo uko Antiyokiya, hamwenga na watuhu walozize wahinya nakulonga mbuli ya Zumbe."},{"book":"Ntendwa","chapter":"15","verse":"36","text":"Hadodo Paolo amgamba Banaba, “Chuye chiwatalamkile walukolo wetu mwe chila mzi chawagambila mbuli ya Zumbe, naho chikaule wajenda vivihi.”"},{"book":"Ntendwa","chapter":"15","verse":"37","text":"Banaba nakaunga waitanye na Yohana Mako,"},{"book":"Ntendwa","chapter":"15","verse":"38","text":"mna Paolo hafanyanye kugamba nanivyedi wamguhe kwaviya hekalaga nawo kubula udumo we ndima yawo, mna ahitukaga na kuwasa uko Pamfiliya."},{"book":"Ntendwa","chapter":"15","verse":"39","text":"Nahalaila mahigano makulu, Banaba amguha Mako niyo aita naye Sipulasi,"},{"book":"Ntendwa","chapter":"15","verse":"40","text":"Paolo kamsagula Sila nakuhalawa, akalombezezwa ni wazumile ahokele mbazi za Zumbe."},{"book":"Ntendwa","chapter":"15","verse":"41","text":"Kajinka Siliya na Silisiya, akatogeza nyumba za kuvikila."}]}