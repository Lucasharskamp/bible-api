{"data":[{"book":"Handelingen","chapter":"15","verse":"1","text":"Intussen waren er enige lieden uit Judea gekomen, die aan de broeders de leer verkondigden: Zo gij u niet laat besnijden volgens mosaïsch gebruik, kunt gij niet worden gered."},{"book":"Handelingen","chapter":"15","verse":"2","text":"Toen Paulus en Bárnabas zich hiertegen verzetten, en er een heftig geschil ontstond, besloot men, dat Paulus en Bárnabas met enige anderen van hen naar Jerusalem zouden gaan, en zich voor deze strijdvraag tot de apostelen en priesters zouden wenden."},{"book":"Handelingen","chapter":"15","verse":"3","text":"Nadat dus de gemeente hun uitgeleide gedaan had, trokken ze Fenicië en Samaria door; ze verhaalden er de bekering der heidenen, en bereidden daardoor grote vreugde aan alle broeders."},{"book":"Handelingen","chapter":"15","verse":"4","text":"Bij hun aankomst te Jerusalem, werden ze door de gemeente en door de apostelen en priesters ontvangen, en gaven ze verslag van de grote dingen, die God door hen had gewrocht."},{"book":"Handelingen","chapter":"15","verse":"5","text":"Maar enigen van de sekte der farizeën, die gelovig waren geworden, kwamen er tegen op, en zeiden: Men moet ze besnijden, en ze gelasten, de Wet van Moses te onderhouden."},{"book":"Handelingen","chapter":"15","verse":"6","text":"De apostelen en de priesters kwamen derhalve bijeen, om deze zaak te onderzoeken."},{"book":"Handelingen","chapter":"15","verse":"7","text":"Toen men het niet eens kon worden, stond Petrus op, en sprak tot hen: Mannen broeders, gij weet, dat God reeds lang geleden mij onder u heeft uitverkoren, opdat de heidenen door mijn mond het woord van het evangelie zouden horen en zouden geloven."},{"book":"Handelingen","chapter":"15","verse":"8","text":"En God, die de harten doorgrondt, heeft voor hen getuigd, door hun den Heiligen Geest te schenken, juist als aan ons."},{"book":"Handelingen","chapter":"15","verse":"9","text":"Ook heeft Hij op geen enkel punt onderscheid gemaakt tussen ons en hen, maar hun harten gereinigd door het geloof."},{"book":"Handelingen","chapter":"15","verse":"10","text":"Welnu dan, zoudt gij God willen uitdagen, met een juk op de hals der leerlingen te leggen, dat noch onze vaderen, noch wij zelf hebben kunnen dragen?"},{"book":"Handelingen","chapter":"15","verse":"11","text":"Neen; we geloven, dat wij worden gered door de genade van den Heer Jesus Christus, juist zoals zij."},{"book":"Handelingen","chapter":"15","verse":"12","text":"Nu zweeg de hele vergadering en luisterde naar Bárnabas en Paulus, die de grote tekenen en wonderen verhaalden, welke God onder de heidenen door hen had verricht."},{"book":"Handelingen","chapter":"15","verse":"13","text":"Toen ze waren uitgesproken, nam Jakobus het woord, en sprak: Mannen broeders, luistert naar mij."},{"book":"Handelingen","chapter":"15","verse":"14","text":"Simon heeft u uiteengezet, hoe God reeds vroeger genadig op de heidenen heeft neergezien, om zich uit hen een volk te kiezen, tot eer van zijn Naam."},{"book":"Handelingen","chapter":"15","verse":"15","text":"Welnu, hiermee stemmen de woorden der pro feten overeen, zoals er geschreven staat"},{"book":"Handelingen","chapter":"15","verse":"16","text":"“Daarna zal Ik wederkeren En de vervallen hut van David oprichten, Haar puinen herstellen, En haar weer overeind doen staan;"},{"book":"Handelingen","chapter":"15","verse":"17","text":"Opdat de rest der mensen den Heer zou zoeken, Met alle volken, waarover mijn Naam is uitgeroepen! Zo spreekt de Heer, die deze dingen doet,"},{"book":"Handelingen","chapter":"15","verse":"18","text":"Die van eeuwigheid zijn bekend.”"},{"book":"Handelingen","chapter":"15","verse":"19","text":"Daarom ben ik van oordeel, dat men het aan de heidenen, die zich tot God bekeren, niet moeilijk moet maken."},{"book":"Handelingen","chapter":"15","verse":"20","text":"Maar wel moet men hun voorschrijven, dat ze zich onthouden van wat door de afgoden besmet is, ook van ontucht van verstikt vlees en van bloed"},{"book":"Handelingen","chapter":"15","verse":"21","text":"Want Moses heeft reeds lange tijd in iedere stad mensen, die hem prediken daar hij elke sabbat in de synagogen wordt voorgelezen."},{"book":"Handelingen","chapter":"15","verse":"22","text":"Toen besloten de apostelen, de priesters en de hele vergadering, enige mannen uit hun midden te kiezen, en ze met Paulus en Bárnabas naar Antiochië8 te zenden: het waren: Judas bijgenaamd Barsabbas, en Silas: mannen van aanzien onder de broeders."},{"book":"Handelingen","chapter":"15","verse":"23","text":"Het volgend schrijven werd hun ter hand gesteld: De apostelen en de priesters, als broeders aan de broeders uit de heidenen te Antiochië en in Syrië en Cilicië: heil!"},{"book":"Handelingen","chapter":"15","verse":"24","text":"Daar wij vernomen hebben, dat sommigen onzer, zonder enige opdracht van ons, u door hun woorden hebben verontrust, en uw gemoederen hebben geschokt,"},{"book":"Handelingen","chapter":"15","verse":"25","text":"hebben wij eenparig goedgevonden, enige mannen uit te kiezen en tot u te zenden, tezamen met onze zeer geliefde Bárnabas en Paulus:"},{"book":"Handelingen","chapter":"15","verse":"26","text":"mensen, die hun leven veil hebben voor de naam van onzen Heer Jesus Christus."},{"book":"Handelingen","chapter":"15","verse":"27","text":"Wij zenden u dus Judas en Silas, die u hetzelfde ook mondeling zullen meedelen."},{"book":"Handelingen","chapter":"15","verse":"28","text":"Want het heeft den Heiligen Geest en ons goedgedacht. u geen zwaardere last op te leggen, dan deze noodzakelijke voorschriften:"},{"book":"Handelingen","chapter":"15","verse":"29","text":"dat gij u onthoudt van offervlees, van bloed en verstikt vlees, en van ontucht. Zo gij u daarvoor in acht neemt, handelt gij goed. Vaarwel."},{"book":"Handelingen","chapter":"15","verse":"30","text":"Ze namen dus afscheid, en vertrokken naar Antiochië, waar ze de gemeente bijeenriepen, en de brief overhandigden."},{"book":"Handelingen","chapter":"15","verse":"31","text":"Ze lazen hem, en verheugden zich over de bemoedigende inhoud."},{"book":"Handelingen","chapter":"15","verse":"32","text":"Judas en Silas, die profeten waren, vermaanden ook zelf de broeders, en bemoedigden ze door een lange toespraak."},{"book":"Handelingen","chapter":"15","verse":"33","text":"Na enige tijd lieten de broeders hen in vrede naar hun lastgevers terugkeren."},{"book":"Handelingen","chapter":"15","verse":"34","text":"Maar Silas vond het beter, daar te blijven; Judas ging dus alleen naar Jerusalem terug."},{"book":"Handelingen","chapter":"15","verse":"35","text":"Ook Paulus en Bárnabas bleven te Antiochië; ze gaven daar onderricht, en preekten met nog veel anderen het woord des Heren."},{"book":"Handelingen","chapter":"15","verse":"36","text":"Maar kort daarop zei Paulus tot Bárnabas: Laten we opnieuw de broeders gaan bezoeken in al de steden, waar we het woord des Heren hebben verkondigd, en zien. hoe het hun gaat."},{"book":"Handelingen","chapter":"15","verse":"37","text":"Nu wilde Bárnabas ook Johannes meenemen. die ook Markus wordt genoemd;"},{"book":"Handelingen","chapter":"15","verse":"38","text":"maar Paulus achtte het niet raadzaam, iemand mee te nemen, die te Pamfúlië hen had verlaten, en hen niet bij het werk vergezeld had."},{"book":"Handelingen","chapter":"15","verse":"39","text":"Hierover ontstond onenigheid, zodat ze van elkander gingen. Bárnabas nam Markus mee, en ging scheep naar Cyprus."},{"book":"Handelingen","chapter":"15","verse":"40","text":"Paulus koos Silas, en vertrok, nadat hij door de broeders aan Gods genade was aanbevolen."},{"book":"Handelingen","chapter":"15","verse":"41","text":"Hij reisde Syrië en Cilicië door, en bevestigde de gemeenten."}]}