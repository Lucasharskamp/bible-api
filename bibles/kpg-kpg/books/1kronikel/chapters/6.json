{"data":[{"book":"1 Kronikel","chapter":"6","verse":"1","text":"Levi ne hai ana dama daane dogodolu: go Gershon, Kohath mo Merari."},{"book":"1 Kronikel","chapter":"6","verse":"2","text":"Kohath ne hai ana dama daane dogohaa: Amram, Izhar, Hebron mo Uzziel."},{"book":"1 Kronikel","chapter":"6","verse":"3","text":"Amram guu hai ana dama daane dogolua: go Aaron mo Moses, ge dahi dama ahina go Miriam."},{"book":"1 Kronikel","chapter":"6","verse":"4","text":"Nia hagadili o Eleazar mai di adu dangada gaa tugi di adu dangada le e hagatau beenei: Phinehas, Abishua,"},{"book":"1 Kronikel","chapter":"6","verse":"5","text":"Bukki, Uzzi,"},{"book":"1 Kronikel","chapter":"6","verse":"6","text":"Zerahiah, Meraioth,"},{"book":"1 Kronikel","chapter":"6","verse":"7","text":"Amariah, Ahitub,"},{"book":"1 Kronikel","chapter":"6","verse":"8","text":"Zadok, Ahimaaz,"},{"book":"1 Kronikel","chapter":"6","verse":"9","text":"Azariah, Johanan,"},{"book":"1 Kronikel","chapter":"6","verse":"10","text":"Azariah (tangada dela nogo hai ana hegau i lodo di Hale Daumaha dela ne hau go King Solomon i Jerusalem),"},{"book":"1 Kronikel","chapter":"6","verse":"11","text":"Amariah, Ahitub,"},{"book":"1 Kronikel","chapter":"6","verse":"12","text":"Zadok, Shallum,"},{"book":"1 Kronikel","chapter":"6","verse":"13","text":"Hilkiah, Azariah,"},{"book":"1 Kronikel","chapter":"6","verse":"14","text":"Seraiah, Jehozadak."},{"book":"1 Kronikel","chapter":"6","verse":"15","text":"Jehozadak la ne hagabagi go King Nebuchadnezzar dalia nia hoo nia daangada o Judah mo Jerusalem ala ne hagabagi go Dimaadua gi daha mo di nadau henua."},{"book":"1 Kronikel","chapter":"6","verse":"16","text":"Levi ne hai ana dama daane dogodolu go Gershon, Kohath mo Merari."},{"book":"1 Kronikel","chapter":"6","verse":"17","text":"Digaula huogodoo guu hai nadau dama daane. Gershon la go tamana o Libni mo Shimei."},{"book":"1 Kronikel","chapter":"6","verse":"18","text":"Kohath la go tamana o Amram, Izhar, Hebron mo Uzziel."},{"book":"1 Kronikel","chapter":"6","verse":"19","text":"Gei Merari la go tamana o Mahli mo Mushi.6.19 Exodus 6.16-19"},{"book":"1 Kronikel","chapter":"6","verse":"20","text":"Aanei nia hagadili o Gershon mai i di adu daangada gaa tugi i di adu daangada: go Libni, Jahath, Zimmah,"},{"book":"1 Kronikel","chapter":"6","verse":"21","text":"Joah, Iddo, Zerah, Jeatherai."},{"book":"1 Kronikel","chapter":"6","verse":"22","text":"Aanei nia hagadili o Kohath mai i di adu daangada gaa tugi i di adu daangada: go Amminadab, Korah, Assir,"},{"book":"1 Kronikel","chapter":"6","verse":"23","text":"Elkanah, Ebiasaph, Assir,"},{"book":"1 Kronikel","chapter":"6","verse":"24","text":"Tahath, Uriel, Uzziah, Shaul."},{"book":"1 Kronikel","chapter":"6","verse":"25","text":"Elkanah guu hai ana dama daane dogolua: go Amasai mo Ahimoth."},{"book":"1 Kronikel","chapter":"6","verse":"26","text":"Aanei nia hagadili o Ahimoth mai di adu daangada gaa tugi i di adu daangada: go Elkanah, Zophai, Nahath,"},{"book":"1 Kronikel","chapter":"6","verse":"27","text":"Eliab, Jeroham, Elkanah."},{"book":"1 Kronikel","chapter":"6","verse":"28","text":"Samuel guu hai ana dama daane dogolua: go Joel, tama madua, mo Abijah, tama dulii."},{"book":"1 Kronikel","chapter":"6","verse":"29","text":"Aanei nia hagadili o Merari mai i di adu daangada gaa tugi i di adu daangada: go Mahli, Libni, Shimei, Uzzah,"},{"book":"1 Kronikel","chapter":"6","verse":"30","text":"Shimea, Haggiah, Asaiah."},{"book":"1 Kronikel","chapter":"6","verse":"31","text":"Aanei nia daane a di king go David ne wanga ginai tegau dela e madamada humalia nia daahili i di gowaa hai daumaha i lodo Jerusalem, i muli Tebedebe o di Hagababa ma gaa kae gi lodo."},{"book":"1 Kronikel","chapter":"6","verse":"32","text":"Digaula e hagadau i di nadau moomee i lodo di Hale laa dela e noho ai Dimaadua no lodo i di madagoaa i mua di King Solomon ne hau di Hale Daumaha."},{"book":"1 Kronikel","chapter":"6","verse":"33","text":"Aanei di hagatau gi muli o nia madahaanau o digau ala e kae di waawa o nia hegau aanei:"},{"book":"1 Kronikel","chapter":"6","verse":"34","text":"Elkanah, Jeroham, Eliel, Toah,"},{"book":"1 Kronikel","chapter":"6","verse":"35","text":"Zuph, Elkanah, Mahath, Amasai,"},{"book":"1 Kronikel","chapter":"6","verse":"36","text":"Elkanah, Joel, Azariah, Zephaniah,"},{"book":"1 Kronikel","chapter":"6","verse":"37","text":"Tahath, Assir, Ebiasaph, Korah,"},{"book":"1 Kronikel","chapter":"6","verse":"38","text":"Izhar, Kohath, Levi, Jacob."},{"book":"1 Kronikel","chapter":"6","verse":"39","text":"Asaph di tagi togo lua buini daahili. Di hagatau gi muli o dono madahaanau gaa tugi i Levi le e hai beenei: Asaph, Berechiah, Shimea,"},{"book":"1 Kronikel","chapter":"6","verse":"40","text":"Michael, Baaseiah, Malchijah,"},{"book":"1 Kronikel","chapter":"6","verse":"41","text":"Ethni, Zerah, Adaiah,"},{"book":"1 Kronikel","chapter":"6","verse":"42","text":"Ethan, Zimmah, Shimei,"},{"book":"1 Kronikel","chapter":"6","verse":"43","text":"Jahath, Gershon, Levi."},{"book":"1 Kronikel","chapter":"6","verse":"44","text":"Ethan, tangada mai i di madahaanau damana o Merari, di tagi o togo dolu buini daahili. Di hagatau gi muli o dono madahaanau gaa tugi i Levi le e hai beenei: Ethan, Kishi, Abdi, Malluch,"},{"book":"1 Kronikel","chapter":"6","verse":"45","text":"Hashabiah, Amaziah, Hilkiah,"},{"book":"1 Kronikel","chapter":"6","verse":"46","text":"Amzi, Bani, Shemer,"},{"book":"1 Kronikel","chapter":"6","verse":"47","text":"Mahli, Mushi, Merari, Levi."},{"book":"1 Kronikel","chapter":"6","verse":"48","text":"Nia hoo o digau Levi la guu wanga ginai nia moomee huogodoo ala i golo i lodo di gowaa hai daumaha."},{"book":"1 Kronikel","chapter":"6","verse":"49","text":"Aaron mo ono hagadili guu hai di nadau tigidaumaha gi nia ‘incense’, gei gu dahi aga nadau mee hagalabagau ala e wanga gi hongo di gowaa dudu tigidaumaha. Digaula ala e madamada humalia nia hegau dabu huogodoo o nia daumaha i lodo di Gowaa Dabuaahia Huoloo mo nia tigidaumaha huogodoo ala God e dumaalia ang gi nia hala o digau Israel. Digaula e hai nia mee aanei huogodoo gii hai be nia boloagi ala ne hai go Moses, tama hai hegau a God."},{"book":"1 Kronikel","chapter":"6","verse":"50","text":"Deenei di hagatau gi muli nia hagadili o Aaron: Eleazar, Phineas, Abishua,"},{"book":"1 Kronikel","chapter":"6","verse":"51","text":"Bukki, Uzzi, Zerahiah,"},{"book":"1 Kronikel","chapter":"6","verse":"52","text":"Meraioth, Amariah, Ahidub,"},{"book":"1 Kronikel","chapter":"6","verse":"53","text":"Zadok, Ahimaaz."},{"book":"1 Kronikel","chapter":"6","verse":"54","text":"Deenei tenua ne haga ingoo gi nia hagadili o Aaron mai di madahaanau damana o Kohath. Digaula ne kae di baahi gowaa dela ne haga ingoo gi digau Levi matagidagi."},{"book":"1 Kronikel","chapter":"6","verse":"55","text":"Di gowaa deenei e hagapuni gi Hebron i lodo tenua go Judah mo nia henua ala e daabui mai ono daha."},{"book":"1 Kronikel","chapter":"6","verse":"56","text":"Nia gowaa maalama mo nia dama guongo lligi ala e dau gi di waahale damana la gu haga ingoo gi Caleb, tama daane a Jephunneh."},{"book":"1 Kronikel","chapter":"6","verse":"57-59","text":"Nia waahale aanei i lala gu haga ingoo gi nia hagadili o Aaron: Hebron, di waahale e pala ginai, Jattir mo nia waahale o Libnah, Eshtemoa, Hilen, Debir, Ashan mo Beth Shemesh, ngaadahi mo nia henua dugu manu ala i golo."},{"book":"1 Kronikel","chapter":"6","verse":"60","text":"I lodo tenua o Benjamin, digaula gu haga ingoo ginai nia waahale aanei mo ono henua dugu manu: Geba, Alemeth, mo Anathoth. Deenei ga hagapuni huogodoo nia waahale e madangaholu maa dolu ang gi nadau madahaanau huogodoo gii noho i no lodo."},{"book":"1 Kronikel","chapter":"6","verse":"61","text":"Nia waahale e madangaholu i lodo tenua Manasseh Bahi i dai guu wanga gi nia madahaanau o Kohath ala i golo gu nohonoho i mada haanau. Nia maa guu wanga ne hudihudi gi nia hadu."},{"book":"1 Kronikel","chapter":"6","verse":"62","text":"Nia waahale e madangaholu maa dolu i lodo tenua damana o Issachar, Asher, Naphtali, mo Manasseh Bahi i dua i Bashan guu wanga gi di madahaanau damana o Gershon."},{"book":"1 Kronikel","chapter":"6","verse":"63","text":"I di hai la hua, nia waahale e madangaholu maa lua i lodo tenua damana o Reuben, Gad mo Zebulun guu wanga gi di madahaanau damana o Merari, gu nohonoho i mada haanau."},{"book":"1 Kronikel","chapter":"6","verse":"64","text":"Ma gaa hai beenei, digau Israel la ne wanga nadau waahale gi digau Levi gii noho i no lodo ngaadahi mo nia henua ala e haganiga mai i daha o nia waahale aalaa."},{"book":"1 Kronikel","chapter":"6","verse":"65","text":"(Nia waahale ala i lodo tenua damana o Judah, Simeon, mo Benjamin ala gu haga modongoohia i nua, guu wanga labelaa gi digaula ne hai di hudihudi.)"},{"book":"1 Kronikel","chapter":"6","verse":"66","text":"Hunu gau i di madahaanau damana o Kohath, guu wanga ginai nadau waahale mono henua dugu manu i lodo tenua damana o Ephraim:"},{"book":"1 Kronikel","chapter":"6","verse":"67","text":"Shechem, di waahale e pala ginai dela i lodo nia gonduu o Ephraim, Gezer,"},{"book":"1 Kronikel","chapter":"6","verse":"68","text":"Jokmeam, Beth Horon,"},{"book":"1 Kronikel","chapter":"6","verse":"69","text":"Aijalon, mo Gath Rimmon."},{"book":"1 Kronikel","chapter":"6","verse":"70","text":"I lodo tenua damana o Manasseh Bahi i Dai, digaula guu wanga ginai nia waahale a Aner mo Bileam ngaadahi mo nia henua dugu manu ala e haganiga mai i daha."},{"book":"1 Kronikel","chapter":"6","verse":"71","text":"Nia gau o di madahaanau damana o Gershon guu wanga ginai nia waahale aanei ngaadahi mo nia henua dugu manu ala e haganiga mai i daha:"},{"book":"1 Kronikel","chapter":"6","verse":"72","text":"I lodo tenua damana a Issachar go Kedesh, Daberath,"},{"book":"1 Kronikel","chapter":"6","verse":"73","text":"Ramoth, mo Anem."},{"book":"1 Kronikel","chapter":"6","verse":"74","text":"I lodo tenua damana o Asher go Mashal, Abdon,"},{"book":"1 Kronikel","chapter":"6","verse":"75","text":"Hukok mo Rehob."},{"book":"1 Kronikel","chapter":"6","verse":"76","text":"I lodo tenua damana o Naphtali go Kedesh i lodo Galilee, Hammon mo Kiriathaim."},{"book":"1 Kronikel","chapter":"6","verse":"77","text":"Nia madahaanau o di madahaanau damana o Merari ala e dubu i golo guu wanga ginai nia waahale aanei ngaadahi mo nia henua dugu manu ala e haganiga mai i daha:"},{"book":"1 Kronikel","chapter":"6","verse":"78","text":"I lodo tenua damana a Reuben, i bahi i dua di monowai Jordan i baahi gi golo Jericho, go Bezer i hongo di gowaa nnoonua baba, Jahzah,"},{"book":"1 Kronikel","chapter":"6","verse":"79","text":"Kedemoth, mo Mephaath."},{"book":"1 Kronikel","chapter":"6","verse":"80","text":"I lodo tenua damana a Gad go Ramoth i Gilead, Mahanaim,"},{"book":"1 Kronikel","chapter":"6","verse":"81","text":"Heshbon mo Jazer."}]}