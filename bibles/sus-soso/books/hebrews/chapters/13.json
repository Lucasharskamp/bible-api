{"data":[{"book":"Hebrews","chapter":"13","verse":"1","text":"Wo xa wo tunnabɛxi wo bore maxanufe ra ngaxakerenya kui."},{"book":"Hebrews","chapter":"13","verse":"2","text":"Wo xa xɔɲɛ rasɛnɛ a fanyi ra. Mixi ndee xɔɲɛ yigiyama nɛ, a fa sa li e mu a kolon xa malekɛ na a ra."},{"book":"Hebrews","chapter":"13","verse":"3","text":"Wo xa ratu geelimanie ma nun mixie ma naxee ɲaxankataxi. Wo xa fe fanyi raba e bɛ alɔ wo birin na fate bɛndɛ keren nan kui."},{"book":"Hebrews","chapter":"13","verse":"4","text":"Wo birin xa futi binya. Yɛnɛ nun langoeɲa naxa lu wo ya ma, barima Ala fama nɛ na sɛniyɛntareɲa makiitide."},{"book":"Hebrews","chapter":"13","verse":"5","text":"Wo naxa a lu kɔbiri xa fe milɛ xa wo raɲɛrɛ. Naxan na wo yi, wo xa wo wasa so nɛ. Ala yati naxa a masen, «N mu i rabɛɲinma, n mu i raboloma.»"},{"book":"Hebrews","chapter":"13","verse":"6","text":"Na nan a toxi won nɔma a falade limaniya ra, «N Marigi n dɛmɛnma, n mu gaaxuma. Adama tan nɔma munse rabade n na kɔrɛ?»"},{"book":"Hebrews","chapter":"13","verse":"7","text":"Wo xa ratu wo xa yareratie ma, naxee bara Ala xa masenyi masen wo bɛ. Wo xa e ɲɛrɛ ki mato, e xa danxaniya xa findi misaali ra wo bɛ."},{"book":"Hebrews","chapter":"13","verse":"8","text":"Ala xa Mixi Sugandixi Isa mu masarama. A nu na ki naxɛ xoro, a man na na ki nɛ to, a man luma na ki nɛ abadan, na birin kɛɲa keren."},{"book":"Hebrews","chapter":"13","verse":"9","text":"Wo naxa bira xaranyi mɔɔli gbɛtɛe fɔxɔ ra. Wo bɔɲɛ xa sɛnbɛ so Ala xa hinnɛ saabui ra. Yaamarie, donse raharamuxie xa fe ra, nee mu nɔma wo malide."},{"book":"Hebrews","chapter":"13","verse":"10","text":"Hɔrɔmɔlingira walikɛe mu nɔma sɛrɛxɛ donde naxan baxi won tan bɛ."},{"book":"Hebrews","chapter":"13","verse":"11","text":"Sɛrɛxɛdubɛ kuntigi xuruse wuli bama nɛ sɛrɛxɛ ra hɔrɔmɔlingira kui yunubie xa fe ra, kɔnɔ na xuruse fate tan ganma nɛ taa fari ma."},{"book":"Hebrews","chapter":"13","verse":"12","text":"Na nan a toxi, Isa fan to wa ɲama rasɛniyɛnfe a yɛtɛ wuli saabui ra, a naxa ɲaxankata taa fari ma."},{"book":"Hebrews","chapter":"13","verse":"13","text":"Won fan xa bira a fɔxɔ ra na yaagi kui taa fari ma,"},{"book":"Hebrews","chapter":"13","verse":"14","text":"barima won na taa naxan kui, a mu buma. Won taa nan fenfe naxan fama fade."},{"book":"Hebrews","chapter":"13","verse":"15","text":"Won xa tantui fi Ala ma sɛrɛxɛ ra tɛmui birin Isa saabui ra. Na sɛrɛxɛ findima won ma masenyi nan na naxan a xili matɔxɔma."},{"book":"Hebrews","chapter":"13","verse":"16","text":"Wo man naxa nɛɛmu fe fanyie rabade mixie bɛ. Wo xa wo booree ki, barima na fe mɔɔlie findima sɛrɛxɛe nan na naxee rafanxi Ala ma."},{"book":"Hebrews","chapter":"13","verse":"17","text":"Wo xa wo xa yareratie xui ratinmɛ, wo xa e xa yaamarie suxu, barima e na mɛɛnife wo ma, alako wo naxa gbilen Ala fɔxɔ ra, xa na mu a ra na dɛntɛgɛ sa fama nɛ e tɔɔrɔde. Wo xa fe birin naba alako e xa nɔ na dɛntɛgɛ sade sɛɛwɛ kui bɔɲɛ mawa xanbi, barima na nan findima wo xa munafanyi ra."},{"book":"Hebrews","chapter":"13","verse":"18","text":"Wo xa Ala maxandi muxu bɛ, barima muxu a kolon muxu xaxili fiixɛ, muxu wama ɲɛrɛfe fe fanyi mɔɔli birin nan kui."},{"book":"Hebrews","chapter":"13","verse":"19","text":"Wo man xa Ala maxandi muxu bɛ, alako n xa nɔ gbilende wo yire mafuren mafuren."},{"book":"Hebrews","chapter":"13","verse":"20","text":"Ala naxan bɔɲɛsa fima mixi ma, Ala naxan won Marigi Isa rakeli faxɛ ma, Isa naxan mɛɛnima a xa mixie ma a xa saatɛ wuli saabui ra, saatɛ naxan mu kanama abadan,"},{"book":"Hebrews","chapter":"13","verse":"21","text":"Ala xa fɛɛrɛ birin fi wo ma alako wo xa nɔ a sago rabade. Ala xa fe lu won bɔɲɛ ma naxan nafan a ma a xa Mixi Sugandixi Isa saabui ra. Matɔxɔɛ na a bɛ abadan. Amina."},{"book":"Hebrews","chapter":"13","verse":"22","text":"N ngaxakerenyie, wo xa wo haakɛ to n bɛ yi masenyi xa fe ra, barima n mu wɔyɛnyi xɔnkuyaxi a gbe ra."},{"book":"Hebrews","chapter":"13","verse":"23","text":"Wo xa a kolon won ngaxakerenyi Timote bara a yɛtɛ sɔtɔ. Xa a mu bu fade, muxu birin fama nɛ wo yire."},{"book":"Hebrews","chapter":"13","verse":"24","text":"Wo xa wo xa yareratie nun sɛniyɛntɔɛ birin xɛɛbu muxu bɛ. Italikae naxee na be, e fan bara wo xɛɛbu."},{"book":"Hebrews","chapter":"13","verse":"25","text":"Ala xa hinnɛ wo birin na."}]}