{"data":[{"book":"۱-تِھسّلُنیکیوں","chapter":"5","verse":"1","text":"بھائیو، اِس کی ضرورت نہیں کہ ہم آپ کو لکھیں کہ یہ سب کچھ کب اور کس موقع پر ہو گا۔"},{"book":"۱-تِھسّلُنیکیوں","chapter":"5","verse":"2","text":"کیونکہ آپ خود خوب جانتے ہیں کہ خداوند کا دن یوں آئے گا جس طرح چور رات کے وقت گھر میں گھس آتا ہے۔"},{"book":"۱-تِھسّلُنیکیوں","chapter":"5","verse":"3","text":"جب لوگ کہیں گے، ”اب امن و امان ہے،“ تو ہلاکت اچانک ہی اُن پر آن پڑے گی۔ وہ اِس طرح مصیبت میں پڑ جائیں گے جس طرح وہ عورت جس کا بچہ پیدا ہو رہا ہے۔ وہ ہرگز نہیں بچ سکیں گے۔"},{"book":"۱-تِھسّلُنیکیوں","chapter":"5","verse":"4","text":"لیکن آپ بھائیو تاریکی کی گرفت میں نہیں ہیں، اِس لئے یہ دن چور کی طرح آپ پر غالب نہیں آنا چاہئے۔"},{"book":"۱-تِھسّلُنیکیوں","chapter":"5","verse":"5","text":"کیونکہ آپ سب روشنی اور دن کے فرزند ہیں۔ ہمارا رات یا تاریکی سے کوئی واسطہ نہیں۔"},{"book":"۱-تِھسّلُنیکیوں","chapter":"5","verse":"6","text":"غرض آئیں، ہم دوسروں کی مانند نہ ہوں جو سوئے ہوئے ہیں بلکہ جاگتے رہیں، ہوش مند رہیں۔"},{"book":"۱-تِھسّلُنیکیوں","chapter":"5","verse":"7","text":"کیونکہ رات کے وقت ہی لوگ سو جاتے ہیں، رات کے وقت ہی لوگ نشے میں دُھت ہو جاتے ہیں۔"},{"book":"۱-تِھسّلُنیکیوں","chapter":"5","verse":"8","text":"لیکن چونکہ ہم دن کے ہیں اِس لئے آئیں ہم ہوش میں رہیں۔ لازم ہے کہ ہم ایمان اور محبت کو زرہ بکتر کے طور پر اور نجات کی اُمید کو خود کے طور پر پہن لیں۔"},{"book":"۱-تِھسّلُنیکیوں","chapter":"5","verse":"9","text":"کیونکہ اللہ نے ہمیں اِس لئے نہیں چنا کہ ہم پر اپنا غضب نازل کرے بلکہ اِس لئے کہ ہم اپنے خداوند عیسیٰ مسیح کے وسیلے سے نجات پائیں۔"},{"book":"۱-تِھسّلُنیکیوں","chapter":"5","verse":"10","text":"اُس نے ہماری خاطر اپنی جان دے دی تاکہ ہم اُس کے ساتھ جئیں، خواہ ہم اُس کی آمد کے دن مُردہ ہوں یا زندہ۔"},{"book":"۱-تِھسّلُنیکیوں","chapter":"5","verse":"11","text":"اِس لئے ایک دوسرے کی حوصلہ افزائی اور تعمیر کرتے رہیں، جیسا کہ آپ کر بھی رہے ہیں۔"},{"book":"۱-تِھسّلُنیکیوں","chapter":"5","verse":"12","text":"بھائیو، ہماری درخواست ہے کہ آپ اُن کی قدر کریں جو آپ کے درمیان سخت محنت کر کے خداوند میں آپ کی راہنمائی اور ہدایت کرتے ہیں۔"},{"book":"۱-تِھسّلُنیکیوں","chapter":"5","verse":"13","text":"اُن کی خدمت کو سامنے رکھ کر پیار سے اُن کی بڑی عزت کریں۔ اور ایک دوسرے کے ساتھ میل ملاپ سے زندگی گزاریں۔"},{"book":"۱-تِھسّلُنیکیوں","chapter":"5","verse":"14","text":"بھائیو، ہم اِس پر زور دینا چاہتے ہیں کہ اُنہیں سمجھائیں جو بےقاعدہ زندگی گزارتے ہیں، اُنہیں تسلی دیں جو جلدی سے مایوس ہو جاتے ہیں، کمزوروں کا خیال رکھیں اور سب کو صبر سے برداشت کریں۔"},{"book":"۱-تِھسّلُنیکیوں","chapter":"5","verse":"15","text":"اِس پر دھیان دیں کہ کوئی کسی سے بُرائی کے بدلے بُرائی نہ کرے بلکہ آپ ہر وقت ایک دوسرے اور تمام لوگوں کے ساتھ نیک کام کرنے میں لگے رہیں۔"},{"book":"۱-تِھسّلُنیکیوں","chapter":"5","verse":"16","text":"ہر وقت خوش رہیں،"},{"book":"۱-تِھسّلُنیکیوں","chapter":"5","verse":"17","text":"بلاناغہ دعا کریں،"},{"book":"۱-تِھسّلُنیکیوں","chapter":"5","verse":"18","text":"اور ہر حالت میں خدا کا شکر کریں۔ کیونکہ جب آپ مسیح میں ہیں تو اللہ یہی کچھ آپ سے چاہتا ہے۔"},{"book":"۱-تِھسّلُنیکیوں","chapter":"5","verse":"19","text":"روح القدس کو مت بجھائیں۔"},{"book":"۱-تِھسّلُنیکیوں","chapter":"5","verse":"20","text":"نبوّتوں کی تحقیر نہ کریں۔"},{"book":"۱-تِھسّلُنیکیوں","chapter":"5","verse":"21","text":"سب کچھ پرکھ کر وہ تھامے رکھیں جو اچھا ہے،"},{"book":"۱-تِھسّلُنیکیوں","chapter":"5","verse":"22","text":"اور ہر قسم کی بُرائی سے باز رہیں۔"},{"book":"۱-تِھسّلُنیکیوں","chapter":"5","verse":"23","text":"اللہ خود جو سلامتی کا خدا ہے آپ کو پورے طور پر مخصوص و مُقدّس کرے۔ وہ کرے کہ آپ پورے طور پر روح، جان اور بدن سمیت اُس وقت تک محفوظ اور بےالزام رہیں جب تک ہمارا خداوند عیسیٰ مسیح واپس نہیں آ جاتا۔"},{"book":"۱-تِھسّلُنیکیوں","chapter":"5","verse":"24","text":"جو آپ کو بُلاتا ہے وہ وفادار ہے اور وہ ایسا کرے گا بھی۔"},{"book":"۱-تِھسّلُنیکیوں","chapter":"5","verse":"25","text":"بھائیو، ہمارے لئے دعا کریں۔"},{"book":"۱-تِھسّلُنیکیوں","chapter":"5","verse":"26","text":"تمام بھائیوں کو ہماری طرف سے بوسہ دینا۔"},{"book":"۱-تِھسّلُنیکیوں","chapter":"5","verse":"27","text":"خداوندکے حضور مَیں آپ کو تاکید کرتا ہوں کہ یہ خط تمام بھائیوں کے سامنے پڑھا جائے۔"},{"book":"۱-تِھسّلُنیکیوں","chapter":"5","verse":"28","text":"ہمارے خداوند عیسیٰ مسیح کا فضل آپ کے ساتھ ہوتا رہے۔"}]}