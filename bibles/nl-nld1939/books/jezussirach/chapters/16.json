{"data":[{"book":"Jezussirach","chapter":"16","verse":"1","text":"Verblijd u niet om de schoonheid van knapen, die niet deugen, En verheug u niet over goddeloze kinderen;"},{"book":"Jezussirach","chapter":"16","verse":"2","text":"Al gedijen ze ook, schep er geen vreugde in, Als zij de vreze des Heren niet hebben."},{"book":"Jezussirach","chapter":"16","verse":"3","text":"Heb geen verwachtingen van hun leven, En stel geen vertrouwen in hun toekomst; Want één, die Gods wil doet, is meer waard dan duizend, Beter kinderloos sterven, dan veel slechte kinderen."},{"book":"Jezussirach","chapter":"16","verse":"4","text":"Door één godvrezende blijft een stad bewoond; Maar door een geslacht van zondaars gaat ze te gronde."},{"book":"Jezussirach","chapter":"16","verse":"5","text":"Meer dergelijke dingen hebben mijn ogen gezien, Nog sterker gevallen vernamen mijn oren:"},{"book":"Jezussirach","chapter":"16","verse":"6","text":"In de bende der bozen ontvlamde het vuur. In het goddeloze volk ontbrandde de toorn;"},{"book":"Jezussirach","chapter":"16","verse":"7","text":"Hij schonk geen vergiffenis aan de reuzen der oudheid, Die de wereld beroerden door hun kracht."},{"book":"Jezussirach","chapter":"16","verse":"8","text":"De medeburgers van Lot heeft Hij niet gespaard, Toen zij Hem tartten door hun overmoed;"},{"book":"Jezussirach","chapter":"16","verse":"9","text":"Evenmin de volkeren, door de banvloek getroffen, Maar om hun zonden dreef Hij ze weg."},{"book":"Jezussirach","chapter":"16","verse":"10","text":"Zo ook de zeshonderdduizend man voetvolk, Die werden verdelgd om de verstoktheid huns harten."},{"book":"Jezussirach","chapter":"16","verse":"11","text":"Ja, al bleef er maar één hardnekkig, Wonder, als hij niet zou worden gestraft. Want bij Hem is erbarming, maar ook gramschap; Hij spaart en vergeeft, maar stort op de bozen zijn toorn."},{"book":"Jezussirach","chapter":"16","verse":"12","text":"Zo groot zijn ontferming, zo groot ook zijn straffen; Hij oordeelt eenieder volgens zijn werken."},{"book":"Jezussirach","chapter":"16","verse":"13","text":"De boze zal met zijn bezit niet ontkomen; Maar de hoop van de goeden zal Hij nimmer beschamen."},{"book":"Jezussirach","chapter":"16","verse":"14","text":"Ieder, die gerechtigheid doet, zal worden beloond; Iedere mens ontvangt van Hem naar zijn werken."},{"book":"Jezussirach","chapter":"16","verse":"17","text":"Denk niet: Ik ben voor God verborgen; Wie in den hoge denkt er aan mij? Onder zo'n grote massa word ik niet bemerkt; Wat ben ik onder zo vele mensen?"},{"book":"Jezussirach","chapter":"16","verse":"18","text":"Zie, hemel en hemel der hemelen, afgrond en aarde, Zij beven, als Hij er op neerziet;"},{"book":"Jezussirach","chapter":"16","verse":"19","text":"De grondslagen der bergen, de fundamenten der aarde, Zij sidderen, als Hij ze beschouwt."},{"book":"Jezussirach","chapter":"16","verse":"20","text":"En toch schenkt Hij geen aandacht aan mij; Wie zou er letten op mijn wegen?"},{"book":"Jezussirach","chapter":"16","verse":"21","text":"Als ik zondig, geen oog dat het ziet; Als ik lieg in het diepste geheim, wie weet het?"},{"book":"Jezussirach","chapter":"16","verse":"22","text":"Een goede daad, wie maakt ze bekend; Wat heb ik te hopen, al doe ik mijn plicht?"},{"book":"Jezussirach","chapter":"16","verse":"23","text":"Stompzinnigen zijn het, die zo denken; Alleen een dwaas kan zo spreken!"},{"book":"Jezussirach","chapter":"16","verse":"24","text":"Luistert naar mij en verneemt mijn wijsheid, Schenkt aandacht aan mijn woorden;"},{"book":"Jezussirach","chapter":"16","verse":"25","text":"Na diep gepeins zal ik mijn geest laten sprankelen, Met bescheidenheid mijn kennis verkonden."},{"book":"Jezussirach","chapter":"16","verse":"26","text":"Toen God in den beginne zijn werken schiep, En volgens hun taak hun een plaats bereidde,"},{"book":"Jezussirach","chapter":"16","verse":"27","text":"Heeft Hij voor immer hun werk geordend, Voor altijd hun gebied vastgesteld. Ze worden niet hongerig en lijden geen dorst, En houden niet op met hun werk;"},{"book":"Jezussirach","chapter":"16","verse":"28","text":"Er is er niet één, die den ander verdringt,"},{"book":"Jezussirach","chapter":"16","verse":"29","text":"Nooit zijn ze aan zijn woord ongehoorzaam."},{"book":"Jezussirach","chapter":"16","verse":"30","text":"Toen blikte de Heer op de aarde neder, En vervulde haar met zijn gaven;"},{"book":"Jezussirach","chapter":"16","verse":"31","text":"Hij heeft haar met allerlei levende wezens bedekt, Die eens tot haar zullen terugkeren."}]}