{"data":[{"book":"ЁВА","chapter":"40","verse":"1","text":"І адказваў Гасподзь Ёву з буры і сказаў:"},{"book":"ЁВА","chapter":"40","verse":"2","text":"аперажы, як мужчына, сьцёгны свае: Я буду пытацца ў цябе, а ты адказвай Мне."},{"book":"ЁВА","chapter":"40","verse":"3","text":"Ты хочаш скінуць суд Мой, зьвінаваціць Мяне, каб апраўдацца?"},{"book":"ЁВА","chapter":"40","verse":"4","text":"Ці такая ў цябе сіла, як у Бога? І ці можаш загрымець голасам, як Ён?"},{"book":"ЁВА","chapter":"40","verse":"5","text":"Упрыгож сябе велічнасьцю і славаю, апраніся ў бляск і велікапышнасьць;"},{"book":"ЁВА","chapter":"40","verse":"6","text":"вылі лютасьць гневу твайго, паглядзі на ўсё ганарлівае і ўпакоры яго;"},{"book":"ЁВА","chapter":"40","verse":"7","text":"зірні на ўсіх напышлівых і прынізі іх, і зьнішчы бязбожных на месцах іхніх;"},{"book":"ЁВА","chapter":"40","verse":"8","text":"закапай іх усіх у зямлю і твары іхнія накрый цемраю."},{"book":"ЁВА","chapter":"40","verse":"9","text":"Тады і Я прызнаю, што правіца твая можа цябе ратаваць."},{"book":"ЁВА","chapter":"40","verse":"10","text":"Вось бегемот, якога Я стварыў, як і цябе; ён есьць траву, як вол;"},{"book":"ЁВА","chapter":"40","verse":"11","text":"вось, яго сіла ў сьцёгнах ягоных і моц ягоная ў мускулах чэрава ягонага;"},{"book":"ЁВА","chapter":"40","verse":"12","text":"паварочвае хвастом сваім, як кедрам; а жылы на клубах яго пераплеценыя;"},{"book":"ЁВА","chapter":"40","verse":"13","text":"ногі ў яго, як медныя трубы; косткі ў яго, як жалезныя пруткі;"},{"book":"ЁВА","chapter":"40","verse":"14","text":"гэта - верх шляхоў Божых: толькі Творца яго можа наблізіць да яго меч Свой;"},{"book":"ЁВА","chapter":"40","verse":"15","text":"горы прыносяць яму ежу, і там усе зьвяры польныя гуляюць;"},{"book":"ЁВА","chapter":"40","verse":"16","text":"ён кладзецца пад зацішнымі дрэвамі, пад дахам трысьнягу і ў балотах;"},{"book":"ЁВА","chapter":"40","verse":"17","text":"зацішныя дрэвы пакрываюць яго сваім ценем; вербы каля ручаёў абступаюць яго;"},{"book":"ЁВА","chapter":"40","verse":"18","text":"вось, ён п'е з рукі і не сьпяшаецца; застаецца спакойны, хоць бы Ярдан памкнуўся да вуснаў ягоных."},{"book":"ЁВА","chapter":"40","verse":"19","text":"Ці возьме хто яго ў вачах ягоных і ці праколе яму нос бусаком?"},{"book":"ЁВА","chapter":"40","verse":"20","text":"Ці можаш ты вудаю выцягнуць левіятана і вяроўкаю схапіць за язык ягоны?"},{"book":"ЁВА","chapter":"40","verse":"21","text":"ці ўкладзеш колца ў ноздры яго? ці праколеш іголкаю сківіцу ягоную?"},{"book":"ЁВА","chapter":"40","verse":"22","text":"ці будзе ён доўга ўпрошваць цябе і ці будзе гаварыць з табою коратка?"},{"book":"ЁВА","chapter":"40","verse":"23","text":"ці зробіць ён дагавор з табою, і ці возьмеш яго сабе назаўсёды ў рабы?"},{"book":"ЁВА","chapter":"40","verse":"24","text":"ці будзеш бавіцца ім, як птушкаю, і ці зьвяжаш яго як дзяўчатак тваіх?"},{"book":"ЁВА","chapter":"40","verse":"25","text":"ці будуць прадаваць яго таварышы па лоўлі, ці падзеляць яго паміж Хананэйскімі купцамі?"},{"book":"ЁВА","chapter":"40","verse":"26","text":"ці можаш прапароць скуру яго дзідаю і галаву ягоную рыбацкаю астрогаю?"},{"book":"ЁВА","chapter":"40","verse":"27","text":"Кладзі на яго руку тваю і памятай пра барацьбу; больш ня будзеш."}]}