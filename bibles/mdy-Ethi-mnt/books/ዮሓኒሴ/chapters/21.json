{"data":[{"book":"ዮሓኒሴ","chapter":"21","verse":"1","text":"ዬካፓ ዬሱሴ ፂብራዶሴ ጌይንታ ባዞ'' ዓጫ ዒዛኮ ጊንፆ ሃንታዞንሢም ላሚ ሃሣ ጴዼኔ፤ ዒ ዬካ ዔያቶም ጴዼሢ ሂዲኬ፦"},{"book":"ዮሓኒሴ","chapter":"21","verse":"2","text":"ሲሞኦኔ ጌይንታ ጴፂሮሴ፥ ሱ'ንፃ «ሜንቴ» ጌይንታ ቶኦማኣሴ፥ ጌሊላ ዓጮ''ኮ ቃናፓ ናቲናዔኤሌ፤ ሓሣ ዜብዲዮሴ ናኣቶ''ንሢና ሜሌ'' ላምዖ ዒዛኮ ጊንፆ ሃንታስኬንሢንታ ዎላ'' ዓኣንቴ፥"},{"book":"ዮሓኒሴ","chapter":"21","verse":"3","text":"ሲሞኦኔ ጌይንታ ጴፂሮሴ ዔያቶ ኮራ፦ «ሞሎ ዓርቃኒ ታ ዓኣዻንዳኔ» ጋዓዛ፥ ዔያታ ሃሣ፦ «ኑኡኒያ ኔኤና ዎላ'' ዓኣዻንዳኔ» ጌዔኔ፤ ዬካፓ ዔያታ ኬስኪ ዓኣዺ ዋኣፆና ፒንቆ ጎንጎይዳ ዓይፆሮ ጌሌኔ፤ ጋዓንቴ ዬኖ ዋንቴሎ ፔቴ'' ሞሎታዖ ዔያታ ዓርቂባኣሴ።"},{"book":"ዮሓኒሴ","chapter":"21","verse":"4","text":"ዚሮ ጉቴ''ሎ ሳዓ ካራዛ ዬሱሴ ዬኖ ባዜ''ሎ ዓጫ ዔቂ ዓኣንቴ ዒዛኮ ጊንፆ ሃንታዞንሢ ዬይ ዬሱሴ ማዔሢ ዔሪባኣሴ።"},{"book":"ዮሓኒሴ","chapter":"21","verse":"5","text":"ዒማ''ና ዬሱሴ፦ «ዔዛታ! ሞላ ዒንሢ ኮራ ዓኣ?» ጋዓዛ፥ ዔያታ ማሃዖ፦ «ፔቴ''ታዖ ኑ ኮይላ'' ባኣሴ» ጌዔኔ።"},{"book":"ዮሓኒሴ","chapter":"21","verse":"6","text":"ዒዚ ዔያቶም፦ «ሞላሢ ዓርቆ ሮኦጮ ማላ ሱዞ ዋኣፆና ፒንቆ ጎንጎኮ ሚዛቆ ዛሎ''ና ዓጉዋቴ፥ ዒንሢ ዴንቃንዳኔ» ጌዔኔ። ዬያሮ ሞላሢ ዓርቆ ሱዞ ባዞ''ይዳ ዔያታ ዓጌኔ፤ ዬማና ሚርጌ ሞላ ዓርቂንቴሢሮ ዬኖ ሞላሢ ዓርቆ ሮኦጮ ማላ ሱዜሎ ጎቻኒ ዔያቶ ባሼኔ።"},{"book":"ዮሓኒሴ","chapter":"21","verse":"7","text":"ዒማ''ና ዬሱሴ ዒዛ ናሽካ ዒዛኮ ጊንፆ ሃንታሢ ጴፂሮሴ ኮራ፦ «ሓይ ጎዳታንቴሞ!» ጋዓዛ፥ ሲሞኦኔ ጎዖ ጴፂሮሴ፦ «ሓይ ጎዳታንቴሞ!» ዬይ ጌዔሢ ዋይዛዖ ማዾ''ሮ ጌይ ማኣዓሢ ፔኤኮ ዒ ኬሲ'' ዓኣሢሮ ዑኬና ሃንጎ ማኣዓሢ ፔኤኮ ማይንቲ ሊካ ባዞ''ይዳ ጱሊ'' ጌሌኔ።"},{"book":"ዮሓኒሴ","chapter":"21","verse":"8","text":"ዓቴ'' ዬሱሴኮ ጊንፆ ሃንታዞንሢ ጋዓንቴ ፃኣዾ ዓጮ''ይዳፓ ፄኤታ ታኣካ ማዓያ ሃኪ ዋኣፆ ሳዛ'' ዓኣሢሮ ሞላሢ ኩሜ፥ ሮኦጮ ማላ ሱዜሎ ጎቺ ጎቺ ዋኣፆና ፒንቆ ጎንጎና ሙኬኔ።"},{"book":"ዮሓኒሴ","chapter":"21","verse":"9","text":"ዬኖ ጎንጌሎይዳፓ ዔያታ ኬዳ''ዖ ሞሎ ጊዳ'' ዓጎና ታሚ ቄንሢና ካሣኣ ዴንቄኔ።"},{"book":"ዮሓኒሴ","chapter":"21","verse":"10","text":"ዬሱሴ ዔያቶም፦ «ሓሢ ዒንሢ ዓርቄ ሞላሢ ሃኒ ባውዋቴ» ጌዔኔ።"},{"book":"ዮሓኒሴ","chapter":"21","verse":"11","text":"ዬያሮ ሲሞኦኔ ጎዖ ጴፂሮሴ ዋኣፆና ፒንቆ ጎንጌሎ ጋሮ ጌላዖ ፄኤታና ዶንጊታሚ'' ሓይሦ ኮሺ'' ዼኤፒ ዼኤፒ ሞላ ኩሜ፥ ሮኦጮ ማላ ሱዜሎ ሳዖ ባንሢ ጎቼኔ፤ ዬያጉዴ ሚርጌ ሞሎ ዓርቄቶዋ ዬና ሞላሢ ዓርቆ ሮኦጮ ማላ ሱዜላ ዱጲባኣሴ።"},{"book":"ዮሓኒሴ","chapter":"21","verse":"12","text":"ዬካፓ ዬሱሴ ዔያቶ ኮራ፦ «ሓኒ ሙኪ ሙዑዋቴ» ጋዓዛ፥ ዬይ ጎዳ ዬሱሴ ማዔሢ ቢያሢ ዔሬሢሮ ዒዛኮ ጊንፆ ሃንታዞንሢዳፓ ፔቴ''ታዖ፦ «ኔኤኒ ዖናዳይ?» ጌይ ዒዛ ዖኦጫኒ ጫርቄይ ባኣሴ።"},{"book":"ዮሓኒሴ","chapter":"21","verse":"13","text":"ዒማ''ና ዬሱሴ ሙካዖ ካሦና ዬያጉዲ ሃሣ ሞላሢና ዔኪ ዔያቶም ዒንጌኔ።"},{"book":"ዮሓኒሴ","chapter":"21","verse":"14","text":"ዬሱሴ ሃይባ''ፓ ዔቄስካፓ ዒዛኮ ጊንፆ ሃንታዞንሢ ዒዛ ዛጋንቴ ዬና ሃይሣሶኬ።"},{"book":"ዮሓኒሴ","chapter":"21","verse":"15","text":"ዬኖ ሙዖ ሙዔስካፓ ዬሱሴ ሲሞኦኔ ጌይንታ ጴፂሮሴ ኮራ፦ «ዮና ናዓሦ፥ ሲሞኦኔ! ሓኣቶይዳፓ ኔ ታና ባሼ ናሽካ?» ዒዛ ኮራ ጋዓዛ፥ ዒዚ ማሃዖ፦ «ሂዮ፥ ጎዳሢዮ! ታ ኔና ናሽካሢ ኔ ታና ዔራኔ» ጌዔኔ።"},{"book":"ዮሓኒሴ","chapter":"21","verse":"16","text":"ላሚ ሃሣ፦ «ዮና ናዓሦ፥ ሲሞኦኔ! ኔ ታና ናሽካ?» ዒዛም ጋዓዛ፥ ዒዚ ማሃዖ፦ «ሂዮ፥ ጎዳሢዮ! ታ ኔና ናሽካሢ ኔ ታና ዔራኔ» ጌዔኔ።"},{"book":"ዮሓኒሴ","chapter":"21","verse":"17","text":"ሓይሣሲ፦ «ዮና ናዓሦ፥ ሲሞኦኔ! ኔ ታና ናሽካ?» ዒዛ ኮራ ጋዓዛ፥ ሓይሣሲ፦ «ኔ ታና ናሽካ?» ጌይ ዒዛ ዖኦጬሢሮ ጴፂሮሴ ዖያዖ፦ «ታ ጎዳሢዮ! ኔኤኒ ቢያ ዔራኔ፥ ታኣኒ ኔና ናሽካሢ ኔ ታና ዔራኔ» ጋዓዛ፥ ዬሱሴ ማሃዖ፦ «ታኣኮ ዼኤፖ ማራቶ ሄንቄ፤"},{"book":"ዮሓኒሴ","chapter":"21","verse":"18","text":"ጎኔ ታ ኔኤም ጋዓኔ፤ ኔኤኒ ዼጌ ዓኣዖ ኔኤኮ ኬርና ቱኡቶ ቃልሾ ኔ ኩቻ ኔ ቱኪ'' ኮዔ ቤሲ ዓኣዻኔ፤ ኔ ጋርቻዛ ጋዓንቴ ኔኤኒ ኩጮ ሌካ ዔቂሳዛ ሜሌ'' ዓሲ ኔና ቱኡሲ ኔ ኮዒባኣ ቤሲ ኔና ዔኪ ዓኣዻንዳኔ» ዒዛም ጌዔኔ።"},{"book":"ዮሓኒሴ","chapter":"21","verse":"19","text":"ዬያ ዒ ጌዔሢ ጴፂሮሴ ዎማጉዴ ሓይቢና ፆኦሲ ዒ ቦንቻንዳያ ኮይሳቴያ ዒዛ ዔርዞሮኬ፤ ዬካፓ ጴፂሮሴ ኮራ፦ «ታ ጊንፆ ሙኬ» ጌዔኔ።"},{"book":"ዮሓኒሴ","chapter":"21","verse":"20","text":"ጴፂሮሴ ሺሪ ዬሱሴ ዒዛ ናሽካ፥ ሜሌ'' ዒዛኮ ጊንፆ ሃንታሢ ዒዛ ጊንፆ ዓኣዻንቴ ዴንቄኔ፤ ዬይ ጊንፆ ሃንታሢ ፔቴ''ና ዔያታ ካሦ ሙዓኣና ዬሱሴ ባንሢ ዛላዺ ሂርኪ ጋዓዖ፦ «ጎዳሢዮ! ኔና ዓኣሢ ዒንጋንዳሢ ዖናዳይ?» ጌይ ዒዛ ዖኦጬሢኬ።"},{"book":"ዮሓኒሴ","chapter":"21","verse":"21","text":"ጴፂሮሴ ዬያ ዛጋዖ፦ «ጎዳሢዮ! ሃይ ዓሢ ዎይታንዳይ?» ጌይ ዬሱሴ ኮራ ዖኦጬኔ።"},{"book":"ዮሓኒሴ","chapter":"21","verse":"22","text":"ዬሱሴ ማሃዖ፦ «ታኣኒ ሙካንዳያ ሄላ''ንዳኣና ዒ ሼምፖና ናንጋንዳጉዲ ታ ዒዛ ጌዔቶ ኔና ዓይጌ ጌልዜይ? ኔኤኒ ኔኤሮ ታ ጊንፆ ሙኬ» ዒዛም ጌዔኔ።"},{"book":"ዮሓኒሴ","chapter":"21","verse":"23","text":"ዬያ ዛሎ''ና ጌርሲንሢ ባኣካ''፦ «ሓይ ዬሱሴ ጊንፆ ሃንታሢ ሓይቂንዱዋሴ» ጌይንታ ሓይሴ ኬኤዚንቴኔ፤ ጋዓንቴ ዬሱሴ፦ «ታኣኒ ሙካንዳያ ሄላ''ንዳኣና ዒ ናንጋንዳጉዲ ታ ጌዔቶ ኔና ዓይጌ ጌልዜይ?» ጋዓንዳፓዓቴም «ኔ ሃይቂንዱዋሴ» ዒዛም ጌይባኣሴ።"},{"book":"ዮሓኒሴ","chapter":"21","verse":"24","text":"ዬያ ባኮ ቢያ ማርካዼሢና ዬንሢ ባኮንሢ ፃኣፔሢ ዒዛ ዬያ ዬሱሴኮ ጊንፆ ሃንታሢኬ፤ ዒዛኮ ማርካዺፃኣ ጎኔ ማዔሢ ኑ ዔራኔ።"},{"book":"ዮሓኒሴ","chapter":"21","verse":"25","text":"ዬሱሴ ማዼ ሜሌ'' ሚርጌ ባኣዚ'' ሃሣ ዓኣኔ። ታ ማላ ጎይፆታቴ ዒዚ ማዼ ባኮ ቢያ ፔቴ'' ፔቴ'' ፃኣፒንቴያ ማዔቶ ዬያ ፃኣፒንቴ ማፃኣፖ ዓጫ'' ሃይ ፔ ቶኦኪና ዓርቃኒ ዳንዳዒንዱዋያታንቴኬ።"}]}