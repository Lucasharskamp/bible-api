{"data":[{"book":"Ebelewo","chapter":"2","verse":"1","text":"Diawu, tufueti luta keba mu mambu momo tuwa, tala tuedi zimbala."},{"book":"Ebelewo","chapter":"2","verse":"2","text":"Bila enati mambu momo zimbasi zisamuna maba makinda ayi enati mbundudulu yi Mina ayi kambu ku tumamana koso kutambula thumbudulu yifuana ;"},{"book":"Ebelewo","chapter":"2","verse":"3","text":"buna buevi tulenda vukila enati tulembo lenzi phulusu yoyi yinneni ? Lolo niandi veka Pfumu katuama samuna bosi yikindusu kuidi batu bobo banwa."},{"book":"Ebelewo","chapter":"2","verse":"4","text":"Nzambi wukindisa kimbangi kiawu mu bidimbu, mu mavanga matsiminanga ayi mu bikumu bi phila mu phila ayi mu makaba ma Pheve Yinlongo makabulu boso buididi luzolo luandi."},{"book":"Ebelewo","chapter":"2","verse":"5","text":"Muaki bika sia ti kuidi zimbasi Nzambi kayekudila nza yinkuiza, wowo tulembo yolukila."},{"book":"Ebelewo","chapter":"2","verse":"6","text":"Muaki vadi vama vamosi mutu wumosi, wutelama kimbangi kiaki :"},{"book":"Ebelewo","chapter":"2","verse":"7","text":"ngeyo wumvanga mutu wukambu luvalu,"},{"book":"Ebelewo","chapter":"2","verse":"8","text":"Ngeyo wutula bima bioso ku tsi bitambi biandi."},{"book":"Ebelewo","chapter":"2","verse":"9","text":"Vayi Yesu, mutu wowo wutuama ba wukambu luvalu mu ndambu thangu zimbasi bu zimviokila mu luvalu, tulembo moni buabu wuvuiku nkembo ayi nzitusu mu diambu di ziphasi zi lufua ziozi kamona mu diambu di nlemvo wu Nzambi bu kafuila batu boso."},{"book":"Ebelewo","chapter":"2","verse":"10","text":"Muaki dimonika ti didi difuana kuidi Nzambi, wuvanga bima bioso ayi wunzingisa bima bioso, mu kitula Yesu mutu wufuana mu nzila yi ziphasi mu diambu di nata bana bawombo ku nkembo andi. Bila Yesu niandi mutu wukubanatanga ku phulusu."},{"book":"Ebelewo","chapter":"2","verse":"11","text":"Bila ayi mutu wowo wumvedisa ayi batu bobo bavedoso, babo mu dise dimosi batotukila. Diawu kamonanga tsoni ko mu kuba tedila bakhomba bandi"},{"book":"Ebelewo","chapter":"2","verse":"12","text":"mu thangu kakamba :"},{"book":"Ebelewo","chapter":"2","verse":"13","text":"Wubuela diaka :"},{"book":"Ebelewo","chapter":"2","verse":"14","text":"Sumbu didi ti bana bafubakana mu menga ayi nsuni buna niandi mamvandi wutumbu fubakana. Wuvanga buawu mu diambu di kosikisa, mu nzila yi lufua, satana, mutu wowo beki lulendo lu lufua,"},{"book":"Ebelewo","chapter":"2","verse":"15","text":"ayi mu diambu di kula batu boso bobo baba bavika ba boma bu lufua mu luzingu luawu loso."},{"book":"Ebelewo","chapter":"2","verse":"16","text":"Bila bukiedika kasia kuiza mu diambu di sadisa zimbasi ko vayi wuyiza mu diambu di sadisa nkuna wu Abalahami."},{"book":"Ebelewo","chapter":"2","verse":"17","text":"Mu bila kioki, nganu wutumbu dedakana, mu mambu moso, banga bakhomba muingi kakituka pfumu yi zinganga Nzambi yilenda vanga dioso di kazodidi, pfumu yi zinganga Nzambi yimmonanga kiadi ayi yikuikama mu kisalu ki Nzambi mu diambu masumu ma batu malemvokolo."},{"book":"Ebelewo","chapter":"2","verse":"18","text":"Bila sumbu niandi veka katoto mu ziphasi zikamona buna wulenda kuandi sadisa babo balembo toto."}]}