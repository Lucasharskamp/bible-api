{"data":[{"book":"Matayo","chapter":"3","verse":"1","text":"Mwa mazuwa yadya, Yohana Mbatizi alailaga mwe dijangwa dya Uyahudi akabilikiza,"},{"book":"Matayo","chapter":"3","verse":"2","text":"akagamba “Lekeni wavu wenyu,” “kwaviya Useuta wa kwe mbingu uhaguhi!”"},{"book":"Matayo","chapter":"3","verse":"3","text":"Yohana niye alotelagwa ni mlotezi ywa Mnungu Isaya kugamba,"},{"book":"Matayo","chapter":"3","verse":"4","text":"Yohana avalaga suke idamanywe kwa mazoya ya ngamia. Mwe kigudi avalaga mkoa wa nk'hingo, nk'hande yakwe yandaga sige no uki."},{"book":"Matayo","chapter":"3","verse":"5","text":"Want'hu kulawa Yelusalemu hamwenga na Uyahudi na mwe si zose hagihi ne Yolodani wamwizilaga."},{"book":"Matayo","chapter":"3","verse":"6","text":"Wakweiilaga wavu wawe, niyo Yohana awabatiza mwo mto Yolodani."},{"book":"Matayo","chapter":"3","verse":"7","text":"Yohana eze awaone Mafalisayo hamwenga na Masadukayo wambasa awabatize, niyo awagamba, “Nyuwe cheleko che nyoka, niani awagambileni kugamba mwadaha kunyilika maya ya Mnungu yakwiza?"},{"book":"Matayo","chapter":"3","verse":"8","text":"Lagiseni kwa udamanyi kugamba muuleka uwavu wenyu."},{"book":"Matayo","chapter":"3","verse":"9","text":"Naho msekugamba mwadaha kukehonya na maya ya Mnungu kwa kugamba mnanaye tati yenyu akwitangwa Ibulahimu. Nawagambilani, Mnungu adaha kuguha maiwe aya niyo amdamanyila Ibulahimu welekwa mwa maiwe aya."},{"book":"Matayo","chapter":"3","verse":"10","text":"Hoya diikilwa lumwe he nk'holo yo mti. Mti wowose howiina cheleko chedi nousengwe no kokigwa mwo moto."},{"book":"Matayo","chapter":"3","verse":"11","text":"Ikindedi, miye nawabatizani kwa mazi kulagisa kugamba mkweiila wavu wenyu. Mna eza mto udahi kunijink'ha miye. Naho hikuwagilwa kwinula vilatu vakwe. Yehe naawamibatizeni kwa Muye ywa Mnungu na kwa moto wa usengelo."},{"book":"Matayo","chapter":"3","verse":"12","text":"Naho lungo lwakwe ananalo mwe mikono vileke ahete vedi ngano. Naadihagile vedi digulu dyakwe niyo aigela umwo, mna mahofya naayagele mwo moto houkuzima.”"},{"book":"Matayo","chapter":"3","verse":"13","text":"Mwa mazuwa yadya, Yesu abulaga Yolodani akalawa Galilaya, vileke abatizwe ni Yohana."},{"book":"Matayo","chapter":"3","verse":"14","text":"Mna Yohana aungaga amlemele, akagamba, “Miye naungwa nibatizwe ni weye, weye nawe weza kwangu hubatize!”"},{"book":"Matayo","chapter":"3","verse":"15","text":"Yesu niyo amgamba, “Zumila ivi haluse, kwaviya kwa kudamanya aya, nekinde kikint'hiza yadya yose akuunga Mnungu.” Ivo Yohana niyo azumila kumbatiza."},{"book":"Matayo","chapter":"3","verse":"16","text":"Aho Yesu eze ajike kubatizwa, afosaga mwa mazi. Mbingu niyo zagubuka, naho aonaga Muye ywa Mnungu akaseela kulawa kwe mbingu enga suwa, niyo amkima."},{"book":"Matayo","chapter":"3","verse":"17","text":"Izwi kulawa kwe mbingu dyevikaga dikagamba, “Uyu niye Mwanangu nimuungise, hyelelwa naye.”"}]}