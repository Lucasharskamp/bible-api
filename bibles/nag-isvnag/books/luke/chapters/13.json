{"data":[{"book":"Luke","chapter":"13","verse":"1","text":"Titia kunba manu khan etu homoi te Jisu ke eneka khobor dise ki Pilate pora bolidan kora homoi te tai Galilee manu khan ke morai dikena taikhan laga khun bhi milai dise."},{"book":"Luke","chapter":"13","verse":"2","text":"Jisu taikhan ke koise, “Tumikhan bhabise naki etu Galilee manu khan dusra Galilee manu khan pora bhi bisi paapi khan ase kelemane taikhan eneka dukh paise?"},{"book":"Luke","chapter":"13","verse":"3","text":"Nohoi, Moi tumikhan ke hosa kobo. Jodi tumikhan mon naghurai, tumikhan bhi eneka he khotom hoi jabo."},{"book":"Luke","chapter":"13","verse":"4","text":"Aru atharo jon manu kunkhan uporte Siloam laga minar giri kene mari dise, tumikhan bhabise naki Jerusalem te thaka manu khan pora bhi taikhan he bisi paapi thakise?"},{"book":"Luke","chapter":"13","verse":"5","text":"Nohoi, Moi tumikhan ke koi ase. Jodi tumikhan mon naghuraile, taikhan nisena khotom hoi jabo.”"},{"book":"Luke","chapter":"13","verse":"6","text":"Titia Jisu ekta dristanto koise, “Ekjon manu tai laga bagan te dimoru ghas rupaisile, aru tai etu ghas te phol bisarikena jaise, kintu eku pa-a nai13.6 Mat. 21:18-20; Mark 11:12-14."},{"book":"Luke","chapter":"13","verse":"7","text":"Titia tai bagan sa-a manu ke koise, ‘Sabi, tin saal moi etu ghas te phol bisari kene ahise, kintu eku pa-a nai. Etu ke kati dibi. Etu mati to kele nuksan koribo?’"},{"book":"Luke","chapter":"13","verse":"8","text":"Titia noukar pora malik ke eneka jowab dise, ‘Probhu, etu saal nimite chari dibi, moi aru ekbar bhal pora etu ghas to mol dikene sabo."},{"book":"Luke","chapter":"13","verse":"9","text":"Jodi etu ghas pora etu somoi nisena te phol diye, to bhal ase, kintu jodi etu pora bhal phol diya nai koile, apuni etu ghas to kati dibi!’”"},{"book":"Luke","chapter":"13","verse":"10","text":"Aru ek Bisram dinte Jisu mondoli khan te hikai thakise,"},{"book":"Luke","chapter":"13","verse":"11","text":"Aru ta te ekjon mahila atharo saal pora komjur laga atma thakise, tai laga komor to tera thakise aru ekdom sidha koribo napari kene thakise."},{"book":"Luke","chapter":"13","verse":"12","text":"Aru jitia Jisu taike dikhise, Tai usorte mati kene koise, “Mahila, tumi laga komjur pora tumi mukti paise.”"},{"book":"Luke","chapter":"13","verse":"13","text":"Titia Jisu tai laga hath etu mahila uporte rakhise, aru etu homoi te tai sida hoi jaise aru tai Isor ke dhanyavad dise."},{"book":"Luke","chapter":"13","verse":"14","text":"Kintu mondoli te thaka cholawta khan bhal pa-a nai aru Jisu pora Bisram dinte changai kaam kora nimite manu khan ke koise, “Choi din tak kaam kori bole dorkar ase. Etu homoi te he bhal hobole ahibi, kintu Bisram dinte nahibi13.14 Exo. 20:9-10; Deu. 5:13-14..”"},{"book":"Luke","chapter":"13","verse":"15","text":"Kintu Probhu taikhan ke koise, “Dhongi khan! Tumikhan Bisram dinte tumikhan laga guru, saguli khan ke tai laga ghor pora ulaikene pani khabole loi najai naki?"},{"book":"Luke","chapter":"13","verse":"16","text":"Etu mahila, Abraham laga khandan pora ahise, junke Saitan para atharo saal tak bandhi kene rakhise, tenehoile taike Bisram dinte khuli nadibo lage naki?”"},{"book":"Luke","chapter":"13","verse":"17","text":"Jitia Tai etu kotha kori kene khotom hoise, jun Jisu ke ghusa kori thakise taikhan sorom lagi jaise, kintu sob manu khan khushi kori kene dhanyavad di thakise juntu kaam Tai kori kene dikhai diya karone."},{"book":"Luke","chapter":"13","verse":"18","text":"Titia Jisu koise, “Isor laga rajyo to kineka ase, aru Moi etu ke ki logote tulona koribo?"},{"book":"Luke","chapter":"13","verse":"19","text":"Etu ekta sorso dana nisena ase jineka ekjon manu pora loi kene tai laga kheti te phelaise, aru etu dangor ghas hoi jaise, aru ta te chiriya khan bhi ahikena ghor bonaise13.19 Palestine te sorso to dangor ghas hoi. .”"},{"book":"Luke","chapter":"13","verse":"20","text":"Aru Tai koise, “Isor laga rajyo to ki logote tulona koribo?"},{"book":"Luke","chapter":"13","verse":"21","text":"Ekjon mahila pora tin kilo atta te khomir hali dise, jitia tak etu phuli najai.”"},{"book":"Luke","chapter":"13","verse":"22","text":"Aru Jisu nogor aru bosti khan te jai kene hikai thakise aru Jerusalem te jabo nimite taiyar kori thakise."},{"book":"Luke","chapter":"13","verse":"23","text":"Etiya ekjon pora Taike hudise, “Probhu, jun poritran pai ase taikhan olop jon he ase naki?” Titia Tai taikhan ke koise,"},{"book":"Luke","chapter":"13","verse":"24","text":"“Etu chutu rasta te jabole nimite dukh koribi, kelemane Moi tumikhan ke koi ase, bisi manu etu te ghusi bole kosis koribo, kintu ghusi bole na paribo."},{"book":"Luke","chapter":"13","verse":"25","text":"Jitia ghor laga malik pora dorwaja to bondh kori dibo, titia tumi dorja to marikena kobo, ‘Probhu, moi khan nimite khuli bhi.’ Kintu tai tumikhan ke kobo, ‘Moi tumikhan ke najane, aru tumikhan kot pora ase.’"},{"book":"Luke","chapter":"13","verse":"26","text":"Titia tumi he kobo, ‘Amikhan Apuni logote bohi kene eke logote khai sele, aru Apuni amikhan laga jagate ahikena sikhai dise.’"},{"book":"Luke","chapter":"13","verse":"27","text":"Titia Tai kobo, ‘Moi tumikhan ke koi ase, Moi tumikhan kot pora ahise najane. Moi usor pora dur hoi jabi sob biya kaam kora khan!13.27 Psa. 6:8’"},{"book":"Luke","chapter":"13","verse":"28","text":"Etu jagate, kanda he thakibo, aru dath chababo aru jitia Abraham, Isaac aru Jacob aru sob bhabobadi khan ke Isor laga rajyo to dikhibo, kintu etu pora tumikhan ke bahar te phelai dibo."},{"book":"Luke","chapter":"13","verse":"29","text":"Taikhan purab, paschim, uttor aru dakshin pora ahikena Isor laga rajyote bohibo13.29 Isa. 66:18; Rev. 7:9; Psa. 107:3; Mal. 1:11."},{"book":"Luke","chapter":"13","verse":"30","text":"Aru sabi, kun manu pichete thakise taikhan age te ase, aru kunba jun age te ase, taikhan pichete hoi jabo.”"},{"book":"Luke","chapter":"13","verse":"31","text":"Etu homoi te, kunba Pharisee khan Tai usorte ahikena koise, “Amikhan ke chari bhi aru yate pora jai jabi, kelemane Herod tumike morai dibole bisari ase.”"},{"book":"Luke","chapter":"13","verse":"32","text":"Jisu taikhan ke koise, “Jai kene utu siyal Herod ke kobi, ‘Sabi, Moi bhoot khan ke khedai dise aru bemar khan ke aji aru kali bhal korise, aru tin din pichete Moi laga lakshya punchi jabo.’"},{"book":"Luke","chapter":"13","verse":"33","text":"Jineka hoile bhi Moi kaam kori thakibo, aji, kali aru aha dinte bhi, kele koile Jerusalem te bhabobadi khan harai ja-a to bhal nai."},{"book":"Luke","chapter":"13","verse":"34","text":"Oh Jerusalem, Jerusalem, kun he bhabobadi khan ke morai diye aru tumikhan usorte ahile pathor pora mari kene pathai diye. Moi kiman itcha korise tumikhan laga bacha khan ke eke logote rakhibole nimite jineka ekta murgi tai laga bacha khan ke pakhi nichete rakhe. Kintu tumikhan etu itcha nakore."},{"book":"Luke","chapter":"13","verse":"35","text":"Sabi, tumikhan laga ghor to khali hoi jaise. Kile Moi kobo, tumikhan Moike aru nadikhibo etu homoi naha tak, jitia tumikhan kobo, ‘Asirbad pabo jun Probhu laga naam te ahise.13.35 Psa. 118:26; Jer. 12:7’”"}]}