{"data":[{"book":"1 Timoti","chapter":"6","verse":"1","text":"Duk waɗanda suke ƙarƙashin bauta, ya kamata su ɗauki iyayengijinsu a kan sun cancanci girmamawa matuƙa, don kada a ɓata sunan Allah da kuma koyarwarmu."},{"book":"1 Timoti","chapter":"6","verse":"2","text":"Waɗanda suke da iyayengiji masu bi, to, kada su yi musu reni domin su ’yan’uwa ne. A maimako, sai ma su fi bauta musu, saboda waɗanda suke cin moriyar hidimarsu masu bi ne, ƙaunatattu ne kuma a gare su."},{"book":"1 Timoti","chapter":"6","verse":"3","text":"In wani yana koyarwar ƙarya bai kuma yarda da sahihiyar koyarwar Ubangijinmu Yesu Kiristi da kuma koyarwa ta tsoron Allah ba,"},{"book":"1 Timoti","chapter":"6","verse":"4","text":"yana cike da girman kai bai kuma san kome ba. Yana da mugun halin son gardama da muhawwara game da kalmomin da suke kawo kishi, rikici, maganar ƙeta, da mugayen zace-zace"},{"book":"1 Timoti","chapter":"6","verse":"5","text":"da yawan tankiya tsakanin mutane masu mugun hali, waɗanda aka raba su da gaskiya, suke kuma tsammani cewa bin Allah wata hanya ce ta samun kuɗi."},{"book":"1 Timoti","chapter":"6","verse":"6","text":"Amma bin Allah da gamsuwa riba ce mai yawa."},{"book":"1 Timoti","chapter":"6","verse":"7","text":"Gama ba mu zo duniya da kome ba, ba kuwa za mu fita daga cikinta da kome ba."},{"book":"1 Timoti","chapter":"6","verse":"8","text":"In dai muna da abinci da sutura, ai, sai mu gamsu da su."},{"book":"1 Timoti","chapter":"6","verse":"9","text":"Mutanen da suke son yin arziki sukan fāɗi cikin jarraba, su fāɗa a tarko, suna mugayen sha’awace-sha’awace iri-iri na wauta da cutarwa, irin waɗanda suke dulmuyar da mutane, su kai ga lalacewa da hallaka."},{"book":"1 Timoti","chapter":"6","verse":"10","text":"Gama son kuɗi shi ne tushen kowane irin mugun abu. Waɗansu mutane, don tsananin son kuɗi, sun bauɗe daga bangaskiya suka kuma jawo wa kansu da baƙin ciki iri-iri."},{"book":"1 Timoti","chapter":"6","verse":"11","text":"Amma kai, mutumin Allah, ka guji duk wannan, ka kuma nemi adalci, tsoron Allah, bangaskiya, ƙauna, jimrewa da kuma hankali."},{"book":"1 Timoti","chapter":"6","verse":"12","text":"Ka yi fama, kyakkyawar fama ta bangaskiya. Ka riƙi rai madawwamin nan, wanda aka kira saboda shi, sa’ad da ka yi kyakkyawar shaida a gaban shaidu masu yawa."},{"book":"1 Timoti","chapter":"6","verse":"13","text":"Na umarce ka, a gaban Allah mai ba da rai ga kome, da kuma Kiristi Yesu wanda yayinda yake ba da shaida a gaban Buntus Bilatus ya yi kyakkyawar shaida,"},{"book":"1 Timoti","chapter":"6","verse":"14","text":"ka kiyaye wannan umarni ba tare da wani aibi ko abin zargi ba har yă bayyanuwar Ubangijinmu Yesu Kiristi,"},{"book":"1 Timoti","chapter":"6","verse":"15","text":"wanda Allah zai kawo a daidai lokaci, Allah, mai albarka wanda yake kaɗai Mai Mulki, Sarkin sarakuna da Ubangijin iyayengiji,"},{"book":"1 Timoti","chapter":"6","verse":"16","text":"wanda shi kaɗai ne marar mutuwa wanda kuma yake zaune cikin hasken da ba ya kusatuwa, wanda babu wanda ya taɓa gani ko zai iya gani. A gare shi girma da iko su tabbata har abada. Amin."},{"book":"1 Timoti","chapter":"6","verse":"17","text":"Ka umarci waɗanda suke da arziki a wannan duniya kada su ɗaga kai ko su sa begensu a kan dukiyar da ba ta da tabbaci, sai dai su sa begensu ga Allah, wanda yake ba mu kome a yalwace don jin daɗinmu."},{"book":"1 Timoti","chapter":"6","verse":"18","text":"Ka umarce su su yi nagarta, su wadatu cikin ayyuka nagari, su kuma zama masu bayarwa hannu sake da kuma masu niyyar yin taimako."},{"book":"1 Timoti","chapter":"6","verse":"19","text":"Ta haka za su ajiye wa kansu dukiya a matsayin tushen mai ƙarfi don tsara mai zuwa, don su riƙi rai wanda yake na tabbatacce."},{"book":"1 Timoti","chapter":"6","verse":"20","text":"Timoti, ka lura da abin da aka danƙa maka amana. Ka yi nesa da masu maganganun rashin tsoron Allah da kuma yawan mūsu da ake ƙarya, ake ce da shi ilimi,"},{"book":"1 Timoti","chapter":"6","verse":"21","text":"wanda waɗansu suka furta kuma ta yin haka suka bauɗe daga bangaskiya."}]}