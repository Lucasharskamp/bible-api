{"data":[{"book":"Α΄ ΠΡΟΣ ΤΙΜΟΘΕΟΝ","chapter":"4","verse":"1","text":"Τὸ δὲ Πνεῦμα ῥητῶς λέγει ὅτι ἐν ὑστέροις καιροῖς ἀποστήσονταί τινες τῆς πίστεως, προσέχοντες πνεύμασι πλάνοις καὶ διδασκαλίαις δαιμονίων,"},{"book":"Α΄ ΠΡΟΣ ΤΙΜΟΘΕΟΝ","chapter":"4","verse":"2","text":"ἐν ὑποκρίσει ψευδολόγων, κεκαυστηριασμένων τὴν ἰδίαν συνείδησιν,"},{"book":"Α΄ ΠΡΟΣ ΤΙΜΟΘΕΟΝ","chapter":"4","verse":"3","text":"κωλυόντων γαμεῖν, ἀπέχεσθαι βρωμάτων ἃ ὁ Θεὸς ἔκτισεν εἰς μετάληψιν μετὰ εὐχαριστίας τοῖς πιστοῖς καὶ ἐπεγνωκόσι τὴν ἀλήθειαν."},{"book":"Α΄ ΠΡΟΣ ΤΙΜΟΘΕΟΝ","chapter":"4","verse":"4","text":"ὅτι πᾶν κτίσμα Θεοῦ καλόν, καὶ οὐδὲν ἀπόβλητον μετὰ εὐχαριστίας λαμβανόμενον·"},{"book":"Α΄ ΠΡΟΣ ΤΙΜΟΘΕΟΝ","chapter":"4","verse":"5","text":"ἁγιάζεται γὰρ διὰ λόγου Θεοῦ καὶ ἐντεύξεως."},{"book":"Α΄ ΠΡΟΣ ΤΙΜΟΘΕΟΝ","chapter":"4","verse":"6","text":"Ταῦτα ὑποτιθέμενος τοῖς ἀδελφοῖς καλὸς ἔσῃ διάκονος Ἰησοῦ Χριστοῦ, ἐντρεφόμενος τοῖς λόγοις τῆς πίστεως καὶ τῆς καλῆς διδασκαλίας ᾗ παρηκολούθηκας."},{"book":"Α΄ ΠΡΟΣ ΤΙΜΟΘΕΟΝ","chapter":"4","verse":"7","text":"τοὺς δὲ βεβήλους καὶ γραώδεις μύθους παραιτοῦ, γύμναζε δὲ σεαυτὸν πρὸς εὐσέβειαν·"},{"book":"Α΄ ΠΡΟΣ ΤΙΜΟΘΕΟΝ","chapter":"4","verse":"8","text":"ἡ γὰρ σωματικὴ γυμνασία πρὸς ὀλίγον ἐστὶν ὠφέλιμος, ἡ δὲ εὐσέβεια πρὸς πάντα ὠφέλιμός ἐστιν, ἐπαγγελίας ἔχουσα ζωῆς τῆς νῦν καὶ τῆς μελλούσης."},{"book":"Α΄ ΠΡΟΣ ΤΙΜΟΘΕΟΝ","chapter":"4","verse":"9","text":"πιστὸς ὁ λόγος καὶ πάσης ἀποδοχῆς ἄξιος·"},{"book":"Α΄ ΠΡΟΣ ΤΙΜΟΘΕΟΝ","chapter":"4","verse":"10","text":"εἰς τοῦτο γὰρ καὶ κοπιῶμεν καὶ ὀνειδιζόμεθα, ὅτι ἠλπίκαμεν ἐπὶ Θεῷ ζῶντι, ὅς ἐστι σωτὴρ πάντων ἀνθρώπων, μάλιστα πιστῶν."},{"book":"Α΄ ΠΡΟΣ ΤΙΜΟΘΕΟΝ","chapter":"4","verse":"11","text":"Παράγγελλε ταῦτα καὶ δίδασκε."},{"book":"Α΄ ΠΡΟΣ ΤΙΜΟΘΕΟΝ","chapter":"4","verse":"12","text":"μηδείς σου τῆς νεότητος καταφρονείτω, ἀλλὰ τύπος γίνου τῶν πιστῶν ἐν λόγῳ, ἐν ἀναστροφῇ, ἐν ἀγάπῃ, ἐν πνεύματι, ἐν πίστει, ἐν ἁγνείᾳ."},{"book":"Α΄ ΠΡΟΣ ΤΙΜΟΘΕΟΝ","chapter":"4","verse":"13","text":"ἕως ἔρχομαι πρόσεχε τῇ ἀναγνώσει, τῇ παρακλήσει, τῇ διδασκαλίᾳ."},{"book":"Α΄ ΠΡΟΣ ΤΙΜΟΘΕΟΝ","chapter":"4","verse":"14","text":"μὴ ἀμέλει τοῦ ἐν σοὶ χαρίσματος, ὃ ἐδόθη σοι διὰ προφητείας μετὰ ἐπιθέσεως τῶν χειρῶν τοῦ πρεσβυτερίου."},{"book":"Α΄ ΠΡΟΣ ΤΙΜΟΘΕΟΝ","chapter":"4","verse":"15","text":"ταῦτα μελέτα, ἐν τούτοις ἴσθι, ἵνα σου ἡ προκοπὴ φανερὰ ᾖ ἐν πᾶσιν."},{"book":"Α΄ ΠΡΟΣ ΤΙΜΟΘΕΟΝ","chapter":"4","verse":"16","text":"ἔπεχε σεαυτῷ καὶ τῇ διδασκαλίᾳ, ἐπίμενε αὐτοῖς· τοῦτο γὰρ ποιῶν καὶ σεαυτὸν σώσεις καὶ τοὺς ἀκούοντάς σου."}]}