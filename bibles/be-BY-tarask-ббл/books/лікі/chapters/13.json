{"data":[{"book":"ЛІКІ","chapter":"13","verse":"1","text":"Пасьля гэтага народ рушыў з Асірота і спыніўся ў пустыні Фаран."},{"book":"ЛІКІ","chapter":"13","verse":"2","text":"І сказаў Гасподзь Майсею, кажучы:"},{"book":"ЛІКІ","chapter":"13","verse":"3","text":"Пашлі ад сябе людзей, каб яны агледзелі зямлю Ханаанскую, якую Я дам сынам Ізраілевым; па адным чалавеку ад племені бацькоў іхніх пашлеце, галоўных зь іх."},{"book":"ЛІКІ","chapter":"13","verse":"4","text":"І паслаў іх Майсей з пустыні Фаран, па загадзе Гасподнім, і ўсе яны мужы галоўныя ў сыноў Ізраілевых."},{"book":"ЛІКІ","chapter":"13","verse":"5","text":"Вось імёны іхнія: з племені Рувімавага Самуа, сын Закхураў,"},{"book":"ЛІКІ","chapter":"13","verse":"6","text":"з племені Сымонавага Сафат, сын Харыеў,"},{"book":"ЛІКІ","chapter":"13","verse":"7","text":"з племені Юдавага Халеў, сын Ефаніін,"},{"book":"ЛІКІ","chapter":"13","verse":"8","text":"з племені Ісахаравага Ігал, сын Язэпаў,"},{"book":"ЛІКІ","chapter":"13","verse":"9","text":"з племені Яфрэмавага Асія, сын Наваў,"},{"book":"ЛІКІ","chapter":"13","verse":"10","text":"з племені Веньямінавага Фалтый, сын Рафуеў,"},{"book":"ЛІКІ","chapter":"13","verse":"11","text":"з племені Завулонавага Гадыіл, сын Садыеў,"},{"book":"ЛІКІ","chapter":"13","verse":"12","text":"з племені Язэпавага ад Манасіі Гадый, сын Сусіеў,"},{"book":"ЛІКІ","chapter":"13","verse":"13","text":"з племені Данавага Амііл, сын Гемаліеў,"},{"book":"ЛІКІ","chapter":"13","verse":"14","text":"з племені Асіравага Сэтур, сын Міхаілеў,"},{"book":"ЛІКІ","chapter":"13","verse":"15","text":"з племені Нэфталімавага Нахбій, сын Вофсіеў,"},{"book":"ЛІКІ","chapter":"13","verse":"16","text":"з племені Гадавага Геуіл, сын Махіеў."},{"book":"ЛІКІ","chapter":"13","verse":"17","text":"Вось імёны мужоў, якіх пасылаў Майсей агледзець зямлю. І назваў Майсей Асію, сына Нававага, Ісусам."},{"book":"ЛІКІ","chapter":"13","verse":"18","text":"І паслаў іх Майсей агледзець зямлю Ханаанскую і сказаў ім: ідзеце ў гэтую паўднёвую краіну, і падымецеся на гару,"},{"book":"ЛІКІ","chapter":"13","verse":"19","text":"і агледзьце зямлю, якая яна, і народ, які жыве на ёй, ці моцны ён, ці слабы, ці малы ён лікам, ці вялікі?"},{"book":"ЛІКІ","chapter":"13","verse":"20","text":"і якая зямля, на якой ён жыве, ці добрая яна, ці благая? і якія гарады, у якіх ён жыве? ці ў намётах ён жыве, ці ва ўмацаваньнях?"},{"book":"ЛІКІ","chapter":"13","verse":"21","text":"і якая зямля, ці тлустая яна, ці пустая? ці ёсьць на ёй дрэвы, ці няма? будзьце адважныя і вазьмеце ад пладоў зямлі. І было гэта ў пару пасьпяваньня вінаграду."},{"book":"ЛІКІ","chapter":"13","verse":"22","text":"Яны пайшлі і агледзелі зямлю ад пустыні Сін нават да Рэхова, непадалёк ад Эмата;"},{"book":"ЛІКІ","chapter":"13","verse":"23","text":"і пайшлі ў паўднёвую краіну і дайшлі да Хэўрона, дзе жылі Ахіман, Сэсай і Талмай, дзеці Энакавы: а Хэўрон пабудаваны быў на сем гадоў раней за Цоан Егіпецкі;"},{"book":"ЛІКІ","chapter":"13","verse":"24","text":"і прыйшлі да даліны Эсхол, і зрэзалі там вінаградную галінку з адной гронкаю ягад, і панесьлі яе на жардзіне двое; узялі таксама гранатавых яблыкаў і смокваў;"},{"book":"ЛІКІ","chapter":"13","verse":"25","text":"мясьціну гэтую назвалі далінаю Эсхол, з прычыны вінаграднай гронкі, якую зрэзалі там сыны Ізраілевыя."},{"book":"ЛІКІ","chapter":"13","verse":"26","text":"І агледзеўшы зямлю, вярнуліся яны праз сорак дзён."},{"book":"ЛІКІ","chapter":"13","verse":"27","text":"І пайшлі і прыйшлі да Майсея і Аарона і ад усяго супольства сыноў Ізраілевых у пустыню Фаран, у Кадэс, і прынесьлі ім і ўсяму супольству адказ, і паказалі ім плады зямлі;"},{"book":"ЛІКІ","chapter":"13","verse":"28","text":"і расказвалі яму і казалі: мы хадзілі ў зямлю, у якую ты пасылаў нас; у ёй сапраўды цячэ малако і мёд, і вось плады яе;"},{"book":"ЛІКІ","chapter":"13","verse":"29","text":"але народ, які жыве на зямлі той, моцны, і гарады ўмацаваныя, даволі вялікія, і сыноў Энакавых мы бачылі там."},{"book":"ЛІКІ","chapter":"13","verse":"30","text":"Амалік жыве на паўднёвай частцы зямлі, Хэтэі, Евусэі і Амарэі жывуць на гары, Хананэі жывуць каля мора і на беразе Ярдана."},{"book":"ЛІКІ","chapter":"13","verse":"31","text":"Але Халеў супакойваў народ перад Майсеем, кажучы: пойдзем і завалодаем ёю, бо мы можам адолець яе."},{"book":"ЛІКІ","chapter":"13","verse":"32","text":"А тыя, якія хадзілі зь ім, казалі: ня можам мы ісьці супроць народу гэтага, бо ён мацнейшы за нас."},{"book":"ЛІКІ","chapter":"13","verse":"33","text":"І распускалі благія чуткі пра зямлю, якую яны аглядалі, сярод сыноў Ізраілевых, кажучы: зямля, якую праходзілі мы для агляду, ёсьць зямля, якая паядае тых, што жывуць на ёй, і ўвесь народ, які мы бачылі сярод яе, людзі рослыя;"},{"book":"ЛІКІ","chapter":"13","verse":"34","text":"там бачылі мы і волатаў, сыноў Энакавых, ад валатоўскага роду; і мы былі ў вачах нашых перад імі, як саранча, такімі самымі былі мы і ў вачах іхніх."}]}