{"data":[{"book":"Matayo","chapter":"20","verse":"1","text":"“Undewa wa kuulanga uigala na kija kilawilile kwa munhu yeli na mgunda wa mizabibu, kalawa imitootondo ng'hani, kachola kugoneka wanhu wakasang'hane mumgunda wake."},{"book":"Matayo","chapter":"20","verse":"2","text":"Kailagana nao yawalipe sente kwa sang'hano ya siku dimoja, abaho kawagala mumgunda wake wakasang'hane."},{"book":"Matayo","chapter":"20","verse":"3","text":"Abaho saa ndatu kachola kudigulilo kawavika wanhu wema aho waduhu chakutenda."},{"book":"Matayo","chapter":"20","verse":"4","text":"Avo kawalongela, ‘Mweye vivija gendeni kumgunda wangu mukasang'hane na nowalipa chochose cha kufaya.’"},{"book":"Matayo","chapter":"20","verse":"5","text":"Avo wachola. Viivikile saa sita na saa tisa imisi ayo mwene mgunda kachola katenda vivija viyatendile ichanduso."},{"book":"Matayo","chapter":"20","verse":"6","text":"Viivikile saa kumi na moja kachola na kawavika wanhu wayagwe wema, kawauza, ‘Habali mwima hano imisi yose mduhu cha kusang'hana?’"},{"book":"Matayo","chapter":"20","verse":"7","text":"Wanhu waja wamwidika, ‘Kwavija kuduhu munhu yatugwelele sang'hano.’ Kawalongela, ‘Na mweye vivija mkasang'hane kumgunda wangu wa mizabibu!’"},{"book":"Matayo","chapter":"20","verse":"8","text":"“Viivikile ichungulo, munhu mwene mgunda kamulongela mwamizi wake wa mgunda, ‘Wakeme wanhu wasang'hane na uwalipe sente zao, kusongela waja wakimambukizo na waja wa ichanduso.’"},{"book":"Matayo","chapter":"20","verse":"9","text":"Wanhu wasang'hane kusongela saa kumi na moja, walipigwa kila munhu sente imoja."},{"book":"Matayo","chapter":"20","verse":"10","text":"Avo waja wanduse kusang'hana viwezile wagesa kamba wolipigwa sente nyingi, lakini kila imoja wao kagweleligwa sente imoja."},{"book":"Matayo","chapter":"20","verse":"11","text":"Wasola zisente na kusonga kumnung'unikila ija yawagoneke."},{"book":"Matayo","chapter":"20","verse":"12","text":"Walonga, ‘Wanhu wano wagonekigwe kukimambukizo wasang'hana kwa saa dimoja diiyeka, tweye tusang'hana siku ngima mdizuwa, abaho kuwalipa vivija viutulipile tweye!’"},{"book":"Matayo","chapter":"20","verse":"13","text":"“Ija mwene mgunda kamwidika imoja wao, ‘Mbwigangu tegeleza, niye sikubunzile bule. Vino hatuilagane nikulipe sente imoja kwa kusang'hana siku dimoja?"},{"book":"Matayo","chapter":"20","verse":"14","text":"Sola sente yako uchole, niye ninogelwa kumlipa munhu ino inimgoneke kukimambukizo kamba vinikulipile gweye."},{"book":"Matayo","chapter":"20","verse":"15","text":"Vino havinogile bule niye kutenda kija kinilonda kwa sente zangu mwenyego? Hebu gweye kokona migongo kwavija niye nina moyo unogile?’ ”"},{"book":"Matayo","chapter":"20","verse":"16","text":"Yesu kamambukiza kulonga, “Avo wose weli wa ikimambukizo sambi wokuwa wa ichanduso kumwande, na wose weli wa ichanduso sambi wokuwa wa ikimambukizo kumwande.”"},{"book":"Matayo","chapter":"20","verse":"17","text":"Yesu viyakalile kochola Yelusalemu, kainega kumgwazo na wanahina zake longo na wabili, kawalongela,"},{"book":"Matayo","chapter":"20","verse":"18","text":"“Tegelezeni, tochola Yelusalemu, kuko Mwana wa Munhu kogeligwa mmakono ga wakulu wa walava nhosa na wafundiza Malagizo ga Musa. Nao womtagusa yafe."},{"book":"Matayo","chapter":"20","verse":"19","text":"Na womwika mmakono ga Wamhazi, nao womzeha womtowa mbalati na womkoma kwa kumuwamba mumsalaba, lakini siku da kadatu kozilibuka.”"},{"book":"Matayo","chapter":"20","verse":"20","text":"Abaho mwehe wa Zebedayo na wanage wabili kamcholela Yesu, kamfugamila kampula yamtendele kija kiyolonda."},{"book":"Matayo","chapter":"20","verse":"21","text":"Yesu kamuuza, “Kolonda choni?”"},{"book":"Matayo","chapter":"20","verse":"22","text":"Yesu kawedika, “Hamkijuwile kinhu kimpula, vino modaha kuking'wela kikasi cha madununzo chonda niking'wele niye?”"},{"book":"Matayo","chapter":"20","verse":"23","text":"Yesu kawalongela, “Kweli moking'wela kikasi changu, lakini naduhu udahi wa kusagula nani yakale mwambu wa mkono wangu wa kudila hebu wa kumoso. Hanhu aho wekiligwa wanhu wasaguligwe na Tatangu.”"},{"book":"Matayo","chapter":"20","verse":"24","text":"Baho wanahina longo viwahulike avo, wawagevuzikila ng'hani Yakobo na Yohana."},{"book":"Matayo","chapter":"20","verse":"25","text":"Yesu kawakema wose hamoja kawalongela, “Mojuwa kamba wakulu wa wanhu wa mwiisi wowalanguliza kwa nguvu, na wakulu wao wana udahi."},{"book":"Matayo","chapter":"20","verse":"26","text":"Lakini haili vivo kumwenu. Munhu yoyose yolonda kuwa munhu mkulu, yawe msang'hanaji wa wose,"},{"book":"Matayo","chapter":"20","verse":"27","text":"na munhu yolonda kuwa wa ichanduso, yawe mtumwa wa wose."},{"book":"Matayo","chapter":"20","verse":"28","text":"Kamba vija Mwana wa Munhu, hezile kusang'hanilwa, lakini keza kuwasang'hanila na kuulava ugima wake kwa kuwakombola wanhu wengi.”"},{"book":"Matayo","chapter":"20","verse":"29","text":"Yesu na wanahina zake viwakalile wosegela kudibuga da Yeliko, lunhu lwa wanhu lumkweleleza."},{"book":"Matayo","chapter":"20","verse":"30","text":"Wanhu wabili wasuwameso wakalile kumgwazo wa inzila, viwahulike Yesu kobita, wasonga kukemelela, “Mwana wa Daudi! Tonele bazi!”"},{"book":"Matayo","chapter":"20","verse":"31","text":"Lunhu lwa wanhu luwakomhokela luwalongela wanyamale. Lakini wagendelela kukemelela ng'hani, “Mwana wa Daudi! Tonele bazi!”"},{"book":"Matayo","chapter":"20","verse":"32","text":"Yesu kema kawakema kawauza, “Molonda niwatendele choni?”"},{"book":"Matayo","chapter":"20","verse":"33","text":"Wamwidika, “Go mkulu, tolonda kulola!”"},{"book":"Matayo","chapter":"20","verse":"34","text":"Yesu kawonela bazi kawakwasa meso gao, bahaja wadaha kulola, nao wamkweleleza."}]}