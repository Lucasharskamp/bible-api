{"data":[{"book":"LUKA","chapter":"20","verse":"1","text":"Zua dimwe Yesu viyakalile Kung'anda ya Mulungu yowafundiza wanhu na kuwapetela Usenga Unogile, wakulu wa wakulu wa nhambiko na wafundiza Malagizo ga Musa hamoja na wavyele wa wanhu weza,"},{"book":"LUKA","chapter":"20","verse":"2","text":"wamuuza, “Tulongele, kotenda mbuli zino na udaho ulihi? Yalihi yakugwelele udaho uno?”"},{"book":"LUKA","chapter":"20","verse":"3","text":"Yesu kawedika, “Beta niuze mbuli. Nilongeleni,"},{"book":"LUKA","chapter":"20","verse":"4","text":"vino udaho wa Yohana wa kubatiza ulawa ha Mulungu ama ulawa mwa wanhu?”"},{"book":"LUKA","chapter":"20","verse":"5","text":"Wasonga kuibamilila wenyego kwa wenyego, “Tulongeze? Kamba tuhalonga ‘Ulawa ha Mulungu,’ kwiza kotulongela, ‘Habali hamumtogole Yohana?’"},{"book":"LUKA","chapter":"20","verse":"6","text":"Na tuhalonga, ‘Ulawa mwa wanhu,’ wanhu wose hano wotukoma mkututoa na mabwe, kwavija wamtogola kamba Yohana kakala muhokozi.”"},{"book":"LUKA","chapter":"20","verse":"7","text":"Avo wamulongela, “Hatukutangile kuulawile.”"},{"book":"LUKA","chapter":"20","verse":"8","text":"Yesu kawalongela, “Na nie siwalongela na udaho ulihi notenda mbuli zino.”"},{"book":"LUKA","chapter":"20","verse":"9","text":"Abaho, Yesu kawalongela wanhu hala dino, “Kukala na munhu imwe yakalile na mgunda wa mizabibu, kawapangiza walimi, abaho, kachola isi ya kutali, kakala kuja kipigiti kitali."},{"book":"LUKA","chapter":"20","verse":"10","text":"Kipigiti cha kuhuna zizabibu vikivikile, kamtuma nyakadala wake ha iwalimi yakamsolele fungu jake da izizabibu. Ila waja iwalimi wamtoa ija inyakadala na kum'bweza bila kinhu."},{"book":"LUKA","chapter":"20","verse":"11","text":"Avo kamgala nyakadala iyagwe, ila waja iwalimi vivija wamtoa, wamtendela mbuli za kumgela kinyala, abaho, wam'bweza bila kinhu."},{"book":"LUKA","chapter":"20","verse":"12","text":"Abaho, kamgala nyakadala wa ikadatu, na heyo vivija waja iwalimi wamgela milonda, abaho, wamwasa hanze ya umgunda."},{"book":"LUKA","chapter":"20","verse":"13","text":"Avo mwene umgunda wa zabibu kalonga, ‘Nhendeze? Nomgala mwanangu mwenyego yaninogele, kwa vovose ino womuhishimila!’"},{"book":"LUKA","chapter":"20","verse":"14","text":"Ila waja iwalimi viwamonile, wailongela, ‘Ino iyo muhazi wake mwene mgunda. Natumkome, na uhazi wake wowa wetu!’"},{"book":"LUKA","chapter":"20","verse":"15","text":"Avo wamwasa hanze ya umgunda, abaho, wamkoma.”"},{"book":"LUKA","chapter":"20","verse":"16","text":"Kokwiza kuwakoma wanhu waja, na umgunda wa izizabibu kowagwaa walimi wayagwe.”"},{"book":"LUKA","chapter":"20","verse":"17","text":"Ila Yesu kawalola, abaho, kawauza. “Nyandiko zino Zing'alile nhegulo yake choni?"},{"book":"LUKA","chapter":"20","verse":"18","text":"Munhu yoyose yondayadigwile dibwe dija kokanhika vidangavidanga, na kamba dibwe dija dihamgwila munhu, domsiginha lipilipi.”"},{"book":"LUKA","chapter":"20","verse":"19","text":"Wafundiza Malagizo ga Musa na wakulu wa wakulu wa nhambiko bahaja walonda kumgoga Yesu, kwavija wavitanga kamba kadilonga hala dino yowalonga hewo, ila wawadumba wanhu."},{"book":"LUKA","chapter":"20","verse":"20","text":"Wakala womuhembula ng'hani, abaho, wawatuma visepi waitendile kamba wanhu wanogile. Watamanila kumnamata Yesu mmbuli zayalongile, giladi wamgoge wamgele mmakono ga mkulu wa undewa wa Loma."},{"book":"LUKA","chapter":"20","verse":"21","text":"Wanhu waja wamulongela Yesu, “Mkulufunzi, tuvitanga kamba kolonga na kufundiza mbuli za kweli, na kamba hudumba kihanga cha munhu yoyose, ila kofundiza ikweli vija Mulungu voyowalonda wanhu watende."},{"book":"LUKA","chapter":"20","verse":"22","text":"Tulongele, vino vinoga tweye kuliha kodi ha mkulu wa undewa wa Loma ama havinogile?”"},{"book":"LUKA","chapter":"20","verse":"23","text":"Ila Yesu kaumanya ubala wao, kawalongela,"},{"book":"LUKA","chapter":"20","verse":"24","text":"“Ndagusileni ihela. Twaga na kihanga kino kili muno cha munhu yalihi?”"},{"book":"LUKA","chapter":"20","verse":"25","text":"Avo Yesu kalonga, “Vinoga. Avo muliheni mkulu wa undewa wa Loma vija vili va mkulu wa undewa wa Loma, na muliheni Mulungu vija vili va Mulungu.”"},{"book":"LUKA","chapter":"20","verse":"26","text":"Hawadahile kumnamata mmbuli ziyalongile haja hameso ga wanhu, avo wanyamala, wakanganya nyidikilo yake."},{"book":"LUKA","chapter":"20","verse":"27","text":"Abaho, Masadukayo wayagwe, waja wolonga kamba wanhu hawazuka, weza ha Yesu na mbuza,"},{"book":"LUKA","chapter":"20","verse":"28","text":"walonga, “Mkulufunzi, Musa katwandikila tweye lagizo dino, ‘Kamba munhu yahadanganhika na kaleka mwehe ila halelile nayo mwana, mdodo ama mkulu wa munhu hiyo kolondigwa yamsole ija ikizuka yamulelele wana ndugu yake yadanganhike.’"},{"book":"LUKA","chapter":"20","verse":"29","text":"Avo kukala na wandugu saba. Imkulu kasola mtwanzi, kadanganhika halekile mwana."},{"book":"LUKA","chapter":"20","verse":"30","text":"Abaho, waikabili kamsola ija imtwanzi, na heyo kadanganhika bila kuleka mwana,"},{"book":"LUKA","chapter":"20","verse":"31","text":"na waikadatu kamsola. Galawilila gagaja mbaka wose saba wadanganhika bila kuleka wana."},{"book":"LUKA","chapter":"20","verse":"32","text":"Hakimambukizo, ija imtwanzi vivija kadanganhika."},{"book":"LUKA","chapter":"20","verse":"33","text":"Avo kuna dizua da kuzuka kwa wanhu wadanganhike, kowa mtwanzi wa yalihi? Kwavija wose saba wakala wamsolile.”"},{"book":"LUKA","chapter":"20","verse":"34","text":"Yesu kawalongela, “Wanhu wa kipigiti kino wosola na kusoligwa,"},{"book":"LUKA","chapter":"20","verse":"35","text":"ila wanhu waja walumbile kwingila muulumwengu uja, na kuna umzuso wa kulawa mkudanganhika, hawasola ama kusoligwa,"},{"book":"LUKA","chapter":"20","verse":"36","text":"na hawadanganhika, wowa kamba wasenga wa Mulungu wa kuulanga. Wao wowa wana wa Mulungu, kwavija wazusigwa."},{"book":"LUKA","chapter":"20","verse":"37","text":"Ila mmbuli ya kuzuka kwa wanhu, hata Musa kalagusa mbuli hiyo Mzinyandiko Zing'alile muna imbuli ya kitutua kikwaka, aho komulonga Mndewa kamba ‘Mulungu wa Ablaham, na Isaka, na Yakobo.’"},{"book":"LUKA","chapter":"20","verse":"38","text":"Heyo hali Mulungu wa wadanganhike, ila Mulungu wa wagima, kwavija kumwake heyo wose wana ugima.”"},{"book":"LUKA","chapter":"20","verse":"39","text":"Wafundiza wayagwe wa Malagizo ga Musa walonga, “Kulonga goya, Mkulufunzi!”"},{"book":"LUKA","chapter":"20","verse":"40","text":"Na haduhu munhu yagezile kumuuza tena mbuli iyagwe!"},{"book":"LUKA","chapter":"20","verse":"41","text":"Yesu kawauza, “Vodahikaze wanhu kulonga kamba Kilisto Mkombola kowa mwana wa Daudi?"},{"book":"LUKA","chapter":"20","verse":"42","text":"Kwavija Daudi mwenyego kolonga mkitabu cha Zabuli,"},{"book":"LUKA","chapter":"20","verse":"43","text":"mbaka vondaniweke wadumuka zako wawe kamba kigoda cha kwikila magulu gako.’"},{"book":"LUKA","chapter":"20","verse":"44","text":"Kamba Daudi kamkema heyo Mndewa, abaho, Kilisto Mkombola kowaze mwana wa Daudi?”"},{"book":"LUKA","chapter":"20","verse":"45","text":"Wanhu wose viwakalile wotegeleza, Yesu kawalongela wanahina zake,"},{"book":"LUKA","chapter":"20","verse":"46","text":"“Iteganyeni na wafundiza Malagizo ga Musa, awo wonogelwa kuzungulukazunguluka kuno wavalile mikanzu yao, na wonogelwa kulamsigwa na hishima mmasoko, na kusagula vigoda va haulongozi mzing'anda za nhambiko na mulusona."},{"book":"LUKA","chapter":"20","verse":"47","text":"Wowabulunya vizuka na kutenda nhambiko nhali za uzenzeleganye hameso ga wanhu! Nhaguso yao yowa ng'hulu ng'hani!”"}]}