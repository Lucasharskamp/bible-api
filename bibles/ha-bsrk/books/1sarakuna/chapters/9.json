{"data":[{"book":"1 Sarakuna","chapter":"9","verse":"1","text":"Sa’ad da Solomon ya gama ginin haikalin Ubangiji da kuma fadan sarki, ya kuma yi dukan abin da yake so yă yi,"},{"book":"1 Sarakuna","chapter":"9","verse":"2","text":"sai Ubangiji ya bayyana gare shi sau na biyu, kamar yadda ya bayyana masa a Gibeyon."},{"book":"1 Sarakuna","chapter":"9","verse":"3","text":"Ubangiji ya ce masa,"},{"book":"1 Sarakuna","chapter":"9","verse":"4","text":"“Kai kuwa, in ka yi tafiya a gabana da mutunci a zuci da kuma gaskiya, kamar yadda Dawuda mahaifinka ya yi, ka yi dukan abin da na umarta, ka kuma yi biyayya da ƙa’idodina da kuma dokokina,"},{"book":"1 Sarakuna","chapter":"9","verse":"5","text":"zan kafa kujerar sarautarka a bisa Isra’ila har abada, kamar yadda na alkawarta wa Dawuda mahaifinka sa’ad da na ce, ‘Ba za ka taɓa rasa wani a kan kujerar sarautar Isra’ila ba.’"},{"book":"1 Sarakuna","chapter":"9","verse":"6","text":"“Amma in kai, ko ’ya’yanka maza, suka juye daga gare ni, ba ku kuma kiyaye umarnai da ƙa’idodin da na ba ku ba, kuka yi gaba, kuka bauta wa waɗansu alloli, kuka kuma yi musu sujada,"},{"book":"1 Sarakuna","chapter":"9","verse":"7","text":"sai in yanke mutanen Isra’ila daga ƙasar da na ba su, in kuma ƙi wannan haikalin da na tsarkake domin Sunana. Isra’ila kuwa za tă zama abin gori da abin dariya a cikin dukan mutane."},{"book":"1 Sarakuna","chapter":"9","verse":"8","text":"Wannan haikali zai zama tarin juji. Duk wanda ya wuce ta hanyan nan kuwa zai ji tausayi, yă kuma yi tsaki yana cewa, ‘Me ya sa Ubangiji ya yi haka ga wannan ƙasa da kuma wannan haikali?’"},{"book":"1 Sarakuna","chapter":"9","verse":"9","text":"Mutane za su amsa su ce, ‘Saboda sun yashe Ubangiji Allahnsu, wanda ya fitar da su daga Masar, suka rungumi waɗansu alloli, suna yin musu sujada, suna bauta musu ne, ya sa Ubangiji ya kawo dukan masifan nan a kansu.’ ”"},{"book":"1 Sarakuna","chapter":"9","verse":"10","text":"A ƙarshen shekaru ashirin da Solomon ya ɗauka yana gina haikalin Ubangiji da fadan sarki,"},{"book":"1 Sarakuna","chapter":"9","verse":"11","text":"sai Sarki Solomon ya ba wa Hiram sarkin Taya garuruwa ashirin a yankin Galili, gama Hiram ya tanada masa da dukan katakai al’ul da na fir, da kuma zinariyar da ya bukaci domin aiki."},{"book":"1 Sarakuna","chapter":"9","verse":"12","text":"Amma sa’ad da Hiram ya zo daga Taya don yă ga garuruwan da Solomon ya ba shi, sai bai ji daɗi ba."},{"book":"1 Sarakuna","chapter":"9","verse":"13","text":"Sai ya ce, “Wanda irin garuruwa ke nan ka ba ni, ɗan’uwana?” Saboda haka ya kira su Ƙasar Kabul9.13 Kabul ya yi kamar kalmar Ibraniyanci na abu marar amfani., sunan da suke da shi har wa yau."},{"book":"1 Sarakuna","chapter":"9","verse":"14","text":"Hiram kuwa ya aika wa sarki talenti 1209.14 Wato, kamar ton 4 da 1/2 ke nan na zinariya."},{"book":"1 Sarakuna","chapter":"9","verse":"15","text":"Ga lissafin ma’aikatan gandun da Sarki Solomon ya ɗauka don ginin haikalin Ubangiji, da fadarsa, da madogaran gini, da katangar Urushalima, da kuma Hazor Megiddo da Gezer."},{"book":"1 Sarakuna","chapter":"9","verse":"16","text":"(Fir’auna sarkin Masar ya kai wa Gezer hari, ya kuma ci ta da yaƙi. Ya sa mata wuta, ya kashe Kan’aniyawanta mazaunan wurin, ya kuma ba da ita a matsayin kyautar aure ga ’yarsa, matar Solomon."},{"book":"1 Sarakuna","chapter":"9","verse":"17","text":"Solomon kuwa ya sāke gina Gezer.) Ya gina Bet-Horon ta Kwari,"},{"book":"1 Sarakuna","chapter":"9","verse":"18","text":"da Ba’alat, da Tadmor a hamada, na cikin ƙasarsa."},{"book":"1 Sarakuna","chapter":"9","verse":"19","text":"Haka kuma ya gina dukan biranen ajiyarsa, da garuruwa domin kekunan yaƙinsa, da garuruwa domin dawakansa. Ya gina duk abin da ya so yă ginawa a Urushalima, da Lebanon, da kuma ko’ina a dukan yankin da ya yi mulki."},{"book":"1 Sarakuna","chapter":"9","verse":"20","text":"Dukan Amoriyawa, da Hittiyawa, da Ferizziyawa, da Hiwiyawa da Yebusiyawan da suka ragu a ƙasar (waɗanda ba Isra’ilawa ba ne),"},{"book":"1 Sarakuna","chapter":"9","verse":"21","text":"wato, waɗanda suka ragu a ƙasar, waɗanda Isra’ilawa ba su iya hallakawa ba, su ne Solomon ya ɗauka su zama bayinsa don aikin gandu, kamar yadda yake har wa yau."},{"book":"1 Sarakuna","chapter":"9","verse":"22","text":"Amma Solomon bai mai da Isra’ilawa bayi ba; su ne mayaƙansa, shugabannin gwamnatinsa, dogarawansa, shugabannin sojojinsa, da shugabanninsa na kekunan yaƙi da mahayan kekunan yaƙinsa."},{"book":"1 Sarakuna","chapter":"9","verse":"23","text":"Su ne kuma manyan shugabanni masu lura da ayyukan Solomon, su ne shugabanni 550 masu lura da mutanen da suke aiki."},{"book":"1 Sarakuna","chapter":"9","verse":"24","text":"Bayan ’yar Fir’auna ta haura daga Birnin Dawuda zuwa fadan da Solomon ya gina mata, sai ya gina madogaran gini."},{"book":"1 Sarakuna","chapter":"9","verse":"25","text":"Sau uku a shekara Solomon kan miƙa hadayun ƙonawa da hadayun salama a kan bagaden da ya gina wa Ubangiji, yana ƙone turare a gaban Ubangiji haɗe da su, ta haka ya cika abin da ake bukata na haikali."},{"book":"1 Sarakuna","chapter":"9","verse":"26","text":"Sarki Solomon ya kuma gina jiragen ruwa a Eziyon Geber, wadda take kusa da Elot a Edom, a bakin Jan Teku."},{"book":"1 Sarakuna","chapter":"9","verse":"27","text":"Hiram kuwa ya aiki mutanensa, masu tuƙan jirgin ruwa waɗanda suka san teku, don su yi hidima a jerin jiragen ruwa tare da mutanen Solomon."},{"book":"1 Sarakuna","chapter":"9","verse":"28","text":"Suka tafi Ofir suka kuma dawo da talenti 420 na zinariya, wanda suka ba wa Sarki Solomon."}]}