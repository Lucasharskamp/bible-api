{"data":[{"book":"Mwanzo","chapter":"43","verse":"1","text":"Wakati huu njaa ilikuwa bado ni kali mno katika nchi."},{"book":"Mwanzo","chapter":"43","verse":"2","text":"Hivyo wakati walikuwa wamemaliza kula nafaka yote waliyoileta kutoka Misri, Yakobo baba yao akawaambia, “Rudini Misri mkatununulie chakula kingine zaidi.”"},{"book":"Mwanzo","chapter":"43","verse":"3","text":"Lakini Yuda akamwambia, “Mtu yule alituonya kwa msisitizo, ‘Hamtauona uso wangu tena mpaka mje na ndugu yenu.’"},{"book":"Mwanzo","chapter":"43","verse":"4","text":"Kama utakubali ndugu yetu aende pamoja nasi, tutakwenda kuwanunulia chakula."},{"book":"Mwanzo","chapter":"43","verse":"5","text":"Lakini ikiwa hutamruhusu aende, hatutakwenda, kwa sababu mtu yule alituambia, ‘Hamtauona uso wangu tena mpaka mje pamoja na ndugu yenu.’ ”"},{"book":"Mwanzo","chapter":"43","verse":"6","text":"Israeli akauliza, “Kwa nini mkaniletea taabu hii kwa kumwambia yule mtu mlikuwa na ndugu mwingine?”"},{"book":"Mwanzo","chapter":"43","verse":"7","text":"Wakamjibu, “Yule mtu alituhoji kwa undani sana habari zetu na za jamaa yetu. Alituuliza, ‘Je, baba yenu bado yungali hai? Je mnaye ndugu mwingine?’ Sisi tulimjibu maswali yake tu. Tungewezaje kujua kwamba angesema, ‘Mleteni mdogo wenu hapa’?”"},{"book":"Mwanzo","chapter":"43","verse":"8","text":"Ndipo Yuda akamwambia baba yake Israeli, “Mtume kijana pamoja nami, nasi tutaondoka mara, ili sisi na wewe pamoja na watoto wetu tuweze kuishi, wala tusife."},{"book":"Mwanzo","chapter":"43","verse":"9","text":"Mimi mwenyewe nitakuhakikishia usalama wake, mimi mwenyewe nitawajibika kumrudisha. Ikiwa sitamrudisha kwako na kumweka mbele yako, nitakuwa mwenye lawama mbele yako maisha yangu yote."},{"book":"Mwanzo","chapter":"43","verse":"10","text":"Hakika, kama hatukuchelewa kuondoka, tungekuwa tumekwenda na kurudi mara mbili.”"},{"book":"Mwanzo","chapter":"43","verse":"11","text":"Basi baba yao Israeli akawaambia, “Kama ni lazima iwe hivyo, basi fanyeni hivi: Wekeni baadhi ya mazao bora ya nchi katika mifuko yenu na mpelekeeni yule mtu kama zawadi, zeri kidogo, asali kidogo, vikolezo, manemane, kungu na lozi."},{"book":"Mwanzo","chapter":"43","verse":"12","text":"Chukueni fedha mara mbili, kwa kuwa mtazirudisha zile fedha zilizowekwa midomoni mwa magunia yenu. Labda ziliwekwa kwa makosa."},{"book":"Mwanzo","chapter":"43","verse":"13","text":"Mchukueni ndugu yenu pia mrudi kwa huyo mtu mara moja."},{"book":"Mwanzo","chapter":"43","verse":"14","text":"Naye Mungu Mwenyezi43:14 Mungu Mwenyezi hapa ni jina la Kiebrania, El-Shaddai (yaani Mungu Mwenye utoshelevu wote). awajalieni rehema mbele ya huyo mtu ili apate kumwachia yule ndugu yenu na Benyamini mweze kurudi pamoja. Kwangu mimi kama nikufiwa nimefiwa.”"},{"book":"Mwanzo","chapter":"43","verse":"15","text":"Basi hao watu wakazichukua zile zawadi na zile fedha mara mbili pamoja na Benyamini. Wakafanya haraka kwenda Misri na walipofika wakajionyesha kwa Yosefu."},{"book":"Mwanzo","chapter":"43","verse":"16","text":"Yosefu alipomwona Benyamini pamoja nao, akamwambia msimamizi wa nyumba yake, “Wachukue watu hawa nyumbani kwangu, mchinje mnyama na kuandalia chakula kwa kuwa watakula chakula cha mchana pamoja nami.”"},{"book":"Mwanzo","chapter":"43","verse":"17","text":"Yule Msimamizi akafanya kama Yosefu alivyomwambia na akawachukua wale watu nyumbani kwa Yosefu."},{"book":"Mwanzo","chapter":"43","verse":"18","text":"Basi watu hao wakaogopa walipopelekwa nyumbani kwa Yosefu. Wakafikiri, “Tumeletwa hapa kwa ajili ya zile fedha zilizorudishwa katika magunia yetu mara ile ya kwanza. Anataka kutushambulia na kutushinda, atuchukue sisi kama watumwa, na atwae hawa punda zetu.”"},{"book":"Mwanzo","chapter":"43","verse":"19","text":"Hivyo wakamwendea msimamizi wa nyumba wa Yosefu na kuzungumza naye kwenye ingilio la nyumbani."},{"book":"Mwanzo","chapter":"43","verse":"20","text":"Wakasema, “Tafadhali bwana, tulikuja hapa mara ya kwanza kununua chakula."},{"book":"Mwanzo","chapter":"43","verse":"21","text":"Lakini mahali pale tulipotua wakati wa jioni tulifungua magunia yetu, na kila mmoja wetu akakuta fedha zake, kwenye mdomo wa gunia lake kiasi kile kile tulicholeta. Kwa hiyo tumezirudisha."},{"book":"Mwanzo","chapter":"43","verse":"22","text":"Pia tumeleta fedha nyingine kwa ajili ya kununulia chakula. Hatujui ni nani aliziweka fedha hizo katika magunia yetu.”"},{"book":"Mwanzo","chapter":"43","verse":"23","text":"Akawaambia, “Vema, msiogope. Mungu wenu, Mungu wa baba yenu, amewapa ninyi hazina katika magunia yenu; mimi nilipokea fedha yenu.” Ndipo akawaletea Simeoni."},{"book":"Mwanzo","chapter":"43","verse":"24","text":"Msimamizi akawapeleka wale watu katika nyumba ya Yosefu, akawapa maji ya kunawa miguu na kuwapa punda wao majani."},{"book":"Mwanzo","chapter":"43","verse":"25","text":"Wakaandaa zawadi zao ili wampe Yosefu wakati atakapofika adhuhuri, kwa kuwa walikuwa wamesikia kwamba watakula chakula huko."},{"book":"Mwanzo","chapter":"43","verse":"26","text":"Yosefu alipokuja nyumbani, walimkabidhi zile zawadi walizokuwa nazo, ambazo walikuwa wamezileta mle nyumbani, nao wakamsujudia hadi nchi."},{"book":"Mwanzo","chapter":"43","verse":"27","text":"Akawauliza kuhusu hali yao, kisha akawaambia, “Yule baba yenu mzee mliyeniambia habari zake, yu hali gani? Je, bado yu hai?”"},{"book":"Mwanzo","chapter":"43","verse":"28","text":"Wakamjibu, “Mtumishi wako baba yetu bado anaishi na ni mzima.” Kisha wakainama chini kumpa heshima."},{"book":"Mwanzo","chapter":"43","verse":"29","text":"Alipotazama na kumwona Benyamini ndugu yake, mwana wa mama yake hasa, akauliza, “Je, huyu ndiye ndugu yenu wa mwisho, ambaye mlinieleza habari zake?” Ndipo akasema, “Mungu na akufadhili, mwanangu.”"},{"book":"Mwanzo","chapter":"43","verse":"30","text":"Akiwa ameguswa sana kwa kumwona ndugu yake, Yosefu akatoka nje kwa haraka na kutafuta mahali pa kulilia. Akaingia kwenye chumba chake cha pekee na kulilia humo."},{"book":"Mwanzo","chapter":"43","verse":"31","text":"Baada ya kunawa uso wake, akatoka nje na huku akijizuia akasema, “Pakueni chakula.”"},{"book":"Mwanzo","chapter":"43","verse":"32","text":"Wakampakulia Yosefu peke yake, ndugu zake peke yao na Wamisri waliokula pamoja naye peke yao, kwa sababu Wamisri wasingeweza kula pamoja na Waebrania, kwa maana ilikuwa ni chukizo kwa Wamisri."},{"book":"Mwanzo","chapter":"43","verse":"33","text":"Watu hao walikuwa wameketi mbele yake kwa mfuatano wa umri wao, kuanzia mzaliwa wa kwanza hadi mzaliwa wa mwisho, wakatazamana wao kwa wao kwa mshangao."},{"book":"Mwanzo","chapter":"43","verse":"34","text":"Wakati walipelekewa sehemu ya chakula kutoka mezani mwa Yosefu, sehemu ya Benyamini ilikuwa mara tano zaidi ya sehemu ya wale wengine. Kwa hiyo wakanywa na kufurahi pamoja naye."}]}