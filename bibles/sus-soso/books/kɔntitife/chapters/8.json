{"data":[{"book":"Kɔnti tife","chapter":"8","verse":"1","text":"Alatala naxa a masen Munsa bɛ,"},{"book":"Kɔnti tife","chapter":"8","verse":"2","text":"«A fala Haruna bɛ, a xa lanpui solofere dɔxɔ alako e xa yanba e dɔxɔse ya ra.»"},{"book":"Kɔnti tife","chapter":"8","verse":"3","text":"Haruna a raba na ki nɛ. A naxa lanpui dɔxɔ alɔ Alatala a yamari ki naxɛ Munsa bɛ."},{"book":"Kɔnti tife","chapter":"8","verse":"4","text":"Lanpuie dɔxɔse nu rafalaxi xɛɛma dinxi nan na, kelife a sanbunyi ma han a xunyi, alɔ Alatala a masenxi Munsa bɛ ki naxɛ."},{"book":"Kɔnti tife","chapter":"8","verse":"5","text":"Alatala naxa a masen Munsa bɛ,"},{"book":"Kɔnti tife","chapter":"8","verse":"6","text":"«Lewi bɔnsɔɛ ba Isirayilakae ya ma, i xa e rasɛniyɛn."},{"book":"Kɔnti tife","chapter":"8","verse":"7","text":"I e rasɛniyɛnma yi ki nɛ. Marasɛniyɛn ye makasan e ma. E xa e fate maxabe birin bi, e xa e xa dugie xa, alako e xa sɛniyɛn."},{"book":"Kɔnti tife","chapter":"8","verse":"8","text":"Na xanbi, e xa tuura keren ba sɛrɛxɛ ra, a nun mɛngi naxan masunbuxi ture ra. I xa tuura gbɛtɛ ba yunubi xafari sɛrɛxɛ ra."},{"book":"Kɔnti tife","chapter":"8","verse":"9","text":"I xa Lewi bɔnsɔɛ nun Isirayilaka birin malan hɔrɔmɔlingira sode dɛ ra."},{"book":"Kɔnti tife","chapter":"8","verse":"10","text":"Mɛnni, Alatala ya xɔri, Isirayilakae xa e bɛlɛxɛ sa Lewi bɔnsɔɛ mixie ma."},{"book":"Kɔnti tife","chapter":"8","verse":"11","text":"Haruna nan fama e dɛntɛgɛde Alatala bɛ e xa lu alɔ sɛrɛxɛ Isirayilakae ɲɔxɔɛ ra. Na kui e nɔma Alatala xa wali rabade.»"},{"book":"Kɔnti tife","chapter":"8","verse":"12","text":"«Lewi bɔnsɔɛ mixie xa e bɛlɛxɛ sa na tuura firinyie ma. Keren bama yunubi xafari sɛrɛxɛ nan na, boore ba sɛrɛxɛ gan daaxi ra, alako e xa yunubie xa xafari."},{"book":"Kɔnti tife","chapter":"8","verse":"13","text":"Lewi bɔnsɔɛ na ti Haruna nun a xa die ya i, i xa e dɛntɛgɛ a sɛrɛxɛ ki ma Alatala bɛ."},{"book":"Kɔnti tife","chapter":"8","verse":"14","text":"A lima nɛ, na tɛmui, i bara Lewi bɔnsɔɛ tan ba Isirayilakae ya ma, e xa findi n gbe ra.»"},{"book":"Kɔnti tife","chapter":"8","verse":"15","text":"«I na gɛ e rasɛniyɛnde a sɛrɛxɛ ki ma, Lewi bɔnsɔɛ fama nɛ sode e xa hɔrɔmɔlingira wali kui."},{"book":"Kɔnti tife","chapter":"8","verse":"16","text":"Isirayilakae nan e ra naxee findixi n gbe ra Isirayila di singe birin ɲɔxɔɛ ra."},{"book":"Kɔnti tife","chapter":"8","verse":"17","text":"Isirayila di singe birin nun e xa xuruse di singe birin findixi n gbe nan na, kafi n sa Misirakae xa di singe birin faxa tɛmui naxɛ."},{"book":"Kɔnti tife","chapter":"8","verse":"18","text":"N naxa Lewi bɔnsɔɛ tongo Isirayila di singe birin ɲɔxɔɛ ra."},{"book":"Kɔnti tife","chapter":"8","verse":"19","text":"N bara e so Haruna nun a xa die yi ra Isirayilakae tagi, alako e xa hɔrɔmɔlingira wali raba Isirayilakae xili ra. E man xa yunubi xafari sɛrɛxɛ ba Isirayilakae bɛ, alako gbaloe yo naxa goro Isirayilakae ma e na makɔrɛ yire sɛniyɛnxi ra tɛmui naxɛ.»"},{"book":"Kɔnti tife","chapter":"8","verse":"20","text":"Munsa, Haruna, nun ɲama birin naxa na raba Lewi bɔnsɔɛ ra alɔ Alatala a yamari ki naxɛ."},{"book":"Kɔnti tife","chapter":"8","verse":"21","text":"Lewi bɔnsɔɛ naxa e yɛtɛ rasɛniyɛn, e naxa e xa dugie xa. Haruna naxa e dɛntɛgɛ Alatala bɛ. A naxa e xa yunubi xafari sɛrɛxɛ ba e bɛ e xa sɛniyɛn."},{"book":"Kɔnti tife","chapter":"8","verse":"22","text":"Na to ba a ra, Lewi bɔnsɔɛ naxa fa e xa wali suxu hɔrɔmɔlingira xa fe ra Haruna nun a xa die xa yaamari bun ma, alɔ Alatala a yamari Munsa bɛ ki naxɛ."},{"book":"Kɔnti tife","chapter":"8","verse":"23","text":"Alatala naxa a masen Munsa bɛ,"},{"book":"Kɔnti tife","chapter":"8","verse":"24","text":"«Lewi bɔnsɔɛ mixie xa simaya na ɲɛ mɔxɔɲɛn nun suuli li, e nɔma hɔrɔmɔlingira wali suxude."},{"book":"Kɔnti tife","chapter":"8","verse":"25","text":"E na ɲɛ tongo suuli sɔtɔ, e xa na wali lu naa."},{"book":"Kɔnti tife","chapter":"8","verse":"26","text":"E nɔma e ngaxakerenyie malide na wali kui, kɔnɔ e tan mu nɔma na rabade sɔnɔn. I xa na sɛriyɛe suxu Lewi bɔnsɔɛ xa fe ra hɔrɔmɔlingira wali rabafe ma.»"}]}