{"data":[{"book":"1 Phithar","chapter":"2","verse":"1","text":"Chiihphado, zab pha awie shii nawaithek ruang rek bo; biidiie chiih-è lawasdai chiih-è miegriie chiih-è magak-riing pha nyuak ne oi chid rabo."},{"book":"1 Phithar","chapter":"2","verse":"2","text":"Wo giak pha aniphiingthek duiine idang igang pha ragung niu shii gahang-hang bo, ji-è nathek ji niing arone giawo shii sieng mua ruii phro."},{"book":"1 Phithar","chapter":"2","verse":"3","text":"2:3: Chng 34:8 Jigi shii yao, “Ithong ne khama bushun nawaithek ne dohjong ro.”"},{"book":"1 Phithar","chapter":"2","verse":"4","text":"Ithong shii wuii bo, isieng lubao shii branthek è adunmey rone snai pha jine Hamangkhung-aphuii è igong rone yao ne gua jong ro."},{"book":"1 Phithar","chapter":"2","verse":"5","text":"Isieng lubaothek duiine wuii ruii bo, chiih-è nawaithek shii ne luruak pha Jewthek misiahò rung pha kho yi bo, khihà so phabithek è duiine nathek ne blia rek srane Isu Masi chiang è Hamangkhung-aphuii yie spho khlem rek bo."},{"book":"1 Phithar","chapter":"2","verse":"6","text":"2:6: Aij 28:16 (LXX) Jigigam shii yao,"},{"book":"1 Phithar","chapter":"2","verse":"7","text":"Nathek è migi rekpho shii ne hìpha lubao ne bajoboh igong rey ro; jimagunde hanyie è migi arek pho shii ne:"},{"book":"1 Phithar","chapter":"2","verse":"8","text":"Chiih-è gai jigigam shii yao,"},{"book":"1 Phithar","chapter":"2","verse":"9","text":"Jishii nathek shii ne gua pha iiriing ro, Saja pha phabithek, so branthek, Hamangkhung-aphuii awairo bran, hanyie è nathek shii igiia è awairo anomuluii pha muchuang hà noh phi, chiih-è Hamangkhung-aphuii ro anomuluii blia ji yao yi pha guajong ro."},{"book":"1 Phithar","chapter":"2","verse":"10","text":"2:10: Hos 2:23 Luang jia pha ishak shii nathek ne Hamangkhung-aphuii ro bran asi, jishii thuh shii nathek ne airo bran ro; luang jia shii ne nathek ne Hamangkhung-aphuii ro bushun athieg, jishii thuh nathek ne airo bushun shii muage ro."},{"book":"1 Phithar","chapter":"2","verse":"11","text":"Gu iijiiakthek wo, ichiih sohkhung pha athieg pha bran nane fuang pha bran duiine! Gu nathek shii khung. Nyie yi idang luruak shii suang rek pha siu è yang pha ji shii aphi rabo."},{"book":"1 Phithar","chapter":"2","verse":"12","text":"Ithek è nathek shii awie rone nin ruii shii nathek ro ziig ne migi arekpho duchoi shii bajo wie rek bo, ithek ne nathek ro wie blia ji shii thieg ruii chiih-è ai wuii ruii pha inai shii Hamangkhung-aphuii shii chiong ruii phro."},{"book":"1 Phithar","chapter":"2","verse":"13","text":"Ithong chiang shii nawaithek shii zab pha tharothamang riichai shii phi muii bo: Hanyie yi bajoboh riichai um pha Bisiu,"},{"book":"1 Phithar","chapter":"2","verse":"14","text":"chiih-è hanyie shii awie pha rekpho shii lago phi chiih-è hanyie è wie rek ji shii chiong ruii pha aishii ne bow ne ruiijong pha badri de phi muii bo."},{"book":"1 Phithar","chapter":"2","verse":"15","text":"Chiih-è Hamangkhung-aphuii è nathek shii ne nathek è wie rek pha ji è bi-ìephiing ro thaluii pha miyao shii aro yi pha rek yang ro."},{"book":"1 Phithar","chapter":"2","verse":"16","text":"Ichad bran duiine rai bo, nathek ro ichad shii nyie awie pha ji shii cheg yi pha akho rabo, jishii Hamangkhung-aphuii ro khiaothek duiine rai bo."},{"book":"1 Phithar","chapter":"2","verse":"17","text":"Zab shii ilab rek bo, gai migiphothek shii miie bo, Hamangkhung-aphuii shii rum bo, chiih-è Bisiu shii ilab rek bo."},{"book":"1 Phithar","chapter":"2","verse":"18","text":"Khiaothek nawaithek ne nawaithek musphothek shii phi chid srane zab ilab rek rone doh yi bo, hanyie yi jum nane wie shii asi bie pha, jishii hanyie yi sua ji shii ilab rek bo."},{"book":"1 Phithar","chapter":"2","verse":"19","text":"Hamangkhung-aphuii è nathek shii hìne khirzey phi ruii phro, ichiig oi pha diigcheo ne riie pha ji shii zud arone, nyieliieshii nathek ne ai è yang pha ji shii nuii phi ro."},{"book":"1 Phithar","chapter":"2","verse":"20","text":"Na è asi pha blia rek shii zuangthek shii zud arone wie ibeng nyie mua mage phlei? Jishii na è rangsua rek mage shii rangde zud arone, ji shii ne Hamangkhung-aphuii è khirzey phi ruii phro."},{"book":"1 Phithar","chapter":"2","verse":"21","text":"Hì ne ji ro Hamangkhung-aphuii è nathek shii hojong ro, Masi awai de nathek chiang shii diig rek ne chiih-è nathek shii miiriig pha thoh marui, ji-è nathek ne ai è lua pha ji luagieng mua ro."},{"book":"1 Phithar","chapter":"2","verse":"22","text":"2:22: Aij 53:9 Ai ne layog arek, chiih-è hanyie è ai semthek è biidiie yao pha ayoi ro."},{"book":"1 Phithar","chapter":"2","verse":"23","text":"2:23: Aij 53:7Aishii magak-riing mage shii, ai è magak-riing rog shii achang; ai diig mage shii, ai è akhui ro, jishii airo luthongthek ne giang Chua pha Hamangkhung-aphuii shii ruii."},{"book":"1 Phithar","chapter":"2","verse":"24","text":"2:24,25: Aij 53:5,6 (LXX) Masi awai è gethek ro layog ne awai siu shii bai hà han, ji-è gethek layog shii iy ne giang shii sieng mua. Hì ne airo saduii è gethek ne gang ge ro."},{"book":"1 Phithar","chapter":"2","verse":"25","text":"Nathek ne awaithek lumuii è san dun pha shiishai duiine ro, jishii thuh shii nathek ro Brogpho nane luruakthek shii Gayiig pha ji shii lua yi pha iidoh noh ro."}]}