{"data":[{"book":"ДРУГІ ЗАКОН","chapter":"6","verse":"1","text":"Вось запаведзі, пастановы і законы, якім загадаў Гасподзь, Бог ваш, навучыць вас, каб вы рабілі ў той зямлі, у якую вы ідзяце, каб завалодаць ёю;"},{"book":"ДРУГІ ЗАКОН","chapter":"6","verse":"2","text":"каб ты баяўся Госпада, Бога твайго, і ўсіх пастанова - Ягоных і запаведзя - Ягоных, якія наказваю табе, захоўваў ты і сыны твае і сыны сыноў тваіх праз усе дні жыцьця твайго, каб падоўжыліся дні твае."},{"book":"ДРУГІ ЗАКОН","chapter":"6","verse":"3","text":"Дык вось, слухай, Ізраіле, і старайся выканаць гэта, каб табе добра было, і каб вы вельмі памножыліся, як Гасподзь, Бог бацькоў тваіх, казаў табе, што Ён дасьць табе зямлю, дзе цячэ малако і мёд."},{"book":"ДРУГІ ЗАКОН","chapter":"6","verse":"4","text":"Слухай, Ізраіле: Гасподзь, Бог наш, Гасподзь адзіны ёсьць;"},{"book":"ДРУГІ ЗАКОН","chapter":"6","verse":"5","text":"і любі Госпада, Бога твайго, усім сэрцам тваім і ўсёю душою тваёю і ўсімі сіламі тваімі."},{"book":"ДРУГІ ЗАКОН","chapter":"6","verse":"6","text":"І хай будуць словы гэтыя, якія Я наказваю табе сёньня, у сэрцы тваім;"},{"book":"ДРУГІ ЗАКОН","chapter":"6","verse":"7","text":"і перадавай іх дзецям тваім і кажы пра іх, седзячы ў доме тваім і йдучы дарогаю, і кладучыся і ўстаючы;"},{"book":"ДРУГІ ЗАКОН","chapter":"6","verse":"8","text":"і завяжы іх у знак на руку тваю, і хай будуць яны павязкаю над вачыма тваімі,"},{"book":"ДРУГІ ЗАКОН","chapter":"6","verse":"9","text":"і напішы іх на вушаках дома твайго і на брамах тваіх."},{"book":"ДРУГІ ЗАКОН","chapter":"6","verse":"10","text":"А калі ўвядзе цябе Гасподзь, Бог твой, у тую зямлю, якую Ён прысягнуў бацькам тваім, Абрагаму, Ісааку і Якаву, даць табе зь вялікімі й добрымі гарадамі, якіх ты не будаваў,"},{"book":"ДРУГІ ЗАКОН","chapter":"6","verse":"11","text":"і з дамамі, напоўненымі ўсякім дабром, якіх ты не напаўняў, і з калодзежамі, вычасанымі з камянё, якіх ты не часаў, зь вінаграднікамі й масьлінамі, якіх ты не садзіў, і будзеш есьці й наядацца,"},{"book":"ДРУГІ ЗАКОН","chapter":"6","verse":"12","text":"тады пільнуйся, каб не забыў ты Госпада, Які вывеў цябе зь зямлі Егіпецкай, з дому рабства."},{"book":"ДРУГІ ЗАКОН","chapter":"6","verse":"13","text":"Госпада, Бога твайго, бойся, і Яму служы, і Ягоным імем прысягай."},{"book":"ДРУГІ ЗАКОН","chapter":"6","verse":"14","text":"Ня йдзеце сьледам за іншымі багамі, багамі тых народаў, якія будуць вакол вас;"},{"book":"ДРУГІ ЗАКОН","chapter":"6","verse":"15","text":"бо Гасподзь, Бог твой, Які сярод цябе, ёсьць Бог руплівец; каб не запаліўся гнеў Госпада, Бога твайго, на цябе, і ня зьнішчыў Ён цябе з улоньня зямлі."},{"book":"ДРУГІ ЗАКОН","chapter":"6","verse":"16","text":"Не спакушайце Госпада, Бога вашага, як вы спакушалі Яго ў Масе."},{"book":"ДРУГІ ЗАКОН","chapter":"6","verse":"17","text":"Цьвёрда захоўвайце запаведзі Госпада, Бога вашага, і статуты Ягоныя і пастановы, якія Ён наказаў табе;"},{"book":"ДРУГІ ЗАКОН","chapter":"6","verse":"18","text":"і рабі справядлівае і добрае перад вачыма Госпада, каб добра табе было, і каб ты ўвайшоў і авалодаў добраю зямлёю, якую Гасподзь з прысягаю абяцаў бацькам тваім,"},{"book":"ДРУГІ ЗАКОН","chapter":"6","verse":"19","text":"і каб Ён прагнаў усіх ворагаў тваіх ад аблічча твайго, як казаў Гасподзь."},{"book":"ДРУГІ ЗАКОН","chapter":"6","verse":"20","text":"Калі спытаецца ў цябе сын твой у наступны час, кажучы: «што азначаюць гэтыя статуты, пастановы і законы, якія наказаў вам Гасподзь, Бог ваш?»,"},{"book":"ДРУГІ ЗАКОН","chapter":"6","verse":"21","text":"дык скажы сыну твайму: «рабамі былі мы ў фараона ў Егіпце, але Гасподзь вывеў нас зь Егіпта рукою моцнаю,"},{"book":"ДРУГІ ЗАКОН","chapter":"6","verse":"22","text":"і паказаў Гасподзь азнакі й цуды вялікія і кары Егіпту, фараонам і ўсяму дому ягонаму, перад вачыма нашымі,"},{"book":"ДРУГІ ЗАКОН","chapter":"6","verse":"23","text":"а нас вывеў адтуль, каб увесьці нас і даць нам зямлю, якую Гасподзь запрысягнуў бацькам нашым;"},{"book":"ДРУГІ ЗАКОН","chapter":"6","verse":"24","text":"і наказаў нам Гасподзь выконваць усе пастановы гэтыя, каб мы баяліся Госпада, Бога нашага, каб добра было нам ва ўсе дні, каб захаваць наша жыцьцё, як і цяпер;"},{"book":"ДРУГІ ЗАКОН","chapter":"6","verse":"25","text":"і ў гэтым будзе наша праведнасьць, калі мы будзем намагацца выконваць усе гэтыя запаведзі прад абліччам Госпада, Бога нашага, як Ён наказаў нам»."}]}