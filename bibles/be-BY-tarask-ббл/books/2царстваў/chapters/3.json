{"data":[{"book":"2 ЦАРСТВАЎ","chapter":"3","verse":"1","text":"І была працяглая незлагадзь паміж домам Саўлавым і домам Давідавым. Давід усё больш і больш узмацняўся, а дом Саўлаў усё больш і больш занепадаў."},{"book":"2 ЦАРСТВАЎ","chapter":"3","verse":"2","text":"І нарадзіліся ў Давіда шэсьць сыноў у Хэўроне. Першынец ягоны быў Амон ад Ахінаамы Ізрэеліцянкі,"},{"book":"2 ЦАРСТВАЎ","chapter":"3","verse":"3","text":"а другі сын ягоны - Далуя ад Авігеі, былой жонкі Навала, Кармэліцянкі; трэці - Авэсалом, сын Маахі, дачкі Талмая, цара Гесурскага;"},{"book":"2 ЦАРСТВАЎ","chapter":"3","verse":"4","text":"чацьвёрты - Аданія, сын Агіты; пяты - Сафатыя, сын Авіталы;"},{"book":"2 ЦАРСТВАЎ","chapter":"3","verse":"5","text":"шосты - Етэраам ад Эглы, жонкі Давідавай. Яны нарадзіліся ў Давіда ў Хэўроне."},{"book":"2 ЦАРСТВАЎ","chapter":"3","verse":"6","text":"Калі была незлагадзь паміж домам Саўла і домам Давіда, дык Авэнір падтрымліваў дом Саўла."},{"book":"2 ЦАРСТВАЎ","chapter":"3","verse":"7","text":"У Саўла была наложніца, імем Рыцпа, дачка Айя. І ўвайшоў да яе Авэнір. І сказаў Евастэй Авэніру: навошта ты ўвайшоў да наложніцы бацькі майго?"},{"book":"2 ЦАРСТВАЎ","chapter":"3","verse":"8","text":"Авэнір моцна ўгневаўся на словы Евастэя і сказаў: хіба я - сабачая галава? Я супроць Юды зрабіў сёньня ласку дому Саўла, бацькі твайго, братам ягоным і сябрам ягоным, і ня выдаў цябе ў рукі Давіда, а ты спаганяеш сёньня зь мяне грэх праз жанчыну."},{"book":"2 ЦАРСТВАЎ","chapter":"3","verse":"9","text":"Тое і тое няхай зробіць Бог Авэніру і яшчэ болей зробіць яму! Як прысягаў Гасподзь Давіду, так і зраблю яму:"},{"book":"2 ЦАРСТВАЎ","chapter":"3","verse":"10","text":"адбяру царства ў дома Саўлавага і пастаўлю трон Давіда над Ізраілем і над Юдам, ад Дана да Вірсавіі."},{"book":"2 ЦАРСТВАЎ","chapter":"3","verse":"11","text":"І ня мог Евастэй запярэчыць Авэніру, бо баяўся яго."},{"book":"2 ЦАРСТВАЎ","chapter":"3","verse":"12","text":"І паслаў Авэнір ад сябе паслоў да Давіда сказаць: чыя гэта зямля? і яшчэ сказаць: заключы спрымірэнства са мною, і рука мая будзе з табою, каб навярнуць да цябе ўвесь народ Ізраільскі."},{"book":"2 ЦАРСТВАЎ","chapter":"3","verse":"13","text":"І сказаў Давід: добра, я заключу спрымірэнства з табою, толькі прашу ў цябе аднаго, менавіта - ты ня ўбачыш твару майго, калі не прывядзеш з сабою Мэлхолы, дачкі Саўла, калі прыйдзеш пабачыцца са мною,"},{"book":"2 ЦАРСТВАЎ","chapter":"3","verse":"14","text":"І выправіў Давід паслоў да Евастэя, сына Саўлавага, сказаць: аддай жонку маю Мэлхолу, якую я атрымаў за сто краеабразаньняў Філістымскіх."},{"book":"2 ЦАРСТВАЎ","chapter":"3","verse":"15","text":"І паслаў Евастэй і ўзяў яе ў мужа, у Фалтыя, сына Лаішавага."},{"book":"2 ЦАРСТВАЎ","chapter":"3","verse":"16","text":"Пайшоў зь ёю і муж яе і з плачам праводзіў яе да Бахурыма; але Авэнір сказаў яму: ідзі назад. І ён вярнуўся."},{"book":"2 ЦАРСТВАЎ","chapter":"3","verse":"17","text":"І зьвярнуўся Авэнір да старэйшынаў Ізраільскіх, кажучы: і ўчора і заўчора вы хацелі, каб Давід быў царом над вамі;"},{"book":"2 ЦАРСТВАЎ","chapter":"3","verse":"18","text":"цяпер зрабеце гэта, бо Гасподзь сказаў Давіду: «рукою раба Майго Давіда Я выратую народ Мой Ізраіля ад рукі Філістымлянаў і ад рукі ўсіх ворагаў ягоных»."},{"book":"2 ЦАРСТВАЎ","chapter":"3","verse":"19","text":"Тое самае гаварыў Авэнір і Веньямініцянам. І пайшоў Авэнір у Хэўрон, каб пераказаць Давіду ўсё, чаго хацелі Ізраіль і ўвесь дом Веньямінаў."},{"book":"2 ЦАРСТВАЎ","chapter":"3","verse":"20","text":"І прыйшоў Авэнір да Давіда ў Хэўрон і зь ім дваццаць чалавек, і зрабіў Давід гасьціну Авэніру і людзям, якія былі зь ім."},{"book":"2 ЦАРСТВАЎ","chapter":"3","verse":"21","text":"І сказаў Авэнір Давіду: я ўстану і пайду і зьбяру да гаспадара майго цара ўвесь народ Ізраільскі, і яны ўступяць у запавет з табою, і будзеш цараваць над усімі, як жадае душа твая. І адпусьціў Давід Авэніра, і ён пайшоў зь мірам."},{"book":"2 ЦАРСТВАЎ","chapter":"3","verse":"22","text":"І вось, слугі Давідавы зь Ёавам прыйшлі з паходу і прынесьлі з сабою багата здабычы; але Авэніра ўжо ня было з Давідам у Хэўроне, бо Давід адпусьціў яго, і ён пайшоў зь мірам."},{"book":"2 ЦАРСТВАЎ","chapter":"3","verse":"23","text":"Калі Ёаў і ўсё войска, якое было зь ім, прыйшлі, дык Ёаву расказалі: прыходзіў Авэнір, сын Ніраў, да цара, і той адпусьціў яго, і ён пайшоў зь мірам."},{"book":"2 ЦАРСТВАЎ","chapter":"3","verse":"24","text":"І прыйшоў Ёаў да цара і сказаў: што ты зрабіў? вось, прыходзіў да цябе Авэнір; навошта ты адпусьціў яго, і ён пайшоў?"},{"book":"2 ЦАРСТВАЎ","chapter":"3","verse":"25","text":"ты ведаеш Авэніра, сына Ніравага: ён прыходзіў ашукаць цябе, выведаць выхад твой і ўваход твой і разьведаць усё, што ты робіш."},{"book":"2 ЦАРСТВАЎ","chapter":"3","verse":"26","text":"І выйшаў Ёаў ад Давіда і паслаў ганцоў сьледам за Авэнірам; і вярнулі яны яго ад калодзежа Сіра, бязь ведаму Давіда."},{"book":"2 ЦАРСТВАЎ","chapter":"3","verse":"27","text":"Калі Авэнір вярнуўся ў Хэўрон, дык Ёаў узяў яго ў браму, быццам дзеля таго, каб пагутарыць зь ім таемна, і там ударыў яго ў жывот. І памёр Авэнір за кроў Асаіла, брата Ёава."},{"book":"2 ЦАРСТВАЎ","chapter":"3","verse":"28","text":"І дачуўся пасьля Давід і сказаў: невінаваты я і царства маё вавек прад Госпадам за кроў Авэніра, сына Ніравага;"},{"book":"2 ЦАРСТВАЎ","chapter":"3","verse":"29","text":"няхай упадзе яна на галаву Ёава і на ўвесь дом бацькі ягонага; хай ніколі не застаецца дом Ёава бязь семяцечнага, альбо пракажонага, альбо абапертага на кій, альбо мечам забітага, альбо таго, каму патрэбен хлеб."},{"book":"2 ЦАРСТВАЎ","chapter":"3","verse":"30","text":"А Ёаў і брат ягоны Авэса забілі Авэніра за тое, што ён забіў брата іхняга Асаіла ў бітве каля Гаваона."},{"book":"2 ЦАРСТВАЎ","chapter":"3","verse":"31","text":"І сказаў Давід Ёаву і ўсім людзям, якія былі зь ім: падзярэце вопратку вашую і апранецеся ў вярэты і плачце над Авэнірам. І цар Давід ішоў за труною ягонай."},{"book":"2 ЦАРСТВАЎ","chapter":"3","verse":"32","text":"Калі хавалі Авэніра ў Хэўроне, дык цар гучна плакаў над труною Авэніра; плакаў і ўвесь народ."},{"book":"2 ЦАРСТВАЎ","chapter":"3","verse":"33","text":"І аплакаў цар Авэніра, кажучы: ці сьмерцю подлага паміраць Авэніру?"},{"book":"2 ЦАРСТВАЎ","chapter":"3","verse":"34","text":"рукі твае ня былі зьвязаныя, і ногі твае не ў кайданах, і ты загінуў, як гінуць ад разбойнікаў. І ўвесь народ пачаў яшчэ болей плакаць над ім."},{"book":"2 ЦАРСТВАЎ","chapter":"3","verse":"35","text":"І прыйшоў увесь народ прапанаваць Давіду хлеба, калі яшчэ быў дзень; але Давід прысягнуў, кажучы: тое і тое хай зрабіць са мною Бог і яшчэ болей зробіць, калі я да захаду сонца скаштую хлеба альбо чаго-небудзь."},{"book":"2 ЦАРСТВАЎ","chapter":"3","verse":"36","text":"І ўвесь народ даведаўся пра гэта, і спадабалася яму гэта, як і ўсё, што зрабіў цар, падабалася ўсяму народу."},{"book":"2 ЦАРСТВАЎ","chapter":"3","verse":"37","text":"І даведаўся ўвесь народ і ўвесь Ізраіль у той дзень, што не ад цара было забойства Авэніра, сына Ніравага."},{"book":"2 ЦАРСТВАЎ","chapter":"3","verse":"38","text":"І сказаў цар слугам сваім: ці ведаеце вы, што правадыр і вялікі муж загінуў у гэты дзень у Ізраілі?"},{"book":"2 ЦАРСТВАЎ","chapter":"3","verse":"39","text":"я цяпер яшчэ слабы, хоць і памазаны на царства, і гэтыя людзі, сыны Саруі, мацнейшыя за мяне; хай жа дасьць Гасподзь таму, хто робіць ліхое па злосьці ягонай!"}]}