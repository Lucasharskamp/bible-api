{"data":[{"book":"Ditiro","chapter":"11","verse":"1","text":"Ka bonako dikgang tsa fitlha kwa baaposetoloing le bakaulengwe ba bangwe kwa Judea gore Badichaba le bone ba amogetse Lefoko la Modimo."},{"book":"Ditiro","chapter":"11","verse":"2","text":"Mme erile Petere a boela kwa Jerusalema, badumedi ba Bajuta ba ganetsanya nae."},{"book":"Ditiro","chapter":"11","verse":"3","text":"Ba ne ba mmaya molato ba re, “O itsalantse le Badichaba ebile o jele nabo.”"},{"book":"Ditiro","chapter":"11","verse":"4","text":"Mme Petere a ba bolelela polelo yotlhe."},{"book":"Ditiro","chapter":"11","verse":"5","text":"O ne a re, “Erile letsatsi lengwe mo Jopa ke sa ntse ke rapela, ka bona ponatshegelo, letsela le legolo la fologela fa fatshe ka dinaka tsa lone tse nne le tswa legodimong."},{"book":"Ditiro","chapter":"11","verse":"6","text":"Mo letseleng go ne go le mefuta yotlhe ya diphologolo, digagabi le dinonyane (tse re sa tshwanelang go di ja)."},{"book":"Ditiro","chapter":"11","verse":"7","text":"Mme ke ne ka utlwa lentswe le re, ‘Bolaya mme o je tse o di ratang.’"},{"book":"Ditiro","chapter":"11","verse":"8","text":"Mme ke ne ka fetola ka re, ‘Nnyaa, Morena, gonne ga ke ise ke ko ke je sepe se se idiwang ka melao ya rona ya Sejuta!’"},{"book":"Ditiro","chapter":"11","verse":"9","text":"“Mme lentswe la tla gape la re, ‘Se re ga go a siama go jewa fa Modimo One o re go siame.’"},{"book":"Ditiro","chapter":"11","verse":"10","text":"“Mo go ne ga diragala gararo pele ga letsela le tsotlhe tse di neng di le mo go lone di nyelelela kwa legodimong."},{"book":"Ditiro","chapter":"11","verse":"11","text":"Mme banna ba bararo ba ba neng ba tsile go ntsaya go ya Kaesarea ba goroga kwa tlung e ke neng ke nna mo go yone!"},{"book":"Ditiro","chapter":"11","verse":"12","text":"Mme Mowa O O Boitshepo o ne wa nthaya wa re ke tsamaye le bone le gone ke seka ka tshwenyega ka Bodichaba jwa bone! Bakaulengwe ba barataro ba, ba tsamaya le nna, mme ka bofefo ra goroga kwa mo-tseng wa monna yo o neng a romile barongwa."},{"book":"Ditiro","chapter":"11","verse":"13","text":"Mme a re bolelela ka fa moengele a neng a tla kwa go ene ka teng a mmolelela gore a rome barongwa kwa Jopa go batla Simone Petere."},{"book":"Ditiro","chapter":"11","verse":"14","text":"Moengele a mmolelela gore, ‘monna yoo o tlaa go bolelela ka fa wena le ba ntlo ya gago lo ka bolokwang ka teng.’"},{"book":"Ditiro","chapter":"11","verse":"15","text":"Mme ka simolola go ba bolelela Mafoko a a Molemo, mme e rile fela jaaka ke simolola thero ya me, Mowa O O Boitshepo wa fologela mo go bone, fela jaaka o ne wa fologela mo go rona pele!"},{"book":"Ditiro","chapter":"11","verse":"16","text":"“Mme ke ne ka gopola mafoko a Morena fa a ne a re, ‘Ee, Johane o ne a kolobetsa ka metsi, mme lona lo tlaa kolobediwa ka Mowa O O Boitshepo.’"},{"book":"Ditiro","chapter":"11","verse":"17","text":"Mme ka e ne e le Modimo ka boone o o neileng Badichaba ba mpho e e tshwanang le ya rona fa re dumela mo go Morena Jesu Keresete, ke ne ke le mang yo ke ka ganetsang?”"},{"book":"Ditiro","chapter":"11","verse":"18","text":"Mme erile fa ba bangwe ba utlwa kaga se, dikganetso tsa bone tsotlhe di ne tsa arabiwa mme ba simolola go galaletsa Modimo; ba ne ba re, “Ee, Modimo o neetse le Badichaba tshwanelo ya gore ba sokologele kwa go one le gore ba bone botshelo jo bo sa khutleng!”"},{"book":"Ditiro","chapter":"11","verse":"19","text":"Mme badumedi ba ba neng ba siile mo Jerusalema ka nako ya pogiso morago ga loso lwa ga Setefane ba tsamaya ba bo ba ya go fitlha kwa Fenikia, le kwa Kupero le kwa Antioka, ba gasa Mafoko a a Molemo mo Bajuteng fela."},{"book":"Ditiro","chapter":"11","verse":"20","text":"Le fa go ntse jalo, bangwe ba badumedi ba ba neng ba ya kwa Antioka ba tswa mo Kupero le mo Kurene le bone ba ile ba rerela Bagerika molaetsa wa bone kaga Morena Jesu."},{"book":"Ditiro","chapter":"11","verse":"21","text":"Mme Morena o ne a rotloetsa maiteko a gore Badichaba ba le bantsi ba nne badumedi."},{"book":"Ditiro","chapter":"11","verse":"22","text":"Mme erile phuthego e e kwa Jerusalema e utlwa se se diragetseng, ba romela Barenabase kwa Antioka go thusa ba e leng gone ba sokologang."},{"book":"Ditiro","chapter":"11","verse":"23","text":"Erile fa a goroga ebile a bona dikgakgamatso tse Modimo o neng o di dira, a tlala kgakgamalo le boitumelo, mme a kgothatsa badumedi gore le fa go ka nna jang, ba nne mo Moreneng."},{"book":"Ditiro","chapter":"11","verse":"24","text":"Barenabase e ne e le motho yo o bonolo a tletse Mowa O O Boitshepo a bile a nonofile mo tumelong. Mme ka ntlha ya gone mo, batho ba le bantsi ba ne ba oketsega mo Moreneng."},{"book":"Ditiro","chapter":"11","verse":"25","text":"Mme Barenabase o ne a ya kwa Tareso go batla Saulo."},{"book":"Ditiro","chapter":"11","verse":"26","text":"Erile a mmona a mmusetsa kwa Antioka; ka bobedi jwa bone ba nna koo ngwaga yotlhe, ba ruta badumedi ba basha. (Ke kwa Antioka kwa badumedi ba neng ba simolola go bidiwa “Bakeresete” teng.)"},{"book":"Ditiro","chapter":"11","verse":"27","text":"Ka nako e baporofiti bangwe ba ne ba tswa Jerusalema ba ya Antioka,"},{"book":"Ditiro","chapter":"11","verse":"28","text":"mme mongwe wa bone yo o bidiwang Agabuse, o ne a ema ka tlhotlheletso ya Mowa mo go nngwe ya dikopano a bolelela pele gore leuba le legolo le tlaa tla mo lefatsheng la Iseraele. (Mo go ne ga diragala ka nako ya puso ya ga Kalaudio)."},{"book":"Ditiro","chapter":"11","verse":"29","text":"Mme jalo badumedi ba ikaelela go romela thuso kwa Bakereseteng mo Judea, mongwe le mongwe a ntsha kafa a ka kgonang ka teng."},{"book":"Ditiro","chapter":"11","verse":"30","text":"Mme ba ile ba dira, ba isa dimpho tsa bone kwa go Barenabase le Saulo gore ba di ise kwa bagolwaneng ba phuthego kwa Jerusalema."}]}