{"data":[{"book":"१ थिस्सलुनीकि","chapter":"5","verse":"1","text":"लेकीन हे वार्टुरा अदिक आकतींगेरा, समय अदिक कालगोळ बारा दा नीमी येनु लिखसोद जरवत हैलेच."},{"book":"१ थिस्सलुनीकि","chapter":"5","verse":"2","text":"५:२ मत्ती २४:४३; लूका १२:३९; २ पतरस ३:१०यतिकी नीव खुद अच जान्सतीर कि ह्यांग ईळ्लक इक काळ्ल बरतान, हांग अच प्रभु उन दिन बरोद आद."},{"book":"१ थिस्सलुनीकि","chapter":"5","verse":"3","text":"याग लॉकुर अनतेला ईत्‍तार, “कुशल आद, अदिक येनु अंज्क हैलेच,” रा आंदुर मा अचानक विनाश बंदीत, याता प्रकार व्हाट्या दी आर्त इक दुख; अदिक आंदुर यातोदु रीति देल ऊळुतीदील."},{"book":"१ थिस्सलुनीकि","chapter":"5","verse":"4","text":"लेकीन हे वार्टुरा अदिक आकतींगेरा, नीव रा अंधकार दा हैलेच कि अद दिन नीम मा काळ्ल उन घाई बंदकु बिळुल."},{"book":"१ थिस्सलुनीकि","chapter":"5","verse":"5","text":"यतिकी नीव सब ज्योति अदिक हागुल इन चिकोर हुईर; नाव ना ईळ्लक इन आयेव, ना अंधकार इन आयेव."},{"book":"१ थिस्सलुनीकि","chapter":"5","verse":"6","text":"इदुरसाटी नाव दुसरा अन घाई मिंगकु ईरतीदील, लेकीन जागस्तेला अदिक सावधान ईत्‍तेव."},{"book":"१ थिस्सलुनीकि","chapter":"5","verse":"7","text":"यतिकी जो मींगतार आंदुर ईळ्लकी इच मींगतार, अदिक जो मतवाला ईरतार आंदुर ईळ्लकी इच मतवाला ईरतार."},{"book":"१ थिस्सलुनीकि","chapter":"5","verse":"8","text":"५:८ इफिसिगोळ ६:१३-१७लेकीन नाव जो हागुल इनोर हुयेव, विश्वास अदिक प्यार इन कवच हाक्‍कु अदिक उद्धार इन आशा अन टोप हाक्‍कु सावधान ईत्तेव."},{"book":"१ थिस्सलुनीकि","chapter":"5","verse":"9","text":"यतिकी परमेश्वर नामी सिट्ट इन साटी ईला, लेकीन इदुरसाटी ठहरूस्यान कि नाव तान प्रभु यीशु मसीह अन द्वारा उद्धार प्राप्त माळेव."},{"book":"१ थिस्सलुनीकि","chapter":"5","verse":"10","text":"यीशु नाम साटी ईद कारण सोत्‍तुन कि नाव जित्‍ता ईरूल या सोतकु ईरूल, याग आव बंदान आग सप्पा मीलुस्कु आऊंदा सांगुळ जीऊसेव."},{"book":"१ थिस्सलुनीकि","chapter":"5","verse":"11","text":"ईद कारण आबुर दाबुरी दिलासा कोळी अदिक आबुर दाबुर इन मदत इन कारण बन्सी, ह्यांग कि नीव माळतीर भी."},{"book":"१ थिस्सलुनीकि","chapter":"5","verse":"12","text":"हे वार्टुरा अदिक आकतींगेरा, नाव नीम से विनती माळतेव कि जो नीम दा मेहनत माळतार, अदिक नीम मसीह जीवन दा नीमोर अगुवे आर, अदिक नीमी शिक्षा कोळतार, आंदुर्द सम्मान माळी."},{"book":"१ थिस्सलुनीकि","chapter":"5","verse":"13","text":"अदिक आंदुर क्याल्सा अन कारण प्यार इन सांगुळ आंदरी हापाळ अच आदर इन योग्य समसी. आपस दा मेल मिलाप देल ईरी."},{"book":"१ थिस्सलुनीकि","chapter":"5","verse":"14","text":"हे वार्टुरा अदिक आकतींगेरा, नाव नीमी समझुसतेव कि जो ठीक चाल नळालुर आंदरी समझुसी, कायरगोळी हिम्मत कोळी, निर्बलगोळी सभांळसी, सप्पा दी सहनशीलता तोर्सी."},{"book":"१ थिस्सलुनीकि","chapter":"5","verse":"15","text":"सावधान. याऊ यारदु से बुराई इन बदला बुराई माळबाळुल; लेकीन हमेशा वळ्लीद माळदुर मा तत्पर ईरी, आपस दा अदिक सप्पा मुंदुर से भी भलाई माळी."},{"book":"१ थिस्सलुनीकि","chapter":"5","verse":"16","text":"हमेशा खुश ईरी."},{"book":"१ थिस्सलुनीकि","chapter":"5","verse":"17","text":"हमेशा प्रार्थना दा हतकु ईरी."},{"book":"१ थिस्सलुनीकि","chapter":"5","verse":"18","text":"हर मात दा धन्यवाद माळी; यतिकी नीम मसीह यीशु दा परमेश्वर उन ईदा इच्छा आद."},{"book":"१ थिस्सलुनीकि","chapter":"5","verse":"19","text":"आत्मा अक नुनाक बाळी."},{"book":"१ थिस्सलुनीकि","chapter":"5","verse":"20","text":"परमेश्वर उन दी टु बरावाळा बातणी इन धिक्कार माळबाळी."},{"book":"१ थिस्सलुनीकि","chapter":"5","verse":"21","text":"सप्पा मातगोळी परखुसी; जो वळ्लेव आव अवरी हुळकु ईटी."},{"book":"१ थिस्सलुनीकि","chapter":"5","verse":"22","text":"सप्पा प्रकार इन बुराई देल उळ्दकु ईरी."},{"book":"१ थिस्सलुनीकि","chapter":"5","verse":"23","text":"शांती नव परमेश्वर खुद अच नीमी पुरा रीति देल पवित्र माळुल; अदिक नीम्द आत्मा अदिक जीव अदिक शरीर नाम प्रभु यीशु मसीह अन बरोद ताका पुरा-पुरा अदिक निर्दोष सुरक्षित ईरूल."},{"book":"१ थिस्सलुनीकि","chapter":"5","verse":"24","text":"नीमव कारावाळा विश्वासलायक आन, अदिक आव हिंग अच माळ्यान."},{"book":"१ थिस्सलुनीकि","chapter":"5","verse":"25","text":"हे वार्टुरा अदिक आकतींगेरा, नाम साटी प्रार्थना माळी."},{"book":"१ थिस्सलुनीकि","chapter":"5","verse":"26","text":"सप्पा विश्वासी वार्टुरी परमेश्वर उन पवित्र प्यार दा नमस्कार."},{"book":"१ थिस्सलुनीकि","chapter":"5","verse":"27","text":"ना नीमी प्रभु उन अधिकार देल नीमी विनती माळतीन कि ईद चिट्ठी सप्पा विश्वासी वार्टुरी वाचुसकु केळ्सकु आगुल."},{"book":"१ थिस्सलुनीकि","chapter":"5","verse":"28","text":"नाम प्रभु यीशु मसीह अन्द अनुग्रह नीम मा आगतेला ईरूल."}]}