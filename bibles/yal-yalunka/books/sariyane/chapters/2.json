{"data":[{"book":"Sariyane","chapter":"2","verse":"1","text":"Na xanbi ra, nxu yi xɛtɛ tonbonni nxu kiraan suxu naxan danguma Gbala Baani, alo Alatala a fala n xa kii naxan yi. Nxu yi Seyiri geyane mabilin xii wuyaxi bun."},{"book":"Sariyane","chapter":"2","verse":"2","text":"Alatala yi a fala n xa, a naxa,"},{"book":"Sariyane","chapter":"2","verse":"3","text":"“Ɛ bata bu geyani ito rabilinni. Ɛ firifiri kɔmɛnna ma.”"},{"book":"Sariyane","chapter":"2","verse":"4","text":"A yi a fala n xa a n xa yamarini ito fi ɛ ma. Ɛ danguma nɛn Seyiri bɔxɔni, ɛ ngaxakedenne dɛnaxan yi, Esayu bɔnsɔnna. E gaxuma nɛn ɛ yɛɛ ra, koni ɛ xa a liga ɛ yeren ma,"},{"book":"Sariyane","chapter":"2","verse":"5","text":"ɛ nama yɛngɛn gidi e ma, bayo n mi sese soma ɛ yii fata e bɔxɔn na, hali san tidena. N bata Seyiri geyane fi Esayu ma."},{"book":"Sariyane","chapter":"2","verse":"6","text":"Ɛ na donseen nun igen naxan tongo fɔ ɛ xa a saren fi nɛn gbetin na."},{"book":"Sariyane","chapter":"2","verse":"7","text":"Alatala ɛ Ala bata barakan sa ɛ kɛwanli. A yi a ɲɔxɔ lu ɛ sigatiin xɔn ma ɛ yi tonbonni ito yi waxatin naxan yi. Ɲɛɛ tonge naaninni ito bun ma, Alatala ɛ Ala nan yi ɛ xɔn. Sese mi dasaxi ɛ ma."},{"book":"Sariyane","chapter":"2","verse":"8","text":"Nanara, en yi dangu en ngaxakedenne bɔxɔn dɛxɔn Esayu bɔnsɔnna naxanye dɔxi Seyiri bɔxɔni. En mɔn yi Araba kiraan suxu, naxan kelima Elati nun Esiyon-Gebere yi. Na xanbi ra, en yi en maxɛtɛ, en yi dangu Moyaba tonbon kiraan xɔn."},{"book":"Sariyane","chapter":"2","verse":"9","text":"Alatala yi a fala n xa, a naxa, “Ɛ nama yɛngɛn gidi Moyaba kaane ma de! Ɛ nama e fen yɛngɛn na de, bayo n mi e bɔxɔ yo soma ɛ yii e konni. N bata Ari bɔxɔn fi Loti bɔnsɔnna ma."},{"book":"Sariyane","chapter":"2","verse":"10","text":"Emi kaane nan yi Ari bɔxɔni nun. Siya sɛnbɛmaan nan yi ne ra. E yi wuya, e kuya alo Anaki bɔnsɔnna muxune."},{"book":"Sariyane","chapter":"2","verse":"11","text":"Muxuna nde yi e yatɛma Refa kaane nan na, alo Anaki bɔnsɔnna muxune, koni Moyaba kaane yi a falama e ma nɛn a ‘Emi kaane.’"},{"book":"Sariyane","chapter":"2","verse":"12","text":"Xori kaane nan yi dɔxi Seyiri bɔxɔni a singeni. Koni Esayu bɔnsɔnna muxune yi e kedi, e yi e raxɔri. E tan yi dɔxɔ na yi, alo Isirayila kaane fan naxan liga na bɔxɔni Alatala dɛnaxan fi e ma."},{"book":"Sariyane","chapter":"2","verse":"13","text":"Iki, ɛ keli, ɛ yi Serede xuden gidi.” Nayi, en yi na gidi."},{"book":"Sariyane","chapter":"2","verse":"14","text":"Ɲɛɛ tonge saxan nun solomasɛxɛ nan dangu xabu en keli Kadesi-Barineya yi, han en Serede xuden gidi waxatin naxan yi. Na lixi, yɛngɛsoon naxanye birin yi na na waxati danguxini nun, ne birin bata yi faxa alo Alatala a kɔlɔ e xa kii naxan yi."},{"book":"Sariyane","chapter":"2","verse":"15","text":"Alatala yi keli e xili ma han e birin yi ɲan daaxadeni."},{"book":"Sariyane","chapter":"2","verse":"16","text":"Na yɛngɛsone to ɲan yamaan yɛ, e faxa,"},{"book":"Sariyane","chapter":"2","verse":"17","text":"Alatala yi a fala n xa, a naxa,"},{"book":"Sariyane","chapter":"2","verse":"18","text":"“To, ɛ danguma nɛn Moyaba danna ra, siga Ari bɔxɔni."},{"book":"Sariyane","chapter":"2","verse":"19","text":"Ɛ Amonine lima nɛn na. Ɛ nama yɛngɛn gidi e ma de! Ɛ nama e fen yɛngɛn na, bayo n mi e bɔxɔ yo soma ɛ yii. N na fixi Loti bɔnsɔnna nan ma.”"},{"book":"Sariyane","chapter":"2","verse":"20","text":"Na bɔxɔn fan yi yatɛxi Refa kaane gbeen nan na, bayo Refa kaane yi dɔxi na nun. Amonine yi a falama e ma nɛn a “Samisumi kaane.”"},{"book":"Sariyane","chapter":"2","verse":"21","text":"Siya sɛnbɛmaan nan yi e ra, e yi wuya, e kuya alo Anaki bɔnsɔnna muxune. Koni Alatala yi e halagi Amoni kaane xɔn. Amoni kaane yi e kedi, e yi dɔxɔ e bɔxɔni."},{"book":"Sariyane","chapter":"2","verse":"22","text":"Ala bata yi na fe sifan liga Esayu a diine xa naxanye yi dɔxi Seyiri bɔxɔni, a to yi Xori kaane halagima e xɔn. E e kedi nɛn e yi dɔxɔ e funfuni. E dɔxi mɛnni han iki."},{"book":"Sariyane","chapter":"2","verse":"23","text":"Awi kaane tan, naxanye yi dɔxi taane kui han Gasa, Kafatoro kaane nan ne halagi e to fa keli Kafatoro yi. E yi dɔxɔ e funfuni."},{"book":"Sariyane","chapter":"2","verse":"24","text":"Ala yi a fala en xa, a naxa, “Ɛ ti kiraan xɔn, ɛ xa Arinon xuden gidi. A mato, n bata Xɛsibɔn manga Sixɔn, Amorin so ɛ yii, e nun a bɔxɔna. Iki, ɛ xa na tongo. Ɛ xa na yɛngɛn nakeli."},{"book":"Sariyane","chapter":"2","verse":"25","text":"To, n na ɛ yɛɛragaxun luma nɛn dunuɲa siyane birin yi. E na ɛ xinla mɛ, e xuruxurunma nɛn gaxuni gbirigbiri!”"},{"book":"Sariyane","chapter":"2","verse":"26","text":"N yi xɛrane rasiga bɔɲɛ xunbeli falane tideni Xɛsibɔn manga Sixɔn xa, keli Kedemoti tonbonni. N naxa,"},{"book":"Sariyane","chapter":"2","verse":"27","text":"“Nxu wama i ya bɔxɔni gidi feni. Nxu sigama kira gbeen nan tun xɔn. Nxu mi sigɛ kɔmɛnna ma, nxu mi sigɛ yiifanna ma."},{"book":"Sariyane","chapter":"2","verse":"28","text":"Nxu na donseen nun igen naxan tongo, nxu a birin saren fima nɛn gbetin na. A lu nxu xa dangu nxu sanni i ya bɔxɔni."},{"book":"Sariyane","chapter":"2","verse":"29","text":"Esayu bɔnsɔnna naxanye dɔxi Seyiri bɔxɔni e nun Moyaba kaan naxanye dɔxi Ari bɔxɔni, ne bata yi nxu sago sa a nxu xa dangu e bɔxɔne yi. I fan xa n sago sa alogo nxu xa Yurudɛn baan gidi, nxu yi so bɔxɔni Alatala nxɔ Ala dɛnaxan fixi nxu ma.”"},{"book":"Sariyane","chapter":"2","verse":"30","text":"Koni Xɛsibɔn manga Sixɔn yi tondi nxu dangu feen ma a bɔxɔni, bayo Alatala ɛ Ala bata yi a xaxinla xɔdɔxɔ ayi. A yi a bɔɲɛn balan alogo a xa a so ɛ yii alo a kii naxan yi to."},{"book":"Sariyane","chapter":"2","verse":"31","text":"Alatala yi a fala n xa, a naxa, “A mato, n bata Sixɔn nun a bɔxɔn so ɛ yii. Ɛ xa sa na tongo ɛ gbeen na.”"},{"book":"Sariyane","chapter":"2","verse":"32","text":"Sixɔn nun a yamaan birin yi fa en yɛngɛdeni Yahasi yi."},{"book":"Sariyane","chapter":"2","verse":"33","text":"Alatala en ma Ala yi Sixɔn so en yii, en yi a nɔ, e nun a diine nun a yamaan birin."},{"book":"Sariyane","chapter":"2","verse":"34","text":"En yi na taane birin suxu, en yi e birin kala. En mɔn yi xɛmɛne nun ɲaxanle nun diine birin faxa. En mi muxu yo lu a nii ra."},{"book":"Sariyane","chapter":"2","verse":"35","text":"En mi sese tongo fɔ xuruseene nun se kɛndɛn naxanye yi na taane kui."},{"book":"Sariyane","chapter":"2","verse":"36","text":"Keli Aroyeri Arinon xuden dɛ, e nun taan naxan na mɛrɛmɛrɛni, siga han Galadi, taa yo mi nɔ sɔtɔ en ma. Alatala en ma Ala e birin so nɛn en yii."},{"book":"Sariyane","chapter":"2","verse":"37","text":"Koni ɛ mi ɛ masoxi Amonine bɔxɔn na, hanma Yaboko xuden dɛ, hanma taan naxanye na geyane ma alo Alatala a yamari ɛ ma kii naxan yi."}]}