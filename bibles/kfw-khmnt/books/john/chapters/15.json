{"data":[{"book":"John","chapter":"15","verse":"1","text":"“Akadik Theibom kuungkha kei ka-eii, halli rahuon katho kha kei Kapa eii."},{"book":"John","chapter":"15","verse":"2","text":"Ama'n kei diangnga kaom akakaramak ayam rakip ngaikha atuktan, halli akakara ayam rakip ngaikha kheella akara nasik ama'n arathial."},{"book":"John","chapter":"15","verse":"3","text":"Kei'n nangnidiang kileiriljei chongkhan nangni inaminthiang kha ejei."},{"book":"John","chapter":"15","verse":"4","text":"Kei kadiang inchat lekleiya omru, halli kei'n nangnidiang inchat lekleiya omkate. Ayam bit-in akuung inchel lekleiya ikaramak angnga, nangni-um kei kadiang ningomchakmak inchu karanutun.”"},{"book":"John","chapter":"15","verse":"5","text":"“Kei Theibom kuungkha ka eii, halli nangni'n abaak ngaikha ning eii. Nangni'n keidiang inchat lekleiya ningom halli kei'n nangni diang inchat lekleiya kaom inchu, nangni katamma ningkarasik eii; ajarchu kei inchel lekleiya nangni iteii thomator makchu."},{"book":"John","chapter":"15","verse":"6","text":"Kei kadiang inchat lekleiya kaommak miring khachu abaak kathamak indengjuonli akachar ka-ang kha eii; halli abaak ngaikha khoomchun inta halli meiya deengluut inta inhaalsik eii."},{"book":"John","chapter":"15","verse":"7","text":"Nangni'n keidiang inchat lekleiya ningom khat-um kei kachong ngaikha nangnidiang inchat lekleiya om inchu, nangni'n ningnizoot kha niru, khawa kha nangni'n nimusik eii."},{"book":"John","chapter":"15","verse":"8","text":"Nangni'n katamma kakara, khat-um kei kasiamruoi ning eii tikha minmuru. Khawakhan kei Kapa kha alur aliansik eii."},{"book":"John","chapter":"15","verse":"9","text":"Kapa in kei inaminriang angnga, kei innum nangni kanaminriang; kei minriang nakhan inchat lekleiya omru."},{"book":"John","chapter":"15","verse":"10","text":"Kei'n Kapa chongpeii kijui khat-um ama minriang nakhan inchat lekleiya kiom angnga, nangni'n kei chongpeii ngaikha ningjui inchu, kei minriang nakhan inchat lekleiya ningomsik eii.”"},{"book":"John","chapter":"15","verse":"11","text":"“Kei rokna kha nangnidiang omnasik, halli nangni rokna kha huui tungnasik-ah hiwa ngaihi kei'n nangnidiang kileiril kha ejei."},{"book":"John","chapter":"15","verse":"12","text":"Kei'n nangni kinaminriang angnga inkhatli inkhat inriangru kitihi kei chongpeii kha eii."},{"book":"John","chapter":"15","verse":"13","text":"Miring inkhat in asappui ngaisik aringkhuo ipeii itihi khawa chungtiang akalok minriang kha ommakjei. Jn 13:34; 15:17; Jn 3:23; 2 Jn 5"},{"book":"John","chapter":"15","verse":"14","text":"Kei chongpeii ningjui inchu nangni kei kasappui ngaikha ning eii."},{"book":"John","chapter":"15","verse":"15","text":"Kei'n nangni kha suok tia nakoi mongjei, ajarchu suok ngai'n inkaru khan angme itho tikha jetmu, khawa neek-ah, kei'n nangni kha kasappui tia kanakoi, ajarchu kei'n Kapa diang makheiya kijet rakip ngaikha nangnidiang kanarilpi suojei."},{"book":"John","chapter":"15","verse":"16","text":"Nangni'n kei ningnakadang kha emak, takkha kei'n nangni kinakadang eii, nangni'n ningsiya katamma ningkara nasik khat-um inchat lekleiya ningkara omnasik, khat-um kei karamingnga Pa Pathian diang ning-ini rakip ngaikha nangnidiang anape nasik kei'n chuonmun kinapeii ejei."},{"book":"John","chapter":"15","verse":"17","text":"Inkhatli inkhat inriangru, hiwahi kei chongpeii kha eii.”"},{"book":"John","chapter":"15","verse":"18","text":"“Manmasituol in nangni anamatir inchu, jetru nangni anamatir ma-ah kei inamatir kha ejei."},{"book":"John","chapter":"15","verse":"19","text":"Nangni manmasituol mi ninglei e-inchu, manmasituol in ata iminriang angnga nangni anaminriangsik eii, takkha manmasituol makheiya inphut kei'n kinakadangjei khat-um manmasituol mi emakchujei jarra, manmasituol in nangni inamatir kha eii."},{"book":"John","chapter":"15","verse":"20","text":"Kei'n nangnidiang kileiti chongkha ngaidonru, ‘Suok in amapupa neek-ah lokmak.’ Mi ngai'n kei poongna raalna innapeii inchu, nangni-um inmani'n poongna raalna innapesik eii; inmani'n kei kachong kha injui inchu, inmani'n nangni chong kha-um injuisik eii. Matt 10:24; Luk 6:40; Jn 13:16"},{"book":"John","chapter":"15","verse":"21","text":"Takkha kei kami ning eii jarra inmani'n hiwa rakip ngaihi nangnidiang innathosik eii; ajarchu kei kanajuotir ama kha inmani ngai'n jetmu."},{"book":"John","chapter":"15","verse":"22","text":"Kei'n kaleijuoli inmani ngaidiang kaleirilpi mak-inchu, inmani'n inmanu leiomnuni; takkha tuunchu inmani ileitho kha manu emak titheinunu."},{"book":"John","chapter":"15","verse":"23","text":"Kei kanamatir miring khan kei Kapa kha-um amatir."},{"book":"John","chapter":"15","verse":"24","text":"Kei'n inmani ngai karra tuteii itho maneiimak inlak chuon kathopimak inchu, inmani manu leiomnuni; takkha tuunchu inmani'n kei-um Kapa-um innamujei halli innamatirjei."},{"book":"John","chapter":"15","verse":"25","text":"‘Inmani'n ajar omlekleiya kei innamatir’ iti inmani Sinadan dungjuiya lei-injia kha huui tungnasik hiwahi kasuok kha eii.” Minpkla 35:19; 69:4"},{"book":"John","chapter":"15","verse":"26","text":"Takkha Kapa diang makheiya kei'n nangnidiang kajuotir sik, “Akanasanpa, Ratha Inthiang, Kapa diangnga inphut kasuok ama'n ajuopha khan, ama'n kei jarra sakhi esik eii."},{"book":"John","chapter":"15","verse":"27","text":"Halli nangni-um kei jarra sakhi kha ning esik eii, ajarchu inphutna makheiya nangni'n keile ningomjei.”"}]}