{"data":[{"book":"1 karinthinaḥ","chapter":"2","verse":"1","text":"he bhrātaro yuṣmatsamīpe mamāgamanakāle'haṁ vaktṛtāyā vidyāyā vā naipuṇyeneśvarasya sākṣyaṁ pracāritavān tannahi;"},{"book":"1 karinthinaḥ","chapter":"2","verse":"2","text":"yato yīśukhrīṣṭaṁ tasya kruśe hatatvañca vinā nānyat kimapi yuṣmanmadhye jñāpayituṁ vihitaṁ buddhavān|"},{"book":"1 karinthinaḥ","chapter":"2","verse":"3","text":"aparañcātīva daurbbalyabhītikampayukto yuṣmābhiḥ sārddhamāsaṁ|"},{"book":"1 karinthinaḥ","chapter":"2","verse":"4","text":"aparaṁ yuṣmākaṁ viśvāso yat mānuṣikajñānasya phalaṁ na bhavet kintvīśvarīyaśakteḥ phalaṁ bhavet,"},{"book":"1 karinthinaḥ","chapter":"2","verse":"5","text":"tadarthaṁ mama vaktṛtā madīyapracāraśca mānuṣikajñānasya madhuravākyasambalitau nāstāṁ kintvātmanaḥ śakteśca pramāṇayuktāvāstāṁ|"},{"book":"1 karinthinaḥ","chapter":"2","verse":"6","text":"vayaṁ jñānaṁ bhāṣāmahe tacca siddhalokai rjñānamiva manyate, tadihalokasya jñānaṁ nahi, ihalokasya naśvarāṇām adhipatīnāṁ vā jñānaṁ nahi;"},{"book":"1 karinthinaḥ","chapter":"2","verse":"7","text":"kintu kālāvasthāyāḥ pūrvvasmād yat jñānam asmākaṁ vibhavārtham īśvareṇa niścitya pracchannaṁ tannigūḍham īśvarīyajñānaṁ prabhāṣāmahe|"},{"book":"1 karinthinaḥ","chapter":"2","verse":"8","text":"ihalokasyādhipatīnāṁ kenāpi tat jñānaṁ na labdhaṁ, labdhe sati te prabhāvaviśiṣṭaṁ prabhuṁ kruśe nāhaniṣyan|"},{"book":"1 karinthinaḥ","chapter":"2","verse":"9","text":"tadvallikhitamāste, netreṇa kkāpi no dṛṣṭaṁ karṇenāpi ca na śrutaṁ| manomadhye tu kasyāpi na praviṣṭaṁ kadāpi yat|īśvare prīyamāṇānāṁ kṛte tat tena sañcitaṁ|"},{"book":"1 karinthinaḥ","chapter":"2","verse":"10","text":"aparamīśvaraḥ svātmanā tadasmākaṁ sākṣāt prākāśayat; yata ātmā sarvvamevānusandhatte tena ceśvarasya marmmatattvamapi budhyate|"},{"book":"1 karinthinaḥ","chapter":"2","verse":"11","text":"manujasyāntaḥsthamātmānaṁ vinā kena manujena tasya manujasya tattvaṁ budhyate? tadvadīśvarasyātmānaṁ vinā kenāpīśvarasya tattvaṁ na budhyate|"},{"book":"1 karinthinaḥ","chapter":"2","verse":"12","text":"vayañcehalokasyātmānaṁ labdhavantastannahi kintvīśvarasyaivātmānaṁ labdhavantaḥ, tato hetorīśvareṇa svaprasādād asmabhyaṁ yad yad dattaṁ tatsarvvam asmābhi rjñātuṁ śakyate|"},{"book":"1 karinthinaḥ","chapter":"2","verse":"13","text":"taccāsmābhi rmānuṣikajñānasya vākyāni śikṣitvā kathyata iti nahi kintvātmato vākyāni śikṣitvātmikai rvākyairātmikaṁ bhāvaṁ prakāśayadbhiḥ kathyate|"},{"book":"1 karinthinaḥ","chapter":"2","verse":"14","text":"prāṇī manuṣya īśvarīyātmanaḥ śikṣāṁ na gṛhlāti yata ātmikavicāreṇa sā vicāryyeti hetoḥ sa tāṁ pralāpamiva manyate boddhuñca na śaknoti|"},{"book":"1 karinthinaḥ","chapter":"2","verse":"15","text":"ātmiko mānavaḥ sarvvāṇi vicārayati kintu svayaṁ kenāpi na vicāryyate|"},{"book":"1 karinthinaḥ","chapter":"2","verse":"16","text":"yata īśvarasya mano jñātvā tamupadeṣṭuṁ kaḥ śaknoti? kintu khrīṣṭasya mano'smābhi rlabdhaṁ|"}]}