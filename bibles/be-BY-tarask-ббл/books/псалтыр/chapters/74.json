{"data":[{"book":"ПСАЛТЫР","chapter":"74","verse":"1","text":"Кіроўцу хору. Не загубі. Псальма Асафава. Песьня."},{"book":"ПСАЛТЫР","chapter":"74","verse":"2","text":"Славім Цябе, Божа, славім; бо блізка імя Тваё; абвяшчаюць цуды Твае."},{"book":"ПСАЛТЫР","chapter":"74","verse":"3","text":"«Калі Я выберу час, Я ўчыню суд па праўдзе."},{"book":"ПСАЛТЫР","chapter":"74","verse":"4","text":"Хістаюцца зямля і ўсе, хто на ёй жыве: Я ўмацую стаўпы яе»."},{"book":"ПСАЛТЫР","chapter":"74","verse":"5","text":"Кажу ліхамысным: не шалейце, і бязбожным: не падымайце рога,"},{"book":"ПСАЛТЫР","chapter":"74","verse":"6","text":"не падымайце высока рога вашага, не гаварэце цьвёрдалоба,"},{"book":"ПСАЛТЫР","chapter":"74","verse":"7","text":"бо не ад усходу і не ад захаду і не ад пустыні ўзвышэньне;"},{"book":"ПСАЛТЫР","chapter":"74","verse":"8","text":"а Бог ёсьць Судзьдзя: аднаго прыніжае, а другога ўзносіць;"},{"book":"ПСАЛТЫР","chapter":"74","verse":"9","text":"бо чара ў руцэ ў Госпада, віно ў ёй кіпіць, поўнае мяшанага, і Ён палівае зь яе. Нават дрожджы зь яе будуць выціскаць і піць усе бязбожнікі зямлі."},{"book":"ПСАЛТЫР","chapter":"74","verse":"10","text":"А я буду абвяшчаць вечна, буду апяваць Бога Якаўлевага."},{"book":"ПСАЛТЫР","chapter":"74","verse":"11","text":"Усе рогі бязбожнікаў паламаю, і ўзьнясуцца рогі праведніка."}]}