{"data":[{"book":"मथिः","chapter":"14","verse":"1","text":"तदानीं राजा हेरोद् यीशो र्यशः श्रुत्वा निजदासेयान् जगाद्,"},{"book":"मथिः","chapter":"14","verse":"2","text":"एष मज्जयिता योहन्, प्रमितेभयस्तस्योत्थानात् तेनेत्थमद्भुतं कर्म्म प्रकाश्यते।"},{"book":"मथिः","chapter":"14","verse":"3","text":"पुरा हेरोद् निजभ्रातु: फिलिपो जायाया हेरोदीयाया अनुरोधाद् योहनं धारयित्वा बद्धा कारायां स्थापितवान्।"},{"book":"मथिः","chapter":"14","verse":"4","text":"यतो योहन् उक्तवान्, एत्सयाः संग्रहो भवतो नोचितः।"},{"book":"मथिः","chapter":"14","verse":"5","text":"तस्मात् नृपतिस्तं हन्तुमिच्छन्नपि लोकेभ्यो विभयाञ्चकार; यतः सर्व्वे योहनं भविष्यद्वादिनं मेनिरे।"},{"book":"मथिः","chapter":"14","verse":"6","text":"किन्तु हेरोदो जन्माहीयमह उपस्थिते हेरोदीयाया दुहिता तेषां समक्षं नृतित्वा हेरोदमप्रीण्यत्।"},{"book":"मथिः","chapter":"14","verse":"7","text":"तस्मात् भूपतिः शपथं कुर्व्वन् इति प्रत्यज्ञासीत्, त्वया यद् याच्यते, तदेवाहं दास्यामि।"},{"book":"मथिः","chapter":"14","verse":"8","text":"सा कुमारी स्वीयमातुः शिक्षां लब्धा बभाषे, मज्जयितुर्योहन उत्तमाङ्गं भाजने समानीय मह्यं विश्राणय।"},{"book":"मथिः","chapter":"14","verse":"9","text":"ततो राजा शुशोच, किन्तु भोजनायोपविशतां सङ्गिनां स्वकृतशपथस्य चानुरोधात् तत् प्रदातुम आदिदेश।"},{"book":"मथिः","chapter":"14","verse":"10","text":"पश्चात् कारां प्रति नरं प्रहित्य योहन उत्तमाङ्गं छित्त्वा"},{"book":"मथिः","chapter":"14","verse":"11","text":"तत् भाजन आनाय्य तस्यै कुमार्य्यै व्यश्राणयत्, ततः सा स्वजनन्याः समीपं तन्निनाय।"},{"book":"मथिः","chapter":"14","verse":"12","text":"पश्चात् योहनः शिष्या आगत्य कायं नीत्वा श्मशाने स्थापयामासुस्ततो यीशोः सन्निधिं व्रजित्वा तद्वार्त्तां बभाषिरे।"},{"book":"मथिः","chapter":"14","verse":"13","text":"अनन्तरं यीशुरिति निशभ्य नावा निर्जनस्थानम् एकाकी गतवान्, पश्चात् मानवास्तत् श्रुत्वा नानानगरेभ्य आगत्य पदैस्तत्पश्चाद् ईयुः।"},{"book":"मथिः","chapter":"14","verse":"14","text":"तदानीं यीशु र्बहिरागत्य महान्तं जननिवहं निरीक्ष्य तेषु कारुणिकः मन् तेषां पीडितजनान् निरामयान् चकार।"},{"book":"मथिः","chapter":"14","verse":"15","text":"ततः परं सन्ध्यायां शिष्यास्तदन्तिकमागत्य कथयाञ्चक्रुः, इदं निर्जनस्थानं वेलाप्यवसन्ना; तस्मात् मनुजान् स्वस्वग्रामं गन्तुं स्वार्थं भक्ष्याणि क्रेतुञ्च भवान् तान् विसृजतु।"},{"book":"मथिः","chapter":"14","verse":"16","text":"किन्तु यीशुस्तानवादीत्, तेषां गमने प्रयोजनं नास्ति, यूयमेव तान् भोजयत।"},{"book":"मथिः","chapter":"14","verse":"17","text":"तदा ते प्रत्यवदन्, अस्माकमत्र पूपपञ्चकं मीनद्वयञ्चास्ते।"},{"book":"मथिः","chapter":"14","verse":"18","text":"तदानीं तेनोक्तं तानि मदन्तिकमानयत।"},{"book":"मथिः","chapter":"14","verse":"19","text":"अनन्तरं स मनुजान् यवसोपर्य्युपवेष्टुम् आज्ञापयामास; अपर तत् पूपपञ्चकं मीनद्वयञ्च गृह्लन् स्वर्गं प्रति निरीक्ष्येश्वरीयगुणान् अनूद्य भंक्त्वा शिष्येभ्यो दत्तवान्, शिष्याश्च लोकेभ्यो ददुः।"},{"book":"मथिः","chapter":"14","verse":"20","text":"ततः सर्व्वे भुक्त्वा परितृप्तवन्तः, ततस्तदवशिष्टभक्ष्यैः पूर्णान् द्वादशडलकान् गृहीतवन्तः।"},{"book":"मथिः","chapter":"14","verse":"21","text":"ते भोक्तारः स्त्रीर्बालकांश्च विहाय प्रायेण पञ्च सहस्राणि पुमांस आसन्।"},{"book":"मथिः","chapter":"14","verse":"22","text":"तदनन्तरं यीशु र्लोकानां विसर्जनकाले शिष्यान् तरणिमारोढुं स्वाग्रे पारं यातुञ्च गाढमादिष्टवान्।"},{"book":"मथिः","chapter":"14","verse":"23","text":"ततो लोकेषु विसृष्टेषु स विविक्ते प्रार्थयितुं गिरिमेकं गत्वा सन्ध्यां यावत् तत्रैकाकी स्थितवान्।"},{"book":"मथिः","chapter":"14","verse":"24","text":"किन्तु तदानीं सम्मुखवातत्वात् सरित्पते र्मध्ये तरङ्गैस्तरणिर्दोलायमानाभवत्।"},{"book":"मथिः","chapter":"14","verse":"25","text":"तदा स यामिन्याश्चतुर्थप्रहरे पद्भ्यां व्रजन् तेषामन्तिकं गतवान्।"},{"book":"मथिः","chapter":"14","verse":"26","text":"किन्तु शिष्यास्तं सागरोपरि व्रजन्तं विलोक्य समुद्विग्ना जगदुः, एष भूत इति शङ्कमाना उच्चैः शब्दायाञ्चक्रिरे च।"},{"book":"मथिः","chapter":"14","verse":"27","text":"तदैव यीशुस्तानवदत्, सुस्थिरा भवत, मा भैष्ट, एषोऽहम्।"},{"book":"मथिः","chapter":"14","verse":"28","text":"ततः पितर इत्युक्तवान्, हे प्रभो, यदि भवानेव, तर्हि मां भवत्समीपं यातुमाज्ञापयतु।"},{"book":"मथिः","chapter":"14","verse":"29","text":"ततः तेनादिष्टः पितरस्तरणितोऽवरुह्य यीशेारन्तिकं प्राप्तुं तोयोपरि वव्राज।"},{"book":"मथिः","chapter":"14","verse":"30","text":"किन्तु प्रचण्डं पवनं विलोक्य भयात् तोये मंक्तुम् आरेभे, तस्माद् उच्चैः शब्दायमानः कथितवान्, हे प्रभो, मामवतु।"},{"book":"मथिः","chapter":"14","verse":"31","text":"यीशुस्तत्क्षणात् करं प्रसार्य्य तं धरन् उक्तवान्, ह स्तोकप्रत्ययिन् त्वं कुतः समशेथाः?"},{"book":"मथिः","chapter":"14","verse":"32","text":"अनन्तरं तयोस्तरणिमारूढयोः पवनो निववृते।"},{"book":"मथिः","chapter":"14","verse":"33","text":"तदानीं ये तरण्यामासन्, त आगत्य तं प्रणभ्य कथितवन्तः, यथार्थस्त्वमेवेश्वरसुतः।"},{"book":"मथिः","chapter":"14","verse":"34","text":"अनन्तरं पारं प्राप्य ते गिनेषरन्नामकं नगरमुपतस्थुः,"},{"book":"मथिः","chapter":"14","verse":"35","text":"तदा तत्रत्या जना यीशुं परिचीय तद्देश्स्य चतुर्दिशो वार्त्तां प्रहित्य यत्र यावन्तः पीडिता आसन्, तावतएव तदन्तिकमानयामासुः।"},{"book":"मथिः","chapter":"14","verse":"36","text":"अपरं तदीयवसनस्य ग्रन्थिमात्रं स्प्रष्टुं विनीय यावन्तो जनास्तत् स्पर्शं चक्रिरे, ते सर्व्वएव निरामया बभूवुः।"}]}