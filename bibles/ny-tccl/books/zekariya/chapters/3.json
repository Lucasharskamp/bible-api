{"data":[{"book":"Zekariya","chapter":"3","verse":"1","text":"Pamenepo anandionetsa Yoswa, mkulu wa ansembe, atayima pamaso pa mngelo wa Yehova, ndipo Satana anayima ku dzanja lake lamanja kuti atsutsane naye."},{"book":"Zekariya","chapter":"3","verse":"2","text":"Yehova anawuza Satana kuti, “Yehova akukudzudzula iwe Satana! Yehova amene wasankha Yerusalemu akukudzudzula! Kodi munthu uyu sali ngati chikuni choyaka chofumula pa moto?”"},{"book":"Zekariya","chapter":"3","verse":"3","text":"Tsono Yoswa anali atavala zovala zalitsiro pa nthawi imene anayima pamaso pa mngelo."},{"book":"Zekariya","chapter":"3","verse":"4","text":"Mngelo uja anawuza anzake amene anali naye kuti, “Muvuleni zovala zake zalitsirizo.”"},{"book":"Zekariya","chapter":"3","verse":"5","text":"Ndipo ine ndinati, “Muvekeni nduwira yopatulika pamutu pake.” Choncho anamuveka nduwira yopatulika pamutu pake, namuvekanso zovala zatsopano. Nthawiyi nʼkuti mngelo wa Yehova atayima pambali."},{"book":"Zekariya","chapter":"3","verse":"6","text":"Mngelo wa Yehova analimbikitsa Yoswa kuti,"},{"book":"Zekariya","chapter":"3","verse":"7","text":"“Yehova Wamphamvuzonse akuti, ‘Ngati uyenda mʼnjira zanga ndi kusunga malamulo anga, pamenepo udzalamulira nyumba yanga ndi kuyangʼanira mabwalo anga, ndipo ndidzakulolani kuti mudzakhale pamodzi ndi amene ali panowa."},{"book":"Zekariya","chapter":"3","verse":"8","text":"“ ‘Mvera tsono, iwe Yoswa mkulu wa ansembe, pamodzi ndi anzako amene wakhala nawowa, amene ndi chizindikiro cha zinthu zimene zikubwera: Ine ndidzabweretsa mtumiki wanga, wotchedwa Nthambi."},{"book":"Zekariya","chapter":"3","verse":"9","text":"Taona, mwala wokongola umene ndayika patsogolo pa Yoswa! Pa mwala umenewu pali maso asanu ndi awiri, ndipo Ine ndidzalembapo mawu,’ akutero Yehova Wamphamvuzonse, ‘ndipo ndidzachotsa tchimo la dziko lino tsiku limodzi."},{"book":"Zekariya","chapter":"3","verse":"10","text":"“ ‘Tsiku limenelo aliyense adzayitana mnzake kuti akhale pansi pa mtengo wamphesa ndi wa mkuyu,’ akutero Yehova Wamphamvuzonse.”"}]}