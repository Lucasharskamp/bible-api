{"data":[{"book":"Ƙidaya","chapter":"10","verse":"1","text":"Ubangiji ya ce wa Musa,"},{"book":"Ƙidaya","chapter":"10","verse":"2","text":"“Ka ƙera kakaki guda biyu na azurfa, ka kuma yi amfani da su don kira taron jama’a wuri ɗaya, don kuma ka riƙa sanar da su lokacin tashi daga sansani."},{"book":"Ƙidaya","chapter":"10","verse":"3","text":"Sa’ad da aka busa su biyu, dukan jama’a za su taru a gabanka a ƙofar Tentin Sujada."},{"book":"Ƙidaya","chapter":"10","verse":"4","text":"In ɗaya ne kaɗai aka busa, sai shugabannin kabilan Isra’ila, su taru a gabanka."},{"book":"Ƙidaya","chapter":"10","verse":"5","text":"Sa’ad da aka ji karar busar kakaki, sai sansanin da yake a gabashi, su kama hanya."},{"book":"Ƙidaya","chapter":"10","verse":"6","text":"A kara ta biyu, sansanin da yake a kudanci, su kama hanya. Busan kakaki zai zama alama ta kama hanya."},{"book":"Ƙidaya","chapter":"10","verse":"7","text":"In don a tara jama’a ne, sai a busa kakaki, amma ba da irin alama ɗaya ba."},{"book":"Ƙidaya","chapter":"10","verse":"8","text":"“’Ya’yan Haruna, firistoci ne, za su busa kakaki. Wannan za tă zama dawwammamiyar farilla gare ku da kuma tsararraki masu zuwa."},{"book":"Ƙidaya","chapter":"10","verse":"9","text":"Duk lokacin da za ku tafi yaƙi a ƙasarku, in akwai waɗansu da suke matsa muku, za ku yi amfani da waɗannan kakaki ta wurin hura su, alama ce, cewa za a je yaƙi. Sa’an nan Ubangiji Allahnku zai tuna da ku, yă cece ku daga maƙiyanku."},{"book":"Ƙidaya","chapter":"10","verse":"10","text":"Haka ma in kuna cikin jin daɗinku, musamman lokacin da kuke bukukkuwanku, kamar Bikin Sabon Wata da dai kowane Bikinku, za ku hura waɗannan kakaki lokacin da kuke miƙa hadayunku na ƙonawa, da hadayunku na salama, za su kuma zama muku abin tunawa a gaban Allahnku. Ni ne Ubangiji Allahnku.”"},{"book":"Ƙidaya","chapter":"10","verse":"11","text":"A rana ta ashirin ga wata na biyu, a shekara ta biyu, sai girgijen ya tashi daga tabanakul na Shaida."},{"book":"Ƙidaya","chapter":"10","verse":"12","text":"Sai Isra’ilawa suka tashi daki-daki daga Hamadar Sinai, suna tafiya daga wuri zuwa wuri, har sai da girgijen ya tsaya a Hamadar Faran."},{"book":"Ƙidaya","chapter":"10","verse":"13","text":"Suka kama hanya, a wannan lokaci, bisa umarnin Ubangiji, ta wurin Musa."},{"book":"Ƙidaya","chapter":"10","verse":"14","text":"Ɓangarorin sansanin Yahuda suka fara tashi, bisa ga ƙa’idar da aka yi, aka kuma umarta. Nashon ɗan Amminadab ne shugaba."},{"book":"Ƙidaya","chapter":"10","verse":"15","text":"Netanel ɗan Zuwar ne shugaban ɓangaren kabilar Issakar,"},{"book":"Ƙidaya","chapter":"10","verse":"16","text":"Eliyab ɗan Helon kuma shi ne shugaban ɓangaren kabilar Zebulun."},{"book":"Ƙidaya","chapter":"10","verse":"17","text":"Sa’an nan aka saukar da tabanakul ƙasa, Gershonawa da mutanen Merari da suke ɗauke da shi suka kama hanya."},{"book":"Ƙidaya","chapter":"10","verse":"18","text":"Sai ɓangarori sansanin Ruben suka biyo, bisa ga ƙa’idar da aka yi, aka kuma umarta. Elizur ɗan Shedeyur ne shugaba."},{"book":"Ƙidaya","chapter":"10","verse":"19","text":"Shelumiyel ɗan Zurishaddai ne shugaban ɓangaren kabilar Simeyon,"},{"book":"Ƙidaya","chapter":"10","verse":"20","text":"Eliyasaf ɗan Deyuwel kuma shi ne shugaban ɓangaren kabilar Gad."},{"book":"Ƙidaya","chapter":"10","verse":"21","text":"Sai Kohatawa suka kama hanya, ɗauke da kayayyaki masu tsarki, domin kafin su kai wurin da za a kafa sansani, a riga an kafa tabanakul."},{"book":"Ƙidaya","chapter":"10","verse":"22","text":"Biye da waɗannan kuma sai ɓangaren sansanin kabilar Efraim suka biyo bisa ga ƙa’ida da aka yi, aka kuma umarta. Elishama ɗan Ammihud ne shugaba."},{"book":"Ƙidaya","chapter":"10","verse":"23","text":"Gamaliyel ɗan Fedazur ne shugaban ɓangaren kabilar Manasse,"},{"book":"Ƙidaya","chapter":"10","verse":"24","text":"Abidan ɗan Gideyoni kuma shi ne shugaban ɓangaren kabilar Benyamin."},{"book":"Ƙidaya","chapter":"10","verse":"25","text":"A ƙarshe, a matsayi masu gadin bayan dukan ɓangarori, sai ɓangaren sansanin Dan suka tashi bisa ga ƙa’idar da aka yi, aka kuma umarta. Ahiyezer ɗan Ammishaddai ne shugaba."},{"book":"Ƙidaya","chapter":"10","verse":"26","text":"Fagiyel ɗan Okran ne shugaban ɓangaren kabilan Asher,"},{"book":"Ƙidaya","chapter":"10","verse":"27","text":"Ahira ɗan Enan kuma shi ne shugaban kabilar Naftali."},{"book":"Ƙidaya","chapter":"10","verse":"28","text":"Wannan shi ne tsarin tafiyar ɓangarorin Isra’ilawa, sa’ad da sukan kama hanya."},{"book":"Ƙidaya","chapter":"10","verse":"29","text":"Sai Musa ya ce wa Hobab ɗan Reyuwel Bamidiyane surukinsa, “Yanzu fa, muna shirin tashi ne daga nan, domin mu tafi inda Ubangiji ya ce, ‘Zan ba ku.’ Ka zo tare da mu, za mu kuwa yi maka alheri, gama Ubangiji ya yi wa Isra’ilawa alkawari abubuwa masu kyau.”"},{"book":"Ƙidaya","chapter":"10","verse":"30","text":"Ya amsa, ya ce “A’a, ba zan tafi ba; zan koma ƙasata da kuma wurin mutanena.”"},{"book":"Ƙidaya","chapter":"10","verse":"31","text":"Amma Musa ya ce, “Ina roƙonka kada ka rabu da mu. Ka san inda ya kamata mu kafa sansani a hamada, za ka kuma zama idanunmu."},{"book":"Ƙidaya","chapter":"10","verse":"32","text":"In ka zo tare da mu, za mu raba duk abin alherin Ubangiji ya ba mu tare da kai.”"},{"book":"Ƙidaya","chapter":"10","verse":"33","text":"Saboda haka suka kama hanya daga dutsen Ubangiji, suka yi tafiya kwana uku. Akwatin alkawarin Ubangiji ya ja gabansu a waɗannan kwanaki uku, don yă samo musu masauƙi."},{"book":"Ƙidaya","chapter":"10","verse":"34","text":"A duk lokacin da suka tashi daga sansani, girgijen Ubangiji ya inuwantar da su da rana."},{"book":"Ƙidaya","chapter":"10","verse":"35","text":"Duk kuma sa’ad da akwatin ya kama hanya, sai Musa ya ce,"},{"book":"Ƙidaya","chapter":"10","verse":"36","text":"Duk sa’ad da akwatin ya sauka kuma, sai Musa ya ce,"}]}