{"data":[{"book":"LUGUBULO","chapter":"13","verse":"1","text":"Abaho, nimona mng'onyo yolawa m'bahali. Kakala na mhembe longo dimwe na mapala saba, na mikungo longo dimwe mzimhembe zake, na uchana ya mapala gake gose gandikigwa matwaga gomuliga Mulungu."},{"book":"LUGUBULO","chapter":"13","verse":"2","text":"Mng'onyo inimuwene kalinga kamba duma, ila migulu yake ilinga kamba dubu,Dubu na mulomo wake ulinga kamba mulomo wa simba. Dija dizoka dimgolela ija imng'onyo mhiko zake, kigoda chake cha undewa, na udaho wake mkulu."},{"book":"LUGUBULO","chapter":"13","verse":"3","text":"Pala dimwe da imng'onyo hiyo joneka kamba dikala na londa dilondile kumkoma, ila londa hijo dikala dihonile. Wanhu wose wali muulumwengu wazanywa na kumuwinza mng'onyo hiyo."},{"book":"LUGUBULO","chapter":"13","verse":"4","text":"Wanhu waditambikila idizoka dija kwavija dikala dimgwelele udaho wake mng'onyo hiyo. Vivija wamtambikila imng'onyo na kuuza, “Yalihi yali kamba mng'onyo ino? Yalihi yodaha kutenda ng'hondo na heyo?”"},{"book":"LUGUBULO","chapter":"13","verse":"5","text":"Mng'onyo hiyo kagweleligwa mulomo wa kulonga mbuli za kuitopa na maligo, na kagweleligwa udaho wa kutawala mkipigiti cha milenge malongo mane na mibili."},{"book":"LUGUBULO","chapter":"13","verse":"6","text":"Kaunanula mulomo wake yamfukulile Mulungu, na kudilonga vihile twaga jake na hanhu hake hoyokala na waja wokala kuulanga."},{"book":"LUGUBULO","chapter":"13","verse":"7","text":"Kakala yagweleligwe mhiko za kutenda ng'hondo na kuwahuma wanhu wa Mulungu. Na kakala yagweleligwe udaho mmbuli ya kila mtala, wanhu, ulonzi, na isi."},{"book":"LUGUBULO","chapter":"13","verse":"8","text":"Na wanhu wose wali muisi ino womtambikila mng'onyo hiyo, ila waja tu matwaga gao gandikigwe kipigiti ulumwengu haunalumbigwa mkitabu cha ugima cha Mwana Ng'hondolo yachinjigwe."},{"book":"LUGUBULO","chapter":"13","verse":"9","text":"Heyo yali na magwiti na yahulike!"},{"book":"LUGUBULO","chapter":"13","verse":"10","text":"Munhu yoyose yandikiligwe kugeligwa mkifungo, kogeligwa mkifungo. Na munhu yoyose yandikiligwe kukomigwa na zele, kokomigwa na zele.13:10 Mbuli zino zolawa mkitabu cha YELEMIA 15:2; 43:11. Mbuli ino nhegulo yake iyo ino, wanhu wa Mulungu wolondigwa wawe na mwazaganyo na wawe bule uzenzeleganye."},{"book":"LUGUBULO","chapter":"13","verse":"11","text":"Abaho, nimona mng'onyo iyagwe, yolawa muisi. Kakala na mhembe mbili kamba ng'hondolo, ila kalonga kamba zoka."},{"book":"LUGUBULO","chapter":"13","verse":"12","text":"Katenda mbuli zose muudaho wose wa ija imng'onyo wa ichanduso, kautenda ulumwengu na wose wokala mgati yake wamtambikile ija imng'onyo wa ichanduso, yakalile na londa dilondile kumkoma."},{"book":"LUGUBULO","chapter":"13","verse":"13","text":"Mng'onyo ino wa ikabili katenda mizonza mikulu, hata kutenda moto uhumuluke kulawa kuulanga mbaka muisi hameso ga wanhu wose."},{"book":"LUGUBULO","chapter":"13","verse":"14","text":"Na kubitila mizonza yose iyatogozigwe kuitenda hameso ga ija imng'onyo wa ichanduso, kawagiza wanhu wose wali muisi. Kawashulutiza wanhu watende wegu kulu da ija imng'onyo wa ichanduso, ayo yakalile na londa dilondile kumkoma ila kawa mgima."},{"book":"LUGUBULO","chapter":"13","verse":"15","text":"Kagweleligwa mhiko ya kudigwelela loho dija idiwegu da imng'onyo wa ichanduso, giladi didahe kulonga na kuwatenda waja wose walemile kuditambikila dija idiwegu wakomigwe."},{"book":"LUGUBULO","chapter":"13","verse":"16","text":"Ija imng'onyo kamshulutiza kila munhu, mdodo na mkulu, mgoli na mkumbulu, nyakadala na munhu yailegehe, yageligwe utango mumkono wake wa ukulume ama mkihanga chake,"},{"book":"LUGUBULO","chapter":"13","verse":"17","text":"giladi kamba, munhu yoyose sambiyadahe kugula ama kuguza ila mbaka yageligwe utango wa twaga da ija imng'onyo ama namba ya twaga jake."},{"book":"LUGUBULO","chapter":"13","verse":"18","text":"Hano yolondigwa ng'hungwe. Munhu yali na ilimu yaizahile nhegulo ya namba ya ija imng'onyo, kwavija kuna munhu yali namba ino. Namba yake iyo 666."}]}