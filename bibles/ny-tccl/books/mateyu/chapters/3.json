{"data":[{"book":"Mateyu","chapter":"3","verse":"1","text":"Mʼmasiku amenewo, Yohane Mʼbatizi anadza nalalikira mʼchipululu cha Yudeya"},{"book":"Mateyu","chapter":"3","verse":"2","text":"kuti, “Tembenukani mtima chifukwa ufumu wakumwamba wayandikira.”"},{"book":"Mateyu","chapter":"3","verse":"3","text":"Uyu ndi amene mneneri Yesaya ananena za iye kuti,"},{"book":"Mateyu","chapter":"3","verse":"4","text":"Zovala za Yohane zinali zopangidwa ndi ubweya wa ngamira, ndipo amamangira lamba wachikopa mʼchiwuno mwake. Chakudya chake chinali dzombe ndi uchi wa kuthengo."},{"book":"Mateyu","chapter":"3","verse":"5","text":"Anthu ankapita kwa iye kuchokera ku Yerusalemu ndi ku Yudeya konse ndi ku madera onse a Yorodani."},{"book":"Mateyu","chapter":"3","verse":"6","text":"Ndipo akavomereza machimo awo ankabatizidwa mu mtsinje wa Yorodani."},{"book":"Mateyu","chapter":"3","verse":"7","text":"Koma iye ataona Afarisi ndi Asaduki ambiri akubwera kumene ankabatiza, anawawuza kuti, “Ana a njoka inu! Ndani anakuchenjezani kuthawa mkwiyo umene ukubwera?"},{"book":"Mateyu","chapter":"3","verse":"8","text":"Onetsani chipatso cha kutembenuka mtima."},{"book":"Mateyu","chapter":"3","verse":"9","text":"Ndipo musaganize ndi kunena mwa inu nokha kuti, ‘Tili nawo abambo athu Abrahamu.’ Ndinena kwa inu kuti Mulungu akhoza kusandutsa miyala iyi kukhala ana a Abrahamu."},{"book":"Mateyu","chapter":"3","verse":"10","text":"Tikukamba pano nkhwangwa yayikidwa kale pa mizu ya mitengo, ndipo mtengo umene subala chipatso chabwino udulidwa ndi kuponyedwa pa moto."},{"book":"Mateyu","chapter":"3","verse":"11","text":"“Ine ndikubatizani ndi madzi kusonyeza kutembenuka mtima. Koma pambuyo panga akubwera wina amene ali ndi mphamvu kuposa ine, amene sindiyenera kunyamula nsapato zake. Iyeyu adzakubatizani ndi Mzimu Woyera ndi moto."},{"book":"Mateyu","chapter":"3","verse":"12","text":"Mʼdzanja lake muli chopetera ndipo adzayeretsa popunthirapo pake nadzathira tirigu wake mʼnkhokwe ndi kutentha zotsalira zonse ndi moto wosazima.”"},{"book":"Mateyu","chapter":"3","verse":"13","text":"Pamenepo Yesu anabwera kuchokera ku Galileya kudzabatizidwa ndi Yohane mu mtsinje wa Yorodani."},{"book":"Mateyu","chapter":"3","verse":"14","text":"Koma Yohane anayesetsa kumukanira nati, “Ndiyenera kubatizidwa ndi Inu, bwanji Inu mubwera kwa ine?”"},{"book":"Mateyu","chapter":"3","verse":"15","text":"Yesu anayankha kuti, “Zibatero tsopano, ndi koyenera kwa ife kuchita zimenezi kukwaniritsa chilungamo chonse.” Ndipo Yohane anavomera."},{"book":"Mateyu","chapter":"3","verse":"16","text":"Yesu atangobatizidwa, nthawi yomweyo potuluka mʼmadzi, kumwamba kunatsekuka ndipo taonani, Mzimu wa Mulungu anatsika ngati nkhunda natera pa Iye."},{"book":"Mateyu","chapter":"3","verse":"17","text":"Ndipo mawu anamveka kuchokera kumwamba kuti, “Uyu ndiye mwana wanga wokondedwa amene ndikondwera naye.”"}]}