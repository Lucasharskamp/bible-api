{"data":[{"book":"Genesis","chapter":"36","verse":"1","text":"Aanei nia hagadili o Esau e hagaingoo labelaa bolo Edom."},{"book":"Genesis","chapter":"36","verse":"2","text":"Esau ne lodo gi nia ahina Canaan go Adah, tama ahina ni Elon tangada Hittite, mo Oholibamah, tama ahina ni Anah tama daane ni Zibeon tangada Hivite,36.2 Genesis 26.34"},{"book":"Genesis","chapter":"36","verse":"3","text":"mo Basemath, tama ahina Ishmael ge tuaahina ahina ni Nebaioth.36.3 Genesis 28.9"},{"book":"Genesis","chapter":"36","verse":"4","text":"Adah ne haanau Eliphaz, gei Basemath ne haanau Reuel,"},{"book":"Genesis","chapter":"36","verse":"5","text":"gei Oholibamah ne haanau Jeush, Jalam mo Korah. Nia dama daane huogodoo aanei la ne hagadili go Esau i Canaan."},{"book":"Genesis","chapter":"36","verse":"6","text":"Esau gaa lahi ono lodo, ana dama daane mono dama ahina, nia daangada dono hale huogodoo, mo ana manu mo ana mee huogodoo ala ne hai mee ginai i dono noho i Canaan, gaa hana gi daha mo dono duaahina go Jacob gi tuai henua."},{"book":"Genesis","chapter":"36","verse":"7","text":"Mee ne hana idimaa tenua nogo noho ai ginaua mo Jacob gu deemee di benebene humalia ginaua. Meemaa guu logo nau manu gu deemee di nau noho i di gowaa e dahi."},{"book":"Genesis","chapter":"36","verse":"8","text":"Esau gaa noho i lodo tenua gonduu go Edom."},{"book":"Genesis","chapter":"36","verse":"9","text":"Aanei la nia hagadili o Esau, go tamana madua o digau Edom:"},{"book":"Genesis","chapter":"36","verse":"10-13","text":"Adah di lodo Esau gu haanau dana dama daane go Eliphaz, ge Eliphaz guu hai ana dama daane dogolima go Teman, Omar, Zepho, Gatam, mo Kenaz."},{"book":"Genesis","chapter":"36","verse":"14","text":"Di lodo Esau go Oholibamah, tama ahina ni Anah tama daane ni Zibeon, gu haanau ana dama daane dogodolu go Jeush, Jalam, mo Korah."},{"book":"Genesis","chapter":"36","verse":"15","text":"Aanei la nia madawaawa ne hagadili mai Esau:"},{"book":"Genesis","chapter":"36","verse":"16","text":"Korah, Gatam, mo Amalek. Aanei la nia hagadili huogodoo mai Adah, di lodo a Esau."},{"book":"Genesis","chapter":"36","verse":"17","text":"Tama daane Esau go Reuel la tamana madua o nia madawaawa aanei:"},{"book":"Genesis","chapter":"36","verse":"18","text":"Aanei la nia madawaawa nia hagadili mai Esau mai dono lodo go Oholibamah, tama ahina ni Anah:"},{"book":"Genesis","chapter":"36","verse":"19","text":"Nia madawaawa huogodoo aanei la ne hidi mai i Esau."},{"book":"Genesis","chapter":"36","verse":"20-21","text":"Digau matagidagi tenua o Edom la ne daamada mai i nia hagadili o Seir, tangada o Horite, ala ne duhe gaa hai nia madawaawa aanei:"},{"book":"Genesis","chapter":"36","verse":"22","text":"Lotan la go tamana madua o nia madahaanau llauehe o Hori mo Heman. (Lotan dono duaahina ahina go Timna)."},{"book":"Genesis","chapter":"36","verse":"23","text":"Shobal la tamana madua ni nia madahaanau o Alvan, Manahath, Ebal, Shepho mo Onam."},{"book":"Genesis","chapter":"36","verse":"24","text":"Zibeon e lua ana dama daane, go Aiah mo Anah. (Anah la tangada ne gida ana monowai welengina lodo geinga dono madagoaa nogo madamada humalia i nia manu ‘donkey’ o dono damana.)"},{"book":"Genesis","chapter":"36","verse":"25-26","text":"Anah la tamana ni Dishon, dela go tamana o nia madahaanau llauehe o Hemdan, Eshban, Ithran mo Cheran. Anah dana dama ahina labelaa go Oholibamah."},{"book":"Genesis","chapter":"36","verse":"27","text":"Ezer la tamana ni nia madahaanau llauehe o Bilhan, Zaavan mo Akan."},{"book":"Genesis","chapter":"36","verse":"28","text":"Dishan la tamana madua o nia madahaanau llauehe o Uz mo Aran."},{"book":"Genesis","chapter":"36","verse":"29-30","text":"Aanei la nia madawaawa digau Horite i tenua go Edom:"},{"book":"Genesis","chapter":"36","verse":"31-39","text":"I mua di madagoaa nia king o Israel, nia king aanei nogo hagadau e dagi Edom:"},{"book":"Genesis","chapter":"36","verse":"40-43","text":"Esau la tamana madua o nia madawaawa Edom aanei: Timna, Alvah, Jetheth, Oholibamah, Elah, Pinon, Kenaz, Teman, Mibzar, Magdiel, mo Iram. Di gowaa dela e noho di madawaawa e dahi i nia madawaawa aanei le e gahi gi di ingoo o di madawaawa."}]}