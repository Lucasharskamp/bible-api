{"data":[{"book":"اعداد","chapter":"27","verse":"1-2","text":"روزی دختران صلفحاد به نامهای محله، نوعه، حجله، ملکه و ترصه به در خیمهٔ ملاقات آمدند تا تقاضای خودشان را به موسی و العازار کاهن و رهبران قبایل و سایر کسانی که در آنجا بودند تقدیم کنند. این زنان از قبیلهٔ منسی (یکی از پسران یوسف) بودند. صلفحاد پسر حافر بود، حافر پسر جلعاد، جلعاد پسر ماخیر و ماخیر پسر منسی."},{"book":"اعداد","chapter":"27","verse":"3-4","text":"دختران صلفحاد گفتند: «پدر ما در بیابان مرد. او از پیروان قورح نبود که بر ضد خداوند قیام کردند و هلاک شدند. او به سبب گناه خود مرد و پسری نداشت. چرا باید اسم پدرمان به دلیل اینکه پسری نداشته است از میان قبیله‌اش محو گردد؟ باید به ما هم مثل برادران پدرمان ملکی داده شود.»"},{"book":"اعداد","chapter":"27","verse":"5","text":"پس موسی دعوی ایشان را به حضور خداوند آورد."},{"book":"اعداد","chapter":"27","verse":"6-7","text":"خداوند در جواب موسی فرمود: «دختران صلفحاد راست می‌گویند. در میان املاک عموهایشان، به آنها ملک بده. همان ملکی را به ایشان بده که اگر پدرشان زنده بود به او می‌دادی."},{"book":"اعداد","chapter":"27","verse":"8","text":"به بنی‌اسرائیل بگو که هرگاه مردی بمیرد و پسری نداشته باشد، ملک او به دخترانش می‌رسد،"},{"book":"اعداد","chapter":"27","verse":"9","text":"و اگر دختری نداشته باشد ملک او متعلق به برادرانش خواهد بود."},{"book":"اعداد","chapter":"27","verse":"10","text":"اگر برادری نداشته باشد آنگاه عمویش وارث او خواهد شد،"},{"book":"اعداد","chapter":"27","verse":"11","text":"و اگر عمو نداشته باشد، در آن صورت ملک او به نزدیکترین فامیلش می‌رسد. بنی‌اسرائیل باید این قانون را رعایت کنند، همان‌طور که من به تو امر کرده‌ام.»"},{"book":"اعداد","chapter":"27","verse":"12","text":"روزی خداوند به موسی فرمود: «به کوه عباریم برو و از آنجا سرزمینی را که به قوم اسرائیل داده‌ام ببین."},{"book":"اعداد","chapter":"27","verse":"13","text":"پس از اینکه آن را دیدی مانند برادرت هارون خواهی مرد و به اجداد خود خواهی پیوست،"},{"book":"اعداد","chapter":"27","verse":"14","text":"زیرا در بیابان صین هر دو شما از دستور من سرپیچی کردید. وقتی که قوم اسرائیل بر ضد من قیام کردند، در حضور آنها حرمت قدوسیت مرا نگه نداشتید.» (این واقعه در کنار چشمهٔ مریبه در قادش واقع در بیابان صین اتفاق افتاده بود.)"},{"book":"اعداد","chapter":"27","verse":"15","text":"موسی به خداوند عرض کرد:"},{"book":"اعداد","chapter":"27","verse":"16","text":"«ای خداوند، خدای روحهای تمامی افراد بشر، پیش از آنکه بمیرم التماس می‌کنم برای قوم اسرائیل رهبر جدیدی تعیین فرمایی،"},{"book":"اعداد","chapter":"27","verse":"17","text":"مردی که ایشان را هدایت کند و از آنان مراقبت نماید تا قوم خداوند مثل گوسفندان بی‌شبان نباشند.»"},{"book":"اعداد","chapter":"27","verse":"18","text":"خداوند جواب داد: «برو و دست خود را بر یوشع پسر نون که روح من در اوست، بگذار."},{"book":"اعداد","chapter":"27","verse":"19","text":"سپس او را نزد العازار کاهن ببر و پیش چشم تمامی قوم اسرائیل او را به رهبری قوم تعیین نما."},{"book":"اعداد","chapter":"27","verse":"20","text":"اختیارات خود را به او بده تا تمام قوم اسرائیل او را اطاعت کنند."},{"book":"اعداد","chapter":"27","verse":"21","text":"او برای دستور گرفتن از من باید پیش العازار کاهن برود. من به‌وسیلۀ اوریم27‏:21 نگاه کنید به خروج ۲۸‏:۳۰. با العازار سخن خواهم گفت و العازار دستورهای مرا به یوشع و قوم اسرائیل ابلاغ خواهد کرد. به این طریق من آنان را هدایت خواهم نمود.»"},{"book":"اعداد","chapter":"27","verse":"22","text":"پس موسی، همان‌طور که خداوند امر کرده بود عمل نمود و یوشع را پیش العازار کاهن برد. سپس در حضور همهٔ قوم اسرائیل،"},{"book":"اعداد","chapter":"27","verse":"23","text":"دستهایش را بر سر او گذاشت و طبق فرمان خداوند وی را به عنوان رهبر قوم تعیین نمود."}]}