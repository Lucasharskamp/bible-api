{"data":[{"book":"Exodus","chapter":"8","verse":"1","text":"sprak Jahweh tot Moses: Ga naar Farao en zeg hem: “Laat mijn volk vertrekken, om Mij te vereren."},{"book":"Exodus","chapter":"8","verse":"2","text":"Zo ge weigert, het te laten vertrekken, teister Ik heel uw gebied met een kikvorsenplaag."},{"book":"Exodus","chapter":"8","verse":"3","text":"De Nijl zal wemelen van kikkers; zij zullen uw paleis binnenspringen, uw slaapvertrek en uw legerstede, de huizen van uw hovelingen en uw volk, tot in uw ovens en deegtroggen toe."},{"book":"Exodus","chapter":"8","verse":"4","text":"Maar ook u zelf, uw volk en heel uw hof zullen de kikkers bespringen.”"},{"book":"Exodus","chapter":"8","verse":"5","text":"Jahweh sprak dus tot Moses: Zeg aan Aäron: “Strek uw hand met uw staf uit over de beken, kanalen en plassen, en laat er kikkers uit springen over het land Egypte.”"},{"book":"Exodus","chapter":"8","verse":"6","text":"En Aäron strekte zijn hand uit over het water van Egypte, en er sprongen kikvorsen uit op, die het land van Egypte overdekten."},{"book":"Exodus","chapter":"8","verse":"7","text":"Maar de tovenaars deden door hun kunsten hetzelfde; ook zij lieten kikvorsen springen over Egypte."},{"book":"Exodus","chapter":"8","verse":"8","text":"Toen riep Farao Moses en Aäron en zeide: Bidt Jahweh, dat Hij mij en mijn volk van de kikkers verlost; dan zal ik het volk laten gaan, om een offer aan Jahweh te brengen."},{"book":"Exodus","chapter":"8","verse":"9","text":"Moses gaf Farao ten antwoord: Ge moogt zelf bepalen, wanneer ik voor u, uw hof en uw volk zal bidden, om u en uw huis van de kikvorsen te bevrijden, zodat er alleen nog in de Nijl overblijven."},{"book":"Exodus","chapter":"8","verse":"10","text":"Hij zei: Morgen! En Moses antwoordde: Het zal gebeuren, zoals ge zegt, opdat ge moogt weten, dat Jahweh, onze God, zijns gelijke niet heeft."},{"book":"Exodus","chapter":"8","verse":"11","text":"Gij en uw huis, uw hovelingen en uw volk zullen van de kikkers worden verlost, zodat er alleen nog in de Nijl zullen overblijven."},{"book":"Exodus","chapter":"8","verse":"12","text":"Toen gingen Moses en Aäron van Farao weg, en Moses bad Jahweh de kikvorsen weg te nemen, waarmee Hij Farao had bezocht."},{"book":"Exodus","chapter":"8","verse":"13","text":"Jahweh verhoorde het gebed van Moses: de kikvorsen stierven, en verdwenen uit de huizen, hoven en velden."},{"book":"Exodus","chapter":"8","verse":"14","text":"Men veegde ze op hopen, zodat het land er van stonk."},{"book":"Exodus","chapter":"8","verse":"15","text":"Maar toen Farao zag, dat het gevaar was geweken, bleef hij hardnekkig en wilde niet naar hen luisteren, zoals Jahweh voorspeld had."},{"book":"Exodus","chapter":"8","verse":"16","text":"Toen sprak Jahweh tot Moses: Zeg aan Aäron: “Hef uw staf omhoog en sla op het stof van de grond, en in heel het land van Egypte zal het in muggen veranderen”."},{"book":"Exodus","chapter":"8","verse":"17","text":"Ze deden het: Aäron hief zijn hand met zijn staf omhoog, en sloeg op het stof van de grond; de muggen kwamen af op mensen en vee, over heel Egypte werd het stof op de grond in muggen veranderd."},{"book":"Exodus","chapter":"8","verse":"18","text":"De tovenaars deden door hun kunsten hetzelfde; maar de muggen laten verdwijnen konden ze niet. De muggen bleven op mensen en vee."},{"book":"Exodus","chapter":"8","verse":"19","text":"Nu zeiden de tovenaars tot Farao: Dat is de vinger Gods! Maar Farao bleef hardnekkig, en wilde niet naar hen luisteren, zoals Jahweh voorspeld had."},{"book":"Exodus","chapter":"8","verse":"20","text":"Toen sprak Jahweh tot Moses: Treed morgenvroeg Farao weer tegemoet, wanneer hij naar het water gaat, en zeg hem: “Zó spreekt Jahweh! Laat mijn volk vertrekken, om Mij te vereren."},{"book":"Exodus","chapter":"8","verse":"21","text":"Zo ge mijn volk niet laat vertrekken, zend Ik horzels op u af, op uw hof, uw volk en uw huis. De huizen der Egyptenaren en zelfs de grond, waarop zij staan, zullen vol zitten van horzels."},{"book":"Exodus","chapter":"8","verse":"22","text":"Maar Ik zal op die dag een uitzondering maken voor het land Gósjen, waar mijn volk is gevestigd; daar zullen geen horzels zijn, opdat gij moogt weten, dat Ik, Jahweh, in dat land vertoef."},{"book":"Exodus","chapter":"8","verse":"23","text":"Ik zal dus onderscheid maken tussen mijn volk en het uwe. Morgen wordt dit teken gewrocht”."},{"book":"Exodus","chapter":"8","verse":"24","text":"En Jahweh deed het. Dichte zwermen horzels drongen het paleis van Farao en van zijn hovelingen binnen, en over heel Egypte werd het land door de horzels verpest."},{"book":"Exodus","chapter":"8","verse":"25","text":"Nu riep Farao Moses en Aäron en zeide: Gaat heen, en brengt uw God een offer hier in het land."},{"book":"Exodus","chapter":"8","verse":"26","text":"Maar Moses antwoordde: Dat kunnen we onmogelijk! Want wat wij aan Jahweh, onzen God, als offer brengen, is een gruwel in de ogen der Egyptenaren. Wanneer we dus een offer brengen, dat een gruwel is in de ogen der Egyptenaren, zouden ze ons dan niet stenigen?"},{"book":"Exodus","chapter":"8","verse":"27","text":"We moeten drie dagreizen ver de woestijn in, om Jahweh, onzen God, een offer te brengen, zoals Hij ons heeft bevolen."},{"book":"Exodus","chapter":"8","verse":"28","text":"Toen zeide Farao: Ik zal u laten vertrekken, om Jahweh, uw God, in de woestijn een offer te brengen; maar ge moogt u niet te ver verwijderen. Bidt dus voor mij."},{"book":"Exodus","chapter":"8","verse":"29","text":"Moses antwoordde: Zie, ik ga van u weg, en zal bidden tot Jahweh; morgen zullen Farao, zijn hof en zijn volk van de horzels zijn verlost. Maar laat Farao niet opnieuw ons bedriegen, door het volk toch niet te laten gaan, om Jahweh offers te brengen."},{"book":"Exodus","chapter":"8","verse":"30","text":"Moses ging dus van Farao heen, en bad Jahweh voor hem."},{"book":"Exodus","chapter":"8","verse":"31","text":"En Jahweh verhoorde het gebed van Moses: Farao, zijn hof en zijn volk werden van de horzels verlost; geen een bleef er over."},{"book":"Exodus","chapter":"8","verse":"32","text":"Maar Farao bleef ook nu nog hardnekkig, en liet het volk niet vertrekken."}]}