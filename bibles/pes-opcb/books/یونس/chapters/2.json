{"data":[{"book":"یونس","chapter":"2","verse":"1","text":"آنگاه یونس از شکم ماهی نزد یهوه، خدای خود دعا کرده گفت:"},{"book":"یونس","chapter":"2","verse":"2","text":"«به هنگام سختی، خداوند را خواندم و او مرا اجابت فرمود. از عالم مرگ فریاد برآوردم و تو ای خداوند، به داد من رسیدی!"},{"book":"یونس","chapter":"2","verse":"3","text":"مرا به اعماق دریا انداختی. در سیلابها غرق شدم و امواج خروشانت مرا پوشانید."},{"book":"یونس","chapter":"2","verse":"4","text":"به خود گفتم که مرا از نظر خود دور انداخته‌ای و دیگر نمی‌توانم خانهٔ مقدّست را ببینم."},{"book":"یونس","chapter":"2","verse":"5","text":"«در امواج دریا فرو رفتم. مرگ بسیار نزدیک بود. آبها مرا احاطه کردند و علفهای دریا دور سرم پیچیدند."},{"book":"یونس","chapter":"2","verse":"6","text":"تا عمق کوهها فرو رفتم. درهای زندگی به رویم بسته شد و در دیار مرگ زندانی شدم. ولی ای خداوند، خدای من، تو مرا از چنگال مرگ رهانیدی!"},{"book":"یونس","chapter":"2","verse":"7","text":"«وقتی که تمام امید خود را از دست داده بودم، بار دیگر تو را ای خداوند به یاد آوردم و دعای قلب من در خانهٔ مقدّست به حضور تو رسید."},{"book":"یونس","chapter":"2","verse":"8","text":"«کسانی که بتهای باطل را می‌پرستند از پیروی تو برگشته‌اند،"},{"book":"یونس","chapter":"2","verse":"9","text":"ولی من با سرودهای تشکر برای تو قربانی خواهم کرد و نذر خود را به تو ادا خواهم نمود. نجات فقط از جانب خداوند است.»"},{"book":"یونس","chapter":"2","verse":"10","text":"آنگاه خداوند به ماهی امر فرمود که یونس را از دهان خود به ساحل بیفکند و ماهی چنین کرد."}]}