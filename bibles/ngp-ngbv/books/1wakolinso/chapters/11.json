{"data":[{"book":"1Wakolinso","chapter":"11","verse":"1","text":"Nitimileni miye enga miye ivo humtimila Kilisito."},{"book":"1Wakolinso","chapter":"11","verse":"2","text":"Nawatogolani nyuwe kugamba mwanikumbukila, na kuyatoza mahinizo yadya nawahinizagani."},{"book":"1Wakolinso","chapter":"11","verse":"3","text":"Mna naunga nyuwe mkombaganye kugamba, Kilisito nuwo mtwi wa want'hu wose, mgosi naye nuwo mtwi wa mkaziwe, Mnungu naye nuwo mtwi wa Yesu."},{"book":"1Wakolinso","chapter":"11","verse":"4","text":"Ivo mgosi akuvika Mnungu no kubilikiza ulosi kulawa kwa Mnungu mwe kieti cha want'hu, akanda kagubika umtwi, ambela Yesu."},{"book":"1Wakolinso","chapter":"11","verse":"5","text":"Naho mvele akumvika, hegu akubilikiza ulosi wa Mnungu, hegubike umtwi wakwe ambela mnumewe, naho aligana na mvele amogile kipala."},{"book":"1Wakolinso","chapter":"11","verse":"6","text":"Mvele hanagubike umtwi wakwe, nivedi apuchwe zifili zakwe. Mna ni soni kwa mvele kupuchigwa hegu kumogigwa kihala. Basi ni vedi agubike umtwi wakwe."},{"book":"1Wakolinso","chapter":"11","verse":"7","text":"Mgosi hakuungwa kugubika umtwi kwaviya yehe kakeiga Mnungu na ukulu wa kumwinula Mnungu, mna mvele alagisa ukulu wa mgosiwe,"},{"book":"1Wakolinso","chapter":"11","verse":"8","text":"kwaviya mgosi haumbigwe kulawa mwo mvele, mna mvele kaumbwa kulawa mwo mgosi."},{"book":"1Wakolinso","chapter":"11","verse":"9","text":"Mgosi hiye yehe aumbilwe mvele, mna mvele niye aumbigwe kwa ajili yo mgosi."},{"book":"1Wakolinso","chapter":"11","verse":"10","text":"Kwajili ya mtumigwa ywa kwe Mbingu, mvele agubika mtwi wakwe vileke alagise kugamba ehasi yo udahi wo mnumewe."},{"book":"1Wakolinso","chapter":"11","verse":"11","text":"Mwo kulungana kwetu na Zumbe, mvele hicho kint'hu haeina mgosi, mgosi naye hikint'hu haheina mvele."},{"book":"1Wakolinso","chapter":"11","verse":"12","text":"Enga viya mvele aumbigwe kulawa mwo mgosi, mna mgosi naye elekwa ni mvele. Mna kila kint'hu chalawa kwa Mnungu."},{"book":"1Wakolinso","chapter":"11","verse":"13","text":"Lamuleni nyuwe wenye uneva ni vedi mvele kumvika Mnungu, haeina chochose kigubike umtwi wakwe."},{"book":"1Wakolinso","chapter":"11","verse":"14","text":"Hata miumbilwe iyenye ye mili yahiniza kugamba kwa mgosi fili nt'hali zagela soni,"},{"book":"1Wakolinso","chapter":"11","verse":"15","text":"mna kwa mvele kunda na fili ni kint'hu cha nt'hogola kwakwe. Kenk'higwa fili nt'hali vileke zimgubike."},{"book":"1Wakolinso","chapter":"11","verse":"16","text":"Mna uneva yoyose aunga mhigano mwa idi, basi nawamanye kugamba, suwe hakizoele vituhu naho na mafyo ya wahuwila wa Kilisito hayazoele vituhu."},{"book":"1Wakolinso","chapter":"11","verse":"17","text":"Hagendeela kuwalagiza, heni watunyeni kwa ayo yakutimila, mwo kudugana kwenyu mka mvika Mnungu, ikindedi mwadamanya yaihile kujink'ha kudamanya ayedi."},{"book":"1Wakolinso","chapter":"11","verse":"18","text":"Nk'hongo ya yose, higambilwa kugamba mkadugana hamwenga enga fyo dya wahuwila wa Kilisito kuna kuhigana, name nazumila ludodo,"},{"book":"1Wakolinso","chapter":"11","verse":"19","text":"kwavovose hahaswese kuchakukana mwa nyuwe, vileke wadya wazumilwe wadahe kumanyika."},{"book":"1Wakolinso","chapter":"11","verse":"20","text":"Ikindedi mkadugana hamwenga, mwagamba ni kwa kudya yo ludyo lwa kumkumbukila Zumbe kumbeke hiyo ivo."},{"book":"1Wakolinso","chapter":"11","verse":"21","text":"Kwaviya umwo mkadya, kila yumwenga akakeguhila nk'hande yakwe haheina kumgoja miyawe, vikuleka kwalaila wamwenga mwa nyuwe wana sala, wamwenga nawo wakozi."},{"book":"1Wakolinso","chapter":"11","verse":"22","text":"Nyuwe mswesa nyumba zo kudiila no kunyweela? Hegu nyuwe mwadibela fyo dya wahuwila wa Kilisito no kuwagela soni wadya heweina kint'hu? Niwageezeni mwe idi? Mwagamba neni watunyeni? Ikindedi hikuwatunyani."},{"book":"1Wakolinso","chapter":"11","verse":"23","text":"Kwaviya hihokela kwa Zumbe mahinizo yadya niwahinizizeni, kugamba Zumbe Yesu, ikilo kiya asezengagwa, aguhaga mkate,"},{"book":"1Wakolinso","chapter":"11","verse":"24","text":"niyo amtogola Mnungu, niyo abendula no kugamba, “Uno nuwo umwili wangu wili kwajili yenyu, mtende ivi kwa kunikumbukila.”"},{"book":"1Wakolinso","chapter":"11","verse":"25","text":"Ivo naho weze wabinde ukudya, niyo aguha kikombe no kugamba, “iki ni kikombe che ndagano imp'ya ikukint'hizwa ne sakame yangu, tendeni ivi kila mkanywa kwa kunikumbukila.”"},{"book":"1Wakolinso","chapter":"11","verse":"26","text":"Nuko kugamba kila mkadya mkate uno no kunywa mwe kikombe iki, mwa bwelekeza ifile ya Zumbe mpaka aho akeza kwiza."},{"book":"1Wakolinso","chapter":"11","verse":"27","text":"Ivo elo, yeyose akuunga adye mkate uwo hegu kunywa kikombe cha Zumbe heviwagile, naande na masa kwo mwili ne sakame ya Zumbe."},{"book":"1Wakolinso","chapter":"11","verse":"28","text":"Ivo elo mwaungwa unde kukepelemba nyuwe wenye nk'hongo, niho mdye umkate uwo no kunyweela kikombe icho."},{"book":"1Wakolinso","chapter":"11","verse":"29","text":"Naivo uneva mnt'hu anadya umwili no kunywa sakame ya Zumbe haheina kumanya iki ni kint'hu chani, adya no kunywa usengelo wakwe mwenye."},{"book":"1Wakolinso","chapter":"11","verse":"30","text":"Naho nivo vikuleka wengi umwenyu, wanda wasokezi na kulumwa, naho wengi wabanike mwa idyo."},{"book":"1Wakolinso","chapter":"11","verse":"31","text":"Uneva chakepelembe suwe wenye nk'hongo, hegu hachakegeile mwo usengelo."},{"book":"1Wakolinso","chapter":"11","verse":"32","text":"Mna kikasengelwa ni Zumbe chahinizwa kunda wedi, kinase kioneke kina masa hamwenga na want'hu we isi."},{"book":"1Wakolinso","chapter":"11","verse":"33","text":"Elo wandugu zangu umwo mkadugana hamwenga ko ludyo lwa Zumbe mgojane."},{"book":"1Wakolinso","chapter":"11","verse":"34","text":"Yeyose mta sala, naadye kwe nyumba yakwe vileke ukudugana kwenyu kuse kuwegelani mwo kusengelwa ni Mnungu, mna mwe yadya matuhu neni wagambileni umwo heza."}]}