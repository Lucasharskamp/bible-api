{"data":[{"book":"लूका","chapter":"19","verse":"1","text":"यीशु यरीहो नगर म सी जाय रह्यो होतो।"},{"book":"लूका","chapter":"19","verse":"2","text":"उत जक्कई नाम को एक आदमी होतो जो कर लेनवालो को मुखिया होतो अऊर धनी होतो।"},{"book":"लूका","chapter":"19","verse":"3","text":"ऊ यीशु ख देखनो चाहत होतो कि ऊ कौन सो आय। पर भीड़ को वजह देख नहीं सकत होतो, कहालीकि ऊ बुटरो होतो।"},{"book":"लूका","chapter":"19","verse":"4","text":"तब ओख देखन लायी ऊ आगु दौड़ क एक उम्बर को झाड़ पर चढ़ गयो, कहालीकि यीशु उच रस्ता सी जान वालो होतो।"},{"book":"लूका","chapter":"19","verse":"5","text":"जब यीशु ऊ जागा म पहुंच्यो, त ऊपर नजर कर क् ओको सी कह्यो, “हे जक्कई, जल्दी उतर आव; कहालीकि अज मोख तोरो घर म रहनो जरूरी हय।”"},{"book":"लूका","chapter":"19","verse":"6","text":"ऊ तुरतच उतर क खुशी सी यीशु को स्वागत करयो।"},{"book":"लूका","chapter":"19","verse":"7","text":"यो देख क सब लोग कुड़कुड़ाय क कहन लग्यो, “ऊ त एक पापी आदमी को इत उतरयो हय।”"},{"book":"लूका","chapter":"19","verse":"8","text":"जक्कई न खड़ो होय क प्रभु सी कह्यो, “हे प्रभु, देख, मय अपनी अरधी जायजाद गरीबों ख देऊ हय, अऊर यदि कोयी को कुछ भी अन्याय कर क् ले लियो हय त ओख चौगुना वापस कर देऊ हय।”"},{"book":"लूका","chapter":"19","verse":"9","text":"तब यीशु न ओको सी कह्यो, “अज यो घर म उद्धार आयो हय, येकोलायी कि यो भी अब्राहम की सन्तान आय।"},{"book":"लूका","chapter":"19","verse":"10","text":"१९:१० मत्ती १८:११कहालीकि आदमी को बेटा खोयो हुयो ख ढूंढन अऊर उन्को उद्धार करन आयो हय।”"},{"book":"लूका","chapter":"19","verse":"11","text":"जब हि या बात सुन रह्यो होतो, त यीशु न एक दृष्टान्त कह्यो, येकोलायी कि ऊ यरूशलेम को जवर होतो, अऊर हि समझत होतो कि परमेश्वर को राज्य अभी प्रगट होन वालो हय।"},{"book":"लूका","chapter":"19","verse":"12","text":"येकोलायी ओन कह्यो, “एक ऊचो पद वालो आदमी दूर देश ख गयो ताकि राजपद पा क लौट आयो।"},{"book":"लूका","chapter":"19","verse":"13","text":"ओन अपनो सेवकों म सी दस ख बुलाय क उन्ख दस सोना को सिक्का दियो अऊर ओन कह्यो, ‘मोरो लौट क आनो तक लेन–देन करजो।’"},{"book":"लूका","chapter":"19","verse":"14","text":"पर ओको रहन वालो ओको सी जलन रखत होतो, अऊर ओको पीछू दूतों सी कहन भेज्यो, ‘हम नहीं चाहवय कि यो हम पर राज्य करे।’"},{"book":"लूका","chapter":"19","verse":"15","text":"“जब ऊ राजपद पा क लौट्यो, त असो भयो कि ओन अपनो सेवकों ख जेक रकम दियो होतो, अपनो जवर बुलवायो जेकोसी मालूम करे कि उन्न लेन–देन सी का–का कमायो।"},{"book":"लूका","chapter":"19","verse":"16","text":"तब पहिलो न आय क कह्यो, ‘हे मालिक, तोरो सिक्का सी दस अऊर सिक्का कमायो हंय।’"},{"book":"लूका","chapter":"19","verse":"17","text":"ओन ओको सी कह्यो, ‘शाबाश, हे अच्छो सेवक! तय बहुतच थोड़ो म विश्वास को लायक निकल्यो अब दस शहर पर अधिकार रख।’"},{"book":"लूका","chapter":"19","verse":"18","text":"दूसरों सेवक न आय क कह्यो, ‘हे मालिक, तोरो एक सिक्का सी पाच अऊर सिक्का कमायो हंय।’"},{"book":"लूका","chapter":"19","verse":"19","text":"ओन ओको सी भी कह्यो, ‘तय भी पाच शहर पर अधिकारी होय जा।’"},{"book":"लूका","chapter":"19","verse":"20","text":"“तीसरो न आय क कह्यो, ‘हे मालिक, देख तोरो सिक्का यो आय; जेक मय न गमछा म लूकाय क रख्यो होतो।"},{"book":"लूका","chapter":"19","verse":"21","text":"कहालीकि मय तोरो सी डरत होतो, येकोलायी कि तय कठोर मालिक हय; जो तय न नहीं रख्यो ओख उठाय लेवय हय, अऊर जो तय न नहीं बोयो, ओख काटय हय।’"},{"book":"लूका","chapter":"19","verse":"22","text":"ओन ओको सी कह्यो, ‘हे दुष्ट सेवक! मय तोरोच मुंह सी तोख दोषी ठहराऊ हय! तय मोख जानत होतो कि मय कठोर हय, जो मय न नहीं रख्यो ओख उठाय लेऊ हय, अऊर जो मय न नहीं बोयो ओख काटू हय।"},{"book":"लूका","chapter":"19","verse":"23","text":"त तय न मोरो धन ब्याज पर कहालीकि नहीं रख दियो कि मय आय क ब्याज समेत ले लेतो?’"},{"book":"लूका","chapter":"19","verse":"24","text":"“अऊर जो लोग जवर खड़ो होतो, ओन उन्को सी कह्यो, ‘ऊ सिक्का ओको सी ले लेवो, अऊर जेको जवर दस सिक्का हंय ओख दे।’"},{"book":"लूका","chapter":"19","verse":"25","text":"उन्न ओको सी कह्यो, ‘हे मालिक, ओको जवर पहिलो सीच दस सिक्का त हंय!’"},{"book":"लूका","chapter":"19","verse":"26","text":"१९:२६ मत्ती १३:१२; मरकुस ४:२५; लूका ८:१८‘मय तुम सी कहू हय कि जेको जवर हय, ओख दियो जायेंन; अऊर जेको जवर नहाय, ओको सी ऊ भी जो ओको जवर हय ले लियो जायेंन।"},{"book":"लूका","chapter":"19","verse":"27","text":"१९:२७ मत्ती २५:१४-३०पर मोरो ऊ दुश्मनों ख जो नहीं चाहवय कि मय उन्को पर राज्य करू, उन्ख इत लाय क मोरो आगु मार डालो।’”"},{"book":"लूका","chapter":"19","verse":"28","text":"या बात कह्य क यीशु यरूशलेम को तरफ उन्को आगु आगु चल्यो।"},{"book":"लूका","chapter":"19","verse":"29","text":"जब ऊ जैतून नाम को पहाड़ी पर बैतफगे अऊर बैतनिय्याह को जवर पहुंच्यो, त ओन अपनो चेलावों म सी दोय ख यो कह्य क भेज्यो,"},{"book":"लूका","chapter":"19","verse":"30","text":"“आगु को गांव म जावो; अऊर उत पहुंचतोच एक गधी को बछड़ा जेको पर कभी कोयी सवार नहीं भयो, बन्ध्यो हुयो तुम्ख मिलेंन, ओख खोल क लावो।"},{"book":"लूका","chapter":"19","verse":"31","text":"यदि कोयी तुम सी पुछेंन कि कहालीकि खोलय हय, त यो कह्य देजो कि प्रभु ख येकी जरूरत हय।”"},{"book":"लूका","chapter":"19","verse":"32","text":"जो भेज्यो गयो होतो, उन्न जाय क जसो ओन उन्को सी कह्यो होतो, वसोच पायो।"},{"book":"लूका","chapter":"19","verse":"33","text":"जब हि गधा को बछड़ा खोल रह्यो होतो, त गधा को मालिक न उन्को सी पुच्छ्यो, “यो बछड़ा ख कहालीकि खोलय हय?”"},{"book":"लूका","chapter":"19","verse":"34","text":"उन्न कह्यो, “प्रभु ख येकी जरूरत हय।”"},{"book":"लूका","chapter":"19","verse":"35","text":"हि ओख यीशु को जवर लायो, अऊर अपनो कपड़ा ऊ बछड़ा पर डाल क यीशु ख ओको पर बैठाय दियो।"},{"book":"लूका","chapter":"19","verse":"36","text":"जब ऊ जाय रह्यो होतो, त हि अपनो कपड़ा रस्ता म बिछावत जात होतो। यरूशलेम म यीशु को विजय प्रवेश"},{"book":"लूका","chapter":"19","verse":"37","text":"यरूशलेम को जवर आतो हुयो जब ऊ जैतून पहाड़ी की ढलान पर पहुंच्यो, त चेलावों की पूरी भीड़ उन सब सामर्थ को कामों को वजह जो उन्न देख्यो होतो, खुशी होय क बड़ो आवाज सी परमेश्वर की महिमा करन लगी:"},{"book":"लूका","chapter":"19","verse":"38","text":"“धन्य हय ऊ राजा, जो प्रभु को नाम सी आवय हय! स्वर्ग म शान्ति अऊर आसमान म परमेश्वर की महिमा हो!”"},{"book":"लूका","chapter":"19","verse":"39","text":"तब भीड़ म सी कुछ फरीसी ओको सी कहन लग्यो, “हे गुरु, अपनो चेलावों ख आज्ञा दे क चुप कराव!”"},{"book":"लूका","chapter":"19","verse":"40","text":"यीशु न उत्तर दियो, “मय तुम सी कहू हय यदि इन चुप रह्यो त गोटा चिल्लाय उठेंन।”"},{"book":"लूका","chapter":"19","verse":"41","text":"जब ऊ जवर आयो त नगर ख देख क ओको पर रोयो"},{"book":"लूका","chapter":"19","verse":"42","text":"अऊर कह्यो, “यदि अज को दिन तय, हां, तयच, उन बातों ख जानतो जो शान्ति की हंय, पर अब हि तोरी आंखी सी लूक गयी हंय।"},{"book":"लूका","chapter":"19","verse":"43","text":"कहालीकि ऊ दिन तोरो पर आयेंन कि तोरो दुश्मन मोर्चा बान्ध क तोख घेर लेयेंन, अऊर चारयी तरफ सी तोख दबायेंन।"},{"book":"लूका","chapter":"19","verse":"44","text":"अऊर तोख अऊर तोरो बच्चां ख जो तोरो म हंय, माटी म मिलायेंन, अऊर तोरो म गोटा पर गोटा भी नहीं छोड़ेंन; कहालीकि तय न ऊ अवसर ख जेको म परमेश्वर तुम्ख बचावन तोरो पर दया की नजर करी गयी होती नहीं पहिचान्यो।”"},{"book":"लूका","chapter":"19","verse":"45","text":"तब यीशु मन्दिर म जाय क व्यापारियों ख बाहेर निकालन लग्यो,"},{"book":"लूका","chapter":"19","verse":"46","text":"अऊर उन्को सी कह्यो, “शास्त्र म लिख्यो हय, कि ‘मोरो घर प्रार्थना को मन्दिर होयेंन,’ पर तुम न ओख डाकुवों को अड्डा बनाय दियो हय।”"},{"book":"लूका","chapter":"19","verse":"47","text":"यीशु हर दिन मन्दिर म शिक्षा देत होतो; अऊर मुख्य याजक अऊर धर्मशास्त्री अऊर लोगों को मुखिया ओख मारन को अवसर ढूंढत होतो।"},{"book":"लूका","chapter":"19","verse":"48","text":"पर कोयी उपाय नहीं निकाल सक्यो कि यो कसो तरह करे, कहालीकि सब लोग मन लगाय क ओको सी सुनत होतो।"}]}