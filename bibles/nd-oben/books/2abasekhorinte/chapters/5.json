{"data":[{"book":"2 AbaseKhorinte","chapter":"5","verse":"1","text":"Siyakwazi ukuthi nxa ithente lethu lasemhlabeni lidilizwa, silesakhiwo esivela kuNkulunkulu, indlu yaphakade ezulwini, engakhiwanga ngezandla zabantu."},{"book":"2 AbaseKhorinte","chapter":"5","verse":"2","text":"Okwakhathesi siyabubula, sifisa ukwembeswa ngekhaya lethu lasezulwini,"},{"book":"2 AbaseKhorinte","chapter":"5","verse":"3","text":"ngoba nxa sesembesiwe kasiyikutholakala sinqunu."},{"book":"2 AbaseKhorinte","chapter":"5","verse":"4","text":"Ngoba nxa sisesekuleli ithente, siyabubula njalo siyasindwa ngoba kasifisi ukwembulwa kodwa ukwembeswa ngekhaya lethu lasezulwini ukuze okufayo kuginywe yikuphila."},{"book":"2 AbaseKhorinte","chapter":"5","verse":"5","text":"UNkulunkulu nguye owasidala ngenxa yale injongo njalo wasinika uMoya njengesibambiso, eqinisa okuzayo."},{"book":"2 AbaseKhorinte","chapter":"5","verse":"6","text":"Ngakho sihlezi silethemba njalo siyakwazi ukuthi nxa sisesekhaya emzimbeni, sikhatshana leNkosi."},{"book":"2 AbaseKhorinte","chapter":"5","verse":"7","text":"Ngoba siphila ngokukholwa hatshi ngokubona."},{"book":"2 AbaseKhorinte","chapter":"5","verse":"8","text":"Ngithi silethemba njalo ngingakhetha ukuba khatshana lomzimba ngisekhaya kanye leNkosi."},{"book":"2 AbaseKhorinte","chapter":"5","verse":"9","text":"Ngakho sikwenza kube yinjongo yethu ukuyithokozisa, langabe sisekhaya emzimbeni loba kude lawo."},{"book":"2 AbaseKhorinte","chapter":"5","verse":"10","text":"Ngoba sonke kumele sime phambi kwesihlalo sokwahlulela sikaKhristu ukuze lowo lalowo amukele okumfaneleyo, okwezinto azenzayo esemzimbeni, langabe ngezinhle loba ezimbi."},{"book":"2 AbaseKhorinte","chapter":"5","verse":"11","text":"Ngakho njengoba sikwazi ukuthi ukwesaba iNkosi kuyini, siyazama ukubancenga abantu. Lokhu thina esiyikho kusobala kuNkulunkulu njalo ngithemba kusobala lakuzazela zenu."},{"book":"2 AbaseKhorinte","chapter":"5","verse":"12","text":"Kasizami ukuzibika kini futhi kodwa silinika ithuba lokuba lizigqaje ngathi, ukuze lenelise ukubaphendula labo abazigqaja ngokubonakalayo endaweni yalokho okusenhliziyweni."},{"book":"2 AbaseKhorinte","chapter":"5","verse":"13","text":"Nxa sesiphambene ingqondo, kungenxa yokwenzela kwethu uNkulunkulu; nxa siphelele engqondweni, senzela lina."},{"book":"2 AbaseKhorinte","chapter":"5","verse":"14","text":"Ngoba uthando lukaKhristu luyasifuqa, ngoba siyakholwa ukuba oyedwa wafela bonke, ngakho bonke bafa."},{"book":"2 AbaseKhorinte","chapter":"5","verse":"15","text":"Wafela abantu bonke ukuze abaphilayo bangaziphileli bona ngokwabo kodwa lowo owabafelayo wavuswa njalo."},{"book":"2 AbaseKhorinte","chapter":"5","verse":"16","text":"Ngakho-ke, kusukela khathesi kusiya phambili kasikhangeli muntu ngengqondo yasemhlabeni. Lanxa sake sakhangela uKhristu ngale indlela, kasisakwenzi."},{"book":"2 AbaseKhorinte","chapter":"5","verse":"17","text":"Ngakho-ke, nxa umuntu ekuKhristu, uyisidalwa esitsha; okudala akusekho, sekufike okutsha."},{"book":"2 AbaseKhorinte","chapter":"5","verse":"18","text":"Konke lokhu kuvela kuNkulunkulu owasibuyisela kuye ngoKhristu wasinika imfundiso yokubuyisana:"},{"book":"2 AbaseKhorinte","chapter":"5","verse":"19","text":"ukuthi uNkulunkulu wayebuyisa umhlaba kuye ngoKhristu, abantu engababaleli izono zabo. Njalo usesinike ilizwi lokubuyisana."},{"book":"2 AbaseKhorinte","chapter":"5","verse":"20","text":"Ngokunjalo, singabameli bakaKhristu, ngokungathi uNkulunkulu wenza isikhalazo sakhe ngathi. Siyalincenga simele uKhristu sithi: Buyisanani loNkulunkulu."},{"book":"2 AbaseKhorinte","chapter":"5","verse":"21","text":"UNkulunkulu wamenza waba yisono owayengelasono ngenxa yethu ukuze kuthi kuye sibe yikulunga kukaNkulunkulu."}]}