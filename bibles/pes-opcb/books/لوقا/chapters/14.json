{"data":[{"book":"لوقا","chapter":"14","verse":"1","text":"یک روز شَبّات، عیسی در خانه یکی از بزرگان فریسی دعوت داشت. و آنها او را به دقت زیر نظر داشتند."},{"book":"لوقا","chapter":"14","verse":"2","text":"در آنجا بیماری نیز حضور داشت که بدنش آب آورده و دستها و پاهایش متورم شده بود."},{"book":"لوقا","chapter":"14","verse":"3","text":"عیسی از فریسیان و علمای دین که در آنجا حضور داشتند، پرسید: «آیا طبق دستورهای تورات، می‌توان بیماری را در روز شَبّات شفا داد یا نه؟»"},{"book":"لوقا","chapter":"14","verse":"4","text":"ایشان پاسخی ندادند! پس عیسی بر آن بیمار دست نهاد و شفایش داد و به خانه فرستاد."},{"book":"لوقا","chapter":"14","verse":"5","text":"سپس رو به ایشان کرد و پرسید: «کدام یک از شما، در روز شَبّات کار نمی‌کند؟ آیا اگر الاغ14‏:5 در برخی نسخه‌ها: «پسر». یا گاوتان در چاه بیفتد، بی‌درنگ نمی‌روید تا بیرونش بیاورید؟»"},{"book":"لوقا","chapter":"14","verse":"6","text":"اما ایشان جوابی نداشتند که بدهند."},{"book":"لوقا","chapter":"14","verse":"7","text":"عیسی چون دید که همهٔ مهمانان سعی می‌کنند بالای مجلس بنشینند، ایشان را چنین نصیحت کرد:"},{"book":"لوقا","chapter":"14","verse":"8","text":"«هرگاه به جشن عروسی دعوت می‌شوید، بالای مجلس ننشینید، زیرا ممکن است مهمانی مهمتر از شما بیاید و"},{"book":"لوقا","chapter":"14","verse":"9","text":"میزبان از شما بخواهد که جایتان را به او بدهید. آنگاه باید با شرمساری برخیزید و در پایین مجلس بنشینید!"},{"book":"لوقا","chapter":"14","verse":"10","text":"پس اول، پایین مجلس بنشینید تا وقتی میزبان شما را آنجا ببیند، بیاید و شما را به بالای مجلس هدایت کند. آنگاه، در حضور مهمانان سربلند خواهید شد."},{"book":"لوقا","chapter":"14","verse":"11","text":"زیرا هر که بکوشد خود را بزرگ جلوه دهد، خوار خواهد شد، اما کسی که خود را فروتن سازد، سربلند خواهد گردید.»"},{"book":"لوقا","chapter":"14","verse":"12","text":"سپس رو به صاحب خانه کرد و گفت: «هرگاه ضیافتی ترتیب می‌دهی، دوستان و برادران و بستگان و همسایگان ثروتمند خود را دعوت نکن، چون ایشان هم در عوض، تو را دعوت خواهند کرد."},{"book":"لوقا","chapter":"14","verse":"13","text":"بلکه وقتی مهمانی می‌دهی، فقیران، لنگان و شلان و نابینایان را دعوت کن."},{"book":"لوقا","chapter":"14","verse":"14","text":"آنگاه خدا در روز قیامت درستکاران، تو را اجر خواهد داد، زیرا کسانی را خدمت کردی که نتوانستند محبتت را جبران کنند.»"},{"book":"لوقا","chapter":"14","verse":"15","text":"یکی از آنانی که بر سر سفره نشسته بود، چون این سخنان را شنید، گفت: «خوشا به حال کسی که در ضیافت ملکوت خدا شرکت کند!»"},{"book":"لوقا","chapter":"14","verse":"16","text":"عیسی در جواب او این داستان را بیان کرد: «شخصی ضیافت مفصلی ترتیب داد و بسیاری را دعوت کرد."},{"book":"لوقا","chapter":"14","verse":"17","text":"وقتی همه چیز آماده شد، خدمتکار خود را فرستاد تا به دعوت‌شدگان بگوید، ”تشریف بیاورید، همه چیز آماده است.“"},{"book":"لوقا","chapter":"14","verse":"18","text":"اما هر یک از دعوت‌شدگان به نوعی عذر و بهانه آوردند. یکی گفت که قطعه زمینی خریده است و باید برود آن را ببیند."},{"book":"لوقا","chapter":"14","verse":"19","text":"دیگری گفت که پنج جفت گاو خریده است و باید برود آنها را امتحان کند."},{"book":"لوقا","chapter":"14","verse":"20","text":"یکی دیگر نیز گفت که تازه ازدواج کرده و به همین دلیل نمی‌تواند بیاید."},{"book":"لوقا","chapter":"14","verse":"21","text":"«خدمتکار بازگشت و پاسخ دعوت‌شدگان را به اطلاع ارباب خود رسانید. ارباب به خشم آمد و به او گفت: ”فوری به میدانها و کوچه‌های شهر برو و فقیران و مفلوجان و شلان و کوران را دعوت کن!“"},{"book":"لوقا","chapter":"14","verse":"22","text":"وقتی این دستور اجرا شد، باز هنوز جای اضافی باقی بود."},{"book":"لوقا","chapter":"14","verse":"23","text":"پس ارباب به خدمتکارش گفت: ”حال به شاهراهها و کوره‌راهها برو و هر که را می‌بینی به اصرار بیاور تا خانه من پر شود."},{"book":"لوقا","chapter":"14","verse":"24","text":"چون از آن کسانی که دعوت کرده بودم، هیچ‌یک طعم خوراکهایی را که تدارک دیده‌ام، نخواهند چشید!“»"},{"book":"لوقا","chapter":"14","verse":"25","text":"یک بار که جمعیت بزرگی به دنبال عیسی می‌رفتند، او رو به ایشان کرد و گفت:"},{"book":"لوقا","chapter":"14","verse":"26","text":"«هر که می‌خواهد پیرو من باشد، باید مرا از پدر و مادر، زن و فرزند، برادر و خواهر و حتی از جان خود نیز بیشتر دوست بدارد."},{"book":"لوقا","chapter":"14","verse":"27","text":"هر که صلیب خود را برندارد و از من پیروی نکند، نمی‌تواند شاگرد من باشد."},{"book":"لوقا","chapter":"14","verse":"28","text":"«اما پیش از آنکه در مورد پیروی از من، تصمیمی بگیرید، همه جوانب را خوب بسنجید! اگر کسی در نظر دارد ساختمانی بسازد، ابتدا مخارج آن را برآورد می‌کند تا ببیند آیا از عهده آن برمی‌آید یا نه."},{"book":"لوقا","chapter":"14","verse":"29","text":"مبادا وقتی بنیاد عمارت را گذاشت، سرمایه‌اش تمام شود و نتواند کار را تمام کند! آنگاه همه تمسخرکنان خواهند گفت:"},{"book":"لوقا","chapter":"14","verse":"30","text":"این شخص ساختن عمارتی را شروع کرد، اما نتوانست آن را به پایان برساند!"},{"book":"لوقا","chapter":"14","verse":"31","text":"«یا فرض کنید پادشاهی می‌خواهد با پادشاه دیگری بجنگد. او ابتدا با مشاورانش مشورت می‌کند تا ببیند که آیا با یک نیروی ده هزار نفری، می‌تواند یک لشکر بیست هزار نفری را شکست بدهد یا نه."},{"book":"لوقا","chapter":"14","verse":"32","text":"اگر دید که قادر به این کار نیست، هنگامی که سپاه دشمن هنوز دور است، نمایندگانی را می‌فرستد تا درباره شرایط صلح مذاکره کنند."},{"book":"لوقا","chapter":"14","verse":"33","text":"به همین طریق، کسی که می‌خواهد شاگرد من شود، نخست باید بنشیند و حساب کند که آیا می‌تواند به خاطر من از مال و دارایی خود چشم بپوشد یا نه."},{"book":"لوقا","chapter":"14","verse":"34","text":"«نمک خوب است، اما اگر طعم و خاصیتش را از دست بدهد، چگونه می‌توان طعم و خاصیتش را به آن برگرداند؟"},{"book":"لوقا","chapter":"14","verse":"35","text":"نمک بی‌طعم و بی‌خاصیت حتی به درد کود زمین هم نمی‌خورد. فقط باید آن را دور ریخت. هر که گوش شنوا دارد، بشنود!»"}]}