{"data":[{"book":"БЫЦЦЁ","chapter":"39","verse":"1","text":"А Язэпа зьвялі ў Егіпет. І купіў яго з рук Ізмаільцянаў, якія прывялі яго туды, Егіпцянін Патыфар, царадворац фараонаў, начальнік целаахоўцаў."},{"book":"БЫЦЦЁ","chapter":"39","verse":"2","text":"І быў Гасподзь зь Язэпам: яму спрыяў посьпех у дзеях і ён жыў у доме гаспадара свайго, Егіпцяніна."},{"book":"БЫЦЦЁ","chapter":"39","verse":"3","text":"І ўбачыў гаспадар ягоны, што Гасподзь зь ім, і што ўсяму, што ён робіць, Гасподзь у руках ягоных дае посьпех."},{"book":"БЫЦЦЁ","chapter":"39","verse":"4","text":"І здабыў Язэп у вачах ягоных упадабаньне і служыў яму. І ён паставіў яго над домам сваім, і ўсё, што меў, аддаў на рукі яму."},{"book":"БЫЦЦЁ","chapter":"39","verse":"5","text":"І з таго часу, як ён паставіў яго над домам сваім і над усім, што меў, Гасподзь дабраславіў дом Егіпцяніна дзеля Язэпа, і было дабраславеньне Гасподняе на ўсім, што меў ён у доме і ў полі."},{"book":"БЫЦЦЁ","chapter":"39","verse":"6","text":"І пакінуў ён усё, што меў, у руках у Язэпа, і ня ведаў пры ім нічога, акрамя хлеба, які ён еў. А Язэп быў прыгожы станам і прыгожы з твару."},{"book":"БЫЦЦЁ","chapter":"39","verse":"7","text":"І зьвярнула позірк на Язэпа жонка гаспадара ягонага і сказала: сьпі са мною."},{"book":"БЫЦЦЁ","chapter":"39","verse":"8","text":"Але ён адмовіўся і сказаў жонцы гаспадара свайго: вось, гаспадар мой ня рупіцца пры мне пра нішто ў доме, і ўсё, што мае, аддаў у мае рукі;"},{"book":"БЫЦЦЁ","chapter":"39","verse":"9","text":"няма болей мяне ў доме гэтым; і ён не забараніў мне нічога, акрамя цябе, бо ты жонка яму; як жа зраблю я гэта вялікае ліха і зграшу прад Богам?"},{"book":"БЫЦЦЁ","chapter":"39","verse":"10","text":"Калі так яна штодня гаварыла Язэпу, а ён ня слухаўся яе, каб спаць зь ёю і быць зь ёю,"},{"book":"БЫЦЦЁ","chapter":"39","verse":"11","text":"сталася аднаго дня, што ён увайшоў у дом рабіць справу сваю, а нікога з хатніх тут у доме ня было;"},{"book":"БЫЦЦЁ","chapter":"39","verse":"12","text":"яна схапіла яго за вопратку ягоную і сказала: кладзіся са мною. Але ён, пакінуўшы вопратку сваю ў руках у яе, пабег і выбег прэч."},{"book":"БЫЦЦЁ","chapter":"39","verse":"13","text":"А яна, убачыўшы, што ён пакінуў вопратку сваю ў руках у яе і пабег прэч,"},{"book":"БЫЦЦЁ","chapter":"39","verse":"14","text":"клікнула хатніх сваіх і сказала ім так: паглядзеце, ён прывёў да нас Габрэя зьдзекавацца з нас. Ён прыйшоў да мяне, каб легчы са мною; але я закрычала моцным голасам,"},{"book":"БЫЦЦЁ","chapter":"39","verse":"15","text":"І ён, пачуўшы, што я падняла лямант і закрычала, пакінуў у мяне вопртаку сваю, і пабег, і выбег прэч."},{"book":"БЫЦЦЁ","chapter":"39","verse":"16","text":"І пакінула вопратку ягоную ў сябе да прыходу гаспадара ягонага ў дом свой."},{"book":"БЫЦЦЁ","chapter":"39","verse":"17","text":"І пераказала яму тыя самыя словы, кажучы: раб Габрэй, якога ты прывёў да нас, прыходзіў да мяне зьдзекавацца зь мяне;"},{"book":"БЫЦЦЁ","chapter":"39","verse":"18","text":"але, калі я падняла лямант і закрычала, ён пакінуў у мяне вопратку сваю і выбег прэч."},{"book":"БЫЦЦЁ","chapter":"39","verse":"19","text":"Калі гаспадар ягоны пачуў словы жонкі сваёй, якія яна сказала яму, кажучы: так учыніў са мною раб твой, - дык запалаў гневам;"},{"book":"БЫЦЦЁ","chapter":"39","verse":"20","text":"і ўзяў Язэпа гаспадар ягоны і аддаў яго ў цямніцу, дзе ўвязьнены вязьні цара. І быў ён там у цямніцы."},{"book":"БЫЦЦЁ","chapter":"39","verse":"21","text":"І Гасподзь быў зь Язэпам, і зрабіў яму ласку, і дараваў яму ўпадабаньне ў вачах начальніка цямніцы."},{"book":"БЫЦЦЁ","chapter":"39","verse":"22","text":"І аддаў начальнік цямніцы ў рукі Язэпу ўсіх вязьняў, якія былі ў цямніцы, і ва ўсім, што яны там ні рабілі, ён быў распарадчыкам."},{"book":"БЫЦЦЁ","chapter":"39","verse":"23","text":"Начальнік цямніцы і не глядзеў ні за чым, што было ў яго ў руках, бо Гасподзь быў зь Язэпам, і ва ўсім, што ён рабіў, Гасподзь даваў посьпех."}]}