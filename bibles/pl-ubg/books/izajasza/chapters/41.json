{"data":[{"book":"Izajasza","chapter":"41","verse":"1","text":"Zamilczcie przede mną, wyspy, a niech narody nabiorą sił. Niech się zbliżą, wtedy niech mówią: Zbliżmy się razem do sądu."},{"book":"Izajasza","chapter":"41","verse":"2","text":"Kto wzbudził ze wschodu tego sprawiedliwego i wezwał go, aby go naśladował? Kto mu podbił narody, aby nad królami panował? Podał je jak proch pod jego miecz i jak rozproszone ściernisko pod jego łuk."},{"book":"Izajasza","chapter":"41","verse":"3","text":"Ścigał ich, przeszedł spokojnie ścieżkę, po której swoimi nogami nie chodził."},{"book":"Izajasza","chapter":"41","verse":"4","text":"Kto to sprawił i uczynił? Kto wzywał pokolenia od początku? Ja, PAN – pierwszy i ostatni – ja sam."},{"book":"Izajasza","chapter":"41","verse":"5","text":"Widziały wyspy i zlękły się; krańce ziemi przestraszyły się, zgromadziły się i zeszły."},{"book":"Izajasza","chapter":"41","verse":"6","text":"Jeden drugiemu pomagał i mówił do swego brata: Bądź odważny!"},{"book":"Izajasza","chapter":"41","verse":"7","text":"Tak więc stolarz zachęcał złotnika, a ten, co młotem blachę wygładza – kującego na kowadle, mówiąc: Jest gotowe do lutowania. Potem to przytwierdził gwoździami, aby się nie chwiało."},{"book":"Izajasza","chapter":"41","verse":"8","text":"Ale ty, Izraelu, mój sługo, ty, Jakubie, którego wybrałem, potomku Abrahama, mojego przyjaciela!"},{"book":"Izajasza","chapter":"41","verse":"9","text":"Ty, którego pochwyciłem z krańców ziemi, a pomijając znamienitych, powołałem cię i powiedziałem ci: Jesteś moim sługą, wybrałem cię i nie odrzuciłem."},{"book":"Izajasza","chapter":"41","verse":"10","text":"Nie bój się, bo ja jestem z tobą. Nie lękaj się, bo ja jestem twoim Bogiem. Umocnię cię, wspomogę cię i podeprę cię prawicą swojej sprawiedliwości."},{"book":"Izajasza","chapter":"41","verse":"11","text":"Oto zawstydzą się i będą pohańbieni wszyscy, którzy płoną gniewem przeciwko tobie. Będą jak nicość i zginą ci, którzy tobie się sprzeciwiają."},{"book":"Izajasza","chapter":"41","verse":"12","text":"Będziesz ich szukał, a nie znajdziesz ich; ci, którzy się tobie sprzeciwiają, będą jak nicość, a ci, którzy walczą z tobą, zostaną wniwecz obróceni."},{"book":"Izajasza","chapter":"41","verse":"13","text":"Ja bowiem, PAN, twój Bóg, trzymam cię za twoją prawicę i mówię: Nie bój się, ja cię wspomogę."},{"book":"Izajasza","chapter":"41","verse":"14","text":"Nie bój się, robaczku, Jakubie, garstko ludu Izraela; ja cię wspomogę, mówi PAN i twój Odkupiciel, Święty Izraela."},{"book":"Izajasza","chapter":"41","verse":"15","text":"Oto uczynię z ciebie sanie młockarskie, nowe, z zębami po obu stronach. Będziesz młócił góry i zetrzesz je, a pagórki zamienisz w plewy."},{"book":"Izajasza","chapter":"41","verse":"16","text":"Przewiejesz je, a wiatr je porwie i wicher je rozproszy. A ty się rozradujesz w PANU, będziesz się chlubił w Świętym Izraela."},{"book":"Izajasza","chapter":"41","verse":"17","text":"Gdy ubodzy i nędzarze szukają wody, a jej nie ma, a ich język usycha z pragnienia, ja, PAN, wysłucham ich, ja, Bóg Izraela, nie opuszczę ich."},{"book":"Izajasza","chapter":"41","verse":"18","text":"Otworzę rzeki w miejscach wysokich, a źródła pośrodku dolin. Zamienię pustynię w jeziora wód, a suchą ziemię w strumienie wód."},{"book":"Izajasza","chapter":"41","verse":"19","text":"Posadzę na pustkowiu cedry, akacje, mirty i drzewa oliwne; posadzę na pustyni razem cyprys, wiąz i bukszpan;"},{"book":"Izajasza","chapter":"41","verse":"20","text":"Aby widzieli i poznali, rozważali i zrozumieli, że ręka PANA to uczyniła i Święty Izraela to stworzył."},{"book":"Izajasza","chapter":"41","verse":"21","text":"Przedstawcie swoją sprawę, mówi PAN; pokażcie swoje mocne dowody, mówi Król Jakuba."},{"book":"Izajasza","chapter":"41","verse":"22","text":"Niech przystąpią i niech nam oznajmią to, co ma się stać. Powiedzcie o dawnych rzeczach, które już były, abyśmy rozważyli"},{"book":"Izajasza","chapter":"41","verse":"23","text":"Oznajmijcie, co nastąpi w przyszłości, a poznamy, że jesteście bogami. Tak, zróbcie coś dobrego lub złego, abyśmy się zdumiewali i razem"},{"book":"Izajasza","chapter":"41","verse":"24","text":"Oto wy jesteście niczym, a wasze dzieła też są niczym. Obrzydliwy jest ten, kto was sobie wybiera."},{"book":"Izajasza","chapter":"41","verse":"25","text":"Wzbudziłem"},{"book":"Izajasza","chapter":"41","verse":"26","text":"Kto oznajmił"},{"book":"Izajasza","chapter":"41","verse":"27","text":"Ja pierwszy powiem Syjonowi: Oto, oto są. A Jerozolimie dam zwiastuna dobrych wieści."},{"book":"Izajasza","chapter":"41","verse":"28","text":"Spojrzałem bowiem, a nie było nikogo, nie było wśród nich doradcy, który by na moje pytania mógł odpowiedzieć słowo."},{"book":"Izajasza","chapter":"41","verse":"29","text":"Oto ci wszyscy są marnością, ich uczynki są niczym. Ich odlewane posągi są wiatrem i pustką."}]}