{"data":[{"book":"ІСАІ","chapter":"65","verse":"1","text":"Я адкрыўся ня тым, што пыталіся пра Мяне; Мяне знайшлі ня тыя, што штурхалі Мяне: «вось Я! вось Я!» казаў Я народу, які не называўся імем Маім."},{"book":"ІСАІ","chapter":"65","verse":"2","text":"Кожны дзень працягваў Я рукі Мае народу непакорліваму, што хадзіў шляхам нядобрым, паводле сваіх намыслаў,"},{"book":"ІСАІ","chapter":"65","verse":"3","text":"народу, які пастаянна зьневажае Мяне ў твар, прыносіць ахвяры ў гаях і паліць фіміям на цэглах,"},{"book":"ІСАІ","chapter":"65","verse":"4","text":"сядзіць у магілах і начуе ў пячорах; есьць сьвіное мяса, і агіднае варыва ў посудзе ягоным;"},{"book":"ІСАІ","chapter":"65","verse":"5","text":"які кажа: «спыніся: не падыходзь да мяне, бо я сьвяты для цябе». Яны - дым у нос Мой, - агонь, што гарыць кожны дзень."},{"book":"ІСАІ","chapter":"65","verse":"6","text":"Вось, што напісана перад абліччам Маім: ня змоўчу, а аддам, аддам у нетры іх,"},{"book":"ІСАІ","chapter":"65","verse":"7","text":"беззаконьні вашыя, кажа Гасподзь, і разам беззаконьні бацькоў вашых, якія палілі фіміям на горах, і на пагорках ганілі Мяне; і адмераю ў нутробу іхнюю ранейшыя ўчынкі іх."},{"book":"ІСАІ","chapter":"65","verse":"8","text":"Так кажа Гасподзь: калі ў вінаграднай гронцы ёсьць сок, тады кажуць: не пашкодзь яе, бо ў ёй добрае слаўленьне; тое самае зраблю Я і дзеля рабоў Маіх, каб ня ўсіх загубіць."},{"book":"ІСАІ","chapter":"65","verse":"9","text":"Я ўтвару ад Якава семя, і ад Юды - спадкаемца гор Маіх, і ўспадкуюць гэта выбранцы Мае, і рабы Мае будуць жыць там."},{"book":"ІСАІ","chapter":"65","verse":"10","text":"І будзе Сарон пашаю авечкам і даліна Ахор - месцам адпачынку валам народу Майго, які знайшоў Мяне."},{"book":"ІСАІ","chapter":"65","verse":"11","text":"А вас, якія пакінулі Госпада, забылі сьвятую гару Маю, гатуеце трапезу Гаду і распускаеце поўную чару Мне,"},{"book":"ІСАІ","chapter":"65","verse":"12","text":"вас асуджаю Я пад меч, і ўсе вы схіліцеся на закол, бо Я клікаў - і вы не адказвалі, казаў - і вы ня слухалі, а рабілі ліхое ў вачах Маіх і выбіралі тое, што было не даспадобы Мне."},{"book":"ІСАІ","chapter":"65","verse":"13","text":"Таму так кажа Гасподзь Бог: вось, рабы Мае будуць есьці, а вы будзеце галадаць; рабы мае будуць піць, а вы зьнемагацьмеце ад смагі;"},{"book":"ІСАІ","chapter":"65","verse":"14","text":"рабы Мае будуць весяліцца, а вы будзеце ў сораме; рабы Мае сьпявацьмуць ад сардэчнай радасьці, а вы будзеце крычаць ад сардэчнай скрухі і галасіць ад заняпаду духу."},{"book":"ІСАІ","chapter":"65","verse":"15","text":"І пакінеце імя ваша выбраным Маім на пракляцьце; і заб'е цябе Гасподзь Бог, а рабоў Сваіх назаве іншым імем,"},{"book":"ІСАІ","chapter":"65","verse":"16","text":"якім хто будзе дабраслаўляць сябе на зямлі, будзе дабраслаўляцца Богам ісьціны; і хто будзе прысягацца на зямлі, будзе прысягаць Богам ісьціны, - бо ранейшыя смуткі будуць забытыя і схаваныя ад вачэй Маіх."},{"book":"ІСАІ","chapter":"65","verse":"17","text":"Бо вось, Я ствараю новае неба і новую зямлю, і ранейшыя ўжо ня будуць успамінацца і ня прыйдуць на сэрца."},{"book":"ІСАІ","chapter":"65","verse":"18","text":"А вы будзеце весяліцца і радавацца вавекі з таго, што Я ствараю: бо вось, Я ствараю Ерусалім весялосьцю і народ яго радасьцю."},{"book":"ІСАІ","chapter":"65","verse":"19","text":"І буду радавацца за Ерусалім і весяліцца за народ Мой, і не пачуецца ў ім болей голасу плачу і голасу ляманту."},{"book":"ІСАІ","chapter":"65","verse":"20","text":"Там ня будзе болей малалетняга і старога, які не дасягнуў бы паўнаты дзён сваіх; бо стогадовы памірацьме юнаком, але стогадовы грэшнік будзе праклінацца."},{"book":"ІСАІ","chapter":"65","verse":"21","text":"І будуць будаваць дамы і жыць у іх, і садзіць вінаграднікі і есьці плады іх."},{"book":"ІСАІ","chapter":"65","verse":"22","text":"Ня будуць будаваць, каб іншы жыў, ня будуць садзіць, каб іншы еў; бо дні народа Майго будуць, як дні дрэва, і выбранцы Мае доўга будуць карыстацца вырабам рук сваіх."},{"book":"ІСАІ","chapter":"65","verse":"23","text":"Ня будуць працаваць марна і нараджаць дзяцей на гора; бо будуць насеньнем, дабраславёным ад Госпада, і нашчадкі іхнія зь імі."},{"book":"ІСАІ","chapter":"65","verse":"24","text":"І станецца, што раней чым яны паклічуць, Я адкажу; яны яшчэ будуць гаварыць, і Я ўжо пачую."},{"book":"ІСАІ","chapter":"65","verse":"25","text":"Воўк і ягня будуць пасьвіцца разам, і леў, як вол, будзе есьці салому, а зьмяі пыл будзе ежаю; яны ня будуць учыняць ліха і шкоды на ўсёй сьвятой гары Маёй, кажа Гасподзь."}]}