{"data":[{"book":"1 করিন্থীয়","chapter":"12","verse":"1","text":"আর হে ভাইয়েরা, পবিত্র আত্মার দানের বিষয়ে তোমরা যে অজানা থাকো, আমি এ চাইনা।"},{"book":"1 করিন্থীয়","chapter":"12","verse":"2","text":"যখন তোমরা অযিহুদীয় ছিলে, তখন যেমন চলতে, তেমনি নির্বাক প্রতিমাদের দিকেই চলতে।"},{"book":"1 করিন্থীয়","chapter":"12","verse":"3","text":"এই জন্য আমি তোমাদেরকে জানাচ্ছি যে, ঈশ্বরের আত্মায় কথা বললে, কেউ বলে না, যীশু শাপগ্রস্ত এবং পবিত্র আত্মার আবেশ ছাড়া কেউ বলতে পারে না, যীশু প্রভু।"},{"book":"1 করিন্থীয়","chapter":"12","verse":"4","text":"অনুগ্রহ দান নানা ধরনের, কিন্তু পবিত্র আত্মা এক;"},{"book":"1 করিন্থীয়","chapter":"12","verse":"5","text":"এবং সেবা কাজ নানা ধরনের, কিন্তু প্রভু এক;"},{"book":"1 করিন্থীয়","chapter":"12","verse":"6","text":"এবং কাজের গুণ নানা ধরনের, কিন্তু ঈশ্বর এক; তিনি সব কিছুতে সব কাজের সমাধানকর্ত্তা।"},{"book":"1 করিন্থীয়","chapter":"12","verse":"7","text":"কিন্তু প্রত্যেক জনকে মঙ্গলের জন্য পবিত্র আত্মার দান দেওয়া।"},{"book":"1 করিন্থীয়","chapter":"12","verse":"8","text":"কারণ এক জনকে সেই আত্মার মাধ্যমে প্রজ্ঞার বাক্য দেওয়া হয়, আর এক জনকে সেই আত্মানুসারে জ্ঞানের বাক্য,"},{"book":"1 করিন্থীয়","chapter":"12","verse":"9","text":"আবার এক জনকে সেই আত্মাতে বিশ্বাস, আবার এক জনকে সেই একই আত্মাতে আরোগ্যের নানা অনুগ্রহ দান,"},{"book":"1 করিন্থীয়","chapter":"12","verse":"10","text":"আবার এক জনকে অলৌকিক কাজ করার গুণ, আবার এক জনকে ভাববাণী বলার, আবার এক জনকে আত্মাদেরকে চিনে নেবার শক্তি, আবার এক জনকে নানা ধরনের ভাষায় কথা বলবার শক্তি এবং আবার এক জনকে বিশেষ বিশেষ ভাষার অর্থ করবার শক্তি দেওয়া হয়;"},{"book":"1 করিন্থীয়","chapter":"12","verse":"11","text":"কিন্তু এই সব কাজ একমাত্র সেই আত্মা করেন; তিনি বিশেষভাবে ভাগ করে যাকে যা দিতে ইচ্ছা করেন, তাকে তা দেন।"},{"book":"1 করিন্থীয়","chapter":"12","verse":"12","text":"কারণ যেমন দেহ এক, আর তার অঙ্গপ্রত্যঙ্গ অনেক এবং দেহের সমস্ত অঙ্গ, অনেক হলেও, এক দেহ হয়, খ্রীষ্টও সেই রকম।"},{"book":"1 করিন্থীয়","chapter":"12","verse":"13","text":"ফলে, আমরা কি যিহুদী কি গ্রীক, কি দাস কি স্বাধীন, সবাই এক দেহ হবার জন্য একই পবিত্র আত্মাতে বাপ্তিষ্ম নিয়েছি এবং সবাই এক আত্মা থেকে পান করেছি।"},{"book":"1 করিন্থীয়","chapter":"12","verse":"14","text":"আর বাস্তবিক দেহ একটি অঙ্গ না, অনেক।"},{"book":"1 করিন্থীয়","chapter":"12","verse":"15","text":"পা যদি বলে, আমি তো হাত না, তার জন্য দেহের অংশ নই, তবে তা যে দেহের অংশ না, এমন নয়।"},{"book":"1 করিন্থীয়","chapter":"12","verse":"16","text":"আর কান যদি বলে, আমি তো চোখ না, তার জন্য দেহের অংশ নই, তবে তা যে দেহের অংশ না, এমন নয়।"},{"book":"1 করিন্থীয়","chapter":"12","verse":"17","text":"পুরো দেহ যদি চোখ হত, তবে কান কোথায় থাকত? এবং পুরো দেহ যদি কান হত, তবে নাক কোথায় থাকত?"},{"book":"1 করিন্থীয়","chapter":"12","verse":"18","text":"কিন্তু ঈশ্বর অঙ্গ সব এক করে দেহের মধ্যে যেমন ইচ্ছা করেছেন, সেইভাবে বসিয়েছেন।"},{"book":"1 করিন্থীয়","chapter":"12","verse":"19","text":"এবং পুরোটাই যদি একটি অঙ্গ হত, তবে দেহ কোথায় থাকত?"},{"book":"1 করিন্থীয়","chapter":"12","verse":"20","text":"সুতরাং এখন অঙ্গ অনেক বটে, কিন্তু দেহ এক।"},{"book":"1 করিন্থীয়","chapter":"12","verse":"21","text":"আর চোখ হাতকে বলতে পারে না, তোমাকে আমার প্রয়োজন নেই; আবার মাথাও পা দুটি কে বলতে পারে না, তোমাদেরকে আমার প্রয়োজন নেই;"},{"book":"1 করিন্থীয়","chapter":"12","verse":"22","text":"বরং দেহের যে সব অঙ্গকে অপেক্ষাকৃত দুর্বল বলে মনে হয়, সেগুলি বেশি প্রয়োজনীয়।"},{"book":"1 করিন্থীয়","chapter":"12","verse":"23","text":"আর আমারা দেহের যে সকল অঙ্গকে অপেক্ষাকৃত অনাদরণীয় বলে মনে করি, সেগুলিকে বেশি আদরে ভূষিত করি এবং আমাদের যে অঙ্গগুলি শ্রীহীন, সেইগুলি আরো বেশি সুশ্রী হয়;"},{"book":"1 করিন্থীয়","chapter":"12","verse":"24","text":"আমাদের যে সকল অঙ্গ সুন্দর আছে, সেগুলির বেশি আদরের প্রয়োজন নেই। বাস্তবিক, ঈশ্বর দেহ সংগঠিত করেছেন, অসম্পূর্ণকে বেশি আদর করেছেন,"},{"book":"1 করিন্থীয়","chapter":"12","verse":"25","text":"যেন দেহের মধ্যে বিচ্ছেদ না হয়, কিন্তু সব অঙ্গ যেন পরস্পরের জন্য সমানভাবে চিন্তা করে।"},{"book":"1 করিন্থীয়","chapter":"12","verse":"26","text":"আর এক অঙ্গ দুঃখ পেলে তার সাথে সব অঙ্গই দুঃখ পায় এবং এক অঙ্গ মহিমান্বিত হলে তার সাথে সব অঙ্গই আনন্দ করে।"},{"book":"1 করিন্থীয়","chapter":"12","verse":"27","text":"তোমরা খ্রীষ্টের দেহ এবং এক একজন এক একটি অঙ্গ।"},{"book":"1 করিন্থীয়","chapter":"12","verse":"28","text":"আর ঈশ্বর মণ্ডলীতে প্রথমে প্রেরিতদের, দ্বিতীয়তে ভাববাদীদেরকে, তৃতীয়তে শিক্ষকদেরকে স্থাপন করেছেন; তারপরে নানা ধরনের অলৌকিক কাজ, তারপরে সুস্থ করার অনুগ্রহ দান, উপকার, শাসনপদ, নানা ধরনের ভাষা দিয়েছেন।"},{"book":"1 করিন্থীয়","chapter":"12","verse":"29","text":"সবাই কি প্রেরিত? সবাই কি ভাববাদী? সবাই কি শিক্ষক? সবাই কি আশ্চর্য্য কাজ করতে পারে?"},{"book":"1 করিন্থীয়","chapter":"12","verse":"30","text":"সবাই কি সুস্থ করার অনুগ্রহ দান পেয়েছে? সবাই কি বিশেষ বিশেষ ভাষা বলে? সবাই কি ব্যাখ্যা করে বুঝিয়ে দেয়?"},{"book":"1 করিন্থীয়","chapter":"12","verse":"31","text":"তোমরা শ্রেষ্ঠ দান পেতে প্রবল উত্সাহী হও। এবং আমি তোমাদেরকে আরও সম্পূর্ণ ভালো এক রাস্তা দেখাচ্ছি।"}]}