{"data":[{"book":"JOHN","chapter":"15","verse":"1","text":"“Nau nei ko te laakau maaoni, taku Tamana raa ko te tama e tori."},{"book":"JOHN","chapter":"15","verse":"2","text":"Naa laa see ffua raa e tuutia a Ia no peesia, aa naa laa e ffua raa iaa, e pakia koi a Ia ki maarama te laakau raa ki mmiri ka pesi te lopo kaikai."},{"book":"JOHN","chapter":"15","verse":"3","text":"Naa ora kootou kunaa haka maaramatia iloo aku akonaki ni kauatu."},{"book":"JOHN","chapter":"15","verse":"4","text":"Kootou ki hakappae mai kiaa nau. Nau hoki ma ki hakappae atu ki kootou. See hai laa e lavaa te ffua ki mee te laa naa e mahaaki no moe soko ia. Te laa te laakau raa e hakauu ki te tahito raa ki lavaa te laa naa te ffua. Peelaa hoki, naa ora kootou see lavaa te ffua ki mee kootou see hakauu naa ora kootou kiaa nau."},{"book":"JOHN","chapter":"15","verse":"5","text":"“Nau nei ko te laakau e somo. Kootou naa ko naa laa. Naa tama e hakauu naa ora laatou kiaa nau, aa nau e hakauu taku ora ki laatou raa, naa ora naa tama naa ma ki ffua te lopo hua e taukalleka, i kootou see lavaa te mee naa vana kootou soko kootou."},{"book":"JOHN","chapter":"15","verse":"6","text":"Naa tama see hakauu naa ora laatou kiaa nau raa, e mee ma ko naa laa see ffua e tuutia no peesia ki mmoe ka ppara. Naa laa e ppara raa ma ki hakanaaoporia no peesia ki te ahi no tuunia."},{"book":"JOHN","chapter":"15","verse":"7","text":"Ki mee kootou e hakauu naa ora kootou kiaa nau no tautari ki aku taratara raa, nau ma ki hookii atu te kau mee kootou e hiihai iaa nau."},{"book":"JOHN","chapter":"15","verse":"8","text":"Naa ora kootou ki ffua taukalleka, i teenei ko te tiputipu e hakasura naa mahi taku Tamana, aa teenei e mee ai kootou ma ni disaipol aaku."},{"book":"JOHN","chapter":"15","verse":"9","text":"“Nau e laaoi i kootou pee ko te laaoi taku Tamana iaa nau. Kootou hakappae mai kiaa nau ki takkoto kootou iloto taku laaoi."},{"book":"JOHN","chapter":"15","verse":"10","text":"Ki mee kootou e hakannoo ki aku akonaki, kootou ma ki ttaka ma taku laaoi. E mee koi pee ko nau ni hakannoo ki naa akonaki taku Tamana no taka nau ma tana laaoi."},{"book":"JOHN","chapter":"15","verse":"11","text":"“Nau ni kauatu naa taratara nei ki takoto taku hiahia i kootou, teenaa ki ttaka kootou ka fiaffia maaoni."},{"book":"JOHN","chapter":"15","verse":"12","text":"Taku taratara hakamaatua nei e mee peenei: Kootou ki laaoi i telaa tama pee ko nau e laaoi i kootou.15.12 Jn 13.34; 15.17; 1 Jn 3.23; 2 Jn 5"},{"book":"JOHN","chapter":"15","verse":"13","text":"Ki mee se tama e laaoi maaoni i tana soa, a ia ki lavaa te mee ki mate ia ki tokonaki ki tana soa. Teenaa te laaoi te tama naa e laka i aruna te laaoi naa tama hakkaatoa."},{"book":"JOHN","chapter":"15","verse":"14","text":"Ki mee kootou e tautari maaoni ki aku taratara e kauatu nei, taatou e vaisoa maaoni."},{"book":"JOHN","chapter":"15","verse":"15","text":"Kootou ku see taapaa a nau ma ni poe hoki. I te aa, te poe raa see iloa i naa heuna tana hakamau. Kootou nei ku taapaa a nau ma ni soa aaku. I te aa, nau ku oti te taratara atu naa vana hakkaatoa taku Tamana ni mee mai."},{"book":"JOHN","chapter":"15","verse":"16","text":"Nau ni see hakamaatinoria kootou. Kootou are ni hakamaatinoria a nau ki oo kootou no ffua te lopo hua taukalleka. Teenaa ko naa hua e takkoto hakaoti. Taku Tamana raa ma ki hookii atu te kau mee kootou e kainnoo ake iloto taku Inoa."},{"book":"JOHN","chapter":"15","verse":"17","text":"Teenei taku taratara hakamaatua e kauatu ki kootou, ‘Manava laaoi i telaa tama.’"},{"book":"JOHN","chapter":"15","verse":"18","text":"“Ki mee naa tama te maarama nei e lotoffaaeo i kootou, kootou ku illoa i laatou ni lotoffaaeo iaa nau imua."},{"book":"JOHN","chapter":"15","verse":"19","text":"Ki mee kootou ni tama maaoni te maarama nei, teenaa naa tama naa ma ki laaoi i kootou. Tevana iaa kootou ku see mee ma ni tama te maarama nei, i kootou ni tama ni hakamaatinoria a nau. Teenaa ko te vana naa tama te maarama nei e lotoffaaeo i kootou."},{"book":"JOHN","chapter":"15","verse":"20","text":"Hakamaarona i taku taratara ni kauatu ki kootou: ‘See hai poe e hakahiti i aruna tana hakamau.’ Ki mee nau ni hai haaeo ina naa tama te maarama nei, teenaa kootou hoki ma ki hai haaeo ina. Ki mee laatou ni hakannoo ki aku taratara, laatou hoki ma ki hakannoo ki naa taratara kootou.15.20 Mt 10.24; Lk 6.40; Jn 13.16"},{"book":"JOHN","chapter":"15","verse":"21","text":"Kootou ma ki see haia hakaraaoina laatou i kootou ni tama aaku, i te aa, naa tama naa see illoa i te Tama ni heuna ma ki au nau."},{"book":"JOHN","chapter":"15","verse":"22","text":"Ki mee nau ni see au no taratara ake ki laatou raa, laatou ni see mee ma ni tama haisara, aa teenei laatou ku see lavaa te taratara maa laatou ni see illoa maa naa mee raa e ssara."},{"book":"JOHN","chapter":"15","verse":"23","text":"Ttama e lotoffaaeo iaa nau raa e lotoffaaeo hoki i taku Tamana."},{"book":"JOHN","chapter":"15","verse":"24","text":"Ki mee nau ni see hakasura naa vana ni seai iloo ki haia se tama raa, laatou ni see mee ma ni tama haisara. Tevana iaa niaaina maa laatou ni kkite i aku vana ni mee raa, laatou e lotoffaaeo i maaua ma taku Tamana raa hakapaa."},{"book":"JOHN","chapter":"15","verse":"25","text":"Te mee nei ni sura ki ttino naa taratara e hakatuu i naa Loo laatou peelaa, ‘Laatou ni lotoffaaeo vare koi iaa nau.’15.25 Ps 35.19; 69.4"},{"book":"JOHN","chapter":"15","verse":"26","text":"“Te tama e tokonaki raa ma ki au, teenaa ko TeAitu maaoni e hakailotia a Ia te hakamaaoni i TeAtua. A Ia ma ki heunatia mai nau i te Tamana raa ki hakaea atu ki kootou i aku tiputipu."},{"book":"JOHN","chapter":"15","verse":"27","text":"Kootou hoki ma ki hakaea i aku tiputipu, i kootou ni ttaka mai iloo ma nau i te kaamata."}]}