{"data":[{"book":"Esekiyɛli","chapter":"1","verse":"1","text":"N ma siimayaan ɲɛɛ tonge saxanden kike naaninden xi suulunde lɔxɔni, n yi muxu suxine yɛ Kebari baan dɛ konyiyani waxatin naxan yi, kore xɔnna yi rabi, n yi fe toone ti keli Ala ma alo xiyene."},{"book":"Esekiyɛli","chapter":"1","verse":"2","text":"Kiken xii suulunden nan yi a ra, Manga Yoyakin suxun ɲɛɛ suulunden na,"},{"book":"Esekiyɛli","chapter":"1","verse":"3","text":"Alatala yi falan ti saraxaraliin Busi a dii xɛmɛna Esekiyɛli xa Kebari baan dɛ Babilɔn kaane yamanani. Alatala sɛnbɛn godo a ma mɛnna nin."},{"book":"Esekiyɛli","chapter":"1","verse":"4","text":"N na n yɛɛn nakeli, n yi foye gbeen to kelɛ sogeteden kɔmɛn fɔxɔn binni e nun kunda gbeen nun tɛɛ dɛgɛ gbeena. Kɛnɛn gbeen nan yi minima kundani a rabilinni. Tɛɛn yi a tagiyani naxan yi mayilenma alo wuren na gbeeli tɛɛni."},{"book":"Esekiyɛli","chapter":"1","verse":"5","text":"Dalise naanin yi a tagi naxanye yi luxi alo adamadina."},{"book":"Esekiyɛli","chapter":"1","verse":"6","text":"Anu, yɛtagi naanin nun gubugubu naanin nan yi e birin ma."},{"book":"Esekiyɛli","chapter":"1","verse":"7","text":"E sanne yi tinxin, e luxi alo ɲingen torona, e mɔn yi mayilenma alo sulan xuruxina."},{"book":"Esekiyɛli","chapter":"1","verse":"8","text":"Muxu yiin yi e gubugubu naaninne keden kedenna birin bun ma. E naaninne birin yiine yi minixi tongon naaninne birin yi alo e yɛtagine nun e gubugubune."},{"book":"Esekiyɛli","chapter":"1","verse":"9","text":"E gubugubu xunne yi dɔxi e bode ra. E nɛma yi sigɛ, e mi yi e firifirima, koni e birin yi sigama a tinxinna nin."},{"book":"Esekiyɛli","chapter":"1","verse":"10","text":"E birin yɛtagi naanin: A singen yi maliga muxun yɛtagin na. Yata yɛtagin nan yi e naaninna birin ma e yiifanna ma e nun tura yɛtagina e naaninna birin ma e kɔmɛnna ma e nun singbin yɛtagina e naaninna birin ma."},{"book":"Esekiyɛli","chapter":"1","verse":"11","text":"E yɛtagine yi na kii nin. E gubugubun firinne ratexi koren binni, ne yi dɔxi e bode ra. E gubugubu firinna bonne yi e gbindin yɛɛ maluxunma."},{"book":"Esekiyɛli","chapter":"1","verse":"12","text":"E birin yi sigama a tinxinna nin e yɛɛ ra. Nii Sariɲanxin na yi siga dɛnaxan yi, ne yi sigama mɛnni, hali e mi e firifiri."},{"book":"Esekiyɛli","chapter":"1","verse":"13","text":"Na daliseene yi luxi nɛn alo tɛɛ wolonna, e yi dɛgɛma alo xaye xidin dɛgɛne. Tɛɛn yi a firifirima daliseene tagi, a mayilenma, galanna minima a yi."},{"book":"Esekiyɛli","chapter":"1","verse":"14","text":"Daliseene gixin yi fama, e xɛtɛ, alo kuyen ɲin masɔxɔnna."},{"book":"Esekiyɛli","chapter":"1","verse":"15","text":"N to na daliseene to, n yi san digilinxi keden kedenna to e birin ma naxan yi a gima bɔxɔn ma alo wontoro sanna dalise naaninne dɛxɔn yɛtagi naanin yi naxanye ma."},{"book":"Esekiyɛli","chapter":"1","verse":"16","text":"Sanna ne yi mayilenma alo kirisoliti gɛmɛ faɲina. E birin yi maliga. E yi rafalaxi nɛn alo san digilinxin kankanxina san digilinxi gbɛtɛ kui."},{"book":"Esekiyɛli","chapter":"1","verse":"17","text":"E nɛma sigɛ, e yi nɔɛ sigɛ e fɔxɔ naaninne birin ma nɛn hali e mi e firifiri."},{"book":"Esekiyɛli","chapter":"1","verse":"18","text":"E san digilinxi kuixine yi gbo, e magaxu han, yɛɛne yi e san dingilixi kuixine rabilinne birin yi."},{"book":"Esekiyɛli","chapter":"1","verse":"19","text":"Daliseene nɛma yi sigɛ, e sanni itoe fan yi sigama e dɛxɔn nɛn. Xa daliseene yi tuganma bɔxɔn ma, e sanne fan yi tuganma nɛn."},{"book":"Esekiyɛli","chapter":"1","verse":"20","text":"Nii Sariɲanxin na yi siga dɛnaxan biri ra, daliseene fan yi sigama mɛn binna nin, e sanni itoe fan yi te e fɔxɔ ra, bayo daliseene niine yi e sanne fan yi."},{"book":"Esekiyɛli","chapter":"1","verse":"21","text":"E nɛma yi sigɛ hanma e ti, hanma e tugan bɔxɔn ma, e sanne fan yi na nan ligama, amasɔtɔ daliseene niine yi e fan yi."},{"book":"Esekiyɛli","chapter":"1","verse":"22","text":"Sena nde yi yibandunxi daliseene xun ma naxan nun kore walaxan yi maliga, a yi mayilenma alo balabalan kɛsɛna, a yi magaxu han!"},{"book":"Esekiyɛli","chapter":"1","verse":"23","text":"Na kore walaxa maligan bun ma, daliseene birin gubugubu firinne yi tixi e bode xa, firinna bonne yi e gbindin yɛɛ maluxunma."},{"book":"Esekiyɛli","chapter":"1","verse":"24","text":"Daliseene nɛma yi sigɛ, n yi e gubugubune xuiin mɛma nɛn alo ige walanna xuina, hanma Ala Sɛnbɛ Kanna xuina hanma sofa ganla sɔnxɔ xuina. E na yi ti, e yi e gubugubune rasama nɛn."},{"book":"Esekiyɛli","chapter":"1","verse":"25","text":"Fala ti xuina nde yi minima nɛn kore walaxan fari naxan yi e xun ma. E na yi ti, e yi e gubugubune rasama nɛn."},{"book":"Esekiyɛli","chapter":"1","verse":"26","text":"Kore walaxan naxan yi e xun ma, manga gbɛdɛn yiyana nde yi na fan fari. Na yi mayilenma alo safiri gɛmɛ faɲina, adamadiin maligana nde yi dɔxi na manga gbɛdɛni kore pon!"},{"book":"Esekiyɛli","chapter":"1","verse":"27","text":"N yi tɛɛ wolonna to a fatin xun binni alo wuren naxan mayilenma, a rabilinxi tɛɛn na. Tɛɛn yiyaan nan yi a labe binni, a yi rabilinxi kɛnɛnyaan na."},{"book":"Esekiyɛli","chapter":"1","verse":"28","text":"A nɔrɔn yi luxi nɛn alo sengunna naxan minima kuyen ma tule waxatini. A rabilinna yi yalanxi na kii nin. Alatalaa binyen maligan misaala nan yi a ra. N to a to, n bira, n yɛtagin yi lan bɔxɔn ma, n yi fala ti xuiin mɛ."}]}