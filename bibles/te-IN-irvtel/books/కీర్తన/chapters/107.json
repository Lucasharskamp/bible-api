{"data":[{"book":"కీర్తన","chapter":"107","verse":"1","text":"యెహోవా దయాళుడు. ఆయనకు కృతజ్ఞతా స్తుతులు చెల్లించండి. ఆయన కృప నిత్యం ఉంటుంది."},{"book":"కీర్తన","chapter":"107","verse":"2","text":"యెహోవా విమోచించినవారు ఆ మాట పలుకుతారు గాక. విరోధుల చేతిలోనుండి ఆయన విమోచించిన వారూ,"},{"book":"కీర్తన","chapter":"107","verse":"3","text":"తూర్పు నుండి, పడమర నుండి, ఉత్తరం నుండి, దక్షిణం నుండి నానాదేశాల నుండి ఆయన పోగు చేసినవారూ ఆ మాట పలుకుతారు గాక."},{"book":"కీర్తన","chapter":"107","verse":"4","text":"వారు అరణ్యమార్గాల్లో ఎడారి త్రోవల్లో తిరుగులాడుతూ ఉండే వారు. నివాస పురమేదీ వారికి దొరకలేదు."},{"book":"కీర్తన","chapter":"107","verse":"5","text":"ఆకలి దప్పుల వల్ల వారి ప్రాణం వారిలో సొమ్మసిల్లిపోయింది."},{"book":"కీర్తన","chapter":"107","verse":"6","text":"వారు కష్టకాలంలో యెహోవాకు మొర్రపెట్టారు. ఆయన వారి ఆపదల్లో నుండి వారిని విడిపించాడు."},{"book":"కీర్తన","chapter":"107","verse":"7","text":"వారొక నివాస పురం చేరేలా చక్కని దారిలో ఆయన వారిని నడిపించాడు."},{"book":"కీర్తన","chapter":"107","verse":"8","text":"ఆయన నిబంధన విశ్వసనీయతను బట్టి, మనుషులకు ఆయన చేసే ఆశ్చర్య కార్యాలనుబట్టి, వారు యెహోవాకు కృతజ్ఞతాస్తుతులు చెల్లించుదురు గాక."},{"book":"కీర్తన","chapter":"107","verse":"9","text":"ఎందుకంటే దాహం గొన్న వారిని ఆయన తృప్తిపరచాడు. ఆకలి గొన్నవారిని మేలుతో నింపాడు."},{"book":"కీర్తన","chapter":"107","verse":"10","text":"చీకటిలో మసక చీకటిలో కొందరు బాధతో, ఇనప గొలుసులతో బంధితులై కూర్చున్నారు."},{"book":"కీర్తన","chapter":"107","verse":"11","text":"దేవుని మాటపై తిరుగుబాటు చేసినందువల్ల, మహోన్నతుని సూచనలను త్రోసిపుచ్చినందువల్ల ఇది జరిగింది."},{"book":"కీర్తన","chapter":"107","verse":"12","text":"కడగండ్ల మూలంగా ఆయన వారి హృదయాలను లొంగదీశాడు. వారు తొట్రుపడినప్పుడు ఆదుకునేవాడు లేకపోయాడు."},{"book":"కీర్తన","chapter":"107","verse":"13","text":"కష్టకాలంలో వారు యెహోవాకు మొర్రపెట్టారు. ఆయన వారి దురవస్థలోనుండి వారిని విడిపించాడు"},{"book":"కీర్తన","chapter":"107","verse":"14","text":"వారి కట్లను తెంపివేసి చీకటిలోనుండి, మరణాంధకారంలో నుండి వారిని బయటికి రప్పించాడు."},{"book":"కీర్తన","chapter":"107","verse":"15","text":"ఆయన కృపను బట్టి, మనుషులకు ఆయన చేసే ఆశ్చర్యకార్యాలను బట్టి, వారు యెహోవాకు కృతజ్ఞతాస్తుతులు చెల్లించుదురు గాక."},{"book":"కీర్తన","chapter":"107","verse":"16","text":"ఎందుకంటే ఆయన ఇత్తడి తలుపులను పగలగొట్టాడు, ఇనపగడియలను విరగగొట్టాడు."},{"book":"కీర్తన","chapter":"107","verse":"17","text":"బుద్ధిహీనులు తమ దుష్టప్రవర్తన చేత, తమ దోషం చేత, బాధ కొనితెచ్చుకుంటారు."},{"book":"కీర్తన","chapter":"107","verse":"18","text":"భోజనపదార్థాలన్నీ వారి ప్రాణానికి అసహ్యమై పోతాయి. వారు మరణద్వారాలను సమీపిస్తారు."},{"book":"కీర్తన","chapter":"107","verse":"19","text":"కష్టకాలంలో వారు యెహోవాకు మొర్రపెట్టారు. ఆయన వారి ఆపదలలో నుండి వారిని విడిపించాడు."},{"book":"కీర్తన","chapter":"107","verse":"20","text":"ఆయన తన వాక్కును పంపి వారిని బాగు చేశాడు. ఆయన వారు పడిన గుంటల్లో నుండి వారిని విడిపించాడు."},{"book":"కీర్తన","chapter":"107","verse":"21","text":"ఆయన కృపను బట్టి, మనుషులకు ఆయన చేసే ఆశ్చర్య కార్యాలనుబట్టి, వారు యెహోవాకు కృతజ్ఞతాస్తుతులు చెల్లించుదురు గాక."},{"book":"కీర్తన","chapter":"107","verse":"22","text":"వారు కృతజ్ఞతార్పణలు చెల్లించుదురు గాక. ఉత్సాహధ్వనితో ఆయన కార్యాలను ప్రకటించుదురు గాక."},{"book":"కీర్తన","chapter":"107","verse":"23","text":"ఓడలెక్కి సముద్ర ప్రయాణం చేసేవారు మహాజలాల మీద తిరుగుతూ వ్యాపారం చేసేవారు"},{"book":"కీర్తన","chapter":"107","verse":"24","text":"యెహోవా కార్యాలను, సముద్రంలో ఆయన చేసే అద్భుతాలను చూశారు."},{"book":"కీర్తన","chapter":"107","verse":"25","text":"ఆయన సెలవియ్యగా తుఫాను పుట్టింది. అది దాని తరంగాలను పైకెత్తింది."},{"book":"కీర్తన","chapter":"107","verse":"26","text":"వారు ఆకాశందాకా ఎక్కుతూ అగాధానికి దిగుతూ ఉన్నారు. బాధతో వారి107:26 వారి నావికులు  ప్రాణం కరిగిపోయింది."},{"book":"కీర్తన","chapter":"107","verse":"27","text":"మత్తెక్కిన వారివలె వారు ముందుకి, వెనక్కి దొర్లుతూ ఇటు అటు తూలుతూ ఉన్నారు. వారు ఏమీ తోచక ఉన్నారు."},{"book":"కీర్తన","chapter":"107","verse":"28","text":"బాధకు తాళలేక వారు యెహోవాకు మొర్రపెట్టారు. ఆయన వారి ఆపదల్లో నుండి వారిని విడిపించాడు."},{"book":"కీర్తన","chapter":"107","verse":"29","text":"ఆయన తుఫానును ఆపివేయగా దాని తరంగాలు అణిగిపోయాయి."},{"book":"కీర్తన","chapter":"107","verse":"30","text":"అవి నిమ్మళమైపోయాయని వారు సంతోషించారు. వారు కోరిన రేవుకు ఆయన వారిని నడిపించాడు."},{"book":"కీర్తన","chapter":"107","verse":"31","text":"ఆయన కృపను బట్టి, మనుషులకు ఆయన చేసే ఆశ్చర్య కార్యాలను బట్టి, వారు యెహోవాకు కృతజ్ఞతాస్తుతులు చెల్లించుదురు గాక."},{"book":"కీర్తన","chapter":"107","verse":"32","text":"జనసమాజంలో వారాయనను ఘనపరచుదురు గాక. పెద్దల సభలో ఆయనను కీర్తించుదురు గాక."},{"book":"కీర్తన","chapter":"107","verse":"33","text":"ఆయన నదులను అడవిగాను నీటి బుగ్గలను ఎండిన నేలగాను,"},{"book":"కీర్తన","chapter":"107","verse":"34","text":"దేశనివాసుల చెడుతనాన్ని బట్టి సారవంతమైన భూమిని చవిటిపర్రగాను మార్చాడు."},{"book":"కీర్తన","chapter":"107","verse":"35","text":"అడివిని నీటిమడుగుగాను, ఎండిన నేలను నీటి ఊటల తావుగాను ఆయన మార్చాడు."},{"book":"కీర్తన","chapter":"107","verse":"36","text":"వారు అక్కడ నివాసస్థలం ఏర్పరచుకునేలా పొలంలో విత్తనాలు చల్లి, ద్రాక్షతోటలు నాటి,"},{"book":"కీర్తన","chapter":"107","verse":"37","text":"వాటివలన మంచి పంటలు పండిస్తూ ఉండేలా ఆయన ఆకలిగొన్న వారిని అక్కడ కాపురముంచాడు."},{"book":"కీర్తన","chapter":"107","verse":"38","text":"ఆయన వారిని ఆశీర్వదించగా వారికి సంతానాభివృద్ధి కలిగింది. ఆయన వారి పశువులను తగ్గిపోనియ్యలేదు."},{"book":"కీర్తన","chapter":"107","verse":"39","text":"వారు బాధ వలనా ఇబ్బంది వలనా దుఃఖం వలనా తగ్గిపోయినప్పుడు,"},{"book":"కీర్తన","chapter":"107","verse":"40","text":"శత్రువులు రాజులను తృణీకరిస్తూ దారిలేని ఎడారిలో వారిని తిరుగులాడజేశాడు."},{"book":"కీర్తన","chapter":"107","verse":"41","text":"అలాటి దరిద్రుల బాధను పొగొట్టి వారిని లేవనెత్తాడు. వారి వంశాన్ని మందవలె వృద్ధి చేశాడు."},{"book":"కీర్తన","chapter":"107","verse":"42","text":"యథార్థవంతులు దాన్ని చూసి సంతోషిస్తారు. మోసగాళ్ళు మౌనంగా ఉంటారు."},{"book":"కీర్తన","chapter":"107","verse":"43","text":"బుద్ధిమంతుడు ఈ విషయాలను ఆలోచిస్తాడు. యెహోవా కృపాతిశయాలను ప్రజలు తలపోస్తారు గాక."}]}