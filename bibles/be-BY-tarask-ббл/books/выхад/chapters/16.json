{"data":[{"book":"ВЫХАД","chapter":"16","verse":"1","text":"І рушылі з Эліма, і прыйшло ўсё супольства сыноў Ізраілевых у пустыню Сін, што паміж Элімам і Сінаем, на пятнаццаты дзень другога месяца пасьля выхаду іх зь зямлі Егіпецкай."},{"book":"ВЫХАД","chapter":"16","verse":"2","text":"І пачало наракаць усё супольства сыноў Ізраілевых на Майсея і Аарона ў пустыні."},{"book":"ВЫХАД","chapter":"16","verse":"3","text":"І сказалі ім сыны Ізраілевыя: о, калі б мы сканалі ад рукі Гасподняй у зямлі Егіпецкай, як мы сядзелі каля катлоў зь мясам, як мы елі хлеба ўдосыць! бо вы нас вывелі ў пустыню гэтую, каб усё супольства замарыць голадам."},{"book":"ВЫХАД","chapter":"16","verse":"4","text":"І сказаў Гасподзь Майсею: вось, Я пашлю вам хлеб зь неба, і хай люд выходзіць і зьбірае штодзённа, колькі трэба на дзень, каб Я выпрабаваў яго, ці будзе ён рабіць паводле закона Майго, ці не;"},{"book":"ВЫХАД","chapter":"16","verse":"5","text":"а ў шосты дзень хай гатуюць, што прынясуць, і будзе ўдвая болей за тое, што зьбіраюць у іншыя дні."},{"book":"ВЫХАД","chapter":"16","verse":"6","text":"І сказалі Майсей і Аарон усяму супольству сыноў Ізраілевых: увечары даведаецеся вы, што Гасподзь вывеў вас зь зямлі Егіпецкай,"},{"book":"ВЫХАД","chapter":"16","verse":"7","text":"і раніцай убачыце славу Гасподнюю, бо пачуў Ён нараканьні вашыя на Госпада: а мы што такое, што наракаеце на нас?"},{"book":"ВЫХАД","chapter":"16","verse":"8","text":"І сказаў Майсей: даведаецеся, калі Гасподзь увечары дасьць вам мяса на ежу, а раніцай хлеба ўдосыць; бо Гасподзь пачуў нараканьні вашыя, якія вы ўзьвялі супроць Яго: а мы што? не на нас нараканьні вашыя, а на Госпада."},{"book":"ВЫХАД","chapter":"16","verse":"9","text":"І сказаў Майсей Аарону: скажы ўсяму супольству сыноў Ізраілевых: станьце прад абліччам Госпада, бо Ён пачуў нараканьні вашыя."},{"book":"ВЫХАД","chapter":"16","verse":"10","text":"І калі прамаўляў Аарон да ўсяго супольства сыноў Ізраілевых, дык яны азірнуліся на пустыню, і вось, слава Гасподняя зьявілася ў воблаку."},{"book":"ВЫХАД","chapter":"16","verse":"11","text":"І наказаў Гасподзь Майсею сказаць:"},{"book":"ВЫХАД","chapter":"16","verse":"12","text":"Я пачуў нараканьні сыноў Ізраілевых; скажы ім: увечары будзеце есьці мяса, а раніцай насыціцеся хлебам - і ўведаеце, што Я Гасподзь, Бог ваш."},{"book":"ВЫХАД","chapter":"16","verse":"13","text":"Увечары наляцелі перапёлкі і пакрылі табар, а раніцай ляжала раса наўкола табара;"},{"book":"ВЫХАД","chapter":"16","verse":"14","text":"раса паднялася, і вось, на паверхні пустыні нешта дробнае, падобнае на крупы, дробнае, як іней на зямлі."},{"book":"ВЫХАД","chapter":"16","verse":"15","text":"І ўбачылі сыны Ізраілевыя і казалі адзін аднаму: што гэта? Бо ня ведалі, што гэта. І Майсей сказаў ім: гэта хлеб, які Гасподзь даў вам на ежу:"},{"book":"ВЫХАД","chapter":"16","verse":"16","text":"вось, што загадаў Гасподзь: зьбірайце яго кожны па столькі, колькі яму зьесьці; па гаморы на чалавека, па колькасьці душ, колькі ў каго ў намёце, зьбірайце."},{"book":"ВЫХАД","chapter":"16","verse":"17","text":"І зрабілі так сыны Ізраілевыя і сабралі, хто многа, хто мала;"},{"book":"ВЫХАД","chapter":"16","verse":"18","text":"і мералі гаморам, і ў таго, хто сабраў многа, ня было лішняга, і ў таго, хто мала, ня было нястачы: кожны сабраў, колькі яму зьесьці."},{"book":"ВЫХАД","chapter":"16","verse":"19","text":"І сказаў ім Майсей: ніхто не пакідай гэтага да раніцы."},{"book":"ВЫХАД","chapter":"16","verse":"20","text":"Але не паслухаліся яны Майсея, і пакінулі ад гэтага некаторыя да раніцы, - і завяліся чэрві, і яно прасьмердла. І ўгневаўся на іх Майсей."},{"book":"ВЫХАД","chapter":"16","verse":"21","text":"І зьбіралі яны рана раніцай, кожны колькі яму зьесьці; калі ж сагравала сонца, яно раставала."},{"book":"ВЫХАД","chapter":"16","verse":"22","text":"А на шосты дзень сабралі хлеба ўдвая, па два гаморы на кожнага. І прыйшлі ўсе правадыры супольства і данесьлі Майсею."},{"book":"ВЫХАД","chapter":"16","verse":"23","text":"І сказаў ім: вось, што сказаў Майсей: заўтра спакой, сьвятая субота Гасподняя, што трэба пячы, пячэце, і што трэба гатаваць, гатуйце сёньня, і што застанецца, адкладзеце і зьберажэце да раніцы."},{"book":"ВЫХАД","chapter":"16","verse":"24","text":"І адклалі тое да раніцы, як загадаў Майсей, і яно не прасьмердла, і чарвей ня было ў ім."},{"book":"ВЫХАД","chapter":"16","verse":"25","text":"І сказаў Майсей: ежце яго сёньня, бо сёньня субота Гасподняя: сёньня ня знойдзеце яго на полі;"},{"book":"ВЫХАД","chapter":"16","verse":"26","text":"шэсьць дзён зьбірайце яго, а ў сёмы дзень субота: ня будзе яго ў гэты дзень."},{"book":"ВЫХАД","chapter":"16","verse":"27","text":"Але некаторыя зь людзей выйшлі ў сёмы дзень зьбіраць - і не знайшлі."},{"book":"ВЫХАД","chapter":"16","verse":"28","text":"І сказаў Гасподзь Майсею: ці доўга вы будзеце ўхіляцца ад выкананьня загадаў Маіх і законаў Маіх?"},{"book":"ВЫХАД","chapter":"16","verse":"29","text":"глядзеце, Гасподзь даў вам суботу, таму Ён і дае ў шосты дзень хлеба на два дні: заставайцеся кожны ў сябе, ніхто ня выходзь зь мясьціны сваёй у сёмы дзень."},{"book":"ВЫХАД","chapter":"16","verse":"30","text":"І спачываў люд у сёмы дзень."},{"book":"ВЫХАД","chapter":"16","verse":"31","text":"І назваў дом Ізраілеў хлеб той: манна. Яна была, як каляндравае насеньне, белая, а смакам як ляпёшка зь мёдам."},{"book":"ВЫХАД","chapter":"16","verse":"32","text":"І сказаў Майсей: вось, што загадаў Гасподзь: напоўніце гамор на захаваньне ў роды вашыя, каб вы бачылі хлеб, якім Я карміў вас у пустыні, калі вывеў вас зь зямлі Егіпецкай."},{"book":"ВЫХАД","chapter":"16","verse":"33","text":"І сказаў Майсей Аарону: вазьмі адзін посуд, і пакладзі ў яго поўны гамор манны, і пастаў яго перад Госпадам, на захаваньне ў роды вашыя."},{"book":"ВЫХАД","chapter":"16","verse":"34","text":"І паставіў яго Аарон перад каўчэгам сьведчаньня на захаваньне, як загадаў Гасподзь Майсею."},{"book":"ВЫХАД","chapter":"16","verse":"35","text":"Сыны Ізраілевыя елі манну сорак гадоў, пакуль ня прыйшлі ў зямлю абжытую: манну елі яны, пакуль ня прыйшлі да межаў зямлі Ханаанскай."},{"book":"ВЫХАД","chapter":"16","verse":"36","text":"А гамор ёсьць дзясятая частка эфы."}]}