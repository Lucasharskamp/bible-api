{"data":[{"book":"Tich Joote","chapter":"18","verse":"1","text":"Bangʼ mano, Paulo noa Athene modhi Korintho."},{"book":"Tich Joote","chapter":"18","verse":"2","text":"Kuno nonwangʼo ja-Yahudi moro mane onywol Ponto miluongo ni Akula. Ngʼatno noyudo odar oa Italia gi chiege Priskila, nikech ruoth Klaudio nosegolo chik mondo jo-Yahudi duto odar oa Rumi. Paulo nodhi limogi,"},{"book":"Tich Joote","chapter":"18","verse":"3","text":"mi odak kodgi kendo tiyo kodgi nikech en bende ne en jatwangʼ hema mana kaka gin."},{"book":"Tich Joote","chapter":"18","verse":"4","text":"To Sabato ka Sabato, ne opuonjo ji e sinagogi, kotemo loko jo-Yahudi gi jo-Yunani."},{"book":"Tich Joote","chapter":"18","verse":"5","text":"Kane Sila gi Timotheo obiro koa Makedonia, Paulo nochiwore ni tich mar lando Injili kende ma ok oriwo gi gimachielo; kotimo neno ne jo-Yahudi ni Yesu e Kristo."},{"book":"Tich Joote","chapter":"18","verse":"6","text":"To ka jo-Yahudi nodagi wachne mi ochako yanye, Paulo notengʼonigi lepe kosiemogi niya, “Rembu mondo odongʼ ewiu uwegi! An asetimo tichna kaka dwarore. Chakre kawuono abiro dhi lando Injili ne joma ok jo-Yahudi.”"},{"book":"Tich Joote","chapter":"18","verse":"7","text":"Eka Paulo noa e sinagogi modhi e ot moro mane okiewo machiegni gi sinagogi. Wuon odno ne iluongo ni Titio Justo, kendo ne en ngʼat moluoro Nyasaye."},{"book":"Tich Joote","chapter":"18","verse":"8","text":"To Krispo, mane en jatend sinagogi, kod joode duto, noyie kuom Ruoth kendo jo-Korintho mamoko mangʼeny bende nowinjo Paulo moyie kendo obatisi."},{"book":"Tich Joote","chapter":"18","verse":"9","text":"Otieno moro Ruoth Nyasaye nowuoyo gi Paulo e yor fweny kawachone niya, “Kik iluor. Dhi adhiya nyime gi wuoyo ma ok ilingʼ."},{"book":"Tich Joote","chapter":"18","verse":"10","text":"An kodi, kendo onge ngʼato mabiro buki mi hinyi, nikech an gi ji mangʼeny e dalani.”"},{"book":"Tich Joote","chapter":"18","verse":"11","text":"Kuom mano, Paulo nodak kuno kuom higa achiel gi nus, kopuonjo ji wach Nyasaye."},{"book":"Tich Joote","chapter":"18","verse":"12","text":"Kane oyudo Galio en ruodh Akaya, jo-Yahudi noriwo ni Paulo mi negimake gitere e od bura,"},{"book":"Tich Joote","chapter":"18","verse":"13","text":"kendo gidonjone kagiwacho niya, “Ngʼatni loko ji mondo olam Nyasaye e yo ma chik ok oyie.”"},{"book":"Tich Joote","chapter":"18","verse":"14","text":"To kane oyudo Paulo dwaro wuoyo, Galio nowacho ni jo-Yahudi niya, “Dine bedi ni ywaku ni kuom wach ketho chik kata tim achach ma ngʼatni osetimo, to dine awinjou."},{"book":"Tich Joote","chapter":"18","verse":"15","text":"To kaka chandruoku otenore gi weche gi nyinge kod chikeu uwegi, koro unyalo loso wecheugo kendu. Adagi bedo jangʼad bura e weche ma kamago.”"},{"book":"Tich Joote","chapter":"18","verse":"16","text":"Bangʼ mano noriembogi gia e od bura."},{"book":"Tich Joote","chapter":"18","verse":"17","text":"Eka jo-Yunani duto nochako toyo mirimbgi kuom Sosthene, jaduongʼ sinagogi, mi gichako goye e nyim jobura; kendo Galio ne ok odewogi kata matin."},{"book":"Tich Joote","chapter":"18","verse":"18","text":"Paulo noweyo jowete e dala mar Korintho, kendo nokwangʼ kodhi Siria ka gin kaachiel gi Priskila kod Akula. Kane pok giwuok, ne oliel wi Paulo Kenkrea, nikech singruok moro mane osetimo."},{"book":"Tich Joote","chapter":"18","verse":"19","text":"Kane gichopo Efeso, Paulo noweyo Priskila gi Akula. Nodonjo e sinagogi ka en kende en owuon ei sinagogi mi owuoyo kod jo-Yahudi mane ni kanyo."},{"book":"Tich Joote","chapter":"18","verse":"20","text":"Jo-Yahudigo nokwaye mondo omed bedo kodgi kanyo to notamore."},{"book":"Tich Joote","chapter":"18","verse":"21","text":"To kane oweyogi mondo odhi, nowachonegi niya, “Ka en dwaro mar Nyasaye, to abiro duogo.” Bangʼe nokwangʼ oa Efeso."},{"book":"Tich Joote","chapter":"18","verse":"22","text":"Kane ogowo Kaisaria, nodhi mi omoso kanisa, eka bangʼe nodhi Antiokia."},{"book":"Tich Joote","chapter":"18","verse":"23","text":"Kane osebedo Antiokia kuom ndalo mogwarore, Paulo nowuok oa kanyo, mi nowuotho e gwenge duto mag piny Galatia gi Frugia, kojiwo jopuonjre duto."},{"book":"Tich Joote","chapter":"18","verse":"24","text":"E kindeno ja-Yahudi moro monywol Aleksandria, ma nyinge Apolo, nobiro Efeso. Ne en gi ngʼeyo matut e puonj mag Muma."},{"book":"Tich Joote","chapter":"18","verse":"25","text":"Ne osepuonje kuom yor Ruoth, kendo nopuonjo wach Yesu koketo chunye, kata obedo ni nongʼeyo mana batiso mar Johana kende."},{"book":"Tich Joote","chapter":"18","verse":"26","text":"Nochako wuoyo gi chir e sinagogi, to ka Priskila gi Akula nowinje, ne giluonge e dalagi mine gimedo lerone tiend weche moko kuom yor Nyasaye."},{"book":"Tich Joote","chapter":"18","verse":"27","text":"Kane Apolo dwaro mondo odhi Akaya, jowete nojiwe mine gindiko baruwa ne jopuonjre man kuno mondo orwake maber. Kane ochopo kuno, nokelo konyruok mangʼeny ne joma noseyie kuom ngʼwono mar Ruoth Nyasaye."},{"book":"Tich Joote","chapter":"18","verse":"28","text":"Nimar nosiko koloyo jo-Yahudi gi wach moketi e lela konyisogi ratiro kaka Ndiko wacho ni Yesu e Kristo."}]}