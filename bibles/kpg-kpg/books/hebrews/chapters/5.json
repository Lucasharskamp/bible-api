{"data":[{"book":"Hebrews","chapter":"5","verse":"1","text":"Nia dagi aamua hai mee dabu le e hilihili mai i baahi nia daangada, gaa wanga nadau hegau e pono nia daangada ang gi God, e hai nadau wanga dehuia mono tigidaumaha e wwede nia hala digaula i baahi o God."},{"book":"Hebrews","chapter":"5","verse":"2","text":"Mee e bagege, e de loaa i nia ala e logo, deenei laa mee e manawa balabala i baahi digau manawa hamaaloo mo digau hai hala."},{"book":"Hebrews","chapter":"5","verse":"3","text":"Idimaa mee e bagege, mee e hai loo gi tigidaumaha, hagalee anga hua gi nia huaidu o nia daangada, gei gi ono huaidu labelaa.5.3 Leviticus 9.7"},{"book":"Hebrews","chapter":"5","verse":"4","text":"Deai tangada e bida hilihili ia gi di aamua dela e hai mee ginai tagi aamua hai mee dabu ai, ma go God hua dela e hilihili tangada e hai tagi aamua hai mee dabu, gadoo be Aaron.5.4 Exodus 28.1"},{"book":"Hebrews","chapter":"5","verse":"5","text":"E hai gadoo be Christ: Christ digi bida hilihili aga Ia, bolo Ia e hagadabu e hai tangada aamua hai mee dabu. Go God dela ne hilihili aga a Mee, ga helekai,"},{"book":"Hebrews","chapter":"5","verse":"6","text":"Gei mee gu helekai labelaa i lodo nia gowaa i golo boloo,"},{"book":"Hebrews","chapter":"5","verse":"7","text":"I lodo di mouli o Jesus nogo i henuailala, gei Mee nogo dalodalo gi nua mo ono halidangi gi God, dela e mee di daa Ia gi daha mo di made. Idimaa Mee e manawa hila gi lala ge e donu, God gu longono nia dangidangi a Maa.5.7 Matthew 26.36-46; Mark 14.32-42; Luke 22.39-46"},{"book":"Hebrews","chapter":"5","verse":"8","text":"Ma e aha maa Mee Tama ni God, gei Mee guu kabe di daudali mai dono hagaduadua."},{"book":"Hebrews","chapter":"5","verse":"9","text":"Dono madagoaa ne aali, gei Mee guu hai taamada o di haga mouli dee odi ang gi digau huogodoo ala e daudali a Mee."},{"book":"Hebrews","chapter":"5","verse":"10","text":"God gu haga menege aga a Mee belee hai tagi aamua hai mee dabu, i di ala hai mee dabu o Melchizedek."},{"book":"Hebrews","chapter":"5","verse":"11","text":"Gimaadou belee helekai nia hagadilinga mee e logo i di mee deenei, gei di maa e haingadaa di haga donu adu, idimaa, goodou e buna di donu ginai."},{"book":"Hebrews","chapter":"5","verse":"12","text":"Di madagoaa gu waalooloo belee hai goodou digau agoago, gei deeai, goodou e hiihai hua igolo gi tangada e aago goodou gi nia agoago matagidagi o nia helekai a God. Goodou belee gai nia meegai hamaaloo, gei goodou e gai hua nia meegai balabala.5.12 1 Corinthians 3.2"},{"book":"Hebrews","chapter":"5","verse":"13","text":"Tangada dela e miami i nia meegai balabala, la di tama hua igolo, e de iloo di tonu mo di hala."},{"book":"Hebrews","chapter":"5","verse":"14","text":"Nia meegai hamaaloo le e humalia e gai go digau mmaadua, ala gu wouwou ge gu iloo di dugu geegee di huaidu mo di humalia."}]}