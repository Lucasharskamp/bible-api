{"data":[{"book":"Spreuken","chapter":"17","verse":"1","text":"Beter een droog stuk brood met vrede erbij, Dan een huis vol feestmaaltijden en twist."},{"book":"Spreuken","chapter":"17","verse":"2","text":"Een verstandige knecht heeft meer te zeggen dan een ontaarde zoon, En deelt met diens broeders de erfenis."},{"book":"Spreuken","chapter":"17","verse":"3","text":"De smeltkroes voor het zilver, de oven voor het goud; Maar de harten toetst Jahweh!"},{"book":"Spreuken","chapter":"17","verse":"4","text":"De boosdoener luistert naar zondige taal, De valsaard heeft oor voor heilloze woorden."},{"book":"Spreuken","chapter":"17","verse":"5","text":"Wie een arme bespot, smaadt zijn Schepper; Wie leedvermaak heeft, blijft niet ongestraft."},{"book":"Spreuken","chapter":"17","verse":"6","text":"Kleinkinderen zijn de kroon der grijsaards, Vaders de trots van hun kinderen."},{"book":"Spreuken","chapter":"17","verse":"7","text":"Als oprechte taal een dwaas niet staat, Past een edelman zeker geen leugentaal."},{"book":"Spreuken","chapter":"17","verse":"8","text":"Het geschenk is een toversteen voor wie het geeft; Waarheen hij zich wendt, hij heeft succes."},{"book":"Spreuken","chapter":"17","verse":"9","text":"Wie een misdaad bemantelt, zoekt de vrede te bewaren; Wie de zaak weer ophaalt, brengt onenigheid tussen vrienden."},{"book":"Spreuken","chapter":"17","verse":"10","text":"Op een verstandig mens maakt één vermaning meer indruk, Dan honderd slagen op een dwaas."},{"book":"Spreuken","chapter":"17","verse":"11","text":"Een boze zoekt enkel verzet; Daarom stuurt men een wreden bode op hem af."},{"book":"Spreuken","chapter":"17","verse":"12","text":"Beter een berin te ontmoeten, van haar jongen beroofd, Dan een dwaas in zijn dwaasheid."},{"book":"Spreuken","chapter":"17","verse":"13","text":"Als iemand goed met kwaad vergeldt, Zal van zijn huis het kwaad niet wijken."},{"book":"Spreuken","chapter":"17","verse":"14","text":"Als ruzie ontstaat, is het hek van de dam; Bind dus in, voor de twist losbarst."},{"book":"Spreuken","chapter":"17","verse":"15","text":"Wie een boosdoener vrijspreekt en een onschuldige veroordeelt, Zijn beiden een even grote gruwel voor Jahweh."},{"book":"Spreuken","chapter":"17","verse":"16","text":"Waartoe dient geld in de hand van een dwaas, Om wijsheid te kopen, als hij toch geen verstand heeft?"},{"book":"Spreuken","chapter":"17","verse":"17","text":"Een vriend laat altijd zijn genegenheid blijken, In tijd van nood toont hij zich als een broeder."},{"book":"Spreuken","chapter":"17","verse":"18","text":"Hoe kortzichtig de mens, die handslag geeft, En zich borg stelt voor zijn naaste."},{"book":"Spreuken","chapter":"17","verse":"19","text":"Wie op ruzie gesteld is, is op zonde gesteld; Wie hooghartig spreekt, zoekt zijn eigen val."},{"book":"Spreuken","chapter":"17","verse":"20","text":"Een vals karakter zal geen zegen ondervinden; Wie zijn woorden verdraait, zal in het ongeluk storten."},{"book":"Spreuken","chapter":"17","verse":"21","text":"Wie een domoor verwekt heeft, heeft zich hartzeer bezorgd; De vader van een zot kent geen vreugde."},{"book":"Spreuken","chapter":"17","verse":"22","text":"Een blij hart doet het lichaam goed, Neerslachtigheid verdort het gebeente."},{"book":"Spreuken","chapter":"17","verse":"23","text":"De boze neemt een geschenk uit de buidel aan, Om de wegen van het recht te verdraaien."},{"book":"Spreuken","chapter":"17","verse":"24","text":"De verstandige houdt de wijsheid voor ogen, De ogen van een domoor dwalen af naar de uithoeken der aarde."},{"book":"Spreuken","chapter":"17","verse":"25","text":"Een dom kind is een ergernis voor zijn vader, Een verdriet voor haar, die het baarde."},{"book":"Spreuken","chapter":"17","verse":"26","text":"Onschuldigen beboeten is al niet goed; Maar edele mensen slaan, gaat alle perken te buiten!"},{"book":"Spreuken","chapter":"17","verse":"27","text":"Wie verstandig is, is spaarzaam met zijn woorden; Een man van ervaring is koelbloedig."},{"book":"Spreuken","chapter":"17","verse":"28","text":"Als hij zwijgt, geldt zelfs een dwaze voor wijs; Als hij zijn mond maar houdt, voor verstandig."}]}