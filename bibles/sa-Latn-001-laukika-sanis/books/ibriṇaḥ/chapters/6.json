{"data":[{"book":"ibriṇaḥ","chapter":"6","verse":"1","text":"vayaṁ mr̥tijanakakarmmabhyō manaḥparāvarttanam īśvarē viśvāsō majjanaśikṣaṇaṁ hastārpaṇaṁ mr̥talōkānām utthānam"},{"book":"ibriṇaḥ","chapter":"6","verse":"2","text":"anantakālasthāyivicārājñā caitaiḥ punarbhittimūlaṁ na sthāpayantaḥ khrīṣṭaviṣayakaṁ prathamōpadēśaṁ paścātkr̥tya siddhiṁ yāvad agrasarā bhavāma|"},{"book":"ibriṇaḥ","chapter":"6","verse":"3","text":"īśvarasyānumatyā ca tad asmābhiḥ kāriṣyatē|"},{"book":"ibriṇaḥ","chapter":"6","verse":"4","text":"ya ēkakr̥tvō dīptimayā bhūtvā svargīyavararasam āsvaditavantaḥ pavitrasyātmanō'ṁśinō jātā"},{"book":"ibriṇaḥ","chapter":"6","verse":"5","text":"īśvarasya suvākyaṁ bhāvikālasya śaktiñcāsvaditavantaśca tē bhraṣṭvā yadi"},{"book":"ibriṇaḥ","chapter":"6","verse":"6","text":"svamanōbhirīśvarasya putraṁ punaḥ kruśē ghnanti lajjāspadaṁ kurvvatē ca tarhi manaḥparāvarttanāya punastān navīnīkarttuṁ kō'pi na śaknōti|"},{"book":"ibriṇaḥ","chapter":"6","verse":"7","text":"yatō yā bhūmiḥ svōpari bhūyaḥ patitaṁ vr̥ṣṭiṁ pivatī tatphalādhikāriṇāṁ nimittam iṣṭāni śākādīnyutpādayati sā īśvarād āśiṣaṁ prāptā|"},{"book":"ibriṇaḥ","chapter":"6","verse":"8","text":"kintu yā bhūmi rgōkṣurakaṇṭakavr̥kṣān utpādayati sā na grāhyā śāpārhā ca śēṣē tasyā dāhō bhaviṣyati|"},{"book":"ibriṇaḥ","chapter":"6","verse":"9","text":"hē priyatamāḥ, yadyapi vayam ētādr̥śaṁ vākyaṁ bhāṣāmahē tathāpi yūyaṁ tata utkr̥ṣṭāḥ paritrāṇapathasya pathikāścādhva iti viśvasāmaḥ|"},{"book":"ibriṇaḥ","chapter":"6","verse":"10","text":"yatō yuṣmābhiḥ pavitralōkānāṁ ya upakārō 'kāri kriyatē ca tēnēśvarasya nāmnē prakāśitaṁ prēma śramañca vismarttum īśvarō'nyāyakārī na bhavati|"},{"book":"ibriṇaḥ","chapter":"6","verse":"11","text":"aparaṁ yuṣmākam ēkaikō janō yat pratyāśāpūraṇārthaṁ śēṣaṁ yāvat tamēva yatnaṁ prakāśayēdityaham icchāmi|"},{"book":"ibriṇaḥ","chapter":"6","verse":"12","text":"ataḥ śithilā na bhavata kintu yē viśvāsēna sahiṣṇutayā ca pratijñānāṁ phalādhikāriṇō jātāstēṣām anugāminō bhavata|"},{"book":"ibriṇaḥ","chapter":"6","verse":"13","text":"īśvarō yadā ibrāhīmē pratyajānāt tadā śrēṣṭhasya kasyāpyaparasya nāmnā śapathaṁ karttuṁ nāśaknōt, atō hētōḥ svanāmnā śapathaṁ kr̥tvā tēnōktaṁ yathā,"},{"book":"ibriṇaḥ","chapter":"6","verse":"14","text":"\"satyam ahaṁ tvām āśiṣaṁ gadiṣyāmi tavānvayaṁ varddhayiṣyāmi ca|\""},{"book":"ibriṇaḥ","chapter":"6","verse":"15","text":"anēna prakārēṇa sa sahiṣṇutāṁ vidhāya tasyāḥ pratyāśāyāḥ phalaṁ labdhavān|"},{"book":"ibriṇaḥ","chapter":"6","verse":"16","text":"atha mānavāḥ śrēṣṭhasya kasyacit nāmnā śapantē, śapathaśca pramāṇārthaṁ tēṣāṁ sarvvavivādāntakō bhavati|"},{"book":"ibriṇaḥ","chapter":"6","verse":"17","text":"ityasmin īśvaraḥ pratijñāyāḥ phalādhikāriṇaḥ svīyamantraṇāyā amōghatāṁ bāhulyatō darśayitumicchan śapathēna svapratijñāṁ sthirīkr̥tavān|"},{"book":"ibriṇaḥ","chapter":"6","verse":"18","text":"ataēva yasmin anr̥takathanam īśvarasya na sādhyaṁ tādr̥śēnācalēna viṣayadvayēna sammukhastharakṣāsthalasya prāptayē palāyitānām asmākaṁ sudr̥ḍhā sāntvanā jāyatē|"},{"book":"ibriṇaḥ","chapter":"6","verse":"19","text":"sā pratyāśāsmākaṁ manōnaukāyā acalō laṅgarō bhūtvā vicchēdakavastrasyābhyantaraṁ praviṣṭā|"},{"book":"ibriṇaḥ","chapter":"6","verse":"20","text":"tatraivāsmākam agrasarō yīśuḥ praviśya malkīṣēdakaḥ śrēṇyāṁ nityasthāyī yājakō'bhavat|"}]}