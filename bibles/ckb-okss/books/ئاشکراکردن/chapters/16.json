{"data":[{"book":"ئاشکراکردن","chapter":"16","verse":"1","text":"ئینجا لە پەرستگاکەوە گوێم لە دەنگێکی بەرز بوو بە حەوت فریشتەکەی دەفەرموو: «بڕۆن حەوت جامەکەی تووڕەیی خودا بەسەر زەویدا بڕێژن.»"},{"book":"ئاشکراکردن","chapter":"16","verse":"2","text":"فریشتەی یەکەم چوو و جامەکەی خۆی بەسەر زەویدا ڕژاند، جا دومەڵی پیس و ئازاربەخش لەوانە دەرکەوت کە نیشانەی دڕندەکەیان هەڵگرتبوو و کڕنۆشیان بۆ پەیکەرەکەی بردبوو."},{"book":"ئاشکراکردن","chapter":"16","verse":"3","text":"فریشتەی دووەمیش جامەکەی خۆی ڕژاندە سەر دەریا و وەک خوێنی مردووی لێهات، هەموو زیندەوەرێکی ناو دەریا مردن."},{"book":"ئاشکراکردن","chapter":"16","verse":"4","text":"فریشتەی سێیەم جامەکەی خۆی ڕژاندە سەر ڕووبار و کانیاوەکان، بووە خوێن."},{"book":"ئاشکراکردن","chapter":"16","verse":"5","text":"گوێم لە فریشتەی ئاوەکان بوو دەیگوت:"},{"book":"ئاشکراکردن","chapter":"16","verse":"6","text":"چونکە ئەوانە خوێنی پێغەمبەران و گەلی پیرۆزی تۆیان ڕشتووە،"},{"book":"ئاشکراکردن","chapter":"16","verse":"7","text":"گوێم لە دەنگێک بوو لە قوربانگاکەوە دەیگوت:"},{"book":"ئاشکراکردن","chapter":"16","verse":"8","text":"فریشتەی چوارەم جامەکەی خۆی ڕژاندە سەر خۆر و ڕێگە بە خۆر درابوو کە خەڵکی بە ئاگر بسووتێنێت."},{"book":"ئاشکراکردن","chapter":"16","verse":"9","text":"خەڵک بە گەرمایەکی بەتین سووتان، کفریان بە ناوی خودا کرد، ئەوەی دەسەڵاتی بەسەر ئەم دەردانەدا هەیە، بەڵکو تۆبەیان نەکرد تاکو شکۆداری بکەن."},{"book":"ئاشکراکردن","chapter":"16","verse":"10","text":"فریشتەی پێنجەم جامەکەی ڕژاندە سەر تەختی دڕندەکە، شانشینەکەی تاریک بوو، خەڵکی شانشینەکە لەتاو ئازار زمانی خۆیان دەگەست."},{"book":"ئاشکراکردن","chapter":"16","verse":"11","text":"لەتاو ئازار و برینیان کفریان بە خودای ئاسمان کرد بەڵام تۆبەیان لە کردەوەکانیان نەکرد."},{"book":"ئاشکراکردن","chapter":"16","verse":"12","text":"فریشتەی شەشەم جامەکەی ڕژاندە سەر ڕووباری گەورەی فورات، ئیتر ئاوەکە وشکی کرد، تاکو ڕێگای پاشاکانی ڕۆژهەڵات خۆش بکات."},{"book":"ئاشکراکردن","chapter":"16","verse":"13","text":"ئینجا سێ ڕۆحی پیسی وەک بۆقم بینی لە دەمی ئەژدیهاکە و دەمی دڕندەکە و دەمی پێغەمبەرە درۆزنەکە دەهاتنە دەرەوە."},{"book":"ئاشکراکردن","chapter":"16","verse":"14","text":"ئەوانە ڕۆحی شەیتانین کە پەرجوو دەکەن، دەچنە لای پاشاکانی هەموو جیهان، تاکو لەو ڕۆژە گەورەیەی خودای هەرە بەتوانادا بۆ جەنگ کۆیان بکەنەوە."},{"book":"ئاشکراکردن","chapter":"16","verse":"15","text":"مەسیح دەفەرموێ: «ئەوەتا وەک دزێک دێم! خۆزگە دەخوازرێت بەوەی ئێشک دەگرێت و جلوبەرگەکانی دەپارێزێت، نەوەک ئابڕووی ببینرێت و بە ڕووتی بڕوات.»16‏:15 بڕوانە مەتا 24‏:36‏-44.‏‏"},{"book":"ئاشکراکردن","chapter":"16","verse":"16","text":"پاشان ڕۆحەکان لە شوێنێکدا کۆی کردنەوە کە بە عیبری پێی دەگوترێ «هارمەگیدۆن16‏:16 عیبری: چیای مەگیدۆ، بڕوانە ڕابەران 5‏:19‏‏.‏»."},{"book":"ئاشکراکردن","chapter":"16","verse":"17","text":"فریشتەی حەوتەم جامەکەی خۆی بە هەوادا ڕژاند، دەنگێکی بەرز لە پەرستگاکە و لە تەختەکەوە هات و گوتی: «هاتە دی!»"},{"book":"ئاشکراکردن","chapter":"16","verse":"18","text":"پاشان هەورە بروسکە و دەنگەدەنگ و هەورەگرمە پەیدابوو، بوومەلەرزەیەکی گەورە ڕوویدا، تەنانەت لەو کاتەوەی خەڵک لەسەر زەوین شتی وا ڕووی نەداوە. بوومەلەرزەکە زۆر بەهێز بوو."},{"book":"ئاشکراکردن","chapter":"16","verse":"19","text":"شارە گەورەکە بووە سێ بەش، شارەکانی نەتەوەکانیش کەوتن. خوداش بابلی گەورەی بەبیر هاتەوە تاکو جامی شەرابی تووڕەیی هەڵچووی خۆی بداتێ."},{"book":"ئاشکراکردن","chapter":"16","verse":"20","text":"هەموو دوورگەکان ڕایانکرد و چیاکان نەدۆزرانەوە."},{"book":"ئاشکراکردن","chapter":"16","verse":"21","text":"تەرزەیەکی گەورە کە قورساییەکەی یەک تالنت‏16‏:21 یەک تالنت‏، نزیکەی سی و چوار کیلۆگرامە.‏ دەبوو لە ئاسمانەوە بەسەر خەڵکیدا باری، لەتاو لێدانی تەرزەکە کفریان بە خودا کرد، چونکە لێدانەکەی زۆر توند بوو."}]}