{"data":[{"book":"1 Timoti","chapter":"4","verse":"1","text":"Ma Mmụọ Nsọ agwagheela anyị ọnụ sị, na nʼoge ikpeazụ ụfọdụ mmadụ nʼime chọọchị ga-esite nʼokwukwe wezuga onwe ha, bụrụ ndị na-agbaso mmụọ nduhie nakwa ozizi ihe banyere mmụọ ọjọọ."},{"book":"1 Timoti","chapter":"4","verse":"2","text":"Ozizi dị otu a na-esite nʼihu abụọ nke ndị ụgha, bụ ndị eji igwe ọkụ da nwụọ akọnuche ha."},{"book":"1 Timoti","chapter":"4","verse":"3","text":"Ndị dị otu a na-egbochi ịlụ dị na nwunye na iri ihe oriri ụfọdụ. Ma ọ bụ Chineke kere ihe oriri ndị a ka ndị kwere ekwe, ndị maara eziokwu ahụ jiri ekpere na ekele nara ha."},{"book":"1 Timoti","chapter":"4","verse":"4","text":"Ihe niile Chineke kere dị mma, ọ dịkwaghị ihe ọbụla a ga-ajụ ma ọ bụrụ na e jiri ekele nara ya,"},{"book":"1 Timoti","chapter":"4","verse":"5","text":"nʼihi na-esitere nʼokwu Chineke na ekpere doo ya nsọ."},{"book":"1 Timoti","chapter":"4","verse":"6","text":"Ọ bụrụ na ị mee ka ụmụnna mara ihe ndị a, ị ga-abụ ezi onyeozi Kraịst Jisọs, onye a zụlitere nke ọma site nʼeziokwu nke okwukwe, na ezi ozizi nke ị gbasoro."},{"book":"1 Timoti","chapter":"4","verse":"7","text":"Atụfula oge gị nʼịrụ ụka rụrụ arụ banyere akụkọ ifo nzuzu, na akụkọ na-abaghị uru nke ndị agadi nwanyị na-akọ. Kama zụọ onwe gị ka ị bụrụ onye nke na-asọpụrụ Chineke."},{"book":"1 Timoti","chapter":"4","verse":"8","text":"Igwuri egwu nke anụ ahụ dị mma kama ịbụ onye nke Chineke bara uru karịa nʼụzọ ọbụla, nʼihi na nkwa dị nʼime ya bụ banyere ndụ dị ugbu a na ndụ dị nʼihu."},{"book":"1 Timoti","chapter":"4","verse":"9","text":"Okwu a kwesiri ntụkwasị obi, kwesikwa ka a nara ya nke ọma."},{"book":"1 Timoti","chapter":"4","verse":"10","text":"Anyị na-adọgbu onwe anyị nʼọrụ na-ahụjukwa anya maka na anyị tụkwasịrị olileanya anyị na Chineke dị ndụ, onye bụ Onye nzọpụta mmadụ niile, karịchasịa, nke ndị niile kwere ekwe."},{"book":"1 Timoti","chapter":"4","verse":"11","text":"Ndị a bụ ihe ndị ị ga-akụzi, kwudosie ike na-akụzi ha."},{"book":"1 Timoti","chapter":"4","verse":"12","text":"Ekwela ka onye ọbụla lelịa gị anya nʼihi na ịbụ okorobịa. Kama mee ka ị bụrụ ihe ịmaatụ na ihe ilere anya ọma nye ndị kwere ekwe, nʼokwu, nʼibi obi, nʼịhụnanya, nʼokwukwe nakwa nʼịdị ọcha nʼuche."},{"book":"1 Timoti","chapter":"4","verse":"13","text":"Tutu ruo mgbe m ga-abịa nʼebe ahụ, na-agụpụta ma na-akọwakwara ndị chọọchị ihe e dere nʼime akwụkwọ nsọ. Na-ekwusakwa okwu Chineke."},{"book":"1 Timoti","chapter":"4","verse":"14","text":"Elelịla onyinye ime mmụọ nke i nwere anya, bụ nke e nyere gị site nʼibu amụma pụtara ihe mgbe ndị okenye bikwasịrị gị aka nʼisi."},{"book":"1 Timoti","chapter":"4","verse":"15","text":"Jiri onyinye ndị a niile rụọ ọrụ, nọgidesie ike nʼọrụ gị, ka onye ọbụla mata, hụkwa na ị na-eme nke ọma."},{"book":"1 Timoti","chapter":"4","verse":"16","text":"Na-elezi anya na ndụ gị, na ozizi gị. Nọgidesie ike nʼihe ndị a nʼihi na site na ha, ị ga-azọpụta onwe gị, zọpụtakwa ndị na-ege gị ntị."}]}