{"data":[{"book":"Yosuwe","chapter":"15","verse":"1","text":"Antɔf nŋɛ kusuŋka ka Yuda ŋasɔtɔ dəcor-dəcor mɔ ŋɛnayɔnɛ kəyɛfɛ ka kələncər ka Edɔm nde tɛgbərɛ ta Cin nde Nɛkɛf poŋ dəndo kəca kətɔt ka nde dec dɛmpɛ mɔ."},{"book":"Yosuwe","chapter":"15","verse":"2","text":"Kələncər kəŋan kəyɛfɛ kəsɛr ka Kəba Kədokət nde kəca kətɔt, kəbəp dobo da kəba dɔkɔ dɛntɛfərɛnɛ kɔ Nɛkɛf mɔ."},{"book":"Yosuwe","chapter":"15","verse":"3","text":"Ipɔkɔ pɛbəp nde kəca kətɔt ka Dəkəpɛ da Mekəlencər, kəcepər ka Cin, kəpɛrnɛ ta Kadɛs Barneya, kəcepər haŋ Hɛcəron, kəpɛrnɛ ta Adar, kɔ kəkafələr Karka."},{"book":"Yosuwe","chapter":"15","verse":"4","text":"Ki kəcepər sɔ ta Asmɔŋ, kəkɔ sɔ kənarnɛ kəŋgbɔkɔ ka Misira, kələncər kayi kəfutər nde dəkəba. Kələncər konu kəndeyi kaŋkɔ nde kəca kətɔt ka nde dec dɛmpɛ mɔ."},{"book":"Yosuwe","chapter":"15","verse":"5","text":"Ntende dec dɛmpɛ mɔ, kələncər kənayɔnɛ Kəba Kədokət haŋ nde dobo da kəŋgbɔkɔ ka Yurdɛn. Kəca kəmeriya ka nde dec dɛmpɛ mɔ, kələncər kənccop kəyɛfɛ ka nde temer ta kəba, mpɛ peyi nde dobo da Yurdɛn mɔ."},{"book":"Yosuwe","chapter":"15","verse":"6","text":"Kələncər kəŋan kəpɛrnɛ kəca ka Bet Hokəla, kəcepər ntende kəca kəmeriya haŋ Bet Araba mɔ, kɔ kəpɛrnɛ haŋ nde Tasar ta Bohan wan ka Ruben."},{"book":"Yosuwe","chapter":"15","verse":"7","text":"Kəyɛfɛ di kələncər kəŋkɔ Debir kəcepər ta mɔrɔ dacɔ nde aranta ŋa Akɔr, kəkafələr kəca kəmeriya ntende Kilkal, nde pəntɛfərɛnɛ kɔ Kəpɛ ka Adumim kəca kətɔt ka kəŋgbɔkɔ. Kəccepər domun da En-Sɛmɛs kəsək, kəkɔ kəfutər nde En-Rokɛl."},{"book":"Yosuwe","chapter":"15","verse":"8","text":"Kələncər kənapɛrnɛ kəyɛfɛ ka nde aranta ŋa Bɛn-Hinɔm haŋ pətəmbələr pa aka Yebus kəca kətɔt, nde pəyɔnɛ Yerusalɛm mɔ, kəpɛrnɛ haŋ nde telempan pa tɔrɔ mpɛ peyi aranta ŋa Hinɔm kəca nkɛ dec dɛŋkalɛ mɔ, kɔ dəkələpsər da aranta ŋa aka Refay nde mɔrɔ dacɔ ntende kəca kəmeriya."},{"book":"Yosuwe","chapter":"15","verse":"9","text":"Kəyɛfɛ ka nde dətelempan, kɔ kələncər kənder kəkafələr nde domun dɛncpɛ mɔ nde Nɛftowa, kɔ kəsolnɛ sədare sa tɔrɔ ta Efrɔŋ, kɔ kəŋkafələr sɔ Bala nde pəyɔnɛ Kiriyat-Yeyarim mɔ."},{"book":"Yosuwe","chapter":"15","verse":"10","text":"Ntɛ kəŋkafələr Bala ntende dec dɛŋkalɛ mɔ, kəca ka nde mɔrɔ ma Seyir, kɔ kəncepər pətəmbələr pa Tɔrɔ ta Yeyarim ntende kəca kəmeriya, it'ɔyɔnɛ Kɛsalɔŋ, kətor Bet Sɛmɛs, kɔ kəcepərɛnɛ Timna."},{"book":"Yosuwe","chapter":"15","verse":"11","text":"Kənarnɛ pətəmbələr pa Ekəron kəca kəmeriya, kəkafələr ntende dec dɛŋkalɛ mɔ nde Sikərɔŋ, kəcepərɛnɛ nde Tɔrɔ ta Bala, kəkɔ kənarnɛ Yabanel, kɔ kəcɔŋnɛ kəfutər nde dəkəba."},{"book":"Yosuwe","chapter":"15","verse":"12","text":"Cələncər ca ntende dec dɛŋkalɛ mɔ cənayɔnɛ Kəba Kəpɔŋ kɔ agbɛp ŋa ki. Tantɛ tɔ aka kusuŋka ka Yuda ŋanayɔ cələncər ca antɔf ŋaŋan dəcor-dəcor."},{"book":"Yosuwe","chapter":"15","verse":"13","text":"K'asɔŋ Kalebi wan ka Yefune dare da Kiriyat Arba aka kusuŋka ka Yuda dacɔ, pəmɔ tɔkɔ MARIKI kənaloku ti Yosuwe mɔ. Kiriyat-Arba kəyɔnɛ Hebərɔŋ. Arba ɛnayɔnɛ papa wəka aka Anak."},{"book":"Yosuwe","chapter":"15","verse":"14","text":"Kɔ Kalebi ɛmbaŋər atɔf ŋa aka Anak aŋɛ maas dəndo: Sesay, Ahiman, kɔ Talmay, ŋa ŋanayɔnɛ afum a Anak."},{"book":"Yosuwe","chapter":"15","verse":"15","text":"Kɛyɛfɛ dəndo kɔ Kalebi ɛmpɛrnɛ kəkɔwɛkərnɛ afum a dare da Debir. Debir dɔ ancwe cɔkɔ-cɔkɔ Kiriyat-Sefer."},{"book":"Yosuwe","chapter":"15","verse":"16","text":"Kɔ Kalebi oloku: «Məna nwɛ məŋsut aka Kiriyat-Sefer məbaŋər ŋa di mɔ, isɔŋ'əm Aksa wan kem wəran mənɛncɛ.»"},{"book":"Yosuwe","chapter":"15","verse":"17","text":"Otniyel wan ka Kenas wɛnc ka Kalebi ɛmbaŋər ŋa di. Kɔ Kalebi ɔsɔŋ kɔ wan kɔn wəran Aksa kənɛncɛ."},{"book":"Yosuwe","chapter":"15","verse":"18","text":"Ntɛ Aksa ender mɔ, k'ɛmpɛnɛ wos abəkəc kəkɔwer ka kas Kalebi abɔf. Aksa ɔŋkɔtor sɔfale kəroŋ, kɔ kas Kalebi eyif kɔ: «Ake məfaŋ-ɛ?»"},{"book":"Yosuwe","chapter":"15","verse":"19","text":"Kɔ wan wəran nwɛ oloku kas fɔ: «Mətolan'em, bawo məsɔŋ'im antɔf nde kəca kətɔt, məpoc'em sɔ antɔf nde domun dɛncpɛ mɔ.» Kɔ Kalebi ɔsɔŋ kɔ antɔf ŋɔtɔt nŋɛ domun dɛncpɛ dəntɔf nde dətɔrɔ kɔ nde daranta mɔ."},{"book":"Yosuwe","chapter":"15","verse":"20","text":"Ntɔf yayɔkɔ yɔ kusuŋka ka aka Yuda ŋanasɔtɔ kəyer ka kɛ disrɛ dəcor-dəcor."},{"book":"Yosuwe","chapter":"15","verse":"21","text":"Sədare nsɛ səyi dəkələpsər da antɔf ŋa kusuŋka ka Yuda mɔ ntende kələncər ka Edɔm nde Nɛkɛf kəca kətɔt ntende dec dɛmpɛ mɔ. Si sənayɔnɛ: Kabəcel, Eder, Yakur,"},{"book":"Yosuwe","chapter":"15","verse":"22","text":"Kina, Dimona, Adada,"},{"book":"Yosuwe","chapter":"15","verse":"23","text":"Kɛdɛs, Hacɔr, Yitnan,"},{"book":"Yosuwe","chapter":"15","verse":"24","text":"Sif, Telem, Beyalɔt,"},{"book":"Yosuwe","chapter":"15","verse":"25","text":"Hacɔr-Hadata, Keriyɔt-Hɛcəron nkɛ kəyɔnɛ Hacɔr mɔ,"},{"book":"Yosuwe","chapter":"15","verse":"26","text":"Amam, Sema, Molada,"},{"book":"Yosuwe","chapter":"15","verse":"27","text":"Hasar-Kada, Hesbon, Bet Palet,"},{"book":"Yosuwe","chapter":"15","verse":"28","text":"Hasar-Suhal, Berseba, Bisiyoteya,"},{"book":"Yosuwe","chapter":"15","verse":"29","text":"Bala, Hiyim, Hɛsɛm,"},{"book":"Yosuwe","chapter":"15","verse":"30","text":"Ɛltoladu, Kesil, Horma,"},{"book":"Yosuwe","chapter":"15","verse":"31","text":"Cikəlak, Madamana, Saŋsana,"},{"book":"Yosuwe","chapter":"15","verse":"32","text":"Lebayot, Silhim, Ayin kɔ Rimon. Kəbɛrɛnɛ ka sədare sasɔkɔ fəp səkɔ sədare wəco mɛrəŋ kɔ camət-maŋkəlɛ (29) kɔ sədare səfɛt sa si."},{"book":"Yosuwe","chapter":"15","verse":"33","text":"Sədare nsɛ səyi aranta nde pəntilsərnɛ pa antɔf ŋa tantɔf mɔ: Ɛstɔl, Corha, Asna,"},{"book":"Yosuwe","chapter":"15","verse":"34","text":"Sanowa, En-Kanim, Tapuwa, Enam,"},{"book":"Yosuwe","chapter":"15","verse":"35","text":"Yarmut, Adulam, Soko, Aseka,"},{"book":"Yosuwe","chapter":"15","verse":"36","text":"Sarayim, Aditayim, kɔ Kedera nkɛ aŋwe sɔ Kederotayim mɔ. Sədare wəco kɔ maŋkəlɛ (14) kɔ sədare səfɛt sa si."},{"book":"Yosuwe","chapter":"15","verse":"37","text":"Cenan, Hadasa, Mikədal-Kad"},{"book":"Yosuwe","chapter":"15","verse":"38","text":"Dilhan, Mispe, Yokətel,"},{"book":"Yosuwe","chapter":"15","verse":"39","text":"Lakis, Bocəkat, Ekilɔŋ,"},{"book":"Yosuwe","chapter":"15","verse":"40","text":"Kabon, Lahamas, Kitəlis,"},{"book":"Yosuwe","chapter":"15","verse":"41","text":"Kederɔt, Bet Dakɔŋ, Nahama, kɔ Makeda. Si sənayɔnɛ sədare wəco kɔ camət-tin (16) kɔ sədare səfɛt sa si."},{"book":"Yosuwe","chapter":"15","verse":"42","text":"Libana, Hɛtɛr, Asan,"},{"book":"Yosuwe","chapter":"15","verse":"43","text":"Yifta, Asna, Necibi,"},{"book":"Yosuwe","chapter":"15","verse":"44","text":"Keyila, Akəsibu kɔ Maresa. Si sənayɔnɛ sədare camət-maŋkəlɛ (9) kɔ sədare səfɛt sa si."},{"book":"Yosuwe","chapter":"15","verse":"45","text":"Ekəron, kɔ sədare səfɛt sa di,"},{"book":"Yosuwe","chapter":"15","verse":"46","text":"kəyɛfɛ ka Ekəron sədare nsɛ səyi Asdodi kəsək mɔ fəp,"},{"book":"Yosuwe","chapter":"15","verse":"47","text":"Asdodi kɔ sədare səfɛt sa di, Kasa kɔ sədare səfɛt nsɛ səyi di kəsək mɔ, haŋ nde kəŋgbɔkɔ ka Misira, haŋ nde Kəba Kəpɔŋ kɔ agbɛp ŋa ki."},{"book":"Yosuwe","chapter":"15","verse":"48","text":"Nde dəmɔrɔ: Samir, Yatir, Soko,"},{"book":"Yosuwe","chapter":"15","verse":"49","text":"Dana, Kiriyat-Sana, nde pəyɔnɛ Debir mɔ,"},{"book":"Yosuwe","chapter":"15","verse":"50","text":"Anaba, Esitemo, Anim,"},{"book":"Yosuwe","chapter":"15","verse":"51","text":"Kosɛŋ, Holon kɔ Kilo. Si səyɔnɛ sədare wəco kɔ pin (11) kɔ sədare səfɛt sa si."},{"book":"Yosuwe","chapter":"15","verse":"52","text":"Araba, Ruma, Ɛsaŋ,"},{"book":"Yosuwe","chapter":"15","verse":"53","text":"Yanum, Bet Tapuwa, Afeka,"},{"book":"Yosuwe","chapter":"15","verse":"54","text":"Humeta, Kiriyat-Arba nde pəyɔnɛ Hebərɔŋ mɔ, kɔ Cihɔr. Si səyɔnɛ sədare camət-maŋkəlɛ (9) kɔ sədare səfɛt sa si."},{"book":"Yosuwe","chapter":"15","verse":"55","text":"Mahon, Karmɛl, Sif, Yuta,"},{"book":"Yosuwe","chapter":"15","verse":"56","text":"Yisrel, Yɔkdeham, Sanowa,"},{"book":"Yosuwe","chapter":"15","verse":"57","text":"Kayin, Kibeya, kɔ Timna. Si səyɔnɛ sədare wəco (10) kɔ sədare səfɛt sa si."},{"book":"Yosuwe","chapter":"15","verse":"58","text":"Halhul, Bet Cur, Kedɔr,"},{"book":"Yosuwe","chapter":"15","verse":"59","text":"Maharat, Bet Anot, kɔ Ɛltəkon. Si sənayɔnɛ sədare camət-tin (6) kɔ sədare səfɛt sa si."},{"book":"Yosuwe","chapter":"15","verse":"60","text":"Kiriyat Bal nde pəyɔnɛ Kiriyat-Yeyarim mɔ, kɔ Raba, si sənayɔnɛ sədare mɛrəŋ (2) kɔ sədare səfɛt sa si."},{"book":"Yosuwe","chapter":"15","verse":"61","text":"Nde dətɛgbərɛ: Bet Araba, Midin, Sekaka,"},{"book":"Yosuwe","chapter":"15","verse":"62","text":"Nibəsan, Hir-Mela15.62 Hir-Mela Ti tɔyɔnɛ «Dare da Mɛr.», kɔ En-Kedi, si sənayɔnɛ sədare camət-tin (6) kɔ sədare səfɛt sa si."},{"book":"Yosuwe","chapter":"15","verse":"63","text":"Aka kusuŋka ka Yuda ŋanatam fɛ kəbaŋər aYebus aŋɛ ŋanandɛ Yerusalɛm mɔ, kɔ aYebus ŋandɛ kɔ aka kusuŋka ka Yuda nde Yerusalɛm haŋ mɔkɔ."}]}