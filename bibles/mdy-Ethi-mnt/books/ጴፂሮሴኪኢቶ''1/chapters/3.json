{"data":[{"book":"ጴፂሮሴ ኪኢቶ'' 1","chapter":"3","verse":"1","text":"ዓካሪ ዒንሢ ላኣላ ዓኒንሢም ዒንሢኮ ዓይሢንቱዋቴ፤ ዬያይዲፆና ሃጊ ፆኦሲ ቃኣሎ'' ጉሙርቂ ዔኪባኣ ዓኒንሢ ዓኣቶ ዻንጋና ኬኤዚሢና ሌሊቱዋንቴ ማቾንሢኮ ናንጋ ናንጎ ዛጊ ፆኦሲ ባንሢ ማዓኒ ዳንዳዓኔ።"},{"book":"ጴፂሮሴ ኪኢቶ'' 1","chapter":"3","verse":"2","text":"ያዒ ዔያታ ማዓኒ ዳንዳዓሢ' ጌኤሺ ማዔም፤ ሃሣ ፆኦሲ ቦንቻያ ማዒ ዒንሢ ናንጌም ዛጌቶኬ።"},{"book":"ጴፂሮሴ ኪኢቶ'' 1","chapter":"3","verse":"3","text":"ዒንሢኮ ሚዛጱማ ቶኦኪ ማዢንቲና፥ ዎርቄ ዋይዚዳ ዓኣሥሢና፥ ቃራ ጊኢጋ ማኣዖ ማይንቲ ዙሌ''ና ጴዻ ሚዛጱሞና ማዖፖ።"},{"book":"ጴፂሮሴ ኪኢቶ'' 1","chapter":"3","verse":"4","text":"ጋዓንቴ ዒንሢኮ ሚዛጱማ ፆኦሲ ቤርቶይዳ ሚርጌ ቦንቺንቴያ ማዔ ሃሣ ባይቁዋ ፓልሞ ሼሌዑሞና ሂርኪ ጌይሢ ዓያና ዒንሢ ፓልሚሴ ዒና ዓኣሺንቲ ዓኣ ጋሮ ማዖንጎ።"},{"book":"ጴፂሮሴ ኪኢቶ'' 1","chapter":"3","verse":"5","text":"ዓይጎሮ ጌዔቶ ሚናኣ ዎዶ''ና ፔኤኮ ዓኣ ማሊፆ ፆኦሲዳ ጌሢ፥ ዱማዺ ዓንጂንቴ ላኣላ ፓልሜሢ ዬያ ጉዴያናኬ፤ ሓሣ ዓኒንሢማኣ ዔያታ ዓይሢንቴኔ።"},{"book":"ጴፂሮሴ ኪኢቶ'' 1","chapter":"3","verse":"6","text":"ሳኣራ ዬያጉዲ ዓብራሃሜም፦ «ታ ጎዳሢዮ!» ጌዒ ጌዒ ዓይሢንቴ ጎይፆ፥ ዒንሢያ ዓይጎዋ ዒጊጩዋዖ ዒንሢ ዓኒንሢም ኮሺ ባኣዚ'' ማዼቶ ዒዞኮ ዒንሢ ናኣቶ''ኬ።"},{"book":"ጴፂሮሴ ኪኢቶ'' 1","chapter":"3","verse":"7","text":"ዒንሢያ ዓኒንሢ! ዒንሢኮ ማቾንሢና ዎላ'' ዔሪ ናንጉዋቴ፤ ዒንሢዳፓ ባሼ ዔያታ ላቢ''ንቴ ማዢንቲ ማዔሢሮ፥ ሃሣ ዒንሢና ዎላ'' ዔያታ ፆኦሲ ኮሹሞና ዒንጌ ናንጎ ዻካላንዳሢሮ ዔያቶ ቦንቹዋቴ፤ ያዺ ዒንሢ ማዒ ናንጌቶ ዒንሢ ሺኢጲፆኮ ዹቆ ማዓ ባኣዚ'' ባኣያ ማዓንዳኔ።"},{"book":"ጴፂሮሴ ኪኢቶ'' 1","chapter":"3","verse":"8","text":"ማይ ዓካሪ ቢያሢ ሴካና ሃንጋና ዎላ'' ጊኢጊ ናንጉዋቴ፤ ሜሌ'' ዓሲኮ ሜቶ ዓዳ'' ዒንሢ ሜቶ ማሂ ዛጉዋቴ፤ ዎሊኮ ጌርሲና ጌሮና ዎሊ ናሽካ ናሹሞና ዎሊ ናሽኩዋቴ፤ ኮሺ ዓሲ፥ ሃሣ ሚጪንታ ዓሲ ማዑዋቴ።"},{"book":"ጴፂሮሴ ኪኢቶ'' 1","chapter":"3","verse":"9","text":"ፑርቴሢም ፑርታ፥ ጫሽካሢማኣ ጫሽኪ ማሂፖቴ፤ ጋዓንቴ ዓንጁዋቴ፤ ዓይጎሮ ጌዔቶ ዒንሢ ዔኤሊ''ንቴሢ ዬያይዲ ማዺፆና ፆኦሲዳፓ ዓንጆ ዔካኒኬ፤"},{"book":"ጴፂሮሴ ኪኢቶ'' 1","chapter":"3","verse":"10","text":"ጌኤዦ ማፃኣፓ፦"},{"book":"ጴፂሮሴ ኪኢቶ'' 1","chapter":"3","verse":"11","text":"ፑርታይዳፓ ሃኪ፥ ኮሺ ባኣዚ'' ማዾንጎ፤"},{"book":"ጴፂሮሴ ኪኢቶ'' 1","chapter":"3","verse":"12","text":"ዓይጎሮ ጌዔቶ ፆኦሲ ዛጋሢ ፂሎ'' ዓሶ ባንሢኬ፤"},{"book":"ጴፂሮሴ ኪኢቶ'' 1","chapter":"3","verse":"13","text":"ዬያሮ ዒንሢ ኮሺ ባኣዚ'' ማዻኒ ኮዔቶ ዒንሢዳ ፑርታ ባኣዚ'' ሄሊ''ሳንዳሢ ዖናዳይ?"},{"book":"ጴፂሮሴ ኪኢቶ'' 1","chapter":"3","verse":"14","text":"ኮሺ ማዾ ማዻያታዖ ዒንሢ ሜቶ ዔኬቶ ፆኦሲዳፓ ዓንጆ ዒንሢ ዴንቃንዳኔ፤ ዓሶኮ ዚርቂፆሮ ዒጊጪ ሜታዺፖቴ።"},{"book":"ጴፂሮሴ ኪኢቶ'' 1","chapter":"3","verse":"15","text":"ጎዳ ማዔ ኪሪስቶሴ ዒንሢኮ ዒኖና ቦንቹዋቴ፤ ዒንሢም ሃጊ ማዓንዳ ዎዞ'' ዛሎ''ሮ ጌዒባካ ዒንሢ ዖኦጫ ዓሶም ቢያ ማሂ ኬኤዛኒ ጊኢጊንቴያ ማዑዋቴ።"},{"book":"ጴፂሮሴ ኪኢቶ'' 1","chapter":"3","verse":"16","text":"ጋዓንቴ ዒንሢኮ ማሂፃ ሼሌዑሞና ቦንቾና ማዖንጎ፤ ዒንሢ ኪሪስቶሴሮ ማዒፆና ዒንሢኮ ዓኣ ኮዦ ማሊፆይዳ ፑርታ ጌስታ ዓሳ ፔኤኮ ፑርቶ ጌኤዞና ቦርሲንታንዳጉዲ ዒንሢኮ ኮሺ ዒና ዓኣያ ማዖንጎ።"},{"book":"ጴፂሮሴ ኪኢቶ'' 1","chapter":"3","verse":"17","text":"ዓይጎሮ ጌዔቶ ፆኦሲ ማሊፆታቴያ ዒንሢም ኮሺ ማዺ ሜቶ ዔኪሢ ማዓንዳኣፓዓቴም፥ ፑርታ ማዺ ሜቶ ዔኪሢቱዋሴ።"},{"book":"ጴፂሮሴ ኪኢቶ'' 1","chapter":"3","verse":"18","text":"ኪሪስቶሴ ፔ ቶኦኪና ፆኦሲ ባንሢ ኑና ዑኪሳኒ ዒዚ ፂሎ''ታዖ፥ ኑና ፂሉ''ማ ባኣ ዓሶም ኑ ጎሞ ዛሎ''ሮ ፔቴ''ና ሜቶ ዔኪ ሃይቄኔ፤ ዒዚ ዓሽኮና ሃይቄኔ፤ ጋዓንቴ ዓያኖና ናንጊና ናንጋያ ማዔኔ።"},{"book":"ጴፂሮሴ ኪኢቶ'' 1","chapter":"3","verse":"19","text":"ሃሣ ዒዚ ሲዖሌ ጌይንታ ዹሞ ዔቶ''ይዳ ቱኡቲ ዓኣ ዓሶ ባንሢ ዓያናና ዓኣዺ፥ ዒኢካ ሼምፖም ኮዦ ሃይሶ ቃኣሎ'' ኬኤዜኔ።"},{"book":"ጴፂሮሴ ኪኢቶ'' 1","chapter":"3","verse":"20","text":"ዬያታ ቱኡዞ ቤዞይዳ ዓኣ ሼምፓ፥ ቤርታ ኖሄ ዎዶ''ና ዋኣፆ ካኣሚላ ማዢንታኣና ሃሣ ፆኦሲ ዔያቶ ባይዛንዳዖ ጊቢ'' ካፓኣና ዔያታ «ኑ ዋይዛዓ» ጌዔዞንሢኬ። ጋዓንቴ ዋኣፆ ካኣሚሎይዳ ጌሊ ዋኣፆይዳፓ ዻቄዞንሢኮ ፓይዳ'' ዻካ''፥ ሳሊ'' ዓሲ ሌሊኬ።"},{"book":"ጴፂሮሴ ኪኢቶ'' 1","chapter":"3","verse":"21","text":"ዬይ ዋኣፃ ሃሢ ዒንሢ ዻቂሻ ዋኣፆ ማስቲፆ ኮኦኪንሦኬ፤ ዬይ ዋኣፆ ማስቲፃ ዑፃፓ ኪንሢ ጌኤሺሢቱዋንቴ ኮሺ ዒናና ፆኦሲ ባንሢ ሺኢኪሢ ጫኣቁሞኬ፤ ዒንሢ ዬይ ዻቂሻሢያ ዬሱስ ኪሪስቶሴኮ ሃይባ''ፓ ዔቂፆ ዛሎ''ናኬ፤"},{"book":"ጴፂሮሴ ኪኢቶ'' 1","chapter":"3","verse":"22","text":"ዒዚ ጫሪንጮ ዓኣዺ ፆኦሲ፥ ዓዳሢኮ ሚዛቆ ዛላ'' ዓኣኔ፤ ፆኦሲኮ ኪኢታንቾና ጫሪንጫ ዎልቆና ዓኣ ባካ ቢያ ዒዛም ዓይሢንታኔ።"}]}