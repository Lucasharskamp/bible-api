{"data":[{"book":"عَننَبِ عٍسٍكِيٍلِ","chapter":"3","verse":"1","text":"عَلَتَلَ نَشَ عَ مَسٍن ﭑ بّ، «عَدَ مَدِ، عِ شَ يِ كّيدِ دٌن، عِ سَ مَسٍنيِ تِقٍ عِسِرَيِلَ بْنسْي بّ.»"},{"book":"عَننَبِ عٍسٍكِيٍلِ","chapter":"3","verse":"2","text":"عَوَ، ﭑ نَشَ ﭑ دّ رَبِ، عَ نَشَ نَ كّيدِ رَ سٌ ﭑ دّ كُي."},{"book":"عَننَبِ عٍسٍكِيٍلِ","chapter":"3","verse":"3","text":"عَ مَن نَشَ عَ مَسٍن ﭑ بّ، «عَدَ مَدِ، عِ شَ يِ كّيدِ بِرِن دٌن ﭑ نَشَن سٌشِ عِ يِ رَ.» ﭑ تٌ عَ دٌن، عَ نُ حْشُن ﭑ دّ عِ عَلْ كُمِ."},{"book":"عَننَبِ عٍسٍكِيٍلِ","chapter":"3","verse":"4","text":"نَ تّمُي عَلَتَلَ نَشَ عَ مَسٍن ﭑ بّ، «عَدَ مَدِ، سِفَ عِسِرَيِلَ بْنسْي يِرٍ، عِ سَ ﭑ مَ مَسٍنيِ تِ عٍ بّ."},{"book":"عَننَبِ عٍسٍكِيٍلِ","chapter":"3","verse":"5","text":"ﭑ مُ نَ عِ شّيقٍ حَمَ شَ مَ، عِ مُ نَشَن شَ شُي شْرْشْي مّمَ. ﭑ بَرَ عِ شّي عِسِرَيِلَ بْنسْي نَن مَ."},{"book":"عَننَبِ عٍسٍكِيٍلِ","chapter":"3","verse":"6","text":"ﭑ مُ نَ عِ شّيقٍ بْنسْي وُيَشِ شَ مَ، عِ مُ نَشٍيٍ شَ شُي قَلَمَ، عِ مُ نَشٍيٍ شَ شُي مّمَ. شَ عَ سَ لِ ﭑ عِ شّي نّ نٍيٍ قَن مَ نُ، عٍ عِ شُي سُشُمَ نّ كٍرٍن نَ."},{"book":"عَننَبِ عٍسٍكِيٍلِ","chapter":"3","verse":"7","text":"كْنْ عِسِرَيِلَ تَن مُ وَ مَ عَ تُلِ مَتِقٍ عِ رَ، بَرِ مَ عٍ مُ تِنمَ ﭑ مَ مَسٍنيِ رَ. عٍ شَشِلِ شْرْشْ، مَتَندِ بَرَ عٍ بْحّ سُشُ."},{"book":"عَننَبِ عٍسٍكِيٍلِ","chapter":"3","verse":"8","text":"كْنْ ﭑ عِ يَ شْرْشْمَ نّ دَنفِقٍ عٍ تَن نَ، ﭑ عِ شَ لِمَنِيَ شُن مَسَمَ نّ."},{"book":"عَننَبِ عٍسٍكِيٍلِ","chapter":"3","verse":"9","text":"ﭑ عَ نِيَمَ نّ عِ شَ عِ تُننَبّشِ عَلْ قَنيٍ، عِ شَ سّنبّ سْتْ نَشَن شْرْشْ عَلْ فّمّ. عِ نَشَ فَاشُ عٍ يَ رَ، عِ نَشَ عِقُ عٍ يَ عِ دٍ، هَلِ عٍ تٌ قِندِشِ بْنسْي مُرُتَشِ رَ.»"},{"book":"عَننَبِ عٍسٍكِيٍلِ","chapter":"3","verse":"10","text":"عَلَتَلَ نَشَ عَ مَسٍن ﭑ بّ، «عَدَ مَدِ، عِ تُلِ مَتِ ﭑ مَ مَسٍنيِ رَ ﭑ نَشَن مَسٍنقٍ عِ بّ. عِ شَ عٍ رَفَتَ عِ بْحّ مَ."},{"book":"عَننَبِ عٍسٍكِيٍلِ","chapter":"3","verse":"11","text":"يَكْسِ عِ شَ سِفَ عِ شَ حَمَ يِرٍ، نَشَن نَ كٌنيِيَ كُي، عِ سَ وْيّن عٍ رَ. عِ شَ عَ قَلَ عٍ بّ، ‹عَلَ شَ مَسٍنيِ نَن يَ.› شَ عٍ سَ عٍ تُلِ مَتِ بَ، شَ عٍ مُ عٍ تُلِ مَتِ بَ، عِ تَن شَ ﭑ مَ مَسٍنيِ تِ.»"},{"book":"عَننَبِ عٍسٍكِيٍلِ","chapter":"3","verse":"12","text":"نَ تّمُي عَلَتَلَ شَشِلِ نَشَ ﭑ تٌنفٌ، ﭑ نَشَ شُي ندٍ مّ ﭑ شَنبِ رَ عَ قَلَقٍ رَ، «مَتْشْي نَ عَلَتَلَ نْرّ كَنيِ بّ عَ سَبَتِشِ دّننَشّ!»"},{"book":"عَننَبِ عٍسٍكِيٍلِ","chapter":"3","verse":"13","text":"ﭑ نَشَ نَ دَالِسٍيٍ فَبُتٍنيِيٍ شُي مّ عٍ فَرِنقٍ عٍ بٌرٍ رَ، عَ نُن عٍ سَنيِ دِفِلِنشِيٍ شُي. نَ سّنبّ فبٌ."},{"book":"عَننَبِ عٍسٍكِيٍلِ","chapter":"3","verse":"14","text":"عَلَ شَشِلِ نَشَ ﭑ نَتٍ كٌورٍ مَ، عَ ﭑ شَنِن. شْنّ نُ بَرَ ﭑ بْحّ رَتٍ، كْنْ عَلَ شْنيّ نَشَ نْ ﭑ نَ."},{"book":"عَننَبِ عٍسٍكِيٍلِ","chapter":"3","verse":"15","text":"نَ كُي ﭑ نَشَ ﭑ مَ حَمَ لِ نَشَن نُ نَ كٌنيِيَ كُي تٍلِ عَبِبِ تَا كُي كٍبَرَ شُرٍ قّ مَ. ﭑ نَشَ شِ سٌلٌقٍرٍ رَبَ عٍ تَفِ، ﭑ نَكٌرِشِ كْقُ."},{"book":"عَننَبِ عٍسٍكِيٍلِ","chapter":"3","verse":"16","text":"شِ سٌلٌقٍرٍ تٌ دَنفِ، عَلَتَلَ نَشَ يِ مَسٍنيِ تِ ﭑ بّ، عَ نَشّ،"},{"book":"عَننَبِ عٍسٍكِيٍلِ","chapter":"3","verse":"17","text":"«عَدَ مَدِ، ﭑ بَرَ عِ قِندِ عِسِرَيِلَ بْنسْي كَنتَمَ رَ. عِ نَ ﭑ مَ مَسٍنيِ مّ، عِ شَ نَ قَلَ عٍ بّ."},{"book":"عَننَبِ عٍسٍكِيٍلِ","chapter":"3","verse":"18","text":"ﭑ نَ عَ مَسٍن مِشِ حَاشِ بّ، ‹عِ قَشَمَ نّ،› شَ عِ مُ عَ رَ سِ عَ شَ فبِلٍن قٍ حَاشِ قْشْ رَ عَلَكٌ عَ شَ كِسِ، ﭑ عَ قَشَمَ نّ عَ شَ يُنُبِ شَ قٍ رَ. نَ كُي ﭑ عَ نِي سَرٍ مَشْرِنمَ عِ تَن نَن مَ."},{"book":"عَننَبِ عٍسٍكِيٍلِ","chapter":"3","verse":"19","text":"كْنْ شَ عِ بَرَ عَ رَ سِ، عَ قَ لُ عَ مُ عَ يّتّ رَفبِلٍن ﭑ مَ، عَ قَشَمَ نّ عَ شَ يُنُبِ كُي، كْنْ عَ لِمَ نّ عِ تَن نِي بَرَ رَكِسِ.»"},{"book":"عَننَبِ عٍسٍكِيٍلِ","chapter":"3","verse":"20","text":"«شَ تِنشِنتْي ندٍ سَ فبِلٍن تِنشِنيِ قْشْ رَ، عَ كِرَ فبّتّ سُشُ، ﭑ عَ تْورْ مَ نّ نَ كِرَ شْن، عَلَكٌ عَ نَشَ قَ قَشَ. شَ عِ مُ عَ رَ سِ، عَ قَشَمَ نّ عَ شَ يُنُبِ كُي. عَ شَ وَلِ قَنيِيٍ بِرِن لُمَ نّ قُ. نَ كُي ﭑ عَ نِي سَرٍ مَشْرِنمَ عِ تَن نَن مَ."},{"book":"عَننَبِ عٍسٍكِيٍلِ","chapter":"3","verse":"21","text":"كْنْ شَ عِ بَرَ عَ رَ سِ عَلَكٌ عَ نَشَ يُنُبِ رَبَ، عَ قَ عَ تُلِ مَتِ عِ رَ، عَ كِسِمَ عِ تَن نَن سَابُي رَ. نَ كُي عِ بَرَ عِ يّتّ قَن نَكِسِ.»"},{"book":"عَننَبِ عٍسٍكِيٍلِ","chapter":"3","verse":"22","text":"عَلَتَلَ شْنيّ نُ نَ ﭑ مَ مّننِ، عَ قَ عَ مَسٍن ﭑ بّ، «كٍلِ، مِنِ قِيلِ مَ. ﭑ سَ وْيّنمَ عِ بّ مّننِ نّ.»"},{"book":"عَننَبِ عٍسٍكِيٍلِ","chapter":"3","verse":"23","text":"ﭑ نَشَ كٍلِ، ﭑ سِفَ قِيلِ مَ. مّننِ ﭑ نَشَ عَلَتَلَ شَ نْرّ تٌ، عَلْ ﭑ عَ تٌشِ كٍبَرَ شُرٍ دّ رَ كِ نَشّ. ﭑ نَشَ ﭑ يَتَفِ رَقٍلٍن بْشِ مَ."},{"book":"عَننَبِ عٍسٍكِيٍلِ","chapter":"3","verse":"24","text":"عَلَتَلَ شَشِلِ نَشَ سٌ ﭑ بْحّ كُي، عَ نَشَ ﭑ نَكٍلِ. عَ نَشَ عَ مَسٍن ﭑ بّ، «سِفَ عِ شْنيِ، عِ سٌ بَنشِ، عِ نَادّ بَلَن عِ يّتّ شُن نَ."},{"book":"عَننَبِ عٍسٍكِيٍلِ","chapter":"3","verse":"25","text":"عِ تَن عَدَ مَدِ، عٍ عِ شِرِ مَ نّ لُوتِ رَ عَلَكٌ عِ نَشَ سٌ حَمَ يَ مَ."},{"book":"عَننَبِ عٍسٍكِيٍلِ","chapter":"3","verse":"26","text":"ﭑ عِ نّنيِ شِرِ مَ نّ، عَلَكٌ عِ نَشَ نْ سٍسٍ قَلَدٍ نَ بْنسْي مُرُتَشِ بّ."},{"book":"عَننَبِ عٍسٍكِيٍلِ","chapter":"3","verse":"27","text":"كْنْ ﭑ نّ وْيّنمَ عِ بّ، ﭑ عِ نّنيِ قُلُنمَ نّ، عَلَكٌ عِ شَ عَ قَلَ عٍ بّ، ‹وٌ مَرِفِ عَلَتَلَ يِ نَن مَسٍنشِ وٌ بّ.› شَ عَ نَشَن كّنّن، عَ شَ نَ رَ مّ. شَ عَ مُ نَشَن كّنّن، عَ شَ نَ لُ نَ. بْنسْي مُرُتَشِ نَن عٍ رَ.»"}]}