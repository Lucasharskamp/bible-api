{"data":[{"book":"ibriṇaḥ","chapter":"5","verse":"1","text":"yaḥ kaścit mahāyājako bhavati sa mānavānāṁ madhyāt nītaḥ san mānavānāṁ kṛta īśvaroddeśyaviṣaye'rthata upahārāṇāṁ pāpārthakabalīnāñca dāna niyujyate|"},{"book":"ibriṇaḥ","chapter":"5","verse":"2","text":"sa cājñānāṁ bhrāntānāñca lokānāṁ duḥkhena duḥkhī bhavituṁ śaknoti, yato hetoḥ sa svayamapi daurbbalyaveṣṭito bhavati|"},{"book":"ibriṇaḥ","chapter":"5","verse":"3","text":"etasmāt kāraṇācca yadvat lokānāṁ kṛte tadvad ātmakṛte'pi pāpārthakabalidānaṁ tena karttavyaṁ|"},{"book":"ibriṇaḥ","chapter":"5","verse":"4","text":"sa ghoccapadaḥ svecchātaḥ kenāpi na gṛhyate kintu hāroṇa iva ya īśvareṇāhūyate tenaiva gṛhyate|"},{"book":"ibriṇaḥ","chapter":"5","verse":"5","text":"evamprakāreṇa khrīṣṭo'pi mahāyājakatvaṁ grahītuṁ svīyagauravaṁ svayaṁ na kṛtavān, kintu \"madīyatanayo'si tvam adyaiva janito mayeti\" vācaṁ yastaṁ bhāṣitavān sa eva tasya gauravaṁ kṛtavān|"},{"book":"ibriṇaḥ","chapter":"5","verse":"6","text":"tadvad anyagīte'pīdamuktaṁ, tvaṁ malkīṣedakaḥ śreṇyāṁ yājako'si sadātanaḥ|"},{"book":"ibriṇaḥ","chapter":"5","verse":"7","text":"sa ca dehavāsakāle bahukrandanenāśrupātena ca mṛtyuta uddharaṇe samarthasya pituḥ samīpe punaḥ punarvinatiṁ prarthanāñca kṛtvā tatphalarūpiṇīṁ śaṅkāto rakṣāṁ prāpya ca"},{"book":"ibriṇaḥ","chapter":"5","verse":"8","text":"yadyapi putro'bhavat tathāpi yairakliśyata tairājñāgrahaṇam aśikṣata|"},{"book":"ibriṇaḥ","chapter":"5","verse":"9","text":"itthaṁ siddhībhūya nijājñāgrāhiṇāṁ sarvveṣām anantaparitrāṇasya kāraṇasvarūpo 'bhavat|"},{"book":"ibriṇaḥ","chapter":"5","verse":"10","text":"tasmāt sa malkīṣedakaḥ śreṇībhukto mahāyājaka īśvareṇākhyātaḥ|"},{"book":"ibriṇaḥ","chapter":"5","verse":"11","text":"tamadhyasmākaṁ bahukathāḥ kathayitavyāḥ kintu tāḥ stabdhakarṇai ryuṣmābhi rdurgamyāḥ|"},{"book":"ibriṇaḥ","chapter":"5","verse":"12","text":"yato yūyaṁ yadyapi samayasya dīrghatvāt śikṣakā bhavitum aśakṣyata tathāpīśvarasya vākyānāṁ yā prathamā varṇamālā tāmadhi śikṣāprāpti ryuṣmākaṁ punarāvaśyakā bhavati, tathā kaṭhinadravye nahi kintu dugdhe yuṣmākaṁ prayojanam āste|"},{"book":"ibriṇaḥ","chapter":"5","verse":"13","text":"yo dugdhapāyī sa śiśurevetikāraṇāt dharmmavākye tatparo nāsti|"},{"book":"ibriṇaḥ","chapter":"5","verse":"14","text":"kintu sadasadvicāre yeṣāṁ cetāṁsi vyavahāreṇa śikṣitāni tādṛśānāṁ siddhalokānāṁ kaṭhoradravyeṣu prayojanamasti|"}]}