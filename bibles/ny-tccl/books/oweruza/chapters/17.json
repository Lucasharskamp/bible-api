{"data":[{"book":"Oweruza","chapter":"17","verse":"1","text":"Munthu wina dzina lake Mika wochokera ku dziko la mapiri la Efereimu anawuza amayi ake kuti"},{"book":"Oweruza","chapter":"17","verse":"2","text":"“Ndinamva inu mukutemberera munthu amene anaba ndalama zanu zasiliva 1,100. Ndalamazo zili ndi ine, ndinatenga ndine.”"},{"book":"Oweruza","chapter":"17","verse":"3","text":"Choncho Mika anabweza ndalama 1,100 za siliva kwa amayi ake, ndipo amayi akewo anati, “Ine ndapatulira Yehova ndalama za silivazi kuti mwana wanga aseme fano ndi kulikuta ndi siliva. Ndiye tsopano ndikubwezera ndalamazo.”"},{"book":"Oweruza","chapter":"17","verse":"4","text":"Tsono Mika atabweza ndalama zija kwa amayi ake, iwo anatengapo ndalama za siliva 200 namupatsa mmisiri wosula siliva. Iye anakonza fano, nasungunula siliva uja ndi kulikutira fano lija. Ndipo Mika anayika fanolo mʼnyumba mwake."},{"book":"Oweruza","chapter":"17","verse":"5","text":"Mikayu anali ndi kachisi, ndipo anapanga efodi ndi mafano otchedwa terafimu. Anapatula mwana wake mmodzi kuti akhale wansembe."},{"book":"Oweruza","chapter":"17","verse":"6","text":"Masiku amenewo kunalibe mfumu ku Israeli. Aliyense amachita zomwe zinamukomera."},{"book":"Oweruza","chapter":"17","verse":"7","text":"Ku Betelehemu mʼdziko la Yuda kunali mnyamata wina amene anali wa fuko la Levi."},{"book":"Oweruza","chapter":"17","verse":"8","text":"Iyeyu anachoka mu mzinda wa Betelehemu uja ku Yuda kukafuna malo ena okhala. Akuyenda, anafika ku dziko la mapiri la Efereimu ku nyumba ya Mika."},{"book":"Oweruza","chapter":"17","verse":"9","text":"Tsono Mika anamufunsa kuti, “Mukuchokera kuti?”"},{"book":"Oweruza","chapter":"17","verse":"10","text":"Tsono Mika anati kwa iye, “Khalani ndi ine. Mukhale ngati mlangizi wanga ndi wansembe, ndipo ine ndizikupatsani ndalama za siliva khumi pa chaka komanso zovala ndi zakudya.”"},{"book":"Oweruza","chapter":"17","verse":"11","text":"Choncho Mleviyo anavomera kuti azikhala naye, ndipo mnyamatayo anakhala ngati mmodzi mwa ana ake aamuna."},{"book":"Oweruza","chapter":"17","verse":"12","text":"Pambuyo pake Mika anapatula Mleviyo ndipo mnyamatayu anakhala wansembe. Tsono ankakhala mʼnyumba ya Mika."},{"book":"Oweruza","chapter":"17","verse":"13","text":"Ndipo Mika anati, “Tsopano ndadziwa kuti Yehova adzandikomera mtima chifukwa Mleviyu ndiye wakhala wansembe wanga.”"}]}