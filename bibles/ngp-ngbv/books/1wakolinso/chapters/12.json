{"data":[{"book":"1Wakolinso","chapter":"12","verse":"1","text":"Wandugu zangu, haluse naunga mmanye vedi mwe mbuli ye vipe kink'higwe ni Muye ywa Mnungu."},{"book":"1Wakolinso","chapter":"12","verse":"2","text":"Mmanya kugamba viya mwandaga hamumhuwile Mnungu ywe kindedi, mwalongozagwa na kwazaganywa ni mahili."},{"book":"1Wakolinso","chapter":"12","verse":"3","text":"Namiungani mmanye kugamba hahali mnt'hu akulongozwa ni Muye wya Mnungu akudaha kugamba “Yesu kaligitwa!” Naho hakudaha mnt'hu kugamba “Yesu niye Zumbe”, haheina kulongoza ni Muye ywa Mnungu."},{"book":"1Wakolinso","chapter":"12","verse":"4","text":"Viyuko vipe vingi heviiligane, mna Muye akwink'hiza ni yumwenga."},{"book":"1Wakolinso","chapter":"12","verse":"5","text":"Ziyuko sila heziliga zo undima, mna Zumbe niye akudamanyilwa."},{"book":"1Wakolinso","chapter":"12","verse":"6","text":"Ziyuko ndima zihengi, mna Mnungu nu uyo yumwenga akuwenk'ha want'hu wose ludole lwo kuzidamanyila."},{"book":"1Wakolinso","chapter":"12","verse":"7","text":"Mna Muye ywa Mnungu akegubula kwa sila zi hengi naho kwa kila yumwenga kwa kwambizana."},{"book":"1Wakolinso","chapter":"12","verse":"8","text":"Muye ywa Mnungu amwink'ha mnt'hu yumwenga ulosi wa mizungu, naho kwe mnt'hu mtuhu amwink'ha ulosi wa ubala, ivo akuunga uuyo Muye."},{"book":"1Wakolinso","chapter":"12","verse":"9","text":"Muye uuyo amwink'ha mnt'hu yumwenga mhuwi, mnt'hu mtuhu enk'higwa geleko dya uhonyi wa maine."},{"book":"1Wakolinso","chapter":"12","verse":"10","text":"Muye ywa Mnungu amwink'ha mnt'hu yumwenga geleko dya kudamanya vihungi, mtuhu enk'higwa ulotezi, naho wamwenga wenk'higwa geleko dya kukombaganya vipe vilawile kwa Muye ywa Mnungu na viya vilawile kwa muye mtuhu. Naho kwa watuhu awenk'ha geleko dya kulonga ulosi mgeni, na kwa watuhu awenk'ha geleko dya kutapita kiya kikulongwa."},{"book":"1Wakolinso","chapter":"12","verse":"11","text":"Mna Muye ywa Mnungu niye akuwenk'ha mageleko yehengi, Muye ywa Mnungu niye akudamanya aya yose, amwink'ha kila mnt'hu kipe enga ivo akuunga."},{"book":"1Wakolinso","chapter":"12","verse":"12","text":"Saviya mwili wili umwenga una vilungo vingi, hamwenga na kugamba vilungo ivo ni vingi, voho nivo vikuutenda uwo mwili umwenga, nivo vili hata kwa Kilisito."},{"book":"1Wakolinso","chapter":"12","verse":"13","text":"Saiivo suwe chose, kikanda Wayahudi hegu Want'hu hi wayahudi, wakanda watumwa hegu walekelwa, wose kibatizwa mwo mwili umwenga kwo uuyo Muye ywa Mnungu yumwenga, naho wose nekink'higwa kunywa kwa uyo Muye yumwenga."},{"book":"1Wakolinso","chapter":"12","verse":"14","text":"Kwaviya mwili wenye haudamanywe na kilungo kimwenga ila vilungo vingi."},{"book":"1Wakolinso","chapter":"12","verse":"15","text":"Uneva kiga kinagamba “Kwaviya miye hiye mwili, basi miye hiyo wo mwili,” iyo haikukitenda kinde hicho kilungo cho mwili."},{"book":"1Wakolinso","chapter":"12","verse":"16","text":"Naho uneva gutwi dyagambile, “Kwaviya miye hiyo ziso, ivo miye hiyo ywo mwili,” iyo hakutenda digutwi disekunda kilungo cho mwili."},{"book":"1Wakolinso","chapter":"12","verse":"17","text":"Uneva mwili wose wandile ziso, nekikeva vivihi? Naho mwili wose unanda gutwi, nekika hefya vivihi?"},{"book":"1Wakolinso","chapter":"12","verse":"18","text":"Mna ivo vili, Mnungu kaika vilungo heviligane mwo mwili enga ivo mwenye Mnungu aungile."},{"book":"1Wakolinso","chapter":"12","verse":"19","text":"Hawadahike kunda mwili uneva mwili wose wandile kilungo kimwenga!"},{"book":"1Wakolinso","chapter":"12","verse":"20","text":"Enga viya vili, kuna vilungo vingi mna umwili ni umwenga."},{"book":"1Wakolinso","chapter":"12","verse":"21","text":"Naivo ziso hadikudaha kuugamba mkono “Hikukuunga!” Naho mtwi uvigambe iviga, “Hikukuwaungani”."},{"book":"1Wakolinso","chapter":"12","verse":"22","text":"Mna vikutendesa, hakikudaha kudamanya dyodyose haheina ivilungo viya vikubanika kunda visokezi."},{"book":"1Wakolinso","chapter":"12","verse":"23","text":"Naho vilungo viya kikuvifanyanya kugamba vabeligwa, nivo kikuvilelesa, viya vilungo kikuviona havina uwedi utendese, chavilelesa,"},{"book":"1Wakolinso","chapter":"12","verse":"24","text":"mna vilungo ivedi havikuunga kuleleswa, Mnungu mwenye kawiika umwili hamwenga, kavink'ha nt'hunyo viya vilungo vibeligwe."},{"book":"1Wakolinso","chapter":"12","verse":"25","text":"Kwa ivo hauhali mchakuko mwo mwili, ila vilungo vakwe vose valelana."},{"book":"1Wakolinso","chapter":"12","verse":"26","text":"Kilungo kimwenga cho mwili kina lumila, vilungo vose valumila hamwenga na choho, kimwenga kinatogolwa vose vanda na kinyemi hamwenga na choho."},{"book":"1Wakolinso","chapter":"12","verse":"27","text":"Nyuwe mwi mwili wa Kilisito naho kila yumwenga ni kilungo cho mwili uwo."},{"book":"1Wakolinso","chapter":"12","verse":"28","text":"Mwe difyo dya wahuwila wa Kilisito, Mnungu kaika, wegala ulosi na walotezi na wahinizi akajika naho wakutenda vihungi, wakatimila wadya wenk'higwe geleko dya uhonyi na wakuwambiza watuhu, na wana udahi wa kulongoza, na wakulonga milosi mihya."},{"book":"1Wakolinso","chapter":"12","verse":"29","text":"Wose awo hiwo wegala ulosi, wose awo hiyo walotezi, wose awo hiyo wahinizi. Hi kila yumwenga ana ludole lwo kudamanya vihungi,"},{"book":"1Wakolinso","chapter":"12","verse":"30","text":"hiyo wose wahonyi, hiyo wose wakulonga ulosi mgeni, hiyo wose wakuwatapitila want'hu yadya yalongigwe."},{"book":"1Wakolinso","chapter":"12","verse":"31","text":"Kombekeni kupata vipe ivikulu, name neni walagiseni sila zose kujink'ha zose."}]}