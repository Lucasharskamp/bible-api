{"data":[{"book":"Imitendele","chapter":"11","verse":"1","text":"Wegala Ulosi na wandugu wahuwila watuhu mwo Uyahudi yose wevaga kugamba want'hu hi Wayahudi nawo wahokela Mbuli ya Mnungu."},{"book":"Imitendele","chapter":"11","verse":"2","text":"Umwo Petulo aitaga Yelusalemu, wadya wose wandile no mhuwi mwo kuvinilwa, nawaka mkalaliza wakamgamba."},{"book":"Imitendele","chapter":"11","verse":"3","text":"“Nokunda mgeni mwa want'hu hewevinilwe naho kudya hamwenga nowo!”"},{"book":"Imitendele","chapter":"11","verse":"4","text":"Petulo niyo awagambila ikindedi ivo mbuli iyo ilaile kukongela nk'hongo."},{"book":"Imitendele","chapter":"11","verse":"5","text":"“Umwo nandile halombeza Mnungu mwo mzi wa Yopa, naonaga maona. Naonaga kint'hu chaseelaga kulawa kulanga, chandaga, enga mgolole mkulu ukakuselezwa utozigwe mwe zimp'hembe zakwe zine, niyo dyeza halongole kwa hadya miye nandile."},{"book":"Imitendele","chapter":"11","verse":"6","text":"Nadisinyaga kwa hagihi mndani mwakwe, naonaga mifugwa na makala mbago, magondo, na madege mbago."},{"book":"Imitendele","chapter":"11","verse":"7","text":"Niyo neva Izwi dikunigamba. ‘Petulo inuka uchinje udye!’"},{"book":"Imitendele","chapter":"11","verse":"8","text":"Mna nahitulaga kugamba, ‘Havikudahika, Zumbe! Mnomo wangu haunati wingile ni kint'hu kisavu na zuwa dimwe.’"},{"book":"Imitendele","chapter":"11","verse":"9","text":"Izwi dyalongaga na miye kaidi, ‘Use kukigamba kisavu, kiya Mnungu akitendile kunda kikukile.’"},{"book":"Imitendele","chapter":"11","verse":"10","text":"Mbuli ino ilaila nk'hanana nt'hatu, akajika niyo yavuzwa kwe mbingu."},{"book":"Imitendele","chapter":"11","verse":"11","text":"Ahadya want'hu watatu watumagwa kwangu kulawa Kaisalia, wabulaga he nyumba hadya nandaga."},{"book":"Imitendele","chapter":"11","verse":"12","text":"Muye ywa Mnungu anigambaga niite nawo haheina nk'angamizi, Wandugu wahuwila awa mtandatu kulawa Yopa wanisindikizaga kuita Kaisalia, niyo chose chaita kwe nyumba ya Kolinelio."},{"book":"Imitendele","chapter":"11","verse":"13","text":"Nakakigambila ivo amuone mtumigwa ywa kwe Mbingu akimale he nyumba yakwe amgambile, ‘Tuma mnt'hu aite Yopa kwa mnt'hu akwitangwa Simoni Petulo."},{"book":"Imitendele","chapter":"11","verse":"14","text":"Naalonge mbuli kwako, mwe imbuli Yedi iyo weye ne nyumba yako yose nomyokolwe.’"},{"book":"Imitendele","chapter":"11","verse":"15","text":"Naho nize nikonge kulonga, Muye ywa Mnungu aweziilaga kulawa kulanga enga viya vandaga kwetu suwe kudya nk'hongo."},{"book":"Imitendele","chapter":"11","verse":"16","text":"Niho nakumbukile kiya alongaga Zumbe, ‘Yohana abatizaga kwa mazi, mna nyuwe nombatizwe kwa Muye ywa Mnungu.’"},{"book":"Imitendele","chapter":"11","verse":"17","text":"Naho imanyika kugamba Mnungu kawenk'ha wose hi wayahudi, digeleko diya akink'haga suwe umwo chamhuwilaga Zumbe Yesu Kilisito Mkombozi, Miye ni miye ani inde nimhige Mnungu!”"},{"book":"Imitendele","chapter":"11","verse":"18","text":"Weze weve ivo niyo waleka kulonga ila kumtogola Mnungu wakagamba, “Mnungu kawenk'ha want'hu hi Wayahudi nawo vileke wakweiile no kwingila kwo ugima!”"},{"book":"Imitendele","chapter":"11","verse":"19","text":"Wahuwila wamwenga wadya wasambalaga kwa masulumizo yalailaga umwo Sitefano akomagwa, waitaga hale Foeniki na Kipulo na Antiokia wakabilikiza mwa Wayahudi aawo du."},{"book":"Imitendele","chapter":"11","verse":"20","text":"Mna wahuwila watuhu waitaga Antiokia, wakombokela Kipulo na Kilene wakabilikiza kwa Wayahudi we Kigiliki, Mbuli Yedi ya Zumbe Yesu."},{"book":"Imitendele","chapter":"11","verse":"21","text":"Udahi wa Zumbe nounda hamwenga nawo, fyo kulu dya want'hu dyahuwilaga no kumhitukila Zumbe."},{"book":"Imitendele","chapter":"11","verse":"22","text":"Ulosi uwo wawabwiilaga want'hu wamhuwile Kilisito wa uko Yelusalemu, ivo niyo wamtuma Banaba aite Antiokia."},{"book":"Imitendele","chapter":"11","verse":"23","text":"Umwo eze abule no kuwona Mnungu ivo awenk'hile want'hu uwedi wakwe, nakelelwa no kuwagela moyo wande no mhuwi we kindedi kwa Zumbe mwe mioyo yawe."},{"book":"Imitendele","chapter":"11","verse":"24","text":"Banaba andaga mnt'hu ywedi amemile Muye ywa Mnungu no mhuwi, naho want'hu wengi wegalagwa kwa Zumbe."},{"book":"Imitendele","chapter":"11","verse":"25","text":"Banaba niyo aita Taso akamkaule Sauli."},{"book":"Imitendele","chapter":"11","verse":"26","text":"Eze amuone amguhaga niyo waitanya Antiokia, naho mwo mwaka mgima waidi awa wadugana na fyo dya wahuwila wa Kilisito wakahiniza fyo kulu dya want'hu. Ni kudya Antiokia aho wanamp'hina wakongaga kwitangwa Wakilisito."},{"book":"Imitendele","chapter":"11","verse":"27","text":"Mwo lupisi ulo walotezi wamwenga waitaga Antiokia wakalawa Yelusalemu."},{"book":"Imitendele","chapter":"11","verse":"28","text":"Yumwenga mwa woho etangagwa Agabo, akimalaga kwa udahi wa Muye ywa Mnungu akalotela kugamba gumbo kulu nedingile mwe isi. Gumbo idyo dyalailaga umwo Kilaudia andaga Zumbe."},{"book":"Imitendele","chapter":"11","verse":"29","text":"Wanamp'hina wa Kilisito wafanyanyaga kugamba nawakadaha kila yumwenga mo udahi wakwe, kuwambiza wandugu zawe wahuwila nawekekala Uyahudi."},{"book":"Imitendele","chapter":"11","verse":"30","text":"Wadamanyaga ivo no kwigala matundu kwe wadala vilongozi we idifyo dya wahuwila wa Kilisito kwa kombokela kwa Banaba no miyawe Sauli."}]}