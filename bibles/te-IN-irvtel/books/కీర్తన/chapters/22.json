{"data":[{"book":"కీర్తన","chapter":"22","verse":"1","text":"నా దేవా, నా దేవా, నువ్వు నన్నెందుకు విడిచిపెట్టేశావు? నన్ను రక్షించడానికీ, నా వేదన వాక్కులు వినడానికీ, నువ్వు దూరంగా ఎందుకున్నావు?"},{"book":"కీర్తన","chapter":"22","verse":"2","text":"నా దేవా, పగలు నేను మొరపెడతాను, కాని నువ్వు జవాబివ్వవు. రాత్రివేళ నేను మౌనంగా ఉండను!"},{"book":"కీర్తన","chapter":"22","verse":"3","text":"నువ్వు పవిత్రుడవు. ఇశ్రాయేలు చేసే స్తుతులతో రాజుగా సింహాసనం మీద కూర్చుని ఉంటావు."},{"book":"కీర్తన","chapter":"22","verse":"4","text":"మా పితరులు నీలో నమ్మకం ఉంచారు. నువ్వు వాళ్ళను రక్షించావు."},{"book":"కీర్తన","chapter":"22","verse":"5","text":"వాళ్ళు నీకు మొరపెట్టినప్పుడు విడుదల పొందారు. వాళ్ళు నీలో నమ్మకం ఉంచి నిరుత్సాహపడలేదు."},{"book":"కీర్తన","chapter":"22","verse":"6","text":"కాని నేను మనిషిని కాదు. పురుగును. మనుషుల ద్వేషం అనుభవించాను, మానవాళికి అవమానంగా ఉన్నాను."},{"book":"కీర్తన","chapter":"22","verse":"7","text":"నన్ను చూసిన వాళ్ళందరూ నన్ను ఆక్షేపిస్తున్నారు. నన్ను వెక్కిరిస్తూ, నన్ను చూసి తలలు ఆడిస్తున్నారు."},{"book":"కీర్తన","chapter":"22","verse":"8","text":"అతడు యెహోవాలో నమ్మకం పెట్టుకున్నాడు, యెహోవా అతన్ని రక్షించనివ్వండి. అతడు ఆయనలో ఆనందిస్తున్నాడు గనక యెహోవా అతన్ని రక్షించనివ్వండి, అని వాళ్ళు అంటున్నారు."},{"book":"కీర్తన","chapter":"22","verse":"9","text":"ఎందుకంటే గర్భంలోనుంచి నన్ను తీసిన వాడివి నువ్వే. నేను నా తల్లి రొమ్ములపై ఉన్నప్పుడే నీపై నమ్మకం పుట్టించావు."},{"book":"కీర్తన","chapter":"22","verse":"10","text":"గర్భంలో ఉండగానే నేను నీ మీద ఆధారపడ్డాను. నేను నా తల్లి కడుపులో ఉన్నప్పటినుంచి నువ్వే నా దేవుడివి."},{"book":"కీర్తన","chapter":"22","verse":"11","text":"ఆపద ముంచుకు వచ్చింది. నాకు దూరంగా ఉండకు. నాకు సహాయం చేసేవాళ్ళు లేరు."},{"book":"కీర్తన","chapter":"22","verse":"12","text":"చాలా ఎద్దులు, బలమైన బాషాను దేశపు వృషభాలు నన్ను చుట్టుముట్టాయి."},{"book":"కీర్తన","chapter":"22","verse":"13","text":"వేటను చీలుస్తూ, గర్జిస్తూ ఉన్న సింహంలాగా వాళ్ళు తమ నోళ్లు పెద్దగా తెరిచారు."},{"book":"కీర్తన","chapter":"22","verse":"14","text":"నన్ను నీళ్ళలా పారబోస్తున్నారు. నా ఎముకలన్నీ స్థానం తప్పాయి."},{"book":"కీర్తన","chapter":"22","verse":"15","text":"నా బలం22:15 నా బలం నా గొంతు చిల్లపెంకులా ఎండిపోయింది. నా నాలుక నా దవడకు అంటుకుంటూ ఉంది. మరణ ధూళిలో నువ్వు నన్ను పడుకోబెట్టావు."},{"book":"కీర్తన","chapter":"22","verse":"16","text":"కుక్కలు నన్ను చుట్టుముట్టాయి, దుష్టులు గుంపుగూడి నన్ను ఆవరించారు. వాళ్ళు నా చేతులను నా పాదాలను పొడిచారు."},{"book":"కీర్తన","chapter":"22","verse":"17","text":"నా ఎముకలన్నీ నేను లెక్కపెట్టగలను. వాళ్ళు నా వైపు తేరి చూస్తున్నారు."},{"book":"కీర్తన","chapter":"22","verse":"18","text":"నా వస్త్రాలు పంచుకుంటున్నారు. నా అంగీ కోసం చీట్లు వేస్తున్నారు."},{"book":"కీర్తన","chapter":"22","verse":"19","text":"యెహోవా, దూరంగా ఉండకు. నా బలమా, త్వరపడి నాకు సహాయం చెయ్యి."},{"book":"కీర్తన","chapter":"22","verse":"20","text":"ఖడ్గం నుంచి నా ప్రాణాన్ని, కుక్కల పంజాలనుంచి నా విలువైన ప్రాణాన్ని రక్షించు."},{"book":"కీర్తన","chapter":"22","verse":"21","text":"సింహం నోటి నుండి నన్ను రక్షించు. అడవిదున్న కొమ్ములనుంచి నన్ను రక్షించు22:21 రక్షించు ఆయన సమాధానం ఇస్తాడు."},{"book":"కీర్తన","chapter":"22","verse":"22","text":"నీ నామం నా సోదరులకు ప్రచారం చేస్తాను. సమాజం మధ్య నిన్ను స్తుతిస్తాను."},{"book":"కీర్తన","chapter":"22","verse":"23","text":"యెహోవా పట్ల భయం ఉన్నవారలారా, ఆయన్ని స్తుతించండి. యాకోబు వంశస్థులారా, మీరందరూ ఆయన్ని ఘనపరచండి. ఇశ్రాయేలు వంశస్థులారా, మీరందరూ ఆయన్ని చూసి విస్మయం చెందండి."},{"book":"కీర్తన","chapter":"22","verse":"24","text":"ఆయన బాధపడే వాళ్ళ బాధను తృణీకరించలేదు, వాళ్ళను చూసి ఆయన అసహ్యపడలేదు. అతనినుంచి తన ముఖం దాచుకోలేదు. బాధలో ఉన్నవాడు ఆయనకు మొరపెట్టినప్పుడు ఆయన ఆలకించాడు."},{"book":"కీర్తన","chapter":"22","verse":"25","text":"మహా సమాజంలో నీ నుండి నా స్తుతి వస్తుంది. ఆయనపట్ల భయభక్తులు కలిగిన వారి ఎదుట నా మొక్కుబడులు చెల్లిస్తాను."},{"book":"కీర్తన","chapter":"22","verse":"26","text":"బాధితులు భోజనం చేసి తృప్తి పొందుతారు. యెహోవాను వెదికేవాళ్ళు ఆయనను స్తుతిస్తారు. వారి22:26 వారి మీ హృదయాలు శాశ్వతకాలం జీవిస్తాయి గాక."},{"book":"కీర్తన","chapter":"22","verse":"27","text":"భూనివాసులందరూ జ్ఞాపకం చేసుకుని యెహోవా వైపు తిరుగుతారు. జాతుల కుటుంబాలన్నీ ఆయన22:27 ఆయన నీ ఎదుట వంగి నమస్కారం చేస్తాయి."},{"book":"కీర్తన","chapter":"22","verse":"28","text":"ఎందుకంటే రాజ్యం యెహోవాదే. జాతులను పాలించేవాడు ఆయనే."},{"book":"కీర్తన","chapter":"22","verse":"29","text":"భూమి మీద వర్ధిల్లుతున్న వాళ్ళందరూ 22:29 విందు భోజనం తినిఆరాధిస్తారు. తమ సొంత ప్రాణాలు కాపాడుకోలేని వాళ్ళు, మట్టిలోకి దిగిపోతున్న వాళ్ళందరూ ఆయన ఎదుట వంగి నమస్కరిస్తారు."},{"book":"కీర్తన","chapter":"22","verse":"30","text":"రానున్న ఒక తరం వాళ్ళు ఆయన్ని సేవిస్తారు. తమ తరవాతి తరానికి ప్రభువును గురించి చెబుతారు."},{"book":"కీర్తన","chapter":"22","verse":"31","text":"వాళ్ళు వచ్చి ఆయన న్యాయ విధానం గురించి చెబుతారు. ఆయన క్రియలను ఇంకా పుట్టని వారికి చెబుతారు!"}]}