{"data":[{"book":"مەتا","chapter":"10","verse":"1","text":"ئینجا عیسا دوازدە قوتابییەکەی بانگکرد، دەسەڵاتی پێدان تاکو ڕۆحی پیس دەربکەن و هەرچی نەخۆشی و نەساغی هەبوو، چاکی بکەنەوە."},{"book":"مەتا","chapter":"10","verse":"2","text":"ئەمانەش ناوی دوازدە نێردراوەکەیە:"},{"book":"مەتا","chapter":"10","verse":"3","text":"فیلیپۆس و بەرتۆلماوس؛"},{"book":"مەتا","chapter":"10","verse":"4","text":"شیمۆنی کانەوی10‏:4 کانەوی پارتێکی نەتەوەیی ڕادیکالی جولەکە بوو، شیمۆنیش سەر بەو پارتە بوو. بڕوانە لۆقا 6‏:15‏‏.‏ و یەهوزای ئەسخەریوتی کە عیسای بە گرتن دا."},{"book":"مەتا","chapter":"10","verse":"5","text":"عیسا ئەم دوازدە کەسەی نارد، فەرمانی پێ کردن: «بە ڕێگای ناجولەکەکاندا مەڕۆن و مەچنە شاری سامیرەییەکان،"},{"book":"مەتا","chapter":"10","verse":"6","text":"بەڵکو لەبری ئەوە بڕۆنە لای مەڕە ونبووەکانی ماڵی ئیسرائیل."},{"book":"مەتا","chapter":"10","verse":"7","text":"کاتێک دەچن، ئەم پەیامە ڕابگەیەنن: ”پاشایەتی ئاسمان نزیک بووەتەوە.“"},{"book":"مەتا","chapter":"10","verse":"8","text":"نەخۆش چاک بکەنەوە، مردوو زیندوو بکەنەوە، گەڕوگول پاک بکەنەوە، ڕۆحی پیس دەربکەن. بەخۆڕایی وەرتانگرتووە، بەخۆڕاییش بیدەن."},{"book":"مەتا","chapter":"10","verse":"9","text":"«زێڕ و زیو و مس لە پشتێنتان هەڵمەگرن،"},{"book":"مەتا","chapter":"10","verse":"10","text":"نە توورەکە بۆ ڕێگا، نە کراس و نە پێڵاوی زیادە و نە گۆچانیش، چونکە کرێکار شایانی نانی خۆیەتی."},{"book":"مەتا","chapter":"10","verse":"11","text":"چوونە هەر شار و گوندێک، بە شوێن کەسێکی شایستەدا بگەڕێن و هەتا ئەوێ بەجێدەهێڵن لە ماڵی ئەو کەسە بمێننەوە."},{"book":"مەتا","chapter":"10","verse":"12","text":"کە چوونە ماڵەکە سڵاو بکەن."},{"book":"مەتا","chapter":"10","verse":"13","text":"ئەگەر ماڵەکە شایستە بوون، با ئاشتیتان بۆیان بێت، بەڵام ئەگەر شایستە نەبوون، با ئاشتیتان بۆ خۆتان بگەڕێتەوە."},{"book":"مەتا","chapter":"10","verse":"14","text":"ئەوەی پێشوازی لێ نەکردن و گوێی لە قسەتان نەگرت، لەو ماڵە یان لەو شارۆچکەیە بڕۆنە دەرەوە و تۆزی پێتان بتەکێنن."},{"book":"مەتا","chapter":"10","verse":"15","text":"ڕاستیتان پێ دەڵێم: لە ڕۆژی لێپرسینەوەدا، سزای خاکی سەدۆم و عەمۆرا لە هی ئەم شارە سووکتر دەبێت."},{"book":"مەتا","chapter":"10","verse":"16","text":"«من وەک مەڕ بۆ ناو گورگتان دەنێرم. جا وەک مار ژیر بن و وەک کۆتر لە خراپە بێبەری بن."},{"book":"مەتا","chapter":"10","verse":"17","text":"لە خەڵکی بەئاگابن، چونکە دەتاندەنە دادگا و لە کەنیشتەکان بە قامچی لێتان دەدەن،"},{"book":"مەتا","chapter":"10","verse":"18","text":"لە پێناوی مندا دەبردرێنە بەردەم فەرمانڕەوا و پاشایان، وەک شایەتی بۆ ئەوان و بۆ نەتەوەکانیش."},{"book":"مەتا","chapter":"10","verse":"19","text":"کاتێکیش بە گرتنتان دەدەن، نیگەران مەبن لەوەی کە چی بڵێن و چۆن بیڵێن، لەو کاتەدا پێتان دەدرێت چی بڵێن،"},{"book":"مەتا","chapter":"10","verse":"20","text":"لەبەر ئەوەی ئەوە ئێوە نین کە قسە دەکەن، بەڵکو ڕۆحی باوکتانە لە ئێوەدا قسە دەکات."},{"book":"مەتا","chapter":"10","verse":"21","text":"«برا برای خۆی بۆ مردن بە دەستەوە دەدات، باوکیش منداڵی خۆی. منداڵان لە دایک و باوکیان هەڵدەگەڕێنەوە و بە کوشتنیان دەدەن."},{"book":"مەتا","chapter":"10","verse":"22","text":"لەبەر ناوی من هەمووان ڕقیان لێتان دەبێتەوە، بەڵام ئەوەی هەتا کۆتایی دانبەخۆیدا بگرێت، ڕزگاری دەبێت."},{"book":"مەتا","chapter":"10","verse":"23","text":"کە لەم شارە دەتانچەوسێننەوە، ڕاکەن بۆ شارێکی دیکە. ڕاستیتان پێ دەڵێم: شارەکانی ئیسرائیل تەواو ناکەن پێش هاتنی کوڕی مرۆڤ10‏:23 هاتنی کوڕی مرۆڤ: زۆربەی شارەزایان هاوڕان لەسەر ئەوەی کە لێرەدا مەبەست لە هاتنەوەی عیسایە لە ڕۆژی دوایی.‏."},{"book":"مەتا","chapter":"10","verse":"24","text":"«قوتابی لە مامۆستاکەی زیاتر نییە و کۆیلەش لە گەورەکەی زیاتر نییە."},{"book":"مەتا","chapter":"10","verse":"25","text":"بۆ قوتابی بەسە وەک مامۆستاکەی بێت و کۆیلەش وەک گەورەکەی. ئەگەر خاوەن ماڵ بە ”بەعل‌زەبول“10‏:25 بەعل‌زەبول: خوداوەندی شاری عەقرون بوو لە فەلەستین، بە واتای شەیتان دێت.‏ ناو ببردرێت، چەند زیاتر خانەوادەکەی؟"},{"book":"مەتا","chapter":"10","verse":"26","text":"«لەبەر ئەوە لێیان مەترسن، چونکە هیچ شتێکی شاردراوە نییە ئاشکرا نەبێت و نهێنی نییە دەرنەکەوێت."},{"book":"مەتا","chapter":"10","verse":"27","text":"ئەوەی لە تاریکیدا پێتانی دەڵێم، لە ڕووناکیدا بیڵێنەوە، ئەوەی بە چرپە دەیبیستن، بە دەنگی بەرز لە سەربانان ڕایبگەیەنن."},{"book":"مەتا","chapter":"10","verse":"28","text":"لەوانە مەترسن کە جەستە دەکوژن، بەڵام ناتوانن گیان بکوژن، بەڵکو لەوە بترسن کە دەتوانێ جەستە و گیان بە یەکەوە لە دۆزەخدا لەناوبەرێت."},{"book":"مەتا","chapter":"10","verse":"29","text":"ئایا دوو چۆلەکە بە فلسێک نافرۆشرێت؟ کەچی هیچ یەکێکیان بەبێ خواستی باوکتان ناکەوێتە سەر زەوی."},{"book":"مەتا","chapter":"10","verse":"30","text":"ئێوە تەنانەت مووی سەریشتان هەمووی ژمێردراوە."},{"book":"مەتا","chapter":"10","verse":"31","text":"کەواتە مەترسن، ئێوە زۆر لە چۆلەکە بەنرخترن."},{"book":"مەتا","chapter":"10","verse":"32","text":"«بۆیە ئەوەی لەبەردەم خەڵک دانم پێدا بنێت، منیش لەلای باوکم کە لە ئاسمانە، دانی پێدا دەنێم."},{"book":"مەتا","chapter":"10","verse":"33","text":"بەڵام ئەوەی لەلای خەڵک نکۆڵی لە ناسینی من بکات، منیش لەلای باوکم کە لە ئاسمانە، نکۆڵی لێ دەکەم."},{"book":"مەتا","chapter":"10","verse":"34","text":"«وا مەزانن کە هاتووم تاکو ئاشتی بهێنمە سەر زەوی. نەهاتووم بۆ هێنانی ئاشتی، بەڵکو شمشێر!10‏:34 واتا بەهۆی هاتنی مەسیح، خەڵک دژایەتی قوتابییەکانی دەکەن.‏"},{"book":"مەتا","chapter":"10","verse":"35","text":"چونکە من هاتووم بۆ هەڵگەڕاندنەوەی"},{"book":"مەتا","chapter":"10","verse":"36","text":"دوژمنی مرۆڤیش لە خانەوادەکەی خۆی دەبێت.﴾10‏:36 میخا 7‏:6‏‏"},{"book":"مەتا","chapter":"10","verse":"37","text":"«ئەوەی باوک یان دایکی لە من زیاتر خۆشبوێت، شایانی من نییە. ئەوەی کوڕ یان کچی لە من زیاتر خۆشبوێت، شایانی من نییە."},{"book":"مەتا","chapter":"10","verse":"38","text":"ئەوەی خاچەکەی هەڵنەگرێت و دوام نەکەوێت شایانی من نییە."},{"book":"مەتا","chapter":"10","verse":"39","text":"ئەوەی دەست بە ژیانییەوە بگرێت دەیدۆڕێنێت، بەڵام ئەوەی ژیانی خۆی لە پێناوی من بدۆڕێنێت، بەدەستی دەهێنێت."},{"book":"مەتا","chapter":"10","verse":"40","text":"«ئەوەی پێشوازیتان لێ بکات، پێشوازی لە من دەکات، ئەوەش پێشوازی لە من بکات، پێشوازی لەوە دەکات کە منی ناردووە."},{"book":"مەتا","chapter":"10","verse":"41","text":"ئەوەی پێشوازی لە پێغەمبەرێک بکات بە ناوی پێغەمبەر، ئەوا پاداشتی پێغەمبەرێک وەردەگرێت. ئەوەش پێشوازی لە پیاوچاکێک بکات بە ناوی پیاوچاک، ئەوا پاداشتی پیاوچاکێک وەردەگرێت."},{"book":"مەتا","chapter":"10","verse":"42","text":"ئەوەی تەنها جامە ئاوێکی سارد بداتە یەکێک لەم بچووکانە، لەبەر ئەوەی قوتابی منن، ڕاستیتان پێ دەڵێم: پاداشتی ون نابێت.»"}]}