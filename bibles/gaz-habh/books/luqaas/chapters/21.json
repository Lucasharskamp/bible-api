{"data":[{"book":"Luqaas","chapter":"21","verse":"1","text":"Yesuusis ol milʼatee sooreyyii kennaa isaanii miʼa buusii keessa buusaa jiran arge."},{"book":"Luqaas","chapter":"21","verse":"2","text":"Akkasumas haadha hiyyeessaa hiyyeettii tokko saantima sibiila diimaa xixinnoo lama buusuu ishee arge."},{"book":"Luqaas","chapter":"21","verse":"3","text":"Innis akkana jedhe; “Ani dhuguman isinitti hima; haati hiyyeessaa hiyyeettiin kun warra kaan hunda caalaa buufteerti."},{"book":"Luqaas","chapter":"21","verse":"4","text":"Namoonni kunneen hundi qabeenya isaanii irraa kennan; isheen garuu hiyyuma ishee keessaa waan ittiin jiraattu hunda kennite.”"},{"book":"Luqaas","chapter":"21","verse":"5","text":"Barattoota isaa keessaas tokko tokko waaʼee mana qulqullummaa, haala manni qulqullummaa sun dhagaawwan babbareedanii fi kennaawwan Waaqaaf kennamaniin itti miidhagfame dudubbachaa turan. Yesuus garuu akkana jedhe;"},{"book":"Luqaas","chapter":"21","verse":"6","text":"“Yeroon itti wanni isin ilaaltan kun hundinuu, utuu dhagaan tokko iyyuu wal irratti hin hafin diigamu tokko ni dhufa.”"},{"book":"Luqaas","chapter":"21","verse":"7","text":"Isaanis, “Yaa barsiisaa, wanni kun yoom taʼa? Mallattoon yeroo wanni kun itti fiixaan baʼuu gaʼuu maali?” jedhanii gaafatan."},{"book":"Luqaas","chapter":"21","verse":"8","text":"Innis akkana jedhee deebise; “Isin akka hin gowwoomfamneef of eeggadha. Namoonni hedduun, ‘Ani isa; yeroon sun dhiʼaateera’ jechaa maqaa kootiin ni dhufuutii. Isin garuu isaan duukaa hin buʼinaa."},{"book":"Luqaas","chapter":"21","verse":"9","text":"Yommuu waaʼee waraanaatii fi waaʼee fincilaa dhageessanitti, hin sodaatinaa. Wanni kun duraan dursee taʼuu qabaatii; dhumni garuu yeruma sana hin taʼu.”"},{"book":"Luqaas","chapter":"21","verse":"10","text":"Innis akkana isaaniin jedhe; “Sabni sabatti, mootummaanis mootummaatti ni kaʼa."},{"book":"Luqaas","chapter":"21","verse":"11","text":"Iddoo garaa garaatti sochiin lafaa guddaan, beellii fi golfaan ni taʼa; samii irrattis wanni sodaachisaanii fi mallattoon gurguddaan ni taʼa."},{"book":"Luqaas","chapter":"21","verse":"12","text":"“Kana hunda dura garuu isaan isin qabu; isin ariʼatus. Dabarsanii manneen sagadaatti isin kennu; mana hidhaa keessas isin buusu; isin maqaa kootiif jettanii fuula moototaatii fi bulchitootaa duratti ni dhiʼeeffamtu."},{"book":"Luqaas","chapter":"21","verse":"13","text":"Akkasiin isin anaaf dhugaa baatu."},{"book":"Luqaas","chapter":"21","verse":"14","text":"Isin garuu akkamitti akka falmattan duraan dursitanii akka hin yaaddofne yaadatti qabadhaa."},{"book":"Luqaas","chapter":"21","verse":"15","text":"Anuu afaanii fi ogummaa diinonni keessan tokko iyyuu dandaʼanii dura hin dhaabanne yookaan hin mormine isiniif nan kennaatii."},{"book":"Luqaas","chapter":"21","verse":"16","text":"Abbaa fi haati, obboloonni, firoonnii fi michoonni dabarsanii isin kennu; isin keessaas tokko tokko ni ajjeesu."},{"book":"Luqaas","chapter":"21","verse":"17","text":"Namni hundinuu sababii maqaa kootiif isin jibba."},{"book":"Luqaas","chapter":"21","verse":"18","text":"Garuu rifeensi mataa keessanii tokko iyyuu hin badu."},{"book":"Luqaas","chapter":"21","verse":"19","text":"Isin jabaadhaa dhaabadhaa; yoos lubbuu keessan ni oolfattu."},{"book":"Luqaas","chapter":"21","verse":"20","text":"“Isin yommuu Yerusaalem loltootaan marfamtee argitanitti akka badiin ishee dhiʼaate beekaa."},{"book":"Luqaas","chapter":"21","verse":"21","text":"Yommus warri Yihuudaa keessa jiran gaarranitti haa baqatan; warri magaalaa keessa jiranis achii haa baʼan; warri baadiyyaa jiran immoo magaalaa hin seenin."},{"book":"Luqaas","chapter":"21","verse":"22","text":"Akka wanni barreeffame hundinuu raawwatamuuf yeroon kun yeroo haaloo baasuutii."},{"book":"Luqaas","chapter":"21","verse":"23","text":"Bara sana keessa dubartoota ulfaatii fi haadhota hoosisaniif wayyoo! Lafa irratti dhiphinni guddaan, saba kanatti immoo dheekkamsi ni dhufaatii."},{"book":"Luqaas","chapter":"21","verse":"24","text":"Isaanis goraadeedhaan ajjeefamu; boojiʼamaniis biyyoota ormaa hundatti ni geeffamu; hamma barri Namoota Ormaa dhumutti Yerusaalem Namoota Ormaatiin dhidhiitamti."},{"book":"Luqaas","chapter":"21","verse":"25","text":"“Aduu irratti, jiʼa irratti, urjiiwwan irrattis mallattoon ni taʼa. Lafa irrattis sababii huursaatii fi dhaʼaa galaanaatiif saboonni ni muddamu; waan taʼanis ni wallaalu."},{"book":"Luqaas","chapter":"21","verse":"26","text":"Namoonnis sababii humnoonni samii irraa raafamaniif, waan addunyaa kanatti dhufuuf jiru yaaddaʼanii sodaadhaan ni gaggabu."},{"book":"Luqaas","chapter":"21","verse":"27","text":"Isaanis yeroo sana utuu Ilmi Namaa humnaa fi ulfina guddaadhaan duumessaan dhufuu ni argu."},{"book":"Luqaas","chapter":"21","verse":"28","text":"Yommuu wanni kun taʼuu jalqabutti mataa keessan ol qabadhaa; olis ilaalaa; furamuun keessan dhiʼaateeraatii.”"},{"book":"Luqaas","chapter":"21","verse":"29","text":"Innis akkana jedhee fakkeenya kana isaanitti hime; “Mee muka harbuutii fi muka hunda ilaalaa."},{"book":"Luqaas","chapter":"21","verse":"30","text":"Yommuu isaan baala baafatanitti isin mataan keessan iyyuu ilaaltanii akka bonni dhiʼaate beekuu dandeessu."},{"book":"Luqaas","chapter":"21","verse":"31","text":"Akkasuma isinis yommuu wanni kun raawwatamuu isaa argitanitti akka mootummaan Waaqaa dhiʼaate ni beektu."},{"book":"Luqaas","chapter":"21","verse":"32","text":"“Ani dhuguma isinittin hima; hamma wanni kun hundi taʼutti dhaloonni kun hin darbu."},{"book":"Luqaas","chapter":"21","verse":"33","text":"Samii fi lafti ni darbu; dubbiin koo garuu gonkumaa hin darbu."},{"book":"Luqaas","chapter":"21","verse":"34","text":"“Isin of eeggadhaa; yoo kanaa achii qalbiin keessan qananiidhaan, machii fi yaaddoo jireenyaatiin fudhatamee guyyaan sunis utuu isin hin beekin akkuma kiyyoo isin qabata."},{"book":"Luqaas","chapter":"21","verse":"35","text":"Guyyaan sun warra lafa irra jiraatan hundatti ni dhufaatii."},{"book":"Luqaas","chapter":"21","verse":"36","text":"Kanaafuu akka waan dhufuuf jiru hunda jalaa baataniif, akka fuula Ilma Namaa duras dhaabachuu dandeessaniif yeroo hunda dammaqaa; kadhadhaas.”"},{"book":"Luqaas","chapter":"21","verse":"37","text":"Yesuus guyyuma guyyaan mana qulqullummaa keessatti barsiisaa ture; halkan halkan immoo tulluu Gaara Ejersaa jedhamu irra bula ture."},{"book":"Luqaas","chapter":"21","verse":"38","text":"Namoonni hundinuus isa dhaggeeffachuuf jedhanii barii barraaqaan mana qulqullummaa dhufu turan."}]}