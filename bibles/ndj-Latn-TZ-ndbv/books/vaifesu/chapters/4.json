{"data":[{"book":"Vaifesu","chapter":"4","verse":"1","text":"Topi, nenga ng'opiwa kwanongwa ngumukimbanikila Bambu, nguvaluva muyikali ngimu wadayila Chapanga mwikali."},{"book":"Vaifesu","chapter":"4","verse":"2","text":"Chipindi chosi muvi vagoleki, vashishamoyu na muyiwunishili mwaveni kwa mwaveni kwa kuyitama."},{"book":"Vaifesu","chapter":"4","verse":"3","text":"Mugoli nguvilishu ya kuva pamu muliwovi lya Mfuki kwa kukombishela kusika yivavagola muvi pamu."},{"book":"Vaifesu","chapter":"4","verse":"4","text":"Kuna mvili wumu na Mfuki yumu, kucha wula shuvililu limukemiwili na Chapanga kwa shuvililu limu."},{"book":"Vaifesu","chapter":"4","verse":"5","text":"Kuna Bambu yumu, ujumilwa wumu na ubatishu wumu,"},{"book":"Vaifesu","chapter":"4","verse":"6","text":"Kuna Chapanga yumu na mweni ndi Tati wa vonda, yagola chichuku mufindu fyosi, akugola chichuku fyosi."},{"book":"Vaifesu","chapter":"4","verse":"7","text":"Kila mundu dapokeli usangi ngimu wula Kilistu wadayilili kumugayila."},{"book":"Vaifesu","chapter":"4","verse":"8","text":"Kucha wuvadeta mayandiku Vang'alili:"},{"book":"Vaifesu","chapter":"4","verse":"9","text":"Topi, payidetiwa, “Ayendili kumbindi,” yina mana liki, asunukili mbaka pasi nendu pamlimawu."},{"book":"Vaifesu","chapter":"4","verse":"10","text":"Topi, yula yasunukili ndi yayendili kumbindi kwa Chapanga ili awumemeshi mlima wosi."},{"book":"Vaifesu","chapter":"4","verse":"11","text":"Ndi yavapili vandu fupu, avasangilili vamonga vavi vandundami, vamonga vambuyi na vamonga valandula na vamonga vatambika na vamonga vawula."},{"book":"Vaifesu","chapter":"4","verse":"12","text":"Agolili nahawu ili apati kuvatanda vandu va Chapanga vosi, kwanongwa ya kugola chichuku cha Kilistu,"},{"book":"Vaifesu","chapter":"4","verse":"13","text":"Ponopa twavosi twilumbi tuvi pamu muujumilwa na kumumanya Mwana wa Chapanga, tuvi vandu yivavelili na ujumilwa wudindalili ngimu wavelili Kilistu."},{"book":"Vaifesu","chapter":"4","verse":"14","text":"Topi, datuvi kandi kucha vana ha, kusukumuliwa na kuvevilishiwa kunu na kunu na kukweghiwa na liyegha lya mawuli va vandu vafyangu."},{"book":"Vaifesu","chapter":"4","verse":"15","text":"Lakini patukombikesha nakaka muutami tukuli mufyosi ili tumfikili Kilistu ndi mutwi,"},{"book":"Vaifesu","chapter":"4","verse":"16","text":"pasi ya ulongoshi waki, fisingu fyosi fya mvili fikuyikamula pamu na mvili wosi wukukamuliwa na fisingu fyaki. Topi, kila chisingu pachigola chichuku chaki telatela, mvili wosi wukukula muwutami."},{"book":"Vaifesu","chapter":"4","verse":"17","text":"Topi, kwa litawa lya Bambu, nguvakayika, mukotoo kuyikala kandi kucha vandu vangajila kumumanya Chapanga, yivayihola findu fya upufi,"},{"book":"Vaifesu","chapter":"4","verse":"18","text":"na hala shawu siva muchisi. Vavakutali na mungalilu ya Chapanga kwanongwa ya upufi wuvelili mugati yawu na lukilu lwau."},{"book":"Vaifesu","chapter":"4","verse":"19","text":"Vandu ava vayaghamila na vavahela chindipa, vayitaya mufindu fya wafu vakugola kwa liyala kila chilongu cha chindipa."},{"book":"Vaifesu","chapter":"4","verse":"20","text":"Lakini yumwi mumumanya ha Kilistu."},{"book":"Vaifesu","chapter":"4","verse":"21","text":"Mwapikanishili unofu filongu fyaki na yumwi mwawuliwili finofu unakaka wuvelili mu Yesu."},{"book":"Vaifesu","chapter":"4","verse":"22","text":"mwawuliwili muyileki ngalilu yenu ya dahili yiyanangwa kwa luhujulu lwaki lwa udesi."},{"book":"Vaifesu","chapter":"4","verse":"23","text":"Muvi nyanyi mundima na muhoshu shenu."},{"book":"Vaifesu","chapter":"4","verse":"24","text":"Muufwali wundu wa ponopa wulumbiwili kwa chilangushilu na Chapanga muna goleki na ung'alili."},{"book":"Vaifesu","chapter":"4","verse":"25","text":"Ponopa muwuleki ufyangu mwavosi mudeti nakaka na vayenu, kwanongwa twavosi vandu yituvelili mvili wumu na Kilistu."},{"book":"Vaifesu","chapter":"4","verse":"26","text":"Leki pamukalala, mukotoo kujumila maya venu mugoli sambi, wala mukotoo kuyikala na maya lijuva lyosi."},{"book":"Vaifesu","chapter":"4","verse":"27","text":"Mkotoo kumupa Lijangavandu fwasi."},{"book":"Vaifesu","chapter":"4","verse":"28","text":"Mundu yavelili akuhija akotoo kuhija kandi, agoli chichuku kwa mawoku vaki, ili ghavi na chindu cha kuvatanga vandu yivaveli vagaju."},{"book":"Vaifesu","chapter":"4","verse":"29","text":"Filongu fya wafu fikotoo kupikanika kandi mugati ya yumwi, ila mudeti filongu fijakwili fya kuvatanga vandu ili fivanemeshi yivapikanisha kufuma kwa yumwi."},{"book":"Vaifesu","chapter":"4","verse":"30","text":"Mkotoo kumung'ong'utesha Mfuki Mng'alili wa Chapanga, nongwa kupitila mweni yumwi mutayiwa alama ya Chapanga kwanongwa ya lijuva lya kugombuliwa."},{"book":"Vaifesu","chapter":"4","verse":"31","text":"Topi, muuleki wuchimdwama, kuyinyekwa na maya na chowu na jowolu. Na mufileki fyosi fya wafu!"},{"book":"Vaifesu","chapter":"4","verse":"32","text":"Lakini muyiwoneli lusungu na mwitangi, kila mundu ampomeli mumonga ngimu wula Chapanga wavapomilili yumwi kupitila Kilistu."}]}