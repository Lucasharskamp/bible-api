{"data":[{"book":"Ughubulo","chapter":"15","verse":"1","text":"Haning'ali nolola, mbona chitango chingi chikulu ichikangawatsa ako kulanga. Tsakukala na malaika saba na majanga saba gha utsighilo, kwapfila kubitila agho imaya ye Imulungu itimila."},{"book":"Ughubulo","chapter":"15","verse":"2","text":"Kuya mbona chinu ka ibahali ya chiyoo iihanganyike na ghumoto. Niwona wala iwamuhumile imnyama yula mkali, na chinyagho chake na namba ya taghwa lyake. Iwanu awo tsawema mmbalimbali mwe ibahali. Wakinda pfilimba pfaweng'ighwe ne Imulungu,"},{"book":"Ughubulo","chapter":"15","verse":"3","text":"wemba wila wa Musa, mtumwa we Imulungu, na wila wa Mwanang'olo, walonga"},{"book":"Ughubulo","chapter":"15","verse":"4","text":"Ghwe Imtwatsa, angu nani ng'okupfuka,"},{"book":"Ughubulo","chapter":"15","verse":"5","text":"Kuya aghamalile agho, mbona ing'anda ye Imulungu, acho chicho Chibumbulika che ukalangama, chipfughulighwa ako kulanga."},{"book":"Ughubulo","chapter":"15","verse":"6","text":"Mng'anda amo tsawalawa wamalaika saba we Imulungu wane majanga saba, iwapfalile maghwanda matselu, ighelile na ighong'ala, na misipi ya nzahabu iibitila mmahegha mwawo."},{"book":"Ughubulo","chapter":"15","verse":"7","text":"Yumwe wa pfilumbe wala wane ughima kaweng'a wamalaika wala saba tsibakuli saba tsa nzahabu itsimemile imaya ye Imulungu, iyokala ghamatsuwa ghose."},{"book":"Ughubulo","chapter":"15","verse":"8","text":"Ing'anda ayo ye Imulungu tsaimema hosi ililawile kuna utunitso we Imulungu na ngupfu yake, na kuduhu imunu iyadahile kwingila mng'anda amwo mwe Imulungu mbaka majanga saba ighaghalighwe ne wamalaika saba ghamale."}]}