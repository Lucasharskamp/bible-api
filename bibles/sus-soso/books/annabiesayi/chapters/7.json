{"data":[{"book":"Annabi Esayi","chapter":"7","verse":"1","text":"Yudaya mangɛ Axasi xa waxati, naxan findixi Yotami xa di nun Osiyasi xa mamadi ra, Arami mangɛ Resin nun Isirayila mangɛ Peka, Remaliyahu xa di, e naxa siga Darisalamu gerede, kɔnɔ e mu nɔ a ra."},{"book":"Annabi Esayi","chapter":"7","verse":"2","text":"Dawuda bɔnsɔɛ mixie to a kolon a Aramikae bara lanyi xiri Efirami bɔnsɔɛ ra, Mangɛ Axasi nun a xa ɲama naxa sɛrɛn gaaxui kui, alɔ foye wuri bilie ramaxama ki naxɛ."},{"book":"Annabi Esayi","chapter":"7","verse":"3","text":"Na tɛmui Alatala naxa a masen Annabi Esayi bɛ, «I tan nun i xa di Seyara Yasubu, wo xa siga mangɛ Axasi naralande ye ragatade xungbe xanbi ra, kira naxan sigama dugi xama dɛnnaxɛ."},{"book":"Annabi Esayi","chapter":"7","verse":"4","text":"A fala a bɛ, ‹I naxa kɔntɔfili. I xa limaniya. Hali i mu gaaxu yi mixi firinyi ra, naxee luma alɔ tɛ xubenxi naxan tuuri tun raminima. I naxa gaaxu Arami mangɛ Resin nun Remaliyahu bɔnsɔɛ ya ra."},{"book":"Annabi Esayi","chapter":"7","verse":"5","text":"Aramikae, nun Remaliyahu xa mixie Efiramikae bara yanfanteya nan xiri i xun ma na ki, a falafe ra,"},{"book":"Annabi Esayi","chapter":"7","verse":"6","text":"«Won xa Yudaya gere, won xa a ya iso, won xa nɔ a ra, Tabeeli xa findi e xa mangɛ ra.»›»"},{"book":"Annabi Esayi","chapter":"7","verse":"7","text":"Kɔnɔ Alatala xa masenyi nan ya na xa fe ra,"},{"book":"Annabi Esayi","chapter":"7","verse":"8","text":"barima Damasi mangɛ Resin nan Arami yamarima."},{"book":"Annabi Esayi","chapter":"7","verse":"9","text":"Samari mangɛ Remaliyahu nan Efirami yamarima."},{"book":"Annabi Esayi","chapter":"7","verse":"10","text":"Alatala naxa yi masenyi fan ti Axasi bɛ, a naxɛ,"},{"book":"Annabi Esayi","chapter":"7","verse":"11","text":"«I xa n tan i Marigi Alatala maxandi tɔnxuma ma n ma masenyi xa fe ra.»"},{"book":"Annabi Esayi","chapter":"7","verse":"12","text":"Axasi naxa a yaabi, «N mu sese maxandima i ma, barima n mu wama i tan Alatala matofe siikɛ kui.»"},{"book":"Annabi Esayi","chapter":"7","verse":"13","text":"Na kui Annabi Esayi naxa a fala, «Dawuda bɔnsɔɛ, wo luma mixie ratagan na, kɔnɔ yakɔsi wo wama Alatala nan fan nataganfe?"},{"book":"Annabi Esayi","chapter":"7","verse":"14","text":"Alatala yɛtɛ yati fama nɛ tɔnxuma nde fide wo ma: Ginɛ dimɛdi nde fama tɛgɛde, a di bari, a na di xili sa Emanuwɛli, naxan fasarixi, ‹Ala na won ya ma.›"},{"book":"Annabi Esayi","chapter":"7","verse":"15","text":"A xiɲɛ fɛnɛ nun kumi nan donma han a mɔ, a nɔ fe kobi nun fe fanyi tagi raba kolonde."},{"book":"Annabi Esayi","chapter":"7","verse":"16","text":"Kɔnɔ beenun a xa na simaya sɔtɔ, na mangɛ firinyi i gaaxuxi naxee ra, nee xa bɔxie fama nɛ kanade."},{"book":"Annabi Esayi","chapter":"7","verse":"17","text":"Na tɛmui Alatala fama nɛ gbaloe nde ra wo xun ma naxan mu kolonxi wo nun wo babae xa waxati kafi Efirami a makuyaxi Yudaya ra tɛmui naxɛ. Alatala Asiriya mangɛ nan xɛɛma wo yire.»"},{"book":"Annabi Esayi","chapter":"7","verse":"18","text":"Na lɔxɔɛ, Alatala xɛɛrie rafama nɛ kelife Misira xuree ma, a nun kumie kelife Asiriya bɔxi ma."},{"book":"Annabi Esayi","chapter":"7","verse":"19","text":"E fama nɛ lude folee kui, gɛmɛ longorie ra, kunsie fari, nun ye yiree."},{"book":"Annabi Esayi","chapter":"7","verse":"20","text":"Na lɔxɔɛ Marigi fama nɛ Asiriya mangɛ ra kelife xure xungbe naakiri ma, a xa wo rayaagi a ɲaaxi ra, alɔ mixi naxan fate maxabe birin mabima."},{"book":"Annabi Esayi","chapter":"7","verse":"21","text":"Na lɔxɔɛ, mixi fama ninge keren nun si firin nan gbansan sɔtɔde,"},{"book":"Annabi Esayi","chapter":"7","verse":"22","text":"e xiɲɛ fɛnɛ sɔtɔma naxan na. E luma na nun kumi gbansan nan don na."},{"book":"Annabi Esayi","chapter":"7","verse":"23","text":"Na lɔxɔɛ, wɛni bili wulu keren nu na xɛ naxan ma, naxan sare nu gbeti kole wulu keren lima, naa findima nɛ tunbe nun baagi yire ra,"},{"book":"Annabi Esayi","chapter":"7","verse":"24","text":"koyinmae xalie wolima dɛnnaxɛ."},{"book":"Annabi Esayi","chapter":"7","verse":"25","text":"Xɛe nu sama geya naxee fari, tunbe nun baagi dinma nɛ naa ra, mixi yo mu suusa sigade naa sɔnɔn. Naa findima xurusee madonde nan gbansan na."}]}