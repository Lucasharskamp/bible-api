{"data":[{"book":"प्रकाशन","chapter":"16","verse":"1","text":"तब मुझे मंदिर में से एक ऊंचा शब्द उन सात स्वर्गदूतों को संबोधित करते हुए सुनाई दिया: “जाओ! परमेश्वर के क्रोध के सातों कटोरों को पृथ्वी पर उंडेल दो.”"},{"book":"प्रकाशन","chapter":"16","verse":"2","text":"इसलिये पहले स्वर्गदूत ने जाकर अपना कटोरा पृथ्वी पर उंडेल दिया. परिणामस्वरूप उन व्यक्तियों को, जिन पर उस हिंसक पशु की मुहर थी तथा जो उसकी मूर्ति की पूजा करते थे, कष्टदायी और घातक फोड़े निकल आए."},{"book":"प्रकाशन","chapter":"16","verse":"3","text":"दूसरे स्वर्गदूत ने जब अपना कटोरा समुद्र पर उंडेला तो समुद्र मरे हुए व्यक्ति के लहू जैसा हो गया और समुद्र के हर एक प्राणी की मृत्यु हो गई."},{"book":"प्रकाशन","chapter":"16","verse":"4","text":"तीसरे स्वर्गदूत ने जब अपना कटोरा नदियों और पानी के सोतों पर उंडेला तो वे लहू बन गए."},{"book":"प्रकाशन","chapter":"16","verse":"5","text":"तब मैंने सारे जल के अधिकारी स्वर्गदूत को यह कहते हुए सुना:"},{"book":"प्रकाशन","chapter":"16","verse":"6","text":"इसलिये कि उन्होंने पवित्र लोगों और भविष्यद्वक्ताओं का लहू बहाया,"},{"book":"प्रकाशन","chapter":"16","verse":"7","text":"तब मैंने समर्थन में वेदी को यह कहते हुए सुना:"},{"book":"प्रकाशन","chapter":"16","verse":"8","text":"चौथे स्वर्गदूत ने जब अपना कटोरा सूर्य पर उंडेला तो सूर्य को यह अधिकार प्राप्‍त हो गया कि वह मनुष्यों को अपनी गर्मी से झुलसा दे."},{"book":"प्रकाशन","chapter":"16","verse":"9","text":"इसलिये मनुष्य उस बहुत गर्म ताप से झुलस गए और वे परमेश्वर के नाम की, जिन्हें इन सब विपत्तियों पर अधिकार है, शाप देने लगे. उन्होंने पश्चाताप कर परमेश्वर की महिमा करने से इनकार किया."},{"book":"प्रकाशन","chapter":"16","verse":"10","text":"पांचवें स्वर्गदूत ने जब अपना कटोरा उस हिंसक पशु के सिंहासन पर उंडेला तो उसके साम्राज्य पर अंधकार छा गया. पीड़ा के कारण मनुष्य अपनी जीभ चबाने लगे."},{"book":"प्रकाशन","chapter":"16","verse":"11","text":"पीड़ा और फोड़ों के कारण वे स्वर्ग के परमेश्वर को शाप देने लगे. उन्होंने अपने कुकर्मों से पश्चाताप करने से इनकार किया."},{"book":"प्रकाशन","chapter":"16","verse":"12","text":"छठे स्वर्गदूत ने जब अपना कटोरा महानद यूफ़्रातेस पर उंडेला तो उसका जल सूख गया कि पूर्व दिशा के राजाओं के लिए मार्ग तैयार हो जाए."},{"book":"प्रकाशन","chapter":"16","verse":"13","text":"तब मैंने तीन अशुद्ध आत्माओं को जो मेंढक के समान थी; उस परों वाले सांप के मुख से, उस हिंसक पशु के मुख से तथा झूठे भविष्यवक्ता के मुख से निकलते हुए देखा."},{"book":"प्रकाशन","chapter":"16","verse":"14","text":"ये वे दुष्टात्माएं है, जो चमत्कार चिह्न दिखाते हुए पृथ्वी के सभी राजाओं को सर्वशक्तिमान परमेश्वर के उस न्याय-दिवस पर युद्ध करने के लिए इकट्ठा करती हैं."},{"book":"प्रकाशन","chapter":"16","verse":"15","text":"“याद रहे: मैं चोर के समान आऊंगा! धन्य वह है, जो जागता है और अपने वस्त्रों की रक्षा करता है कि उसे लोगों के सामने नग्न होकर लज्जित न होना पड़े.”"},{"book":"प्रकाशन","chapter":"16","verse":"16","text":"उन आत्माओं ने राजाओं को उस स्थान पर इकट्ठा किया, जो इब्री भाषा में हरमागेद्दौन कहलाता है."},{"book":"प्रकाशन","chapter":"16","verse":"17","text":"सातवें स्वर्गदूत ने जब अपना कटोरा वायु पर उंडेला, और मंदिर के सिंहासन से एक ऊंचा शब्द सुनाई दिया, “पूरा हो गया!”"},{"book":"प्रकाशन","chapter":"16","verse":"18","text":"तुरंत ही बिजली की कौंध, गड़गड़ाहट तथा बादलों की गर्जन होने लगी और एक भयंकर भूकंप आया. यह भूकंप इतना शक्तिशाली था कि पृथ्वी पर ऐसा भयंकर भूकंप मनुष्य की उत्पत्ति से लेकर अब तक नहीं आया था—इतना शक्तिशाली था यह भूकंप"},{"book":"प्रकाशन","chapter":"16","verse":"19","text":"कि महानगर फटकर तीन भागों में बंट गया. सभी राष्ट्रों के नगर धराशायी हो गए. परमेश्वर ने बड़े नगर बाबेल को याद किया कि उसे अपने क्रोध की जलजलाहट का दाखरस का प्याला पिलाएं."},{"book":"प्रकाशन","chapter":"16","verse":"20","text":"हर एक द्वीप विलीन हो गया और सभी पर्वत लुप्‍त हो गए."},{"book":"प्रकाशन","chapter":"16","verse":"21","text":"आकाश से मनुष्यों पर विशालकाय ओले बरसने लगे और एक-एक ओला लगभग पैंतालीस किलो का था. ओलों की इस विपत्ति के कारण लोग परमेश्वर को शाप देने लगे क्योंकि यह विपत्ति बहुत असहनीय थी."}]}