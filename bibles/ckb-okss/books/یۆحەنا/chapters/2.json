{"data":[{"book":"یۆحەنا","chapter":"2","verse":"1","text":"لە ڕۆژی سێیەم لە قانای جەلیل شاییەک هەبوو، دایکی عیساش لەوێ بوو."},{"book":"یۆحەنا","chapter":"2","verse":"2","text":"عیسا و قوتابییەکانیشی بۆ شاییەکە بانگهێشتکرابوون."},{"book":"یۆحەنا","chapter":"2","verse":"3","text":"کاتێک شەراب نەما، دایکی بە عیسای گوت: «شەرابیان نییە!»"},{"book":"یۆحەنا","chapter":"2","verse":"4","text":"عیساش پێی فەرموو: «ژنەکە، چیت لە من دەوێ؟ هێشتا کاتی من نەهاتووە!»"},{"book":"یۆحەنا","chapter":"2","verse":"5","text":"ئینجا دایکی بە خزمەتکارانی گوت: «هەرچییەکتان پێ دەڵێ، بیکەن.»"},{"book":"یۆحەنا","chapter":"2","verse":"6","text":"شەش کوپەی بەردین، لەو جۆرەی کە جولەکەکان بۆ پاککردنەوە بەکاریاندەهێنا، لەوێ دانرابوون، هەریەکەی هەشتا هەتا سەد و بیست لیتریان دەگرت2‏:6 یۆنانی: دوو یان سێ مێترێتێس، یەکەیەکی پێوانەیە.‏."},{"book":"یۆحەنا","chapter":"2","verse":"7","text":"جا عیسا پێی فەرموون: «کوپەکان پڕ بکەن لە ئاو.» ئەوانیش کوپەکانیان هەتا سەر پڕکرد."},{"book":"یۆحەنا","chapter":"2","verse":"8","text":"ئینجا پێی فەرموون: «ئێستا لێی دەربهێنن و بۆ گەورەی شاییەکەی ببەن!»"},{"book":"یۆحەنا","chapter":"2","verse":"9","text":"کاتێک گەورەی شاییەکە تامی ئەو ئاوەی کرد کە ببووە شەراب، سەرچاوەکەی نەدەزانی، بەڵام خزمەتکاران دەیانزانی، ئەوانەی ئاوەکەیان دەرهێنابوو. ئەوسا گەورەی شاییەکە زاوای بانگکرد و"},{"book":"یۆحەنا","chapter":"2","verse":"10","text":"پێی گوت: «هەموو کەس یەکەم جار شەرابە چاکەکە دادەنێن، کاتێک مەست بوون، ئینجا خراپەکە. بەڵام تۆ هەتا ئێستا شەرابە چاکەکەت هێشتووەتەوە!»"},{"book":"یۆحەنا","chapter":"2","verse":"11","text":"ئەو پەرجووەی2‏:11 پەرجوو: موعجیزە.‏ عیسا لە قانای جەلیل کردی، یەکەمین نیشانەی بوو کە بەهۆیەوە شکۆی خۆی دەرخست، قوتابییەکانیشی باوەڕیان پێی هێنا."},{"book":"یۆحەنا","chapter":"2","verse":"12","text":"دواتر لەگەڵ دایکی و براکانی و قوتابییەکانی بەرەو شاری کەفەرناحوم دابەزین، چەند ڕۆژێک لەوێ مانەوە."},{"book":"یۆحەنا","chapter":"2","verse":"13","text":"کە جەژنی پەسخەی2‏:13 جەژنێکی جولەکەیە، یادی ڕزگاربوونی گەلی ئیسرائیلە لە میسر، بە ڕابەرایەتی موسا. نزیکەی 1400 ساڵ پ. ز.‏ جولەکەکان نزیک بووەوە، عیسا چوو بۆ ئۆرشەلیم."},{"book":"یۆحەنا","chapter":"2","verse":"14","text":"لە حەوشەکانی پەرستگا فرۆشیارانی گا و مەڕ و کۆتری بینی، پارەگۆڕەوانیش دانیشتبوون."},{"book":"یۆحەنا","chapter":"2","verse":"15","text":"قامچییەکی لە گوریس دروستکرد و هەمووانی لە حەوشەکانی پەرستگا دەرکرد، مەڕ و گا پێکەوە. پارەی پارەگۆڕەوانی پەرشوبڵاو کردەوە و مێزەکانی سەرەوژێر کرد،"},{"book":"یۆحەنا","chapter":"2","verse":"16","text":"ئینجا بە کۆترفرۆشانی فەرموو: «ئەم شتانە لێرە هەڵگرن! ماڵی باوکم مەکەنە بازاڕ!»"},{"book":"یۆحەنا","chapter":"2","verse":"17","text":"جا قوتابییەکانی هاتەوە بیریان کە نووسراوە: ﴿دڵگەرمی بۆ ماڵەکەت دەمسووتێنێت.﴾2‏:17 زەبوورەکان 69‏:9‏‏"},{"book":"یۆحەنا","chapter":"2","verse":"18","text":"جولەکەکان وەڵامیان دایەوە: «چ پەرجووێکمان نیشان دەدەیت تاکو دەسەڵاتی ئەنجامدانی هەموو ئەم کارانەت بسەلمێنێ؟»"},{"book":"یۆحەنا","chapter":"2","verse":"19","text":"عیساش وەڵامی دانەوە: «ئەم پەرستگایە بڕووخێنن، بە سێ ڕۆژ هەڵیدەستێنمەوە.»"},{"book":"یۆحەنا","chapter":"2","verse":"20","text":"ئینجا جولەکەکان گوتیان: «ئەم پەرستگایە بە چل و شەش ساڵ بنیاد نراوە، تۆ بە سێ ڕۆژ هەڵیدەستێنیتەوە؟»"},{"book":"یۆحەنا","chapter":"2","verse":"21","text":"بەڵام ئەو باسی پەرستگای لەشی خۆی دەکرد."},{"book":"یۆحەنا","chapter":"2","verse":"22","text":"لەبەر ئەوە کاتێک لەناو مردووان هەستایەوە، قوتابییەکانی هاتەوە بیریان کە ئەمەی گوتبوو، ئینجا باوەڕیان هێنا بە نووسراوە پیرۆزەکە2‏:22 مەبەست لە تەورات و زەبوور و وتەی پێغەمبەرانە.‏ و بەو قسەیەی عیسا فەرمووی."},{"book":"یۆحەنا","chapter":"2","verse":"23","text":"کاتێک عیسا لە جەژنی پەسخە لە ئۆرشەلیم بوو، زۆر کەس باوەڕیان بە ناوی هێنا، چونکە ئەو پەرجووانەیان2‏:23 یۆنانی: نیشانە. لەلای یۆحەنا پەرجووەکانی (موعجیزەکانی) مەسیح نیشانە بوون بۆ تێگەیشتن لە پەیامی مەسیح. بڕوانە یۆحەنا 20‏:30.‏‏‏ بینی کە دەیکرد."},{"book":"یۆحەنا","chapter":"2","verse":"24","text":"بەڵام عیسا لەلای خۆیەوە متمانەی پێ نەکردن، چونکە هەموو خەڵکی دەناسی."},{"book":"یۆحەنا","chapter":"2","verse":"25","text":"ئەو پێویستی بە کەس نەبوو دەربارەی مرۆڤ شایەتی بۆ بدات، چونکە خۆی دەیزانی دڵی مرۆڤ چی تێدایە."}]}