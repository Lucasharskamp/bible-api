{"data":[{"book":"1 Napeturo","chapter":"1","verse":"1","text":"Mii Peturo, karumiya awe Yesu Kuristo,"},{"book":"1 Napeturo","chapter":"1","verse":"2","text":"Nlhuku Athithi ahoukumihani mwaatti wo uttuna wawe, nkamwaahapihiya wo Iphumu awe, mmwe mwanrumelhelha Yesu Kuristo ni uhapihiya wo iphome awe."},{"book":"1 Napeturo","chapter":"1","verse":"3","text":"Atotopelhiye Nlhuku, Athumwanaya Athithi Yesu Kuristo! Ukhalhawaya wo ikiriri awe yulhupalhe honiyara wo nayelhi wo unhihimusha Yesu Kuristo nnookhwani. Honivaha nikhulhuvelho no ukumi,"},{"book":"1 Napeturo","chapter":"1","verse":"4","text":"ninoweherera ihu upatta. Nhakhu uhinonta ama unanara ama uwalhawalha ushungiye wa attu awe. Nnema unishungenre awe Nlhuku wiirimu."},{"book":"1 Napeturo","chapter":"1","verse":"5","text":"Ni inyu mwaatti nnoshungiya wo machiri a Nlhuku wo upisha nrima mpaka vanohalha inyu upatakulhelhiya noopo vanohalha aya umalha mahuku."},{"book":"1 Napeturo","chapter":"1","verse":"6","text":"Nteelhiyeke wo yoyo nlhatu uyo, inakhalhaka vano, wo ikatema ikani nnokhalha nchukulhaka ni uttwaruwa wo ulhikachiya wo iphiro chinchi."},{"book":"1 Napeturo","chapter":"1","verse":"7","text":"Ulhikachiya winyu uwo uri wo nlhatu wo uhimiechesha ikekhiaye yo nrima inyu, ukhalhawaya ata nlhuku no idhahabu, ninolhiya nrenje, ninolhikachiya vamooroni. Chiicho etu, mirima chinyu chinokhulhuvelhiya upwaha idhahabu, chinolhikachiya wiira chikhomaalhihiye. Umalhelha waya uwe waakhalha utotopelhiya ni uthimichiya ni uvahiya nthimicho nihuku Yesu Kuristo vanohalha awe upatakulhiya."},{"book":"1 Napeturo","chapter":"1","verse":"8","text":"Mwaatti nnonttuna inakhalhaka khannapacha umwoona, munrumelhelhaka inakhalhaka khannomwoona. Paahi nnoteelhiya chinene wo nthimicho mwinchi uhinooria uhimiachiya,"},{"book":"1 Napeturo","chapter":"1","verse":"9","text":"ukhalhawaya nhopochera nttuvo no upisha nrima winyu, niri phi nlhatu wo woopolhiya winyu."},{"book":"1 Napeturo","chapter":"1","verse":"10","text":"Wo yoyo noopo uyo etu, anamilhohi ahaaviavia ni ukohakoha chinene mwaha wo yoyo nnema wo uhiyereriya uwonya waalhohenre aya uyo, unohalha inyu uvahiya mwaatti ni Nlhuku."},{"book":"1 Napeturo","chapter":"1","verse":"11","text":"Nkayaalhikacha ukoherera ikatema yaani ni iphiro chinohalha aya uwa. Yaani ikatema yaahimiye ni Iphumu ya Kuristo irii nhina mwaya vaahimmie aya ntwarusho unohalha awe upatta ni nthimicho unowa awe upatta."},{"book":"1 Napeturo","chapter":"1","verse":"12","text":"Nlhuku ahaapatakulhelha anamilhohi wiira mitheko chaya khachari wo nlhatu wayaru, nansho wo nlhatu ninyu mwaatti thoko chihimiye ni Malhove Orera wo machiri o Iphumu ya Nlhuku ukhuma wiirimu. Ittu inothanana aya ata minepa o wiirimu wiiwa yoyo mwaha uyo."},{"book":"1 Napeturo","chapter":"1","verse":"13","text":"Paahi etu, irusho chinyu chikhalheke tayari, nhiittialhe, nshiheke. Nkhulhuvelheke nnema uriyoothe nnohalha inyu uvahiya ikatema Yesu Kuristo vanohalha awe uwa tho."},{"book":"1 Napeturo","chapter":"1","verse":"14","text":"Nkhalheke o wiiwelhelha thoko ashaana a Nlhuku, nhittwarettware tho nikakata no uhilhoka mwaarina inyu ikatema vaari inyu nhichuwelhaka ikeekhene ya Nlhuku."},{"book":"1 Napeturo","chapter":"1","verse":"15","text":"Nansho meetelho inyu akhalheke matakatifu thoko Nlhuku owihanneni chiri awe."},{"book":"1 Napeturo","chapter":"1","verse":"16","text":"Ukhalhawaya Malhove Matakatifu aholhepiya wiira, “Nnokhalha atakatifu ukhalhawaya ni Mii ki ntakatifu.”"},{"book":"1 Napeturo","chapter":"1","verse":"17","text":"Mwaatti vanonlhapelha inyu Nlhuku, nnomwiihana Thithi. Paahi etu nchuwelheke wiira yoyo phi nonhukumulha kila ntu wo uhimmweha wiitho wo mitheko chipannge awe. Paahi etu, nkhalheke rata mwiilhaponi mmwoovaka Nlhuku."},{"book":"1 Napeturo","chapter":"1","verse":"18","text":"Ni inyu mwaatti nchuwelheke wiira khamwoopolhiye ukhuma mu uwonyani wo chittu chinotanganyia, wo nchurukhu mena idhahabu, wiira mwoorie ukhuma uri meetelho inyu uhinlhoka mpochenre inyu wa manyaapwiiya inyu."},{"book":"1 Napeturo","chapter":"1","verse":"19","text":"Nansho mwoopolhiye wo iphome itakatifu ya Yesu Kuristo, Mwaana o Khondoro o uhiremara mena nrottelha."},{"book":"1 Napeturo","chapter":"1","verse":"20","text":"Yoyo phi athanlhiye ni Nlhuku ilhapo ihanaya wuupiya, nkaapatakulhiya mahuku ammalhelha alha wo nlhatu winyu mwaatti."},{"book":"1 Napeturo","chapter":"1","verse":"21","text":"Wo iphiro awe, nnonrumelhelha Nlhuku anhihimunshe ni ummaha nthimicho. Paahi etu nrima ni ukhulhuvelha winyu ukhalheke wa Nlhuku."},{"book":"1 Napeturo","chapter":"1","verse":"22","text":"Ukhalhawaya vano nheehapiha nhokhalha atakatifu wo urumelhelha winyu ikeekhene, paahi etu kila mmoka anttuneke nlhoko awe wo nrima woombone wo uhikhalha unafiki ni uttunana mwaashineneru."},{"book":"1 Napeturo","chapter":"1","verse":"23","text":"Ukhalhawaya wo iphiro yo nlhove nikumi na Nlhuku no mahuku o uhimalha, mwaatti nhoyaria tho, nhikhalhaka thoko nnyepu wo imbeyu inokhwa, nansho imbeyu yo ukumi."},{"book":"1 Napeturo","chapter":"1","verse":"24","text":"Thoko Malhove Matakatifu chinohimia aya wiira,"},{"book":"1 Napeturo","chapter":"1","verse":"25","text":"Nansho Nlhove na Athithi ninlhokelha mahuku o uhimalha.”"}]}