{"data":[{"book":"Walumi","chapter":"12","verse":"1","text":"Avo, ndugu zangu, kwavija Mulungu kana bazi ng'hani, nowapula ng'hani, ilaveni wenyego kwa Mulungu kamba nhosa ili ngima. Ilaveni wenyego kamba wanhu mung'alile na kumnogeza Mulungu. Ino ayo nzila inogile ya kumtambikila Mulungu."},{"book":"Walumi","chapter":"12","verse":"2","text":"Sekemukweleleze vowotenda wanhu wa mwiisi ino, lakini mulekeni Mulungu yaigaluse mizoyo yenu kwa kugalusa vija vimugesa. Baho modaha kugajuwa goyolonda Mulungu, gaja ganogile na gomnogela heyo na kija kitimilike."},{"book":"Walumi","chapter":"12","verse":"3","text":"Kwavija Mulungu kanigwaa ng'hekewa, avo nowalongela mweye mose, sekemuitende munoga ng'hani kubanza vija vimulondeka kuwa, lakini nzewele zenu ziigale na tamanilo diyawagwelele Mulungu."},{"book":"Walumi","chapter":"12","verse":"4","text":"Avo, mulukuli kuna maungo mengi, kila maungo gana sang'hano yake."},{"book":"Walumi","chapter":"12","verse":"5","text":"Vivo ili kumwetu tweye, hamoja twa wengi, twa maungo mulukuli lwa Kilisito, na kila imoja wetu ni maungo ga miyage."},{"book":"Walumi","chapter":"12","verse":"6","text":"Avo kila munhu vitwili kana nhuza yake, kamba Mulungu viyatugwee ng'hekewa. Kamba munhu kagweleligwa nhunza ya kulagula usenga wa Mulungu yatende vivo kamba viyomtamanila Mulungu."},{"book":"Walumi","chapter":"12","verse":"7","text":"Munhu yagweleligwe nhunza ya kusang'hana yasang'hane, na munhu yagweleligwe nhunza ya kufundiza yafundize."},{"book":"Walumi","chapter":"12","verse":"8","text":"Munhu yagweleligwe nhunza ya kuwagangamiza wayagwe yatende vivo. Munhu yomgolela miyage kinhu, yatende vivo kwa moyo unogile. Munhu yowalongoza wanhu, yawalongoze goya. Munhu yowonela bazi wanhu, yatende vivo kwa kusamhuka."},{"book":"Walumi","chapter":"12","verse":"9","text":"Unogelwa wenu uwe wa ukweli, gehileni gehile, gagogeni ganogile."},{"book":"Walumi","chapter":"12","verse":"10","text":"Mwiinogele ng'hani kamba ndugu, kila munhu tanhu yamgese miyage kubanza mwenyego."},{"book":"Walumi","chapter":"12","verse":"11","text":"Sang'haneni ng'hani, sekemuwe wanyeke. Msang'hanileni Mndewa kwa kuwamba."},{"book":"Walumi","chapter":"12","verse":"12","text":"Kumtamanila kwenu Mulungu kuwatende mudeng'helele, mwahagaya beteleni kwa kufunga umoyo, mpuleni Mulungu siku zose."},{"book":"Walumi","chapter":"12","verse":"13","text":"Wagweleleni vinhu wanhu wa Mulungu waliduhu, na wabokeleni wageni kwa moyo unogile."},{"book":"Walumi","chapter":"12","verse":"14","text":"Mpuleni Mulungu yawatendele ganogile wanhu wose wowadununza mweye, ona, mpuleni Mulungu yawatendele ganogile siyo yawaduile."},{"book":"Walumi","chapter":"12","verse":"15","text":"Deng'heleleni hamoja na waja wodeng'helela, lileni hamoja na waja wolila."},{"book":"Walumi","chapter":"12","verse":"16","text":"Kaleni goya mweye kwa mweye, sekemuigode, togoleni kusang'hana na wanhu wokoneka siyo kinhu. Sekemuyone muna nzewele ng'hani."},{"book":"Walumi","chapter":"12","verse":"17","text":"Kamba munhu kakutendela gehile, sekeumbwelezele gehile. Tenda ganogile mgameso ga wanhu wose."},{"book":"Walumi","chapter":"12","verse":"18","text":"Mweye wenyego wambeni ng'hani mukale na wanhu wose kwa moyo uholile."},{"book":"Walumi","chapter":"12","verse":"19","text":"Mbwiga zangu, sekemulipe gehile, lakini lekeni ng'hasiliki ya Mulungu itende vivo. Kwavija Maandiko Gang'alile golonga, “Mndewa kolonga, niye iyo yonda nilipe gehile.”"},{"book":"Walumi","chapter":"12","verse":"20","text":"Lakini, vivija Maandiko Gang'alile golonga, “Kamba munhu yakwihile kokona nzala mgwee lujo yaje, yahakona ng'hilu mgwee mazi yang'we, kwavija kwa kutenda avo komtenda yagwe kinyala na kohulika usungu muumoyo wake kamba usungu wa kumkutulila makala ga moto mdipala.”"},{"book":"Walumi","chapter":"12","verse":"21","text":"Sekeutogole gehile gakuhume, lakini gahume gehile kwa ganogile."}]}