{"data":[{"book":"Nehemja","chapter":"13","verse":"1","text":"Den dagen läste man ur Moses bok för folket. Där fann man skrivet [5 Mos 23:3-6] att ingen ammonit eller moabit någonsin skulle få komma in i Guds församling,"},{"book":"Nehemja","chapter":"13","verse":"2","text":"för de hade inte mött Israels barn med mat och dryck utan hade lejt Bileam mot dem för att förbanna dem [4 Mos 22-24]. Men vår Gud vände förbannelsen till välsignelse."},{"book":"Nehemja","chapter":"13","verse":"3","text":"När de hade hört undervisningen (Torah), avskilde de alla blandfolk (icke-judar) från Israel."},{"book":"Nehemja","chapter":"13","verse":"4","text":"En tid dessförinnan hade prästen Eljashib, en som var nära (en vän, släkting eller vänligt inställd) till Tovija (Tobia), blivit utsedd att förestå kamrarna i vår Guds hus. [Tovija var en amorit som var gift med en judisk kvinna, se Neh 6:17-19. Han introduceras i Neh 2:10 och motarbetade Nehemja.]"},{"book":"Nehemja","chapter":"13","verse":"5","text":"Han hade inrett ett stort rum åt Tobia, där man tidigare brukade lägga matoffret, rökelsen och kärlen och det tionde av säd, vin och olja som var bestämt åt leviterna, sångarna och dörrvakterna, likaså offergåvan till prästerna."},{"book":"Nehemja","chapter":"13","verse":"6","text":"Medan allt detta hände befann jag mig inte i Jerusalem, för i Babels kung Artashastas trettioandra regeringsår [omkring 433 f.Kr.] hade jag återvänt till kungen. Men efter en tid bad jag kungen om tillstånd"},{"book":"Nehemja","chapter":"13","verse":"7","text":"och reste tillbaka till Jerusalem. Där fick jag veta allt det onda som Eljashib hade gjort för Tovijas (Tobias) skull, då han hade inrett ett rum åt honom i förgårdarna till Guds hus."},{"book":"Nehemja","chapter":"13","verse":"8","text":"Jag tog mycket illa vid mig och lät kasta ut allt Tovijas bohag ur rummet."},{"book":"Nehemja","chapter":"13","verse":"9","text":"Därefter befallde jag att rummen skulle renas, och ställde sedan åter in kärlen där i Guds hus, och matoffret och rökelsen."},{"book":"Nehemja","chapter":"13","verse":"10","text":"Jag fick också veta att man inte hade gett leviterna deras andel. Leviterna och sångarna hade därför återvänt var och en till sina åkrar i stället för att sköta sin tjänst."},{"book":"Nehemja","chapter":"13","verse":"11","text":"Jag förebrådde föreståndarna och sade: ”Varför har Guds hus blivit försummat?” Jag hämtade tillbaka dem och lät dem inställa sig på sina platser."},{"book":"Nehemja","chapter":"13","verse":"12","text":"Hela Juda förde fram sitt tionde av säd, vin och olja till förrådshusen."},{"book":"Nehemja","chapter":"13","verse":"13","text":"Jag satte prästen Shelemja och Sadok, den skriftlärde, och Pedaja, en av leviterna, till förvaltare över förrådshusen och gav dem som hjälp Hanan, son till Sackur, son till Mattanja. För dessa betraktades som pålitliga, och de skulle nu ha hand om utdelningen åt sina bröder."},{"book":"Nehemja","chapter":"13","verse":"14","text":"Tänk därför på mig, min Gud, och utplåna inte vad jag av kärlek har gjort för min Guds hus och för tjänstgöringen där."},{"book":"Nehemja","chapter":"13","verse":"15","text":"Vid samma tid såg jag i Juda hur man trampade vinpressarna på sabbaten och tog hem säd som man lastade på åsnor, likaså vin, druvor och fikon och allt möjligt som kunde bäras och förde det till Jerusalem på sabbatsdagen. Jag varnade dem när de sålde sina varor."},{"book":"Nehemja","chapter":"13","verse":"16","text":"Tyrierna som vistades där förde in fisk och alla slags varor och sålde dem på sabbaten till judarna och i Jerusalem."},{"book":"Nehemja","chapter":"13","verse":"17","text":"Då förebrådde jag stormännen i Juda och sade till dem: ”Hur kan ni handla så illa och vanhelga sabbatsdagen?"},{"book":"Nehemja","chapter":"13","verse":"18","text":"Var det inte för att era fäder gjorde sådant som vår Gud lät alla dessa olyckor komma över oss och denna stad? Och nu drar ni ännu mer vrede över Israel genom att vanhelga sabbaten!”"},{"book":"Nehemja","chapter":"13","verse":"19","text":"Så snart det började bli mörkt i Jerusalems portar före sabbaten, befallde jag att man skulle stänga portarna och att de inte skulle öppnas förrän efter sabbaten. Jag ställde några av mina tjänare på vakt vid portarna för att inga varor skulle kunna föras in på sabbatsdagen."},{"book":"Nehemja","chapter":"13","verse":"20","text":"Då stannade köpmän och försäljare av alla slags varor utanför Jerusalem över natten, och det både en och två gånger."},{"book":"Nehemja","chapter":"13","verse":"21","text":"Men jag varnade dem och sade till dem: ”Varför övernattar ni framför muren? Om ni gör så en gång till, ska jag låta min hand straffa er.” Från den dagen kom de inte mer på sabbaten."},{"book":"Nehemja","chapter":"13","verse":"22","text":"Jag befallde leviterna att de skulle rena sig och komma för att hålla vakt vid portarna, så att sabbaten kunde hållas helig."},{"book":"Nehemja","chapter":"13","verse":"23","text":"På den tiden såg jag också judiska män som hade tagit till sig ashdoditiska, ammonitiska och moabitiska kvinnor."},{"book":"Nehemja","chapter":"13","verse":"24","text":"Hälften av deras barn talade ashdoditiska eller de andra folkens språk [arameiska och kananeiska], och de kunde inte tala judarnas språk [hebreiska]."},{"book":"Nehemja","chapter":"13","verse":"25","text":"Då förebrådde jag dem detta och förbannade dem, och några slog jag och drog i håret. Jag lät dem lova med ed vid Gud och sade: ”Ni ska inte ge era döttrar åt deras söner, och inte ta deras döttrar till hustrur åt era söner eller åt er själva."},{"book":"Nehemja","chapter":"13","verse":"26","text":"Var det inte just så som Israels kung Salomo syndade? Bland de många hednafolken fanns ingen kung som han, och han var älskad av sin Gud, och Gud satte honom till kung över hela Israel. Men också honom förförde de främmande kvinnorna till synd."},{"book":"Nehemja","chapter":"13","verse":"27","text":"Och nu hör vi om er att ni har gjort detta stora onda och varit otrogna mot vår Gud genom att gifta er med främmande kvinnor!”"},{"book":"Nehemja","chapter":"13","verse":"28","text":"En son till Jojada, översteprästen Eljashibs son, var svärson till horoniten Sanballat. Honom drev jag bort från mig."},{"book":"Nehemja","chapter":"13","verse":"29","text":"Tänk på dem, min Gud, för de har fläckat ner prästämbetet och prästämbetets och leviternas förbund!"},{"book":"Nehemja","chapter":"13","verse":"30","text":"Så renade jag folket från allt främmande och fastställde vad prästerna [Mal 1:6-2:1] och leviterna skulle iaktta, var och en i sin uppgift,"},{"book":"Nehemja","chapter":"13","verse":"31","text":"hur vedoffret och förstlingsgåvorna skulle avlämnas på bestämda tider och angående förstlingsgåvorna."}]}