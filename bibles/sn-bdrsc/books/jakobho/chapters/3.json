{"data":[{"book":"Jakobho","chapter":"3","verse":"1","text":"Vazhinji venyu havafaniri kuva vadzidzisi, hama dzangu, nokuti munoziva kuti isu tinodzidzisa tichatongwa zvikuru."},{"book":"Jakobho","chapter":"3","verse":"2","text":"Tose tinogumbuswa munzira dzakawanda. Kana pano munhu asingatongokanganisi pakutaura kwake, iye munhu akakwana, anogona kudzora muviri wake wose."},{"book":"Jakobho","chapter":"3","verse":"3","text":"Patinoisa matomu mumiromo yamabhiza tichiaita kuti atiteerere, tinogona kudzora muviri wose wechipfuwo."},{"book":"Jakobho","chapter":"3","verse":"4","text":"Kana kuti ngatitorei zvikepe somuenzaniso. Kunyange zvakakura sei uye zvichisundwa nemhepo ine simba, zvinofambiswa nechifambiso chiduku duku kwose kwose kunodiwa kuendwa nomuchairi."},{"book":"Jakobho","chapter":"3","verse":"5","text":"Saizvozvo, rurimi mutezo muduku womuviri, asi runozvikudza zvikuru. Cherechedzai kukura kwesango rinopiswa nebari duku romoto."},{"book":"Jakobho","chapter":"3","verse":"6","text":"Rurimi motowo, inyika yezvakaipa pakati pemitezo yomuviri. Runoodza muviri wose, runotungidza nzira yose youpenyu hwomunhu nomoto, uye irwo pacharwo runotungidzwa neGehena."},{"book":"Jakobho","chapter":"3","verse":"7","text":"Marudzi ose emhuka, eshiri, ezvinokambaira neezvisikwa zvomugungwa zvinopingudzwa uye zvakambopingudzwa navanhu,"},{"book":"Jakobho","chapter":"3","verse":"8","text":"asi hakuna munhu anogona kupingudza rurimi. Ndirwo chinhu chakaipa chisingazorori, chizere nomuchetura unouraya."},{"book":"Jakobho","chapter":"3","verse":"9","text":"Narwo tinorumbidza Ishe wedu naBaba vedu, uye narwo tinotuka vanhu, vakaitwa nomufananidzo waMwari."},{"book":"Jakobho","chapter":"3","verse":"10","text":"Mumuromo mumwe chete imomo munobuda kurumbidza nokutuka. Hama dzangu, hazvifaniri kudaro."},{"book":"Jakobho","chapter":"3","verse":"11","text":"Ko, mvura yakanaka neinovava ingabuda mutsime rimwe chete here?"},{"book":"Jakobho","chapter":"3","verse":"12","text":"Hama dzangu, muonde ungabereka maorivhi kana muzambiringa maonde here? Kunyange tsime rinovava haringabudisi mvura yakanaka."},{"book":"Jakobho","chapter":"3","verse":"13","text":"Ndiani akachenjera uye anonzwisisa pakati penyu? Ngaazviratidze noupenyu hwake hwakanaka, namabasa anoitwa nokuzvininipisa kunobva pauchenjeri."},{"book":"Jakobho","chapter":"3","verse":"14","text":"Asi kana muchipfimbika godo rinovava norukave mumwoyo yenyu, musazvikudza pamusoro pazvo kana muchiramba chokwadi."},{"book":"Jakobho","chapter":"3","verse":"15","text":"“Kuchenjera” kwakadaro hakuburuki kuchibva kudenga asi ndokwenyika, hakuzi kwomweya, ndokwadhiabhori."},{"book":"Jakobho","chapter":"3","verse":"16","text":"Nokuti pane godo norukave, ndipo pamunowana nyonganiso namabasa ose akaipa."},{"book":"Jakobho","chapter":"3","verse":"17","text":"Asi uchenjeri hunobva kudenga pakutanga kwezvose, hwakachena; uye hunofarira rugare, hune hanya, hunozviisa pasi, huzere nengoni uye hune zvibereko zvakanaka, hahutsauri vamwe uye hwakatendeka."},{"book":"Jakobho","chapter":"3","verse":"18","text":"Vayananisi vanodyara murugare vanowana gohwo rokururama."}]}