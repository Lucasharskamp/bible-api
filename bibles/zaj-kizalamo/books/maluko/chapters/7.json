{"data":[{"book":"MALUKO","chapter":"7","verse":"1","text":"Mafalisayo wayagwe na wafundiza Malagizo ga Musa walawile Yelusalemu weza wailundiza haulongozi wa Yesu."},{"book":"MALUKO","chapter":"7","verse":"2","text":"Wona wanahina wayagwe wa Yesu woja vakuja kuno makono gao ganyolodoke, kwavija gakala hagananavigwa."},{"book":"MALUKO","chapter":"7","verse":"3","text":"Kwavija Mafalisayo na Wayahudi wose, hawaja mbaka wasunguse ng'hani makono gao kamba viilondigwa, sama ya kuwinza mafundo ga wahenga zao."},{"book":"MALUKO","chapter":"7","verse":"4","text":"Hawaja kinhu chochose kilawa hadisoko mbaka wakisuluze. Na wawinza mafundo bwando gawabokele kulawa mwa wahenga zao, kamba vija, kusuluza vikasi, viteleko, na via va shaba."},{"book":"MALUKO","chapter":"7","verse":"5","text":"Avo, Mafalisayo na wafundiza Malagizo ga Musa wamuuza Yesu, “Habali wanahina zako hawagawinza mafundo gatufundizigwe na wahenga, ila woja na makono ganyolodoke?”"},{"book":"MALUKO","chapter":"7","verse":"6","text":"Yesu kawedika yolonga, “Muhokozi Isaya kahokola goya viyahokole yowalonga mweye! Mweye videlenya, kamba vija viyandike,"},{"book":"MALUKO","chapter":"7","verse":"7","text":"Wonitambikila nie bule,"},{"book":"MALUKO","chapter":"7","verse":"8","text":"Mzika hamgwazo ndagizi za Mulungu, na mgawinza mafundo ga wanhu.”"},{"book":"MALUKO","chapter":"7","verse":"9","text":"Yesu kagendelela kulonga, “Muna ubala wa kuzilema ndagizi za Mulungu giladi mgatunize mafundo genu wenyego."},{"book":"MALUKO","chapter":"7","verse":"10","text":"Musa kalagiza, ‘Wahishimile tataako na mamaako,’ na ‘Munhu yoyose yomulonga vihile tataake ama mamaake, yakomigwe.’"},{"book":"MALUKO","chapter":"7","verse":"11","text":"Ila mweye mofundiza kamba, kamba munhu kana kinhu cha kumgwelela tata ama mamaake, ila yahalonga, ‘Kinhu kino kicho Kolubani,’ nhegulo yake, ‘Nhosa ya Mulungu,’"},{"book":"MALUKO","chapter":"7","verse":"12","text":"avo halondigwa kuwataza mkuwagwelela vinhu tata na mamaake."},{"book":"MALUKO","chapter":"7","verse":"13","text":"Vino vivo mafundo gamuwafundiza wanhu vigobeza mbuli za Mulungu. Na kuna vinhu viyagwe bwando kamba vino vimtenda.”"},{"book":"MALUKO","chapter":"7","verse":"14","text":"Abaho, Yesu kadikema kabili didale da wanhu, kawalongela, “Nitegelezeni na m'vitange."},{"book":"MALUKO","chapter":"7","verse":"15","text":"Haduhu kinhu kimwingila munhu kulawa kunze chondakimtende munhu yanyolodoke. Ila kija kimulawa munhu, kicho kimtenda munhu yanyolodoke.”"},{"book":"MALUKO","chapter":"7","verse":"16","text":"Munhu yali na magwiti ga kuhulika, na yahulike!"},{"book":"MALUKO","chapter":"7","verse":"17","text":"Viyadilekile didale da wanhu na kwingila mng'anda, wanahina zake wamulonda yawalongele goya hala dino."},{"book":"MALUKO","chapter":"7","verse":"18","text":"Yesu kawalongela, “Na mweye vivija hamnavitanga? Ham'vimanya kamba kinhu chochose kingila mgati mwa munhu kulawa kunze hakidaha kumnyolodosa,"},{"book":"MALUKO","chapter":"7","verse":"19","text":"kwavija hakimwingila mmoyo, ila mmunda, abaho, chochola kucholo?” Viyalongile vino, Yesu kavilonga vakuja vose vidigwe."},{"book":"MALUKO","chapter":"7","verse":"20","text":"Yesu kagendelela kulonga, “Kija kimulawa munhu kicho kimtenda yanyolodoke."},{"book":"MALUKO","chapter":"7","verse":"21","text":"Kwavija kulawa mgati ya umoyo wa munhu, molawa ngelegeza zihile, ugoni, ubavi, kukoma,"},{"book":"MALUKO","chapter":"7","verse":"22","text":"ugoni, ugila, kutenda gehile, sulukila ya ugoni, uzenzeleganye, sulukila za kulonda vinhu bwando, migongo, kuilonga vihile, magoda, na ubozi."},{"book":"MALUKO","chapter":"7","verse":"23","text":"Mbuli zose zino zihile zilawa mgati mwa munhu na zizo zimtenda yanyolodoke.”"},{"book":"MALUKO","chapter":"7","verse":"24","text":"Yesu kalawa kachola muisi ili behi na wambo da Tilo. Kengila muna ing'anda imwe na halondile munhu yoyose yavitange kamba kahaja, ila hadahile kuifisa."},{"book":"MALUKO","chapter":"7","verse":"25","text":"Mtwanzi imwe, mndele wake yakalile na kinyamkela, kahulika mbuli za Yesu, hima kamwizila kamfugamila mavindi haulongozi wake."},{"book":"MALUKO","chapter":"7","verse":"26","text":"Mtwanzi ija kakala Mmhazi, yaleligwe ng'ambu ya Foinike muisi ya Silia. Kaiyalala yomulongela Yesu yamuwinge ikinyamkela yam'vamhile mndele wake."},{"book":"MALUKO","chapter":"7","verse":"27","text":"Ila Yesu kamwidika, “Beta tanhu iwana wegute. Havinogile kusola mandia ga wana na kuwagwelela umbwa.”"},{"book":"MALUKO","chapter":"7","verse":"28","text":"Ija mtwanzi kamwidika, “Mndewa! Hata umbwa woja vakuja viwasigaze iwana hasi ya imeza.”"},{"book":"MALUKO","chapter":"7","verse":"29","text":"Avo Yesu kamulongela, “Sama ya mbuli zako zino, genda ukae kom'vika kinyamkela kamulawa mndele wako!”"},{"book":"MALUKO","chapter":"7","verse":"30","text":"Kachola ukae kam'vika mwanage yawasile mulusazi, na kweli kinyamkela kamulawa."},{"book":"MALUKO","chapter":"7","verse":"31","text":"Abaho, Yesu kasegela muna iisi ya Tilo, kachola Lamba da Galilaya kubitila Sidoni mbaka muisi ya viwambo longo dimwe vikemigwa Dekapoli."},{"book":"MALUKO","chapter":"7","verse":"32","text":"Wanhu wamgalila munhu yakalile kinziwi na bubui, wamuyalalila Yesu yamwikile makono gake."},{"book":"MALUKO","chapter":"7","verse":"33","text":"Yesu kamsola yeiyeka, kamgala kutali na ididale da wanhu, kagela vidole vake mmagwiti ga ija imunhu, kazenha vizite, abaho, kalukwasa lulimi lwake."},{"book":"MALUKO","chapter":"7","verse":"34","text":"Abaho, Yesu kalola uchana kuulanga, kabweza mhumuzi, na kumulongela ija imunhu, “Efata!” Nhegulo yake, “Vuguka!”"},{"book":"MALUKO","chapter":"7","verse":"35","text":"Bahaja munhu ija magwiti gake gahulika, kigagaziko chake kisegezigwa, avo kasonga kulongelela bila kugaya."},{"book":"MALUKO","chapter":"7","verse":"36","text":"Abaho, Yesu kawagong'ondeza wanhu sambiwamulongele munhu yoyose mbuli ija. Ila avija viyakalile yowagong'ondeza ng'hani vivo vowokala wobwililisa ng'hani."},{"book":"MALUKO","chapter":"7","verse":"37","text":"Wanhu wose wahulike wakanganya ng'hani na walonga, “Kila kinhu kotenda goya! Kawatenda hata vinziwi wahulike na mabubui walonge!”"}]}