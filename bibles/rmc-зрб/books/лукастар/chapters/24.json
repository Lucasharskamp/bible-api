{"data":[{"book":"Лукастар","chapter":"24","verse":"1","text":"Андро першо куркєскєро дівес, сіктосара, ромня іле преготовіме сагошне олєї і авле кє гробніца."},{"book":"Лукастар","chapter":"24","verse":"2","text":"Одя оне аракгле, со о бар отчідо ле гробніцатар."},{"book":"Лукастар","chapter":"24","verse":"3","text":"Сар заавле андре, оне на аракгле о тєлос ле Раєскєро Ісусоскєро."},{"book":"Лукастар","chapter":"24","verse":"4","text":"Ачіля, кана оне на ахальонас, со пес одя обачіля, дуй мурша терділе паж ленде андро бліскаце голмі."},{"book":"Лукастар","chapter":"24","verse":"5","text":"Бара даратар ромня мукле пескєре муя кє пгув, та одала ленґє пгенде:"},{"book":"Лукастар","chapter":"24","verse":"6","text":"Лес аде нане — Ов джівдісаліля мерібнастар! Леперен чак, сар Ов вакєрелас туменґє, кана есас минґ андре Галілєя,"},{"book":"Лукастар","chapter":"24","verse":"7","text":"кана пгендя, со о Ча ле Манушенґєро маїнел тейн предино андро васта ле бійношне манушенґє і маїнел тейн премардо про кєрестос, а про тріто дівес те джівдісальон мерібнастар."},{"book":"Лукастар","chapter":"24","verse":"8","text":"Акор оне леперде Лескєре лава."},{"book":"Лукастар","chapter":"24","verse":"9","text":"Кана вісаліле ле гробніцатар, оне розвакєрде саворо дешуєкг апостоленґє і саворе авренґє."},{"book":"Лукастар","chapter":"24","verse":"10","text":"Ода есас Марія Магдаліна, Іоанна, Марія Яковскєрі дай і авер ромня. Оне розвакєрде ода ле апостоленґє,"},{"book":"Лукастар","chapter":"24","verse":"11","text":"та оне на патянділе ле ромнєнґє, ленґє дичолас, со ода чак чувче лава."},{"book":"Лукастар","chapter":"24","verse":"12","text":"Та о Петро ушіля і єкгваресте денашля кє гробніца. Ов банділя і дикгля одя чак о похтан. Акор ов вісаліля кє песте і чудаліндяпес одалестар, со пес одя обачіля."},{"book":"Лукастар","chapter":"24","verse":"13","text":"Андре ода же дівес дувджяне лендар джянас андро фоврос Еммаус, саво есас вай дешудуй кіломейтрі ле Єрусалімостар."},{"book":"Лукастар","chapter":"24","verse":"14","text":"Оне вакєренас пал саворо, со пес обачіля."},{"book":"Лукастар","chapter":"24","verse":"15","text":"Кана оне вакєренас і думіненас, коркоро Ісус подавля кє ленде і ґейля ленца андре єкг."},{"book":"Лукастар","chapter":"24","verse":"16","text":"Та оне на прінджярде Лес, бо ленґєре якгендар ода есас запганло."},{"book":"Лукастар","chapter":"24","verse":"17","text":"Ісус лендар пгучля:"},{"book":"Лукастар","chapter":"24","verse":"18","text":"Єкг лендар, савес вічіненас Клеопа, отпгендя:"},{"book":"Лукастар","chapter":"24","verse":"19","text":"Ов пгендя ленґє:"},{"book":"Лукастар","chapter":"24","verse":"20","text":"Лес дине аврі єкг баредер рашая а те амаре пгуредера, гой те засудзінен Лес про мерібе, а паліш премарде Лес про кєрестос."},{"book":"Лукастар","chapter":"24","verse":"21","text":"А амен самас бійзошне, гой Ов гіно Ода, Саво маїнел те ратинен ле Ізраєль. Та канакє тріто дівес, сар када саворо ачіля."},{"book":"Лукастар","chapter":"24","verse":"22","text":"Але варесаве амаре ромнєндар зачудалінде амен. Оне ґейле дадіве тосара кє гробніца"},{"book":"Лукастар","chapter":"24","verse":"23","text":"і, сар на аракгле Лескєро тєлос, оне вісаліле і розвакєрде аменґє, со ленґє сікадепес анґєла, саве пгенде, со Ов гіно джівдо."},{"book":"Лукастар","chapter":"24","verse":"24","text":"Паліш вареко амаре баратендар ґейле ко гробніца і аракгле одя саворо авка, сар вакєренас о ромня, а Лес одя оне на дикгле."},{"book":"Лукастар","chapter":"24","verse":"25","text":"Паліш Ов ленґє пгендя:"},{"book":"Лукастар","chapter":"24","verse":"26","text":"Чі на маїндя Хрістос те преджян саворо када семведипе, а паліш те заджян андре Пескєрі слава?"},{"book":"Лукастар","chapter":"24","verse":"27","text":"Паліш кєздиндя ле Моїсєйостар і саворе пророкендар, і пгутердя ленґє саворо, со есас пісіме пал Лесте андро Пісаніє."},{"book":"Лукастар","chapter":"24","verse":"28","text":"Кана оне пашес авле ко ода ґав, кай оне джянас, Ісус диня ленґє те джянен, гой Ов камел те джян дуредер."},{"book":"Лукастар","chapter":"24","verse":"29","text":"Та оне іґєн манґєнас Лес і вакєренас:"},{"book":"Лукастар","chapter":"24","verse":"30","text":"Кана Ісус бешелас ленца пажо скамін, Ов іля маро, палікєрдя, препгаґля і диня ленґє."},{"book":"Лукастар","chapter":"24","verse":"31","text":"Акор пгутердепес ленґєре якга, і оне прінджярде Лес. Та Ов ачіля пріґ ленде надикгадо."},{"book":"Лукастар","chapter":"24","verse":"32","text":"Оне кєздинде те вакєрен єкг аврескє:"},{"book":"Лукастар","chapter":"24","verse":"33","text":"Оне єкгваресте ушіле і ґейле минґ єкгвар андро Єрусалім. Одя оне аракгле андро єкг тган дешуєкг апостолен і саворен, ко есас ленца."},{"book":"Лукастар","chapter":"24","verse":"34","text":"Одала ленґє пгенде, со о Рай те чачес джівдісаліля мерібнастар і сікадяпес ле Сімоноскє."},{"book":"Лукастар","chapter":"24","verse":"35","text":"Паліш одала дувджяне розвакєрде саворо, со ленца есас про дром, і сар оне прінджярде ле Ісус, кана Ов препгаґля о маро."},{"book":"Лукастар","chapter":"24","verse":"36","text":"Оне минґ вакєренас, кана Коркоро Ісус сікадяпес машкар ленде і пгендя ленґє:"},{"book":"Лукастар","chapter":"24","verse":"37","text":"А оне ле даратар аж замувле, бо думіненас, со дикгєн ле духос."},{"book":"Лукастар","chapter":"24","verse":"38","text":"Та Ов ленґє пгендя:"},{"book":"Лукастар","chapter":"24","verse":"39","text":"Дикгєн, акєс Мійре васта те Мійре піндре. Ода Ме сом! Худенпес Мандар і дикгєн, бо ко духос тєлос і кокала нане, а, сар дикгєн, кє Манде гін."},{"book":"Лукастар","chapter":"24","verse":"40","text":"І сар ода пгендя, сікадя ленґє о васта те о піндре."},{"book":"Лукастар","chapter":"24","verse":"41","text":"Та оне радисальонас і чудаліненаспес, та нісар на патянас. Акор Ов лендар пгучля:"},{"book":"Лукастар","chapter":"24","verse":"42","text":"Оне подине Лескє котор пейка мачатар."},{"book":"Лукастар","chapter":"24","verse":"43","text":"Ов іля і халас анґлал ленде."},{"book":"Лукастар","chapter":"24","verse":"44","text":"Паліш Ов пгендя ленґє:"},{"book":"Лукастар","chapter":"24","verse":"45","text":"Акор Ов пгутердя ленґє е ґовді, гой те ахальон Пісаніє,"},{"book":"Лукастар","chapter":"24","verse":"46","text":"і пгендя ленґє:"},{"book":"Лукастар","chapter":"24","verse":"47","text":"Анґлал андро Єрусалім, а паліш машкар саворе нийпі андро Лескєро нав вічінена ле манушен те покаїненпес, гой те одмукєнпес ленгє о бійне."},{"book":"Лукастар","chapter":"24","verse":"48","text":"Тумен вакєрена пало ода саворе манушенґє."},{"book":"Лукастар","chapter":"24","verse":"49","text":"А канакє Ме бічавав туменґє ода, со обіціндя Мійро Дад. Та тумен ачен андро фоврос, адик на авела пре туменде е зор опрунестар."},{"book":"Лукастар","chapter":"24","verse":"50","text":"Паліш Ісус ліґєндя лен андал о фоврос кє Віфанія. Одя Ов ваздня Пескєре васта і благословіндя лен."},{"book":"Лукастар","chapter":"24","verse":"51","text":"І обачіляпес авка, кана Ов благословінелас лен, Ов ачіля те дурісальон лендар і кєздиндя те вазденпес про нєбос."},{"book":"Лукастар","chapter":"24","verse":"52","text":"Акор оне банділе анґлал Лесте і баре радишаґога вісаліле андро Єрусалім."},{"book":"Лукастар","chapter":"24","verse":"53","text":"Оне міндик аченас андро храмос і ашаренас ле Девлес."}]}