{"data":[{"book":"ezra","chapter":"10","verse":"1","text":"Hanki Ezra'a Ra Anumzamofo mono nomofo avuga, avugosaregati umaseno nunamu nehuno zavira neteno Israeli vahe'mokizmi kumi'ma huama'ma nehige'za, Israeli vene'nema a'nanema ne' mofavre naga'ma hu'za tusi'a vahekerfamo'za Ezra'ma mani'nere e'za, zamagranena tusi zavi emete'naze."},{"book":"ezra","chapter":"10","verse":"2","text":"Anante Elamu nagapinti Jehieli nemofo Sekania'a Ezrante eno amanage huno hu'ne, Tagra Anumzantimofo kea rutagreta megi'a vahepintira a'nea eri'none. Hianagi mago kankamuna me'neankita ana hazenke zama atresanunkeno'a, Ra Anumzamo'a tazeri havizana osugahie."},{"book":"ezra","chapter":"10","verse":"3","text":"Hanki menina Ra Anumzantimofo avure mago huvempa ke huta, megi'a a'nanetine mofavre naga'zaminena huzmantenunke'za mopa zamirega vugahaze. Hanki Ezragane Anumzamofo ke'ma amage'ma nentaza vahe'mo'zanema tasamisnaza kante anteta anara hugahune. E'inahu'ma hanunana Anumzamofo kasegefima hu'nea kante amage anteta anara hugahune."},{"book":"ezra","chapter":"10","verse":"4","text":"E'ina hu'negu Ezraga kagri eri'zanki otinka ama ana knazana eri fatgo huo. Tagra keka'a antahigamita nazanoma hanana zana tro hugahunanki, korora osunka oti hanavetinenka ana eri'za erio."},{"book":"ezra","chapter":"10","verse":"5","text":"Anagema higeno Ezra'a otino ugota pristi vahe'ene Livae naga'ene ana maka Israeli vahe'mokizmia zamasamino, Huvempa kema hutma Sekania'ma hia kea amage antegahune hutma huvempa hiho hige'za ana hu'naze."},{"book":"ezra","chapter":"10","verse":"6","text":"Hanki Ezra'ma Ra Anumzamofo mono nomofo avugama mani'neretira atreno vuno, Eliasipi nemofo Jehohanani'ma nemasefinka vu'ne. Anampinka ne'zane tinena a'o huno mani'neno, Israeli vahe'ma kinafintima e'naza vahe'mo'zama hu'naza kumikura tusi zavi neteno asuzampi mani'ne."},{"book":"ezra","chapter":"10","verse":"7","text":"Hanki anante Juda kva vahe'mo'zane eri'za vahe'mo'zanema Babiloni kinafinti'ma atre'za e'za Jerusalemi kumapine Juda kumapima emani'naza vahera, Jerusalemi kumate maka eme tru hiho, hu'za kea atre'zmante'naze."},{"book":"ezra","chapter":"10","verse":"8","text":"Hanki iza'o 3'a zagemofo agu'afima omesia vahe'mofona, ranra vahe'mo'zane kva vahe'mo'zama hanaza kante ante'za, fenozama'a eri hana nehu'za, kinama hute'za e'naza Israeli naga'pintira ahenatitregahaze."},{"book":"ezra","chapter":"10","verse":"9","text":"Hanki 3'a zagemofo agu'afi ana maka Juda naga'ene Benjamini naga'moza Jerusalemi kumate eme tru hu'naze. Ana'ma eme atru hu'nazana 9ni ikamofona 20ti zupa maka Anumzamofo mono nomofo avuga eme atru hu'za mani'nazageno, ana zupa tusi'a ko nerigeno, atru'ma hu'nafima efore'ma hanige'za antahisaza kegu'enena tusi zamahirahite'ne."},{"book":"ezra","chapter":"10","verse":"10","text":"Hanki anante pristi ne' Ezra'a otino amanage huno zamasami'ne, Tamagra Ra Anumzamofo tra kea tamefi humita, megi'a a'nanea erita Israeli vahe'mota kna eriramize."},{"book":"ezra","chapter":"10","verse":"11","text":"Hanki menina Ra Anumzana tamagehe'i Anumzamofonte kumitamia huama nehutma, Agri avesi'za amage anteho. Amama emani'naza mopafi vahe tvaontera omanitma afete nemanitma, megi'a a'nanema eri'nazana zamatreho."},{"book":"ezra","chapter":"10","verse":"12","text":"Anante ana maka vahe'mo'za ranke hu'za, Kagra tamage hanankita kagrama hana nanekea amage antegahune."},{"book":"ezra","chapter":"10","verse":"13","text":"Hianagi tusi'a koneriankita ama vahe krerfamota magoke knafino tare knafina otita manineta ama ana kea eri fatgo hugara osu'none. Na'ankure rama'a vahe'mota megi'a a'nanea erita tusi'a kumi hu'none."},{"book":"ezra","chapter":"10","verse":"14","text":"E'ina hu'negu kva vahetimo'za Jerusalemi mani'neza ama ana knazana taza hu'za erigahaze. Hanki kumatifima iza'o megi'a a'nanema eri'nesia vahe'ma mani'nesimo'a, huhampri'ma ante'nesaza knarera, kuma'afinti kva vahe'ene keagama refko'ma nehaza vahe'ene zamavare'neno ana zupa eno ana knazana emeri fatgo hugahie. E'inama hanunkeno'a Anumzamo'a arimpa aheorantegahie."},{"book":"ezra","chapter":"10","verse":"15","text":"Anage'ma hazage'za maka ana kerera mago zamarimpa hu'naze. Hianagi Asaheli nemofo Jonatani'ene Tikva nemofo Jazeiakea ana nanekerera mago zanarimpa osu'na'e. Ana nehake'za Livae nagapinti netre Mesulamu'ene Sabetaikea zanagritega eme anteke zanaza hu'na'e."},{"book":"ezra","chapter":"10","verse":"16","text":"Hanki kva vahe'ma huhamprisage'za mani'neza ana knazana erigahaze hu'zama haza kerera, Babiloni kinafinti'ma ana maka e'naza vahe'mo'za mago zamarimpa hu'naze. Anante pristi ne' Ezra'a, Israeli naga nofite'ma ugagota hutere hanaza vahera huhampri nezmanteno, avontafepi zamagi'a krente'ne. Hagi 10ni ikamofona ese knazupa agafa hu'za megi'a a'nanema eri'naza vahera ke hazage'za e'za ana knazana eri fatgo hu'naze."},{"book":"ezra","chapter":"10","verse":"17","text":"Hanki megi'a a'nanema eri'naza ve'nenemokizmi knazana 3'a ikampi eri'za vu'za, ese ikamofona ese zupa ome vagare'naze."},{"book":"ezra","chapter":"10","verse":"18","text":"Hanki pristi nagapinti'ma megi'a a'nanema eri'naza ve'nenemokizmi zamagi'a amanahu hu'ne, Jozadaki nemofo Jesuane afu'agna he'zama mani'naza nagapintira, Maseianki Elieserinki Jaribinki Gedalianki hu'za hake'za zamazeri fore hu'naze."},{"book":"ezra","chapter":"10","verse":"19","text":"Anama hazage'za hago haviza hu'none hu'za nehu'za huvempa hu'za megi'a a'nanema eri'naza a'nanea nezmatre'za, mago ve sipisipi afu azeri'za kumi ofa hu'naze."},{"book":"ezra","chapter":"10","verse":"20","text":"Hanki Imeri nagapintira Hananiki Sebadaia'e."},{"book":"ezra","chapter":"10","verse":"21","text":"Hagi Harimi nagapintira Ma'aseiaki Ilaijaki Simaiaki Jehieliki Usia'e."},{"book":"ezra","chapter":"10","verse":"22","text":"Hagi Pasuri nagapintira Elioenaiki Maseiaki Ismaeliki Netaneliki Jozabadiki Elasa'e."},{"book":"ezra","chapter":"10","verse":"23","text":"Livae nagapintira Jozabadiki Simeiki Kelaiaki (mago agi'a Kelita'e) Petahiaki Judaki Eliezeri'e."},{"book":"ezra","chapter":"10","verse":"24","text":"Hanki zagame'ma hu nagapintira Eliasibi'a agrakere. Ra Anumzamofo mono no kafante'ma kvama nehaza nagapintira Salumuki Telemiki Uri'e."},{"book":"ezra","chapter":"10","verse":"25","text":"Hanki mago'a Israeli vahepinti'ma megi'a a'nanema eri'naza ve'nenemokizmi zamagi'a amanahu hu'ne. Parosi nagapintira Ramiaki Iziaki Malkijaki Mijaminiki Eleasariki magora ru Makiaki Benaia'e."},{"book":"ezra","chapter":"10","verse":"26","text":"Hagi Elamu nagapintira Mataniaki Zekaraiaki Jehieliki Abdiki Jeremotiki Elaija'e."},{"book":"ezra","chapter":"10","verse":"27","text":"Zatuni nagapintira Elioenaiki Eliasibiki Mataniaki Jeremotiki Zabadiki Aziza'e."},{"book":"ezra","chapter":"10","verse":"28","text":"Bebai nagapintira Jehohananiki Hananiaki Zabaiki Atlai'e."},{"book":"ezra","chapter":"10","verse":"29","text":"Hagi Bani nagapintira Mesulamuki Malukiki Adaiaki Jashubuki Sialiki Jeremoti'e."},{"book":"ezra","chapter":"10","verse":"30","text":"Hagi Pahat-Moapu nagapintira Adnaki Kelaliki Benaiaki Maseiaki Mataniaki Bezaleliki Binuiki Manase'e."},{"book":"ezra","chapter":"10","verse":"31","text":"Hagi Harimi nagapintira Eliezeriki Isijaki Malkiaki Simaiaki Simioniki,"},{"book":"ezra","chapter":"10","verse":"32","text":"Benjaminiki Malukiki Simaria'e."},{"book":"ezra","chapter":"10","verse":"33","text":"Hasumu nagapintira Matenaiki Matataki Zabadiki Elifeletiki Jeremaiaki Manaseki Simei'e."},{"book":"ezra","chapter":"10","verse":"34","text":"Hagi Bani nagapintira Madaiki Amramuki Ueliki,"},{"book":"ezra","chapter":"10","verse":"35","text":"Benaiaki Bedeiaki Keluhiki,"},{"book":"ezra","chapter":"10","verse":"36","text":"Vaniaki Meremotiki Eliasibiki,"},{"book":"ezra","chapter":"10","verse":"37","text":"Mataniaki Matenaiki Ja'asuki,"},{"book":"ezra","chapter":"10","verse":"38","text":"Baniki Binuiki Simeiki,"},{"book":"ezra","chapter":"10","verse":"39","text":"Silemiaki Neteniki Adaiaki,"},{"book":"ezra","chapter":"10","verse":"40","text":"Maknadebaiki Sasaiki Saraiki,"},{"book":"ezra","chapter":"10","verse":"41","text":"Azareliki Silemiaki Simariaki,"},{"book":"ezra","chapter":"10","verse":"42","text":"Salumuki Amariaki Josefe'e."},{"book":"ezra","chapter":"10","verse":"43","text":"Hagi Nebo nagapintira Jeieliki Matitiaki Zabadiki Zebinaki Jadaiki Joeliki Benaia'e."},{"book":"ezra","chapter":"10","verse":"44","text":"Ama ana maka ve'nenemo'za megi'a a'nane eri'naze. Hanki ana a'nefintira mago'amo'za mofavrea zamante'naze."}]}