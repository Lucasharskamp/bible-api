{"data":[{"book":"Luka","chapter":"6","verse":"1","text":"Lishaka limu lya kwoyera Yesu kaweriti kankupita mumigunda ya nganu. Wafundwa wakuwi waweriti wankubena mikunguwi ya nganu, pawayisyoga mumawoku mwawu na kuziliya mbunji zya nganu."},{"book":"Luka","chapter":"6","verse":"2","text":"Mafalisayu wamu wamkosiya, “Iwera hashi mtenda shintu sheni Lilagaliru lilewelera kutenda mulishaka lya kwoyera?”"},{"book":"Luka","chapter":"6","verse":"3","text":"Yesu kawankula, “Mwenga hamwenibetuli ntambu yakatenditi Dawudi na wayaguwi shipindi pawaweriti na njala?"},{"book":"Luka","chapter":"6","verse":"4","text":"Yomberi kingiriti Mnumba ya Mlungu, katola mabumunda gawatuliti Mnumba ya Mlungu, kaliyiti na gamonga kawapananiti wayaguwi. Kwahera muntu yoseri yakaliyaga kumbiti watambika hera ndo waliyaga.”"},{"book":"Luka","chapter":"6","verse":"5","text":"Yesu kamaliriti kwa kuwagambira, “Mwana gwa Muntu ndo Mtuwa gwa lishaka lya kwoyera.”"},{"book":"Luka","chapter":"6","verse":"6","text":"Lishaka lyamonga lya kwoyera Yesu kingiriti mnumba ya Mlungu kufunda. Kuweriti na muntu mlaa yakaweriti na liwoku lya kumliwu lyalilewelekiti."},{"book":"Luka","chapter":"6","verse":"7","text":"Wafunda wamu wa Malagaliru na Mafalisayu wamu wasakuliti shisoweru sha kumsitaki Yesu, su waweriti wankumuhepelera waloli handa kamuponiziyi muntu mulishaka lya kwoyera."},{"book":"Luka","chapter":"6","verse":"8","text":"Kumbiti Yesu kavimaniti kala shawaliholiti, su kamgambiriti muntu yakeniti na liwoku lyalilewelekiti, “Gugoloki, gwizi panu palongolu.” Muntu ulii kimuka na kugoloka palii."},{"book":"Luka","chapter":"6","verse":"9","text":"Su Yesu kawagambira, “Nukukosiyani, Lilagaliru litujimira twenga kutenda shishi mulishaka lya kwoyera? Kuponiziya ama kulaga? Kugalopoziya makaliru ga muntu ama kugalaga?”"},{"book":"Luka","chapter":"6","verse":"10","text":"Kawaloliti wega zoseri, shakapanu Kamgambira muntu yakeniti na liwoku lyalilewelekiti, “Gunyoshi liwoku lyaku.” Yomberi kanyosha liwoku lyakuwi na liwera kayi likomu."},{"book":"Luka","chapter":"6","verse":"11","text":"Womberi wakalala, su wanja kulihola ntambu ya kumtenda Yesu vidoda."},{"book":"Luka","chapter":"6","verse":"12","text":"Shipindi shilii Yesu kagenda kulugongu kumluwa Mlungu, kalivagiti kulaa aku pashiru poseri pakamluwa Mlungu."},{"book":"Luka","chapter":"6","verse":"13","text":"Shilawu yakuwi kawashema wantumintumi wakuwi, pakati pawu kawasyagula lilongu na wawili kawashema wantumintumi."},{"book":"Luka","chapter":"6","verse":"14","text":"Awa ndo Simoni yawamupiti litawu lya Peteru na Andereya mlongu gwakuwi na Yakobu na Yohani na Filipu na Batolumayu,"},{"book":"Luka","chapter":"6","verse":"15","text":"Matayu na Tomasi na Yakobu mwana gwa Alifayu na Simoni yawamshemiti Zeloti,"},{"book":"Luka","chapter":"6","verse":"16","text":"Yuda mwana gwa Yakobu na Yuda Isikariyoti yakamgalambukiti Yesu."},{"book":"Luka","chapter":"6","verse":"17","text":"Pakasulukiti kulugongu pamuhera na wafundwa wakuwi, Yesu kagolokiti palushi, pakaweriti na wafundwa wakuwi wavuwa. Lipinga likulu lya wantu wawalivagiti palii, walawiti Muyudeya yoseri na Yerusalemu na mbwega ya Tiru na Sidoni,"},{"book":"Luka","chapter":"6","verse":"18","text":"wiziti kumpikinira na kuponiziwa malweli gawu. Woseri yawagaziwitwi na washamshera viraa wiziti na waponiziwitwi."},{"book":"Luka","chapter":"6","verse":"19","text":"Wantu woseri wafiriti kumshinkula Yesu, makakala gamlawiti na kawaponiziya woseri."},{"book":"Luka","chapter":"6","verse":"20","text":"Yesu kawagalambukira wafundwa wakuwi na kulonga,"},{"book":"Luka","chapter":"6","verse":"21","text":"Mnemeleri mwenga yamuwera na njala vinu,"},{"book":"Luka","chapter":"6","verse":"22","text":"“Mnemeleri mwenga wantu pawawakalirani na kuwalema, kuwahigilanga na kuwapayirani madoda, goseri aga toziya ya Mwana gwa Muntu!"},{"book":"Luka","chapter":"6","verse":"23","text":"Shipindi pagalawila aga, mnemeleli pa mvina, toziya ya lijenjeri likulu lyawawatulirani kala kumpindi kwa Mlungu. Hangu ndo wambuyi wawu wawatenditi wambuyi wa Mlungu ntambu iraayi.”"},{"book":"Luka","chapter":"6","verse":"24","text":"“Kumbiti shondi shondi mwenga mwawalunda vinu,"},{"book":"Luka","chapter":"6","verse":"25","text":"Shondi shondi mwenga yamwikuta vinu,"},{"book":"Luka","chapter":"6","verse":"26","text":"“Shondi shondi wantu woseri wankukuzyumani, hera hangu wagogolu wawu watakuliti ntambu iraayi kwa wambuyi wa mpayu."},{"book":"Luka","chapter":"6","verse":"27","text":"“Kumbiti nankuwagambirani mwenga mwamunpikanira. Muwafiri wangondu wenu, muwatekeleri woseri wakukalalirani."},{"book":"Luka","chapter":"6","verse":"28","text":"Muwatekeleri woseri wawakupangilirani na muwaluwili kwa Mlungu woseri yawakutenderani madoda."},{"book":"Luka","chapter":"6","verse":"29","text":"Muntu pakakukoma lisaya limu, gumleki kakomi na lisaya lyamonga, handa muntu pakakupoka likoti lyaku, gumlekeri na lishati lyaku."},{"book":"Luka","chapter":"6","verse":"30","text":"Muntu yoseri pakakuluwa gumpanani na muntu pakakupoka ulunda waku, nagumgambira kawuziyi."},{"book":"Luka","chapter":"6","verse":"31","text":"Muwatenderi wamonga ntambu yamfira kutenderwa."},{"book":"Luka","chapter":"6","verse":"32","text":"“Handa pamuwafira walii yawawafira mwenga, hampati lifupu gaa? Ata yawawera na vidoda wawafira wantu yawawafira womberi."},{"book":"Luka","chapter":"6","verse":"33","text":"Kayi pamuwatendera viheri walii yawakutenderani mwenga viheri, hampati lifupu gaa? Ata yawawera na vidoda watendaga hera hangu!"},{"book":"Luka","chapter":"6","verse":"34","text":"Na pamuwakopesha walii yamuwahola kuwera hawakuwuzireni hampati lifupu gaa? Ata yawawera na vidoda wawakopeshaga yawawera na vidoda, pawalihola wawawuziliri shawawakopeshiti."},{"book":"Luka","chapter":"6","verse":"35","text":"Kumbiti mwenga muwafiri wangondu wenu na muwatenderi viheri, mkopeshi namliholera kuwuzilirwa. Lifupu lyenu haliweri likulu na hamuweri wana wa Mlungu gwa kumpindi. Toziya yomberi ndo muheri kwa wantu yawahera mayagashii na yawatenda vidoda."},{"book":"Luka","chapter":"6","verse":"36","text":"Muweri na lusungu gambira Tati gwenu ntambu yakawera na lusungu."},{"book":"Luka","chapter":"6","verse":"37","text":"“Namuwatoza wamonga, su Mlungu hakawatozi ndiri mwenga, namuwapangira wamonga, su Mlungu hapeni kawapangili mwenga, muwalekeziyi wamonga, su Mlungu hakawalekiziyi mwenga."},{"book":"Luka","chapter":"6","verse":"38","text":"Muwapanani wamonga, su Mlungu hakawapanani mwenga. Hamuwanki shipimu shakumemeziya, sha kutikisiya na kuyonera na kwitika mumawoku mwenu, vyoseri avi haviweri vya mwenga. Shipimu shamuwapimiliti wamonga, Mlungu ndo hakakupimirani mwenga.”"},{"book":"Luka","chapter":"6","verse":"39","text":"Yesu kawagambira mfanu agu, “Muntu kana lwisi kaweza ndiri kumlongoziya kana lwisi muyaguwi, pakatenda hangu, woseri hawapokeri mulirindi."},{"book":"Luka","chapter":"6","verse":"40","text":"Kwahera mfundwa kaweza kumsinda mfunda gwakuwi, su kila mfundwa pakamalila kala mafundu hakaweri gambira mfunda gwakuwi."},{"book":"Luka","chapter":"6","verse":"41","text":"“Guweza hashi kushiwona shibandu shididini nentu mulisu lya mlongu gwaku, pota kuwona lipingiri lya mulisu lyaku?"},{"book":"Luka","chapter":"6","verse":"42","text":"Hashi guweza kutakula kwa mlongu gwaku, ‘Guleki nukuwusiyi shibandu shididini nentu mulisu lyaku,’ na gwenga gusinda kuliwona lipingiri lya mulisu lyaku? Gwa mfyangu gwenga! Kwanja guwusiyi huti lipingiri lya ligogu mulisu lyaku, ndo haguwezi kushiwusiya weri shibandu mulisu lya mlongu gwaku."},{"book":"Luka","chapter":"6","verse":"43","text":"“Kwahera mtera guherepa gwagulera mabwajubwaju gadoda, viraa mtera gudoda guweza ndiri kulera mabwajubwaju gaherepa."},{"book":"Luka","chapter":"6","verse":"44","text":"Kila mtera gumanika kulawirana na mabwajubwaju gakuwi galeriti, guweza ndiri kwapa embi mumishongoma ama zabibu mumbigiri."},{"book":"Luka","chapter":"6","verse":"45","text":"Muntu muheri katendaga viheri kulawa muviheri vivuwa mumoyu mwakuwi, na muntu kana vidoda katendaga vidoda kulawa muvidoda vivuwa mumoyu mwakuwi. Toziya mlomu gutakula galii gaweriti mumoyu."},{"book":"Luka","chapter":"6","verse":"46","text":"“Iwera ashi munshema, ‘Mtuwa, Mtuwa,’ Uganu mtenda ndiri vyanuwagambirani?"},{"book":"Luka","chapter":"6","verse":"47","text":"Hanuwalanguziyi ntambu yakalifana muntu yoseri pakiza kwa neni na kupikinira visoweru vyaneni na kuvijimira."},{"book":"Luka","chapter":"6","verse":"48","text":"Kalifana na muntu yakanyawa numba yakuwi, kabawa pasi nentu na kunyawa liyanjiru mulitalawu. Mafuriku gamashi pagarawiriti gayiputa numba ilii kumbiti itikinyika ndiri, toziya wayinyawiti weri numba."},{"book":"Luka","chapter":"6","verse":"49","text":"Su yoseri ulii yakapikanira visoweru vyangu na kuvijimira ndiri, ayu kalifana na muntu yakanyawiti numba yakuwi pota na kunyawa lyanjiru, mafuriku pagiziti gayiputa numba ilii na kuguwa puu na kubomokanga nakamu!”"}]}