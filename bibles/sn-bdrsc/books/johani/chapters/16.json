{"data":[{"book":"Johani","chapter":"16","verse":"1","text":"“Ndakuudzai zvose izvi kuitira kuti murege kutsauka."},{"book":"Johani","chapter":"16","verse":"2","text":"Vachakubudisai musinagoge; chokwadi ndechokuti, nguva iri kuuya yokuti munhu anokuurayai achafunga kuti ari kushandira Mwari."},{"book":"Johani","chapter":"16","verse":"3","text":"Vachaita zvinhu zvakadai nokuti havana kuziva Baba kana ini."},{"book":"Johani","chapter":"16","verse":"4","text":"Ndakuudzai izvi, kuitira kuti kana nguva yacho yasvika, imi mucharangarira kuti ndakakuyambirai. Handina kukutaurirai izvi pakutanga nokuti ndakanga ndinemi."},{"book":"Johani","chapter":"16","verse":"5","text":"“Zvino ndava kuenda kune akandituma, asi hakuna mumwe wenyu anondibvunza kuti, ‘Muri kuendepiko?’"},{"book":"Johani","chapter":"16","verse":"6","text":"Nokuti ndataura zvinhu izvi, mwoyo yenyu yazara neshungu."},{"book":"Johani","chapter":"16","verse":"7","text":"Asi ndiri kukutaurirai chokwadi kuti: Zvakakunakirai kuti ini ndiende. Kana ndikasaenda, Munyaradzi haangauyi kwamuri; asi kana ndikaenda, ndichamutumira kwamuri."},{"book":"Johani","chapter":"16","verse":"8","text":"Kana asvika achapa nyika mhosva pamusoro pechivi napamusoro pokururama nokutongwa:"},{"book":"Johani","chapter":"16","verse":"9","text":"pamusoro pechivi, nokuti vanhu havatendi kwandiri;"},{"book":"Johani","chapter":"16","verse":"10","text":"pamusoro pokururama, nokuti ndiri kuenda kuna Baba, kwamusingazondionizve;"},{"book":"Johani","chapter":"16","verse":"11","text":"uye pamusoro pokutongwa, nokuti muchinda wenyika ino atotongwa."},{"book":"Johani","chapter":"16","verse":"12","text":"“Ndine zvizhinji zvokutaura kwamuri, zvakawanda zvokuti hamungagoni kuzvitakura iye zvino."},{"book":"Johani","chapter":"16","verse":"13","text":"Asi kana iye, Mweya wechokwadi, auya, achakutungamirirai muzvokwadi yose. Haangazotauri zvake; achataura zvaanenge anzwa chete, uye achakuudzai zvichauya."},{"book":"Johani","chapter":"16","verse":"14","text":"Achauyisa kukudzwa kwandiri nokutora pane zvangu achizvizivisa kwamuri."},{"book":"Johani","chapter":"16","verse":"15","text":"Zvose zvaBaba ndezvangu. Ndokusaka ndakati Mweya achatora zvangu agozvizivisa kwamuri."},{"book":"Johani","chapter":"16","verse":"16","text":"“Muchinguva chiduku, hamuchazondionizve, uyezve shure kwechinguva chiduku muchandiona.”"},{"book":"Johani","chapter":"16","verse":"17","text":"Vamwe vadzidzi vake vakataurirana vachiti, “Anoreveiko kana achiti, ‘Muchinguva chiduku hamuchazondioni, uyezve shure kwechinguva chiduku muchandiona,’ uye ‘Nokuti ndiri kuenda kuna Baba’?”"},{"book":"Johani","chapter":"16","verse":"18","text":"Vakaramba vachingobvunzana vachiti, “Anoreveiko kana achiti, ‘Chinguva chiduku’? Hatinzwisisi zvaanoreva isu.”"},{"book":"Johani","chapter":"16","verse":"19","text":"Jesu akaona kuti vaida kumubvunza pamusoro pazvo, saka akati kwavari, “Ko, muri kubvunzana pamusoro pezvandanga ndichireva here pandati, ‘Muchinguva chiduku hamuchazondionizve, uye shure kwechinguva chiduku muchandiona’?"},{"book":"Johani","chapter":"16","verse":"20","text":"Ndinokuudzai chokwadi, muchachema uye mugoungudza asi nyika ichifara. Muchasuwa, uye kusuwa kwenyu kuchashanduka kukava mufaro."},{"book":"Johani","chapter":"16","verse":"21","text":"Mukadzi anopona mwana anorwadziwa nokuti nguva yake yasvika; asi kana mwana wake azvarwa, anokanganwa kurwadziwa kuya nokuda kwomufaro wokuti mwana azvarwa munyika."},{"book":"Johani","chapter":"16","verse":"22","text":"Naizvozvo nemiwo zvino inguva yenyu yokusuwa, asi ndichakuonai zvakare uye muchafara, uye hakuna achakutorerai mufaro wenyu."},{"book":"Johani","chapter":"16","verse":"23","text":"Pazuva iro hamuzondibvunzizve kana chinhu. Ndinokuudzai chokwadi, Baba vangu vachakupai zvose zvamuchakumbira muzita rangu."},{"book":"Johani","chapter":"16","verse":"24","text":"Kusvikira zvino hamusati matombokumbira kana chinhu muzita rangu. Kumbirai uye muchapiwa, uye mufaro wenyu uchava wakazara."},{"book":"Johani","chapter":"16","verse":"25","text":"“Kunyange ndanga ndichitaura nomufananidzo, nguva inouya yandisingazotauri nemifananidzo, asi ndichakuudzai pachena pamusoro paBaba vangu."},{"book":"Johani","chapter":"16","verse":"26","text":"Pazuva iro, muchakumbira muzita rangu. Handisi kuti ndichakumbira Baba panzvimbo yenyu."},{"book":"Johani","chapter":"16","verse":"27","text":"Kwete, Baba pachavo vanokudai nokuti makandida, uye makatenda kuti ndakabva kuna Mwari."},{"book":"Johani","chapter":"16","verse":"28","text":"Ndakabva kuna Baba ndikapinda munyika; zvino ndava kusiya nyika ndichidzokera kuna Baba.”"},{"book":"Johani","chapter":"16","verse":"29","text":"Ipapo vadzidzi vaJesu vakati, “Zvino mava kutaura pachena musingaiti nemifananidzo."},{"book":"Johani","chapter":"16","verse":"30","text":"Zvino tava kuona kuti munoziva zvinhu zvose uye kuti hapana achafanira kuti akubvunzei mibvunzo. Izvi zvinoita kuti titende kuti makabva kuna Mwari.”"},{"book":"Johani","chapter":"16","verse":"31","text":"Jesu akapindura akati, “Mava kutenda here zvino?"},{"book":"Johani","chapter":"16","verse":"32","text":"Asi nguva iri kuuya, uye yatosvika, yamuchaparadzirwa, mumwe nomumwe achienda kumusha kwake. Muchandisiya ndiri ndoga. Asi handisi ndoga, nokuti Baba vangu vaneni."},{"book":"Johani","chapter":"16","verse":"33","text":"“Ndakuudzai zvinhu izvi, kuitira kuti muve norugare mandiri. Panyika muchatambudzika. Asi tsungai mwoyo! Ini ndakakunda nyika.”"}]}