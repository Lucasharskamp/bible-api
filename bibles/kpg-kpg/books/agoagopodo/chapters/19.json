{"data":[{"book":"Agoago Podo","chapter":"19","verse":"1","text":"Tangada hagaloale gei e donu, la koia e humalia i tangada dadaulia kai tilikai."},{"book":"Agoago Podo","chapter":"19","verse":"2","text":"Di manawa hiihai maaloo ge de iloo le e hagalee humalia. Tee noho baba e dagi goe gi nia haingadaa."},{"book":"Agoago Podo","chapter":"19","verse":"3","text":"Hunu daangada e hagahuaidu hua ginaadou mai i nadau hangahaihai dadaulia, ga nomuli ga hagaanga di maa gi Dimaadua."},{"book":"Agoago Podo","chapter":"19","verse":"4","text":"Digau maluagina e gidee nadau ihoo hoou i nia madagoaa huogodoo, gei digau hagaloale le e deemee di benebene nadau ihoo hogoohi ala e hai mee ginai."},{"book":"Agoago Podo","chapter":"19","verse":"5","text":"Maa goe ga hagi aga di kai tilikai i lodo di gowaa hai gabunga, goe ga hagaduadua, ga deemee di tanga gi daha."},{"book":"Agoago Podo","chapter":"19","verse":"6","text":"Nia daangada huogodoo e halahala nnangaahai dumaalia o digau aamua. Nia daangada huogodoo e hai hoo gi digau ala e dugu anga nadau wanga dehuia."},{"book":"Agoago Podo","chapter":"19","verse":"7","text":"Nia gau o tangada hagaloale hagalee hila ang gi mee. Deelaa laa mee deai ono ehoo ai. E duadua behee dono halaaheu, gei mee e deemee di gidee ono ehoo."},{"book":"Agoago Podo","chapter":"19","verse":"8","text":"Aloho i di goe ge kabe nia mee huogodoo ala e mee di kabe. Hagalangahia laa nia mee ala guu kabe kooe, gei goe ga maluagina."},{"book":"Agoago Podo","chapter":"19","verse":"9","text":"Tangada ma ga helekai tilikai i di gowaa hai gabunga le e deemee di tanga gi daha mo di hagi aga, ia guu doo gi lodo di hagaduadua."},{"book":"Agoago Podo","chapter":"19","verse":"10","text":"Digau dadaulia hagalee belee mouli maluagina, gei nia hege hagalee belee dagi digau aamua."},{"book":"Agoago Podo","chapter":"19","verse":"11","text":"Maa goe e hagabaubau humalia, goe hagalee hagawelewele ngoohia. Di madagoaa tangada ma gaa hai dana hala adu gi di goe, di haga de langahia di hala la di hangaahai humalia damanaiee."},{"book":"Agoago Podo","chapter":"19","verse":"12","text":"Di hagawelewele o di king le e hai gadoo be di lee hamumu o di laion, gei dono manawa dumaalia le e hai gadoo be di uwa haga manawa lamalia."},{"book":"Agoago Podo","chapter":"19","verse":"13","text":"Nia dama dadaulia e mee di hagahuaidu nadau maadua. Di ahina hai lodo wou le e hai gadoo be nia madaua e doodoo."},{"book":"Agoago Podo","chapter":"19","verse":"14","text":"Taane e mee di hai mee gi di hale mo nia bahihadu o ono maadua, malaa, ma go Dimaadua hua dela e wanga gi mee dono lodo hagabaubau humalia."},{"book":"Agoago Podo","chapter":"19","verse":"15","text":"Heia goe gi hagatoo, kii hua, gei goe ga hiigai."},{"book":"Agoago Podo","chapter":"19","verse":"16","text":"Benebene ina nnaganoho a God, gei goe ga mouli waalooloo. Maa goe ga haga delangahia nia maa, gei goe gaa made."},{"book":"Agoago Podo","chapter":"19","verse":"17","text":"Do madagoaa ma gaa wanga gi digau hagaloale, e hai be di mee ne wanga gi Dimaadua, gei Dimaadua gaa hui gi di goe."},{"book":"Agoago Podo","chapter":"19","verse":"18","text":"Aago ina au dama i di madagoaa e lligi ai gei digaula e kabe nadau mee. Maa goe hagalee aago au dama, goe e hagamaamaa hua au dama gii bida hunahuna ina ginaadou."},{"book":"Agoago Podo","chapter":"19","verse":"19","text":"Dugu ina ang gi tangada hagawelewele ngoohia gi kae ina dahidamee o dono hagawelewele. Maa goe ga hagamaamaa a mee hagadahi i ono haingadaa, goe e hai gi hagamaamaa a mee haga lua."},{"book":"Agoago Podo","chapter":"19","verse":"20","text":"Maa goe e hagalongo gi nnelekai hagamaamaa, e hiihai di kabe, dahi laangi hua gei goe gaa hai tangada kabemee."},{"book":"Agoago Podo","chapter":"19","verse":"21","text":"Nia daangada e mee di haganohonoho nia hagadilinga mee huogodoo, gei di maa go di hiihai o Dimaadua dela e gila."},{"book":"Agoago Podo","chapter":"19","verse":"22","text":"E haga langaadia ma ga hagagailaa."},{"book":"Agoago Podo","chapter":"19","verse":"23","text":"Hagalongo gi Dimaadua, gei goe ga mouli waalooloo, gaa baba hua gi au mee ala gu hai mee ginai, gei goe gaa tanga gi daha mo di haingadaa."},{"book":"Agoago Podo","chapter":"19","verse":"24","text":"Hunu daangada e hagatoo di wanga nadau meegai gi lodo nadau ngudu."},{"book":"Agoago Podo","chapter":"19","verse":"25","text":"Digau ala e bida hagaamu ginaadou la ne belee hagaduadua, gei nia daangada ala e de iloo di mee, gaa kabe di mee belee hai. Maa goe e kabemee, goe e kabe i di madagoaa dela e aago goe gii donu."},{"book":"Agoago Podo","chapter":"19","verse":"26","text":"Tangada dela e hagahuaidu dono damana, be e hagabagi dono dinana gii hana gi daha mo dono hale, la go tangada hua dela e haga langaadia ge hagabalumee go nia daangada."},{"book":"Agoago Podo","chapter":"19","verse":"27","text":"Dagu dama nei, maa goe ga diiagi di kabemee, goe ga haga balumee au mee ala guu lawa di iloo."},{"book":"Agoago Podo","chapter":"19","verse":"28","text":"Di tonu le e de igolo i di madagoaa tangada hagadootonu ma ga hagamaanadu hua bolo ia e hagammaemmae dana dangada."},{"book":"Agoago Podo","chapter":"19","verse":"29","text":"Digau dadaulia ala e bida hagaamu ginaadou, le e hai loo gii kae di hagamamaawa."}]}