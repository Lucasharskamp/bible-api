{"data":[{"book":"KORENTI 2","chapter":"8","verse":"1","text":"Men andinay on, yo musiɓɓe, fii ndee moƴƴere Alla yeɗaande *mofte makko ɗen Masedonii,"},{"book":"KORENTI 2","chapter":"8","verse":"2","text":"e maanaa, noone satteendeeji ɗi ɓe ndarndaa woo, weltaare maɓɓe heewunde nden e ɓillaare maɓɓe tiiɗunde nden no okkude ɓe feere okkirgol no yaajiri."},{"book":"KORENTI 2","chapter":"8","verse":"3","text":"Yeru mbawdi maɓɓe ndin, miɗo seeditii, ɓe waɗii hay toonin mbawdi maɓɓe ndin e hoore anniyee moƴƴo."},{"book":"KORENTI 2","chapter":"8","verse":"4","text":"Ɓe landike men, e nder tentingol no tiiɗiri, yo ɓe tawde e faabagol yimɓe Alla ɓen."},{"book":"KORENTI 2","chapter":"8","verse":"5","text":"Ɗun feƴƴiti ko men tanƴininoo kon. Kamɓe tigi ɓe weeɓitanii Joomi on taho, si ɓe weeɓitanii men no yaadiri e faale Alla on."},{"book":"KORENTI 2","chapter":"8","verse":"6","text":"Ko ɗun waɗi si men wakkilini Tiituusa yahugol ka mon fii wallugol on laatinde ndee moƴƴere, wano o fuɗɗornoo non."},{"book":"KORENTI 2","chapter":"8","verse":"7","text":"Wano tawiri non hiɗon moƴƴi e ɗi fow, ka gomɗinal, ka kongol, ka gandal, ka cataare timmunde, e ka giggol mon e telen-ma amen, moƴƴiniree non kadi ndee moƴƴere."},{"book":"KORENTI 2","chapter":"8","verse":"8","text":"Mi wowliraali ɗun fii waɗugol yamiroore, kono mi wowlan on fii hollugol baɲaare ɓeya nden, mi anda si giggol mon ngol ko haqiiqawol."},{"book":"KORENTI 2","chapter":"8","verse":"9","text":"Ko fii hiɗon andi moƴƴere Iisaa Almasiihu Joomi men on, fii kala ko alɗunooɗo, o waɗitii baaso fii mon, fii yo baasal makko ngal alɗin on."},{"book":"KORENTI 2","chapter":"8","verse":"10","text":"E hino ko mi miijii no hawrani on kon: Ɓay ko onon adinoo anniyaade dokkal gila rowani, ko onon adii waɗugol ɗun kadi."},{"book":"KORENTI 2","chapter":"8","verse":"11","text":"Awa jooni, jokkee ɗun haa timma, naɓon haa joofoya, beru wakkilaare mon nden, wondude e anniyee mo aadiɗon on."},{"book":"KORENTI 2","chapter":"8","verse":"12","text":"Si en okkirii anniyee moƴƴo, haray ɗun ko ko jaɓetee tippude e ko marɗen kon, hara hinaa e ko en maraa kon."},{"book":"KORENTI 2","chapter":"8","verse":"13","text":"Hinaa non fii ɓittingol on, weltina ɓeya, kono ko fii yo fotondiral waɗu."},{"book":"KORENTI 2","chapter":"8","verse":"14","text":"Fewndo ɗoo ko ko ɓurtani on kon wonɗon faaborde baasal ɓeya ngal, fii no kamɓe kadi ɓe faabora baasal mon ngal ko ɓurtani ɓe kon. Si wonirii non, fow fotay,"},{"book":"KORENTI 2","chapter":"8","verse":"15","text":"wano windori non:"},{"book":"KORENTI 2","chapter":"8","verse":"16","text":"Yettoore wonanii Alla fii ko o waɗi e ɓernde Tiituusa kon sifa cataare nde mi joganii on nden."},{"book":"KORENTI 2","chapter":"8","verse":"17","text":"Fii kala non o jaɓii eɓɓoore an nden fii yo o yahu ka mon, kono hari o aadike, wondude e tinnaare tiiɗunde, wonde o yahay kanko tigi ka mon."},{"book":"KORENTI 2","chapter":"8","verse":"18","text":"Men immindinii mo e oo musiɗɗo mo mofte ɗen fow manti fii golle ɗe o waɗani Kibaaru Moƴƴo on ɗen."},{"book":"KORENTI 2","chapter":"8","verse":"19","text":"E hoore ɗun, ko mofte ɗen toɗɗii mo fii ko wona yaadiɗɗo amen, e nder ndee moƴƴere nde tawata meɗen fawtii fii mangu Joomiraaɗo on tigi, e fii seedintingol anniyeeji amen moƴƴi ɗin."},{"book":"KORENTI 2","chapter":"8","verse":"20","text":"Meɗen faalaa reenaade fii wota men fele fii ngal dokkal mawngal ngal men halfinaa."},{"book":"KORENTI 2","chapter":"8","verse":"21","text":"Ko fii ko ko moƴƴi kon men woni ɗaɓɓude, hinaa non yeeso Joomiraaɗo on tun, kono kadi e yeeso yimɓe ɓen."},{"book":"KORENTI 2","chapter":"8","verse":"22","text":"Men immindinii ɓe e oo musiɗɗo amen, on mo men ndarndori noone woo cataare makko nden e laabiiji buy, on wonɗo ɓanginirde ko tiiɗi e ngal ɗoo, hoolaare mawnde nde o joganii on nden."},{"book":"KORENTI 2","chapter":"8","verse":"23","text":"Tiituusa non, ko o wondiɗɗo an e gollidoowo e an fii mon, musiɓɓe ɓe o wondi ɓen non, ko ɓe mofte ɗen immini, ko ɓe darja *Almasiihu on."},{"book":"KORENTI 2","chapter":"8","verse":"24","text":"Awa hollee mofte ɗen fow dalil giggol mon ngol e ko men woni mantorde fii mon kon yeeso maɓɓe."}]}