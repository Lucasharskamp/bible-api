{"data":[{"book":"1 Kronikel","chapter":"14","verse":"1","text":"Malaa, Hiram di king o digau Tyre ga hagau ana daangada kae hegau gi David, mono laagau ‘cedar’, mono gau hai hadu, mono degitanga, bolo gii hula hauhia di hale o David."},{"book":"1 Kronikel","chapter":"14","verse":"2","text":"David ga iloo laa bolo Dimaadua gu haga noho bolo ia di king o Israel, gei gu haga maluagina dono henua ang gi ana daangada digau Israel."},{"book":"1 Kronikel","chapter":"14","verse":"3","text":"I Jerusalem, David guu hai ono lodo e logo, guu hai labelaa ana dama daane mono dama ahina."},{"book":"1 Kronikel","chapter":"14","verse":"4","text":"Aanei la nia dama daane a maa ala ne hai i Jerusalem: Shammua, Shobab, Nathan, Solomon,"},{"book":"1 Kronikel","chapter":"14","verse":"5","text":"Ibhar, Elishua, Elpelet,"},{"book":"1 Kronikel","chapter":"14","verse":"6","text":"Nogah, Nepheg, Japhia,"},{"book":"1 Kronikel","chapter":"14","verse":"7","text":"Elishama, Beeliada, mo Eliphelet."},{"book":"1 Kronikel","chapter":"14","verse":"8","text":"Di madagoaa digau Philistia ne longono bolo David guu hai di king i hongo tenua go Israel hagatau, nadau gau dauwa guu hula belee kumi a mee. David ga hanadu belee heetugi gi digaula."},{"book":"1 Kronikel","chapter":"14","verse":"9","text":"Digau Philistia guu dau i di gowaa mehanga gonduu o Rephaim, gei gu daamada gu heebagi gi digau ala i golo, guu kae nia goloo digaula."},{"book":"1 Kronikel","chapter":"14","verse":"10","text":"David ga heeu gi Dimaadua, “E humalia bolo au gaa hana ga heebagi gi digau Philistia? Goe gaa hai au gi maaloo?”"},{"book":"1 Kronikel","chapter":"14","verse":"11","text":"Malaa, David ga heebagi gi digaula i Baal Perazim gu maaloo. Mee ga helekai, “God ne daaligi ogu hagadaumee i ogu mua, gadoo be di labagee e haga bongoo di abaaba o di monowai.” Deenei laa di gowaa deelaa gu haga ingoo bolo Baal Perazim.14.11 Baal Perazim, di ingoo deenei dono hadinga i nnelekai Hebrew boloo, “Di Tagi o di Haga bongoo”"},{"book":"1 Kronikel","chapter":"14","verse":"12","text":"Di madagoaa digau Philistia ne llele gi daha, digaula gu diiagi nadau ada balu ieidu, gei ogo David gaa hai dana hagamodu bolo nia maa gi duungia."},{"book":"1 Kronikel","chapter":"14","verse":"13","text":"Digi duai, gei digau Philistia gu loomoi gi muli gi di gowaa baba deelaa, gu daamada gu heebagi labelaa e kae nia goloo digaula."},{"book":"1 Kronikel","chapter":"14","verse":"14","text":"David ga heeu labelaa gi God, dela ga helekai, “Hudee heebagi mai i kinei. Haganiga laa tua, ga heebagi mai di baahi dela i golo, hoohoo gi nia laagau ‘balsam’."},{"book":"1 Kronikel","chapter":"14","verse":"15","text":"Do madagoaa ga longono di lee o digau e taele i hongo nia laagau aalaa, goe heebagi hagalimalima, idimaa, Au e hana i oo mua, e haga magedaa digau dauwa o Philistia.”"},{"book":"1 Kronikel","chapter":"14","verse":"16","text":"David guu hai be nia haganoho a God ne hai. Mee ne daaligi digau Philistia mai loo i Gibeon gaa hana gaa tugi i Gezer."},{"book":"1 Kronikel","chapter":"14","verse":"17","text":"Di longo o David guu dele guu tugi i nia madagowaa huogodoo, gei Dimaadua guu hai nia henua llauehe huogodoo gi mmaadagu i mee."}]}