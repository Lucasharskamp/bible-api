{"data":[{"book":"הבשורה על-פי יוחנן","chapter":"14","verse":"1","text":"”אל תתנו מקום לדאגה בלבבכם; האמינו באלוהים והאמינו בי."},{"book":"הבשורה על-פי יוחנן","chapter":"14","verse":"2","text":"בבית אבי מעונות רבים, ואני הולך להכין לכם מקום. לולא היה הדבר נכון, לא הייתי מספר לכם זאת."},{"book":"הבשורה על-פי יוחנן","chapter":"14","verse":"3","text":"לאחר שהכול יהיה מוכן אחזור ואקח אתכם אלי, כדי שתהיו תמיד במקום שבו אני נמצא."},{"book":"הבשורה על-פי יוחנן","chapter":"14","verse":"4","text":"אתם יודעים לאן אני הולך וכיצד להגיע לשם.“"},{"book":"הבשורה על-פי יוחנן","chapter":"14","verse":"5","text":"”לא, איננו יודעים לאן אתה הולך“, קרא תומא. ”כיצד אתה מצפה שנדע את הדרך?“"},{"book":"הבשורה על-פי יוחנן","chapter":"14","verse":"6","text":"אולם ישוע ענה: ”אני עצמי הדרך, האמת והחיים. איש אינו יכול לבוא אל האב אלא באמצעותי."},{"book":"הבשורה על-פי יוחנן","chapter":"14","verse":"7","text":"אילו ידעתם מי אני, הייתם יודעים גם מיהו אבי. מעתה ואילך אתם מכירים אותו וגם ראיתם אותו.“"},{"book":"הבשורה על-פי יוחנן","chapter":"14","verse":"8","text":"”אדוני, הראה לנו את האב ונסתפק בכך“, ביקש פיליפוס."},{"book":"הבשורה על-פי יוחנן","chapter":"14","verse":"9","text":"אולם ישוע השיב: ”פיליפוס, לאחר שהייתי אתכם במשך כל הזמן הזה, עדיין אינך יודע מי אני? מי שראה אותי ראה את אבי, אם כן מדוע מבקש אתה לראותו?"},{"book":"הבשורה על-פי יוחנן","chapter":"14","verse":"10","text":"האם אינך מאמין שאני חי באבי, ושאבי חי בי? אין אלה המילים שלי, כי אם של אבי השוכן בקרבי והפועל דרכי."},{"book":"הבשורה על-פי יוחנן","chapter":"14","verse":"11","text":"”האמינו לי שאני חי באבי ואבי חי בי; האמינו לי לפחות בזכות הנסים והנפלאות שחוללתי."},{"book":"הבשורה על-פי יוחנן","chapter":"14","verse":"12","text":"אני אומר לכם בכנות וברצינות: כל מי שמאמין בי יוכל לעשות את כל מה שאני עושה, ואף הרבה יותר מזה, כי אני הולך אל אבי."},{"book":"הבשורה על-פי יוחנן","chapter":"14","verse":"13","text":"אעשה למענכם כל מה שתבקשו בשמי, כדי שהאב יכובד בבנו."},{"book":"הבשורה על-פי יוחנן","chapter":"14","verse":"14","text":"אכן, אעשה את כל מה שתבקשו בשמי."},{"book":"הבשורה על-פי יוחנן","chapter":"14","verse":"15","text":"”אם אתם אוהבים אותי, שמעו בקולי;"},{"book":"הבשורה על-פי יוחנן","chapter":"14","verse":"16","text":"ואני אבקש מאבי שיתן לכם יועץ אחר שלא יעזוב אתכם לעולם –"},{"book":"הבשורה על-פי יוחנן","chapter":"14","verse":"17","text":"את רוח הקודש והאמת. רוב האנשים בעולם אינם יכולים לקבל את רוח הקודש, מפני שאינם מכירים אותו ואינם מעונינים בו כלל. אולם אתם מכירים אותו, כי עתה הוא נמצא אתכם ובקרוב אף ישכון בקרבכם."},{"book":"הבשורה על-פי יוחנן","chapter":"14","verse":"18","text":"לא אעזוב אתכם כיתומים; אני אחזור אליכם."},{"book":"הבשורה על-פי יוחנן","chapter":"14","verse":"19","text":"בעוד זמן קצר העולם כבר לא יראה אותי, אך אתם תראו אותי, כי אני חי וגם אתם תחיו."},{"book":"הבשורה על-פי יוחנן","chapter":"14","verse":"20","text":"ביום ההוא תדעו שאני שוכן באבי, אתם שוכנים בי ואני בכם."},{"book":"הבשורה על-פי יוחנן","chapter":"14","verse":"21","text":"כל השומע בקולי אוהב אותי; על כן אבי ואני נאהב אותו, ואני אתוודע אליו.“"},{"book":"הבשורה על-פי יוחנן","chapter":"14","verse":"22","text":"יהודה תלמידו (לא איש־קריות) פנה אליו: ”אדוני, מדוע רוצה אתה להתוודע אלינו בלבד, אל תלמידיך, ולא אל העולם כולו?“"},{"book":"הבשורה על-פי יוחנן","chapter":"14","verse":"23","text":"”מפני שאגלה את עצמי רק למי שאוהב אותי ושומע בקולי“, השיב ישוע. ”גם אבי יאהב את מי שאוהב אותי, ואנחנו נשכון בתוכו."},{"book":"הבשורה על-פי יוחנן","chapter":"14","verse":"24","text":"מי שאינו שומע בקולי אינו אוהב אותי. זכרו, אין אלה דברי, כי אם דברי אבי אשר שלחני."},{"book":"הבשורה על-פי יוחנן","chapter":"14","verse":"25","text":"אני אומר לכם דברים אלה כל עוד אני נמצא אתכם."},{"book":"הבשורה על-פי יוחנן","chapter":"14","verse":"26","text":"כאשר אבי ישלח בשמי את המנחם, את רוח הקודש, הוא ילמד אתכם דברים רבים ויזכיר לכם כל מה שאמרתי."},{"book":"הבשורה על-פי יוחנן","chapter":"14","verse":"27","text":"”אני משאיר לכם שלווה ושלום. לא לפי מושגי העולם, אלא שלומי שלי. לכן אל תפחדו ואל תדאגו."},{"book":"הבשורה על-פי יוחנן","chapter":"14","verse":"28","text":"זכרו את מה שאמרתי לכם: אני הולך עכשיו, אולם אשוב אליכם. אם אתם באמת אוהבים אותי, תשמחו לשמוע שאני חוזר אל אבי, כי הוא גדול ממני."},{"book":"הבשורה על-פי יוחנן","chapter":"14","verse":"29","text":"אני מספר לכם את כל הדברים האלה לפני התרחשותם, כדי שתאמינו בי כאשר הם יתרחשו."},{"book":"הבשורה על-פי יוחנן","chapter":"14","verse":"30-31","text":"”לא נותר לי זמן רב לדבר אליכם, כי שר הרשע של העולם הזה מתקרב. הוא אינו יכול לגבור עלי, אך על העולם לדעת שאני אוהב את אבי; משום כך אני עושה כל מה שאבי מצווה עלי. הבה נלך מכאן.“"}]}