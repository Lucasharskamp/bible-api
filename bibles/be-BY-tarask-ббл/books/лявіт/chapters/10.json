{"data":[{"book":"ЛЯВІТ","chapter":"10","verse":"1","text":"Надаў і Авіуд, сыны Ааронавыя, узялі кожны сваю кадзільніцу і паклалі ў іх агню, і паклалі ў яго дымленьняў, і прынесьлі прад Госпада агонь чужы, якога Ён не загадваў ім;"},{"book":"ЛЯВІТ","chapter":"10","verse":"2","text":"і выйшаў агонь ад Госпада і спаліў іх, і памерлі яны перад абліччам Гасподнім."},{"book":"ЛЯВІТ","chapter":"10","verse":"3","text":"І сказаў Гасподзь Аарону: вось, пра што казаў Гасподзь, калі сказаў: у тых, што набліжаюцца да Мяне, асьвячуся і перад усім народам праслаўлюся. Аарон маўчаў."},{"book":"ЛЯВІТ","chapter":"10","verse":"4","text":"І паклікаў Майсей Місаіла і Элцафана, сыноў Ізііла, дзядзькі Ааронавага, і сказаў ім: ідзеце, вынесьце братоў вашых са сьвяцілішча за табар."},{"book":"ЛЯВІТ","chapter":"10","verse":"5","text":"І пайшлі і вынесьлі іх у хітонах іхніх за табар, як сказаў Майсей."},{"book":"ЛЯВІТ","chapter":"10","verse":"6","text":"А Аарону і Элеазару і Ітамару, сынам ягоным, Майсей сказаў: галоваў вашых не агаляйце і вопраткі вашай не разьдзірайце, каб вам не памерці і не навесьці гневу на ўсё супольства; але браты вашыя, увесь дом Ізраілеў, могуць плакаць па спаленых, якіх спаліў Гасподзь,"},{"book":"ЛЯВІТ","chapter":"10","verse":"7","text":"і зь дзьвярэй скініі сходу ня выходзьце, каб не памерці вам, бо на вас алей памазаньня Гасподняга. І зрабілі паводле слова Майсея."},{"book":"ЛЯВІТ","chapter":"10","verse":"8","text":"І сказаў Гасподзь Аарону, кажучы:"},{"book":"ЛЯВІТ","chapter":"10","verse":"9","text":"віна і моцных напояў ня пі і сыны твае з табою, калі ўваходзіце ў скінію сходу, каб не памерці; гэта вечная пастанова ў роды вашыя,"},{"book":"ЛЯВІТ","chapter":"10","verse":"10","text":"каб вы маглі адрозьніваць сьвяшчэннае ад несьвяшчэннага і нячыстае ад чыстага,"},{"book":"ЛЯВІТ","chapter":"10","verse":"11","text":"і вучыць сыноў Ізраілевых усім статутам, якія выказаў ім Гасподзь праз Майсея."},{"book":"ЛЯВІТ","chapter":"10","verse":"12","text":"І сказаў Гасподзь Аарону і Элеазару і Ітамару, астатнім сынам ягоным: вазьмеце прынашэньне хлебнае, якое засталося ад ахвяраў Гасподніх, і ежце яго прэснае каля ахвярніка, бо гэта вялікая сьвятыня:"},{"book":"ЛЯВІТ","chapter":"10","verse":"13","text":"і ежце яго на сьвятым месцы, бо гэта дзялянка твая і дзялянка сыноў тваіх з ахвяраў Гасподніх: так мне загадана;"},{"book":"ЛЯВІТ","chapter":"10","verse":"14","text":"і грудзіну трасеньня і лапатку паднашэньня ежце на чыстым месцы, дзе і сыны твае і дочкі твае з табою, бо гэта дадзена ў дзялянку табе і ў дзялянку сынам тваім зь мірных ахвяраў сыноў Ізраілевых;"},{"book":"ЛЯВІТ","chapter":"10","verse":"15","text":"лапатку паднашэньня і грудзіну трасеньня павінны яны прыносіць з ахвярамі тлушчу, трасучы перад абліччам Гасподнім, і хай будзе гэта вечнай дзялянкай табе і сынам тваім з табою, як загадаў Гасподзь."},{"book":"ЛЯВІТ","chapter":"10","verse":"16","text":"І казла ахвяры за грэх шукаў Майсей, і вось, ён спалены. І ўгневаўся на Элеазара і Ітамара, астатніх сыноў Ааронавых, і сказаў:"},{"book":"ЛЯВІТ","chapter":"10","verse":"17","text":"чаму вы ня елі ахвяры за грэх на сьвятым месцы? бо яна сьвятыня вялікая, і яна дадзена вам, каб здымаць грахі з супольства, і ачышчаць іх перад Госпадам:"},{"book":"ЛЯВІТ","chapter":"10","verse":"18","text":"вось, кроў яе ня ўнесена ў сьвяцілішча, і вы павінны былі есьці яе на сьвятым месцы, як загадана мне."},{"book":"ЛЯВІТ","chapter":"10","verse":"19","text":"Аарон сказаў Майсею: вось, сёньня прынесьлі яны ахвяру сваю за грэх і цэласпаленьне сваё перад Госпадам, і гэта сталася са мною; калі я сёньня зьем ахвяру за грэх, ці будзе гэта заўгодна Госпаду?"},{"book":"ЛЯВІТ","chapter":"10","verse":"20","text":"І пачуў Майсей і ўхваліў."}]}