{"data":[{"book":"Ruka","chapter":"24","verse":"1","text":"Nomusi wokutanga wevhiki, mambakwedza, vakadzi vaya vakatora zvinonhuhwira zvavakanga vagadzira vakaenda kuguva."},{"book":"Ruka","chapter":"24","verse":"2","text":"Vakawana ibwe rakungurutswa kubva paguva,"},{"book":"Ruka","chapter":"24","verse":"3","text":"asi vakati vapinda, vakashayiwa mutumbi waIshe Jesu."},{"book":"Ruka","chapter":"24","verse":"4","text":"Pavakanga vachiri kushamisika nazvo, pakarepo varume vaviri vakanga vakapfeka nguo chena dzaipenya semheni vakamira parutivi pavo."},{"book":"Ruka","chapter":"24","verse":"5","text":"Mukutya kwavo, vakadzi vaya vakakotamisa pasi zviso zvavo, asi varume ava vakati kwavari, “Seiko muchitsvaka mupenyu pakati pavakafa?"},{"book":"Ruka","chapter":"24","verse":"6","text":"Haapo pano; amuka! Rangarirai zvaakakuudzai, paakanga achinemi muGarirea kuti:"},{"book":"Ruka","chapter":"24","verse":"7","text":"‘Mwanakomana woMunhu anofanira kuiswa mumaoko avatadzi, arovererwe pamuchinjikwa agomukazve pazuva rechitatu.’ ”"},{"book":"Ruka","chapter":"24","verse":"8","text":"Ipapo vakarangarira mashoko ake."},{"book":"Ruka","chapter":"24","verse":"9","text":"Vakati vadzoka kubva kuguva, vakataurira vane gumi nomumwe zvinhu zvose izvi, uye nokuna vamwe vose."},{"book":"Ruka","chapter":"24","verse":"10","text":"VanaMaria Magadharena, naJohana, Maria mai vaJakobho, uye navamwe vavaiva navo ndivo vakandoudza vapostori izvozvo."},{"book":"Ruka","chapter":"24","verse":"11","text":"Asi havana kutenda vakadzi ava, nokuti mashoko avo ainge upenzi kwavari."},{"book":"Ruka","chapter":"24","verse":"12","text":"Zvisinei hazvo, Petro, akasimuka, akamhanyira kuguva. Akakotama, akaona micheka iri yoga, ndokubva adzokera kumba, achishamisika mumwoyo make nezvakanga zvaitika."},{"book":"Ruka","chapter":"24","verse":"13","text":"Zvino musi mumwe chete iwoyo, varume vaviri vakanga vachienda kumusha wainzi Emausi, makiromita anenge gumi nerimwe chete kubva kuJerusarema."},{"book":"Ruka","chapter":"24","verse":"14","text":"Vakanga vachitaurirana pamusoro pezvinhu zvose zvakanga zvaitika."},{"book":"Ruka","chapter":"24","verse":"15","text":"Vachiri kutaura nokukurukurirana pamusoro pezvinhu izvi, Jesu pachake akabva asvika uye akafamba navo;"},{"book":"Ruka","chapter":"24","verse":"16","text":"asi meso avo akabatwa zvokuti havana kumuziva."},{"book":"Ruka","chapter":"24","verse":"17","text":"Akavabvunza akati, “Muri kukurukurirana pamusoro peiko, zvamuri kufamba kudai?”"},{"book":"Ruka","chapter":"24","verse":"18","text":"Mumwe wavo ainzi Kiropasi, akati kwaari, “Ndiwe woga mushanyi muJerusarema asingazivi zvinhu zvakaitikamo mumazuva ano aya here?”"},{"book":"Ruka","chapter":"24","verse":"19","text":"Jesu akati, “Zveiko?”"},{"book":"Ruka","chapter":"24","verse":"20","text":"Vaprista vakuru navatongi vedu vakamuendesa kuti andotongerwa rufu, saka vakamuroverera pamuchinjikwa;"},{"book":"Ruka","chapter":"24","verse":"21","text":"asi isu takanga tichitarisira kuti ndiye akanga achizodzikinura vaIsraeri. Pamusoro paizvozvo, ratova zuva rechitatu kubvira pazvakaitika."},{"book":"Ruka","chapter":"24","verse":"22","text":"Uyezve vamwe vakadzi vokwedu vatishamisa. Vaenda kuguva nhasi mambakwedza"},{"book":"Ruka","chapter":"24","verse":"23","text":"asi havana kuwana mutumbi wake urimo. Vauya vakatiudza kuti vaona chiratidzo chavatumwa, avo vati iye mupenyu."},{"book":"Ruka","chapter":"24","verse":"24","text":"Ipapo dzimwe shamwari dzedu dzaenda kuguva dzikawana zviri izvo chaizvo zvanga zvataurwa navakadzi vaya, asi iye havana kumuona.”"},{"book":"Ruka","chapter":"24","verse":"25","text":"Iye akati kwavari, “Haiwa imi vokusanzwisisa, uye vane mwoyo inononoka kutenda zvose zvakarehwa navaprofita!"},{"book":"Ruka","chapter":"24","verse":"26","text":"Ko, Kristu akanga asingafaniri kutambudzika pazvinhu izvi agozopinda mukubwinya kwake here?”"},{"book":"Ruka","chapter":"24","verse":"27","text":"Ipapo akatanga naMozisi navaprofita vose, akavatsanangurira zvakanyorwa pamusoro pake mumagwaro."},{"book":"Ruka","chapter":"24","verse":"28","text":"Kuzoti vava kusvika mumusha mavakanga vachienda, Jesu akaita sokunge oda kupfuurira."},{"book":"Ruka","chapter":"24","verse":"29","text":"Asi vakamugombedzera zvikuru vachiti, “Garai nesu, nokuti kwava kudoka; zuva rava kuvira.” Saka akapinda kuti andogara navo."},{"book":"Ruka","chapter":"24","verse":"30","text":"Akati agara navo patafura, akatora chingwa, akavonga, akachimedura akatanga kuvapa."},{"book":"Ruka","chapter":"24","verse":"31","text":"Ipapo meso avo akasvinudzwa vakamuziva, akabva anyangarika pamberi pavo."},{"book":"Ruka","chapter":"24","verse":"32","text":"Vakabvunzana vachiti, “Ko, mwoyo yedu yanga isingapisi neiko mukati medu zvaanga achitaura nesu mumugwagwa uye achitizarurira magwaro?”"},{"book":"Ruka","chapter":"24","verse":"33","text":"Vakasimuka panguva iyoyo vakadzokera kuJerusarema. Ikoko, vakandowana vane Gumi noMumwe navamwe vavaiva navo, vakaungana pamwe chete"},{"book":"Ruka","chapter":"24","verse":"34","text":"vachiti, “Ichokwadi! Ishe amuka uye azviratidza kuna Simoni.”"},{"book":"Ruka","chapter":"24","verse":"35","text":"Ipapo vaviri ava vakataura zvakanga zvaitika munzira, uye kuti vakaziva sei Jesu paakamedura chingwa."},{"book":"Ruka","chapter":"24","verse":"36","text":"Pavakanga vachiri kutaura pamusoro pazvo, Jesu pachake akasvikomira pakati pavo akati, “Rugare ngaruve nemi.”"},{"book":"Ruka","chapter":"24","verse":"37","text":"Vakavhunduka uye vakatya, vachifunga kuti vaona mweya."},{"book":"Ruka","chapter":"24","verse":"38","text":"Iye akati kwavari, “Munotambudzika neiko, uye seiko kukahadzika kuchimuka mupfungwa dzenyu?"},{"book":"Ruka","chapter":"24","verse":"39","text":"Tarisai maoko angu netsoka dzangu. Ndini iye! Ndibatei muone; mweya hauna nyama namapfupa, sezvamunoona ndinazvo ini.”"},{"book":"Ruka","chapter":"24","verse":"40","text":"Akati areva izvi, akavaratidza maoko ake netsoka dzake."},{"book":"Ruka","chapter":"24","verse":"41","text":"Uye pavakanga vachigere kutenda nokuda kwomufaro uye vachishamiswa, akavabvunza akati, “Mune chokudya here pano?”"},{"book":"Ruka","chapter":"24","verse":"42","text":"Vakamupa chimedu chehove yakagochwa,"},{"book":"Ruka","chapter":"24","verse":"43","text":"uye akachitora akachidya pamberi pavo."},{"book":"Ruka","chapter":"24","verse":"44","text":"Akati kwavari, “Izvi ndizvo zvandaikuudzai ndichinemi kuti: Zvinhu zvose zvakanyorwa pamusoro pangu muMurayiro waMozisi, naVaprofita nomuMapisarema zvinofanira kuzadziswa.”"},{"book":"Ruka","chapter":"24","verse":"45","text":"Ipapo akazarura ndangariro dzavo kuti vanzwisise Magwaro."},{"book":"Ruka","chapter":"24","verse":"46","text":"Akati kwavari, “Izvi ndizvo zvakanyorwa kuti: Kristu achatambudzika agomuka kubva kuvakafa pazuva rechitatu,"},{"book":"Ruka","chapter":"24","verse":"47","text":"uye kuti kutendeuka nokuregererwa kwezvivi kuchaparidzirwa kumarudzi ose muzita rake, kutanga paJerusarema."},{"book":"Ruka","chapter":"24","verse":"48","text":"Imi muri zvapupu zvezvinhu izvi."},{"book":"Ruka","chapter":"24","verse":"49","text":"Ndichakutumirai chipikirwa chakavimbiswa naBaba; asi imi garai muguta kusvikira mafukidzwa nesimba rinobva kumusoro.”"},{"book":"Ruka","chapter":"24","verse":"50","text":"Akati avatungamirira kunze kweguta pedyo neBhetania, akatambanudza maoko ake akavaropafadza."},{"book":"Ruka","chapter":"24","verse":"51","text":"Achiri kuvaropafadza, akabva pavari akatorwa akakwidzwa kudenga."},{"book":"Ruka","chapter":"24","verse":"52","text":"Ipapo vakamunamata ndokubva vadzokera kuJerusarema nomufaro mukuru."},{"book":"Ruka","chapter":"24","verse":"53","text":"Uye vakaramba vari mutemberi, vachirumbidza Mwari nguva dzose."}]}