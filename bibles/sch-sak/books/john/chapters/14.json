{"data":[{"book":"John","chapter":"14","verse":"1","text":"Jisua'n, “Nin kângmindoi no ungla male nin jâminzal no roi, Pathien iem14:1Iem; aninônchu nin iem. roi male kei khom mi iem sa roi."},{"book":"John","chapter":"14","verse":"2","text":"Ka Pa ina omna khâltan tamtak aom, ninta rangin mun sin ke se rang ani. Om no senla chu nangni ki ril loi rang ani.14:2: Mahan om no senla chu; aninônchu Ka Pa ina han omna khâltan tamtak aoma; om no senla chu, ninta rangin mun sin ke se rang tiin nangni ki ril rang mo?"},{"book":"John","chapter":"14","verse":"3","text":"Male ninta rang mun ko hong sin suole chu juongkîr nôk ka ta, ko kôm nangni tuong ki tih, ko omna nangni khom nin om sa theina rangin."},{"book":"John","chapter":"14","verse":"4","text":"Ke sena rang lampui khom nin riet.”"},{"book":"John","chapter":"14","verse":"5","text":"Thomas'n a kôm, “Pumapa, ne sena rang riet mak me; masikin kho angin mo mataka sena rang lampui ha kin riet ranga?” a tia."},{"book":"John","chapter":"14","verse":"6","text":"Jisua'n a thuona, “Keima hi lampui, chongtak le ringna ki ni; keima taka se loi chu tute Pa kôm tung ngâi mak ngei."},{"book":"John","chapter":"14","verse":"7","text":"Atûn chu mi nin riet zoi,” a tipe ngeia, “Ka Pa khom nin riet14:7: Atûn chu keima mi nin riet zoi riet nin tih; miziek senkhat ngei an dôn chu Keima mi nin rietin chu nin riet rang ani. sa rang ani zoi, male atûn renga chu ama nin riet zoia male mu khom nin mu sa zoi ani.”"},{"book":"John","chapter":"14","verse":"8","text":"Philip'n a kôm, “Pumapa, Pa hah keini mi min mu ta; kinta rangin chu hun atih,” a tia."},{"book":"John","chapter":"14","verse":"9","text":"Jisua'n a thuona, “Philip, hi dôr sôt hih nin kôm ko oma; hannoma mi la riet mak che mo? Tukhom mi mu chu Pa a mu ani. Hanchu, ithomo, ‘Pa hah keini mi min mu ta ni tia’?"},{"book":"John","chapter":"14","verse":"10","text":"Keima Pa kôm ko oma male Pa khom ko kôm aom hih ni iem loi mini? Nin kôma chong ki ti ngei hah keima renga hong suok nimak,” Pa, ko kôma omtit ngâipu han a sin a tho kêng ani. Jisua'n a ruoisingei kôm a tipe ngeia."},{"book":"John","chapter":"14","verse":"11","text":"Keima Pa kôm ko oma, Pa ko kôm aom ki ti hin mi iem roi. Ani nônchu, ki sintho ngei sik luo hin mi iem roi."},{"book":"John","chapter":"14","verse":"12","text":"Chongdiktak nangni ki ril: tukhom mi iem ngei chu ki sintho anghin la sin an tih; ani, hima nêka neinun roiinpui uol ngei khom la sin an tih, Pa kôm ke se rang ani sikin."},{"book":"John","chapter":"14","verse":"13","text":"Male khokhoi khom ki riminga nin zong kai chu sin ki tih, Nâipasal sika Pa roiinpuina ânlang theina rangin."},{"book":"John","chapter":"14","verse":"14","text":"Nangnin ki rimingin i-ikhom mi14:14: Miziek senkhat ngei an dôn mi. nin zong kai chu tho ki tih."},{"book":"John","chapter":"14","verse":"15","text":"Nangnin mi nin lungkhamin chu ko chongpêkngei jôm nin tih."},{"book":"John","chapter":"14","verse":"16","text":"Pa kôm zong ka ta, ama'n Sanpu dang nangni pêk atih; tuonsôta nin kôma om rangin."},{"book":"John","chapter":"14","verse":"17","text":"Ama ha Ratha diktak, Pathien chongtak minlang ngâipu ani. Rammuolin chu modôm thei maka, ama an mu thei loi sik le an riet thei loi sikin. Aniatachu nangni ngeiin chu nin riet, nin kôm a om bang sik le nangnia aom14:17: hih; miziek senkhat ngei an dôn chu nîng atih. bang ngâi sikin."},{"book":"John","chapter":"14","verse":"18","text":"“Ke se khomin nin theivaiin nangni mâk no ninga; nin kôm juong kîr nôk ki tih."},{"book":"John","chapter":"14","verse":"19","text":"Chomolte suole chu rammuolin mi mu khâi no ni; hannirese nangnin chu mi mu nin ta, keima ki ring sikin nangni khom ring sa nin tih."},{"book":"John","chapter":"14","verse":"20","text":"Ma nikhuo hah ahong tungin chu, nangni nin kôm ko om anghan keima ka Pa kôm ko oma, nangni ko kôm nin om tiin riet nin tih zoi."},{"book":"John","chapter":"14","verse":"21","text":"“Tukhom ko chongpêkngei a poma jôm chu mi lungkham ani. Tukhom mi lungkham kai chu ka Pa khomin lungkham atih; kei khomin lungkham ngei ka ta, an kôm inlâr bang ngâi ki tih,” a tia."},{"book":"John","chapter":"14","verse":"22","text":"Judas (Judas Iscariot niloi) han a kôm, “Pumapa, kin kôm chu inlâr na ta, ithomo rammuol kôm chu nên lâr loi rang?” a tia."},{"book":"John","chapter":"14","verse":"23","text":"Jisua'n a kôm, “Tukhom mi lungkham ngeiin chu ki minchuna jôm an tih. Ka Pa khomin lungkham ngei a ta, male ka Pa leh an kôm juong kin ta, an kôm om kin tih."},{"book":"John","chapter":"14","verse":"24","text":"Tukhom mi lungkham loi ngei chu ki minchuna khom jôm ngâi mak ngei. Male minchuna chong nin riet hi keima kata nimaka, Pa, mi tîrpu renga kêng ani.”"},{"book":"John","chapter":"14","verse":"25","text":"“Nin kôm ka la om lâihin hi chong hih nangni ki tipe ani."},{"book":"John","chapter":"14","verse":"26","text":"Sanpu, Ratha Inthieng, Pa'n ki riminga a juongtîr rang han neinunngei murdi nangni minchu a ta, male nangni ki misîr pe sai ngei murdi hah riettit rangin nangni sin a tih.”"},{"book":"John","chapter":"14","verse":"27","text":"“Nangni ka mâkpe chu Rathânngamna hi ania; keima rathânngamna kêng nangni ke pêk ani. Rammuolin a pêk anghan chu nangni pêk mu-ung. Nin kângmindoi no ungla, male nin jâmminzal no roi; chi khom chi no roi."},{"book":"John","chapter":"14","verse":"28","text":"‘Nangni mâksan rang ki ni, ti nin rieta, aniatachu nin kôm juong kîr nôk ki tih,’ mi nin lungkhama anîn chu Pa kôm ke se hih nin râisân atih; ama chu keima nêkin a roiinpui uol sikin."},{"book":"John","chapter":"14","verse":"29","text":"Hi chong hih ahongtung mân nangni ke lei ril ani, ahongtung tika nin iem theina rangin."},{"book":"John","chapter":"14","verse":"30","text":"Zora sôt chu nangni chongpui thei khâi no ning, hi rammuola roijêkpu hih a hong zoi sikin. Ku chunga racham dôn maka,"},{"book":"John","chapter":"14","verse":"31","text":"hannirese Pa ku lungkham ti hih rammuolin a riet ngêt anâng ani; masikin ama chongpêkngei anghan neinuntin ki sin ngâi.”"}]}