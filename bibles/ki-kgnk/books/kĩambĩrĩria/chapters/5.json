{"data":[{"book":"Kĩambĩrĩria","chapter":"5","verse":"1","text":"Ũyũ nĩguo ũhoro ũrĩa wandĩkĩtwo wĩgiĩ njiarwa cia Adamu."},{"book":"Kĩambĩrĩria","chapter":"5","verse":"2","text":"Ngai aamoombire mũndũ mũrũme na mũndũ-wa-nja na akĩmarathima. Na aarĩkia kũmomba, akĩmeeta “mũndũ.”"},{"book":"Kĩambĩrĩria","chapter":"5","verse":"3","text":"Adamu aakinyia mĩaka igana na mĩrongo ĩtatũ-rĩ, akĩgĩa na mũriũ wamũtũkĩtie na wa mũhianĩre wake; nake akĩmũtua Sethi."},{"book":"Kĩambĩrĩria","chapter":"5","verse":"4","text":"Na thuutha wa Sethi gũciarwo-rĩ, Adamu agĩtũũra muoyo mĩaka ĩngĩ magana manana, na akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"5","verse":"5","text":"Mĩaka yothe ĩrĩa Adamu aatũũrire muoyo yarĩ mĩaka magana kenda na mĩrongo ĩtatũ, agĩcooka agĩkua."},{"book":"Kĩambĩrĩria","chapter":"5","verse":"6","text":"Sethi aakinyia mĩaka igana na ĩtano-rĩ, akĩgĩa na mũriũ wetagwo Enoshu."},{"book":"Kĩambĩrĩria","chapter":"5","verse":"7","text":"Na thuutha wa Enoshu gũciarwo-rĩ, Sethi agĩtũũra muoyo mĩaka ĩngĩ magana manana na mũgwanja na akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"5","verse":"8","text":"Mĩaka yothe ĩrĩa Sethi aatũũrire muoyo yarĩ mĩaka magana kenda na ikũmi na ĩĩrĩ, agĩcooka agĩkua."},{"book":"Kĩambĩrĩria","chapter":"5","verse":"9","text":"Enoshu aakinyia mĩaka mĩrongo kenda-rĩ, akĩgĩa na mũriũ wetagwo Kenani."},{"book":"Kĩambĩrĩria","chapter":"5","verse":"10","text":"Na thuutha wa Kenani gũciarwo-rĩ, Enoshu agĩtũũra muoyo mĩaka ĩngĩ magana manana na ikũmi na ĩtano, na akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"5","verse":"11","text":"Mĩaka yothe ĩrĩa Enoshu aatũũrire muoyo yarĩ mĩaka magana kenda na ĩtano, agĩcooka agĩkua."},{"book":"Kĩambĩrĩria","chapter":"5","verse":"12","text":"Kenani aakinyia mĩaka mĩrongo mũgwanja-rĩ, akĩgĩa na mũriũ wetagwo Mahalaleli."},{"book":"Kĩambĩrĩria","chapter":"5","verse":"13","text":"Na thuutha wa Mahalaleli gũciarwo-rĩ, Kenani agĩtũũra muoyo mĩaka ĩngĩ magana manana na mĩrongo ĩna, na akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"5","verse":"14","text":"Mĩaka yothe ĩrĩa Kenani aatũũrire muoyo yarĩ mĩaka magana kenda na ikũmi, agĩcooka agĩkua."},{"book":"Kĩambĩrĩria","chapter":"5","verse":"15","text":"Mahalaleli aakinyia mĩaka mĩrongo ĩtandatũ na ĩtano-rĩ, akĩgĩa na mũriũ wetagwo Jaredi."},{"book":"Kĩambĩrĩria","chapter":"5","verse":"16","text":"Na thuutha wa Jaredi gũciarwo-rĩ, Mahalaleli agĩtũũra muoyo mĩaka ĩngĩ magana manana na mĩrongo ĩtatũ, na akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"5","verse":"17","text":"Mĩaka yothe ĩrĩa Mahalaleli aatũũrire muoyo yarĩ mĩaka magana manana na mĩrongo kenda na ĩtano, agĩcooka agĩkua."},{"book":"Kĩambĩrĩria","chapter":"5","verse":"18","text":"Jaredi aakinyia mĩaka igana na mĩrongo ĩtandatũ na ĩĩrĩ-rĩ, akĩgĩa na mũriũ wetagwo Enoku."},{"book":"Kĩambĩrĩria","chapter":"5","verse":"19","text":"Na thuutha wa Enoku gũciarwo-rĩ, Jaredi agĩtũũra muoyo mĩaka ĩngĩ magana manana, na akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"5","verse":"20","text":"Mĩaka yothe ĩrĩa Jaredi aatũũrire muoyo yarĩ mĩaka magana kenda na mĩrongo ĩtandatũ na ĩĩrĩ, agĩcooka agĩkua."},{"book":"Kĩambĩrĩria","chapter":"5","verse":"21","text":"Enoku aakinyia mĩaka mĩrongo ĩtandatũ na ĩtano-rĩ, akĩgĩa na mũriũ wetagwo Methusela."},{"book":"Kĩambĩrĩria","chapter":"5","verse":"22","text":"Na thuutha wa Methusela gũciarwo-rĩ, Enoku agĩtũũra atwaranaga na Ngai mĩaka magana matatũ, akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"5","verse":"23","text":"Mĩaka yothe ĩrĩa Enoku aatũũrire muoyo yarĩ mĩaka magana matatũ na mĩrongo ĩtandatũ na ĩtano."},{"book":"Kĩambĩrĩria","chapter":"5","verse":"24","text":"Enoku agĩtwarana na Ngai nginya akĩagwo tondũ Ngai nĩamuoire."},{"book":"Kĩambĩrĩria","chapter":"5","verse":"25","text":"Methusela aakinyia mĩaka igana na mĩrongo ĩnana na mũgwanja-rĩ, akĩgĩa na mũriũ wetagwo Lameku."},{"book":"Kĩambĩrĩria","chapter":"5","verse":"26","text":"Na thuutha wa Lameku gũciarwo-rĩ, Methusela agĩtũũra muoyo mĩaka ĩngĩ magana mũgwanja na mĩrongo ĩnana na ĩĩrĩ, na akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"5","verse":"27","text":"Mĩaka yothe ĩrĩa Methusela aatũũrire muoyo yarĩ mĩaka magana kenda na mĩrongo ĩtandatũ na kenda, agĩcooka agĩkua."},{"book":"Kĩambĩrĩria","chapter":"5","verse":"28","text":"Lameku aakinyia mĩaka igana na mĩrongo ĩnana na ĩĩrĩ-rĩ, akĩgĩa mwana wa kahĩĩ."},{"book":"Kĩambĩrĩria","chapter":"5","verse":"29","text":"Nake agĩgatua Nuhu, akiuga atĩrĩ, “Nĩarĩtũhooragĩria ruo rwa wĩra na mĩnoga ya moko maitũ rĩrĩa tũkũrĩma, tondũ Jehova nĩarumire thĩ.”"},{"book":"Kĩambĩrĩria","chapter":"5","verse":"30","text":"Thuutha wa Nuhu gũciarwo-rĩ, Lameku agĩtũũra muoyo mĩaka ĩngĩ magana matano na mĩrongo kenda na ĩtano, na akĩgĩa na ciana ingĩ cia aanake na cia airĩtu."},{"book":"Kĩambĩrĩria","chapter":"5","verse":"31","text":"Mĩaka yothe ĩrĩa Lameku aatũũrire muoyo yarĩ mĩaka magana mũgwanja na mĩrongo mũgwanja na mũgwanja, agĩcooka agĩkua."},{"book":"Kĩambĩrĩria","chapter":"5","verse":"32","text":"Nuhu aakinyia ũkũrũ wa mĩaka magana matano-rĩ, akĩgĩa na ariũ ake na nĩo Shemu, na Hamu na Jafethu."}]}