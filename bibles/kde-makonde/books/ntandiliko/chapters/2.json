{"data":[{"book":"Ntandiliko","chapter":"2","verse":"1","text":"Bahi chilambo na kumahunde na vyammalele vivêle anemwo, nkumalilika kuumbwa."},{"book":"Ntandiliko","chapter":"2","verse":"2","text":"Kabla likànahwika liduva lya saba Nnungu ávele amalidìlè madengo lammalele la kuumba. Bahi nniduva anelyo lya saba Nnungu nkuyewelela kukola madengo lake."},{"book":"Ntandiliko","chapter":"2","verse":"3","text":"Nnungu nkulibaliki liduva anelyo lya saba na kulitenda lììve kwajili yake mwene, kwa kuva, liduva anelyo Nnungu ániyewelela kukola madengo lake lammalele la kuumba."},{"book":"Ntandiliko","chapter":"2","verse":"4","text":"Bahi uvila njo chichiumbwije chilambo na kumahunde."},{"book":"Ntandiliko","chapter":"2","verse":"5","text":"nchilambo múvele bado mukanambimèlà chinu chohecho ing'anya Yahwe Nnungu ávele bado akanambichitonyèlà chilambo imbula, na wala nanga panapwawije munu wa kulima."},{"book":"Ntandiliko","chapter":"2","verse":"6","text":"Henga medi lachihuma mmimbwimbwi njo lachiulovya ulongo wa nchilambo."},{"book":"Ntandiliko","chapter":"2","verse":"7","text":"Bahi Yahwe Nnungu nkummumba nnume kwa litutunga lya ulongo, nkummehija dimumu dya umi n'dimula dyake, na aneyo munu nkuva chiumbe chivêle na umi."},{"book":"Ntandiliko","chapter":"2","verse":"8","text":"Bahi Yahwe Nnungu nkuvika bustani m'bali wa mashaliki, kueneo lichêmwa Adeni, na m'bustani aneyo nkummika ayula munu wammumbile."},{"book":"Ntandiliko","chapter":"2","verse":"9","text":"Anepo Yahwe Nnungu nkumeja kila namuna ya nnandi ukatapêle na ufâa kwa chakulya. Na ching'ati bustani aneyo pávele na milandi inji mivili ya vihepo. Vihepo vya nnandi umo vìvatenda vanu vààve na umi ukee na ntululilo, na vihepo vya nnandi unji vìvatenda vanu vààve na uweso wa kupembula mambo lambone na lahakalenge."},{"book":"Ntandiliko","chapter":"2","verse":"10","text":"Aneko ku Adeni kúvele na muto uchimwadilangila medi lake m'bustani aneyo, na kutandikila pabustani aneyo muto nkuyavanyika kuva myuto ncheche."},{"book":"Ntandiliko","chapter":"2","verse":"11","text":"Lina lya muto ntandi nni Pishoni. Muto anewo ùdinguka chilambo chammalele cha Havila, chilambo chivêle zahabu."},{"book":"Ntandiliko","chapter":"2","verse":"12","text":"Sahabu ya chilambo anecho nni yambone namene. Uchocho, nchilambo anecho mùvele malashi la bedola na mayanga lakatapêle la shohamu."},{"book":"Ntandiliko","chapter":"2","verse":"13","text":"Na muto wavili ùchemwa Gihoni. Muto anewo ùdinguka nchilambo chammalele cha Kushi."},{"book":"Ntandiliko","chapter":"2","verse":"14","text":"Na muto watatu ùchemwa Tigili. Muto anewo ùkululila m'bali wa mashaliki wa imanga ya Ashulu. Na muto wa ncheche ùchemwa Eflati."},{"book":"Ntandiliko","chapter":"2","verse":"15","text":"Bahi Yahwe Nnungu nkuntwala ayula nnume nkummika M'bustani ya Adeni uchinga ailime na kuichunga."},{"book":"Ntandiliko","chapter":"2","verse":"16","text":"Yahwe Nnungu nkumwamulisa ayula nnume wachidoni, “Unahulula chihi kulya vihepo vya nnandi wohewo wa m'bustani,"},{"book":"Ntandiliko","chapter":"2","verse":"17","text":"henga vihepo vya nnandi wa kupembula mambo lambone na lahakalenge unalye, kwa kuva, liduva lyumbekulya vihepo vya nnandi anewo, muhiu uchiuhwe.”"},{"book":"Ntandiliko","chapter":"2","verse":"18","text":"Anepo Yahwe Nnungu nkuchidoni, “Chikee chinu chambone ayu nnume kuva weka. Nìmbemmumbila nkúyangata ambenfâla.”"},{"book":"Ntandiliko","chapter":"2","verse":"19","text":"Bahi Yahwe Nnungu nkummumba kwa ulongo kila nnyama wa munnyitu na kila chuni chiulûka kumahunde, nkumpelekejija ayula nnume uchinga alole chambevachema. Na malina lávichemìlè viumbe anevyo, nkuva njo malina lavo."},{"book":"Ntandiliko","chapter":"2","verse":"20","text":"Bahi ayula nnume nkuvachema malina anyama vammalele va kulangwa, na anyama va munnyitu na vyuni vyammalele viulûka kumahunde. Henga aneyo nnume nanga panammwene nkúyangata ambenfâla."},{"book":"Ntandiliko","chapter":"2","verse":"21","text":"Bahi Yahwe Nnungu nkunnaja ayula nnume luwono luidôpa, pánavele nkwona luwono, Nnungu nkuhalamola luvau lumo lwa aneyo nnume, na pachinu apala pahalamwele luvau nkupahunika kwa inyama."},{"book":"Ntandiliko","chapter":"2","verse":"22","text":"Bahi alula luvau lwaholomwene kuhaloka kwanga nnume, Yahwe Nnungu nkulujuha kuva mmahe, nkumpelekeja ayula mmahe kwanga ayula nnume."},{"book":"Ntandiliko","chapter":"2","verse":"23","text":"Anepo aneyo nnume nkuchidoni,"},{"book":"Ntandiliko","chapter":"2","verse":"24","text":"Njo mana nnume ànneka atatake na anyokwe, nkulundana na n'jawe, na anevo vavili vààva mmili umo."},{"book":"Ntandiliko","chapter":"2","verse":"25","text":"Bahi aneyo nnume na n'jawe vammalele vávele chihi lukundu mwandu, henga wala nanga pávanawene dihoni."}]}