{"data":[{"book":"1 Samuel","chapter":"21","verse":"1","text":"David gaa hana gi baahi tangada hai mee dabu go Ahimelech i Nob, gei Ahimelech gu homouli gei gu bolebole huoloo i dana mmada gi David, ga heeu adu gi mee, “Goe ne hanimoi modogooe beleiaha?”21.1 Matthew 12.3-4; Mark 2.25-26; Luke 6.3"},{"book":"1 Samuel","chapter":"21","verse":"2","text":"David ga helekai gi mee, “Tegau hagalabagau huoloo ni di king dela e hanimoi iei au gi kinei. Di king ne hai mai bolo au gi hudee heia dahi dangada gi iloo ia tegau hagalabagau deenei. Deelaa laa, gei au gu helekai gi agu daangada bolo gi heetugi gi di au i tei gowaa."},{"book":"1 Samuel","chapter":"21","verse":"3","text":"Malaa, nia meegai aha ala i do baahi dolomeenei? Goe gi gaamai hunu palaawaa e lima be ni aha ala i do baahi.”"},{"book":"1 Samuel","chapter":"21","verse":"4","text":"Tangada hai mee dabu Ahimelech ga helekai, “Ma deai nia palaawaa gai i dogu baahi ai. Aalaa hua go nia palaawaa dabu ala i golo. Aalaa agu mee e mee di gowadu, maa goodou e madammaa digi hai di hiihai o taga hai lodo ana hoohoo mai.”"},{"book":"1 Samuel","chapter":"21","verse":"5","text":"David ga helekai gi mee, “Deenaa, digaula digi hai di mee deenaa. Agu daangada le e heehee hua madammaa ang gi di hai daumaha, mo di nadau hula e hai nadau hegau ala i golo. Malaa dolomeenei, gei gimaadou ne loomoi e hai di madau hegau hagalabagau deenei!”"},{"book":"1 Samuel","chapter":"21","verse":"6","text":"Malaa, tangada hai mee dabu gaa wanga nia palaawaa dabu gi David, idimaa aalaa hua nia palaawaa i golo, aalaa go nia palaawaa ala ne hagadabu ang gi Dimaadua ge aalaa hua dogo gaamai i hongo teebele haga madagu, ga koodai gi nia palaawaa hoou.21.6 Leviticus 24.5-9"},{"book":"1 Samuel","chapter":"21","verse":"7","text":"(I di laangi deelaa, gei tagi o digau hagaloohi siibi a Saul, dono ingoo go Doeg, tangada o Edom, nogo i golo belee hai dana hegau dabu.)"},{"book":"1 Samuel","chapter":"21","verse":"8","text":"David ga helekai gi Ahimelech, “Goe dau hulumanu i do baahi e mee di gaamai kooe gi di au? Tegau o di king deenei, dela gu hagalimalima iei au di hanimoi, deai dogu madagoaa e hana e gaamai dagu hulumanu be tei goloo heebagi ai.”"},{"book":"1 Samuel","chapter":"21","verse":"9","text":"Ahimelech ga helekai, “Go tulumanu dauwa hua Goliath tangada Philistia deenei i dogu baahi, dela ne daaligi kooe i di gowaa mehanga gonduu o Elah. Malaa, tulumanu la deelaa e hii gi di gahu e dugu baahi adu di ‘ephod’. Maa goe e hiihai e kae di maa, la kaina, deelaa hua di mee i dogu baahi i ginei.”21.9 1 Samuel 17.51"},{"book":"1 Samuel","chapter":"21","verse":"10","text":"David ga hagatanga gaa lele gi daha mo Saul, gaa hana gi baahi o Achish, di king o Gath."},{"book":"1 Samuel","chapter":"21","verse":"11","text":"Digau aamua o di king ga heeu gi Achish, “Ma hagalee go David deenei, dela go di king o tenua deelaa? Deenei taane nogo daahili ai nia ahina i nadau madagoaa nogo gagaalege, boloo, ‘Saul ne daaligi ana gau e mana, gei David ne daaligi ana gau e madangaholu mana.’”21.11 1 Samuel 18.7; 29.5"},{"book":"1 Samuel","chapter":"21","verse":"12","text":"Nia helekai aanei guu hai David gi madagu huoloo i di king go Achish.21.12 Pisalem 56"},{"book":"1 Samuel","chapter":"21","verse":"13","text":"Deenei laa, nia madagoaa huogodoo o David dela e noho i baahi digaula, gei mee guu hai be tangada e laba mo di dadaulia. Di madagoaa ma gaa kumi go digaula, mee e lagulagu di ngudu di bontai di waahale, mo nia wai o dono ngudu e hali ia gi lala gi lodo nia huluhulu o dono ngudu.21.13 Pisalem 34"},{"book":"1 Samuel","chapter":"21","verse":"14","text":"Achish ga helekai gi ana gau aamua, “Goodou mmada gi tangada boiboi deenaa! Goodou e laha mai a mee gi di au eiaha?"},{"book":"1 Samuel","chapter":"21","verse":"15","text":"Ma hagalee gu dogologo digau dadaulia beenaa i dogu baahi? Goodou e laha mai a mee gi di au belee haga daadaamee au gi ono hangaahai laba i lodo dogu hale nei?”"}]}