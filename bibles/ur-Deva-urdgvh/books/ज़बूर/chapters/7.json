{"data":[{"book":"ज़बूर","chapter":"7","verse":"1","text":"दाऊद का वह मातमी गीत जो उसने कूश बिनयमीनी की बातों पर रब की तमजीद में गाया।"},{"book":"ज़बूर","chapter":"7","verse":"2","text":"वरना वह शेरबबर की तरह मुझे फाड़कर टुकड़े टुकड़े कर देंगे, और बचानेवाला कोई नहीं होगा।"},{"book":"ज़बूर","chapter":"7","verse":"3","text":"ऐ रब मेरे ख़ुदा, अगर मुझसे यह कुछ सरज़द हुआ और मेरे हाथ क़ुसूरवार हों,"},{"book":"ज़बूर","chapter":"7","verse":"4","text":"अगर मैंने उससे बुरा सुलूक किया जिसका मेरे साथ झगड़ा नहीं था या अपने दुश्मन को ख़ाहमख़ाह लूट लिया हो"},{"book":"ज़बूर","chapter":"7","verse":"5","text":"तो फिर मेरा दुश्मन मेरे पीछे पड़कर मुझे पकड़ ले। वह मेरी जान को मिट्टी में कुचल दे, मेरी इज़्ज़त को ख़ाक में मिलाए। (सिलाह)"},{"book":"ज़बूर","chapter":"7","verse":"6","text":"ऐ रब, उठ और अपना ग़ज़ब दिखा! मेरे दुश्मनों के तैश के ख़िलाफ़ खड़ा हो जा। मेरी मदद करने के लिए जाग उठ! तूने ख़ुद अदालत का हुक्म दिया है।"},{"book":"ज़बूर","chapter":"7","verse":"7","text":"अक़वाम तेरे इर्दगिर्द जमा हो जाएँ जब तू उनके ऊपर बुलंदियों पर तख़्तनशीन हो जाए।"},{"book":"ज़बूर","chapter":"7","verse":"8","text":"रब अक़वाम की अदालत करता है। ऐ रब, मेरी रास्तबाज़ी और बेगुनाही का लिहाज़ करके मेरा इनसाफ़ कर।"},{"book":"ज़बूर","chapter":"7","verse":"9","text":"ऐ रास्त ख़ुदा, जो दिल की गहराइयों को तह तक जाँच लेता है, बेदीनों की शरारतें ख़त्म कर और रास्तबाज़ को क़ायम रख।"},{"book":"ज़बूर","chapter":"7","verse":"10","text":"अल्लाह मेरी ढाल है। जो दिल से सीधी राह पर चलते हैं उन्हें वह रिहाई देता है।"},{"book":"ज़बूर","chapter":"7","verse":"11","text":"अल्लाह आदिल मुंसिफ़ है, ऐसा ख़ुदा जो रोज़ाना लोगों की सरज़निश करता है।"},{"book":"ज़बूर","chapter":"7","verse":"12","text":"यक़ीनन इस वक़्त भी दुश्मन अपनी तलवार को तेज़ कर रहा, अपनी कमान को तानकर निशाना बाँध रहा है।"},{"book":"ज़बूर","chapter":"7","verse":"13","text":"लेकिन जो मोहलक हथियार और जलते हुए तीर उसने तैयार कर रखे हैं उनकी ज़द में वह ख़ुद ही आ जाएगा।"},{"book":"ज़बूर","chapter":"7","verse":"14","text":"देख, बुराई का बीज उसमें उग आया है। अब वह शरारत से हामिला होकर फिरता और झूट के बच्चे जन्म देता है।"},{"book":"ज़बूर","chapter":"7","verse":"15","text":"लेकिन जो गढ़ा उसने दूसरों को फँसाने के लिए खोद खोदकर तैयार किया उसमें ख़ुद गिर पड़ा है।"},{"book":"ज़बूर","chapter":"7","verse":"16","text":"वह ख़ुद अपनी शरारत की ज़द में आएगा, उसका ज़ुल्म उसके अपने सर पर नाज़िल होगा।"},{"book":"ज़बूर","chapter":"7","verse":"17","text":"मैं रब की सताइश करूँगा, क्योंकि वह रास्त है। मैं रब तआला के नाम की तारीफ़ में गीत गाऊँगा।"}]}