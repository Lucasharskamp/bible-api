{"data":[{"book":"Ibirawe","chapter":"13","verse":"1","text":"Inte inte gidon ishata mala dosetite."},{"book":"Ibirawe","chapter":"13","verse":"2","text":"Imatha mokko balopite; Issi issi asati hessaththo oothishe erontta kiitanchata imathateth mokki ekkida."},{"book":"Ibirawe","chapter":"13","verse":"3","text":"Qachcho keeththan dizaytara inteka qachettida mala isttas qopite. Hessaththoka asa kushen waayetizaytara inteka waayetiza mala isttas qopite."},{"book":"Ibirawe","chapter":"13","verse":"4","text":"Ekoy geloy wuriso asa achchan boncheto. Inte hithey geesh gido. Gaasoyka layma amoy dizaytane laymatizayta bolla Xoossi piridana."},{"book":"Ibirawe","chapter":"13","verse":"5","text":"Miisha siiqope naagetite. Intes dizaysi gidana. Hessas gaasoy Xoossi “Ta intena muleka aggikene yegike” gides."},{"book":"Ibirawe","chapter":"13","verse":"6","text":"Hessa gishshi kumetha wozinape nuni “Goday taas maado; ta babbike. Tana asi ay oothana danda7izee? goosu."},{"book":"Ibirawe","chapter":"13","verse":"7","text":"Intes Xoossa qaala koyrope yooti kaallethizayta balopite. Istta duusan beettiza lo7o ayfey dizayssa yuushi qopite. Inteka ammanon istta milatite."},{"book":"Ibirawe","chapter":"13","verse":"8","text":"Yesus kiristoosay hachchika wonttoka medhinaskka izi izako."},{"book":"Ibirawe","chapter":"13","verse":"9","text":"Dumma dumma imatha timirtte ekopite. Nu wozinay minni eqqizay Xoossa kiyatesan attin kaththa woga naagon gidena. Hessa he woga naagizaytaka izan go7etbeytena."},{"book":"Ibirawe","chapter":"13","verse":"10","text":"Nuusi yarsho soy dees. Gidikoka Dunkaaneza gidon oothiza qesseti he yarsho sooza bolla diza kaththafe ekki montta mala digetida."},{"book":"Ibirawe","chapter":"13","verse":"11","text":"Qessista halaqay nagara teqqiza mehe suuthu ekkidi wurisofe dumma geetettiza kifile geeles. Mehista ashoy gidiko katamape Karen xuugetes."},{"book":"Ibirawe","chapter":"13","verse":"12","text":"Hessaththoka Yesusay ba suutha baggara asa geeshanas katama pengefe Karen meto be7ides."},{"book":"Ibirawe","chapter":"13","verse":"13","text":"Hessa gishshi nuka izi tokkida kawushatetha tokkida nu dizasope gede izako kare ane kezoosu."},{"book":"Ibirawe","chapter":"13","verse":"14","text":"Gaasoyka hayssan eqqi daana. Katamay nuusi deena. Gido attin buro sinthafe yaana katamayo naagosu."},{"book":"Ibirawe","chapter":"13","verse":"15","text":"Hessa gishshi wuriso wode galata yarsho hessika iza sunthas marikatiza nu dunape bettiza ayfe gididazi Yesusa baggara Xoossas ane shiishos."},{"book":"Ibirawe","chapter":"13","verse":"16","text":"Qasseka lo7o oothone intes dizayssafe haratas imo balopite. Xoossi heytantta mala yarshon ufa7etes."},{"book":"Ibirawe","chapter":"13","verse":"17","text":"Intena kaallethizaytas azazetitene haaretite. Hessas gaasoyka inte gishshi istta alafetethan daro oychiza guday diza gishshi inte shempo gishshi daro baxetetes. Hessa gishshi istti ba oothiza oothoza lanccetishe gidontta ufayssan oothana mala inte isttas azazetite. Inte hessaththo hisitontta aggiko intes lo7ena."},{"book":"Ibirawe","chapter":"13","verse":"18","text":"Nuusika woossite. Wuriso sooraka lo7o duusu daanas laamotiza lo7o qofay nuusi dizayssa nu sidhoko."},{"book":"Ibirawe","chapter":"13","verse":"19","text":"Harapeka ta inteko ellen simma baana mala ta as inte woossan mala hadara gayssi."},{"book":"Ibirawe","chapter":"13","verse":"20","text":"Dorthata hethanchay wogga Goda Yesus kiristoosa ba medhina caaqo qaala suuthan iza hayqope denthida sarotetha Xoossi,"},{"book":"Ibirawe","chapter":"13","verse":"21","text":"Inte iza shene polana mala lo7etethan intena gixiso. Xoossa ufayssizayssa Yesus kiristoosa baggara nunan ootho. Izas medhinape medhinas bonchoy gido. Amin7i."},{"book":"Ibirawe","chapter":"13","verse":"22","text":"Ta ishato, intes xaafida zore qaalay guuthu gidida gishshi inte hanqetontta mala ta intena hadara gayss."},{"book":"Ibirawe","chapter":"13","verse":"23","text":"Nu isha Ximotosay irishetidayssa inte erana mala ta koyayss. izi eeson taako yiiko ta izara hee baada intena heen beyana."},{"book":"Ibirawe","chapter":"13","verse":"24","text":"Inttena kaalethizayta wurisosine ammaniza asa wurisos ta saroka yootite. Xaalanen diza ammaniza asayka intena saro gees."},{"book":"Ibirawe","chapter":"13","verse":"25","text":"Xoossa kiyatethi intenara gido. Amin7i."}]}