{"data":[{"book":"Philippians","chapter":"1","verse":"1","text":"N tan Pɔlu nun Timote, naxee findixi Ala xa Mixi Sugandixi Isa xa konyie ra, muxu bara wo xɛɛbu, Ala xa Mixi Sugandixi xa sɛniyɛntɔɛ naxee na Filipi, a nun wo xa yareratie nun wo malimae."},{"book":"Philippians","chapter":"1","verse":"2","text":"Won Baba Ala nun a xa Mixi Sugandixi Marigi Isa xa hinnɛ nun bɔɲɛsa fi wo ma."},{"book":"Philippians","chapter":"1","verse":"3","text":"Tɛmui birin n na ratu wo ma, n Ala tantuma nɛ."},{"book":"Philippians","chapter":"1","verse":"4","text":"N Ala maxandima wo bɛ sɛɛwɛ ra tɛmui birin,"},{"book":"Philippians","chapter":"1","verse":"5","text":"barima wo bara n mali Ala xa masenyi kawandife ra kabi a fɔlɛ han yakɔsi."},{"book":"Philippians","chapter":"1","verse":"6","text":"N a kolon, Ala, naxan wali fanyi fɔlɔxi wo tagi, a fama nɛ a rakamalide a xa Mixi Sugandixi Isa fa lɔxɔɛ."},{"book":"Philippians","chapter":"1","verse":"7","text":"A lan nɛ yi xaxili xa lu n bɛ barima wo rafan n ma. Xa n na geeli kui, xa n na Ala xa xibaaru fanyi xunmageresofe kawandi ra, Ala hinnɛma nɛ won birin na."},{"book":"Philippians","chapter":"1","verse":"8","text":"Ala a kolon n wo xanuxi alɔ a xa Mixi Sugandixi Isa wo xanuxi ki naxɛ."},{"book":"Philippians","chapter":"1","verse":"9","text":"N Ala maxandima nɛ wo bɛ alako wo xa xanunteya xun xa masa fe kolonyi nun fahaamui tilinxi ra,"},{"book":"Philippians","chapter":"1","verse":"10","text":"alako wo xa nɔ a kolonde fe naxan tide gbo. Na kui, wo bɔɲɛ xa fiixɛ, marakɔrɔsi yo naxa lu wo ma Ala xa Mixi Sugandixi fa lɔxɔɛ."},{"book":"Philippians","chapter":"1","verse":"11","text":"Na lɔxɔɛ Isa fama nɛ wo matinxinde alako Ala xa matɔxɔ, a sɛnbɛ xa kolon."},{"book":"Philippians","chapter":"1","verse":"12","text":"N ngaxakerenyie, wo xa a kolon, tɔɔrɛ naxan n lixi, na bara Inyila Isa masenyi wali rasɔɔnɛya,"},{"book":"Philippians","chapter":"1","verse":"13","text":"barima mangɛ xa sɔɔrie nun mixie birin bara a kolon n na geeli kui Ala xa Mixi Sugandixi xa fe nan ma."},{"book":"Philippians","chapter":"1","verse":"14","text":"N ngaxakerenyie bara limaniya Marigi xa fe ma n ma ɲaxankatɛ saabui ra. Yakɔsi e mu gaaxuma fefe ya ra, e Ala xa masenyi kawandima sɛnbɛ ra."},{"book":"Philippians","chapter":"1","verse":"15","text":"Nɔndi nan a ra, ndee na Ala xa Mixi Sugandixi xa fe kawandife milɛ nun tɔɔnɛ nan ma, kɔnɔ ndee fan na kawandi tife bɔɲɛ fanyi nan na."},{"book":"Philippians","chapter":"1","verse":"16","text":"Nee a rabafe xanunteya nan na, barima e a kolon a n findixi Xibaaru Fanyi xunmagereso nan na."},{"book":"Philippians","chapter":"1","verse":"17","text":"Booree Ala xa Mixi Sugandixi xa fe kawandima e xa yɛtɛ igboɲa nan na. E bɔɲɛ mu fiixɛ. E ɲɔxɔ a ma a e nɔma n ma geeli ɲaxankatɛ xun masade e xa kawandi ra."},{"book":"Philippians","chapter":"1","verse":"18","text":"Fefe mu a ra. Xa e bɔɲɛ fiixɛ, xa e bɔɲɛ mu fiixɛ, e na Ala xa Mixi Sugandixi xa fe masenfe. Yi findima sɛɛwɛ nan na n bɛ to nun tina,"},{"book":"Philippians","chapter":"1","verse":"19","text":"barima n a kolon fe naxee bara n li, e findima kisi nan na n bɛ wo xa Ala maxandi saabui ra nun a xa Mixi Sugandixi Isa Xaxili xa mali saabui ra."},{"book":"Philippians","chapter":"1","verse":"20","text":"N a kolon n fe birin nabama alako n naxa yaagi fefe ra. N xa limaniya yakɔsi alɔ tɛmui dangixi alako Ala xa Mixi Sugandixi xa matɔxɔɛ sɔtɔ n ma simaya xa na mu n ma faxɛ saabui ra."},{"book":"Philippians","chapter":"1","verse":"21","text":"N ma duniɲɛigiri kui, n birama nɛ Ala xa Mixi Sugandixi fɔxɔ ra. N ma faxɛ findima fe fanyi nan na n bɛ,"},{"book":"Philippians","chapter":"1","verse":"22","text":"kɔnɔ xa n lu duniɲa, n nɔma nɛ wali gbegbe rabade Ala bɛ. Awa, n munse rabama? N mu a kolon."},{"book":"Philippians","chapter":"1","verse":"23","text":"Na fe na n bɛndunfe yire firin. A xɔli n ma n xa keli be, n xa siga Ala xa Mixi Sugandixi yire. Na fan dangi fe birin na."},{"book":"Philippians","chapter":"1","verse":"24","text":"Kɔnɔ a lanma n xa lu duniɲa wo tan ma fe ra."},{"book":"Philippians","chapter":"1","verse":"25","text":"N bara a kolon n luma nɛ wo ya ma alako wo xa siga yare, wo man xa sɛɛwa danxaniya kui."},{"book":"Philippians","chapter":"1","verse":"26","text":"N na gbilen wo yire, wo xa matɔxɔɛ Ala xa Mixi Sugandixi Isa bɛ, na xun fama masade n ma fe ra."},{"book":"Philippians","chapter":"1","verse":"27","text":"Wo ɲɛrɛ ki xa lan Ala xa Mixi Sugandixi xa Xibaaru Fanyi ma tun, alako xa n na wo ya ma ba, xa n mu na ba, n nɔma a kolonde xaxili keren nan na wo bɛ, wo birin walife danxaniya keren nan na, danxaniya naxan fatanxi Ala xa Xibaaru Fanyi ra."},{"book":"Philippians","chapter":"1","verse":"28","text":"Wo naxa gaaxu wo gerefae ya ra. Wo xa limaniya findixi tɔnxuma nan na e bɛ e lɔɛfe ra, wo fan xa a kolon wo kisima nɛ."},{"book":"Philippians","chapter":"1","verse":"29","text":"Na kisi kelixi Ala nan ma, barima a bara hinnɛ wo ra dɔxɔ firin: Wo danxaniyafe Ala xa Mixi Sugandixi ma, a nun wo man tɔɔrɔfe a bɛ,"},{"book":"Philippians","chapter":"1","verse":"30","text":"alɔ wo n fan to tɔɔrɔ ra ki naxɛ. Alɔ wo man bara a mɛ ki naxɛ, han ya n na na tɔɔrɛ nan kui."}]}