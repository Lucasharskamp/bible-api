{"data":[{"book":"Sams-Zgame","chapter":"91","verse":"1","text":"Hagi iza'o marerisa Anumzamofo hankavefima ome frakino manisia vahera, Hankavenentake Anumzamo refitentenigeno ana tonapinka manigahie."},{"book":"Sams-Zgame","chapter":"91","verse":"2","text":"Hagi nagra Ra Anumzamofonkura amanage hu'na huama hugahue. Ra Anumzamo'a nagrama frakisanua kuma'ene, nagu'vazisania kuma mani'neno, nagri Anumza mani'neanki'na agrite namentintia hugahue."},{"book":"Sams-Zgame","chapter":"91","verse":"3","text":"Na'ankure Anumzamo'a kva hugante'neankino, katre'nigeno vahe'mo'zama krifuma anaginte'naza krifumo'a kaze'orisigeno, vahe'ma ahe nefria krimo'a kazeri havizana osugahie."},{"book":"Sams-Zgame","chapter":"91","verse":"4","text":"Ageko'nafi kavre frakinkenka mani'nesnankeno, agekona'anu refitegantegahie. Anumzamofona vagaore huvempa ke'amo'a, hankone hankave vihugna hu'neankino kegava hugahie."},{"book":"Sams-Zgame","chapter":"91","verse":"5","text":"Kenage'ma kamano vazi'zama fore'ma hania zankura korora osuo. Ana nehunka masare'ma kevemo'ma ame huno eno kazeri havizama huzanku'enena korora osuo."},{"book":"Sams-Zgame","chapter":"91","verse":"6","text":"Ana zanke hunka kenage'ma rankrima esania zanku'enena korora nosunka, hazenke zamo'ma eno masare'ma eme kazeri haviza hunaku'ma hania zanku'enena korora osuo."},{"book":"Sams-Zgame","chapter":"91","verse":"7","text":"Hagi kagri tva'ontera 1tauseni'a vahe nefrisanigeno, kazantamaga kaziga 10 tauseni'a vahe frigahaze. Hianagi ana zamo'a kagritera erava'o osugahie."},{"book":"Sams-Zgame","chapter":"91","verse":"8","text":"Kagra kavufinti negesnankeno, havi zamavu zamava'ma hu'naza vahera Anumzamo'a zamazeri haviza hugahie."},{"book":"Sams-Zgame","chapter":"91","verse":"9","text":"Hagi kagra Ra Anumzamofoma fraki kumaka'a eri nesenka, Marerisa Anumzamofoma, kagu'vazi kumaka'ama eri sesanana,"},{"book":"Sams-Zgame","chapter":"91","verse":"10","text":"magore huno havi zamo'a kazeri havizana nosanigeno, mago krimo'a kagrama manisana nonku'ma ka'arera erava'o osugahie."},{"book":"Sams-Zgame","chapter":"91","verse":"11","text":"Na'ankure inantego vunka enkama hananana, Ra Anumzamo'a ankero vahe'a huzmante'na e'za, maka kama vanoma hanampina eme kegava hugantegahaze."},{"book":"Sams-Zgame","chapter":"91","verse":"12","text":"Ana nehu'za zamazanu kavresga hanageno, havemo'a kagiafina oregahie."},{"book":"Sams-Zgame","chapter":"91","verse":"13","text":"Laionine osifa'venena zanazeri fenkami netrenka, hankave laionine ha' osifa'venena (cobra) kagiafi zanazerintenka zanare hapatigahane."},{"book":"Sams-Zgame","chapter":"91","verse":"14","text":"Ra Anumzamo'a huno agrama avesi nenantegu hu'na, agrira agu'nevazi'na, Nagri nagima keno antahino'ma hu'negu hu'na, kegava huntegahue."},{"book":"Sams-Zgame","chapter":"91","verse":"15","text":"Hagi nagritegama nunamunke'ma hanige'na, agri nunamua antahimigahue. Ana nehu'na knafima mani'nesige'na, agrane magoka manine'na, aza nehu'na ra agi amigahue."},{"book":"Sams-Zgame","chapter":"91","verse":"16","text":"Ana nehu'na mizama'ama amisanuana, kna'a erinte za'za hanugeno muse huno nemanisige'na, Nagra vahe'ma agu'ma nevazua hanaveni'a eri averi hugahue."}]}