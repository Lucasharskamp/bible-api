{"data":[{"book":"याकूब","chapter":"1","verse":"1","text":"परमेश्वर को अऊर प्रभु यीशु मसीह को सेवक याकूब को तरफ सी, उन बारा गोत्रों ख जो तितर-बितर हुयो हंय उन्ख नमस्कार।"},{"book":"याकूब","chapter":"1","verse":"2","text":"हे मोरो भाऊवों अऊर बहिनों, जब तुम नाना तरह की परीक्षावों म पड़ो, त येख अपनो आप म बहुत आनन्द कि बात समझो,"},{"book":"याकूब","chapter":"1","verse":"3","text":"तुम जानय हय कि तुम्हरो विश्वास ख परख्यो जानो सी धीरज तैयार होवय हय।"},{"book":"याकूब","chapter":"1","verse":"4","text":"पर धीरज ख अपनो पूरो काम करन देवो कि तुम पूरो अऊर सिद्ध होय जावो, अऊर तुम म कोयी बात की कमी नहीं रहे।"},{"book":"याकूब","chapter":"1","verse":"5","text":"पर यदि तुम म सी कोयी ख बुद्धि की कमी हय त परमेश्वर सी मांगो, जो अनुग्रह अऊर उदारता सी देवय हय, अऊर ओख दियो जायेंन।"},{"book":"याकूब","chapter":"1","verse":"6","text":"पर विश्वास सी मांगे, अऊर कुछ शक मत करो, कहालीकि शक करन वालो समुन्दर की लहर को जसो हय जो हवा सी बहय अऊर उछलय हय।"},{"book":"याकूब","chapter":"1","verse":"7","text":"असो आदमी यो नहीं समझे कि मोख प्रभु सी कुछ मिलेंन,"},{"book":"याकूब","chapter":"1","verse":"8","text":"ऊ आदमी शक्की हय अऊर अपनी बातों म अस्थिर हय।"},{"book":"याकूब","chapter":"1","verse":"9","text":"गरीब विश्वासियों जब परमेश्वर तुम्ख ऊचो पद देवय हय तब खुशी मनाये,"},{"book":"याकूब","chapter":"1","verse":"10","text":"अऊर धनवान आदमी घास को फूल को जसो हय जो नाश होय जावय हय।"},{"book":"याकूब","chapter":"1","verse":"11","text":"कहालीकि सूरज निकलतो समय कड़ी धूप पड़य हय अऊर पौधा मुरझाय जावय हय, अऊर ओको फूल झड़ जावय हय अऊर ओकी शोभा कम होत जावय हय। योच तरह धनवान भी अपनो कार्य म चलतो चलतो नाश होय जायेंन।"},{"book":"याकूब","chapter":"1","verse":"12","text":"धन्य हय ऊ आदमी जो परीक्षा म स्थिर रह्य हय, कहालीकि ऊ खरो निकल क जीवन को ऊ मुकुट पायेंन जेकी प्रतिज्ञा प्रभु न अपनो प्रेम करन वालो सी करी हय।"},{"book":"याकूब","chapter":"1","verse":"13","text":"परीक्षा की घड़ी म कोयी ख यो नहीं कहनो चाहिये कि परमेश्वर मोरी परीक्षा ले रह्यो हय, कहालीकि बुरी बातों सी परमेश्वर ख कोयी लेनो देनो नहाय। ऊ कोयी की परीक्षा नहीं लेवय।"},{"book":"याकूब","chapter":"1","verse":"14","text":"पर हर एक आदमी अपनी बुरी इच्छा सी खिच क अऊर फस क परीक्षा म पड़य हय।"},{"book":"याकूब","chapter":"1","verse":"15","text":"तब बुरी इच्छा गर्भवती होय क पाप ख जनम देवय हय अऊर जब पाप पूरी रीति सी बढ़ जावय हय त मृत्यु ख पैदा करय हय।"},{"book":"याकूब","chapter":"1","verse":"16","text":"हे मोरो प्रिय भाऊवों अऊर बहिनों, धोका मत खावो।"},{"book":"याकूब","chapter":"1","verse":"17","text":"कहालीकि हर एक अच्छो दान अऊर हर एक अच्छो परिपूर्ण उपहार स्वर्ग सीच आवय हय, अऊर ऊ परमेश्वर को द्वारा जेन स्वर्गीय प्रकाश ख बनायो हय, ओख खल्लो लायो जावय हय, ऊ हमेशा बदलतो रहन वाली छाव को जसो नहीं बदलय।"},{"book":"याकूब","chapter":"1","verse":"18","text":"ओन अपनीच इच्छा सी हम्ख सच को वचन को द्वारा पैदा करयो, ताकि हम ओकी सृष्टि करी हुयी चिजों म सी एक तरह को पहिलो फर हो।"},{"book":"याकूब","chapter":"1","verse":"19","text":"हे मोरो प्रिय भाऊवों अऊर बहिनों, या बात तुम जान लेवो: हर एक आदमी सुनन लायी तत्पर अऊर बोलन म धीमो अऊर गुस्सा म भी धीमो हो,"},{"book":"याकूब","chapter":"1","verse":"20","text":"कहालीकि आदमी को गुस्सा परमेश्वर को सच्चो उद्देश्य हासिल नहीं कर सकय।"},{"book":"याकूब","chapter":"1","verse":"21","text":"येकोलायी पूरी मलिनता अऊर कपट पन की बढ़ती ख दूर कर क्, ऊ वचन ख नम्रता सी स्वीकार कर लेवो जो दिल म बोयो गयो अऊर जो तुम्हरो उद्धार कर सकय हय।"},{"book":"याकूब","chapter":"1","verse":"22","text":"केवल सुनन वालो नहीं जो अपनो आप ख धोका देवय हंय पर वचन पर चलन वालो बने।"},{"book":"याकूब","chapter":"1","verse":"23","text":"कहालीकि जो कोयी वचन ख सुनन वालो हय अऊर ओको पर चलन वालो नहीं हो, त ऊ आदमी को जसो हय जो अपनो स्वाभाविक मुंह आरसा म देखय हय।"},{"book":"याकूब","chapter":"1","verse":"24","text":"ऊ अपनो आप ख देख क चली जावय अऊर तुरतच भूल जावय हय कि मय कसो होतो।"},{"book":"याकूब","chapter":"1","verse":"25","text":"पर जो आदमी स्वतंत्रता की सिद्ध व्यवस्था पर ध्यान करतो रह्य हय, ऊ सुन क भूलय नहीं पर वसोच काम करय हय, येकोलायी परमेश्वर ओको काम म आशीष देयेंन।"},{"book":"याकूब","chapter":"1","verse":"26","text":"का कोयी अपनो आप ख सच्चो समझय हय? अऊर यदि खुद अपनी जीबली ख वश म नहीं कर सकतो त अपनो आप ख धोका दे रह्यो हय, त ओकी भक्ति बेकार हय।"},{"book":"याकूब","chapter":"1","verse":"27","text":"हमरो परमेश्वर अऊर बाप को जवर शुद्ध अऊर निर्मल भक्ति यो हय कि अनाथों अऊर विधवावों को कठिनायी म ओकी सुधि ले, अऊर अपनो आप ख जगत सी निष्कलंक रखे।"}]}