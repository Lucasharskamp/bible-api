{"data":[{"book":"ST. MATTHEW","chapter":"26","verse":"1","text":"KI itŭnĭstsiu, Jesus otaiksĭste'poattosĕsts am'ŏsts epo'awsĭsts, itŭn'ĭstsiuax otŭsksĭnĭmatsax,"},{"book":"ST. MATTHEW","chapter":"26","verse":"2","text":"Kĭtsksĭnipuau aisto'kŭssi ksĭstsiku'ĭsts ak'itstsiu passover, ki Nĭn'au okka'i itaumŭts'kau mŏk'ĭtsiksĭstoxŏsi."},{"book":"ST. MATTHEW","chapter":"26","verse":"3","text":"Omŭk'atoiapiekuax, ki aisĭnakix, ki matap'pix otsĭn'aimoauax itŭmitŭpaumooiau sp'a'toiapiekuŭn Caiaphas oko'aii."},{"book":"ST. MATTHEW","chapter":"26","verse":"4","text":"Ki ai'sĭtsĭpsattseiau mŏk'anistokotsisĭmmiotoŏsauaie Jesus, ki mŏk'itsenitŏsauaie."},{"book":"ST. MATTHEW","chapter":"26","verse":"5","text":"Ki an'iau, pinĭts'tsĭs oye'tani ĭstsiksĭs'tsikui ŏkskakŭmĭstsikĭniau matap'pix."},{"book":"ST. MATTHEW","chapter":"26","verse":"6","text":"Jesus otsitau'pĭssi Bethany, Simon leper oko'ai otsitsĭpsts'taupĭssi,"},{"book":"ST. MATTHEW","chapter":"26","verse":"7","text":"Ake'ua itoto'aie, ipa'tŭkkiu alabaster atŭxak'sin puye' itsŭp'patomaie, akai'ĭnxkĭmasiuaie, ki otau'yisaie itsita'suyĭnĭnmaie otokŏn'iaie."},{"book":"ST. MATTHEW","chapter":"26","verse":"8","text":"Ki otŭksĭnĭmats'ax otsĭnĭs'saxaie, ĭstse'tŭkkiax, ki an'iau mauk'etsĭnikatopi?"},{"book":"ST. MATTHEW","chapter":"26","verse":"9","text":"Am'ok ipum'atotopi ĭs'taiekekaiĭxkĭmasiuopi, ki kĭm'atapsix ĭs'tauokotauopiauaie."},{"book":"ST. MATTHEW","chapter":"26","verse":"10","text":"Jesus otokh'tsĭmsi, an'ĭstsiuax, kumauk'sauaiksĭxinoauaiisksĭx ake'uă ŏkh'siu nitapĭstutu'yipi."},{"book":"ST. MATTHEW","chapter":"26","verse":"11","text":"Ksĕsto'au, kĭmatapsix kitŭsk'sauopoksemokoaiau; ki nĕsto'a kimat'ŭsksauopoksemokipuaua."},{"book":"ST. MATTHEW","chapter":"26","verse":"12","text":"Am'ok puye' nostŭm'i otsĭta'suyĭnĭssi itsĭstuts'imaie mŏkĭtsopuiapĭstutuyĭssi nŏkitak'itsasi."},{"book":"ST. MATTHEW","chapter":"26","verse":"13","text":"Kitau'mŭnĭstopuau am'oi ŏkhs'itsĭniksĭnni amianĭstan'ĭstopi kŏnŭs'ksŏkkumă, am'ok, am'o ake'uă otap'ĭstutsipi ak'ŭtanĭstomaie, mŏk'ĭtŭsksĭnoŏsi."},{"book":"ST. MATTHEW","chapter":"26","verse":"14","text":"Na'tsikoputsix, tuks'kŭmă, anĭstau Judas Iscariot, itappo omŭk'atoiapiekuax,"},{"book":"ST. MATTHEW","chapter":"26","verse":"15","text":"Ki an'iu, tsanĭstap'pi kitak'okokipuaii, ki nitakitŭp'omutskau ksĕsto'au? Ki nitsi'tuyiauaie niĭp'pii ksĭxĭx'kĭmĭx."},{"book":"ST. MATTHEW","chapter":"26","verse":"16","text":"Ki annik' itot'apsatsim mŏk'itamŭtskŏsaie."},{"book":"ST. MATTHEW","chapter":"26","verse":"17","text":"Ke'tani kŭt'taikopŭtstsii, ĭstotom'iksĭs'tsikui, ŭsksĭnĭmats'ax itoto'iau Jesus, ki an'ĭstsiauaie, Tse'a kit'stapa kŏk'sopuiapĭstutosĭnan kŏk'kĭtsoyĭsi passover?"},{"book":"ST. MATTHEW","chapter":"26","verse":"18","text":"Ki an'iu ĭs'tapuk akap'ioyĭs, ki om'ŭmă nĭn'auŭmă anĭstok', Nin'a, an'iu, nitsiksĭstsikum'i aststsi'u: koko'ai nitŭs'ksĭnĭmatsax nitak'opoksoyimaiau passover."},{"book":"ST. MATTHEW","chapter":"26","verse":"19","text":"Ki ŭsksĭnĭmats'ax manĭstan'ĭstopiax itan'ĭsttutsĭmiax; ki itso'poŭtsĭstutsĭmiau passover."},{"book":"ST. MATTHEW","chapter":"26","verse":"20","text":"Ki otau'tŭkkusi, ipokitau'pimiuax na'tsikoputsix."},{"book":"ST. MATTHEW","chapter":"26","verse":"21","text":"Ki otau'yĭsau, an'iu, kitau'mŭnĭstopuau tuks'kŭmă ksĕsto'au kĭtakaumŭts'kauki."},{"book":"ST. MATTHEW","chapter":"26","verse":"22","text":"Ki eks'kaiĭkikĭn'etŭkkiau, ki ikŏnau'mŭtŭpanĭstsiauaie, Nin'a nĕsto'akats?"},{"book":"ST. MATTHEW","chapter":"26","verse":"23","text":"Ki an'iu, annŏk okĭt'sĭs nitopoksĭstapĭmakemauok kos'i nitakaumŭts'kauk."},{"book":"ST. MATTHEW","chapter":"26","verse":"24","text":"Nin'au okku'i itanĭsts'itappo nitsĭn'awpi: ak'itŭpokapiu annŏk' nĭn'auŏk imŭts'kaiuŏk Nĭn'au okku'i! Kŭt'taipokaiiuopi annŏk' nĭn'auŏk, ĭs'taŏkhsiuopi."},{"book":"ST. MATTHEW","chapter":"26","verse":"25","text":"Judas anni'ĭsk itse'mŭtskaukisk, itŭm'anĭstsiuaie, Nin'a nĕsto'akats? An'ĭstsiuaie, kitan'i."},{"book":"ST. MATTHEW","chapter":"26","verse":"26","text":"Ki otau'yĭsau Jesus ito'tsĭmaie ke'tani ki itatsĭm'ĭstutsĭmaie, ki itaumin'ĭmaie, kĭ ikotsiu'ax ŭsksĭnĭmats'ax, ki an'iu, Matsĭk', oyik'; am'oiauk nostŭm'i."},{"book":"ST. MATTHEW","chapter":"26","verse":"27","text":"Ki mat'tuyiuaie kos'i ki thanks ikotŭk'kiu, ki ikotsiu'ax, ki an'iu kŏnai'sĭmattok;"},{"book":"ST. MATTHEW","chapter":"26","verse":"28","text":"Am'okauk nitsa'apŭn, mananĭsts'etoksĭnni itŭp'itsiu itsai'kimskau akai'tappix otsauum'itsitappiisuauĕsts mŏk'sinĭsĕsts."},{"book":"ST. MATTHEW","chapter":"26","verse":"29","text":"Ki kitan'ĭstopuau nimatakŭtsĭmattopa am'ok mĭniokke sauomo'pokitsipstsĭmattomĭnaniki manĭs'si nin'a ots'ĭnnaĭisĭnni."},{"book":"ST. MATTHEW","chapter":"26","verse":"30","text":"Ki otinik'sau natoi'ĭniksĭnni itŭp'sŭxiau nitum'moyi Olives."},{"book":"ST. MATTHEW","chapter":"26","verse":"31","text":"Jesus itŭm'anĭstsiuax, nĕsto'a kĭtak'okŏnŭsskĭmskŭkipuau annok'ă koko'ikă: tŭk'ka, sĭn'aip, nitak'auaiakiau annŏk' ŭsks'kŭmiuŏk emŭk'ikĭnax, ki ot'omŭkikĭnauăsĭnna ĭsto'mŭkikĭnax akŭneto'iau."},{"book":"ST. MATTHEW","chapter":"26","verse":"32","text":"Aiksistatsipuau'eniki kitakitŭpotoma'topuau Galilee."},{"book":"ST. MATTHEW","chapter":"26","verse":"33","text":"Peter an'istsiuaie, ikŭm'okŏnŭstsskĭmskŭkĭssau ksĕsto'a, nimat'akĭstsskĭmskŭkipa."},{"book":"ST. MATTHEW","chapter":"26","verse":"34","text":"Jesus an'ĭstsiuaie, kitau'mŭnĭsto, Annok' koko'ik otsauomit'awkkumsi nipuau'ă nioks' kai kitakani kimatsksĭnok'ipa."},{"book":"ST. MATTHEW","chapter":"26","verse":"35","text":"Peter an'ĭstsiuaie ŏkskakŭmopoks'eniop, nimat'akanipa kimatsksĭnopa; neto'i ikŏnau'aniiax ŭsksĭnĭmats'ax."},{"book":"ST. MATTHEW","chapter":"26","verse":"36","text":"Jesus itŭmitŭpopokomiuax Gethsemane an'ĭstop, ki an'ĭstsiuax otŭsksĭnĭmatsax, annom' stau'pik, nitakittappo omim' nŏkĭtŭt'tsĭmoiikasi."},{"book":"ST. MATTHEW","chapter":"26","verse":"37","text":"Ki mat'tuyiuax Peter, ki Zebedee otsĭstok'iokuyix, ki itaumŭtŭpĭkikĭn'etukki ki itau'mŭtŭpeikapitsitau."},{"book":"ST. MATTHEW","chapter":"26","verse":"38","text":"Itŭm'anĭstsiuax nitsitŭpĭkikĭnetukki e'ĭnsĭnni: annom' stau'pik, ki ŏk'itŭskskatŭkkiop."},{"book":"ST. MATTHEW","chapter":"26","verse":"39","text":"Ki pa'tsiĭstŭpaatsiuax, ki ĭsstokopi'u ostoksĭs', ki itŭt'tsĭmoiikau ki an'iu, Nin'a, ikŭm'okotsitstsĭssi am'oi kos'a ŭnnianistĭs'tŭpipotoŏssi; nimatakitsitan'ats, ksĕsto'a kitak'itsitan."},{"book":"ST. MATTHEW","chapter":"26","verse":"40","text":"Ki matskitoto'ax otŭsksĭnimats'ax, ki ikon'oyiuax oto'kaniax, ki an'ĭstsiuaie Peter, Awx'ats? Kikŭttaukotŭskskŭmmokipa tuks'kai itai'ksĭstsikumiopi?"},{"book":"ST. MATTHEW","chapter":"26","verse":"41","text":"Mokŏk'etsĭk ki a'tsĭmoiikak, kŏkstaitsipĭssuai ĭssaks'ksĭnŭksĭnni; sta'aw itsitsi'tatomaie ki ĭx'isakuyi matsi'uats."},{"book":"ST. MATTHEW","chapter":"26","verse":"42","text":"Ki mats'ĭstapu ki itŭt'tsĭmoiikau, ki an'iu, Nĭn'a, am'oi kos'a sauomot'aisĭmmieniki sauomĭs'tŭpipotomokoeniki, kĭtak'itsitan."},{"book":"ST. MATTHEW","chapter":"26","verse":"43","text":"Ki mat'oto ki mat'okonoyiuax otsok'asax: tŭk'ka ĭssoksĭm'au oŏps'puauax."},{"book":"ST. MATTHEW","chapter":"26","verse":"44","text":"Ki itskĭtsiuax, ki mats'ĭstapu, ki nioks'kai itŭt'tsĭmoiikau, ki netoi' au'aniu."},{"book":"ST. MATTHEW","chapter":"26","verse":"45","text":"Itŭm'itotoiax otŭsksĭnĭmats'ax ki an'ĭstsĭuax okak' annok, ki issĭk'sĭstsikok: sat'sik aststsiu' itai'ksĭstsikumiopix, ki Nin'au okku'i itŭp'aumŭtskau sauum'itsitappix otsu'auĕsts."},{"book":"ST. MATTHEW","chapter":"26","verse":"46","text":"Nipuak', ŏkittăppau'op: annŏk' nitakaumŭts'kaukŏk aststsiu'."},{"book":"ST. MATTHEW","chapter":"26","verse":"47","text":"Ki otsa'kiai epuyĭssi, Sat'sik, Judas, na'tsikoputsix tuks'kŭmă ito'to ki akai'tappix ipokom'iauaie inus'stoanix ki sŏksĭs'tsĭsts ipa'tŭkkix, itototoiau omŭk'atoiapiekuax ki matap'pix otsĭn'aimoauax."},{"book":"ST. MATTHEW","chapter":"26","verse":"48","text":"Ki annŏk' imŭts'kaĭuŏkaie ikotsiu'ax apsto'sinni, ki an'iu, annŏk' nitak'sĭnnauskippauŏk, an'nŏkauk: mi'eenok."},{"book":"ST. MATTHEW","chapter":"26","verse":"49","text":"Ki ikŏm'itoto Jesus, ki aniu, Hail, Nin'a; ki itsĭn'nauskĭppiuaie."},{"book":"ST. MATTHEW","chapter":"26","verse":"50","text":"Ki Jesus an'ĭstsiuaie, Napi'ă, kumauk'sipuksipuksĭks? Itŭmitoto'iauaie ki een'iauaie Jesus, ki mat'tuyiauaie."},{"book":"ST. MATTHEW","chapter":"26","verse":"51","text":"Ki sat' sit, anniks'isk ipokom'iskaie Jesus, tuks'kŭma itsitŭpikĭns'tsakiuaie otsĭn'usstoan itsau'tuyiuaie, ki sp'a'toiapiekuŭn tuks'kŭmi otap'automok ot'auaiakiokaie, ki kŏk'sĭnĭmaie okhtok'ĭsaie."},{"book":"ST. MATTHEW","chapter":"26","verse":"52","text":"Jesus itŭm'anĭstsiuaie, kitsĭn'usstoană otsits'tsipi ĭststsi'ĭs; anniks'ĭsk matap'pixk mat'tuyixk inus'stoan, inus'stoan itax'enittaiau."},{"book":"ST. MATTHEW","chapter":"26","verse":"53","text":"Kit'stapa nŏkŭttokotsitŭp'atsĭmoiikani nin'ă, ki annok' nŏk'okuyĭssi otsĭtsksĭstsikoputsix legionix otatsĭm'otokatatsix?"},{"book":"ST. MATTHEW","chapter":"26","verse":"54","text":"Tsa akokototŭmunĭstsĭstutsipa natoi'sĭnaksĭsts, mŏk'itŭnĭstsĭssi?"},{"book":"ST. MATTHEW","chapter":"26","verse":"55","text":"Neto'ik itai'ksĭstsikumiopik Jesus an'ĭstsiuax akai'tappix, kikŭt'anĭstsipuksipa'akipuaua kanĭst'sitappopuau kŏmos'iepĭtsi annŏk' pa'tŭkkiuŏk inus'stoax ki sŏksĭs'tsĭsts, kŏk'otoksuai? Anĭs'tsiksĭstsikuĭsts kitopokau'pimopuau omŭk'atoiapioyĭs kŏkŭsksĭnĭmats'opuau ki kimatseen'okipuauă."},{"book":"ST. MATTHEW","chapter":"26","verse":"56","text":"Ki am'ostsk ikŏnaiĭstutsipi mŏks'enŭpanĭstosau prophetix osĭnak'suauĕsts. Ikŏnŭsksĭnĭmatsax itŭm'skĭttsiiau ki ai'tsĭmmutaiau."},{"book":"ST. MATTHEW","chapter":"26","verse":"57","text":"Ki anniks'isk een'ixkaie Jesus itŭpĭpiauaie Caiaphas, sp'atoiapiekuŭn, itomoi'piawpiau ai'sĭnakix ki omŭks'ĭmix nĭn'ax."},{"book":"ST. MATTHEW","chapter":"26","verse":"58","text":"Ki Peter piaapŭtsitŭpa'tseuaie sp'atoiapiekuŭn oko'ai, kiitsipim' ki ipokau'pimiuax ap'otŭkkix mŏkitokŏnai'nĭsi."},{"book":"ST. MATTHEW","chapter":"26","verse":"59","text":"Annok', omŭk'atoiapiekuax ki omŭks'imix nĭn'ax ki ikŏnau'kŏkitsĭmax, ĭstŭp'iksĭstapenŭpanĭssĭnni ap'satsĭmiau mŏks'enitŏsauaie Jesus;"},{"book":"ST. MATTHEW","chapter":"26","verse":"60","text":"Ki matokonim'axau; otsito'tosax akai'tappix aiksĭstapenŭpanix, matokonĭm'axau. Sako'okhtsim ito'toĭau na'tsitappiix ai'tapksĭsenŭpanix,"},{"book":"ST. MATTHEW","chapter":"26","verse":"61","text":"Ki an'iau, am'o nin'au an'iu nitokot'opŭksĭnip Ap'istotok'iuă otatoi'apioyis ki nitokot'sokapĭstutsip nioks'kai ksĭstsiku'i."},{"book":"ST. MATTHEW","chapter":"26","verse":"62","text":"Ki Sp'atoi'apiekuŭn itsipuau', ki an'ĭstsiuaie, kitakstaie'puyipa? Tsanĭstapiu'a am'ox kitse'nŭpanipiau?"},{"book":"ST. MATTHEW","chapter":"26","verse":"63","text":"Ki Jesus matsepuyiu'ats. Ki Sp'atoi'apiekuŭn mat'anĭstsiuaie, kita'tauŭnĭsto Ӑp'istotokiua ipai'tappiiuă, kŏk'aniksĭnan ikŭm'ŭmeniki Christ, Ap'ĭstotokiuă okku'i."},{"book":"ST. MATTHEW","chapter":"26","verse":"64","text":"Jesus an'istsiuaie, kitsemŭniani; ki kitan'ĭsto sako'okhtsim kitaks'ĭnoauai'ĭni Nin'au okku'i, otsitau'pĭssi otŭmap'sĭnni ĭstset'otsĭsi ki umutsipuk'sipusi Spots'im ĭstsisoksĭs'tsikuĭsts."},{"book":"ST. MATTHEW","chapter":"26","verse":"65","text":"Sp'atoi'apiekuŭn itŭmai'pinotsĭmĕsts otsĭstotos'ĭsts ki an'iu, itŭpepo'atomaie Ap'ĭstotokiuă; nitak'otsikipĭnana stsik'ix e'ĕnŭpanix? Sat'sik, kikai'okhtoauau oksĭs'tapinikŏttsimani."},{"book":"ST. MATTHEW","chapter":"26","verse":"66","text":"Tsa kit'stapuauă? An'iau, mŏks'eĭnsi."},{"book":"ST. MATTHEW","chapter":"26","verse":"67","text":"Itŭm'itaisokuttŭttsiauaie ostoksĭs'aie, ki oto'auĕsts itsĭtauaiak'iauaie: ki stsĭk'ix omi'tsĭxikĭnstspuauĕsts itsĭtauaiak'iauaie."},{"book":"ST. MATTHEW","chapter":"26","verse":"68","text":"Ki an'iau, ksĕsto'a Christ e'ĕnŭpanikĭnan, Tŭkka' kĭtauaiak'ioka?"},{"book":"ST. MATTHEW","chapter":"26","verse":"69","text":"Annok' Peter sauauts'im itau'piu, ĭstokĭtsĭm'i pĭstots'im: ki ake'kuŭn itoto'aie, ki an'iu, ksĕsto'a kitopokom'au Jesus Galilee ĭstsitappim'i."},{"book":"ST. MATTHEW","chapter":"26","verse":"70","text":"Ki paiot'anĭstsiuax matap'pix nimatsksĭnoau'ats nimatsksĭnipa kitan'ipi"},{"book":"ST. MATTHEW","chapter":"26","verse":"71","text":"Ki otsitŭp'sŭxsi kĭtsĭm'iapioyĭs, stsĭk'i ake'kuŭn nan'nuyenaie ki an'ĭstsiuax anniks'isk matap'pixk itau'pixk, ani'o nin'au nokŭt'opoksimiuaie Jesus, Nazareth istsitappim'i."},{"book":"ST. MATTHEW","chapter":"26","verse":"72","text":"Ki mata'toŭniu, ki an'iu, nimatsksĭn oau'ats nĭn'au."},{"book":"ST. MATTHEW","chapter":"26","verse":"73","text":"Ki otai'pĭstsĭksisŭmmosi anniks'ĭsk itai'puyixk itoto'iauaie, ki an'ĭstsiauaie Peter, E'mŭniu, ksĕsto'akauk tuks'kŭmă: kitse'poawsĭsts kitse'ĕnŭpaniki."},{"book":"ST. MATTHEW","chapter":"26","verse":"74","text":"Itŭmaumŭtŭpipako'sĭnepuyiu, ki itaumŭtŭpŭtau'ŭniu, nimats'ksĭnoau'ats nĭn'au. Ki nipuau'ă sokĭt'okumiu."},{"book":"ST. MATTHEW","chapter":"26","verse":"75","text":"Ki Peter ĭsksĭnĭm'aie Jesus ote'poawsinniaie, annik' itanĭs'tsiuaie, otsauomokh'kumsi nipuau'a nioks'kai kitak'ani kimatsksĭnokĭpats. Ki itsŭx'iu, ki itsok'auasainiu."}]}