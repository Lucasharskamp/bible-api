{"data":[{"book":"yOhanaH","chapter":"5","verse":"1","text":"tataH paraM yihUdIyAnAm utsava upasthitE yIzu ryirUzAlamaM gatavAn|"},{"book":"yOhanaH","chapter":"5","verse":"2","text":"tasminnagarE mESanAmnO dvArasya samIpE ibrIyabhASayA baithEsdA nAmnA piSkariNI panjcaghaTTayuktAsIt|"},{"book":"yOhanaH","chapter":"5","verse":"3","text":"tasyAstESu ghaTTESu kilAlakampanam apEkSya andhakhanjcazuSkAggAdayO bahavO rOgiNaH patantastiSThanti sma|"},{"book":"yOhanaH","chapter":"5","verse":"4","text":"yatO vizESakAlE tasya sarasO vAri svargIyadUta EtyAkampayat tatkIlAlakampanAt paraM yaH kazcid rOgI prathamaM pAnIyamavArOhat sa Eva tatkSaNAd rOgamuktO'bhavat|"},{"book":"yOhanaH","chapter":"5","verse":"5","text":"tadASTAtriMzadvarSANi yAvad rOgagrasta Ekajanastasmin sthAnE sthitavAn|"},{"book":"yOhanaH","chapter":"5","verse":"6","text":"yIzustaM zayitaM dRSTvA bahukAlikarOgIti jnjAtvA vyAhRtavAn tvaM kiM svasthO bubhUSasi?"},{"book":"yOhanaH","chapter":"5","verse":"7","text":"tatO rOgI kathitavAn hE mahEccha yadA kIlAlaM kampatE tadA mAM puSkariNIm avarOhayituM mama kOpi nAsti, tasmAn mama gamanakAlE kazcidanyO'grO gatvA avarOhati|"},{"book":"yOhanaH","chapter":"5","verse":"8","text":"tadA yIzurakathayad uttiSTha, tava zayyAmuttOlya gRhItvA yAhi|"},{"book":"yOhanaH","chapter":"5","verse":"9","text":"sa tatkSaNAt svasthO bhUtvA zayyAmuttOlyAdAya gatavAn kintu taddinaM vizrAmavAraH|"},{"book":"yOhanaH","chapter":"5","verse":"10","text":"tasmAd yihUdIyAH svasthaM naraM vyAharan adya vizrAmavArE zayanIyamAdAya na yAtavyam|"},{"book":"yOhanaH","chapter":"5","verse":"11","text":"tataH sa pratyavOcad yO mAM svastham akArSIt zayanIyam uttOlyAdAya yAtuM mAM sa EvAdizat|"},{"book":"yOhanaH","chapter":"5","verse":"12","text":"tadA tE'pRcchan zayanIyam uttOlyAdAya yAtuM ya AjnjApayat sa kaH?"},{"book":"yOhanaH","chapter":"5","verse":"13","text":"kintu sa ka iti svasthIbhUtO nAjAnAd yatastasmin sthAnE janatAsattvAd yIzuH sthAnAntaram Agamat|"},{"book":"yOhanaH","chapter":"5","verse":"14","text":"tataH paraM yEzu rmandirE taM naraM sAkSAtprApyAkathayat pazyEdAnIm anAmayO jAtOsi yathAdhikA durdazA na ghaTatE taddhEtOH pApaM karmma punarmAkArSIH|"},{"book":"yOhanaH","chapter":"5","verse":"15","text":"tataH sa gatvA yihUdIyAn avadad yIzu rmAm arOgiNam akArSIt|"},{"book":"yOhanaH","chapter":"5","verse":"16","text":"tatO yIzu rvizrAmavArE karmmEdRzaM kRtavAn iti hEtO ryihUdIyAstaM tAPayitvA hantum acESTanta|"},{"book":"yOhanaH","chapter":"5","verse":"17","text":"yIzustAnAkhyat mama pitA yat kAryyaM karOti tadanurUpam ahamapi karOti|"},{"book":"yOhanaH","chapter":"5","verse":"18","text":"tatO yihUdIyAstaM hantuM punarayatanta yatO vizrAmavAraM nAmanyata tadEva kEvalaM na adhikantu IzvaraM svapitaraM prOcya svamapIzvaratulyaM kRtavAn|"},{"book":"yOhanaH","chapter":"5","verse":"19","text":"pazcAd yIzuravadad yuSmAnahaM yathArthataraM vadAmi putraH pitaraM yadyat karmma kurvvantaM pazyati tadatiriktaM svEcchAtaH kimapi karmma karttuM na zaknOti| pitA yat karOti putrOpi tadEva karOti|"},{"book":"yOhanaH","chapter":"5","verse":"20","text":"pitA putrE snEhaM karOti tasmAt svayaM yadyat karmma karOti tatsarvvaM putraM darzayati ; yathA ca yuSmAkaM AzcaryyajnjAnaM janiSyatE tadartham itOpi mahAkarmma taM darzayiSyati|"},{"book":"yOhanaH","chapter":"5","verse":"21","text":"vastutastu pitA yathA pramitAn utthApya sajivAn karOti tadvat putrOpi yaM yaM icchati taM taM sajIvaM karOti|"},{"book":"yOhanaH","chapter":"5","verse":"22","text":"sarvvE pitaraM yathA satkurvvanti tathA putramapi satkArayituM pitA svayaM kasyApi vicAramakRtvA sarvvavicArANAM bhAraM putrE samarpitavAn|"},{"book":"yOhanaH","chapter":"5","verse":"23","text":"yaH putraM sat karOti sa tasya prErakamapi sat karOti|"},{"book":"yOhanaH","chapter":"5","verse":"24","text":"yuSmAnAhaM yathArthataraM vadAmi yO janO mama vAkyaM zrutvA matprErakE vizvasiti sOnantAyuH prApnOti kadApi daNPabAjanaM na bhavati nidhanAdutthAya paramAyuH prApnOti|"},{"book":"yOhanaH","chapter":"5","verse":"25","text":"ahaM yuSmAnatiyathArthaM vadAmi yadA mRtA Izvaraputrasya ninAdaM zrOSyanti yE ca zrOSyanti tE sajIvA bhaviSyanti samaya EtAdRza AyAti varam idAnImapyupatiSThati|"},{"book":"yOhanaH","chapter":"5","verse":"26","text":"pitA yathA svayanjjIvI tathA putrAya svayanjjIvitvAdhikAraM dattavAn|"},{"book":"yOhanaH","chapter":"5","verse":"27","text":"sa manuSyaputraH EtasmAt kAraNAt pitA daNPakaraNAdhikAramapi tasmin samarpitavAn|"},{"book":"yOhanaH","chapter":"5","verse":"28","text":"EtadarthE yUyam AzcaryyaM na manyadhvaM yatO yasmin samayE tasya ninAdaM zrutvA zmazAnasthAH sarvvE bahirAgamiSyanti samaya EtAdRza upasthAsyati|"},{"book":"yOhanaH","chapter":"5","verse":"29","text":"tasmAd yE satkarmmANi kRtavantasta utthAya AyuH prApsyanti yE ca kukarmANi kRtavantasta utthAya daNPaM prApsyanti|"},{"book":"yOhanaH","chapter":"5","verse":"30","text":"ahaM svayaM kimapi karttuM na zaknOmi yathA zuNOmi tathA vicArayAmi mama vicAranjca nyAyyaH yatOhaM svIyAbhISTaM nEhitvA matprErayituH pituriSTam IhE|"},{"book":"yOhanaH","chapter":"5","verse":"31","text":"yadi svasmin svayaM sAkSyaM dadAmi tarhi tatsAkSyam AgrAhyaM bhavati ;"},{"book":"yOhanaH","chapter":"5","verse":"32","text":"kintu madarthE'parO janaH sAkSyaM dadAti madarthE tasya yat sAkSyaM tat satyam EtadapyahaM jAnAmi|"},{"book":"yOhanaH","chapter":"5","verse":"33","text":"yuSmAbhi ryOhanaM prati lOkESu prEritESu sa satyakathAyAM sAkSyamadadAt|"},{"book":"yOhanaH","chapter":"5","verse":"34","text":"mAnuSAdahaM sAkSyaM nOpEkSE tathApi yUyaM yathA paritrayadhvE tadartham idaM vAkyaM vadAmi|"},{"book":"yOhanaH","chapter":"5","verse":"35","text":"yOhan dEdIpyamAnO dIpa iva tEjasvI sthitavAn yUyam alpakAlaM tasya dIptyAnandituM samamanyadhvaM|"},{"book":"yOhanaH","chapter":"5","verse":"36","text":"kintu tatpramANAdapi mama gurutaraM pramANaM vidyatE pitA mAM prESya yadyat karmma samApayituM zakttimadadAt mayA kRtaM tattat karmma madarthE pramANaM dadAti|"},{"book":"yOhanaH","chapter":"5","verse":"37","text":"yaH pitA mAM prEritavAn mOpi madarthE pramANaM dadAti| tasya vAkyaM yuSmAbhiH kadApi na zrutaM tasya rUpanjca na dRSTaM"},{"book":"yOhanaH","chapter":"5","verse":"38","text":"tasya vAkyanjca yuSmAkam antaH kadApi sthAnaM nApnOti yataH sa yaM prESitavAn yUyaM tasmin na vizvasitha|"},{"book":"yOhanaH","chapter":"5","verse":"39","text":"dharmmapustakAni yUyam AlOcayadhvaM tai rvAkyairanantAyuH prApsyAma iti yUyaM budhyadhvE taddharmmapustakAni madarthE pramANaM dadati|"},{"book":"yOhanaH","chapter":"5","verse":"40","text":"tathApi yUyaM paramAyuHprAptayE mama saMnidhim na jigamiSatha|"},{"book":"yOhanaH","chapter":"5","verse":"41","text":"ahaM mAnuSEbhyaH satkAraM na gRhlAmi|"},{"book":"yOhanaH","chapter":"5","verse":"42","text":"ahaM yuSmAn jAnAmi; yuSmAkamantara IzvaraprEma nAsti|"},{"book":"yOhanaH","chapter":"5","verse":"43","text":"ahaM nijapitu rnAmnAgatOsmi tathApi mAM na gRhlItha kintu kazcid yadi svanAmnA samAgamiSyati tarhi taM grahISyatha|"},{"book":"yOhanaH","chapter":"5","verse":"44","text":"yUyam IzvarAt satkAraM na ciSTatvA kEvalaM parasparaM satkAram cEd AdadhvvE tarhi kathaM vizvasituM zaknutha?"},{"book":"yOhanaH","chapter":"5","verse":"45","text":"putuH samIpE'haM yuSmAn apavadiSyAmIti mA cintayata yasmin , yasmin yuSmAkaM vizvasaH saEva mUsA yuSmAn apavadati|"},{"book":"yOhanaH","chapter":"5","verse":"46","text":"yadi yUyaM tasmin vyazvasiSyata tarhi mayyapi vyazvasiSyata, yat sa mayi likhitavAn|"},{"book":"yOhanaH","chapter":"5","verse":"47","text":"tatO yadi tEna likhitavAni na pratitha tarhi mama vAkyAni kathaM pratyESyatha?"}]}