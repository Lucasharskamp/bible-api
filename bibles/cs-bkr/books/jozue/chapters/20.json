{"data":[{"book":"Jozue","chapter":"20","verse":"1","text":"I mluvil Hospodin k Jozue, řka:"},{"book":"Jozue","chapter":"20","verse":"2","text":"Mluv k synům Izraelským, a rci jim: Oddejte z těch měst vašich města útočišťná, o nichž jsem mluvil vám skrze Mojžíše,"},{"book":"Jozue","chapter":"20","verse":"3","text":"Aby tam utekl vražedlník, kterýž by zabil člověka nechtě a z nevědomí. I budou vám útočiště před přítelem zabitého."},{"book":"Jozue","chapter":"20","verse":"4","text":"A když by utekl do jednoho z těch měst, stane u vrat v bráně města, a oznámí starším města toho při svou; i přijmou ho do města k sobě, a dají mu místo, i bydliti bude u nich."},{"book":"Jozue","chapter":"20","verse":"5","text":"Když by jej pak honil přítel toho zabitého, nevydají vražedlníka v ruce jeho; nebo nechtě udeřil bližního svého, neměv ho prvé v nenávisti."},{"book":"Jozue","chapter":"20","verse":"6","text":"A bydliti bude v městě tom, dokudž nestane před shromážděním k soudu, až do smrti kněze velikého, kterýž by byl toho času; nebo tehdáž navrátí se vražedlník, a přijde do města svého a do domu svého, do města, odkudž utekl."},{"book":"Jozue","chapter":"20","verse":"7","text":"I oddělili Kádes v Galilei na hoře Neftalím, a Sichem na hoře Efraim, a město Arbe, (jenž jest Hebron,) na hoře Juda."},{"book":"Jozue","chapter":"20","verse":"8","text":"Před Jordánem pak proti Jerichu k východu oddělili Bozor, kteréž leží na poušti v rovině pokolení Rubenova, a Rámot v Galád z pokolení Gádova, a Golan v Bázan z pokolení Manassesova."},{"book":"Jozue","chapter":"20","verse":"9","text":"Ta města byla útočišťná všechněm synům Izraelským, i příchozímu, kterýž pohostinu jest mezi nimi, aby utekl tam, kdo by koli zabil někoho nechtě, a nesešel od ruky přítele toho zabitého prvé, než by stál před shromážděním."}]}