{"data":[{"book":"АГЕЯ","chapter":"1","verse":"1","text":"На другім годзе цара Дарыя, на шостым месяцы, у першы дзень месяца было слова Гасподняе праз Агея прарока Зарававэлю, сыну Салафіілеваму, упраўцу Юдэі, і Ісусу, сыну Ясэдэкаваму, вялікаму іярэю."},{"book":"АГЕЯ","chapter":"1","verse":"2","text":"Так сказаў Гасподзь Саваоф: народ гэты кажа: «ня прыйшоў яшчэ час - будаваць дом Гасподні»."},{"book":"АГЕЯ","chapter":"1","verse":"3","text":"І было слова Гасподняе праз Агея прарока:"},{"book":"АГЕЯ","chapter":"1","verse":"4","text":"а вам самім час - жыць у дамах вашых упрыгожаных, тым часам як дом гэты ў запусьценьні?"},{"book":"АГЕЯ","chapter":"1","verse":"5","text":"Таму сёньня так кажа Гасподзь Саваоф: павярнеце сэрца ваша на дарогі вашыя."},{"book":"АГЕЯ","chapter":"1","verse":"6","text":"Вы сееце многа, а зьбіраеце мала: ясьце, але ўнядосыць; п'яце, але не напіваецеся; апранаецеся, але не саграваецеся; заробнік платы зарабляе ў дзіравы кашалёк."},{"book":"АГЕЯ","chapter":"1","verse":"7","text":"Так кажа Гасподзь Саваоф: павярнеце сэрца ваша на дарогі вашыя."},{"book":"АГЕЯ","chapter":"1","verse":"8","text":"Узыдзеце на гару і насеце дрэвы і будуйце храм: і Я буду дабраволіць яму і праслаўлюся, кажа Гасподзь."},{"book":"АГЕЯ","chapter":"1","verse":"9","text":"Чакаеце шмат, а выходзіць мала, і што прынесяце дамоў, тое Я разьвею. За што кажа Гасподзь Саваоф: за Мой дом, які ў запусьценьні, тым часам як вы бяжыце - кожны да свайго дома."},{"book":"АГЕЯ","chapter":"1","verse":"10","text":"Якраз таму неба і зачынілася і не дае вам расы, і зямля не дае сваіх утвораў."},{"book":"АГЕЯ","chapter":"1","verse":"11","text":"І я наклікаў суш на зямлю, на горы, на хлеб, на вінаградны сок, на алей і на ўсё, што родзіць зямля, і на чалавека і на быдла і на ўсякую ручную працу."},{"book":"АГЕЯ","chapter":"1","verse":"12","text":"І паслухаліся Зарававэль, сын Салафіілеў, і Ісус, сын Ясэдэкаў, і ўвесь астатні люд голасу Госпада Бога свайго і слоў Агея прарока, як пасланага Госпадам Богам іхнім, і люд убаяўся Госпада."},{"book":"АГЕЯ","chapter":"1","verse":"13","text":"Тады Агей, весьнік Гасподні, пасланы ад Госпада, сказаў люду: «Я з вамі! кажа Гасподзь»."},{"book":"АГЕЯ","chapter":"1","verse":"14","text":"І абудзіў Гасподзь дух Зарававэля, сына Салавіілевага, упраўцы Юдэі, і дух Ісуса, сына Ясэдэкавага, вялікага іярэя, і дух усёй рэшты людзей - і яны прыйшлі і пачалі рабіць працу ў доме Госпада Саваофа, Бога свайго,"},{"book":"АГЕЯ","chapter":"1","verse":"15","text":"на дваццаць чацьвёрты дзень шостага месяца, на другім годзе цара Дарыя."}]}