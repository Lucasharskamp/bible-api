{"data":[{"book":"ማዢንቲ ማፃኣፔ","chapter":"6","verse":"1","text":"ዓሲኮ ዜርፃ ሳዖይዳ ሚርጊ ሚርጊ ዓኣዼ ዎዶና ሚርጌ ዉዱሮ ናይ ሾይንቴኔ፤ 6፡1 ዒዮ. 1፡6፤ 2፡1።"},{"book":"ማዢንቲ ማፃኣፔ","chapter":"6","verse":"2","text":"ዬኖ ዎዶና ፆኦሲ ዓቲንቆ ናኣቶ6፡2 ፆኦሲ ዓቲንቆ ናኣቶ ጋዓዞ፦ ዔብሬ ዓሶ ሙኡጮ ማፃኣፖይዳ ማሊፆ ዛጎዛ ፆኦሲ ኪኢታንቾ፤ ጊንሣ ሃሣ ዬኖ ዎዶና ዓኣ ካኣቶ ናኣቶ ማዓኒ ዳንዳዓያኬ። ማዔዞንሢ ዬያቶ ዉዱሮ ናኣቶኮ ሚዛጱሞ ዛጋዖ ዔያቶም ማዓንዳያ ዶኦሪ ላኣሊ ዔኬኔ።"},{"book":"ማዢንቲ ማፃኣፔ","chapter":"6","verse":"3","text":"ናንጊና ናንጋ ጎዳሢ፦ «ዓሲም ሼምፖ ዒንጋ ታኣኮ ዓያና ዓሲና ዎላ ናንጊና ማይ ናንጊንዱዋሴ፤ ዓይጎሮ ጌዔቶ ዓሲ ሃይቃያ ማዔሢሮ ሃካፓ ሴካ ፄኤታና ላማታሚ ሌዔናፓ ዑሣ ዓኣዼ ናንጋዓኬ» ጌዔኔ።"},{"book":"ማዢንቲ ማፃኣፔ","chapter":"6","verse":"4","text":"ዬኖ ዎዶና ዔርቴ ዓሶ ዉዱሮ ናኣቶና ዬንሢ ፆኦሲ ዓቲንቆ ናኣቶ ማዔዞንሢፓ ዎልቄና ዼኤፒ ሚርጌ ዓሲ ሾይንቴኔ፤ ዔያታ ሚናኣ ዎዶና ዒጊቻያ ማዔ፥ ዔርቴ ዎልቄ ዓሲኬ። 6፡4 ፓይ. ማፃ 13፡33።"},{"book":"ማዢንቲ ማፃኣፔ","chapter":"6","verse":"5","text":"ጉቤ ዎዴና ሳዖይዳ ዓኣ ዓሳ ቢያ ዓይሢንቱዋያና ማሊፃኣ ፑርቱሞ ሌሊ ማዔሢ ናንጊና ናንጋ ጎዳ ዛጋዖ፥ 6፡5 ማቲ. 24፡37፤ ሉቃ. 17፡26፤ 1ጴፂ. 3፡20።"},{"book":"ማዢንቲ ማፃኣፔ","chapter":"6","verse":"6","text":"ዓሲ ማዢ ሳዖይዳ ናንጋንዳጉዲ ማሂፆና «ዓይጎሮዋ ታ ማዤይ» ጌዒ ሚርጌና ዖዬኔ።"},{"book":"ማዢንቲ ማፃኣፔ","chapter":"6","verse":"7","text":"ዬያፓ ዔቄያና ፆኦሲ፦ « ‹ዓሲ ታኣኒ ዓይጋ ማዤይ› ጌዒ ዒና ታኣኮ ዖዬኔ፤ ዬያሮ ዬያ ታ ማዤ ዓሶንታ ቦዖ ዻኮንታ ዼኤፖንታ፥ ቆሎንታ፤ ሃሣ ካፖዋ ዓይሱዋዖ ሳዖይዳፓ ታ ባይዛንዳኔ» ጌዔኔ።"},{"book":"ማዢንቲ ማፃኣፔ","chapter":"6","verse":"8","text":"ጋዓንቴ ዒማና ፔቴ ኖሄ ጌይንታ ናንጊና ናንጋ ጎዳ ዎዛሳ ናንጊ ናንጋ ዓሲ ዓኣኔ።"},{"book":"ማዢንቲ ማፃኣፔ","chapter":"6","verse":"9","text":"ኖሄኮ ሃይሳ ያዺኬ፤ ኖሄ ፔ ናንጎ ሌዖ ቢያይዳ ፒዜ ማዔያና ፆኦሲና ጊኢጊ ሃንታ ኮሺ ዓሲኬ፤ 6፡9 2ጴፂ. 2፡5።"},{"book":"ማዢንቲ ማፃኣፔ","chapter":"6","verse":"10","text":"ኖሄ፦ ሴኤሜ፥ ካኣሜና ያኣፔቴ ጌይንታ ሃይሦ ዓቲንቄ ናይ ሾዔኔ።"},{"book":"ማዢንቲ ማፃኣፔ","chapter":"6","verse":"11","text":"ዬኖ ዎዶና ሳዖይዳ ዓኣ ዓሳ ቢያ ፆኦሲ ቤርታ ፑርታ ዎቦ ማዔሢሮ ጌኔ ማዾ ዓጮ ቢያይዳ ማዺንታኔ።"},{"book":"ማዢንቲ ማፃኣፔ","chapter":"6","verse":"12","text":"ፆኦሲ ሳዖ ቢያ ዛጋዛ ፑርቴያ ማዔሢና ዒኢካ ናንጋ ዓሳ ቢያ ዎቦታሢ ዴንቄኔ።"},{"book":"ማዢንቲ ማፃኣፔ","chapter":"6","verse":"13","text":"ዬያሮ ፆኦሲ ኖሄም፦ «ዓሲኮ ዜርፆ ሳዖይዳፓ ቢያ ታኣኒ ባይዛኒ ማሌኔ፤ ዓይጎሮ ጌዔቶ ሳዓ ዓሶኮ ጌኖ ማዾና ኩሜሢሮ ዓሲ ጋዓ ባኣዚ ሳዖይዳፓ ታኣኒ ባይዛንዳኔ፤"},{"book":"ማዢንቲ ማፃኣፔ","chapter":"6","verse":"14","text":"ኔኤም ጋዓንቴ ቃራ ሚሢዳፓ ዋኣሢ ካኣሚሌ ማዤ፤ ጋራ ሚርጌ ቆልዓና ዓኣያ ማሂ ማዢጋፓ ጋሮና ዙሎና ሺዲና ሺዴ።"},{"book":"ማዢንቲ ማፃኣፔ","chapter":"6","verse":"15","text":"ዖዶሱማ ሃይሦ ፄኤታ ዋዻ፥ ጋሮ ዳልጉማ ዶንጊታሚ ዋዻ፥ ቱሮ ዔጳ ሃይሢታሚ ዋዻ ማዔያ ኮሼ፤"},{"book":"ማዢንቲ ማፃኣፔ","chapter":"6","verse":"16","text":"ዋኣፆ ካኣሚሎኮ ቶኦካ ማኣሪ ማዤ፤ ኮጮና ሳኮና ካኣማ ካሮኮ ፔቴ ዋዻ ኩሙዋ ቤሲ ሃሼ፤ ዋኣፆ ካኣሚሎኮ ዎሊ ዑፃ ዑፃ ሃይሦ ኩባ ዓኣያ ማሂ ማዣዖ ካሮ ጎኦቦ ዛሎና ማሂ ማዤ፤"},{"book":"ማዢንቲ ማፃኣፔ","chapter":"6","verse":"17","text":"ሳዖይዳፓ ሼምፓ ዓኣ ባኣዚ ባይዛኒ ባይሲንታ ዋኣሢ ታ ኬሳዛ፥ ሳዖይዳ ሼምፓ ዓኣ ማዢንታ ቢያ ኩዳንዳኔ።"},{"book":"ማዢንቲ ማፃኣፔ","chapter":"6","verse":"18","text":"ኔና ታ ባይዚንዱዋያ ማዔሢ ታኣኒ ኔኤም ጫኣቃንዳኔ፤ ኔኤና ኔ ማቾና ኔ ናኣቶና ዔያቶኮ ላኣሎና ዋኣፆ ካኣሚሎ ጋሮ ጌሉዋቴ።"},{"book":"ማዢንቲ ማፃኣፔ","chapter":"6","verse":"19","text":"«ኔኤና ዎላ ናንጊ ዓታንዳጉዲ ሼምፓ ዓኣ ማዢንቶኮ ዜርፃፓ ዜርፃፓ ላምዖ ላምዖ ዓዴና ዒንዴና ዔኪ ዔኪ ዋኣፆ ካኣሚሎ ጋሮ ጌልዜ፤"},{"book":"ማዢንቲ ማፃኣፔ","chapter":"6","verse":"20","text":"ባይሲንታፓ ዓታንዳጉዲ ዱማ ዱማ ካፖ ዜርፃፓ፥ ቆልሞይዳፓ፥ ካዮ ቦዖ ዻኮንታ ዼኤፖንታይዳፓ ላምዖ ላምዖ ማዒ ኔ ኮራ ሙኮንጎ።"},{"book":"ማዢንቲ ማፃኣፔ","chapter":"6","verse":"21","text":"ዬካፓ ኔናንታ ዬንሢ ማዢንቶም ቢያ ጊዳንዳ ዱማ ዱማ ሙኡዚ ዋኣፆ ካኣሚሎ ጋራ ቡኩሴ» ጌዒ ኬኤዜኔ።"},{"book":"ማዢንቲ ማፃኣፔ","chapter":"6","verse":"22","text":"ኖሄያ ፆኦሲ ዒዛ ዓይሤሢ ቢያ ማዼኔ። 6፡22 ዔብ. 11፡7።"}]}