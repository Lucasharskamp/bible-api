{"data":[{"book":"Fe Fɔlɔ Fɔlɛ","chapter":"41","verse":"1","text":"Ɲɛ firin dangi xanbi, Misira mangɛ naxa xiye nde sa. Na xiye kui a tixi xure dɛ ra."},{"book":"Fe Fɔlɔ Fɔlɛ","chapter":"41","verse":"2","text":"A naxa ninge fate fanyi solofere to mini ra xure kui, e na ɲooge donfe kalee tagi."},{"book":"Fe Fɔlɔ Fɔlɛ","chapter":"41","verse":"3","text":"Na dangi xanbi, ninge solofere gbɛtɛ, naxee xɔsixi, nee naxa mini xure dɛ ra boore ningee sɛɛti ma."},{"book":"Fe Fɔlɔ Fɔlɛ","chapter":"41","verse":"4","text":"Yi ninge xɔsixi solofere naxa yi ninge fate fanyi solofere don. Na nan lan Misira mangɛ naxa xunu."},{"book":"Fe Fɔlɔ Fɔlɛ","chapter":"41","verse":"5","text":"A to gbilen a sa ra, a man naxa xiye gbɛtɛ sa."},{"book":"Fe Fɔlɔ Fɔlɛ","chapter":"41","verse":"6","text":"Na xiye kui tɔnsɔɛ solofere fanyi tixi bili keren ma."},{"book":"Fe Fɔlɔ Fɔlɛ","chapter":"41","verse":"7","text":"Na dangi xanbi, tɔnsɔɛ solofere gbɛtɛ, naxee xun xurun, foye bara e ragan, e tixi boore tɔnsɔɛe sɛɛti ma. Yi tɔnsɔɛ xunxurie naxa yi tɔnsɔɛ rafexi fanyie don. Na nan lan, Misira mangɛ naxa xunu. Na xiye nan na ki."},{"book":"Fe Fɔlɔ Fɔlɛ","chapter":"41","verse":"8","text":"Na kuye iba, Misira mangɛ bɔɲɛ nu minixi. A naxa mandurulae nun karamɔxɔɛ birin xili. A naxa na xiyee masen e bɛ, kɔnɔ mixi yo mu sɔtɔ e ya ma, naxan nɔ a tagi rabade a bɛ."},{"book":"Fe Fɔlɔ Fɔlɛ","chapter":"41","verse":"9","text":"Na tɛmui naxan a ɲɛngi sama mangɛ xa minse xɔn ma, na naxa wɔyɛnyi tongo a fa a fala Misira mangɛ bɛ, «N nan ma kanari ya xaranma nɛ to lɔxɔɛ."},{"book":"Fe Fɔlɔ Fɔlɛ","chapter":"41","verse":"10","text":"Tɛmui dangixi, Misira mangɛ xɔnɔ nɛ a xa konyie ma. A naxa n suxu, a n balan sɔɔri mangɛ xa geeli kui, a nun naxan taami ganma mangɛ bɛ."},{"book":"Fe Fɔlɔ Fɔlɛ","chapter":"41","verse":"11","text":"A tan nun n tan, muxu birin xiye sa nɛ kɔɛ keren kui naxan tagi lan a xa raba. Kankan xa xiye nu wama fe nde masenfe a kanyi bɛ."},{"book":"Fe Fɔlɔ Fɔlɛ","chapter":"41","verse":"12","text":"Sɔɔri mangɛ xa Eburu konyi nde nan nu na geeli kui muxu ya ma. Muxu to na xiyee fala a bɛ, a naxa e birin fasari muxu bɛ. Muxu xiye naxee saxi, a naxa kankan gbe fasari a bɛ."},{"book":"Fe Fɔlɔ Fɔlɛ","chapter":"41","verse":"13","text":"A birin dangi nɛ alɔ a xiye tagi raba muxu bɛ ki naxɛ. Misira mangɛ bara n tan nagbilen n walide fori, kɔnɔ a bara boore gbaku wuri ma.»"},{"book":"Fe Fɔlɔ Fɔlɛ","chapter":"41","verse":"14","text":"Misira mangɛ naxa xɛɛrae xɛɛ Yusufu yire. E naxa a ramini geeli kui a ikɔrɛxi ra. E naxa a xunyi bi, e sose gbɛtɛe ragoro a ma, e siga a ra Misira mangɛ yire."},{"book":"Fe Fɔlɔ Fɔlɛ","chapter":"41","verse":"15","text":"Misira mangɛ naxa a masen Yusufu bɛ, «N bara xiye nde sa. Mixi yo mu nɔxi a tagi rabade, kɔnɔ n bara a mɛ i tan xiye tagi rabama e na naxan fala i bɛ.»"},{"book":"Fe Fɔlɔ Fɔlɛ","chapter":"41","verse":"16","text":"Yusufu naxa Misira mangɛ yaabi, «N tan mu a ra. Ala nan Misira mangɛ xa xiye tagi rabama a bɛ.»"},{"book":"Fe Fɔlɔ Fɔlɛ","chapter":"41","verse":"17","text":"Misira mangɛ naxa a masen Yusufu bɛ, «N ma xiye kui n tixi xure dɛ ra."},{"book":"Fe Fɔlɔ Fɔlɛ","chapter":"41","verse":"18","text":"N naxa ninge fate fanyi solofere to mini ra xure kui, e na ɲooge donfe kalee longori ra."},{"book":"Fe Fɔlɔ Fɔlɛ","chapter":"41","verse":"19","text":"Na nan lan, ninge solofere gbɛtɛ naxa te e xanbi ra, e xɔsixi han. E ganyanxɔri birin saxi kɛnɛ ma. Han to n mu na ninge xɔsixi mɔɔli to Misira bɔxi ma."},{"book":"Fe Fɔlɔ Fɔlɛ","chapter":"41","verse":"20","text":"Na ninge xɔsixi xun nakanaxie naxa na ninge solofere fate fanyi don."},{"book":"Fe Fɔlɔ Fɔlɛ","chapter":"41","verse":"21","text":"Kɔnɔ na dangi xanbi, mixi yo mu nɔ a kolonde xa e bara e don. E xa xɔsi mu masara. Na nan lan, n naxa xunu.»"},{"book":"Fe Fɔlɔ Fɔlɛ","chapter":"41","verse":"22","text":"«Na tɛmui n man naxa xiye gbɛtɛ sa. Tɔnsɔɛ rafexi fanyi solofere tixi bili keren ma."},{"book":"Fe Fɔlɔ Fɔlɛ","chapter":"41","verse":"23","text":"Na dangi xanbi tɔnsɔɛ xunxuri solofere gbɛtɛ, foye naxee raganxi, nee naxa mini booree sɛɛti ma."},{"book":"Fe Fɔlɔ Fɔlɛ","chapter":"41","verse":"24","text":"Tɔnsɔɛ ponpoee naxa na tɔnsɔɛ solofere fanyi don. N bara na fala mandurulae bɛ, kɔnɔ mixi yo mu nɔ a fasaride n bɛ.»"},{"book":"Fe Fɔlɔ Fɔlɛ","chapter":"41","verse":"25","text":"Yusufu naxa a fala Misira mangɛ bɛ, «I xa xiye firinyi birin fe keren nan masenxi. Ala bara i rakolon fe ma a fama naxan nabade."},{"book":"Fe Fɔlɔ Fɔlɛ","chapter":"41","verse":"26","text":"Na ninge solofere fanyie nun na tɔnsɔɛ solofere fanyie, ɲɛ solofere nan masenxi na ki. Na tan xiye keren nan a ra."},{"book":"Fe Fɔlɔ Fɔlɛ","chapter":"41","verse":"27","text":"Na ninge xɔsixi xun nakanaxi solofere nun na tɔnsɔɛ ponpoe solofere foye naxee raganxi, nee fan ɲɛ solofere kaamɛ nan masenxi.»"},{"book":"Fe Fɔlɔ Fɔlɛ","chapter":"41","verse":"28","text":"«N xa nɔndi fala i bɛ, Ala bara fe masen Misira mangɛ bɛ a fama naxan nabade."},{"book":"Fe Fɔlɔ Fɔlɛ","chapter":"41","verse":"29","text":"Yi ɲɛ solofere naxan fafe yi ki, e findima ɲɛ fanyi nan na Misira bɔxi bɛ."},{"book":"Fe Fɔlɔ Fɔlɛ","chapter":"41","verse":"30","text":"Na na dangi, kaamɛ ɲɛ solofere gbɛtɛ fama fade, won nɛɛmuma nɛ na fe fanyi birin na. Kaamɛ bɔxi halakima nɛ."},{"book":"Fe Fɔlɔ Fɔlɛ","chapter":"41","verse":"31","text":"Na findima fe magaaxuxi nan na, a lu alɔ sese fanyi mu nu raba yi bɔxi ma.»"},{"book":"Fe Fɔlɔ Fɔlɛ","chapter":"41","verse":"32","text":"«I yi xiye saxi nɛ dɔxɔ firin, barima Ala xa natɛ na a ra naxan mu kanama, a man mu buma a xa raba."},{"book":"Fe Fɔlɔ Fɔlɛ","chapter":"41","verse":"33","text":"Mangɛ, yakɔsi a lanma i xa xaxilima fen naxan lɔnnixi. I xa Misira nɔɛ so na kanyi yi ra."},{"book":"Fe Fɔlɔ Fɔlɛ","chapter":"41","verse":"34","text":"Mangɛ, i xa mixie sugandi naxee ɲɛngi fama sade bɔxi rawali xɔn ma yi ɲɛ fanyi solofere bun ma. Bɔxi daxamui busali suuli yo suuli, e xa fa keren na mangɛ xɔn ma, a xa a ragata."},{"book":"Fe Fɔlɔ Fɔlɛ","chapter":"41","verse":"35","text":"E xa donse birin malan, e xa a ragata taae kui Misira mangɛ xa nɔɛ bun ma."},{"book":"Fe Fɔlɔ Fɔlɛ","chapter":"41","verse":"36","text":"Yi donse ragataxi fama Misira bɔxi ratangade kaamɛ ma, naxan fama fade ɲɛ solofere bun.»"},{"book":"Fe Fɔlɔ Fɔlɛ","chapter":"41","verse":"37","text":"Na wɔyɛnyi naxa rafan Misira mangɛ nun a xa mixi birin ma."},{"book":"Fe Fɔlɔ Fɔlɛ","chapter":"41","verse":"38","text":"Misira mangɛ naxa a fala e bɛ, «Won nɔma mixi nde sɔtɔde naxan luma alɔ yi xɛmɛ? Ala Xaxili na a bɛ.»"},{"book":"Fe Fɔlɔ Fɔlɛ","chapter":"41","verse":"39","text":"Misira mangɛ naxa a fala Yusufu bɛ, «Ala bara na fe birin masen i bɛ. Mixi yo mu na naxan xaxili fan alɔ i tan, a xa lɔnni man xa dangi i gbe ra."},{"book":"Fe Fɔlɔ Fɔlɛ","chapter":"41","verse":"40","text":"I tan nan fama findide n ma banxi xunyi ra. N ma ɲama fama birade i xa yaamari nan fɔxɔ ra. N ma mangɛ kibanyi nan tun n nadangixi i ra.»"},{"book":"Fe Fɔlɔ Fɔlɛ","chapter":"41","verse":"41","text":"Misira mangɛ man naxa a fala Yusufu bɛ, «A mato, n bara nɔɛ so i yi ra Misira bɔxi birin ma.»"},{"book":"Fe Fɔlɔ Fɔlɛ","chapter":"41","verse":"42","text":"A naxa a xa gbeti xurundɛ ba a bɛlɛxɛ ra, a naxa a so Yusufu bɛlɛxɛ ra. A naxa sose fanyi ragoro a ma. A naxa kɔnmagore xɛɛma daaxi ragoro a kɔn ma."},{"book":"Fe Fɔlɔ Fɔlɛ","chapter":"41","verse":"43","text":"A naxa a rate gise kui, naxan birama Misira mangɛ ragise fɔxɔ ra. Sɔɔrie nu fa a fala e xui itexi ra ɲama bɛ, «Wo xinbi sin!» Misira mangɛ a xa mangɛya taxu Yusufu ra na ki nɛ."},{"book":"Fe Fɔlɔ Fɔlɛ","chapter":"41","verse":"44","text":"Misira mangɛ man naxa a fala Yusufu bɛ, «N tan nan mangɛ ra, kɔnɔ xa i mu yaamari fi naxan ma, fefe mu rabama Misira bɔxi ma.»"},{"book":"Fe Fɔlɔ Fɔlɛ","chapter":"41","verse":"45","text":"Misira mangɛ naxa Yusufu xili sa Safanati Paneya. A naxa Potifera, On sɛrɛxɛdubɛ, xa di ginɛ Asana, fi a ma. Yusufu naxa Misira bɔxi xun mato fɔlɔ a ra."},{"book":"Fe Fɔlɔ Fɔlɛ","chapter":"41","verse":"46","text":"Yusufu simaya nu bara ɲɛ tongo saxan li, a fa Misira mangɛ yire tɛmui naxɛ."},{"book":"Fe Fɔlɔ Fɔlɛ","chapter":"41","verse":"47","text":"Na ɲɛ solofere fanyi kui, bɔxi birin naxa rawali."},{"book":"Fe Fɔlɔ Fɔlɛ","chapter":"41","verse":"48","text":"Yusufu naxa donse birin malan naxan sɔtɔxi na ɲɛ solofere bun ma Misira bɔxi ma. A naxa donse ragata taae kui naxan sɔtɔxi daaxa."},{"book":"Fe Fɔlɔ Fɔlɛ","chapter":"41","verse":"49","text":"Yusufu naxa donse xɔri gbegbe malan, alɔ mɛyɛnyi naxan na baa dɛ ra. A naxa gbo yɛ han a mu na xasabi sɛbɛ sɔnɔn, barima mixi yo mu nɔma a kɔnti kolonde."},{"book":"Fe Fɔlɔ Fɔlɛ","chapter":"41","verse":"50","text":"Beenun kaamɛ ɲɛ sin tɛmui, Yusufu xa ginɛ Asana, On sɛrɛxɛdubɛ Potifari xa di ginɛ, naxa di firin bari a bɛ."},{"book":"Fe Fɔlɔ Fɔlɛ","chapter":"41","verse":"51","text":"Yusufu naxa a xa di singe xili sa Manasi. Na nan na ki, Ala bara a niya n bara nɛɛmu n ma tɔɔrɛ birin ma, a nun n baba xa denbaya."},{"book":"Fe Fɔlɔ Fɔlɛ","chapter":"41","verse":"52","text":"A naxa a xa di firin nde xili sa Efirami. Na nan na ki, Ala bara n findi di bari ra bɔxi ma n xun nu goroxi dɛnnaxɛ."},{"book":"Fe Fɔlɔ Fɔlɛ","chapter":"41","verse":"53","text":"Ɲɛ fanyi solofere naxa dangi Misira bɔxi ma."},{"book":"Fe Fɔlɔ Fɔlɛ","chapter":"41","verse":"54","text":"Kaamɛ ɲɛ solofere naxa a li fɔlɔ, alɔ Yusufu a tagi raba ki naxɛ. Kaamɛ naxa din duniɲa birin na, kɔnɔ baloe nu na Misira bɔxi tan ma."},{"book":"Fe Fɔlɔ Fɔlɛ","chapter":"41","verse":"55","text":"Kaamɛ to bara Misira bɔxi birin suxu, ɲama naxa sɔnxɔɛ rate Misira mangɛ ma baloe fe ra. Misira mangɛ naxa a fala Misirakae birin bɛ, «Wo siga a fala Yusufu bɛ, a na fe naxan fala wo bɛ, wo xa na raba.»"},{"book":"Fe Fɔlɔ Fɔlɛ","chapter":"41","verse":"56","text":"Kaamɛ naxa din bɔxi birin na. Yusufu naxa donse malandee rabi, a naxa mɛngi sara Misirakae ma, barima kaamɛ nu bara sɛnbɛ sɔtɔ Misira bɔxi birin ma."},{"book":"Fe Fɔlɔ Fɔlɛ","chapter":"41","verse":"57","text":"Mixie nu fa keli yire birin, fafe mɛngi sarade Yusufu ma, barima kaamɛ nu bara sɛnbɛ sɔtɔ duniɲa birin ma."}]}