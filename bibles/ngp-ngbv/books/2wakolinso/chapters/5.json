{"data":[{"book":"2 Wakolinso","chapter":"5","verse":"1","text":"Kwaviya kimanya kugamba, heha kikwikala ivi haluse aha he isi, umwili wetu, dikeza kubanangwa, Mnungu naakink'he nyumba akiikile lumwe uko kwe mbingu, nyumba ya ulo na ulo heidamanywe kwa mikono."},{"book":"2 Wakolinso","chapter":"5","verse":"2","text":"Haluse mwe hali ino chalugumila, kukawiila kwa kunyemwa nyemwa kukulu kwink'higwa mili ya kwe mbingu,"},{"book":"2 Wakolinso","chapter":"5","verse":"3","text":"kwa kwink'higwa imili iyo hekioneke kunda hekiina mili."},{"book":"2 Wakolinso","chapter":"5","verse":"4","text":"Umwo kikekala mwo mwili uno we kimtu, chaila kwa makunt'ho. Hiyo kwa kuileka imili yo kubanika, mna chaunga kinde ne mili ya kwe mbingu, vileke mwili wo kubanika uhitulwe pele no ugima wa mazuwa yose."},{"book":"2 Wakolinso","chapter":"5","verse":"5","text":"Mnungu mwenye niye akiikile lumwe mahitulo aya, naho kakink'ha Muye ywakwe Akukile kulagisa kindedi kwa yose yadya akiikile."},{"book":"2 Wakolinso","chapter":"5","verse":"6","text":"Ivo mazuwa yose kitoga. Kimanya kugamba, kwikala mwe mwili uno, ni kwikala hale na kwetu kaya na Zumbe."},{"book":"2 Wakolinso","chapter":"5","verse":"7","text":"Kwaviya chekala kwa mhuwi, hiyo kwa yadya kikukaula."},{"book":"2 Wakolinso","chapter":"5","verse":"8","text":"Mna kitoga, naho chaona ni vedi kusama nyumba ino yo mwili, kikasamile kwe nyumba yetu hamwenga na Zumbe."},{"book":"2 Wakolinso","chapter":"5","verse":"9","text":"Kwa ivo chaunga kimuwagile Mnungu, kikanda mwe nyumba yetu aha he isi, hegu uko."},{"book":"2 Wakolinso","chapter":"5","verse":"10","text":"Kwaviya suwe chose nekiungwe kukimala hameso ha Kilisito, kihokele usengelo kulawa kwakwe. Kila yumwenga naahokele kiya awagilwe kulawa mwa yadya kidamanye umwo kikanda kikei mwe isi, yande ayedi hegu yaihile."},{"book":"2 Wakolinso","chapter":"5","verse":"11","text":"Kwaviya kimanya kiya kikuugwa mwo kumwogoha Zumbe, naivo chakombeka kuwavuta watuhu. Mnungu akimanya pele, naho chakawiila kugamba miye name nomnimanye mwe mioyo yenyu mwanimanya vedi."},{"book":"2 Wakolinso","chapter":"5","verse":"12","text":"Hiyo kugamba chakehamp'hikiza kwenyu. Mna chawenk'hani luneka kukeduvya kwajili yetu, vileke mdahe kuwahitula wadya wakukeduvya, kwaivo wakuoneka kwa kuse, kujink'ha ivo weli kwe mioyo yawe."},{"book":"2 Wakolinso","chapter":"5","verse":"13","text":"Uneva kikaoneka wahezi, ni kwa ajili ya Mnungu, mna inanda kiwabala, iyo ni kwajili ya kuwambiza nyuwe."},{"book":"2 Wakolinso","chapter":"5","verse":"14","text":"Kwaviya chalongozwa nu lukunde lwa Kilisito, naho haluse chakombaganya kugamba, mnt'hu yumwenga abanikaga kwa ajili ya kila yumwenga, nuko kugamba wose kibanika hamwenga na yehe."},{"book":"2 Wakolinso","chapter":"5","verse":"15","text":"Abanikaga kwa ajili ya want'hu wose, vileke wose wakwikala mwo ugima wasekunda wagima kwa kukehuwila wenye, mna kwa kumhuwila yehe abanike niyo auyulwa naho."},{"book":"2 Wakolinso","chapter":"5","verse":"16","text":"Kukongela ivi haluse, hakikugeza yeyose kimnt'humnt'hu, hamwenga na kugamba lupisi lumwenga chamgeza Kilisito kwa kimnt'hu mnt'hu, mna ivi haluse hakikumgeza ivo."},{"book":"2 Wakolinso","chapter":"5","verse":"17","text":"Yeyose alungane na Yesu Kilisito kanda kiumbwa kihya, ya kale yomboka, kila kint'hu kinda kihya."},{"book":"2 Wakolinso","chapter":"5","verse":"18","text":"Yano yose yadamanywa ni Mnungu, yehe awavuzile kwakwe want'hu wavu, kwombokela Yesu Kilisito, niyo akink'ha suwe ndima yo kuwavuza watuhu nawo kwakwe."},{"book":"2 Wakolinso","chapter":"5","verse":"19","text":"Ulosi wetu ni uno, Mnungu andaga akawatenda want'hu wose kunda wambuyaze kombokela kwa Yesu Kilisito. Mnungu haukaule wavu wawe, naho kakink'ha ulosi wa kuwatenda want'hu wande wambuyaze."},{"book":"2 Wakolinso","chapter":"5","verse":"20","text":"Suwe kiwalotezi wa Kilisito, enga naho Mnungu mwenye akulonga na nyuwe. Kwa zina dya Kilisito chawalombezani mtendigwe kunda wambuya wa Mnungu."},{"book":"2 Wakolinso","chapter":"5","verse":"21","text":"Yesu handaga mwavu, mna kwa ajili ya suwe Mnungu nakamtwika wavu wetu, mwo kulunganywa hamwenga naye kinde naye mwo uwagilwa wa Mnungu."}]}