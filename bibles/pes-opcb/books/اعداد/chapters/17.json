{"data":[{"book":"اعداد","chapter":"17","verse":"1-3","text":"خداوند به موسی فرمود: «به قوم اسرائیل بگو که هر یک از رهبران قبایلشان، یک عصا پیش تو بیاورند و تو اسم هر یک از آنها را روی عصایش بنویس. نام هارون باید روی عصای قبیلهٔ لاوی نوشته شود."},{"book":"اعداد","chapter":"17","verse":"4","text":"این عصاها را در اتاق درونی خیمهٔ ملاقات، همان جایی که با شما ملاقات می‌کنم، جلوی صندوق عهد بگذار."},{"book":"اعداد","chapter":"17","verse":"5","text":"به‌وسیلهٔ این عصاها مردی را که برگزیده‌ام معرفی خواهم کرد، چون عصای او شکوفه خواهد آورد، و سرانجام این همهمه و شکایت که علیه شما به وجود آمده است پایان خواهد یافت.»"},{"book":"اعداد","chapter":"17","verse":"6","text":"موسی این دستور را به قوم اسرائیل داد و رهبران دوازده قبیلهٔ اسرائیل، از جمله هارون، هر یک عصایی نزد موسی آوردند."},{"book":"اعداد","chapter":"17","verse":"7","text":"وی آنها را در اتاق درونی خیمهٔ عبادت در حضور خداوند گذاشت."},{"book":"اعداد","chapter":"17","verse":"8","text":"روز بعد، موسی به آنجا رفت و دید عصای هارون که معرف قبیلهٔ لاوی بود شکفته و گل کرده و بادام داده است!"},{"book":"اعداد","chapter":"17","verse":"9","text":"موسی عصاها را از حضور خداوند بیرون آورد تا به بنی‌اسرائیل نشان دهد. پس از اینکه همه، عصاها را دیدند، هر یک از رهبران، عصای خود را پس گرفتند."},{"book":"اعداد","chapter":"17","verse":"10","text":"سپس خداوند به موسی فرمود که عصای هارون را در کنار صندوق عهد بگذارد تا هشداری به این قوم سرکش باشد که بدانند اگر به شکایت خود پایان ندهند، از بین خواهند رفت."},{"book":"اعداد","chapter":"17","verse":"11","text":"پس موسی همان‌طور که خداوند به او دستور داد عمل کرد."},{"book":"اعداد","chapter":"17","verse":"12-13","text":"ولی بنی‌اسرائیل بیش از پیش زبان به شکایت گشودند و گفتند: «دیگر امیدی برای ما نیست! هر کسی که به خیمهٔ عبادت خداوند نزدیک شود می‌میرد؛ بنابراین همهٔ ما هلاک خواهیم شد!»"}]}