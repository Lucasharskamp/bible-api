{"data":[{"book":"Jezussirach","chapter":"31","verse":"1","text":"De slapeloosheid van een rijke teert zijn lichaam uit, En tobben verdrijft hem de slaap;"},{"book":"Jezussirach","chapter":"31","verse":"2","text":"De zorg voor zijn onderhoud houdt hem wakker, En brengt meer slapeloosheid dan een ernstige kwaal."},{"book":"Jezussirach","chapter":"31","verse":"3","text":"De rijke slooft zich af, om schatten op te hopen, En houdt hij er mee op, hij kan genieten;"},{"book":"Jezussirach","chapter":"31","verse":"4","text":"Maar de arme slooft zich af en verspilt zijn kracht, En gaat hij rusten, hij lijdt gebrek."},{"book":"Jezussirach","chapter":"31","verse":"5","text":"Wie het goud najaagt, blijft niet zonder schuld, En wie het geld bemint, geraakt in zonde."},{"book":"Jezussirach","chapter":"31","verse":"6","text":"Velen reeds werden verstrikt door het goud, Of door hun vertrouwen te stellen in paarlen;"},{"book":"Jezussirach","chapter":"31","verse":"7","text":"Want het is een struikelblok voor de dwazen, Wie onverstandig is, raakt erin verstrikt."},{"book":"Jezussirach","chapter":"31","verse":"8","text":"Gelukkig de rijke, die ongerept wordt bevonden, En de mammon niet na loopt."},{"book":"Jezussirach","chapter":"31","verse":"9","text":"Wie is hij: dan gaan wij hem prijzen; Want iets groots volbracht hij bij zijn volk."},{"book":"Jezussirach","chapter":"31","verse":"10","text":"Wie werd er beproefd en ongerept bevonden? Het zal hem strekken tot roem. Wie kon zondigen en deed het niet, Kwaad doen en wilde het niet?"},{"book":"Jezussirach","chapter":"31","verse":"11","text":"Daarom is zijn geluk bestendig, En de gemeente verkondigt zijn lof."},{"book":"Jezussirach","chapter":"31","verse":"12","text":"Als ge aanzit aan de dis van een grote, Zet dan geen gulzige mond daarbij op. Zeg niet: “Er is van alles genoeg;”"},{"book":"Jezussirach","chapter":"31","verse":"13","text":"Bedenk, dat jaloerse ogen een ramp zijn. Jaloerser dan het oog heeft God niet geschapen; Daarom stort het bij alles tranen."},{"book":"Jezussirach","chapter":"31","verse":"14","text":"Kijkt iemand naar iets, strek er uw hand niet naar uit, En tast niet met hem in dezelfde schotel."},{"book":"Jezussirach","chapter":"31","verse":"15","text":"Bedenk, dat uw disgenoot is als gij zelf: Let dus op alles, waar ge hekel aan hebt;"},{"book":"Jezussirach","chapter":"31","verse":"16","text":"Eet als een man van wat men u voorzet, En niet met lange tanden, anders wordt ge veracht."},{"book":"Jezussirach","chapter":"31","verse":"17","text":"Houd het eerst op, uit beleefdheid; Smak niet bij het eten, anders wordt ge bespot;"},{"book":"Jezussirach","chapter":"31","verse":"18","text":"En zijt ge met velen aangezeten, Steek dan uw hand niet voor den ander heen."},{"book":"Jezussirach","chapter":"31","verse":"19","text":"Heeft een verstandig mens niet aan weinig genoeg? Hij zal er geen hinder van hebben op bed. Maar de dwaas heeft last van slapeloosheid, Van pijn en draaien der ingewanden."},{"book":"Jezussirach","chapter":"31","verse":"20","text":"Gezond is de slaap bij een lege maag; En als men 's morgens opstaat, is men fris."},{"book":"Jezussirach","chapter":"31","verse":"21","text":"Dwingt men u dus, veel te eten, Spuw het uit, het zal u verlichten."},{"book":"Jezussirach","chapter":"31","verse":"22","text":"Luister, mijn zoon, en versmaad mij niet; Dan zult ge ten slotte mijn woorden verstaan: Wees bescheiden bij al uw doen, Dan zal geen schade u treffen."},{"book":"Jezussirach","chapter":"31","verse":"23","text":"Wie aan tafel wellevend is, wordt geprezen, Zijn goede manieren worden altijd geloofd;"},{"book":"Jezussirach","chapter":"31","verse":"24","text":"Maar over een lomperd spreekt men schande in de poort, Men vergeet zijn ongemanierdheid niet."},{"book":"Jezussirach","chapter":"31","verse":"25","text":"Wees ook geen held bij de wijn; Want de wijn bracht velen ten val."},{"book":"Jezussirach","chapter":"31","verse":"26","text":"Zoals het werk van den smid wordt beproefd in de oven, Zo ontpopt zich grootspraak door de wijn."},{"book":"Jezussirach","chapter":"31","verse":"27","text":"De wijn is voor den mens een levenswater, Als hij hem met mate drinkt. Wat is het leven zonder wijn? Hij werd in den beginne voor de vreugde geschapen!"},{"book":"Jezussirach","chapter":"31","verse":"28","text":"Vreugde voor het hart, blijdschap en genot, Is de wijn, wordt hij matig gedronken;"},{"book":"Jezussirach","chapter":"31","verse":"29","text":"Maar hoofdpijn, schelden en twist brengt de wijn, Wordt hij te haastig en driftig gezwolgen."},{"book":"Jezussirach","chapter":"31","verse":"30","text":"Veel wijn is voor den dwaas een valstrik, Het verteert zijn kracht en veroorzaakt wonden."},{"book":"Jezussirach","chapter":"31","verse":"31","text":"Berisp uw vriend niet bij een wijngelag, En minacht hem niet bij zijn vreugde; Spreek hem geen harde woorden toe, En plaag hem niet met oude schulden."}]}