{"data":[{"book":"اشعیا","chapter":"40","verse":"1","text":"خدای اسرائیل می‌فرماید: «تسلی دهید! قوم مرا تسلی دهید!"},{"book":"اشعیا","chapter":"40","verse":"2","text":"اهالی اورشلیم را دلداری دهید و به آنان بگویید که روزهای سخت ایشان به سر آمده و گناهانشان بخشیده شده، زیرا من به اندازهٔ گناهانشان آنها را تنبیه کرده‌ام.»"},{"book":"اشعیا","chapter":"40","verse":"3","text":"صدایی می‌شنوم که می‌گوید: «راهی از وسط بیابان برای آمدن خداوند آماده کنید. راه او را در صحرا صاف کنید."},{"book":"اشعیا","chapter":"40","verse":"4","text":"دره‌ها را پر کنید؛ کوهها و تپه‌ها را هموار سازید؛ راههای کج را راست و جاده‌های ناهموار را صاف کنید."},{"book":"اشعیا","chapter":"40","verse":"5","text":"آنگاه شکوه و جلال خداوند ظاهر خواهد شد و همهٔ مردم آن را خواهند دید. خداوند این را وعده فرموده است.»"},{"book":"اشعیا","chapter":"40","verse":"6","text":"بار دیگر آن صدا می‌گوید: «با صدای بلند بگو!»"},{"book":"اشعیا","chapter":"40","verse":"7","text":"وقتی خدا می‌دمد علف خشک می‌شود و گل پژمرده. بله، انسان مانند علف از بین می‌رود."},{"book":"اشعیا","chapter":"40","verse":"8","text":"گیاه خشک می‌شود و گل پژمرده می‌گردد، اما کلام خدای ما برای همیشه باقی می‌ماند.»"},{"book":"اشعیا","chapter":"40","verse":"9","text":"ای قاصد خوش خبر، از قلهٔ کوه، اورشلیم را صدا کن. پیامت را با تمام قدرت اعلام کن و نترس. به شهرهای یهودا بگو: «خدای شما می‌آید!»"},{"book":"اشعیا","chapter":"40","verse":"10","text":"بله، خداوند یهوه می‌آید تا با قدرت حکومت کند. پاداشش همراه او است و هر کس را مطابق اعمالش پاداش خواهد داد."},{"book":"اشعیا","chapter":"40","verse":"11","text":"او مانند شبان، گلهٔ خود را خواهد چرانید؛ بره‌ها را در آغوش خواهد گرفت و میشها را با ملایمت هدایت خواهد کرد."},{"book":"اشعیا","chapter":"40","verse":"12","text":"آیا کسی غیر از خدا می‌تواند اقیانوس را در دست نگه دارد و یا آسمان را با وجب اندازه گیرد؟ آیا کسی غیر از او می‌تواند خاک زمین را در ترازو بریزد و یا کوهها و تپه‌ها را با قَپّان وزن کند؟"},{"book":"اشعیا","chapter":"40","verse":"13","text":"کیست که بتواند به روح خداوند پند دهد؟ کیست که بتواند معلم یا مشاور او باشد؟"},{"book":"اشعیا","chapter":"40","verse":"14","text":"آیا او تا به حال به دیگران محتاج بوده است که به او حکمت و دانش بیاموزند و راه راست را به او یاد دهند؟"},{"book":"اشعیا","chapter":"40","verse":"15","text":"به هیچ وجه! تمام مردم جهان در برابر او مثل قطرهٔ آبی در سطل و مانند غباری در ترازو، ناچیز هستند. همهٔ جزایر دنیا برای او گردی بیش نیستند و او می‌تواند آنها را از جایشان تکان دهد."},{"book":"اشعیا","chapter":"40","verse":"16","text":"اگر تمام حیوانات لبنان را برای خدا قربانی کنیم باز کم است و اگر تمام جنگلهای لبنان را برای روشن کردن آتش قربانی به کار بریم باز کافی نیست."},{"book":"اشعیا","chapter":"40","verse":"17","text":"تمام قومها در نظر او هیچ هستند و ناچیز به شمار می‌آیند."},{"book":"اشعیا","chapter":"40","verse":"18","text":"چگونه می‌توان خدا را توصیف کرد؟ او را با چه چیز می‌توان مقایسه نمود؟"},{"book":"اشعیا","chapter":"40","verse":"19","text":"آیا می‌توان او را با یک بت مقایسه کرد؟ بُتی که بت ساز آن را ساخته و با طلا پوشانده و به گردنش زنجیر نقره‌ای انداخته است؟"},{"book":"اشعیا","chapter":"40","verse":"20","text":"فقیری که نمی‌تواند خدایانی از طلا و نقره درست کند، درختی می‌یابد که چوبش با دوام باشد و آن را به دست صنعتگری ماهر می‌دهد تا برایش خدایی بسازد، خدایی که حتی قادر به حرکت نیست!"},{"book":"اشعیا","chapter":"40","verse":"21","text":"آیا تا به حال ندانسته‌اید و نشنیده‌اید و کسی به شما نگفته که دنیا چگونه به وجود آمده است؟"},{"book":"اشعیا","chapter":"40","verse":"22","text":"خدا دنیا را آفریده است؛ همان خدایی که بر فراز کرهٔ زمین نشسته و مردم روی زمین در نظر او مانند مورچه هستند. او آسمانها را مثل پرده پهن می‌کند و از آنها خیمه‌ای برای سکونت خود می‌سازد."},{"book":"اشعیا","chapter":"40","verse":"23","text":"او رهبران بزرگ دنیا را ساقط می‌کند و از بین می‌برد."},{"book":"اشعیا","chapter":"40","verse":"24","text":"هنوز ریشه نزده خدا بر آنها می‌دمد، و آنها پژمرده شده، مثل کاه پراکنده می‌گردند."},{"book":"اشعیا","chapter":"40","verse":"25","text":"خداوند قدوس می‌پرسد: «شما مرا با چه کسی مقایسه می‌کنید؟ چه کسی می‌تواند با من برابری کند؟»"},{"book":"اشعیا","chapter":"40","verse":"26","text":"به آسمانها نگاه کنید! کیست که همهٔ این ستارگان را آفریده است؟ کسی که آنها را آفریده است از آنها مثل یک لشکر سان می‌بیند، تعدادشان را می‌داند و آنها را به نام می‌خواند. قدرت او آنقدر عظیم است که نمی‌گذارد هیچ‌کدام از آنها گم شوند."},{"book":"اشعیا","chapter":"40","verse":"27","text":"پس، ای اسرائیل، چرا می‌گویی خداوند رنجهای مرا نمی‌بیند و با من به انصاف رفتار نمی‌کند؟"},{"book":"اشعیا","chapter":"40","verse":"28","text":"آیا تا به حال ندانسته و نشنیده‌ای که یهوه خدای سرمدی، خالق تمام دنیا هرگز درمانده و خسته نمی‌شود و هیچ‌کس نمی‌تواند به عمق افکار او پی ببرد؟"},{"book":"اشعیا","chapter":"40","verse":"29","text":"او به خستگان نیرو می‌بخشد و به ضعیفان قدرت عطا می‌کند."},{"book":"اشعیا","chapter":"40","verse":"30","text":"حتی جوانان هم درمانده و خسته می‌شوند و دلاوران از پای در می‌آیند،"},{"book":"اشعیا","chapter":"40","verse":"31","text":"اما آنانی که به خداوند امید بسته‌اند نیروی تازه می‌یابند و مانند عقاب پرواز می‌کنند؛ می‌دوند و خسته نمی‌شوند، راه می‌روند و ناتوان نمی‌گردند."}]}