{"data":[{"book":"امثال","chapter":"11","verse":"1","text":"خداوند از تقلب و کلاهبرداری متنفر است، ولی درستکاری و صداقت را دوست دارد."},{"book":"امثال","chapter":"11","verse":"2","text":"تکبر باعث سرافکندگی می‌شود، پس دانا کسی است که فروتن باشد."},{"book":"امثال","chapter":"11","verse":"3","text":"صداقت مرد درستکار راهنمای اوست، اما نادرستی شخص بدکار، او را به نابودی می‌کشاند."},{"book":"امثال","chapter":"11","verse":"4","text":"در روز داوری مال و ثروت به داد تو نمی‌رسد، اما عدالت تو می‌تواند تو را از مرگ برهاند."},{"book":"امثال","chapter":"11","verse":"5","text":"عدالت درستکاران راهشان را هموار می‌کند، اما بدکاران در زیر بار سنگین گناهان خود از پا در می‌آیند."},{"book":"امثال","chapter":"11","verse":"6","text":"عدالت نیکان آنها را نجات می‌دهد، ولی بدکاران در دام خیانت خود گرفتار می‌شوند."},{"book":"امثال","chapter":"11","verse":"7","text":"آدم خدانشناس وقتی بمیرد همهٔ امیدهایش از بین می‌رود وانتظاری که از قدرتش داشت نقش بر آب می‌شود."},{"book":"امثال","chapter":"11","verse":"8","text":"مرد عادل از تنگنا رهایی می‌یابد و مرد بدکار به جای او گرفتار می‌شود."},{"book":"امثال","chapter":"11","verse":"9","text":"سخنان مرد خدانشناس انسان را به هلاکت می‌کشاند، اما حکمت شخص درستکار او را از هلاکت می‌رهاند."},{"book":"امثال","chapter":"11","verse":"10","text":"مردمان شهر برای موفقیت عادلان شادی می‌کنند و از مرگ بدکاران خوشحال می‌شوند."},{"book":"امثال","chapter":"11","verse":"11","text":"از برکت وجود خداشناسان شهر ترقی می‌کند، اما شرارت بدکاران موجب تباهی آن می‌شود."},{"book":"امثال","chapter":"11","verse":"12","text":"کسی که دربارهٔ دیگران با تحقیر صحبت می‌کند آدم نادانی است. آدم عاقل جلوی زبان خود را می‌گیرد."},{"book":"امثال","chapter":"11","verse":"13","text":"خبرچین هر جا می‌رود اسرار دیگران را فاش می‌کند، ولی شخص امین، اسرار را در دل خود مخفی نگه می‌دارد."},{"book":"امثال","chapter":"11","verse":"14","text":"بدون رهبری خردمندانه، مملکت سقوط می‌کند؛ اما وجود مشاوران زیاد امنیت کشور را تضمین می‌کند."},{"book":"امثال","chapter":"11","verse":"15","text":"ضامن شخص غریب نشو چون ضرر خواهی دید. اگر می‌خواهی گرفتار نشوی ضامن کسی نشو."},{"book":"امثال","chapter":"11","verse":"16","text":"زن نیکو سیرت، عزت و احترام به دست می‌آورد، اما مردان بی‌رحم فقط می‌توانند ثروت به چنگ آورند."},{"book":"امثال","chapter":"11","verse":"17","text":"مرد رحیم به خودش نفع می‌رساند، اما آدم ستمگر به خودش لطمه می‌زند."},{"book":"امثال","chapter":"11","verse":"18","text":"ثروت شخص بدکار، موقتی و ناپایدار است، ولی اجرت شخص عادل جاودانی است."},{"book":"امثال","chapter":"11","verse":"19","text":"شخص درستکار از حیات برخوردار می‌شود، اما آدم بدکار به سوی مرگ می‌رود."},{"book":"امثال","chapter":"11","verse":"20","text":"خداوند از افراد بدسرشت متنفر است، ولی از درستکاران خشنود می‌باشد."},{"book":"امثال","chapter":"11","verse":"21","text":"مطمئن باش بدکاران مجازات خواهند شد، اما درستکاران رهایی خواهند یافت."},{"book":"امثال","chapter":"11","verse":"22","text":"زیبایی در زن نادان مانند حلقهٔ طلا در پوزهٔ گراز است."},{"book":"امثال","chapter":"11","verse":"23","text":"آرزوی نیکان همیشه برآورده می‌شود، اما خشم خدا در انتظار بدکاران است."},{"book":"امثال","chapter":"11","verse":"24","text":"هستند کسانی که با سخاوت خرج می‌کنند و با وجود این ثروتمند می‌شوند؛ و هستند کسانی که بیش از اندازه جمع می‌کنند، اما عاقبت نیازمند می‌گردند."},{"book":"امثال","chapter":"11","verse":"25","text":"شخص سخاوتمند کامیاب می‌شود و هر که دیگران را سیراب کند خود نیز سیراب خواهد شد."},{"book":"امثال","chapter":"11","verse":"26","text":"کسی که غله‌اش را احتکار می‌کند، مورد نفرین مردم قرار خواهد گرفت، ولی دعای خیر مردم همراه کسی خواهد بود که غله خود را در زمان احتیاج به آنها می‌فروشد."},{"book":"امثال","chapter":"11","verse":"27","text":"اگر در پی نیکی باشی مورد لطف خدا خواهی بود، ولی اگر به دنبال بدی بروی جز بدی چیزی نصیبت نخواهد شد."},{"book":"امثال","chapter":"11","verse":"28","text":"کسی که بر ثروت خود تکیه کند خواهد افتاد، اما عادلان مانند درخت سبز شکوفه خواهند آورد."},{"book":"امثال","chapter":"11","verse":"29","text":"شخص نادانی که باعث ناراحتی خانواده‌اش می‌شود سرانجام هستی خود را از دست خواهد داد و برده دانایان خواهد شد."},{"book":"امثال","chapter":"11","verse":"30","text":"ثمره کار خداشناسان حیات‌بخش است و تمام کسانی که مردم را به سوی نجات هدایت می‌کنند دانا هستند."},{"book":"امثال","chapter":"11","verse":"31","text":"اگر عادلان پاداش اعمال خود را در این دنیا می‌یابند، بدون شک گناهکاران و بدکاران نیز به سزای اعمال خود می‌رسند."}]}