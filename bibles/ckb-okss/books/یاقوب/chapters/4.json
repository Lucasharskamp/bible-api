{"data":[{"book":"یاقوب","chapter":"4","verse":"1","text":"هۆکاری سەرهەڵدانی ئەم شەڕ و ناکۆکییەی نێوانتان چییە؟ ئایا بەهۆی ئارەزووە خراپەکانتانەوە نییە کە لە ئەندامەکانی لەشتاندا دەجەنگن."},{"book":"یاقوب","chapter":"4","verse":"2","text":"ئارەزوو دەکەن و نیتانە، هەر بۆیە دەکوژن. ئیرەیی دەبەن و ناتوانن دەستتان بکەوێت، هەر بۆیە ناکۆکی دەکەن و شەڕ دەکەن. نیتانە، چونکە لە خودا داوا ناکەن."},{"book":"یاقوب","chapter":"4","verse":"3","text":"کاتێک داوا دەکەن وەریناگرن، چونکە بە پاڵنەری خراپ داوا دەکەن، تاکو ئارەزووەکانتانی پێ تێر بکەن."},{"book":"یاقوب","chapter":"4","verse":"4","text":"ئەی داوێنپیسان، نازانن دۆستایەتی جیهان دوژمنایەتی خودایە؟ بۆیە ئەوەی بیەوێت ببێتە دۆستی جیهان، ئەوا بووەتە دوژمنی خودا."},{"book":"یاقوب","chapter":"4","verse":"5","text":"یاخود وا دەزانن نووسراوە پیرۆزەکە لەخۆڕا دەفەرموێ، خودا بە دڵگەرمی پەرۆشە بەو ڕۆحەی کە تیاماندا نیشتەجێی کردووە؟"},{"book":"یاقوب","chapter":"4","verse":"6","text":"بەڵام نیعمەتی4‏:6 نیعمەت بەخشینێکی خودایە بە مرۆڤ بەبێ شایستەبوونی پێی دەبەخشێت. زیاتر دەدات، بۆیە نووسراوە پیرۆزەکە دەفەرموێت:"},{"book":"یاقوب","chapter":"4","verse":"7","text":"بۆیە ملکەچی خودا بن. بەرهەڵستی شەیتان بکەن، لێتان هەڵدێت."},{"book":"یاقوب","chapter":"4","verse":"8","text":"لە خودا نزیک بنەوە، لێتان نزیک دەبێتەوە. دەستتان خاوێن بکەنەوە ئەی گوناهباران، دڵتان پاک بکەنەوە ئەی ڕاڕایەکان."},{"book":"یاقوب","chapter":"4","verse":"9","text":"خەفەت بخۆن و بگریێن و شیوەن بکەن. پێکەنینتان بگۆڕن بۆ گریان و خۆشی بۆ خەفەت."},{"book":"یاقوب","chapter":"4","verse":"10","text":"لەبەردەم پەروەردگاردا بێفیز بن، ئەویش بەرزتان دەکاتەوە."},{"book":"یاقوب","chapter":"4","verse":"11","text":"خوشکان، برایان، بە خراپە باسی یەکتری مەکەن. ئەوەی بە خراپە باسی خوشک یان براکەی بکات یاخود حوکمیان بدات، ئەوا بە خراپە باسی تەورات دەکات و تەورات حوکم دەدات. ئەگەر تەورات حوکم بدەیت، ئەوا تۆ کار بە تەورات ناکەیت، بەڵکو خۆت دەکەیت بە دادوەر بەسەرییەوە."},{"book":"یاقوب","chapter":"4","verse":"12","text":"تەنها یەک شەریعەتدانەر و دادوەر هەیە، ئەو دەتوانێت ڕزگار بکات و لەناوببات. بەڵام تۆ کێی تاکو نزیکەکەت حوکم بدەیت؟"},{"book":"یاقوب","chapter":"4","verse":"13","text":"وەرن ئەوانەی دەڵێن: «ئەمڕۆ یان بەیانی دەڕۆین بۆ فڵان شار، ساڵێک لەوێ دەبین و کاسبی دەکەین و قازانج دەکەین.»"},{"book":"یاقوب","chapter":"4","verse":"14","text":"ئێوە کە نازانن بەیانی چی دەبێت، ژیانتان چییە؟ چونکە هەڵمێکە، ماوەیەک دەردەکەوێت، دواتر نامێنێت."},{"book":"یاقوب","chapter":"4","verse":"15","text":"لە جیاتی ئەوە بڵێن: «ئەگەر مەسیحی باڵادەست خواستی لەسەر بوو و ژیاین، ئەمە و ئەوە دەکەین.»"},{"book":"یاقوب","chapter":"4","verse":"16","text":"بەڵام ئێوە شانازی بە لووتبەرزیتانەوە دەکەن، هەموو شانازییەکی ئاواش خراپە."},{"book":"یاقوب","chapter":"4","verse":"17","text":"بۆیە ئەوەی بزانێت چاکە بکات و نەیکات، گوناه دەکات."}]}