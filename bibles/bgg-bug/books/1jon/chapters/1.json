{"data":[{"book":"1 Jon","chapter":"1","verse":"1","text":"Gathek ne nathek shii chai pha miyaogam chiang shii zey, nyie yi igobi è um. Nyie yi gethek è ji shii khoh è yoijong, chiih-è gethek ji shii mieg è riigjong; oh, gethek riigjong gethek wad è de khohjong."},{"book":"1 Jon","chapter":"1","verse":"2","text":"1:2: Jon 1:14 Ji pha chai shii doh muii pha rey magey shii, gethek riigjong ro, ji è gethek yao ruii chiih-è nathek shii idang pha chai chiang ji yao ruii nyie ji yi Aphuii rog um chiih-è gethek ìd yi ro."},{"book":"1 Jon","chapter":"1","verse":"3","text":"Gethek è nyie doh pha nane yoi pha ji shii gathek ne nathek shii de ìdyi pha yao, ji è jine gethek Aphuii rog chiih-è Dufuii Isu Masi rog shii na de gathek rog òsia shii si gieng pha rek ro."},{"book":"1 Jon","chapter":"1","verse":"4","text":"Gathek è hì zey pha jine gethek ro1:4: Gethek ro; giak jigizey um pha jine Nathek ro. lubo shii zab rey yi pha rek ro."},{"book":"1 Jon","chapter":"1","verse":"5","text":"Thuh ai Dufuii è gethek yoi pha mua ji chiih-è ìd pha yao pha jine hì ro: Hamangkhung-aphuii ne muchuang, chiih-è aishii ne nyie de giia oi."},{"book":"1 Jon","chapter":"1","verse":"6","text":"Chiihphado, gethek ai rog shii òsia rone yao, thuh de gethek ne igiia hà rai pha ishak duiine ba arone, gethek miyaogam nane bliathek shii de khlam bamuii ro."},{"book":"1 Jon","chapter":"1","verse":"7","text":"Jishii thuh ai muchuang shii duiine—Gethek de muchuang shii rai arone—Ji-anine gethek zab jia rog òsia shii ro, chiih-è gethek ro zab layog shii ne airo Dufuii, Isu ro ifai è sud phi phro."},{"book":"1 Jon","chapter":"1","verse":"8","text":"Gethek è gethek shii layog oi rone yao arone, gethek ne gethek shii khlam ro, chiih-è gethek shii ne nyie zai oi ro."},{"book":"1 Jon","chapter":"1","verse":"9","text":"Jishii Hamangkhung-aphuii shii gethek layogthek khung arone, ai ne awai sbang shii ruii chiih-è nyie zai lei ne ji rek: Ai ne gethek layogthek è khung phi chiih-è gethek ro zab awie pha rek pha ji è gethek shii sang phi phro."},{"book":"1 Jon","chapter":"1","verse":"10","text":"Gethek ne layogthek arek rone yao arone, gethek ne Hamangkhung-aphuii shii khlam rone rab ro, chiih-è airo miyaogam ne gethek shii oi ro."}]}