{"data":[{"book":"Jo-Filipi","chapter":"4","verse":"1","text":"Kuom mano, jowetena, un ma aherou kendo chunya ogenou; bende un e morna kod osimbona, kamano e kaka onego uchungʼ motegno, ka un kuom Ruoth, yaye osiepena mageno!"},{"book":"Jo-Filipi","chapter":"4","verse":"2","text":"Akwayo Yudia gi Suntuke mondo giwinjre kuom Ruoth."},{"book":"Jo-Filipi","chapter":"4","verse":"3","text":"Ee, in bende akwayi, jatich wadwa, mondo ikony mon-go e wachni. Gisetiyo koda ka gikedo matek ne Injili, kaachiel gi Klement kod jotich wetena mamoko ma nying-gi ondiki e kitap ngima."},{"book":"Jo-Filipi","chapter":"4","verse":"4","text":"Beduru mamor pile kuom Ruoth, kendo amedo jiwou ni beduru mamor!"},{"book":"Jo-Filipi","chapter":"4","verse":"5","text":"Muolo maru mondo onenre ni ji duto nikech Ruoth chiegni duogo."},{"book":"Jo-Filipi","chapter":"4","verse":"6","text":"Kik uparru kuom gimoro amora, to kwauru Nyasaye gik moko duto muchando, kulamo, kendo kugoyone erokamano, kuketo kwayou mondo ongʼere ni Nyasaye."},{"book":"Jo-Filipi","chapter":"4","verse":"7","text":"Eka kwe mar Nyasaye modhiero ji duto ngʼeyo norit chunyu gi pachu ka un kuom Kristo Yesu."},{"book":"Jo-Filipi","chapter":"4","verse":"8","text":"To mogik, jowetena, keturu pachu kuom gik moko duto madiera kendo mowinjore kaka: weche malongʼo kod weche maler, weche makare, kod weche mabeyo, weche mangʼwon kod weche mipuoyo."},{"book":"Jo-Filipi","chapter":"4","verse":"9","text":"Kik uwe ma ok uparo gigo madiera kod mowinjore gi pak. Gimoro amora mane apuonjou, kendo uyudo kuoma, mane uwinjo kawacho, kata atimo, to tigouru; ka utimo kamano to Nyasach kwe nobed kodu."},{"book":"Jo-Filipi","chapter":"4","verse":"10","text":"An gi mor maduongʼ kuom Ruoth ni uchako upara kendo. Adier, usebedo kupara makmana ni nyocha pok uyudo thuolo mar nyisa herau."},{"book":"Jo-Filipi","chapter":"4","verse":"11","text":"Ok awach kamano nikech achando gimoro, to asepuonjora dak ka aromo e gik ma an-go."},{"book":"Jo-Filipi","chapter":"4","verse":"12","text":"Asengʼeyo dak ka achando gimoro kendo ka an-gi gik mathoth. Asepuonjora malingʼ-lingʼ mar dak ka aromo, omiyo anyalo bedo modhil kata ka ayiengʼ kata ka adenyo, kata ka an gi gik mathoth kata ka an gi gik manok."},{"book":"Jo-Filipi","chapter":"4","verse":"13","text":"Anyalo timo gik moko duto kuom Kristo mamiya teko."},{"book":"Jo-Filipi","chapter":"4","verse":"14","text":"To kata kamano, ne utimo maber kuom konya e chandruokna."},{"book":"Jo-Filipi","chapter":"4","verse":"15","text":"To bende un jo-Filipi uwegi ungʼeyo ni kane aa Makedonia e ndalo mokwongo mane ayalonue Injili, to ne onge kanisa mane okonya e chiwo moro amora, makmana un;"},{"book":"Jo-Filipi","chapter":"4","verse":"16","text":"nikech kata kinde mane an Thesalonika ne uorona kony nyadi mangʼeny e kinde mane an gi dwaro."},{"book":"Jo-Filipi","chapter":"4","verse":"17","text":"Ok awuo kamano nikech adwaro mich, to gima duongʼ madwaro ni chiwo maru obednu ohala."},{"book":"Jo-Filipi","chapter":"4","verse":"18","text":"To kaka koro Epafrodito osekelona kony manyocha uorego, koro aseyudo mich moroma, kendo mokalo dwarona. Mich mumiyagi dungʼ tik mamit mana ka misango ma Nyasaye oyiego kendo mamore."},{"book":"Jo-Filipi","chapter":"4","verse":"19","text":"To Nyasacha biro miyou gik moko duto muchando, kogolo kuom mwandune maduongʼ manie Kristo Yesu."},{"book":"Jo-Filipi","chapter":"4","verse":"20","text":"Duongʼ obed ni Nyasachwa kendo Wuonwa manyaka chiengʼ. Amin."},{"book":"Jo-Filipi","chapter":"4","verse":"21","text":"Mosna joma oyie duto man kuom Kristo Yesu."},{"book":"Jo-Filipi","chapter":"4","verse":"22","text":"Joma oyie duto ooronu mos, moloyo to jood Kaisar."},{"book":"Jo-Filipi","chapter":"4","verse":"23","text":"Ngʼwono mar Ruoth Yesu Kristo obed kod chunyu. Amin."}]}