{"data":[{"book":"ВЫХАД","chapter":"34","verse":"1","text":"І сказаў Гасподзь Майсею: вычашы сабе дзьве скрыжалі каменныя, падобныя на ранейшыя, і Я напішу на гэтых скрыжалях словы, якія былі на ранейшых скрыжалях, якія ты разьбіў;"},{"book":"ВЫХАД","chapter":"34","verse":"2","text":"і будзь гатовы да раніцы; і падыміся раніцай на гару Сінай і стань перад Мною там на вяршыні гары;"},{"book":"ВЫХАД","chapter":"34","verse":"3","text":"але ніхто не павінен падымацца з табою, і ніхто не павінен паказвацца на ўсёй гары; нават быдла, дробнае і буйное, не павінна пасьвіцца паблізу гары гэтай."},{"book":"ВЫХАД","chapter":"34","verse":"4","text":"І вычасаў Майсей дзьве скрыжалі каменныя, падобныя да ранейшых, і ўстаўшы з самае раніцы, падняўся на гару Сінай, як загадаў яму Гасподзь; і ўзяў у рукі свае дзьве скрыжалі каменныя."},{"book":"ВЫХАД","chapter":"34","verse":"5","text":"І сышоў Гасподзь у воблаку, і спыніўся там паблізу яго, і ўзьвясьціў імя Яговы."},{"book":"ВЫХАД","chapter":"34","verse":"6","text":"І прайшоў Гасподзь перад тварам ягоным і абвясьціў: Гасподзь, Гасподзь, Бог чалавекалюбны і мілажальны, доўгацярплівы і многаміласэрны і праўдзівы,"},{"book":"ВЫХАД","chapter":"34","verse":"7","text":"Які захоўвае літасьць у тысячы родаў, даруе віну і злачынства і грэх, але не пакідае без пакараньня, карае віну бацькоў у дзецях і ў дзецях дзяцей да трэцяга і чацьвёртага роду."},{"book":"ВЫХАД","chapter":"34","verse":"8","text":"Майсей адразу ўпаў на зямлю і пакланіўся"},{"book":"ВЫХАД","chapter":"34","verse":"9","text":"і сказаў: калі я здабыў упадабаньне ў вачах Тваіх, Уладару, дык хай пойдзе Ўладар сярод нас; бо народ гэты цьвёрдахрыбетны; даруй беззаконьні нашыя і грахі нашыя і зрабі нас спадчынай Тваёю."},{"book":"ВЫХАД","chapter":"34","verse":"10","text":"І сказаў: вось, Я заключаю запавет: перад усім народам Тваім учыню цуды, якіх ня было на ўсёй зямлі і ні ў якіх народаў, і ўбачыць увесь народ, сярод якога ты жывеш, дзею Госпада, бо страшна будзе тое, што Я зраблю дзеля цябе;"},{"book":"ВЫХАД","chapter":"34","verse":"11","text":"захавай тое, што загадваю табе сёньня: вось, Я праганяю ад твару твайго Амарэяў, Хананэяў, Хэтэяў, Фэрэзэяў, Эвэяў і Евусэяў;"},{"book":"ВЫХАД","chapter":"34","verse":"12","text":"глядзі, ня ўступай у спрымірэнства з жыхарамі зямлі той, у якую ты ўвойдзеш, каб яны не зрабіліся сеткаю вам сярод вас."},{"book":"ВЫХАД","chapter":"34","verse":"13","text":"Ахвярнікі іхнія разбурце, слупы іхнія паламайце, высечыце гаі іхнія,"},{"book":"ВЫХАД","chapter":"34","verse":"14","text":"бо ты не павінен пакланяцца богу іншаму, апрача Госпада, бо імя Яго «руплівец»; Ён Бог руплівец."},{"book":"ВЫХАД","chapter":"34","verse":"15","text":"Ня ўступай у спрымірэнства з жыхарамі зямлі той, каб, калі яны будуць блудадзеяць ідучы за багамі сваімі і прыносіць ахвяры багам сваім, не запрасілі і цябе, і ты не скаштаваў бы ахвяры іхняй;"},{"book":"ВЫХАД","chapter":"34","verse":"16","text":"і не бяры з дочак іхніх жонак сынам сваім, каб дочкі іхнія, блудадзеючы, ідучы за багамі сваімі, не ўвялі і сыноў тваіх у блуд за багамі сваімі."},{"book":"ВЫХАД","chapter":"34","verse":"17","text":"Не рабі сабе багоў літых."},{"book":"ВЫХАД","chapter":"34","verse":"18","text":"Сьвята праснакоў шануй: сем дзён еж прэсны хлеб, як Я загадаў табе, у прызначаны час месяца Авіва, бо ў месяцы Авіве выйшаў ты зь Егіпта."},{"book":"ВЫХАД","chapter":"34","verse":"19","text":"Усе, хто размыкае сьцёгны, Мне, як і ўсё быдла тваё мужчынскага полу, якое размыкае сьцёгны, з валоў і авечак;"},{"book":"ВЫХАД","chapter":"34","verse":"20","text":"першароднае з аслоў замяняй ягнём, а калі не заменіш, дык выкупі яго; усіх першынцаў з сыноў тваіх выкупляй; хай не зьяўляюцца перад абліччам Маім з пустымі рукамі."},{"book":"ВЫХАД","chapter":"34","verse":"21","text":"Шэсьць дзён працуй, а ў сёмы дзень спачывай; спачывай і ў час сяўбы і жніва."},{"book":"ВЫХАД","chapter":"34","verse":"22","text":"І сьвята сяміцаў спраўляй, сьвята зажынкаў пшаніцы і сьвята збору пладоў у канцы года;"},{"book":"ВЫХАД","chapter":"34","verse":"23","text":"тры разы на год павінен зьяўляцца ўвесь мужчынскі пол твой перад аблічча Ўладара, Госпада Бога Ізраілевага,"},{"book":"ВЫХАД","chapter":"34","verse":"24","text":"бо Я праганю народы ад твару твайго і пашыру межы твае, і ніхто не запрагне зямлі тваёй, калі ты будзеш зьяўляцца перад аблічча Госпада, Бога твайго, тры разы на год."},{"book":"ВЫХАД","chapter":"34","verse":"25","text":"Не вылівай крыві ахвяры Маёй на квашанае, і ахвяра сьвята Пасхі не павінна пераначаваць да раніцы."},{"book":"ВЫХАД","chapter":"34","verse":"26","text":"Самыя першыя плады зямлі тваёй прынось у дом Госпада, Бога твайго. Не гатуй казьляня ў малацэ маці ягонай."},{"book":"ВЫХАД","chapter":"34","verse":"27","text":"І сказаў Гасподзь Майсею: напішы сабе словы гэтыя, бо ў гэтых словах Я пастанаўляю запавет з табою і зь Ізраілем."},{"book":"ВЫХАД","chapter":"34","verse":"28","text":"І прабыў там у Госпада сорак дзён і сорак ночаў, хлеба ня еў і вады ня піў; і напісаў Майсей на скрыжалях словы запавету, дзесяціслоўе."},{"book":"ВЫХАД","chapter":"34","verse":"29","text":"Калі сыходзіў Майсей з гары Сінай, і дзьве скрыжалі адкрыцьця былі ў руцэ ў Майсея пры сыходзе яго з гары, дык Майсей ня ведаў, што аблічча яго пачало зьзяць прамянямі ад таго, што Бог гаварыў зь ім."},{"book":"ВЫХАД","chapter":"34","verse":"30","text":"І ўбачыў Майсея Аарон і ўсе сыны Ізраілевыя, і вось, твар у яго зьзяе, і баяліся падысьці да яго."},{"book":"ВЫХАД","chapter":"34","verse":"31","text":"І паклікаў іх Майсей, і прыйшлі да яго Аарон і ўсе правадыры супольства, і гутарыў Майсей зь імі."},{"book":"ВЫХАД","chapter":"34","verse":"32","text":"Пасьля гэтага наблізіліся ўсе сыны Ізраілевыя, і ён наказаў ім усё, што казаў Яму Гасподзь на гары Сінаі."},{"book":"ВЫХАД","chapter":"34","verse":"33","text":"І калі Майсей перастаў гутарыць зь імі, дык ахінуў твар свой покрывам."},{"book":"ВЫХАД","chapter":"34","verse":"34","text":"А калі ўваходзіў Майсей перад аблічча Госпада, каб гаварыць зь Ім, тады здымаў покрыва, пакуль ня выходзіў; а выйшаўшы пераказваў сынам Ізраілевым усё, што наказана было яму."},{"book":"ВЫХАД","chapter":"34","verse":"35","text":"І бачылі сыны Ізраілевыя, што зьзяе твар Майсееў, і Майсей зноў кладзе покрыва на твар свой, пакуль не ўваходзіць гаварыць зь Ім."}]}