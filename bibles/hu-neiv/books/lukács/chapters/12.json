{"data":[{"book":"Lukács","chapter":"12","verse":"1","text":"Miközben sok ezerből álló sokaság gyűlt össze úgy, hogy majd letaposták egymást, elkezdett beszélni tanítványaihoz: „Mindenekelőtt óvakodjatok a farizeusok kovászától, ami a képmutatás."},{"book":"Lukács","chapter":"12","verse":"2","text":"Mert nincs olyan rejtett dolog, amely napfényre ne jönne, és olyan titok, amely ki ne tudódnék."},{"book":"Lukács","chapter":"12","verse":"3","text":"Amit sötétségbe mondtatok, azt a világosságban fogják meghallani. Amit fülbe súgva mondtatok rejtett helyen, azt a házak tetejéről fogják hirdetni."},{"book":"Lukács","chapter":"12","verse":"4","text":"Mondom nektek, az én barátaimnak: Ne féljetek azoktól, akik a testet ölik meg, és aztán többet nem árthatnak."},{"book":"Lukács","chapter":"12","verse":"5","text":"De megmondom nektek, kitől féljetek: Féljetek attól, aki ha megöl, arra is van hatalma, hogy a gyehennára vessen. Bizony mondom nektek: Tőle féljetek!"},{"book":"Lukács","chapter":"12","verse":"6","text":"Ugye öt verebet meg lehet venni két fillérért? De azok közül egy sincs Istennél elfelejtve."},{"book":"Lukács","chapter":"12","verse":"7","text":"Nektek pedig még hajatok szálai is mind számon vannak tartva. Ne féljetek tehát: Ti sok verébnél értékesebbek vagytok."},{"book":"Lukács","chapter":"12","verse":"8","text":"Mondom nektek: Ha valaki vallást tesz rólam az emberek előtt, az Emberfia is vallást tesz arról Isten angyalai előtt."},{"book":"Lukács","chapter":"12","verse":"9","text":"Aki pedig megtagad engem az emberek előtt, azt én is megtagadom Isten angyalai előtt."},{"book":"Lukács","chapter":"12","verse":"10","text":"És ha valaki valamit mond az Emberfia ellen, bocsánatot nyer, de aki a Szentlelket káromolja, nem nyer bocsánatot."},{"book":"Lukács","chapter":"12","verse":"11","text":"Amikor a zsinagógákba és a fejedelmek és hatalmasságok elé hurcolnak titeket, ne aggodalmaskodjatok, hogyan vagy mit szóljatok védelmetekre, vagy mit mondjatok."},{"book":"Lukács","chapter":"12","verse":"12","text":"Mert a Szentlélek abban az órában megtanít titeket, hogy mit kell mondanotok.“"},{"book":"Lukács","chapter":"12","verse":"13","text":"Ekkor így szólt hozzá valaki a sokaságból: „Mester, mondd meg az én testvéremnek, hogy ossza meg velem az örökséget!“"},{"book":"Lukács","chapter":"12","verse":"14","text":"Ő pedig így válaszolt: „Ember, ki tett engem bíróvá vagy végrehajtóvá közöttetek?“"},{"book":"Lukács","chapter":"12","verse":"15","text":"Azután ezt mondta nekik: „Vigyázzatok, és őrizkedjetek a telhetetlenségtől, mert nem a vagyonban való bővölködés jelenti az életet.“"},{"book":"Lukács","chapter":"12","verse":"16","text":"Mondott nekik egy példázatot: „Egy gazdag embernek bőségesen termett a földje"},{"book":"Lukács","chapter":"12","verse":"17","text":"ezért így okoskodott magában: Mit cselekedjem? Mert nincs hová betakarítanom termésemet."},{"book":"Lukács","chapter":"12","verse":"18","text":"És ezt mondta: Ezt cselekszem: csűreimet lebontatom, és nagyobbakat építek, és azokba gyűjtöm be gabonámat és javaimat."},{"book":"Lukács","chapter":"12","verse":"19","text":"És ezt mondom lelkemnek: Én lelkem, sok javad van sok esztendőre eltéve, tedd magad kényelembe, egyél, igyál, és élvezd az életet!"},{"book":"Lukács","chapter":"12","verse":"20","text":"Isten ezt mondta neki: Bolond! Még az éjjel elkérik tőled a te lelkedet, akkor kié lesz mindaz, amit felhalmoztál?"},{"book":"Lukács","chapter":"12","verse":"21","text":"Így jár mindenki, aki kincset gyűjt magának, és nem Istenben gazdag.“"},{"book":"Lukács","chapter":"12","verse":"22","text":"Tanítványainak ezt mondta: „Ezért mondom nektek, ne aggodalmaskodjatok a ti életetek miatt, mit egyetek, se a testetek miatt, mibe öltözködjetek,"},{"book":"Lukács","chapter":"12","verse":"23","text":"Mert az élet több, mint az eledel és a test, mint az öltözet."},{"book":"Lukács","chapter":"12","verse":"24","text":"Nézzétek meg a hollókat! Nem vetnek és nem aratnak, nincs éléskamrájuk, sem csűrük, és Isten eltartja azokat. Mennyivel értékesebbek vagytok ti a madaraknál!"},{"book":"Lukács","chapter":"12","verse":"25","text":"Ki az közületek, aki aggodalmaskodásával akár egy arasznyival is megnövelheti termetét?"},{"book":"Lukács","chapter":"12","verse":"26","text":"Ha pedig ilyen csekélységet sem tudtok megtenni, mit aggodalmaskodtok a többi miatt?"},{"book":"Lukács","chapter":"12","verse":"27","text":"Nézzétek meg a liliomokat, hogyan növekednek! Nem szőnek és nem fonnak, de mondom nektek, Salamon teljes dicsőségében sem öltözködött úgy, mint egy ezek közül."},{"book":"Lukács","chapter":"12","verse":"28","text":"Ha pedig a füvet, amely ma a mezőn van, és holnap a kemencébe vetik, így öltözteti Isten, mennyivel inkább titeket, ti kicsinyhitűek!"},{"book":"Lukács","chapter":"12","verse":"29","text":"Ne kérdezzétek tehát: mit egyetek, vagy mit igyatok, és ne nyugtalankodjatok."},{"book":"Lukács","chapter":"12","verse":"30","text":"Mindezeket a pogányok kérdezik. A ti Atyátok pedig tudja, hogy nektek szükségetek van ezekre."},{"book":"Lukács","chapter":"12","verse":"31","text":"Inkább keressétek Isten országát, és ezeket mind megkapjátok."},{"book":"Lukács","chapter":"12","verse":"32","text":"Ne félj, te kicsiny nyáj, mert úgy tetszett a ti Atyátoknak, hogy nektek adja az országot!"},{"book":"Lukács","chapter":"12","verse":"33","text":"„Adjátok el, amitek van, és adjátok oda alamizsnaként. Szerezzetek magatoknak erszényeket, amelyek nem avulnak el, kifogyhatatlan kincset a mennyországban, ahol a tolvaj nem fér hozzá, és a moly sem emészti meg."},{"book":"Lukács","chapter":"12","verse":"34","text":"Mert ahol a ti kincsetek, ott lesz a szívetek is."},{"book":"Lukács","chapter":"12","verse":"35","text":"„Legyen derekatok felövezve, és lámpásotok meggyújtva."},{"book":"Lukács","chapter":"12","verse":"36","text":"Ti pedig legyetek hasonlók az olyan emberekhez, akik várják, mikor jön meg uruk a menyegzőről, hogy amint megérkezik és zörget, azonnal ajtót nyissanak neki."},{"book":"Lukács","chapter":"12","verse":"37","text":"Boldogok azok a szolgák, akiket az úr, amikor hazamegy, ébren talál. Bizony mondom nektek, hogy felövezi magát, leülteti őket, hozzájuk megy, és felszolgál nekik."},{"book":"Lukács","chapter":"12","verse":"38","text":"És ha a második vagy harmadik őrváltáskor jön meg, és úgy találja őket, boldogok azok a szolgák!"},{"book":"Lukács","chapter":"12","verse":"39","text":"Azt pedig jegyezzétek meg, hogy ha tudná a ház gazdája, hogy mikor jön a tolvaj, vigyázna, és nem engedné, hogy házába törjön."},{"book":"Lukács","chapter":"12","verse":"40","text":"Ti is legyetek tehát készen, mert amely órában nem is gondoljátok, abban jön el az Emberfia.“"},{"book":"Lukács","chapter":"12","verse":"41","text":"Péter erre megkérdezte: „Uram, nekünk mondod ezt a példázatot vagy mindenkinek?“"},{"book":"Lukács","chapter":"12","verse":"42","text":"Az Úr így válaszolt: „Kicsoda hát a hű és bölcs sáfár, akit az úr gondviselővé tett háza népén, hogy idejében adja ki nekik élelmüket?"},{"book":"Lukács","chapter":"12","verse":"43","text":"Boldog az a szolga, akit az ő ura, amikor hazajön, ilyen munkában talál!"},{"book":"Lukács","chapter":"12","verse":"44","text":"Bizony mondom néktek, hogy egész vagyona gondviselőjévé teszi."},{"book":"Lukács","chapter":"12","verse":"45","text":"Ha pedig a szolga így szólna szívében: Halogatja még az én uram a hazajövetelt, és verni kezdi a szolgákat és szolgálóleányokat, és elkezdene enni, és inni és részegeskedni,"},{"book":"Lukács","chapter":"12","verse":"46","text":"megjön annak a szolgának az ura, amely napon nem várja, és amely órában nem gondolja, és kettévágatja, és a hitetlenek sorsára juttatja."},{"book":"Lukács","chapter":"12","verse":"47","text":"Az a szolga, aki ismerte ura akaratát, és nem teljesítette, és nem cselekedett akarata szerint, sok verést kap."},{"book":"Lukács","chapter":"12","verse":"48","text":"Aki pedig nem ismerte, és büntetésre méltó dolgokat cselekedett, az kevés verést kap. Akinek sokat adtak, attól sokat követelnek. Akire sokat bíztak, attól többet kívánnak."},{"book":"Lukács","chapter":"12","verse":"49","text":"Azért jöttem, hogy tüzet bocsássak a világra. Mennyire szeretném, ha már lángolna!"},{"book":"Lukács","chapter":"12","verse":"50","text":"Keresztséggel kell még megkereszteltetnem, és mennyire szorongok, míg végbe nem megy."},{"book":"Lukács","chapter":"12","verse":"51","text":"Azt gondoljátok, hogy azért jöttem, hogy békességet hozzak a földre? Mondom nektek: egyáltalán nem, sőt inkább ellentétet."},{"book":"Lukács","chapter":"12","verse":"52","text":"Mert mostantól fogva, ha öten lesznek egy házban, ellentétbe kerülnek egymással: három kettő ellen és kettő három ellen."},{"book":"Lukács","chapter":"12","verse":"53","text":"Ellentétbe kerül az apa a fiával és a fiú az apjával és az anya a leányával és leány az anyjával, az anyós a menyével és a meny az anyósával.“"},{"book":"Lukács","chapter":"12","verse":"54","text":"A sokaságnak ezt mondta: „Amikor látjátok, hogy napnyugatról felhő támad, azonnal ezt mondjátok: Záporeső jön, és úgy lesz."},{"book":"Lukács","chapter":"12","verse":"55","text":"És amikor halljátok fújni a déli szelet, ezt mondjátok: Hőség lesz, és úgy lesz."},{"book":"Lukács","chapter":"12","verse":"56","text":"Képmutatók! Az égnek és földnek jeleit felismeritek, ezt az időt pedig miért nem tudjátok felismerni?"},{"book":"Lukács","chapter":"12","verse":"57","text":"„Miért nem ítélitek meg magatoktól is azt, hogy mi a helyes?"},{"book":"Lukács","chapter":"12","verse":"58","text":"Amikor pedig ellenfeleddel a hatóság elé mégy, igyekezzél még az úton megszabadulni tőle, hogy ne hurcoljon a bíró elé, és a bíró át ne adjon a börtönőrnek, a börtönőr tömlöcbe ne vessen."},{"book":"Lukács","chapter":"12","verse":"59","text":"Mondom neked, hogy nem jössz ki onnan, amíg meg nem adod az utolsó fillért is.“"}]}