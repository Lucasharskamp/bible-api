{"data":[{"book":"Matthew","chapter":"11","verse":"1","text":"I muli hua Jesus ne lawa ana helekai gi ana dama agoago dilongoholu maa lua, ge Ia gaa hana ga aago mo di agoago gi nia waahale ala e hoohoo mai."},{"book":"Matthew","chapter":"11","verse":"2","text":"Di madagoaa John Babdais nogo i lodo di hale galabudi ne longono ia nia mee a Christ ala ne hai, geia ga hagau hunu gau i ana dama agoago gi Mee."},{"book":"Matthew","chapter":"11","verse":"3","text":"Meemaa ga heeu gi Jesus, “Ma kooe dela nogo helekai iai a John bolo e hanimoi, be gimaadou e talitali tangada i golo?”"},{"book":"Matthew","chapter":"11","verse":"4","text":"Jesus ga helekai, “Hula hagi anga ina gi John gulu mee ala ne longono ai ge ne gidee:"},{"book":"Matthew","chapter":"11","verse":"5","text":"Digau deegida gu gidee, digau mmade nadau dudaginga gu heehee, digau magi genegene gu madammaa, digau longoduli gu longono, digau mmade gu haga mouli aga, mo di Longo Humalia la gu agoago gi digau hagaloale.11.5 Isaiah 35.5-6; 61.1"},{"book":"Matthew","chapter":"11","verse":"6","text":"E maluagina go digau ala hagalee manawa lua i di Au.”"},{"book":"Matthew","chapter":"11","verse":"7","text":"Nia dama agoago a John gaa hula, gei Jesus ga helekai gi digau dogologowaahee di hai o John, “Di godou hula gi baahi o John i lodo di anggowaa, ma di aha ne belee mmada ginai goodou? Di aalek dela e hahaangi i di madangi?"},{"book":"Matthew","chapter":"11","verse":"8","text":"Ma di aha dela ne hula ginai goodou belee mmada ginai? Taane dela e ulu nia gahu madamada? Digau ala e ulu nia goloo beelaa, le e noho i lodo nia hale king!"},{"book":"Matthew","chapter":"11","verse":"9","text":"Hagia mai ma di aha dela ne hula ginai goodou belee mmada ginai? Di soukohp? Uaa, e donu, gei goodou ne mmada gi tangada dela e aamua i nia soukohp."},{"book":"Matthew","chapter":"11","verse":"10","text":"Idimaa John lago mee dela e helekai ai di Beebaa Dabu boloo:"},{"book":"Matthew","chapter":"11","verse":"11","text":"“Au e hagi adu gi goodou di tonu, bolo tangada ne haanau i henuailala e aamua i John Babdais ai. Gei tangada dela koia e mugi lala loo i Teenua King o God di Langi le e mada aamua i John."},{"book":"Matthew","chapter":"11","verse":"12","text":"Di madagoaa o John nogo agoago di Longo Humalia gaa dae mai gi dangi nei, Teenua King o God di Langi la gu duadua i nia heebagi maaloo, gei digau huaidu e hagamada belee kumi di maa.11.12 Luke 16.16"},{"book":"Matthew","chapter":"11","verse":"13","text":"Nia Beebaa o nia Soukohp huogodoo mo Nnaganoho Moses gu haga modongoohia di hai Teenua King o God di Langi, mai i mua gaa dae mai gi di madagoaa John."},{"book":"Matthew","chapter":"11","verse":"14","text":"Maa goodou e hiihai e hagadonu nia agoago digaula, goodou gi iloo bolo John la go Elijah, dela ne haga modongoohia bolo e hai loo gi hanimoi.11.14 Malachi 4.5; Matthew 17.10-13; Mark 9.11-13"},{"book":"Matthew","chapter":"11","verse":"15","text":"Tangada ono dalinga i golo, gi hagalongo!"},{"book":"Matthew","chapter":"11","verse":"16","text":"“Gei Au e hagatau nia daangada dolomeenei gi di aha? Digaula e hai be nia damagiigi ala e noho i lodo nia gowaa huihui mee. Di buini e dahi e wwolowwolo gi di buini dela i golo boloo,"},{"book":"Matthew","chapter":"11","verse":"17","text":"‘Gimaadou guu hai madau daahili haga hai lodo gi nia mee hai daahili adu gi goodou, gei goodou digi gaalege. Gimaadou gu daahili nia daahili tangada made, gei goodou digi tangitangi!’"},{"book":"Matthew","chapter":"11","verse":"18","text":"Di madagoaa John ne hanimoi, geia gu hagaonge, digi inu nia waini, gei nia daangada e hai bolo mee tangada gu iai di hagataalunga huaidu i ono lodo."},{"book":"Matthew","chapter":"11","verse":"19","text":"Di madagoaa Tama Tangada ne hanimoi, ge Ia gu miami, gu inu, gei digaula e helekai boloo, ‘Mmada gi tangada hagalugai, e inu nia waini, Mee di hoo ni digau hagabudu dagitedi mo digau huaidu.’ Di iloo mee o God le e donu ge hagamodongoohia go ana hegau.”"},{"book":"Matthew","chapter":"11","verse":"20","text":"Jesus gu hagadugina gi nia daangada o nia waahale ala nogo hai ana mogobuna, gei digaula digi huli hoou, ga helekai,"},{"book":"Matthew","chapter":"11","verse":"21","text":"“E huaidu adu gi di goe Chorazin! E huaidu adu gi di goe, Bethsaida! Maa nei bolo nia mogobuna ala ne hai adu gi goolua la ne hai gi digau Tyre mo Sidon, digaula gu ulu gi lodo nadau goloo lodo huaidu, guu wanga nadau luaahi gi hongo nadau libogo mai i mua loo, e haga modongoohia aga nadau maalui mo di huli hoou.11.21 Isaiah 23.1-18; Ezekiel 26.1—28.26; Joel 3.4-8; Amos 1.9-10; Zechariah 9.2-4"},{"book":"Matthew","chapter":"11","verse":"22","text":"Malaa, Au bolo goolua gi iloo bolo i di Laangi Hagi aga a God, God ga mada dumaalia gi digau o Tyre mo Sidon i goolua!"},{"book":"Matthew","chapter":"11","verse":"23","text":"Goe go Capernaum, goe e bida dahi aga goe gi di langi? Goe gaa hudu gi lodo di gowaa hagaduadua dee odi! Maa nei bolo nia mogobuna ala ne hai adu gi di goe la ne hai gi Sodom, gei Sodom la i golo hua dangi nei.11.23 Isaiah 14.13-15; Genesis 19.24-28"},{"book":"Matthew","chapter":"11","verse":"24","text":"Gi iloo e goe bolo i di Laangi Hagi aga, God ga koia ga damana dono dumaalia gi Sodom i di goe!”11.24 Matthew 10.15; Luke 10.12"},{"book":"Matthew","chapter":"11","verse":"25","text":"Di madagoaa deelaa, Jesus ga helekai, “Tamana, Tagi o di langi mo henuailala! Au e danggee i dau haga modongoohia ang gi digau de kabemee i au mee ala e daalo hagammuni i digau kabemee mo digau e iloo nia mee."},{"book":"Matthew","chapter":"11","verse":"26","text":"Uaa, Tamana, di mee deenei ne hai mai i do hiihai."},{"book":"Matthew","chapter":"11","verse":"27","text":"“Dogu Damana gu dugu mai nia mee huogodoo. Tangada e iloo Tama ai, go Tamana hua, tangada e iloo Tamana ai, go Tama hua e iloo Ia mo digau ala ne hilihili go Tama belee haga modongoohia aga a Mee.11.27 John 3.35; 1.18; 10.15"},{"book":"Matthew","chapter":"11","verse":"28","text":"“Lloomoi gi di Au, goodou huogodoo ala gu daamaha i godou mee aamo, gei Au ga gowadu di molooloo!"},{"book":"Matthew","chapter":"11","verse":"29","text":"Goodou kae ina dagu mee aamo mee, dugu ina gi godou nua, ge kaape ina mai i di Au, idimaa, Au e manawa balabala ge hila gi lala i di hagataalunga, gei goodou ga gidee di godou hagamolooloo.11.29 Jeremiah 6.16"},{"book":"Matthew","chapter":"11","verse":"30","text":"Idimaa, dagu mee aamo mee dela ga gowadu le e haingoohia, gei agu mee ala e hagauda adu le e maamaa.”"}]}