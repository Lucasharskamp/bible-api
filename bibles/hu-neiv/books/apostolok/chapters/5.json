{"data":[{"book":"Apostolok","chapter":"5","verse":"1","text":"Egy ember azonban, név szerint Anániás, Szafirával, az ő feleségével együtt, eladta birtokát."},{"book":"Apostolok","chapter":"5","verse":"2","text":"És félre tett az árából, feleségének is tudtával, és egy részét elvitték, az apostoloknak lábai elé letették."},{"book":"Apostolok","chapter":"5","verse":"3","text":"Péter pedig ezt mondta: „Anániás, miért foglalta el a Sátán a te szívedet, hogy megcsald a Szentlelket, és a mezőnek árából félre tégy?"},{"book":"Apostolok","chapter":"5","verse":"4","text":"Ha megmaradt volna, neked maradt volna meg, és miután eladtad, nem te rendelkeztél-e vele? Miért cselekedted ezt a dolgot szívedben? Nem embereknek hazudtál, hanem Istennek.“"},{"book":"Apostolok","chapter":"5","verse":"5","text":"Amint Anániás meghallotta ezeket a szavakat, lerogyott és meghalt. Erre mindenkiben nagy félelem támadt, akik ezeket hallották."},{"book":"Apostolok","chapter":"5","verse":"6","text":"Az ifjak pedig felkeltek, begöngyölték őt, kivitték, és eltemették."},{"book":"Apostolok","chapter":"5","verse":"7","text":"Történt aztán mintegy három óra múlva, hogy az ő felesége, nem tudva mi történt, bement."},{"book":"Apostolok","chapter":"5","verse":"8","text":"Péter pedig ezt mondta neki: „Mondd meg nekem, vajon ennyiért adtátok-e el a földet?“"},{"book":"Apostolok","chapter":"5","verse":"9","text":"Péter pedig ezt mondta néki: „Miért egyeztetek meg, hogy az Úrnak lelkét megkísértsétek? Íme, a küszöbön vannak azoknak lábai, akik eltemették férjedet, és kivisznek téged.“"},{"book":"Apostolok","chapter":"5","verse":"10","text":"És azonnal összerogyott lábainál, és meghalt. Az ifjak pedig bementek, és halva találták, kivitték, és eltemették férje mellé."},{"book":"Apostolok","chapter":"5","verse":"11","text":"Erre nagy félelem támadt az egész gyülekezetben és mindazokban, akik ezeket hallották."},{"book":"Apostolok","chapter":"5","verse":"12","text":"Az apostolok kezei által pedig sok jel és csoda történt a nép között. Egy akarattal mindnyájan a Salamon csarnokában tartózkodtak."},{"book":"Apostolok","chapter":"5","verse":"13","text":"Mások közül senki sem mert közéjük elegyedni. A nép azonban magasztalta őket."},{"book":"Apostolok","chapter":"5","verse":"14","text":"Hívők pedig egyre többen csatlakoztak az Úrhoz, férfiak és asszonyok sokasága."},{"book":"Apostolok","chapter":"5","verse":"15","text":"Az utcákra hozták ki a betegeket, letették ágyakon és nyoszolyákon, hogy az arra menő Péternek csak árnyéka is érje valamelyiket közülük."},{"book":"Apostolok","chapter":"5","verse":"16","text":"A szomszéd városok sokasága is Jeruzsálembe gyűlt, betegeket és tisztátalan lelkektől gyötörteket hoztak, akik mind meggyógyultak."},{"book":"Apostolok","chapter":"5","verse":"17","text":"Ekkor felkelt a főpap és mind, akik vele voltak, azaz a szadduceusok felekezete, megteltek irigységgel,"},{"book":"Apostolok","chapter":"5","verse":"18","text":"Elfogták az apostolokat, és közönséges tömlöcbe tették őket."},{"book":"Apostolok","chapter":"5","verse":"19","text":"Azonban az Úr angyala éjszaka megnyitotta a tömlöc ajtaját, és kihozta őket, s ezt mondta:"},{"book":"Apostolok","chapter":"5","verse":"20","text":"„Menjetek el, és álljatok ki, a templomban a nép elé, és hirdessétek ez életnek minden beszédét!“"},{"book":"Apostolok","chapter":"5","verse":"21","text":"Ők pedig ezt hallva, bementek korán reggel a templomba, és tanítottak."},{"book":"Apostolok","chapter":"5","verse":"22","text":"Amikor azonban a poroszlók oda mentek, nem találták őket a tömlöcben; visszatérve tehát, jelentették:"},{"book":"Apostolok","chapter":"5","verse":"23","text":"„A tömlöcöt ugyan nagyon erősen bezárva találtuk, és az őrök kívül az ajtó előtt álltak; azonban mikor kinyitottuk, ott benn senkit sem találtunk.“"},{"book":"Apostolok","chapter":"5","verse":"24","text":"Amint pedig hallották ezeket a szavakat a pap, és a templom felügyelője és a főpapok, zavarba estek ezek miatt, hogy mi lehet ez?"},{"book":"Apostolok","chapter":"5","verse":"25","text":"Valaki pedig eljött, s hírül adta nekik: „Íme, azok a férfiak, akiket a tömlöcbe vetettetek, a templomban állnak, és tanítják a népet.“"},{"book":"Apostolok","chapter":"5","verse":"26","text":"Akkor elment a felügyelő a poroszlókkal, elővezette őket erőszak nélkül, ugyanis féltek a néptől, hogy megkövezi őket."},{"book":"Apostolok","chapter":"5","verse":"27","text":"Elővezették hát, és a tanács elé állították őket, a főpap pedig megkérdezte tőlük:"},{"book":"Apostolok","chapter":"5","verse":"28","text":"„Nem parancsoltuk-e meg nektek szigorúan, hogy ne tanítsatok annak nevében? És íme, betöltöttétek Jeruzsálemet tanításotokkal, és mi reánk akarjátok hárítani annak az embernek vérét.“"},{"book":"Apostolok","chapter":"5","verse":"29","text":"Péter és az apostolok pedig ezt felelték: „Istennek kell inkább engedni, mintsem az embereknek."},{"book":"Apostolok","chapter":"5","verse":"30","text":"A mi atyáinknak Istene feltámasztotta Jézust, akit ti fára függesztve megöltetek."},{"book":"Apostolok","chapter":"5","verse":"31","text":"Az Isten fejedelemmé és megtartóvá emelte jobbjával, hogy Izraelnek bűnbánatot, és bűnöknek bocsánatát adja."},{"book":"Apostolok","chapter":"5","verse":"32","text":"Mi vagyunk tanúi, e beszédek felől, és a Szentlélek is, akit Isten azoknak adott, akik neki engedelmeskednek.“"},{"book":"Apostolok","chapter":"5","verse":"33","text":"Amikor pedig azok ezeket hallva fogukat csikorgatták, arról tanácskoztak, hogy megölik őket."},{"book":"Apostolok","chapter":"5","verse":"34","text":"Azonban a tanácsban egy farizeus felállt, név szerint Gamáliél, aki az egész nép előtt tisztelt törvénytudó volt, és megparancsolta, hogy egy kis időre vezessék ki az apostolokat."},{"book":"Apostolok","chapter":"5","verse":"35","text":"És ezt mondta a többieknek: „Izrael férfiai, fontoljátok meg, hogy mit akartok ezekkel az emberekkel tenni!"},{"book":"Apostolok","chapter":"5","verse":"36","text":"Mert ezelőtt felkelt Teudás, és azt mondta, hogy ő valaki, és mintegy négyszáz embernyi tömeg csatlakozott hozzá, de megölték, és mindnyájan, akik csak követték őt szétszéledtek, és semmivé lettek."},{"book":"Apostolok","chapter":"5","verse":"37","text":"Ezután felkelt az a bizonyos galileai Júdás az összeírás idején, és sok embert maga után csábított: ez is elveszett, és mindazok, akik őt követték, szétszóródtak."},{"book":"Apostolok","chapter":"5","verse":"38","text":"Mostanra nézve is azt mondom nektek, engedjétek el ezeket az embereket, és hagyjátok őket békén, mert ha emberektől van ez a szándék, vagy ez a dolog, akkor megsemmisül,"},{"book":"Apostolok","chapter":"5","verse":"39","text":"ha pedig Istentől van, ti meg nem szüntethetitek azt, és esetleg Isten ellen harcolóknak is találnak titeket.“"},{"book":"Apostolok","chapter":"5","verse":"40","text":"Azok engedtek neki, majd beszólították az apostolokat, megverték őket, megparancsolták, hogy a Jézus nevében ne szóljanak, és elbocsátották őket."},{"book":"Apostolok","chapter":"5","verse":"41","text":"Ők pedig örömmel mentek el a tanács elől, hogy méltók voltak arra, hogy az ő nevéért gyalázatot szenvedjenek."},{"book":"Apostolok","chapter":"5","verse":"42","text":"És mindennap a templomban és házanként nem szűntek meg tanítani, és hirdetni Jézust, a Krisztust."}]}