{"data":[{"book":"ଗାଲାତିୟ","chapter":"3","verse":"1","text":"ଏ ବୁଦିସିଲି ଗାଲାତିୟଦି ଲୋକୁ ! ଏନ୍‌ ମି ମୁସ୍‌କୁ ଇୟା ଉପାୟ୍‌ ୱେର୍‌ତାମାନାନ୍‌ ? କ୍ରୁସକାଟ୍‌ ମୁସ୍‌କୁ ଜିସୁ କ୍ରିସ୍ତଦି ସାତି ବିସୟ୍‌ ପୁରାନେସ୍‌ନି ୱାଜା ମି ଲାକ୍‌ତୁ ୱେର୍‌ଆଇ ଆତାମାନାତ୍‍ ।"},{"book":"ଗାଲାତିୟ","chapter":"3","verse":"2","text":"ନାଙ୍ଗିଁ ଉନ୍‍ଣ୍ତ୍ରି ମାଟା ଇନ୍‍ଣ୍ତ୍ରୁ : ନିୟମ୍‍ ମାନାଜିନି ମାଣ୍‌କୁ ମିର୍‌ ପବିତ୍ରଆତ୍ମାଦିଙ୍ଗ୍‍ ପୟ୍‍ତିମାନିଦେର୍‍, ନୋ, ମିର୍‍ ସୁସମାଚାର୍‍ ୱେନ୍‍ଜି ଆବେନୁ ବିସ୍‍ବାସ୍‍ କିଜିନି ମାଣ୍‌କୁ ?"},{"book":"ଗାଲାତିୟ","chapter":"3","verse":"3","text":"ମିର୍‍ ଇନିକା ନିସବା ବୁଜାଦେଙ୍ଗ୍‌ ଆଟ୍‌ଇଜିନିଦେର୍‌ ? ଆଇଆତ୍ମାଦି ସାକ୍ତିଦାନ୍‌ ମିର୍‌ ଆମା ଜିବନ୍‌ ଆରାମ୍‍ କିତିମାନିଦେର୍‍, ନିଜେଦି ସାକ୍ତିଦାନ୍‌ ଇନିକା ତାନିଙ୍ଗ୍‌ ପୁରା କିଦେଙ୍ଗ୍‌ ଅଡ଼୍‌ବିଜିନି ?"},{"book":"ଗାଲାତିୟ","chapter":"3","verse":"4","text":"ଇୟାଉଣ୍ତିଙ୍ଗ୍‌ ମି ୱିଜୁ ଏତ୍‌କିତିମାଟା ଇନିକା ୱାର୍‌ଇକା ? ଆବେଣୁକୁ ଇନିକା ଅଡ଼୍‌ପବା ଅଜାଇଦେର୍‌ ?"},{"book":"ଗାଲାତିୟ","chapter":"3","verse":"5","text":"ମିର୍‌ କେବଲ ନିୟମ୍‌ତୁ ବିସ୍‌ବାସ୍‌ କିଜିମାନିଙ୍ଗ୍‌ ଇନିକା ମାପୁରୁ ମିଙ୍ଗିଁ ୱାନି ଆତ୍ମା ସିତାମାନାନ୍‌ ମାରି ମି ଲୋଇ ସାକ୍ତିଦି ପାଣିୱିଜୁ ପୁରା କିନାନ୍‍, ନୋ, ମିର୍‌ ସୁସମାଚାର୍‌ ୱେନ୍‌ଜି ଆବେନୁ ବିସ୍‌ବାସ୍‌ କିଜିନିଦେର୍‌ ଇଜି ?"},{"book":"ଗାଲାତିୟ","chapter":"3","verse":"6","text":"ମାରି ଅବ୍ରାହାମତି ମାଟା ଏତ୍‌ କିଦୁ । ସାସ୍ତ୍ରଦୁ ରାସାତାମାନାତ୍‌, “ୱାନ୍‌ ମାପୁରୁଦିମାନୁ ବିସ୍‌ବାସ୍‌ କିତାନ୍‌ ମାରି ୱାନି ବିସ୍‌ବାସ୍‌ତି ଉଣ୍ତିଙ୍ଗ୍‌ ମାପୁରୁ ୱାନିଙ୍ଗ୍‌ ଦାର୍ମୁଦିକାନ୍‌ ୱାଜା ମାନାତାନ୍‌ ।”"},{"book":"ଗାଲାତିୟ","chapter":"3","verse":"7","text":"୩:୭ ରୋମିୟ ୪:୧୬.ଇକା ମିର୍‌ ନେସ୍‌ତୁ, ଆମାକାର୍‌ ବିସ୍‌ବାସ୍‌ କିଦେଙ୍ଗ୍‌ ଡାଟ୍‌, କେବଲ ଆୟାକାର୍‌ନେ ଅବ୍ରାହାମତି ସତ୍‌ତି ମାରିନ୍‌କୁ,"},{"book":"ଗାଲାତିୟ","chapter":"3","verse":"8","text":"ଆଗ୍‍ଡ଼ିରାନ୍‍ ଦାର୍ମୁସାସ୍ତ୍ରଦୁ ରାସାତାମାନାତ୍‍, ବିସ୍‍ବାସ୍‍ତାନ୍ ମାପୁରୁ ଅଣଜିହୁଦି ଲୋକାଙ୍ଗ୍‌ ବା ଦାର୍ମୁଦିଲୋକ୍‍ ଇଜି ମିସାକିନାନ୍‍ । ଅବ୍ରାହାମତି ଲାକ୍‍ତୁ ଇୟା ମାଟା ଆଗ୍‌ଡ଼ି ୱେର୍‌ଆୟ୍‌ଆତାମାରାତ୍‌, “ମି ମାଣ୍‌କୁ ମାପୁରୁ ଦୁନିଆଦି ୱିଜୁ ଲୋକାଙ୍ଗ୍‍ ଆସିର୍ବାଦ୍‌ କିନାନ୍‍ ।”"},{"book":"ଗାଲାତିୟ","chapter":"3","verse":"9","text":"ଅବ୍ରାହାମ ବିସ୍‍ବାସ୍‌ କିଜି ଆସିର୍ବାଦ୍‌ ପୟ୍‍ତାମାର୍ହାନ୍‍; ଆଦେଙ୍ଗ୍‌ ଆମାକାର୍‍ ବିସ୍‍ବାସ୍‍ କିନାର୍‍, ୱାର୍‍ ୱିଜେରେ ୱାନି ୱାଜା ଆସିର୍ବାଦ୍‌ ପୟ୍‍ନାର୍‍ ।"},{"book":"ଗାଲାତିୟ","chapter":"3","verse":"10","text":"ଏମେକାର୍‍ ନିୟମ୍‍ ମାନାନି ମୁସ୍‍କୁ ଆସା ଇଡ୍‍ନାର୍‍, ୱାର୍‍ ଆନାଦୁରିଆଦି ଲୋଇ ଜିନାର୍‍ । ଇରିଙ୍ଗ୍‌ ଦାର୍ମୁସାସ୍ତ୍ରଦୁ ରାସାତାମାନାତ୍‍, “ମସାଦି ନିୟମ୍‍ ବଇଦୁ ଆମା ୱିଜୁ ରାସାତାମାନାତ୍‍, ଜଦି ଏନ୍‍ ପୁରାଦାନ୍‍ ଆକା ମାନାଏନ୍‍, ୱାନ୍‍ ମାପୁରୁଦି ଆନାଦୁରିଆଦି ଲୋକୁ ଆନାନ୍‍ ।”"},{"book":"ଗାଲାତିୟ","chapter":"3","verse":"11","text":"ଆଦେଙ୍ଗ୍‌ ଇବେଟ୍‌ତାନ୍‍ ପୁରାନେସ୍‌ନିୱାଜା ୱେରାୟ୍‍ଆନାତ୍‍, ନିୟମ୍‍ତାନ୍‍ ଏମେ ଲୋକୁ ମାପୁରୁଦି ଆଗ୍‍ଡ଼ି ଦାର୍ମୁଲୋକୁ ଆଦେଙ୍ଗ୍‌ ଆଟ୍‍ଏନ୍‍, ଇରିଙ୍ଗ୍‌ ଦାର୍ମୁସାସ୍ତ୍ରଦୁ ରାସାତାମାନାତ୍‍, “ବିସ୍‍ବାସ୍‍ତାନ୍ ମାପୁରୁଦି ଲାକ୍‍ତୁ ଦସ୍‍ସିଲିକାନ୍‍ ୱେଙ୍ଗିଁଜି ମାନି ଲୋକୁ ନେ କେବଲ ଜିନାନ୍‍ ।”"},{"book":"ଗାଲାତିୟ","chapter":"3","verse":"12","text":"ମାତର୍‍ ନିୟମ୍‍ତି ୱାଲେ ବିସ୍‍ବାସ୍‍ତି ଇନି ମିସାବିଡ଼ା ସିଲେତ୍‍ । ଦାର୍ମୁସାସ୍ତ୍ରଦୁ ରାସାତାମାନାତ୍‍, “ଏମେ ଲୋକୁ ନିୟମ୍‍ତି ଦାବିଦି ୱିଜୁ ପାଣି କିନାନ୍‍, ୱାନ୍‍ ଜିନାନ୍‍ ।”"},{"book":"ଗାଲାତିୟ","chapter":"3","verse":"13","text":"ମାତର୍‍ କ୍ରିସ୍ତ ମା ଉଣ୍ତିଙ୍ଗ୍‌ ଆନାଦୁରିଆ ପୟ୍‍ଜି ନିୟମ୍‍ତୁ ରାସାତି ଆନାଦୁରିଆଦାନ୍‌ ମାଙ୍ଗିଁ ମୁକୁଡ଼ା କିତାମାନାନ୍‍ । ଦାର୍ମୁସାସ୍ତ୍ରଦୁ ରାସାତାମାନାତ୍‍, “ଏନ୍‍ ମାରାତୁ ଡ଼ଆୟ୍ ଆଜି ସାନାନ୍‍, ୱାନ୍‍ ମାପୁରୁଦି ମାଣାନ୍‍ ଆନାଦୁରିଆ ଆନାନ୍‌ !”"},{"book":"ଗାଲାତିୟ","chapter":"3","verse":"14","text":"ମାପୁରୁ ଅବ୍ରାହାମ୍‍ତିଙ୍ଗ୍‌ ଏମେ ଆସିର୍ବାଦ୍‌ ସିଦେଙ୍ଗ୍‍ ପାର୍‍ମାଣ୍‍ କିତାମାର୍ହାନ୍‍, ଅଣଜିହୁଦି ଲୋକୁ ବା ଏଣ୍ତେସ୍‍ ଆକା ପୟ୍‌ଦେଙ୍ଗ୍‌ ଆଟ୍‍ନାର୍‍, ଇୟାଉଣ୍ତିଙ୍ଗ୍‌ କ୍ରିସ୍ତ ଜିସୁ ଇୟା ପାଣି କିତାମାନାନ୍‍ । ଆଦେଙ୍ଗ୍‌ ବିସ୍‍ବାସ୍‍ତାନ୍ ମାପ୍‍ ବା ମାପୁରୁଦି ସିତିମାନିମାଟା ଇସାବ୍‍ତାନ୍‍ ପବିତ୍ର ଆତ୍ମା ପୟ୍‌ଦେଙ୍ଗ୍‌ ଆଟ୍‍ନାପ୍‍ ।"},{"book":"ଗାଲାତିୟ","chapter":"3","verse":"15","text":"ତଡ଼ାନ୍‍କୁ ନି ତାଙ୍ଗିଁକ୍‌ ! ନାନୁ ଉନ୍‍ଣ୍ତ୍ରି ଉପାସ୍‌ ମାଟା ଇଜିନା, ଏସ୍ତିୱାଲେ ରିଏର୍‌ ଇନି ବିସୟ୍‍ତାନ୍‍ ଉନ୍‍ଣ୍ତ୍ରି ନିୟମ୍‌ ମାଟା ଇନାନ୍‌, ଏନ୍‍ ଆୟା ନିୟମ୍‌ ମାଟା ରୁକ୍‍ତେଙ୍ଗ୍‍ଁ ଆଟ୍‍ଏନ୍‍ ବା ଆବେ ଇନିକା ମିସାକିଦେଙ୍ଗ୍‍ଁ ଆଟ୍‍ଏନ୍‍ ।"},{"book":"ଗାଲାତିୟ","chapter":"3","verse":"16","text":"ଅବ୍ରାହାମ ନି ୱାନି କୁଟୁମ୍‍ତି ଲାକ୍‍ତୁ ମାପୁରୁ ୱାନି ପାର୍‍ମାଣ୍‍ କିତାମାର୍ହାନ୍ । ମାତର୍‍ ଇୟା ବିସୟ୍‌ତାନ୍‌ “ମି କୁଟୁମ୍‍ତିୱାରି ଉଣ୍ତିଙ୍ଗ୍‍,” ଅର୍ତାତ୍‍ ନାଣ୍ତ ଲୋକା ଉଣ୍ତିଙ୍ଗ୍‍ ଇଜି ସାସ୍ତ୍ରଦୁ ରାସାଏତ୍‍ । କେବଲ “ମି କୁଟୁମ୍‍ ଉଣ୍ତିଙ୍ଗ୍‍ଁ” ଇଜି ରାସାତାମାନାତ୍‍ । ଆଦେଙ୍ଗ୍‍ଁ ଆୟା ସାସ୍ତ୍ରଦୁ ରାସାତିକା କେବଲ ଅରେନ୍‍ ଲୋକ୍‍, ଅର୍ତାତ୍‍ କ୍ରିସ୍ତଦି ଉଣ୍ତିଙ୍ଗ୍‍ଁ ଟିକ୍‍ ।"},{"book":"ଗାଲାତିୟ","chapter":"3","verse":"17","text":"ନାନୁ ଇନି ଅର୍ତ ଆଜିନାତ୍‍, ମାପୁରୁ ଅବ୍ରାହାମତି ୱାଲେ ଉନ୍‍ଣ୍ତ୍ରି ନିୟମ୍‌ ତିଆର୍‌ କିତାମାର୍ହାର୍‌ ମାରି ଆକା ରକିୟା କିନି ଉଣ୍ତିଙ୍ଗ୍‍ ପାର୍‍ମାଣ୍‍ କିତାମାର୍ହାର୍‌ । ଏମେ ନିୟମ୍‍ ସାରିସ ତିରିସ୍‌ ବାର୍‍ସେକ୍‍ ୱେନ୍‍କା ସିଆୟ୍‍ଆତାତ୍‍, ଆକା ଆୟା ରାଜିମାନାଦିଙ୍ଗ୍‍ ରୁକ୍‍ସି ମାପୁରୁଦି ପାର୍‍ମାଣ୍‍ତିଙ୍ଗ୍‍ ତେବାକିଦେଙ୍ଗ୍‍ ଆଟ୍‍ଏତ୍‍ ।"},{"book":"ଗାଲାତିୟ","chapter":"3","verse":"18","text":"୩:୧୮ ରୋମିୟ ୪:୧୪.ମାପୁରୁଦି ପାର୍‍ମାଣ୍‍ତି ଆସିର୍ବାଦ୍‌ ଜଦି ନିୟମ୍‍ ମାନାନି ମୁସ୍‍କୁ ଆସା ଇଡିନାତ୍‍, ଆର୍‍ତିଙ୍ଗ୍‍ଁ ଆକା ୱାନି ପାର୍‍ମାଣ୍‍ତି ପଲ୍‍ ଇଜି ମାରି ଇନାୟ୍‍ ଆଦେଙ୍ଗ୍‍ଁ ଆଟ୍‍ଏତ୍‍ । ଆଦେଙ୍ଗ୍‍ଁ ମାପୁରୁ କେବଲ ୱାନି ପାର୍‍ମାଣ୍‍ତି ଇସାବ୍‍ତାନ୍‍ ଆୟା ଆସିର୍ବାଦ୍‌ ଅବ୍ରାହାମ୍‍ତିଙ୍ଗ୍‌ ସିତାନ୍‌ ।"},{"book":"ଗାଲାତିୟ","chapter":"3","verse":"19","text":"ଆର୍‍ତିଙ୍ଗ୍‍ଁ ନିୟମ୍‍ ଏନ୍ଦା ସିଆୟ୍‍ ଆତାତ୍‍ ? ଲୋକା ଅସତ୍‍ ପାଣି ୱିଜୁ ତର୍‍ସି ସିନି ଉଦେସ୍‍ ମାର୍ହାତ୍‍ ମାରି ଅବ୍ରାହାମ୍‍ତି ଆମା କୁଟୁମ୍‌ତିଙ୍ଗ୍‍ ସୁଡ଼୍‍ଜି ମାପୁରୁ ଆୟା ପାର୍‍ମାଣ୍‍ କିତାମାର୍ହାନ୍, ଆୟା ଲୋକ୍‌ତି ୱାନି ସାନ୍ଦି ନିୟମ୍‍ତି ଦର୍‍କାର୍‍ ମାର୍ହାତ୍‍ । ଅରେନ୍‍ ଲୋକା ନାଡ଼ିମିଆଜି ମୁସ୍‌କୁପୁର୍‌ତି ଦୁତ୍‍ମାଣାନ୍‍ ନିୟମ୍‍ ସିଆୟ୍‍ ଆତାମାର୍ହାତ୍‍ ।"},{"book":"ଗାଲାତିୟ","chapter":"3","verse":"20","text":"ମାତର୍‍ ପାର୍‍ମାଣ୍‍କିତି ଦାନ୍‍ତି ୱାଲେ କେବଲ ଉନ୍‍ଣ୍ତ୍ରି ତରିନ୍‍ ମାର୍ହାର୍‍ । ୱାନ୍‍ ଆଜିନାନ୍‍ ନିଜେ ମାପୁରୁ ।"},{"book":"ଗାଲାତିୟ","chapter":"3","verse":"21","text":"ନିୟମ୍‍ ଇନିକା ମାପୁରୁଦି ପାର୍‍ମାଣ୍‍ତି ବିରୁଦ୍‍ କିନାତ୍‍ ? ସିଲେ, ଏସାଙ୍ଗ୍‍ଁ ସିଲେ ! ଇରିଙ୍ଗ୍‌ ଲୋକାଙ୍ଗ୍‍ଁ ଜିବନ୍‌ ସିନି ନାନି ଉନ୍‍ଣ୍ତ୍ରି ନିୟମ୍‍ କିଆୟ୍‍ ଆତାତ୍‍ମାନ୍ଦି, ଆର୍‍ତିଙ୍ଗ୍‍ଁ ଆକା ମାନାନି ମାଣାନ୍‍ ନେ ଲୋକ୍‍ ମାପୁରୁଦି ଆଗ୍‍ଡ଼ି ଦସ୍‍କିଇକାନ୍‍ ୱାଜା ୱେଙ୍ଗାଁୟ୍‍ ଆଦେଙ୍ଗ୍‍ଁ ଆଟ୍‍ତାତ୍‍ମାନ୍ଦି ।"},{"book":"ଗାଲାତିୟ","chapter":"3","verse":"22","text":"ମାତର୍‍ ଦାର୍ମୁସାସ୍ତ୍ରଦୁ ରାସାତାମାନାତ୍‍, ୱିଜୁ ଲୋକୁ ଜାତି ପାପ୍‍ ସାକ୍ତିଦି ଆଡ୍‍ଗି, ଆଦେଙ୍ଗ୍‍ଁ ଏଣ୍ତେସ୍‌ ଜିସୁ କ୍ରିସ୍ତମାନୁ ବିସ୍‍ବାସ୍‍ତି ପଲ୍‍ ୱାଜା ପାର୍‍ମାଣ୍‍ଆତି ଆସିର୍ବାଦ୍‌ କ୍ରିସ୍ତ ବିସ୍‍ବାସିର୍‍ ପୟ୍‍ନାର୍‍ ।"},{"book":"ଗାଲାତିୟ","chapter":"3","verse":"23","text":"ବିସ୍‍ବାସ୍‍ତି ଜୁଗ୍‍ ୱାନି ଆଗ୍‍ଡ଼ି ମାରି ତରାୟ୍‍ଆନି ସାନ୍ଦି ନିୟମ୍‍ ମା ୱିଜେରିଙ୍ଗ୍‍ଁ ତର୍‍ସି ଇଟ୍‍ତାମାର୍ହାତ୍‍ ।"},{"book":"ଗାଲାତିୟ","chapter":"3","verse":"24","text":"କ୍ରିସ୍ତଦି ୱାନି ସାନ୍ଦି ନିୟମ୍‍ ମାଙ୍ଗିଁ ଆଡିଗିକିଜି ଇଟ୍‌ତାମାର୍ହାତ୍‍; ମାତର୍‍ ତାନିୱେନ୍‍କା, କେବଲ ବିସ୍‍ବାସ୍‍ତାନ୍ ମାପୁ ମାପୁରୁ ଆଗ୍‍ଡ଼ି ଦାର୍ମୁତିକାର୍‍ ଇଜି ୱେଙ୍ଗ୍‍ଁନାପ୍‍ ।"},{"book":"ଗାଲାତିୟ","chapter":"3","verse":"25","text":"ଇଲେଇ ବିସ୍‍ବାସ୍‍ତି ଜୁଗ୍‍ ଇଗା ୱାତାତ୍‍, ମାପୁ ମାରି ନିୟମ୍‍ତି ଆଡ୍‍ଗି ସିଲେପ୍‍ ।"},{"book":"ଗାଲାତିୟ","chapter":"3","verse":"26","text":"ବିସ୍‍ବାସ୍‍ତାନ୍ କ୍ରିସ୍ତ ଜିସୁଦି ୱାଲେ ଜଡ଼ାଜି ମିର୍‍ ୱିଜିଦେର୍‌ ମାପୁରୁଦି କଡ଼ର୍‍ ଆଇଲିକ୍‌ ଆତିମାନିଦେର୍‍ ।"},{"book":"ଗାଲାତିୟ","chapter":"3","verse":"27","text":"ଡୁବନ୍‌ତାନ୍‍ ମିର୍‍ କ୍ରିସ୍ତଦି ୱାଲେ ଉନ୍‍ଣ୍ତ୍ରେ ଆତିମାନିଦେର୍‍ ମାରି ଇଲେଇ ଜିସୁ କ୍ରିସ୍ତଦି ଜିବନ୍‍ରୁପ ଆଙ୍ଗିଁ ଆରାତିମାନିଦେର୍‍ ।"},{"book":"ଗାଲାତିୟ","chapter":"3","verse":"28","text":"ଆଦେଙ୍ଗ୍‍ଁ ଜିହୁଦି ନି ଅଣଜିହୁଦି, କଟିସାକର୍‌ ନି ମୁକ୍‍ଡ଼ାତି ଲୋକୁ, ମେମାରି ବା ଆଇମା ଲୋଇ ମାରି ଇନି ୱେର୍‍ଏ ସିଲେ । ମିର୍‍ ୱିଜେରେ ଜିସୁ କ୍ରିସ୍ତଦି ୱାଲେ ଜଡ଼ାଜି ଉନ୍‍ଣ୍ତ୍ରେମାନୁ ଆତିମାନିଦେର୍‍ ।"},{"book":"ଗାଲାତିୟ","chapter":"3","verse":"29","text":"୩:୨୯ ରୋମିୟ ୪:୧୩.ଜଦି ମିରୁ କ୍ରିସ୍ତଦି ଲୋକୁ ଆର୍‌ତିଙ୍ଗ୍‌ ମିରୁ ଅବ୍ରାହାମତି କୁଟୁମ୍‍ ମାରି ମାପୁରୁ ଆମାକା ପାର୍‍ମାଣ୍‍ କିତାମାନାନ୍‍, ଆକା ଲାବ୍‍ କିନିଦେର୍‍ ।"}]}