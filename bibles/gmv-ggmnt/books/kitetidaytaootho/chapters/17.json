{"data":[{"book":"Kitetidayta Ootho","chapter":"17","verse":"1","text":"Phawulossayne Sillasey Anhaaththaipholane Aphpholiya geetettiza derera adhdhidi Teslonqqe geetettiza dere bida. Henkka Ayhudata wossa keeth dees."},{"book":"Kitetidayta Ootho","chapter":"17","verse":"2","text":"Phawulossaykka izas dose gidida mala Ayhudata wossa keeth geliides. Heedzdzu saamintta kumeth qaalape yoot yoot isttara hasa7ettidees."},{"book":"Kitetidayta Ootho","chapter":"17","verse":"3","text":"Kiristtossay waaye ekkanassinne hayqqi denddanas bessizayssa qoonccis ammanththon “hayssi ta sabbakiiza Yesussay izi kitteti yaana geetetidayssakko” gidees."},{"book":"Kitetidayta Ootho","chapter":"17","verse":"4","text":"Ayhudistape issi issi asay ba syidayssa ammanidi Phawulossarane Sillasera issife gidides. Qassekka daroo derey Xoossu babbiza girkkistape daroo erretida maccashati ba siyida qaalan ammanidi isttara issino gidida."},{"book":"Kitetidayta Ootho","chapter":"17","verse":"5","text":"Ayhudati qass istta qanatidi giyan diza woriddo asata shishshidi kummetha dere istta bolla denththethidi kaataman shiiro medhdhida. Phawulossane Sillase shishshidi dereza sinththan essanas issi Iyassone geetettizadesoo koyanas elleli bida."},{"book":"Kitetidayta Ootho","chapter":"17","verse":"6","text":"Gido attin istta Iyaasoonee keeththan deemontta aggida gish Iyaasoonenne hara ammaniza asata kaatama dannata sinththara goochishe “hayiti asati dere wursii mullaki ka7ishe gamm7idi qasse ha7i ha yida."},{"book":"Kitetidayta Ootho","chapter":"17","verse":"7","text":"Iyaasooneykka istta ba keeththan woththides. Hayiti asati wuri <Yesussa geetettiza hara kawooy dees gidi Qeessare woga ekketena>” gishe waasida."},{"book":"Kitetidayta Ootho","chapter":"17","verse":"8","text":"Deereynne he kaatama dannati hessa siydi ba garssan buqqetida."},{"book":"Kitetidayta Ootho","chapter":"17","verse":"9","text":"Iyaasoonenne haratakka hurbbuta xeeygissidi yeedida."},{"book":"Kitetidayta Ootho","chapter":"17","verse":"10","text":"Ammanizayti herakka Phawulossane Sillase qammara beriya yeedida. Isttikka he gakkida mala Ayhudata wossa keeth gellida."},{"book":"Kitetidayta Ootho","chapter":"17","verse":"11","text":"Beriya asay Teslonqqe asaappe adhdhidi akekara diza asa. Gasooyikka hayisi yoozi tumeshsha gi gidi geisha maxaafata qaala wonttin wonttin pacci xeelidi ufaysan ekkidees."},{"book":"Kitetidayta Ootho","chapter":"17","verse":"12","text":"Hessa gish isttafe daroo asay ammanides. qasseka isttara qoodan darooti bonchetida girkke dere maccashatine Addetikka ammanida."},{"book":"Kitetidayta Ootho","chapter":"17","verse":"13","text":"Teslonqqen diza Ayhuda asati Phawulossay Xoossa qaala Beriyankka sabbakizayssa errida mala dereza denththethanas qassekka gede isttakko bida."},{"book":"Kitetidayta Ootho","chapter":"17","verse":"14","text":"Hessa wode ammanizayiti Phawulossa ellesidi gede abba achch yeeddida. Sillaseyne ximtoossay hen attia."},{"book":"Kitetidayta Ootho","chapter":"17","verse":"15","text":"Phawulossa mooyizida asati iza Atena gaththida. Qassekka Sillaseyne ximmotoossay izakoo elleeli gakkana mala giza kiita Phawulossape ekkidi simmida."},{"book":"Kitetidayta Ootho","chapter":"17","verse":"16","text":"Phawulossay atenan istta naggishin atena kaataman eqqati kummidayssa beeyidi daroo shenetidees."},{"book":"Kitetidayta Ootho","chapter":"17","verse":"17","text":"Hessa gish Ayhudista wossa keeththan Ayhudistarane Xoossas babbiza Girkke asara qassekka giyyay dizasoon gallas gallas benara gaggiza asara hasa7etidees."},{"book":"Kitetidayta Ootho","chapter":"17","verse":"18","text":"Ehaaththaiqorossene Isxoykke geetettiza eranchata bagga gididayiti Phawulossako shiiqidi izara hasa7ettida. Istta issi issi asati “hayssi lommi7u lommi7ay ay gaana kooyze?” gida. Baggati qasse Yesussa gishine hayqqope iza denththa mishshirachcho izi sabbakishin siyidi “heyssi hara orraththa eeqqata gish yootiza milattes” gida."},{"book":"Kitetidayta Ootho","chapter":"17","verse":"19","text":"Iza oykkidi arriyoshaaththaagossa geetettiza dere dulata sinthth ehaaththaidi “ha ne tammarisiza orratha timmirittey azzakoone nu errana mala ne kooyazi?” gida."},{"book":"Kitetidayta Ootho","chapter":"17","verse":"20","text":"Qasse ne nuna nu hayththan sissiza yooy nu errontta orrath gidida gish izi azzakoone nu errana kooyosu."},{"book":"Kitetidayta Ootho","chapter":"17","verse":"21","text":"Atena asay kummeth qassekka han diza hara dere asaykka bees wode aththanas orratha yoo hasa7anine siissan attin hara mishshan aththetena."},{"book":"Kitetidayta Ootho","chapter":"17","verse":"22","text":"Hessa gish Phawulossay Arriyoshaaththaagossa geetetza dulatan shiiqida dereza sinthtan eqqidi “hayito Atena asato inte beetto mishsh wursii ammanizadentta gididayssa ta beeyayis."},{"book":"Kitetidayta Ootho","chapter":"17","verse":"23","text":"Ta gede ha yuyishin inte isttas gooyiniza miishshata ta xeellishin <erretoontta Xoossu> geeteti xaafetiidayssa issi yarsho soo demmadis, hessa gish heyssa inte errontta gooyinizayssa ta intena errissana."},{"book":"Kitetidayta Ootho","chapter":"17","verse":"24","text":"Hayssa allamezane iza gidoon diza wursii medhdhida Xoossi izi salone sa7a Goda. Hessa gish izi asa kushshen kexxetida keeththan deena."},{"book":"Kitetidayta Ootho","chapter":"17","verse":"25","text":"Izi asa wursioos deyoone shamppo qassekka haraka wursii immizade gidida gish izas paccizazi doontta gish asa kushshepe maado ekkena."},{"book":"Kitetidayta Ootho","chapter":"17","verse":"26","text":"Asa zereth wursii issadefe medhdhidi asi biita bolla daana mala ooththides; asay daana wodene wursietha dhaassi woththides."},{"book":"Kitetidayta Ootho","chapter":"17","verse":"27","text":"Heskka asi Xoossu kooyidine paccidi demmanakoone gidi wothides; Hessi hessa gidikokka izi nupe issi issi urrape hakkida gish gidena."},{"book":"Kitetidayta Ootho","chapter":"17","verse":"28","text":"Nu diza dussayne nu qaxxetiizay qaththaykka izankko; Inte deren yethi kessiza issi issi asati <nukka iza naytakko> gida malakko."},{"book":"Kitetidayta Ootho","chapter":"17","verse":"29","text":"Histtikoo nu Xoossa nayita gidikko Xooss asa errateththan medhdhi kessida worqqa woykko bira woykko shuuchchu milates giidi nu qoppanas beessena."},{"book":"Kitetidayta Ootho","chapter":"17","verse":"30","text":"Kasetidi Xoossi hayssa mala hanota asay errontta ooththidayssa dandda7an adhdhides; Hai gidikko asi wuri ba dizason dizason maaroteththan gelana mala azazzes” gides."},{"book":"Kitetidayta Ootho","chapter":"17","verse":"31","text":"Izi ba doosidade baggara biita bolla xiillotethan pirdana gallas bare woththides. Izakka hayqqope denththidi asa wursios hayssa tummatetha errissides."},{"book":"Kitetidayta Ootho","chapter":"17","verse":"32","text":"Isttikka hayqqidayta denththa gish siyda mala issi issi asati iza qidhida baggati qass “hayssa qassekka neepe hara gallas siyana kooyos” gida."},{"book":"Kitetidayta Ootho","chapter":"17","verse":"33","text":"Herakka Phawulossay istta gidoofe keezi bidees."},{"book":"Kitetidayta Ootho","chapter":"17","verse":"34","text":"Issi issi asati qass Phawulossay iza kaallidane ammanida; Heytapekka diyoonasiyossa geetettiza arriyoshaaththaagose dulata keeththa abaalle gidida Deemarisso geetettiza maccashayane haratikka isfe deetes."}]}