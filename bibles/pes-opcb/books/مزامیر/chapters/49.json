{"data":[{"book":"مزامیر","chapter":"49","verse":"1","text":"ای همهٔ قومهای روی زمین این را بشنوید! ای تمام مردم جهان گوش فرا دهید!"},{"book":"مزامیر","chapter":"49","verse":"2","text":"ای عوام و خواص، ای ثروتمندان و فقیران، همگی"},{"book":"مزامیر","chapter":"49","verse":"3","text":"به سخنان حکیمانهٔ من گوش دهید."},{"book":"مزامیر","chapter":"49","verse":"4","text":"می‌خواهم با مثلی معمای زندگی را بیان کنم؛ می‌خواهم با نوای بربط این مشکل را بگشایم."},{"book":"مزامیر","chapter":"49","verse":"5","text":"چرا باید در روزهای مصیبت ترسان باشم؟ چرا ترسان باشم که دشمنان تبهکار دور مرا بگیرند"},{"book":"مزامیر","chapter":"49","verse":"6","text":"و آنانی که اعتمادشان بر ثروتشان است و به فراوانی مال خود فخر می‌کنند مرا محاصره نمایند؟"},{"book":"مزامیر","chapter":"49","verse":"7","text":"هیچ‌کس نمی‌تواند بهای جان خود را به خدا بپردازد و آن را نجات دهد."},{"book":"مزامیر","chapter":"49","verse":"8","text":"زیرا فدیهٔ جان انسان بسیار گرانبهاست و کسی قادر به پرداخت آن نیست."},{"book":"مزامیر","chapter":"49","verse":"9","text":"هیچ‌کس نمی‌تواند مانع مرگ انسان شود و به او زندگی جاوید عطا کند."},{"book":"مزامیر","chapter":"49","verse":"10","text":"زیرا می‌بینیم که چگونه هر انسانی، خواه دانا خواه نادان، می‌میرد و آنچه را اندوخته است برای دیگران برجای می‌نهد."},{"book":"مزامیر","chapter":"49","verse":"11","text":"آنان املاک و زمینهای خود را به نام خود نامگذاری می‌کنند و گمان می‌برند که خانه‌هایشان دائمی است و تا ابد باقی می‌ماند."},{"book":"مزامیر","chapter":"49","verse":"12","text":"غافل از اینکه هیچ انسانی تا به ابد در شکوه خود باقی نمی‌ماند بلکه همچون حیوان جان می‌سپارد."},{"book":"مزامیر","chapter":"49","verse":"13","text":"این است سرنوشت افرادی که به خود توکل می‌کنند و سرنوشت کسانی که از ایشان پیروی می‌نمایند."},{"book":"مزامیر","chapter":"49","verse":"14","text":"آنها گوسفندانی هستند که به سوی هلاکت پیش می‌روند زیرا مرگ، آنها را شبانی می‌کند. صبحگاهان، شروران مغلوب نیکان می‌شوند و دور از خانه‌های خود، اجسادشان در عالم مردگان می‌پوسد."},{"book":"مزامیر","chapter":"49","verse":"15","text":"اما خداوند جان مرا از عالم مردگان نجات داده، خواهد رهانید."},{"book":"مزامیر","chapter":"49","verse":"16","text":"نگران نشو وقتی کسی ثروتمند می‌شود و بر شکوه خانه‌اش افزوده می‌گردد!"},{"book":"مزامیر","chapter":"49","verse":"17","text":"زیرا هنگامی که بمیرد چیزی را از آنچه دارد با خود نخواهد برد و ثروتش به دنبال او به قبر نخواهد رفت."},{"book":"مزامیر","chapter":"49","verse":"18","text":"هر چند او در زندگی خوشبخت باشد و مردم او را برای موفقیتش بستایند،"},{"book":"مزامیر","chapter":"49","verse":"19","text":"اما او سرانجام به جایی که اجدادش رفته‌اند خواهد شتافت و در ظلمت ابدی ساکن خواهد شد."},{"book":"مزامیر","chapter":"49","verse":"20","text":"آری، انسان با وجود تمام فرّ و شکوهش، سرانجام مانند حیوان می‌میرد."}]}