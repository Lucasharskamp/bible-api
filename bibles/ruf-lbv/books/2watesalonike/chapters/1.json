{"data":[{"book":"2 Watesalonike","chapter":"1","verse":"1","text":"Nene Pauli, na Silivani na Timoteo,"},{"book":"2 Watesalonike","chapter":"1","verse":"2","text":"Nowalombela kwa Aba wetu Imulungu na Imtwatsa Yesu Kiristu yamtendeleni uluso na yamwikeni tseghamba."},{"book":"2 Watesalonike","chapter":"1","verse":"3","text":"Twobamighwa kumlongela mighede Imulungu ghamatsuwa ghose kwaajili yenu, kwaapfila inoghola yenu yokula ghoya na ukwinoghela mwemwe kwa mwemwe kwakongetseka."},{"book":"2 Watesalonike","chapter":"1","verse":"4","text":"Apfo twetwe twewaghodela mwemwe mne ghamakingili ghe iwanu we Imulungu iwomtoghola Kiristu pfamghendelela kumtoghola Imtwatsa na kududumila ghamaghayo na maghetso ghambitila."},{"book":"2 Watesalonike","chapter":"1","verse":"5","text":"Agha ghose gholangusa ka Imulungu kohigha pfinoghile, ili mwoneke kuwa mtogholighwa ukwingila mne Undewa we Imulungu wamuudununzikila."},{"book":"2 Watesalonike","chapter":"1","verse":"6","text":"Imulungu katsotenda chinu chinoghile; katsowoyitsila maghayo awala iwomdununzani"},{"book":"2 Watesalonike","chapter":"1","verse":"7","text":"na katsowatenda mwemwe imghaya mwone ng'apfu hamwe na twetwe. Katsotenda apfi Imtwatsa Yesu hayatsolawila kulawa kulanga hamwe ne wamalaika wake wane ingupfu"},{"book":"2 Watesalonike","chapter":"1","verse":"8","text":"na milambi ya ghumoto, kuwahigha awala iwomlema Imulungu na iwolema kuhulikitsa Imbuli Inoghile ye Imtwatsa wetu Yesu."},{"book":"2 Watesalonike","chapter":"1","verse":"9","text":"Watsohighighwa waghaye ghamatsuwa ghose na kubaghulighwa kutali ne Imtwatsa ne utunitso wa ngupfu tsake,"},{"book":"2 Watesalonike","chapter":"1","verse":"10","text":"hayatsakutsa mne litsuwa lila kutunitsighwa ne iwanu wake ne kukangawalighwa ne iwanu wose iwamtoghole. Mwemwe pfipfila mtsokuwa mghati mwawo, kwaapfila mtoghola achila chatuwalongele."},{"book":"2 Watesalonike","chapter":"1","verse":"11","text":"Apfo ghamatsuwa ghose twowalombelani Imulungu wetu yawatende mdahe kukala ka pfawakemileni mkale, twomlomba kwa ngupfu tsake atimilitse ghose ghanoghile ghambama kutenda, na chila sang'ano ye inoghola."},{"book":"2 Watesalonike","chapter":"1","verse":"12","text":"Twolomba apfi ili taghwa lye Imtwatsa wetu Yesu litunyighwe mghati mwenu, namwe mtunyighwe kwa ukwilunga naye, kwa uluso we Imulungu wetu na Imtwatsa Yesu Kiristu."}]}