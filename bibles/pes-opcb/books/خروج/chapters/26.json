{"data":[{"book":"خروج","chapter":"26","verse":"1","text":"«خیمۀ عبادت را با ده پرده از کتان ریزبافتِ تابیده و نخهای آبی، ارغوانی و قرمز درست کن. روی آنها نقش کروبیان با دقت گلدوزی شود."},{"book":"خروج","chapter":"26","verse":"2","text":"همه پرده‌ها به یک اندازه باشند، چهارده متر درازا و دو متر پهنا داشته باشند."},{"book":"خروج","chapter":"26","verse":"3","text":"ده پرده را پنج پنج به هم بدوز به طوری که دو قطعهٔ جداگانه تشکیل دهند."},{"book":"خروج","chapter":"26","verse":"4","text":"بر لبۀ آخرین پرده از دستۀ اول، حلقه‌هایی از پارچۀ آبی بساز و بر لبۀ آخرین پرده از دستۀ دوم نیز چنین کن."},{"book":"خروج","chapter":"26","verse":"5","text":"پنجاه حلقه بر یک پرده و پنجاه حلقه بر آخرین پرده از دستۀ دیگر بساز، به گونه‌ای که حلقه‌ها در برابر هم قرار داشته باشند."},{"book":"خروج","chapter":"26","verse":"6","text":"سپس پنجاه گیره از طلا بساز و پرده‌ها را با آنها به هم متصل کن تا پرده‌های دور خیمۀ عبادت به صورت یکپارچه درآیند."},{"book":"خروج","chapter":"26","verse":"7","text":"«پوشش سقف خیمۀ عبادت را از پشم بز به شکل چادر بباف. بر روی هم یازده قطعه پارچه."},{"book":"خروج","chapter":"26","verse":"8","text":"این یازده قطعه پارچه به یک اندازه باشند، هر کدام به درازای پانزده متر و به عرض دو متر."},{"book":"خروج","chapter":"26","verse":"9","text":"پنج تا از آن قطعه‌ها را به هم بدوز تا یک قطعهٔ بزرگ تشکیل شود. شش قطعهٔ دیگر را نیز به همین ترتیب به هم بدوز. (قطعهٔ ششم از قسمت بالای جلوی خیمهٔ مقدّس آویزان خواهد شد.)"},{"book":"خروج","chapter":"26","verse":"10","text":"در حاشیهٔ آخرین پرده از یک دسته، پنجاه حلقه درست کن و در حاشیۀ آخرین پرده از دستۀ دیگر نیز پنجاه حلقه بساز."},{"book":"خروج","chapter":"26","verse":"11","text":"سپس پنجاه گیرۀ مفرغین بساز و آنها را در حلقه‌ها قرار بده تا پوشش خیمه به هم وصل شده، یکپارچه گردد."},{"book":"خروج","chapter":"26","verse":"12","text":"قسمت اضافۀ پرده‌های پوشش، یعنی نیم پرده‌ای که اضافه است، در پشت خیمه آویخته شود."},{"book":"خروج","chapter":"26","verse":"13","text":"پرده‌های پوشش خیمه در دو طرف نیم متر بلندتر خواهد بود؛ این قسمت اضافه از دو طرف خیمه آویزان خواهد بود تا آن را بپوشاند."},{"book":"خروج","chapter":"26","verse":"14","text":"دو پوشش دیگر درست کن یکی از پوست قوچ که رنگش سرخ شده باشد و دیگری از پوست خز، و آنها را به ترتیب روی پوشش اولی بینداز. بدین ترتیب سقف خیمۀ عبادت تکمیل می‌شود."},{"book":"خروج","chapter":"26","verse":"15","text":"«چوب‌بست خیمهٔ عبادت را از تخته‌های چوب اقاقیا بساز."},{"book":"خروج","chapter":"26","verse":"16","text":"درازای هر تخته پنج متر و پهنای آن ۷۵ سانتی متر باشد."},{"book":"خروج","chapter":"26","verse":"17","text":"در هر طرف تخته، زبانه‌ای باشد تا با تختهٔ پهلویی جفت شود. تمام تخته‌های خیمۀ عبادت را اینطور درست کن."},{"book":"خروج","chapter":"26","verse":"18","text":"برای طرف جنوبی خیمۀ عبادت بیست تخته بساز"},{"book":"خروج","chapter":"26","verse":"19","text":"و برای زیر آنها چهل پایهٔ نقره‌ای، یعنی دو پایه برای دو زبانۀ هر تخته."},{"book":"خروج","chapter":"26","verse":"20","text":"برای طرف دیگر خیمۀ عبادت، یعنی طرف شمال بیست تخته بساز"},{"book":"خروج","chapter":"26","verse":"21","text":"و چهل پایهٔ نقره‌ای برای زیر آنها، یعنی دو پایه برای هر تخته."},{"book":"خروج","chapter":"26","verse":"22","text":"برای قسمت آخر خیمۀ عبادت، یعنی آخر بخش غربی، شش تخته بساز"},{"book":"خروج","chapter":"26","verse":"23","text":"و برای هر یک از گوشه‌های قسمت آخر خیمه، دو تخته."},{"book":"خروج","chapter":"26","verse":"24","text":"این دو تخته باید از بالا و پایین به‌وسیلۀ حلقه‌ها به تخته‌ها وصل شوند."},{"book":"خروج","chapter":"26","verse":"25","text":"پس جمعاً در انتهای خیمۀ عبادت باید هشت تخته با شانزده پایهٔ نقره‌ای باشد، زیر هر تخته دو پایه."},{"book":"خروج","chapter":"26","verse":"26","text":"«پشت‌بندهایی از چوب اقاقیا بساز تا به طور افقی تخته‌ها را نگه دارند: پنج تیر پشت‌بند برای تخته‌هایی که در سمت شمال قرار دارند،"},{"book":"خروج","chapter":"26","verse":"27","text":"پنج تیر برای تخته‌های سمت جنوب و پنج تیر برای تخته‌هایی که در طرف غربی انتهای خیمه قرار دارند."},{"book":"خروج","chapter":"26","verse":"28","text":"تیر وسطی باید به طور سراسری از وسط تخته‌ها بگذرد."},{"book":"خروج","chapter":"26","verse":"29","text":"«روکش تمام تخته‌ها از طلا باشد. برای نگه داشتن تیرها، حلقه‌هایی از طلا بساز. تیرها را نیز با روکش طلا بپوشان."},{"book":"خروج","chapter":"26","verse":"30","text":"می‌خواهم این خیمه را درست همان‌طور بسازی که طرح و نمونهٔ آن را در بالای کوه به تو نشان داده‌ام."},{"book":"خروج","chapter":"26","verse":"31","text":"«در داخل خیمه، یک پرده از کتان ریز‌بافت تابیده و نخهای آبی، ارغوانی و قرمز درست کن و نقش کروبیان را با دقت روی آن گلدوزی نما."},{"book":"خروج","chapter":"26","verse":"32","text":"چهار ستون از چوب اقاقیا با روکش طلا که چهار قلاب طلا هم داشته باشد بر پا کن. ستونها باید در چهار پایهٔ نقره‌ای قرار گیرند. پرده را به قلابها آویزان کن."},{"book":"خروج","chapter":"26","verse":"33","text":"این پرده باید بین ”قدس“ و ”قدس‌الاقداس“ آویزان شود تا آن دو را از هم جدا کند. صندوق عهد را که دو لوح سنگی در آن است در پشت این پرده قرار بده."},{"book":"خروج","chapter":"26","verse":"34","text":"«صندوق عهد را با تخت رحمت که روی آن قرار دارد در قدس‌الاقداس بگذار."},{"book":"خروج","chapter":"26","verse":"35","text":"میز و چراغدان را در مقابل هم بیرون پرده قرار بده، به طوری که چراغدان در سمت جنوبی و میز در سمت شمالی قدس باشد."},{"book":"خروج","chapter":"26","verse":"36","text":"«یک پرده دیگر برای مدخل خیمۀ عبادت از کتان ریز‌بافت تابیده که با نخهای آبی، ارغوانی و قرمز گلدوزی شده باشد، تهیه کن."},{"book":"خروج","chapter":"26","verse":"37","text":"برای این پرده، پنج ستون از چوب اقاقیا با روکش طلا درست کن. قلابهایشان نیز از طلا باشد. برای آنها پنج پایهٔ مفرغین هم بساز."}]}