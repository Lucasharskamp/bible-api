{"data":[{"book":"2 John","chapter":"1","verse":"1","text":"Upa ka-eii—"},{"book":"2 John","chapter":"1","verse":"2","text":"Ajarchu akadik kha einidiang aom halli einidiang hektik kaboiya aomchaksik eii."},{"book":"2 John","chapter":"1","verse":"3","text":"Apa Pathian khat-um Asapa Jisu Christa'n riangwai, minriang khat-um kadai ngaihi kadik li minriangna ah einita erase."},{"book":"2 John","chapter":"1","verse":"4","text":"Apa Pathian in einidiang inajuopeii chongpeii dungjuiya nangni ningsa lekkhat in kadik ah inringnga inom tihi kajetpha khan kei'n angtuk rokna kineime."},{"book":"2 John","chapter":"1","verse":"5","text":"Minriang kaom numeisanu, Atuun makheiya inphut eini rakip inkhatli inkhat inriangtui tia kei'n kanani. Hiwahi kei'n nangnadiang akathar chongpeii kimajia emak, takkha hiwa chongpeii hichu inphutna makheiya einidiang kaleiomsa kha-eii. Jn 13:34; 15:12,17"},{"book":"2 John","chapter":"1","verse":"6","text":"Minriang tinachu hi eii; eini rakip ama chongpeii ngaikha chongkajuiya niringsik eii. Inphutna makheiya nangni'n ning ijet ama chongpeii khachu, nangni'n inriangnga ningringsik eii."},{"book":"2 John","chapter":"1","verse":"7","text":"Maleisei karil angjet manmasituol pumpuiya inleengnga inomjei, Jisu Christa kha miring taksa ah ajuo-inlar tia kazootmak miring rakipkha maleisei karil khat-um Christa Inhalpui mi in-eii."},{"book":"2 John","chapter":"1","verse":"8","text":"Khale inruoiya eini1:8: eini: larik lekkhat achu nang. chuonleitho rakipkha mangmaknasik insingthei inlang omru, halli nangni'n chan kha kasip ah ningmusik eii."},{"book":"2 John","chapter":"1","verse":"9","text":"Atu ka-ang Christa minchunna makheiya kajuimak khat-um hiwahi rakaanna kasi mi kha, Pathian kalakeiluutmak mi in-eii. Halli atu ka-ang hiwa minchunna ah karing mi kha, Apa khat-um Asapa inni-reella kakeiluut mi kha in-eii."},{"book":"2 John","chapter":"1","verse":"10","text":"Halli atu ka-ang in hiwa minchunnahi choileiya nangnadiang aheiwa inchu, inmani kha nangni inna leikeiluut maru, halli “Kadai in naompuirase” iti chong hium tipimaru."},{"book":"2 John","chapter":"1","verse":"11","text":"Halli atu ka-ang in inmani kadon mi kha inmani kathamak chuontho khan ama innum ithopui suom ejei."},{"book":"2 John","chapter":"1","verse":"12","text":"Kei'n nangnidiang kimajiazoot khachu katamtak aom, takkha kei'n cheii li muk ah majiasik hi manuommong, khawa rathulla kei'n nangni ngai rakip najuopha ah meel li meel inmu ah inbiaksik tia inngamna kada, khawa e-inchu eini rokna hi pui tungjeite."},{"book":"2 John","chapter":"1","verse":"13","text":"Niminriang numeisanu sangai'n1:13: Niminriang numeisanu sangai'n: Hiwa kamajiapa koisuok suungnga kainchen mi lei echa tiya aminjet. inmani inpaakna kha nangnidiang inhei mathuon."}]}