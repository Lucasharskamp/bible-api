{"data":[{"book":"ІСАІ","chapter":"35","verse":"1","text":"Разьвесяліцца пустыня і сухая зямля, і зарадуецца краіна ненаселеная і расквітнее як нарцыс;"},{"book":"ІСАІ","chapter":"35","verse":"2","text":"цудоўна будзе цьвісьці і радавацца, будзе ўрачысьціцца і сьвяткаваць; слава Лівана дасца ёй, хараство Карміла і Сарона; яны ўбачаць славу Госпада, веліч Бога нашага."},{"book":"ІСАІ","chapter":"35","verse":"3","text":"Умацуйце аслабелыя рукі, і ўцьвердзіце калені дрыготкія;"},{"book":"ІСАІ","chapter":"35","verse":"4","text":"скажэце нясьмелым душою: будзьце цьвёрдыя, ня бойцеся; вось Бог ваш, прыйдзе помста, адплата Божая; Ён прыйдзе і збавіць вас."},{"book":"ІСАІ","chapter":"35","verse":"5","text":"Тады адамкнуцца вочы сьляпых, і вушы глухіх расчыняцца."},{"book":"ІСАІ","chapter":"35","verse":"6","text":"Тады кульгавы падхопіцца, як алень, і язык нямка засьпявае; бо праб'юцца воды ў пустыні і ў стэпе патокі."},{"book":"ІСАІ","chapter":"35","verse":"7","text":"І ператворыцца прывід водаў у возера, і спрагненая зямля - у крыніцы водаў; у жытлішчы шакалаў, дзе яны спачываюць, будзе месца пад трысьнёг і чарот."},{"book":"ІСАІ","chapter":"35","verse":"8","text":"І будзе там вялікая дарога, і шлях па ёй назавецца шляхам сьвятым; нячысты ня будзе хадзіць па ім; але ён будзе ім адным. Хто пойдзе гэтым шляхам, нават і нявопытныя, не заблудзяцца."},{"book":"ІСАІ","chapter":"35","verse":"9","text":"Ільва там ня будзе, і драпежны зьвер ня ўзыдзе на яго; яго ня знойдзецца там, а хадзіцьмуць адкупленыя."},{"book":"ІСАІ","chapter":"35","verse":"10","text":"І вернуцца збаўленыя Госпадам, прыйдуць на Сіён з радасным гоманам; і радасьць вечная будзе над галавою ў іх; яны знойдуць радасьць і весялосьць, а смутак і зітханьне адыдуць."}]}