{"data":[{"book":"Micha","chapter":"3","verse":"1","text":"Ik zeide: Luistert dan toch, Hoofden van Jakob, Leiders van Israëls huis: Hadt gij niet het recht moeten kennen?"},{"book":"Micha","chapter":"3","verse":"2","text":"Maar ze haten het goede, en beminnen het kwaad: Zij trekken mijn volk het vel over de oren, Het vlees van zijn beenderen,"},{"book":"Micha","chapter":"3","verse":"3","text":"En verslinden het vlees. Hun huid stropen ze af, Verbrijzelen hun beenderen; Ze hakken hen in stukken als gebraad in de pan, Als vlees in de ketel."},{"book":"Micha","chapter":"3","verse":"4","text":"Dan durven ze nog tot Jahweh roepen, Maar Hij zal ze niet horen; Op die dag zal Hij hun zijn aanschijn verbergen, Om het kwaad, dat zij hebben bedreven."},{"book":"Micha","chapter":"3","verse":"5","text":"Zo spreekt Jahweh over de profeten, die mijn volk misleiden, Die vrede verkonden, als hun tanden te bijten krijgen, Maar wanneer men ze niets in de mond stopt, Met oorlog bedreigen."},{"book":"Micha","chapter":"3","verse":"6","text":"Daarom zal het nacht voor u worden zonder visioen, En duisternis zonder waarzeggerij; De zon zal ondergaan over die profeten, De dag over hen verduisteren."},{"book":"Micha","chapter":"3","verse":"7","text":"De zieners zullen te schande worden, De waarzeggers blozen; Ze zullen zich allen de baard bedekken, Omdat God hun geen antwoord meer geeft."},{"book":"Micha","chapter":"3","verse":"8","text":"Maar ik blijf vol kracht, Door Jahweh’s geest vol recht en moed, Om Jakob zijn misdaad voor te houden, En Israël zijn zonde."},{"book":"Micha","chapter":"3","verse":"9","text":"Hoort dit, hoofden van het huis van Jakob, Leiders van Israëls huis, Die de rechtspraak verkracht, En krom maakt wat recht is."},{"book":"Micha","chapter":"3","verse":"10","text":"Ze bouwen Sion op met bloed, En Jerusalem met misdaad;"},{"book":"Micha","chapter":"3","verse":"11","text":"Zijn hoofden spreken recht voor geschenken, Zijn priesters leren tegen betaling. Zijn profeten voorspellen voor geld, Beroepen zich op Jahweh, en zeggen: Is Jahweh niet in ons midden; Ons treffen geen rampen!"},{"book":"Micha","chapter":"3","verse":"12","text":"Daarom zal door uw schuld Sion worden omgeploegd als een akker; Jerusalem zal een puinhoop worden, De tempelberg een heuvel met struiken!"}]}