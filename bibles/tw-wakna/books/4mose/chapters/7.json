{"data":[{"book":"4 Mose","chapter":"7","verse":"1","text":"Da a Mose wiee Ahyiae Ntamadan no hyehyɛ no, ɔsraa ho nyinaa ngo, tew mu nneɛma nyinaa ho. Ɔsan sraa afɔremuka ne ho nkuku ne nkaka nyinaa ngo, tew ho nso."},{"book":"4 Mose","chapter":"7","verse":"2","text":"Afei, Israel mpanyimfo ne mmusuakuw no mu mpanyin a wɔhwɛɛ nnipakan no so no nyinaa de wɔn afɔrebɔde bae."},{"book":"4 Mose","chapter":"7","verse":"3","text":"Wɔde nteaseɛnam asia a wɔakatakata ho ne anantwi dumien na ɛbae. Na nteaseɛnam no baako biara yɛ mpanyimfo baanu de, a nantwi baako yɛ wɔn mu biara de. Wɔde ne nyinaa maa Awurade wɔ Ahyiae Ntamadan no anim."},{"book":"4 Mose","chapter":"7","verse":"4","text":"Awurade ka kyerɛɛ Mose se,"},{"book":"4 Mose","chapter":"7","verse":"5","text":"“Gye wɔn akyɛde no na fa nteaseɛnam no yɛ Ahyiae Ntamadan no ho adwuma. Fa ma Lewifo no na obiara mfa nni dwuma biara a ɛsɛ sɛ odi.”"},{"book":"4 Mose","chapter":"7","verse":"6","text":"Enti Mose de nteaseɛnam no ne anantwi no maa Lewifo no."},{"book":"4 Mose","chapter":"7","verse":"7","text":"Ɔmaa Gerson ne ne nkurɔfo nteaseɛnam abien ne anantwi anan sɛnea na ehia ma wɔn dwumadi,"},{"book":"4 Mose","chapter":"7","verse":"8","text":"na ɔmaa Merari ne ne nkurɔfo nso nteaseɛnam anan ne anantwi awotwe a Aaron babarima Itamar na na odi so panyin."},{"book":"4 Mose","chapter":"7","verse":"9","text":"Wɔamma Kohat nkurɔfo nteaseɛnam no bi, efisɛ na ɛsɛ sɛ wɔsoa wɔn kyɛfa a ɛfa Ahyiae Ntamadan no ho nneɛma no ho no wɔ wɔn mmati so."},{"book":"4 Mose","chapter":"7","verse":"10","text":"Mpanyimfo a wodi anim no nso de nsrabɔ akyɛde beguu afɔremuka no anim da a wɔresra afɔremuka no ngo no."},{"book":"4 Mose","chapter":"7","verse":"11","text":"Awurade ka kyerɛɛ Mose se, “Kyekyɛ nna a obiara de nʼafɔrebɔde bɛba afɔremuka no so.”"},{"book":"4 Mose","chapter":"7","verse":"12","text":"Aminadab babarima Nahson a ofi Yuda abusuakuw mu na ɔde nʼafɔrebɔde baa da a edi kan no."},{"book":"4 Mose","chapter":"7","verse":"13","text":"Nneɛma a ɔde bae no yɛ:"},{"book":"4 Mose","chapter":"7","verse":"14","text":"sikakɔkɔɔ adaka baako a ɛkari gram ɔha ne dunan (114) a wɔde aduhuam ahyɛ no ma;"},{"book":"4 Mose","chapter":"7","verse":"15","text":"ɔde nantwinini ba, odwennini ne oguamma a wadi afe bae sɛ ɔhyew afɔrebɔde."},{"book":"4 Mose","chapter":"7","verse":"16","text":"Wɔde ɔpapo bae sɛ bɔne ho afɔrebɔde"},{"book":"4 Mose","chapter":"7","verse":"17","text":"ne anantwi abien, adwennini anum, mmirekyi anum ne nguantenmma a wɔn mu biara adi afe, anum bae sɛ wɔn asomdwoe afɔrebɔde."},{"book":"4 Mose","chapter":"7","verse":"18","text":"Da a ɛto so abien no, Suar babarima Netanel a ɔda Isakar abusuakuw ano no de nʼafɔrebɔde bae."},{"book":"4 Mose","chapter":"7","verse":"19","text":"Na nʼafɔrebɔde no yɛ:"},{"book":"4 Mose","chapter":"7","verse":"20","text":"Sikakɔkɔɔ nnwetɛbona baako a ɛkari gram ɔha ne dunan (114) a wɔde aduhuam ahyɛ no ma;"},{"book":"4 Mose","chapter":"7","verse":"21","text":"nantwi ba, odwennini ne oguamma a wɔadi afe bae sɛ ɔhyew afɔre,"},{"book":"4 Mose","chapter":"7","verse":"22","text":"ɔpapo sɛ bɔne ho afɔre"},{"book":"4 Mose","chapter":"7","verse":"23","text":"ne anantwi abien, adwennini anum, mpapo anum ne nguantenmma anum a wɔn mu biara adi afe sɛ asomdwoe afɔre."},{"book":"4 Mose","chapter":"7","verse":"24","text":"Ne nnansa so no, Helon babarima Eliab a ɔda Sebulon abusuakuw ano no de nʼafɔrebɔde bae."},{"book":"4 Mose","chapter":"7","verse":"25","text":"Na nʼafɔrebɔde no yɛ:"},{"book":"4 Mose","chapter":"7","verse":"26","text":"sikakɔkɔɔ akorade a emu duru yɛ gram ɔha ne dunan (114) a wɔde aduhuam ahyɛ no ma;"},{"book":"4 Mose","chapter":"7","verse":"27","text":"nantwi ba, odwennini ne oguamma a wɔadi afe bae sɛ ɔhyew afɔre,"},{"book":"4 Mose","chapter":"7","verse":"28","text":"ɔpapo sɛ bɔne ho afɔre"},{"book":"4 Mose","chapter":"7","verse":"29","text":"ne anantwi abien, adwennini anum ne mpapo anum sɛ asomdwoe afɔre."},{"book":"4 Mose","chapter":"7","verse":"30","text":"Ne nnaanan so no, Sedeur babarima Elisur a ɔda Ruben abusuakuw ano no de nʼafɔrebɔde bae."},{"book":"4 Mose","chapter":"7","verse":"31","text":"Na nʼafɔrebɔde no yɛ:"},{"book":"4 Mose","chapter":"7","verse":"32","text":"Sikakɔkɔɔ akorade a emu duru yɛ gram ɔha ne dunan (114) a wɔde aduhuam ahyɛ no ma."},{"book":"4 Mose","chapter":"7","verse":"33","text":"Nantwi ba, odwennini ne oguamma onini a wadi afe bae sɛ ɔhyew afɔre,"},{"book":"4 Mose","chapter":"7","verse":"34","text":"ɔpapo sɛ bɔne ho afɔre;"},{"book":"4 Mose","chapter":"7","verse":"35","text":"ne anantwi abien, adwennini anum, mpapo anum ne nguantenmma anum a wɔn mu biara adi afe."},{"book":"4 Mose","chapter":"7","verse":"36","text":"Ne nnaanum so no, Surisadai babarima Selumiel a ɔda Simeon abusuakuw ano no de nʼafɔrebɔde bae."},{"book":"4 Mose","chapter":"7","verse":"37","text":"Na nʼafɔrebɔde no yɛ:"},{"book":"4 Mose","chapter":"7","verse":"38","text":"sikakɔkɔɔ akorade a emu duru yɛ gram ɔha ne dunan (114) a wɔde aduhuam ahyɛ no ma;"},{"book":"4 Mose","chapter":"7","verse":"39","text":"nantwi ba, odwennini ne oguamma onini a wɔadi afe bae sɛ ɔhyew afɔre,"},{"book":"4 Mose","chapter":"7","verse":"40","text":"ɔpapo sɛ bɔne ho afɔre,"},{"book":"4 Mose","chapter":"7","verse":"41","text":"ne anantwi abien, adwennini anum, mpapo anum ne nguantenmma anum a wɔn mu biara adi afe sɛ asomdwoe afɔre bae."},{"book":"4 Mose","chapter":"7","verse":"42","text":"Ne nnansia so no, Deguel babarima Eliasaf a ɔda Gad abusuakuw ano no de nʼafɔrebɔde bae."},{"book":"4 Mose","chapter":"7","verse":"43","text":"Na nʼafɔrebɔde no yɛ:"},{"book":"4 Mose","chapter":"7","verse":"44","text":"sikakɔkɔɔ akorade bi a ɛkari gram ɔha ne dunan (114) a wɔde aduhuam ahyɛ no ma;"},{"book":"4 Mose","chapter":"7","verse":"45","text":"nantwi ba, odwennini ne oguamma a wadi afe bae sɛ ɔhyew afɔre,"},{"book":"4 Mose","chapter":"7","verse":"46","text":"ɔpapo sɛ bɔne ho afɔre;"},{"book":"4 Mose","chapter":"7","verse":"47","text":"anantwi abien, adwennini anum, mpapo anum ne nguantenmma anum a wɔn mu biara adi afe sɛ asomdwoe afɔre."},{"book":"4 Mose","chapter":"7","verse":"48","text":"Ne nnanson so no, Amihud babarima Elisama a ɔda Efraim abusuakuw ano no de nʼafɔrebɔde bae."},{"book":"4 Mose","chapter":"7","verse":"49","text":"Na nʼafɔrebɔde no yɛ:"},{"book":"4 Mose","chapter":"7","verse":"50","text":"sikakɔkɔɔ akorade a ɛkari gram ɔha ne dunan (114) a wɔde aduhuam ahyɛ no ma;"},{"book":"4 Mose","chapter":"7","verse":"51","text":"nantwi ba, odwennini ne oguamma a wadi afe bae sɛ ɔhyew afɔre;"},{"book":"4 Mose","chapter":"7","verse":"52","text":"ɔpapo sɛ bɔne ho afɔre;"},{"book":"4 Mose","chapter":"7","verse":"53","text":"ne anantwi abien, adwennini anum, mpapo anum ne nguantenmma anum a wɔn mu biara adi afe sɛ asomdwoe afɔre."},{"book":"4 Mose","chapter":"7","verse":"54","text":"Ne nnaawɔtwe so no, Pedahsur babarima Gamaliel a ɔda Manase abusuakuw ano no de nʼafɔrebɔde bae."},{"book":"4 Mose","chapter":"7","verse":"55","text":"Na nʼafɔrebɔde no yɛ:"},{"book":"4 Mose","chapter":"7","verse":"56","text":"sikakɔkɔɔ akorade bi a ɛkari nnwetɛbona du a wɔde aduhuam ahyɛ no ma;"},{"book":"4 Mose","chapter":"7","verse":"57","text":"nantwi ba, odwennini ne oguamma a wadi afe bae sɛ ɔhyew afɔre;"},{"book":"4 Mose","chapter":"7","verse":"58","text":"ɔpapo sɛ bɔne ho afɔre;"},{"book":"4 Mose","chapter":"7","verse":"59","text":"ne anantwi abien, adwennini anum, mpapo anum ne nguantenmma anum a wɔn mu biara adi afe sɛ asomdwoe afɔre."},{"book":"4 Mose","chapter":"7","verse":"60","text":"Ne nnankron so no, Gideoni babarima Abidan a ɔda Benyamin abusuakuw ano no de nʼafɔrebɔde bae."},{"book":"4 Mose","chapter":"7","verse":"61","text":"Na nʼafɔrebɔde no yɛ:"},{"book":"4 Mose","chapter":"7","verse":"62","text":"sikakɔkɔɔ akorade a ɛkari gram ɔha ne dunan (114) a wɔde aduhuam ahyɛ no ma;"},{"book":"4 Mose","chapter":"7","verse":"63","text":"nantwi ba, odwennini ne oguamma a wadi afe bae sɛ ɔhyew afɔre;"},{"book":"4 Mose","chapter":"7","verse":"64","text":"ɔpapo sɛ bɔne ho afɔre;"},{"book":"4 Mose","chapter":"7","verse":"65","text":"ne nantwi abien, adwennini anum, mpapo anum ne nguantenmma anum a wɔn mu biara adi afe sɛ asomdwoe afɔre."},{"book":"4 Mose","chapter":"7","verse":"66","text":"Ne nnadu so no, Amisadai babarima Ahieser a ɔda Dan abusuakuw ano no de nʼafɔrebɔde bae."},{"book":"4 Mose","chapter":"7","verse":"67","text":"Na nʼafɔrebɔde no yɛ:"},{"book":"4 Mose","chapter":"7","verse":"68","text":"sikakɔkɔɔ akorade a ɛkari gram ɔha ne dunan (114) a wɔde aduhuam ahyɛ no ma;"},{"book":"4 Mose","chapter":"7","verse":"69","text":"nantwi ba, odwennini ne oguamma onini a wadi afe bae sɛ ɔhyew afɔre;"},{"book":"4 Mose","chapter":"7","verse":"70","text":"ɔpapo sɛ bɔne ho afɔre;"},{"book":"4 Mose","chapter":"7","verse":"71","text":"ne anantwi abien, adwennini anum, mpapo anum ne nguantenmma anum a wɔn mu biara adi afe sɛ asomdwoe afɔre."},{"book":"4 Mose","chapter":"7","verse":"72","text":"Ne nna dubaako so no, Okran babarima Pagiel a ɔda Aser abusuakuw ano no de nʼafɔrebɔde bae."},{"book":"4 Mose","chapter":"7","verse":"73","text":"Na nʼafɔrebɔde no yɛ:"},{"book":"4 Mose","chapter":"7","verse":"74","text":"sikakɔkɔɔ akorade a ɛkari gram ɔha ne dunan (114) a wɔde aduhuam ahyɛ no ma;"},{"book":"4 Mose","chapter":"7","verse":"75","text":"nantwi ba, odwennini ne oguamma onini a wadi afe bae sɛ ɔhyew afɔre;"},{"book":"4 Mose","chapter":"7","verse":"76","text":"ɔpapo sɛ bɔne ho afɔre;"},{"book":"4 Mose","chapter":"7","verse":"77","text":"ne anantwi abien, adwennini anum, mmirekyinini anum ne nguantenmma anum a wɔn mu biara adi afe sɛ asomdwoe afɔre."},{"book":"4 Mose","chapter":"7","verse":"78","text":"Ne nnadumien so no, Enan babarima Ahira a ɔda Naftali abusuakuw ano no de nʼafɔrebɔde bae."},{"book":"4 Mose","chapter":"7","verse":"79","text":"Na nʼafɔrebɔde no yɛ:"},{"book":"4 Mose","chapter":"7","verse":"80","text":"sikakɔkɔɔ akorade a ɛkari gram ɔha ne dunan (114) a wɔde aduhuam ahyɛ no ma;"},{"book":"4 Mose","chapter":"7","verse":"81","text":"nantwi ba, odwennini ne oguamma onini a wadi afe bae sɛ ɔhyew afɔre;"},{"book":"4 Mose","chapter":"7","verse":"82","text":"ɔpapo sɛ bɔne ho afɔre;"},{"book":"4 Mose","chapter":"7","verse":"83","text":"ne anantwi abien, adwennini anum, mpapo anum ne nguantenmma anum a wɔn mu biara adi afe sɛ asomdwoe afɔre."},{"book":"4 Mose","chapter":"7","verse":"84","text":"Eyinom ne afɔremuka no afɔrebɔde a Israel mpanyimfo de ba bɛsraa afɔremuka no, nam so bɔɔ no atenase:"},{"book":"4 Mose","chapter":"7","verse":"85","text":"Ne nyinaa mu, na dwetɛ nneɛma no kari bɛyɛ kilogram aduasa, na prɛte biara kari bɛyɛ kilogram baako ne fa, na hweaseammɔ no nso mu duru yɛ kilogram baako."},{"book":"4 Mose","chapter":"7","verse":"86","text":"Sikakɔkɔɔ a wɔde bɛkyɛe no mu duru yɛɛ bɛyɛ kilogram baako ne fa a ɛkyerɛ sɛ, sikakɔkɔɔ no akorade no mu biara duru yɛ nnwetɛbona du a wɔde aduhuam ahyɛ no ma."},{"book":"4 Mose","chapter":"7","verse":"87","text":"Wɔde anantwi dumien ne adwennini a wɔn mu biara adi afe na ɛbɛbɔɔ ɔhyew afɔre no a atoko afɔrebɔ nso ka ho. Wɔde mpapo bɛbɔɔ bɔne ho afɔre."},{"book":"4 Mose","chapter":"7","verse":"88","text":"Asomdwoe afɔre nneɛma a wɔde bae ni: nantwininimma aduonu anan, adwennini aduosia, mmirekyi aduosia, adwennini a wɔn mu biara adi afe aduosia."},{"book":"4 Mose","chapter":"7","verse":"89","text":"Bere a Mose kɔɔ Ahyiae Ntamadan no mu sɛ ɔne Awurade rekɔkasa no, ɔtee nne bi fi soro a ɛrekasa kyerɛ no fi Mpata Beae no atifi hɔ, wɔ adaka no ho baabi a kerubim abien no sisi no ntam. Awurade faa saa kwan yi so kasa kyerɛɛ no."}]}