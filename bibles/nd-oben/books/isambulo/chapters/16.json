{"data":[{"book":"Isambulo","chapter":"16","verse":"1","text":"Ngezwa ilizwi elikhulu livelela ethempelini lisithi ezingilosini eziyisikhombisa, “Hambani, lithululele emhlabeni imiganu eyisikhombisa yolaka lukaNkulunkulu.”"},{"book":"Isambulo","chapter":"16","verse":"2","text":"Ingilosi yakuqala yahamba yathululela umganu wayo emhlabeni kwasekuphihlika izilonda ezenyanyekayo njalo ezibuhlungu ebantwini ababelophawu lwesilo njalo bekhonza umfanekiso waso."},{"book":"Isambulo","chapter":"16","verse":"3","text":"Ingilosi yesibili yathululela umganu wayo olwandle lwaphenduka lwaba ligazi elinjengelomuntu ofileyo, kwathi yonke into ephilayo esolwandle yafa."},{"book":"Isambulo","chapter":"16","verse":"4","text":"Ingilosi yesithathu yathululela umganu wayo emifuleni lasemithonjeni yamanzi yaba ligazi."},{"book":"Isambulo","chapter":"16","verse":"5","text":"Ngasengisizwa ingilosi eyayingumphathi wamanzi isithi:"},{"book":"Isambulo","chapter":"16","verse":"6","text":"ngoba bachitha igazi labangcwele bakho lelabaphrofethi,"},{"book":"Isambulo","chapter":"16","verse":"7","text":"Ngezwa i-alithari liphendula lisithi:"},{"book":"Isambulo","chapter":"16","verse":"8","text":"Ingilosi yesine yathululela umganu wayo elangeni, ilanga laseliphiwa amandla okutshisa abantu ngomlilo."},{"book":"Isambulo","chapter":"16","verse":"9","text":"Bosiwa yikutshisa okukhulu kwelanga njalo balithuka ibizo likaNkulunkulu, owayelamandla phezu kwezifo lezi, kodwa bala ukuba baphenduke bamdumise."},{"book":"Isambulo","chapter":"16","verse":"10","text":"Ingilosi yesihlanu yathululela umganu wayo phezu kwesihlalo sobukhosi sesilo, umbuso waso wembeswa yibumnyama. Abantu baxhanxatha inlimi zabo ngobuhlungu,"},{"book":"Isambulo","chapter":"16","verse":"11","text":"bamthuka uNkulunkulu wasezulwini ngenxa yobuhlungu bezilonda zabo, kodwa bala ukuphenduka kulokho ababekwenzile."},{"book":"Isambulo","chapter":"16","verse":"12","text":"Ingilosi yesithupha yathululela umganu wayo emfuleni omkhulu uYufrathe, amanzi awo asesitsha ukuba kulungiswe indlela yamakhosi avela empumalanga."},{"book":"Isambulo","chapter":"16","verse":"13","text":"Ngabuya ngabona imimoya emibi emithathu eyayifana lamaxoxo eyaphuma emlonyeni womgobho lasemlonyeni wesilo kanye lasemlonyeni womphrofethi wamanga."},{"book":"Isambulo","chapter":"16","verse":"14","text":"Yimimoya yamadimoni eyenza izibonakaliso ezimangalisayo njalo iyahamba iye emakhosini omhlaba wonke iwaqoqela impi ngosuku olukhulu lukaNkulunkulu uSomandla."},{"book":"Isambulo","chapter":"16","verse":"15","text":"“Khangelani, ngiza njengesela! Ubusisiwe lowo ohlala elindile egcina izigqoko zakhe zikuye ukuze angahambi nqunu abelihlazo.”"},{"book":"Isambulo","chapter":"16","verse":"16","text":"Basebeqoqela amakhosi ndawonye endaweni ethiwa yi-Amagedoni ngesiHebheru."},{"book":"Isambulo","chapter":"16","verse":"17","text":"Ingilosi yesikhombisa yathululela umganu wayo emoyeni kwasekuphuma ilizwi elikhulu ethempelini livela esihlalweni sobukhosi, lisithi, “Sokwenziwe!”"},{"book":"Isambulo","chapter":"16","verse":"18","text":"Kwasekusiba lokuphazima kwemibane lemidumo lokukhwaza kwezulu kanye lokuzamazama okukhulu komhlaba. Akulakuzamazama komhlaba okunjengakho okwake kwenzeka selokhu umuntu waba semhlabeni, kwakukukhulu kakhulu lokho kuzamazama komhlaba."},{"book":"Isambulo","chapter":"16","verse":"19","text":"Idolobho elikhulu lehlukana laba yizigaba ezintathu, amadolobho ezizwe abhidlika. UNkulunkulu wakhumbula iBhabhiloni eliKhulu walinika inkezo yewayini egcwele ukuvutha kolaka lwakhe."},{"book":"Isambulo","chapter":"16","verse":"20","text":"Izihlenge zonke zabaleka kwathi izintaba zanyamalala."},{"book":"Isambulo","chapter":"16","verse":"21","text":"Emkhathini kwehla amatshe amakhulukazi esiqhotho, lilinye lingaba ngamakhilogramu angamatshumi amathathu, awela phezu kwabantu. Bamthuka uNkulunkulu ngenxa yohlupho lwesiqhotho ngoba uhlupho lolo lwalusesabeka."}]}