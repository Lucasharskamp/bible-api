{"data":[{"book":"Ughubulo","chapter":"1","verse":"1","text":"Auno ughubulo wa Yesu Kiristu, weng'ighwe ne Imulungu yawalanguse iwatumwa wake aghala ighatsolawila habehi. Kiristu tsakamtuma malaika wake amlongele mbuli atso mtumwa wake Yohane."},{"book":"Ughubulo","chapter":"1","verse":"2","text":"Naye Yohane tsakalonga ghose ghaghonile ka ukalangama, ka pfila Imbuli ye Imulungu na chila chinu chalongile na chatendile Yesu Kiristu."},{"book":"Ughubulo","chapter":"1","verse":"3","text":"Kabweda imunu yula iyosoma mbuli tsino tsa unabii, na wabweda awala iwohulika na kugheka mmoyo aghala ighandikighwe mne chitabu chino, kwaapfila ghamatsuwa gha ukulawila ghano gha habehi."},{"book":"Ughubulo","chapter":"1","verse":"4","text":"Nene Yohane noghandikila makanisa saba ighali mne isi ya Asiya."},{"book":"Ughubulo","chapter":"1","verse":"5","text":"na Yesu Kiristu, mkalangama yotogholighwa, iyalongole kutsilihulighwa kulawa mne lifwa, na iyali mkulu we iwandewa we isi yose."},{"book":"Ughubulo","chapter":"1","verse":"6","text":"na katutenda tuwe watambika mne undewa wake, tumsang'anile Imulungu, Aba wake. Kuna yeye Kiristu kuwe na ukulu na ngupfu ghamatsuwa ghose! Amina."},{"book":"Ughubulo","chapter":"1","verse":"7","text":"Lola, kakutsa mmawingu,"},{"book":"Ughubulo","chapter":"1","verse":"8","text":"Imtwatsa Imulungu Iyane ngupfu, yalibaha na iyakalile baho na iyatsakutsa, kolonga, “Nene mwanduso na utsighilo we pfinu pfose.”"},{"book":"Ughubulo","chapter":"1","verse":"9","text":"Nene na Yohane ndughu yenu, na miyenu mna maghayo, mna undewa, mna ukududumila kwaajili ya Yesu. Nene tsangalighwa mchifungo mne chisiwa cha Patimo kwaapfila tsaniwapetela iwanu mbuli ye Imulungu na kwaapfila tsanikala mkalangama wa Yesu."},{"book":"Ughubulo","chapter":"1","verse":"10","text":"Litsuwa limwe, mna litsuwa lya Imtwatsa Ghumuhe we Imulungu kanongotsa, nihulika litsi kulu kuchughu kwangu ka litsi lya malati."},{"book":"Ughubulo","chapter":"1","verse":"11","text":"Litsi alyo tsalilonga, “Wandike mchitabu aghala ghukona, ughaghalile makanisa ghano saba ighali Efeso, Simulina, Perigamo, Tiyatira, Sade, Filadefiya na Laodikiya.”"},{"book":"Ughubulo","chapter":"1","verse":"12","text":"Tsanihunduka nimwone iyang'ali yolonga na nene, hanihunduke mbona pfinu saba pfa nzahabu pfa kwikila pfitasa."},{"book":"Ughubulo","chapter":"1","verse":"13","text":"Mna pfinu apfo saba pfa nzahabu pfa kwikila pfitasa, mbona ichinu ka imunu, tsakapfala gholole ilipfikile mmaghulu na msipi we nzahabu iubitile muyegha mbaka mlubapfu mwake."},{"book":"Ughubulo","chapter":"1","verse":"14","text":"Mvili tsake tsoneka nzelu chwee ka sufi, na nenge tsake ka lambi lya ghumoto,"},{"book":"Ughubulo","chapter":"1","verse":"15","text":"Maghulu ghake tsaghang'ala ka ishaba iilawile mmoto, na litsi lyake tsalikala ka litsi lye ghamatsi ighoghuluma mwipalu."},{"book":"Ughubulo","chapter":"1","verse":"16","text":"Naye tsakakala na tsinondo saba mna ghumoko ghwake ghwa kujilo, na mna mlomo wake lilawa limaghe ilitema kosekose, na chihanga chake tsaching'ala ka litsua lya nemisi."},{"book":"Ughubulo","chapter":"1","verse":"17","text":"Hanimwonile, tsandaghala mmaghulu mwake ka munu yafile. Kanyikila ghumoko ghwake ghwa kujilo, kanongela, “Uleke kupfuka! Nene na mwanduso na utsighilo we pfinu pfose."},{"book":"Ughubulo","chapter":"1","verse":"18","text":"Nene na mghima! Tsanyifa, lekeni sambi na mghima ghamatsuwa ghose, na ninatso tsipfughulo tsa lifwa na tsa kutsimu."},{"book":"Ughubulo","chapter":"1","verse":"19","text":"“Apfo wandike ghukona, ghano gha sambi na aghala ighatsolawila hambele."},{"book":"Ughubulo","chapter":"1","verse":"20","text":"Aino ano mbuli iipfisike ya tsinondo tsawonile mna ghumoko ghwangu ghwa kujilo, na mbuli ya pfinu pfila saba pfa nzahabu pfa kwikila pfitasa. Tsinondo tsila saba wamalaika wa makanisa, na pfinu pfila saba pfa nzahabu pfa kwikila pfitasa makanisa saba."}]}