{"data":[{"book":"U-Eksodasi","chapter":"28","verse":"1","text":"“Akulethwe kuwe phakathi kwabako-Israyeli umfowenu u-Aroni kanye lamadodana akhe uNadabi, u-Abhihu, u-Eliyazari lo-Ithamari, ubehlukanisele ukuba babe ngabaphristi bami."},{"book":"U-Eksodasi","chapter":"28","verse":"2","text":"Wenzele u-Aroni umfowenu izembatho ezingcwele, ezizamenza abe lesithunzi njalo ahlonipheke."},{"book":"U-Eksodasi","chapter":"28","verse":"3","text":"Atshele wonke amadoda azingcitshi lalenhlakanipho ngokuphathelane lalumsebenzi wokuthi benzele u-Aroni izembatho zokwahlukanisela umsebenzi wami wokuba ngumphristi."},{"book":"U-Eksodasi","chapter":"28","verse":"4","text":"Yilezi izembatho abazazenza: isembatho sesifubeni, isembatho semahlombe, isigqoko, ibhatshi elelukiweyo, iqhiye kanye lebhanti. Kumele benzele umfowenu u-Aroni lamadodana akhe izembatho lezi ezingcwele ukuze babe ngabaphristi bami."},{"book":"U-Eksodasi","chapter":"28","verse":"5","text":"Kabasebenzise intambo eziluhlaza, eziyibubende, ezibomvu kanye lelembu elicolekileyo.”"},{"book":"U-Eksodasi","chapter":"28","verse":"6","text":"“Uzakwenza isembatho semahlombe ngelembu eliphethwe kuhle ngentambo eziligolide, eziluhlaza, eziyibubende kanye lezibomvu, kube ngumsebenzi womuntu oleminwe."},{"book":"U-Eksodasi","chapter":"28","verse":"7","text":"Kumele sibe leziqa zemahlombe ezimbili zithungelwe emaceleni aso womabili ukuze sibotshwe."},{"book":"U-Eksodasi","chapter":"28","verse":"8","text":"Kuzakuthi ibhanti laso lasekhalweni lelukwe ngobungcitshi lenziwe lifane laso, libe yinto yinye lesembatho semahlombe, lenziwe ngelembu eliphethwe kuhle ngentambo eligolide, eluhlaza, eyibubende kanye lebomvu."},{"book":"U-Eksodasi","chapter":"28","verse":"9","text":"Thatha amatshe amabili ohlobo lwe-onikisi udwebele kuwo amabizo amadodana ka-Israyeli"},{"book":"U-Eksodasi","chapter":"28","verse":"10","text":"ngokulandelana kwawo, ayisithupha kwelinye ilitshe kuthi aseleyo uwadwebele kwelinye njalo."},{"book":"U-Eksodasi","chapter":"28","verse":"11","text":"Dwebela amabizo amadodana ka-Israyeli ematsheni womabili njengombazi wamatshe aligugu edwebela uphawu. Ubusuwazingelezela ngeziceciso zegolide"},{"book":"U-Eksodasi","chapter":"28","verse":"12","text":"ubusuwathungela eziqeni zemahlombe kube ngamatshe esikhumbuzo samadodana ka-Israyeli. U-Aroni kumele athwale amabizo emahlombe akhe kube yisikhumbuzo phambi kukaThixo."},{"book":"U-Eksodasi","chapter":"28","verse":"13","text":"Yenza iziceciso zegolide"},{"book":"U-Eksodasi","chapter":"28","verse":"14","text":"kanye lamaketane enziwe ngegolide elicolekileyo alukelwe ndawonye njengegoda uwabophele ezicecisweni zegolide.”"},{"book":"U-Eksodasi","chapter":"28","verse":"15","text":"“Uzakwenza isembatho sesifuba sokwahlulela, senziwe ngumuntu oleminwe. Usenze njengesembatho semahlombe: ngelembu eliphothwe kuhle ngentambo eligolide, eluhlaza, eyibubende kanye lebomvu."},{"book":"U-Eksodasi","chapter":"28","verse":"16","text":"Kufanele silingane inxa zonke, isandla ubude lesandla ububanzi, sigoqwe saphindwa kabili."},{"book":"U-Eksodasi","chapter":"28","verse":"17","text":"Ubusuthungela kuso imizila emine yamatshe aligugu. Emzileni wakuqala kuzakuba lerubhi, ithophazi kanye lebheriyeli,"},{"book":"U-Eksodasi","chapter":"28","verse":"18","text":"emzileni wesibili kube yi-emeralidi, isafaya, ledayimana,"},{"book":"U-Eksodasi","chapter":"28","verse":"19","text":"emzileni wesithathu ijasinti, i-agathi kanye le-amethisi,"},{"book":"U-Eksodasi","chapter":"28","verse":"20","text":"emzileni wesine ikhrisolathi, i-onikisi kanye lejaspa. Athungele ezicecisweni zegolide."},{"book":"U-Eksodasi","chapter":"28","verse":"21","text":"Kumele kube lamatshe alitshumi lambili, lilinye limele ibizo lamadodana ka-Israyeli, linye ngalinye lilotshwe njengokudweba kombazi wamatshe, kungani luphawu, kulotshwe kulelo lalelo ibizo lezizwana zako-Israyeli ezilitshumi lambili."},{"book":"U-Eksodasi","chapter":"28","verse":"22","text":"Isembatho sesifubeni selukelwe amaketane ngegolide elicolekileyo kube njengegoda."},{"book":"U-Eksodasi","chapter":"28","verse":"23","text":"Yenza amasongo amabili ngegolide ubusuwabophela emagumbini amabili esembatho sesifubeni."},{"book":"U-Eksodasi","chapter":"28","verse":"24","text":"Bophela amaketane amabili egolide emasongweni asemagumbini esembatho sesifubeni,"},{"book":"U-Eksodasi","chapter":"28","verse":"25","text":"kuthi ngapha acina khona abotshelwe ezicecisweni ezimbili, liwahlanganise eziqeni zemahlombe phambili kwesembatho semahlombe."},{"book":"U-Eksodasi","chapter":"28","verse":"26","text":"Yenza amasongo amabili egolide uwabophele kwamanye amagumbi amabili esembatho sesifubeni ngaphakathi komphetho phansi kwesembatho semahlombe."},{"book":"U-Eksodasi","chapter":"28","verse":"27","text":"Yenza amanye amasongo egolide amabili ubusuwabophela ngaphansi kweziqa zemahlombe phambi kwesembatho semahlombe, eduze komphetho ngaphezudlwana kwebhanti lasekhalweni lwesembatho semahlombe."},{"book":"U-Eksodasi","chapter":"28","verse":"28","text":"Amasongo esembatho sesifubeni kumele abotshaniswe lamasongo esembatho semahlombe ngentambo eluhlaza, kusihlanganisa lebhanti lasokhalweni, ukwenzela ukuthi isembatho sesifubeni singatsheleli sehlukane lesembatho semahlombe."},{"book":"U-Eksodasi","chapter":"28","verse":"29","text":"Kuzakuthi lapho u-Aroni engena Endaweni Engcwele, agqize phezu kwenhliziyo yakhe isembatho sesifubeni sokwahlulela esilamabizo amadodana ka-Israyeli kube yisikhumbuzo esiqhubekayo phambi kukaThixo."},{"book":"U-Eksodasi","chapter":"28","verse":"30","text":"Faka njalo i-Urimi kanye leThumimi esambathweni sesifubeni, ukuze ziqondane laphezu kwenhliziyo ka-Aroni loba kunini engena endaweni kaThixo. Ngalokho u-Aroni uzabe ethwele amandla okunquma izinqumo kwabako-Israyeli phezu kwenhliziyo yakhe phambi kukaThixo.”"},{"book":"U-Eksodasi","chapter":"28","verse":"31","text":"“Yenza isigqoko sesembatho semahlombe ngelembu eliluhlaza kuphela,"},{"book":"U-Eksodasi","chapter":"28","verse":"32","text":"kube lesikhala sokungenisa ikhanda phakathi laphakathi. Kuzakuba lomphetho onjengebheqe othungwe walandelisela isikhala lesi ukuze isembatho singadabuki."},{"book":"U-Eksodasi","chapter":"28","verse":"33","text":"Wenze emphethweni wesembatho amaphomegranathi ngentambo eluhlaza, eyibubende kanye lebomvu, uwugabanise lamabhera egolide."},{"book":"U-Eksodasi","chapter":"28","verse":"34","text":"Amabhera egolide kumele agabane lamaphomegranathi emphethweni wesembatho."},{"book":"U-Eksodasi","chapter":"28","verse":"35","text":"U-Aroni kufanele asembathe nxa esenza umsebenzi wokukhonza. Umsindo wamabhera uyabe uzwakala lapho engena eNdaweni eNgcwele phambi kukaThixo lalapho ephuma, ukuze angafi."},{"book":"U-Eksodasi","chapter":"28","verse":"36","text":"Yenza icence legolide elicolekileyo udwebe, uloba kulo njengombazi wamatshe udwebela uphawu oluthi:"},{"book":"U-Eksodasi","chapter":"28","verse":"37","text":"Ulibophele eqhiyeni ngentambo eluhlaza libe phambi kweqhiye."},{"book":"U-Eksodasi","chapter":"28","verse":"38","text":"Lizakuba sebunzini lika-Aroni ukuze athwale amacala aqondene lezipho ezingcwele ezinikelwa ngabako-Israyeli, kungakhathalekile ukuthi yisipho bani. Lizakuba sebunzini lika-Aroni kokuphela ukuze abako-Israyeli bemukeleke kuThixo."},{"book":"U-Eksodasi","chapter":"28","verse":"39","text":"Thunga ibhatshi ngelembu elicolekileyo kanye leqhiye yelembu elicolekileyo, elihle. Ibhanti lokhalo kumele lenziwe ngumbalazi ngokuthunga."},{"book":"U-Eksodasi","chapter":"28","verse":"40","text":"Wenzele amadodana ka-Aroni amabhatshi, lamabhanti kanye lamaqhiye ukuze abe lesithunzi, ahlonipheke."},{"book":"U-Eksodasi","chapter":"28","verse":"41","text":"Emva kokugqokisa u-Aroni umfowenu kanye lamadodana akhe lezizembatho, bagcobe ubahlukanisele ukuba ngabaphristi bami."},{"book":"U-Eksodasi","chapter":"28","verse":"42","text":"Thunga izembatho zangaphansi ngelembu, zisukele ekhalweni kusiya emathangazini, zibe yizembatho zomzimba."},{"book":"U-Eksodasi","chapter":"28","verse":"43","text":"U-Aroni kanye lamadodana akhe bazazigqoka izikhathi zonke nxa bengena ethenteni lokuhlangana lanxa besondela e-alithareni ukwenza umsebenzi wokukhonza eNdaweni eNgcwele, ukuze bangabi lecala bafe."}]}