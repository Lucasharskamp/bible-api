{"data":[{"book":"Lukas","chapter":"15","verse":"1","text":"Tollere15:1 Tollerne var jøder som arbeide med å kreve inn skatt til romerne, og de var foraktet av alle. og andre syndere som var beryktet, kom ofte for å høre på når Jesus talte."},{"book":"Lukas","chapter":"15","verse":"2","text":"Dette irriterte fariseerne15:2 Fariseerne var et religiøst parti blant jødene. og de skriftlærde15:2 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente. som kritiserte Jesus for at han hadde omgang med så tvilsomme mennesker. Ja, han til og med spiste sammen med dem."},{"book":"Lukas","chapter":"15","verse":"3","text":"Da forklarte Jesus sine motiver ved å fortelle et bilde. Han sa:"},{"book":"Lukas","chapter":"15","verse":"4","text":"”Om noen av dere har 100 sauer og plutselig oppdager at han mangler en av dem, vil han ikke da forlate de 99 andre i ødemarken og lete etter den som er forsvunnet til han finner den?"},{"book":"Lukas","chapter":"15","verse":"5","text":"Jo, og når han finner den, blir han glad og bærer sauen hjem på skuldrene sine."},{"book":"Lukas","chapter":"15","verse":"6","text":"Etterpå samler han vennene og naboene sine for at de også kan glede seg over at han har funnet igjen sauen han hadde mistet."},{"book":"Lukas","chapter":"15","verse":"7","text":"Jeg forsikrer dere at på samme måten kommer de til å glede seg mer i himmelen over en eneste synder som vender om til Gud, enn over 99 som allerede følger Guds vilje og ikke trenger å vende tilbake til Gud.”"},{"book":"Lukas","chapter":"15","verse":"8","text":"Jesus brukte også et annet eksempel: ”Om en kvinne har ti verdifulle sølvmynter og mister en av dem, vil hun ikke da tenne en lampe og feie gulvene i hele huset og lete i hver krik og krok til hun finner den?"},{"book":"Lukas","chapter":"15","verse":"9","text":"Etterpå samler hun sine venner og naboer for at de skal glede seg med henne?"},{"book":"Lukas","chapter":"15","verse":"10","text":"På samme måten gleder Guds engler seg over hver eneste synder som vender om til Gud.”"},{"book":"Lukas","chapter":"15","verse":"11","text":"Jesus fortalte videre et tredje bilde. Han sa: ”En mann hadde to sønner."},{"book":"Lukas","chapter":"15","verse":"12","text":"Den yngste sa til faren: ’Jeg vil ha min del av arven nå i stedet for å vente til du dør.’ Faren gikk med på å dele sin eiendom mellom sønnene."},{"book":"Lukas","chapter":"15","verse":"13","text":"Noen dager seinere hadde den yngste sønnen solgt alt han eide, og så ga han seg på vei til et fremmed land. Der levde han et vilt og umoralsk liv og gjorde snart slutt på alle pengene sine."},{"book":"Lukas","chapter":"15","verse":"14","text":"En alvorlig sultekatastrofe rammet landet, og han begynte å lide nød."},{"book":"Lukas","chapter":"15","verse":"15","text":"I sin fortvilelse ba han en bonde om å få jobb, og mannen sendte ham ut for å holde vakt over grisene sine."},{"book":"Lukas","chapter":"15","verse":"16","text":"Til slutt var han så sulten at han bare lengtet etter å få spise av maten til grisene, men ingen ga ham noe."},{"book":"Lukas","chapter":"15","verse":"17","text":"Endelig innså han hvor dum han hadde vært og sa til seg selv: ’Hjemme hos far har de ansatte mat i overflod, og her holder jeg på å sulte i hjel!"},{"book":"Lukas","chapter":"15","verse":"18","text":"Jeg går hjem til far og sier: Far, jeg har syndet både mot Gud og deg."},{"book":"Lukas","chapter":"15","verse":"19","text":"Jeg er ikke verd å bli kalt din sønn lenger, men la meg i det minste få arbeide som en av dine tjenere.’"},{"book":"Lukas","chapter":"15","verse":"20","text":"Og så gikk han veien hjem til sin far."},{"book":"Lukas","chapter":"15","verse":"21","text":"Sønnen utbrøt: ’Far, jeg har syndet både mot Gud og deg. Jeg er ikke lenger verd til å bli kalt din sønn.’"},{"book":"Lukas","chapter":"15","verse":"22","text":"Men faren sa til tjenerne: ’Skynd dere! Ta fram mine fineste klær og ha dem på ham. Sett en ring på fingeren hans og sko på føttene!"},{"book":"Lukas","chapter":"15","verse":"23","text":"Hent gjøkalven og slakt den, for nå skal vi spise og ha en kjempefest."},{"book":"Lukas","chapter":"15","verse":"24","text":"Sønnen min var død, men er blitt levende igjen. Han var tapt, men er kommet tilbake til meg igjen.’ Så begynte festen og gleden."},{"book":"Lukas","chapter":"15","verse":"25","text":"Imens hadde den eldre sønnen vært ute på åkeren. Da han nå nærmet seg huset, hørte han på lang avstand lyden av musikk og dans."},{"book":"Lukas","chapter":"15","verse":"26","text":"Forskrekket spurte han en av tjenerne hva det var de feiret."},{"book":"Lukas","chapter":"15","verse":"27","text":"Tjeneren svarte: ’Broren din har kommet tilbake, og faren din har slaktet gjøkalven og ordnet med en fest for å feire at han har kommet hjem i god behold.’"},{"book":"Lukas","chapter":"15","verse":"28","text":"Da ble den eldre sønnen rasende og ville ikke gå inn i huset. Faren gikk ut og forsøkte å overtale ham til å komme inn,"},{"book":"Lukas","chapter":"15","verse":"29","text":"men han svarte: ’I alle disse årene har jeg arbeidet hardt og aldri noen gang har jeg nektet å gjøre det du har bedt meg om. Likevel har du ikke gitt meg et eneste kje for at jeg kunne ha fest sammen med vennene mine."},{"book":"Lukas","chapter":"15","verse":"30","text":"Men nå kommer denne døgenikten hjem, han som har gjort slutt på pengene dine sammen med prostituerte, og da feirer du det med å slakte gjøkalven!’"},{"book":"Lukas","chapter":"15","verse":"31","text":"’Ro deg ned, sønnen min,’ sa faren til ham. ’Du og jeg er alltid sammen, og alt jeg eier er ditt."},{"book":"Lukas","chapter":"15","verse":"32","text":"Men nå må vi være glade og feire det som har skjedd, for broren din var død, men er blitt levende igjen. Han var tapt, men er kommet tilbake til meg igjen.’ ”"}]}