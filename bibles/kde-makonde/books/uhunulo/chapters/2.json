{"data":[{"book":"Uhunulo","chapter":"2","verse":"1","text":"Mwana wanga Munu nkuhweneha kutangola na Yohana kuchidoni, “Malaika2:1 Au n'jumbe. Mana la malaika lola Uhunulo 1:20. Na lilove anelyo lìtumike munstali wa 8 na 12 na 18. wa likuwa lya vanu vangukulupîla lya ku Efeso nnembile kuchidoni,"},{"book":"Uhunulo","chapter":"2","verse":"2","text":"Nangu ǹnimala matendo lenu, na ibaniki yenu, na ipilidi yenu. Ǹnimala kuva, mwenu mukáhulula kuvapilila vanu vatênda lahakalenge. Kwa kuva, mùnivalinga avala valichêma mitume, nkuvamala kuva vakee mitume, ni vakúlambila chihi."},{"book":"Uhunulo","chapter":"2","verse":"3","text":"Mwenu ni mmanu mmákupililila, mùnilagihwa kwajili yang'une, ila mukánahopela."},{"book":"Uhunulo","chapter":"2","verse":"4","text":"Henga nangu nìmwambanga chihi chinu chimo bahi kuva, mùniileka itamwi yenu imunavenayo patandi."},{"book":"Uhunulo","chapter":"2","verse":"5","text":"Bahi himukilanga namuna chimunavele patandi kabla mukánambimatoka! Lekanga kutenda masambi, muuyile kulatenda àlalá lamuchitenda patandi. Mukànatende uchocho, ndèmbeida kwenu mwenu na kuchiusa chipanda chenu pachinu pake."},{"book":"Uhunulo","chapter":"2","verse":"6","text":"Henga nangu nìnnombolelanga chinu chimo kuva, mwenu lànanchimanga àlalá lávatendàngà Vanikolayi,2:6 Vanikolayi, lyávele likuwa lya vanu vachihûnda kuva, vanu vànahulula chihi kutenda masambi, kwa kuva, Nnungu nanga palalola matendo la mmili, henga àlola chihi isungu. muchi chilanguchima nangu."},{"book":"Uhunulo","chapter":"2","verse":"7","text":"Ayula avêle na makutu la kupilikana, alapilikane àlalá lálahaùlà Umumu Wanaswe, kulahaulila makuwa la vanu vangukulupîla. Munu woheyo ambechilêma chilambo, nìmbemwing'a vihepo avila vya nnandi wa umi ukee na ntululilo, nnandi uvêle mmwelu wa Nnungu.’ ”"},{"book":"Uhunulo","chapter":"2","verse":"8","text":"“Na malaika wa likuwa lya vanu vangukulupîla lya ku Similina nnembile uvila,"},{"book":"Uhunulo","chapter":"2","verse":"9","text":"Nangu ǹniimala ibaniki yenu, na umahuvani wenu, henga mwenu ni mmakupata! Ǹnilamala àlalá lavannambililanga vanu avala vahaûla kuva nni Vayahudi, henga akee Vayahudi, vanang'o nni likuwa lya vanu vamwabûdu Nanchindenga."},{"book":"Uhunulo","chapter":"2","verse":"10","text":"Munayope ibaniki imumbeipata. Lola, aneyo Ibilisi àmbenninganga mwenu kwa kuvataya mmalungu vanu vanji mmwenu, na mùmbebanika maduva kumi. Henga kulupikanga ata kwilembelewa kuhwa, na nangu nguchinimwing'ange umi ukee na ntululilo kuva litaji lyenu."},{"book":"Uhunulo","chapter":"2","verse":"11","text":"Ayula avêle na makutu la kupilikana, alapilikane àlalá lálahaùlà Umumu Wanaswe, kulahaulila makuwa la vanu vangukulupîla! Munu woheyo ambechilêma chilambo, kuhwa kwavili kukambekuva na dimongo kwanga nang'e.’ ”"},{"book":"Uhunulo","chapter":"2","verse":"12","text":"“Na malaika wa likuwa lya vanu vangukulupîla lya ku Peligamo nnembile uvila,"},{"book":"Uhunulo","chapter":"2","verse":"13","text":"Nangu ǹnipamala pachinu pamwikalanga. Mwenu mwìkala muimanga yavikile Nanchindenga chiteng'u chake cha ufalume, henga m̀mechinkuhweneha kukamulana na nangu na wala nanga pamulekile kungukulupila, ata muuhiku aula Antipa, shahidi wangu akulupîka pawalelwe muimanga yenu, pachinu páikàlà Nanchindenga."},{"book":"Uhunulo","chapter":"2","verse":"14","text":"Pamo na anelo, nangu nìmwambanga mwenu kwamba chihi mambo kadiki kuva, nnikuwa lyenu mùvele na vanu vapapâta mahundo malinga àlalá la Balamu. Balamu njo anannyundile Balaki kuvakumba Vaisilaeli vatende sambi kwa kulya vyakulya vihumîjwe sadaka kudisanamu na kwa kutenda usalati."},{"book":"Uhunulo","chapter":"2","verse":"15","text":"Uchocho na mwenu, nnikuwa lyenu mùvele vanu vapapâta mahundo la Vanikolayi."},{"book":"Uhunulo","chapter":"2","verse":"16","text":"Bahi lekanga kutenda masambi! Mukànatende uchocho, nìmbepiyanya kwida kwenu mwenu, na nìmbepanyana na vanu anevo kwa upanga uhalôka nkanya mwangu."},{"book":"Uhunulo","chapter":"2","verse":"17","text":"Ayula avêle na makutu la kupilikana, alapilikane àlalá lálahaùlà Umumu Wanaswe, kulahaulila makuwa la vanu vangukulupîla. Munu woheyo ambechilêma chilambo, nìmbemwing'a chakulya chichêmwa Mana, chipihîjwe uchinga alye. Uchocho, nìmbemwing'a liyanga lyanaswe na muha liyanga anelyo mùlembwije lina lyahambi lyakalimaite munu woheyo, ikànave chihi ayula apwechêla lina anelyo.’ ”"},{"book":"Uhunulo","chapter":"2","verse":"18","text":"“Na malaika wa likuwa lya vanu vangukulupîla lya ku Tiyatila nnembile uvila,"},{"book":"Uhunulo","chapter":"2","verse":"19","text":"Nangu ǹnilamala matendo lenu na itamwi yenu na ing'ulupa yenu na utumishi wenu na ipililidi yenu. Na hambi mwenu mùtenda lambone kupunda patandi."},{"book":"Uhunulo","chapter":"2","verse":"20","text":"Henga nangu nìmwambanga chihi chinu chimo kuva, mwenu mùmpililila ayula avêle muchi Yesebeli. Nang'e àlichema mwene kuva nabii, henga àvahocheja vatumishi vangu kwa kuvahunda kutenda usalati wa kudiabudu disanamu na kulya vyakulya vihumîjwe sadaka kudisanamu."},{"book":"Uhunulo","chapter":"2","verse":"21","text":"Nangu nìmpele wasa wa kuleka usalati anewo, henga akátamwa kuleka."},{"book":"Uhunulo","chapter":"2","verse":"22","text":"Bahi nangu nìmbentaya ugonjo na kuvabaniha avala vátèndà navo usalati anewo, vakànaleke kupapata dindila dyake."},{"book":"Uhunulo","chapter":"2","verse":"23","text":"Nìmbevawalala avala vannondôla. Na kwa kutenda uchocho, makuwa lammalele la vanu vangukulupîla lachilamale kuva nangu njo ngulolêha mitima ya vanu na makudungilo lavo, na kuva, nìmbennipa kila munu kupapatana na matendo lake."},{"book":"Uhunulo","chapter":"2","verse":"24","text":"Henga mmanu mmanji mma likuwa lya ku Tiyatila, mwenu nanga pamupapata mahundo malinga àlalá la Yesebeli na wala nanga pamumaite mambo la nkati namene lannyâmba Nanchindenga. Bahi nangu nanga panimbennyakujanga nsigo unji."},{"book":"Uhunulo","chapter":"2","verse":"25","text":"Henga nangu nìnnyuwanga muchikamulihe saana achila chimuvenacho, mpaka panimbeida."},{"book":"Uhunulo","chapter":"2","verse":"26","text":"Na munu woheyo ambechilêma chilambo na kuhweneha kungupilikana nangu mpaka kuntululilo, nìmbemwing'a mamulaka la kuvatawala vanu va vilambo,2:26 Vanu va vilambo, kwa Vayahudi malove anelo lávele na mana la vanu vakávele va kwavo au vanu vakávele va Nnungu, na nchitabu cha Uhunulo malove anelo látumika kutafautisa kati ya vanu va Nnungu na vanu vakávele va Nnungu, yani Vakilisto na vanu vakee Vakilisto. malinga nangu chingupwechedile mamulaka kuhaloka kwa Atatangu."},{"book":"Uhunulo","chapter":"2","verse":"27","text":"Àmbevatawala kwa isimbo ya chitale, na kuvapwayanga muchi chombo cha ulongo."},{"book":"Uhunulo","chapter":"2","verse":"28","text":"Na nìmbemwing'a inondwa ya ulyamba."},{"book":"Uhunulo","chapter":"2","verse":"29","text":"Ayula avêle na makutu la kupilikana, alapilikane àlalá lálahaùlà Umumu Wanaswe, kulahaulila makuwa la vanu vangukulupîla!’ ”"}]}