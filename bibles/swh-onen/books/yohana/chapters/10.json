{"data":[{"book":"Yohana","chapter":"10","verse":"1","text":"“Amin, amin nawaambia, yeye asiyeingia katika zizi la kondoo kwa kupitia kwenye lango, lakini akwea kuingia ndani kwa njia nyingine, ni mwizi na mnyangʼanyi."},{"book":"Yohana","chapter":"10","verse":"2","text":"Yeye anayeingia kwa kupitia kwenye lango ndiye mchungaji wa kondoo."},{"book":"Yohana","chapter":"10","verse":"3","text":"Mlinzi humfungulia lango na kondoo huisikia sauti yake. Huwaita kondoo wake kwa majina yao na kuwatoa nje ya zizi."},{"book":"Yohana","chapter":"10","verse":"4","text":"Akiisha kuwatoa wote nje, hutangulia mbele yao na kondoo humfuata kwa kuwa wanaijua sauti yake."},{"book":"Yohana","chapter":"10","verse":"5","text":"Lakini kondoo hawatamfuata mgeni bali watamkimbia, kwa sababu hawaijui sauti ya mgeni.”"},{"book":"Yohana","chapter":"10","verse":"6","text":"Yesu alitumia mfano huu, lakini wao hawakuelewa hayo aliyokuwa akiwaambia."},{"book":"Yohana","chapter":"10","verse":"7","text":"Kwa hiyo Yesu akasema nao tena akawaambia, “Amin, amin nawaambia, mimi ndimi lango la kondoo."},{"book":"Yohana","chapter":"10","verse":"8","text":"Wote walionitangulia ni wevi na wanyangʼanyi, lakini kondoo hawakuwasikia."},{"book":"Yohana","chapter":"10","verse":"9","text":"Mimi ndimi lango, yeyote anayeingia zizini kwa kupitia kwangu ataokoka, ataingia na kutoka, naye atapata malisho."},{"book":"Yohana","chapter":"10","verse":"10","text":"Mwizi huja ili aibe, kuua na kuangamiza. Mimi nimekuja ili wapate uzima kisha wawe nao tele."},{"book":"Yohana","chapter":"10","verse":"11","text":"“Mimi ndimi mchungaji mwema. Mchungaji mwema huutoa uhai wake kwa ajili ya kondoo."},{"book":"Yohana","chapter":"10","verse":"12","text":"Mtu wa kuajiriwa sio mchungaji mwenye kondoo. Amwonapo mbwa mwitu akija, yeye hukimbia na kuwaacha kondoo. Naye mbwa mwitu hulishambulia kundi na kulitawanya."},{"book":"Yohana","chapter":"10","verse":"13","text":"Yeye hukimbia kwa sababu ameajiriwa wala hawajali kondoo."},{"book":"Yohana","chapter":"10","verse":"14","text":"“Mimi ndimi mchungaji mwema. Ninawajua kondoo wangu nao kondoo wangu wananijua."},{"book":"Yohana","chapter":"10","verse":"15","text":"Kama vile Baba anavyonijua mimi, nami ninavyomjua Baba, nami nautoa uhai wangu kwa ajili ya kondoo."},{"book":"Yohana","chapter":"10","verse":"16","text":"Ninao kondoo wengine ambao si wa zizi hili, inanipasa kuwaleta, nao wataisikia sauti yangu, hivyo patakuwa na kundi moja na mchungaji mmoja."},{"book":"Yohana","chapter":"10","verse":"17","text":"Baba yangu ananipenda kwa kuwa ninautoa uhai wangu ili niupate tena."},{"book":"Yohana","chapter":"10","verse":"18","text":"Hakuna mtu aniondoleaye uhai wangu, bali ninautoa kwa hiari yangu mwenyewe. Ninao uwezo wa kuutoa uhai wangu na pia ninao uwezo wa kuutwaa tena. Amri hii nimepewa na Baba yangu.”"},{"book":"Yohana","chapter":"10","verse":"19","text":"Kwa maneno haya Wayahudi waligawanyika."},{"book":"Yohana","chapter":"10","verse":"20","text":"Wengi wao wakasema, “Huyu amepagawa na pepo mchafu, naye amechanganyikiwa.”"},{"book":"Yohana","chapter":"10","verse":"21","text":"Wengine wakasema, “Haya si maneno ya mtu aliyepagawa na pepo mchafu. Je, pepo mchafu aweza kufungua macho ya kipofu?”"},{"book":"Yohana","chapter":"10","verse":"22","text":"Wakati huo ilikuwa Sikukuu ya Kuwekwa wakfu kwa Hekalu10:22 Sikukuu ya Kuwekwa wakfu kwa Hekalu ni Hanukkah kwa Kiebrania. huko Yerusalemu, nao ulikuwa wakati wa majira ya baridi."},{"book":"Yohana","chapter":"10","verse":"23","text":"Naye Yesu alikuwa akitembea ndani ya Hekalu katika ukumbi wa Solomoni."},{"book":"Yohana","chapter":"10","verse":"24","text":"Wayahudi wakamkusanyikia wakamuuliza, “Utatuweka katika hali ya mashaka mpaka lini? Kama wewe ndiye Kristo10:24 Kristo maana yake ni Masiya, yaani Aliyetiwa mafuta. tuambie waziwazi.”"},{"book":"Yohana","chapter":"10","verse":"25","text":"Yesu akawajibu, “Nimewaambia, lakini hamwamini. Mambo ninayoyatenda kwa jina la Baba yangu yananishuhudia."},{"book":"Yohana","chapter":"10","verse":"26","text":"Lakini hamwamini, kwa sababu ninyi si wa kundi la kondoo wangu."},{"book":"Yohana","chapter":"10","verse":"27","text":"Kondoo wangu huisikia sauti yangu nami nawajua, nao hunifuata,"},{"book":"Yohana","chapter":"10","verse":"28","text":"nami ninawapa uzima wa milele, hawataangamia kamwe wala hakuna mtu atakayewapokonya kutoka mikono yangu."},{"book":"Yohana","chapter":"10","verse":"29","text":"Baba yangu aliyenipa hawa ni mkuu kuliko wote na hakuna awezaye kuwapokonya kutoka mikononi mwake."},{"book":"Yohana","chapter":"10","verse":"30","text":"Mimi na Baba yangu tu umoja.”"},{"book":"Yohana","chapter":"10","verse":"31","text":"Kwa mara nyingine Wayahudi wakainua mawe ili wampige nayo,"},{"book":"Yohana","chapter":"10","verse":"32","text":"lakini Yesu akawaambia, “Nimewaonyesha miujiza mingi mikubwa kutoka kwa Baba yangu. Ni ipi katika hiyo mnataka kunipiga mawe?”"},{"book":"Yohana","chapter":"10","verse":"33","text":"Wayahudi wakamjibu, “Hatukupigi mawe kwa sababu ya mambo mema uliyotenda, bali ni kwa kuwa umekufuru. Wewe ingawa ni mwanadamu unajifanya kuwa Mungu.”"},{"book":"Yohana","chapter":"10","verse":"34","text":"Yesu akawajibu, “Je, haikuandikwa katika Sheria ya kwamba, ‘Nimesema kuwa, ninyi ni miungu?’"},{"book":"Yohana","chapter":"10","verse":"35","text":"Kama aliwaita ‘miungu,’ wale ambao neno la Mungu liliwafikia, nayo Maandiko hayawezi kutanguka,"},{"book":"Yohana","chapter":"10","verse":"36","text":"je, mwawezaje kusema kwamba yule ambaye Baba amemweka wakfu na kumtuma ulimwenguni anakufuru, kwa sababu nilisema, ‘Mimi ni Mwana wa Mungu?’"},{"book":"Yohana","chapter":"10","verse":"37","text":"Ikiwa sifanyi kazi za Baba yangu, basi msiniamini,"},{"book":"Yohana","chapter":"10","verse":"38","text":"lakini ikiwa nazifanya kazi za Mungu, hata kama hamniamini mimi ziaminini hizo kazi, ili mpate kujua na kuelewa kwamba Baba yu ndani yangu, nami ndani yake.”"},{"book":"Yohana","chapter":"10","verse":"39","text":"Ndipo wakajaribu kumkamata kwa mara nyingine, lakini akaponyoka kutoka mikononi mwao."},{"book":"Yohana","chapter":"10","verse":"40","text":"Akaenda tena ngʼambo ya Mto Yordani mpaka mahali pale ambapo Yohana alikuwa akibatiza hapo awali, naye akakaa huko."},{"book":"Yohana","chapter":"10","verse":"41","text":"Watu wengi wakamjia, nao wakawa wakisema, “Yohana hakufanya muujiza wowote, lakini kila jambo alilosema kumhusu huyu mtu ni kweli.”"},{"book":"Yohana","chapter":"10","verse":"42","text":"Nao wengi wakamwamini Yesu huko."}]}