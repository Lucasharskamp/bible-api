{"data":[{"book":"ሩኡቴ ማፃኣፖ","chapter":"1","verse":"1-2","text":"ዒስራዔኤሌ ዓጮይዳ ካኣታ ካኣታዹዋንቴ ሱኡጋ ዎይሣ ዎዶና ዓጮይዳ ናይዚ ኬስኬሢሮ ዔፕራታ ዜርፃሢ ማዔያ፥ ዪሁዳ ዓጮኮ ቤኤቴሌሄሜ ካታማ ናንጋ ዓቤሜሌኬ ጌይንታስኬይ ናዖሚ1፡1-2 ናዖሚ ጌይፃ፦ ዔብሬ ዓሶ ሙኡጮና «ዎዛሳያ» ጌይሢኬ፤ ማኣሌሦና «ዎዛሶ» ጌይንታኒ ዳንዳዓኔ።  ጌይንታ ዒዛኮ ማቾና፤ ሃሣ ማሂሎኔና ኬሊዎኔ ጌይንታ ላምዖ ዓቲንቄ ናይስኬንሢ ፔኤና ዎላ ዔኪ፥ ናዮ ዎዶ ዓኣሣኒ ሞዓኣቤ ዓጮ ቤቴኔ። ዔያታ ዒኢካ ናንጋንቴ፦"},{"book":"ሩኡቴ ማፃኣፖ","chapter":"1","verse":"3","text":"ናዖሚኮ ዓኒ ዓቤሜሌኬ ሃይቄኔ፤ ዬያሮ ናዖሚ ፔኤኮ ላምዖ ናኣቶንሢና ዎላ ሌሊ ዓቴኔ፤"},{"book":"ሩኡቴ ማፃኣፖ","chapter":"1","verse":"4","text":"ዒዞኮ ዬንሢ ናኣቶንሢ ሞዓኣቤ ዓጫፓ ዖርፓና ሩኡቴ ጌይንታ ዉዱሮ ናይስኬንሢ ዔኬኔ፤ ዬካፓ ታጶ ሌዔኮ ጊንፃ፥"},{"book":"ሩኡቴ ማፃኣፖ","chapter":"1","verse":"5","text":"ማሂሎኔና ኬሊዎኔና ሃይቄም፥ ናዖሚ ፔኤኮ ዓኒንታ ናኣቶንታ ባይዚ ፔኤሮ ሌሊ ዓቴኔ።"},{"book":"ሩኡቴ ማፃኣፖ","chapter":"1","verse":"6","text":"ናዖሚ ሞዓኣቤ ዓጮይዳ ዓኣዖ፥ ናንጊና ናንጋ ጎዳ ዒስራዔኤሌ ዴሮ ዓንጂ ሚርጌ ሃኣኮ ካፂሴሢ ዋይዜሢሮ ዒዞኮ ላምዖ ናኣቶኮ ላኣሎና ዎላ ሞዓኣቤ ዓጮይዳፓ ዒስራዔኤሌ ዓጮ ማዒ ዴንዳኒ ዔቄኔ።"},{"book":"ሩኡቴ ማፃኣፖ","chapter":"1","verse":"7","text":"ዔያታ ዪሁዳ ዓጮ ዎላ ዴንዲቤቃ ጎይፆይዳ፥"},{"book":"ሩኡቴ ማፃኣፖ","chapter":"1","verse":"8","text":"ናዖሚ ዒዞኮ ናኣዚንሢ ላኣሎ ኮይላ፦ «ዒንሢኮ ማኣሮ ዓሶ ባንሢ ማዒ ዴንዲጋፓ ዒኢካ ናንጉዋቴ፤ ታናንታ ዒንሢኮ ሃይቄ ዓኒንሢንታም ዒንሢ ማዼ ኮዦ ማዾ ዛሎ ናንጊና ናንጋ ጎዳ ዒንሢም ኮሺ ባኣዚ ማዺ ማሆንጎ፤"},{"book":"ሩኡቴ ማፃኣፖ","chapter":"1","verse":"9","text":"ዒንሢ ፔቴ ፔቴሢ ሌዒ ማኣሪ ዓርቃንዳጉዲ ናንጊና ናንጋ ጎዳ ዒንሢ ማኣዶንጎ» ጌዔኔ።"},{"book":"ሩኡቴ ማፃኣፖ","chapter":"1","verse":"10","text":"«ዔይዔ! ኑ ኔኤና ዎላ ኔ ዒጊኖ ኮይላ ዴንዳንዳኔ» ጌዔኔ።"},{"book":"ሩኡቴ ማፃኣፖ","chapter":"1","verse":"11","text":"ናዖሚ ጊንሣ ዔያቶ ኮይላ፦ «ታ ናይዮቴ! ሃዳራ ማዑዋቴ፤ ታኣና ዎላ ዒንሢ ዓይጎሮ ዴንዳኒ ኮዓይ? ዒንሢ ዔካንዳ ናይ ማይ ታ ሾዓንዳያ ዒንሢም ማላ?"},{"book":"ሩኡቴ ማፃኣፖ","chapter":"1","verse":"12","text":"ናይዮቴ! ዒንሢ ማኣሪ ማኣሪ ማዒ ዴንዱዋቴ፤ ታኣኒ ሌዑዋጉዲ ማይ ጋርቼኔ፤ ሃሢ ታኣኒ ሃኖ ሌዓያ ማዒ ናይ ሾዔቴያ፥"},{"book":"ሩኡቴ ማፃኣፖ","chapter":"1","verse":"13","text":"ዔያታ ዼጋቲ ዒንሢ ዔካንዳያ ሄላንዳኣና ዒንሢ ካፓንዳ? ዬያሮ ጌይ ዒንሢ ሌዑዋዖ ዓታኒዳ? ታ ናይዮቴ! ዬይ ማዓ ባኣዚቱዋሴ፤ ናንጊና ናንጋ ጎዳ ታና ማኪ ታጊዳ ሜቶ ዓጌኔ፤ ዒንሢ ሄሌ ባካ ሚርጌና ታና ዖዪሳኔ» ጌዔኔ።"},{"book":"ሩኡቴ ማፃኣፖ","chapter":"1","verse":"14","text":"ዬካፓ ሃሣ ዔያታ ኮሺ ዬኤኬኔ፤ ዒማና ዖርፓ ዓሆ ሄርቂ ሳራሢ ዴንዳዛ፥ ሩኡቴ ጋዓንቴ ዴንዶ ዒፂ ዓሆ ማሪ ዓርቄኔ።"},{"book":"ሩኡቴ ማፃኣፖ","chapter":"1","verse":"15","text":"ዬያሮ ናዖሚ፦ «ሩኡቴ! ኔ ዓኒኮ ጌርሲ ማቻ ፔ ዒጊኖና ዒዛ ካኣሽካ ፆኦዞና ባንሢ ማዒ ዴንዴኔ፤ ኔኤኒያ ዒዞና ዎላ ማዒ ዴንዴቴ ቃራኬ» ጌዔኔ።"},{"book":"ሩኡቴ ማፃኣፖ","chapter":"1","verse":"16","text":"ሩኡቴ ጋዓንቴ፦ «ታ ኔጊዳፓ ዱማዺ ዴንዳንዳጉዲ ታና ሜታሲፖ! ኔ ዴንዳ ቤዞ ቢያ ታኣኒ ዴንዳንዳኔ፤ ኔ ናንጋ ቤዞማካ ታኣ ናንጋንዳኔ፤ ኔ ዴራ ታ ዴሬ፥ ኔ ፆኦዛሢያ ታ ፆኦሲ ማዓንዳኔ፤"},{"book":"ሩኡቴ ማፃኣፖ","chapter":"1","verse":"17","text":"ኔ ሃይቄ ቤዞማካ ታ ሃይቃንዳኔ፤ ኔ ዱኡቴ ቤዞይዳ ታኣኒያ ዱኡታንዳኔ፤ ሃይቢዳፓዓቴም ኔጊዳፓ ታና ዱማሳንዳ ባኣዚ ባኣሴ፤ ኔጊዳፓ ታ ዱማዻኒ ማሌቴ ፆኦሲ ታና ባይዞም!» ጌዔኔ።"},{"book":"ሩኡቴ ማፃኣፖ","chapter":"1","verse":"18","text":"ሩኡቴ ዒማና ዒዞና ዎላ ዴንዳኒ ጋፒ ዔቄሢ ናዖሚ ዔራዖ ዒዞ ኮይላ ዔኤቢ ጌይባኣሴ።"},{"book":"ሩኡቴ ማፃኣፖ","chapter":"1","verse":"19","text":"ዬያሮ ላምዖንሢ ዎላ ቤኤቴሌሄሜ ዴንዲ ሄላዛ ካታሞ ዓሳ ቢያ ዲቃቲ ሄርሼኔ፤ ዒኢካ ዓኣ ላኣላ፦ «ጎኔ ሃና ናዖሚዳ?» ጌይ ዲቃቲ ሄርሼኔ።"},{"book":"ሩኡቴ ማፃኣፖ","chapter":"1","verse":"20","text":"ዒማና ናዖሚ፦ «ቢያ ባኣዚ ዳንዳዓ ፆኦሲ ናንጎ ታኣኮ ጫንቂሴሢሮ ‹ማኣራ›1፡20 ‹‹ማኣራ›› ጌይፃ፦ ዔብሬ ዓሶ ሙኡጮና «ጫንቺ (ዋላንጋ) ጌይሢኬ።  ታና ጎዑዋቴ፤ ‹ናዖሚ› ታና ጌይፖቴ።"},{"book":"ሩኡቴ ማፃኣፖ","chapter":"1","verse":"21","text":"ቤርታ ሃያ ዓጮይዳፓ ታ ዴንዳኣና ሚርጌ ባኣዚ ታኣኮ ዓኣኔ፤ ጋዓንቴ ናንጊና ናንጋ ጎዳ ታና ኩቺ ጉሪ ዓይሴኔ፤ ዓካሪ ቢያ ባኣዚ ዳንዳዓ ጎዳሢ ታኣኮ ካራ ባይዚ፤ ሃሣ ሃያ ቢያ ሜቶ ታኣም ዓጋዛ፦ ‹ናዖሚ› ጌይ ዒንሢ ታና ዓይጋ ዔኤላይ?» ጌዔኔ።"},{"book":"ሩኡቴ ማፃኣፖ","chapter":"1","verse":"22","text":"ናዖሚ ሞዓኣቤ ዓጪ ዓሲ ማዔ፥ ዒዞኮ ናኣዚ ማቾ፥ ሩኡቴና ዎላ ሞዓኣቤ ዓጫፓ ማዔሢ ዬያይዲኬ፤ ዔያታ ቤኤቴሌሄሜ ማዒ ሙኬ ዎዳ ዔልዓ ጮኦሪንታኣናኬ።"}]}