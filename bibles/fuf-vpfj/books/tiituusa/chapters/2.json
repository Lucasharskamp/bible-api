{"data":[{"book":"TIITUUSA","chapter":"2","verse":"1","text":"An non yewtu ko yaadi e jannde sellunde nden kon,"},{"book":"TIITUUSA","chapter":"2","verse":"2","text":"wi'aa mawɓe ɓen, yo ɓe wonu waawuɓe hoore maɓɓe, teddintooɓe, hara wonaa uɓɓitooɓe, kono hara ko tabituɓe e gomɗinal ngal e nder giggol e ŋaɲɲaare."},{"book":"TIITUUSA","chapter":"2","verse":"3","text":"Yo woniran non kadi yummiraaɓe ɓen, hara jikku maɓɓe on ko moƴƴo, hara ɓe wonaali ɲo'ooɓe, maa yarooɓe, ɓe wona e jannugol ko moƴƴi,"},{"book":"TIITUUSA","chapter":"2","verse":"4","text":"hara ɓe waajoto sukaaɓe rewɓe ɓen yiɗugol moodiɓɓe maɓɓe ɓen e ɓiɓɓe maɓɓe ɓen."},{"book":"TIITUUSA","chapter":"2","verse":"5","text":"Hara ko e nder faamu ɓe nawri ngurndan maɓɓe ɗan no laaɓiri, e no ɓe wonira jom-suuduuɓe moƴƴuɓe, e no ɓe yankinorana moodiɓɓe maɓɓe ɓen, ɗun haray daaluyee Alla on hoynetaake."},{"book":"TIITUUSA","chapter":"2","verse":"6","text":"Yamiraa kadi sukaaɓe worɓe ɓen nawrugol ngurndan maɓɓe ɗan e nder faamu."},{"book":"TIITUUSA","chapter":"2","verse":"7","text":"E kala huunde hiɗa haani wonande ɓe misal e waɗugol kuuɗe moƴƴe. E nder ko jannataa kon, janniraa nunɗal e teddungal,"},{"book":"TIITUUSA","chapter":"2","verse":"8","text":"e yo konguɗi maa ɗin wonu selluɗi, ɗi aybintaako, fii no liddotooɓe en ɓen hersira, tawa ɓe waawataa heɓude bone woo mo ɓe wowla en."},{"book":"TIITUUSA","chapter":"2","verse":"9","text":"Yamiraa kadi jiyaaɓe ɓen yankinanagol jeyɓe ɓe ɓen e kala huunde, ɓe ɗaɓɓa no ɓe weltinira ɓe, ɓe reenoo e yeddondirgol e maɓɓe."},{"book":"TIITUUSA","chapter":"2","verse":"10","text":"Ɓe reenoo kadi e nguyka, ɓe ɓangina sella-findeyaagal timmungal, ɗun ɓe teddinay gandal fii Alla Danduɗo en on."},{"book":"TIITUUSA","chapter":"2","verse":"11","text":"Ko fii moƴƴere Alla nden, ɗun ko ɓundu kisiyee fii yimɓe ɓen fow, feeɲii."},{"book":"TIITUUSA","chapter":"2","verse":"12","text":"Nden moƴƴere no ne'a en, hinde yilta en e kala ko Alla aɲi, hinde accintina en himmeeji aduna, ɗun en waaway nawrude ngurndan men ɗan fewndo ɗoo e nder faamu e peewal e wano Alla faaliraa non,"},{"book":"TIITUUSA","chapter":"2","verse":"13","text":"e nder ko tijjiɗen tama'u sollituɗo on kon, ɗun ko feeɲugol mangural Alla men on e Dandoowo en on, ɗun ko Iisaa Almasiihu."},{"book":"TIITUUSA","chapter":"2","verse":"14","text":"O okkitirii hoore makko kanko tigi fii men, fii sottugol en e kala ko boni, fii laɓɓinangol hoore makko jamaa suɓaaɗo, himmanɗo waɗugol kuuɗe moƴƴe."},{"book":"TIITUUSA","chapter":"2","verse":"15","text":"Ko ɗun haanuɗaa yewtude, wakkilinaa, felaa wa newnanaaɗo yamirgol. Wota hay gooto yawito ma e ɗun!"}]}