{"data":[{"book":"Skutky","chapter":"27","verse":"1","text":"Přišel čas transportu vězňů do Itálie. Byl do něho zařazen také Pavel a my s Makedoncem Aristarchem z Tesaloniky jako jeho průvodci. Transportu velel důstojník Julius z císařského oddílu."},{"book":"Skutky","chapter":"27","verse":"2","text":"Najal loď, která obeplouvala pobřeží Malé Asie a na cestě k jejímu severnímu cípu měla udělat řadu zastávek."},{"book":"Skutky","chapter":"27","verse":"3","text":"Když jsme druhý den přistáli v Sidónu, dovolil důstojník Julius, který zacházel s Pavlem skutečně lidsky, aby navštívil ve městě své přátele; ti ho vybavili na cestu vším potřebným."},{"book":"Skutky","chapter":"27","verse":"4","text":"Kvůli nepříznivému větru jsme se dále plavili mezi Kyprem a pevninou;"},{"book":"Skutky","chapter":"27","verse":"5","text":"minuli jsme Kilikii a Pamfylii a přistáli nakonec v lykijské Myře."},{"book":"Skutky","chapter":"27","verse":"6","text":"Tam velitel najal alexandrijskou loď, která měla namířeno do Itálie, a převedl nás na ni."},{"book":"Skutky","chapter":"27","verse":"7-8","text":"Po několik dalších dní byla plavba obtížná a v Knidu jsme ani nemohli přistát, jak silný vítr vál od pevniny. Propluli jsme tedy mezi Krétou a ostrovem Salmonou a s námahou jsme se drželi jižního pobřeží Kréty až do „Dobrých přístavů“ u Lasaia."},{"book":"Skutky","chapter":"27","verse":"9","text":"Měli jsme zpoždění, byl již konec září a plavba přes otevřené moře je v tomto období nebezpečná. Pavel jako zkušený cestovatel varoval:"},{"book":"Skutky","chapter":"27","verse":"10","text":"„Jestli teď vyplujete, dáváte v sázku nejen loď a její náklad, ale i životy nás všech.“"},{"book":"Skutky","chapter":"27","verse":"11-12","text":"Důstojník však dal víc na kapitána a majitele lodi, kteří radili sledovat ještě dále krétské pobřeží až k jihozápadnímu přístavu Foiniku. Tvrdili, že je vhodnější k přezimování lodi než Lasaia. Zdálo se, že se to podaří, protože začal vát jižní vítr. Tak jsme tedy zvedli kotvy."},{"book":"Skutky","chapter":"27","verse":"13","text":"Zanedlouho se však zvedl od Kréty silný severovýchodní vítr, kterému loď nemohla vzdorovat, a ten nás unášel dál a dál od krétského pobřeží."},{"book":"Skutky","chapter":"27","verse":"14-16","text":"Přišel tak nenadále, že jsme ani nestačili naložit do lodi záchranný člun, obvykle vlečený vzadu. To se nám podařilo až v závětří ostrůvku Klauda."},{"book":"Skutky","chapter":"27","verse":"17","text":"Námořníci stáhli lany trup lodi, aby lépe odolával, a spustili vlečnou kotvu, abychom snad v plné rychlosti nenajeli na nebezpečné mělčiny Syrtis u afrického pobřeží."},{"book":"Skutky","chapter":"27","verse":"18","text":"Druhý den vlny už dosahovaly nebezpečné výše, takže jsme museli zmenšit ponor lodi: plavci vyházeli část nákladu"},{"book":"Skutky","chapter":"27","verse":"19","text":"a další den i část lodní výstroje."},{"book":"Skutky","chapter":"27","verse":"20","text":"Po mnoho dní bylo zataženo, neviděli jsme slunce ani hvězdy, takže jsme ztratili orientaci a divoká bouře stále zmenšovala naši naději na záchranu."},{"book":"Skutky","chapter":"27","verse":"21","text":"Po celou tu dobu nikdo na lodi ani nepomyslel na jídlo. Pavel vyšel na palubu a oslovil námořníky: „Přátelé, měli jste dát na mne a přezimovat na Krétě v ‚Dobrých přístavech‘. Byli byste si ušetřili spoustu těžkostí a škod."},{"book":"Skutky","chapter":"27","verse":"22","text":"Ale neklesejte na mysli, není všechno ztraceno: nikdo z nás nezahyne, jen loď vezme za své."},{"book":"Skutky","chapter":"27","verse":"23","text":"Dnes v noci se mi zjevil posel Boha, kterému náležím a sloužím,"},{"book":"Skutky","chapter":"27","verse":"24","text":"a řekl mi: ‚Neboj se, Pavle, máš ještě stát před císařem! Jako dar ti Bůh přidá životy všech, kteří se s tebou plaví.‘"},{"book":"Skutky","chapter":"27","verse":"25","text":"Odvahu, přátelé! Já věřím svému Bohu, že se jeho vzkaz doslova splní."},{"book":"Skutky","chapter":"27","verse":"26","text":"Máme se zachránit na nějakém ostrově.“"},{"book":"Skutky","chapter":"27","verse":"27","text":"Už čtrnáctou noc jsme byli unášeni Středozemním mořem do neznáma, když kolem půlnoci hlídka hlásila zemi na obzoru."},{"book":"Skutky","chapter":"27","verse":"28","text":"Námořníci spustili olovnici a naměřili hloubku čtyřiceti metrů a po chvíli už jen třicet metrů."},{"book":"Skutky","chapter":"27","verse":"29","text":"Dostali strach, že bychom mohli potmě najet na skaliska, a tak vyhodili přes záď čtyři kotvy a všichni jsme toužebně očekávali svítání."},{"book":"Skutky","chapter":"27","verse":"30","text":"Ale námořníci chtěli zrádně opustit ohroženou loď. Spustili na moře záchranný člun, jako že roztáhnou ještě další kotvy z přídi."},{"book":"Skutky","chapter":"27","verse":"31","text":"Pavel však postřehl jejich pravý úmysl a řekl důstojníkovi a vojákům: „Pozor na ně, bez nich se nezachráníte!“"},{"book":"Skutky","chapter":"27","verse":"32","text":"Vojáci tedy přesekli lana člunu a nechali ho odplout prázdný."},{"book":"Skutky","chapter":"27","verse":"33","text":"Ještě než se rozednilo, přesvědčoval Pavel posádku: „Čtrnáct dní tu zápolíte, hlídáte a přitom skoro nic nedáte do úst."},{"book":"Skutky","chapter":"27","verse":"34","text":"Alespoň teď se pořádně najezte, ať máte sílu dostat se na břeh. Řekl jsem vám přece, že se nikomu nic nestane.“"},{"book":"Skutky","chapter":"27","verse":"35","text":"Vzal chléb, přede všemi za něj Bohu nahlas poděkoval a začal jíst."},{"book":"Skutky","chapter":"27","verse":"36","text":"Ostatní to povzbudilo a dali se také do jídla."},{"book":"Skutky","chapter":"27","verse":"37","text":"Bylo nás tam všech dohromady dvě sta sedmdesát šest."},{"book":"Skutky","chapter":"27","verse":"38","text":"Když jsme se najedli, vyhazovali námořníci do moře obilí, hlavní náklad, aby zmenšili ponor lodi."},{"book":"Skutky","chapter":"27","verse":"39","text":"Konečně se rozednilo. Viděli jsme před sebou pás plochého pobřeží se zálivem, ale nikdo tu zemi neznal. Plavci se chtěli pokusit o přistání v zátoce."},{"book":"Skutky","chapter":"27","verse":"40","text":"Kotvy nevytahovali, ale odsekli kotevní lana, odvázali upevněné kormidlo a s přední plachtou na stožáru se pustili ke břehu."},{"book":"Skutky","chapter":"27","verse":"41","text":"Brzy jsme však najeli na písčinu a loď uvázla. Příď se zabořila pevně do dna a prudký příboj začal rozbíjet záď."},{"book":"Skutky","chapter":"27","verse":"42","text":"Vojáci se už chystali podle římských pravidel pro takové situace pobít všechny vězně, aby některý z nich neodplaval na břeh a neutekl."},{"book":"Skutky","chapter":"27","verse":"43","text":"Velitel však chtěl zachovat Pavla při životě, vzal na sebe odpovědnost a nedovolil jim to. Nařídil, aby nejprve skočili přes palubu ti, kdo umějí plavat,"},{"book":"Skutky","chapter":"27","verse":"44","text":"ostatní ať si opatří kusy dřeva z lodi a všichni ať se snaží dostat na břeh. Tak nikdo neutonul a všichni se v pořádku dostali na souš."}]}