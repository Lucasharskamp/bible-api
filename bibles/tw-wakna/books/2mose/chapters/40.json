{"data":[{"book":"2 Mose","chapter":"40","verse":"1","text":"Afei Awurade ka kyerɛɛ Mose se,"},{"book":"2 Mose","chapter":"40","verse":"2","text":"“Ɔsram a edi kan no da a edi kan no na si Ahyiae Ntamadan no."},{"book":"2 Mose","chapter":"40","verse":"3","text":"Wusi wie a, fa Apam Adaka a Mmaransɛm Du no wɔ mu no si mu. Na fa ntwamtam no twa Apam Adaka no anim ma ɛnhyɛ kronkron mu kronkron hɔ."},{"book":"2 Mose","chapter":"40","verse":"4","text":"Afei, fa ɔpon no besi hɔ na fa ɛho nneɛma nyinaa gu so na fa kaneadua no bra na sɔ kanea no."},{"book":"2 Mose","chapter":"40","verse":"5","text":"Fa sikakɔkɔɔ afɔremuka a wɔbɛhyew aduhuam wɔ so no besi Apam Adaka no anim na fa ɔpon no nkataanim sɛn Ahyiae Ntamadan no ano."},{"book":"2 Mose","chapter":"40","verse":"6","text":"“Fa ɔhyew afɔremuka no si Ahyiae Ntamadan no kwan ano."},{"book":"2 Mose","chapter":"40","verse":"7","text":"Fa hweaseammɔ no si Ahyiae Ntamadan no ne afɔremuka no ntam na hyɛ no nsu ma."},{"book":"2 Mose","chapter":"40","verse":"8","text":"Siesie adiwo twa Ahyiae Ntamadan no ho hyia na fa nsɛnanim no sɛn ne kwan no ano."},{"book":"2 Mose","chapter":"40","verse":"9","text":"“Fa ɔsrango no na pete gu Ahyiae Ntamadan no so baabiara ne biribiara a ɛwɔ mu ne nneɛma a ɛwɔ hɔ nyinaa ne nkongua so, na fa tew ho."},{"book":"2 Mose","chapter":"40","verse":"10","text":"Ɔhyew afɔremuka no ne ɛho nneɛma nyinaa nso, pete ɔsra ngo no bi gu so na tew ho na ɛnyɛ kronkron."},{"book":"2 Mose","chapter":"40","verse":"11","text":"Sra hweaseammɔ no ne ne ntaease no ngo na fa tew ho."},{"book":"2 Mose","chapter":"40","verse":"12","text":"“Fa Aaron ne ne mmabarima no bra Ahyiae Ntamadan no kwan ano na fa nsu hohoro wɔn ho."},{"book":"2 Mose","chapter":"40","verse":"13","text":"Na fa atade kronkron no hyɛ Aaron, na sra no ngo na ne ho ntew na ɔmmɛyɛ me sɔfo."},{"book":"2 Mose","chapter":"40","verse":"14","text":"Fa ne mmabarima no bra na fa wɔn ntade hyehyɛ wɔn."},{"book":"2 Mose","chapter":"40","verse":"15","text":"Sra wɔn ngo sɛnea woyɛɛ wɔn agya no, sɛnea wɔbɛsom me sɛ asɔfo. Wɔn ngosra no bɛyɛ asɔfodi wɔ wɔn awo ntoatoaso nyinaa mu.”"},{"book":"2 Mose","chapter":"40","verse":"16","text":"Mose yɛɛ biribiara sɛnea Awurade hyɛɛ no no."},{"book":"2 Mose","chapter":"40","verse":"17","text":"Afe a ɛto so abien no mu ɔsram a edi kan no da a edi kan no, wɔkekaa Ahyiae Ntamadan no sisii anim."},{"book":"2 Mose","chapter":"40","verse":"18","text":"Mose sii Ahyiae Ntamadan no; ɔde nsisiso no sisii wɔn afa, de nnyinaso no hyehyɛɛ mu de mmeamu nnua beabea mu de mpuran sisii wɔn afa."},{"book":"2 Mose","chapter":"40","verse":"19","text":"Afei, ɔde nkuruso no kuruu mpuran no so de ne nguguso guguu so san de nguguso a edi akyi kuruu so sɛnea Awurade hyɛɛ no no."},{"book":"2 Mose","chapter":"40","verse":"20","text":"Ɔde abo a wɔakyerɛw Mmaransɛm Du no wɔ so no guu Apam Adaka no mu de nnua a wɔde bɛsoa no susoo mu. Ɔde ne nkataso a wɔde sikakɔkɔɔ ayɛ a ɛyɛ mpata nkataso no kataa so."},{"book":"2 Mose","chapter":"40","verse":"21","text":"Afei, ɔde Apam Adaka no besii Ahyiae Ntamadan no mu de ntwamtam no twaa mu, sɛnea Awurade hyɛɛ no no."},{"book":"2 Mose","chapter":"40","verse":"22","text":"Afei, ɔde ɔpon no sii atifi fam wɔ ɔdan no mu wɔ ntwamtam no akyi,"},{"book":"2 Mose","chapter":"40","verse":"23","text":"de Ɔkyerɛ Brodo no too so wɔ Awurade anim sɛnea Awurade hyɛe no."},{"book":"2 Mose","chapter":"40","verse":"24","text":"Ɔde kaneadua no sii ɔpon no nkyɛn wɔ Ahyiae Ntamadan no anafo fam."},{"book":"2 Mose","chapter":"40","verse":"25","text":"Afei, ɔsɔɔ kanea no wɔ Awurade anim sɛnea Awurade hyɛɛ no no."},{"book":"2 Mose","chapter":"40","verse":"26","text":"Mose de sikakɔkɔɔ afɔremuka sii ntwamtam no ho pɛɛ wɔ Ahyiae Ntamadan no mu"},{"book":"2 Mose","chapter":"40","verse":"27","text":"na ɔhyew nnuhuam wɔ so sɛnea Awurade hyɛe no."},{"book":"2 Mose","chapter":"40","verse":"28","text":"Ɔde Ahyiae Ntamadan no ano nkataano sɛn ano."},{"book":"2 Mose","chapter":"40","verse":"29","text":"Ɔde afɔremuka a esi akyi a wɔbɔ ɔhyew afɔre wɔ so no si bɛn ɔkwan no ano, na ɔbɔɔ so ɔhyew afɔre ne aduan afɔre sɛnea Awurade hyɛe no."},{"book":"2 Mose","chapter":"40","verse":"30","text":"Ɔde hweaseammɔ sii Ahyiae Ntamadan no ne afɔremuka no ntam na wɔhyɛɛ no nsu ma, sɛnea asɔfo no benya bi ahohoro wɔn ho,"},{"book":"2 Mose","chapter":"40","verse":"31","text":"na Mose ne Aaron ne Aaron mmabarima hohoroo wɔn nsa ho ne wɔn anan ase wɔ hɔ."},{"book":"2 Mose","chapter":"40","verse":"32","text":"Bere biara a wɔbɛfa afɔremuka no ho akɔ Ahyiae Ntamadan no mu no, wogyina hohoroo wɔn ho sɛnea Awurade hyɛɛ Mose no."},{"book":"2 Mose","chapter":"40","verse":"33","text":"Na Mose sii biribi twaa Ahyiae Ntamadan no ne afɔremuka no ho hyiae na wɔde nsɛnanotam sɛn ano. Ɛnna Mose wiee nʼadwuma."},{"book":"2 Mose","chapter":"40","verse":"34","text":"Omununkum no bɛkataa Ahyiae Ntamadan no so maa Awurade anuonyam hyɛɛ no ma."},{"book":"2 Mose","chapter":"40","verse":"35","text":"Esiane sɛ na omununkum no asi wɔ hɔ no nti, Mose antumi ankɔ mu na Awurade anuonyam hyɛɛ Ahyiae Ntamadan no ma."},{"book":"2 Mose","chapter":"40","verse":"36","text":"Bere biara a omununkum no bɛma ne ho so no, na Israelfo no nso di akyi."},{"book":"2 Mose","chapter":"40","verse":"37","text":"Na sɛ egyina a, na wɔn nso agyina akosi sɛ ɛbɛma ne ho so bio."},{"book":"2 Mose","chapter":"40","verse":"38","text":"Awia de, omununkum no gyina Ahyiae Ntamadan no so na sɛ edu anadwo a, na ogya asɔ wɔ omununkum no mu sɛnea Israelfo no nyinaa behu. Eyi toaa so saa ara wɔ wɔn akwantu no nyinaa mu."}]}