{"data":[{"book":"Matej","chapter":"5","verse":"1","text":"Kad o Isus dikhlja so but džene čedinde pe, uklinđa ki gora hem beštino te sikaj. Lesere učenici ale uzalo leste,"},{"book":"Matej","chapter":"5","verse":"2","text":"i ov lelja te sikaj len, vaćerindoj:"},{"book":"Matej","chapter":"5","verse":"3","text":"“Bahtalei o čorore duhoja"},{"book":"Matej","chapter":"5","verse":"4","text":"Bahtalei okola kola tugujinena,"},{"book":"Matej","chapter":"5","verse":"5","text":"Bahtalei o krotka,"},{"book":"Matej","chapter":"5","verse":"6","text":"Bahtalei o bokhale hem o žedna zaki pravednost,"},{"book":"Matej","chapter":"5","verse":"7","text":"Bahtalei o milosrdna,"},{"book":"Matej","chapter":"5","verse":"8","text":"Bahtalei o manuša bimelale vilesere,"},{"book":"Matej","chapter":"5","verse":"9","text":"Bahtalei okola kola ćerena mir,"},{"book":"Matej","chapter":"5","verse":"10","text":"Bahtalei o progonime zaki pravednost,"},{"book":"Matej","chapter":"5","verse":"11","text":"Bahtale injen kad zbog mande o manuša vređinena tumen, kad progoninena tumen hem kad hovavne vaćerena protiv tumende!"},{"book":"Matej","chapter":"5","verse":"12","text":"Radujinen tumen hem oven bahtale, adalese so bari nagrada adžićeri tumen ko nebo. Adalese so ađahar progoninde e prorokonen kola inele angleder tumendar!”"},{"book":"Matej","chapter":"5","verse":"13","text":"O Isus phenđa: “Tumen injen sar o lon e manušenđe ki phuv. Ali te o lon našalđa plo londipe, soja ov ka lonđari pe? Esavko nane šukar nisose, sem te frdel pe avri, te gazinen le o manuša."},{"book":"Matej","chapter":"5","verse":"14","text":"Tumen injen o svetlost e svetose. I diz savi upri gora našti te garaj pe."},{"book":"Matej","chapter":"5","verse":"15","text":"Niko na tharela i svetiljka i te garaj la talo čaro, nego čhivela la ko than zaki svetiljka te šaj svetlini sarijenđe kolai ano čher."},{"book":"Matej","chapter":"5","verse":"16","text":"Ađahar hem tumaro svetlost te svetlini e manušenđe te dikhen tumare šukar ćeriba hem te slavinen tumare Dade kovai ano nebo.”"},{"book":"Matej","chapter":"5","verse":"17","text":"Tegani o Isus phenđa: “Ma mislinen da aljum te čhinavav o zakoni e Mojsijasoro hem o lila e prorokonengere. Na aljum te čhinavav len, nego te pherav len."},{"book":"Matej","chapter":"5","verse":"18","text":"Čače vaćerava tumenđe, sa đikote ka oven o nebo hem i phuv, ni o najtikoro slovo, nijekh crtica, oto Zakoni naka nakhel đikote sa adava na ovela."},{"book":"Matej","chapter":"5","verse":"19","text":"Adalese, ko phagela hem jekh oto najtikore naredbe, hem averen sikaj te ćeren ađahar, ka ovel najtikoro ano carstvo e nebosoro. A ko ićeri o naredbe, hem averen sikaj te ćeren ađahar, ka ovel baro ano carstvo e nebosoro."},{"book":"Matej","chapter":"5","verse":"20","text":"Adalese vaćerava tumenđe, na ovela li tumari pravednost po bari oti pravednost e učiteljengiri e Zakonestar hem e farisejengiri, nisar naka šaj te đerdinen ano carstvo e nebosoro!”"},{"book":"Matej","chapter":"5","verse":"21","text":"I phenđa: “Šunđen soi phendo ano Zakoni amare pradadenđe: ‘Ma mudar! Ko mudari, ka ovel krivo anglo sudo.’"},{"book":"Matej","chapter":"5","verse":"22","text":"A me phenava tumenđe: Ko holjani upro plo phral, ka ovel krivo anglo sudo. Ko vičini ple phrale ‘hulavona’, ka ovel krivo anglo pobaro sudo. A te vičinđa le ‘Dilineja’, ka ovel krivo hem ka džal ano jagalo pakao."},{"book":"Matej","chapter":"5","verse":"23","text":"Adalese, te injan anglo oltari ano Hram hem deja žrtva e Devlese i otojekhvar setineja tut da te phrale isi nešto protiv tute,"},{"book":"Matej","chapter":"5","verse":"24","text":"ačhav te žrtva anglo oltari, dža najangle mirin tut oleja i tegani ava hem de te žrtva e Devlese."},{"book":"Matej","chapter":"5","verse":"25","text":"So po sigate mirin tut te protivnikoja odrumal, pana sar na anđa tut ko sudo. Te na ćerđan ađahar, ov šaj te del tut ko sudija, a o sudija te del tut ko manuš kova ka čhivel tut ano phandlipe."},{"book":"Matej","chapter":"5","verse":"26","text":"Vaćerava će da čače naka ikljove adathar sa đikote na irineja đi i zadnjo para savi aveja lese.”"},{"book":"Matej","chapter":"5","verse":"27","text":"I o Isus phenđa: “Šunđen soi phendo ano Zakoni: ‘Ma ćer preljuba!’"},{"book":"Matej","chapter":"5","verse":"28","text":"A me phenava tumenđe: Sar ko dikhela avera đuvlja ađahar da mangela te sovel olaja, već ćerđa preljuba olaja pese ano vilo."},{"book":"Matej","chapter":"5","verse":"29","text":"Te ti desno jakh legari tut ano greh, ikal la hem frde la tutar. Adalese soi po šukar tuće te našale jekh kotor te telostar nego sa to telo te ovel frdime ano pakao."},{"book":"Matej","chapter":"5","verse":"30","text":"Hem te to desno vas legari tut ano greh, čhin le hem frde le tutar. Adalese soi po šukar tuće te ačhove bizo jekh kotor te telostar nego sa to telo te džal ko pakao.”"},{"book":"Matej","chapter":"5","verse":"31","text":"I phenđa: “Ano Zakoni inele da phendo: ‘Ko ačhaj pla romnja, nek del la lil kote pisini so ačhavđa la.’"},{"book":"Matej","chapter":"5","verse":"32","text":"A me phenava tumenđe: Đijekh kova ačhaj pla romnja, čhivela la te ćerel preljuba, sem te ačhavđa la zbog lakiri preljuba. Hem đijekh kova lela romnja kola o rom muklja, ćerela preljuba.”"},{"book":"Matej","chapter":"5","verse":"33","text":"I o Isus phenđa: “Šunđen soi hem akava phendo ano Zakoni amare pradadenđe: ‘Ma phag i sovli, nego ćer okova savese haljan sovli e Gospodese.’"},{"book":"Matej","chapter":"5","verse":"34","text":"A me phenava tumenđe: Ma han sovli nisar! Ma han sovli ni e neboja, adalese soi e Devlesoro tron,"},{"book":"Matej","chapter":"5","verse":"35","text":"ni e phuvjaja, adalese soi talo lesere pre, ni e Jerusalimeja, adalese soi adava i diz kaj o Devel vladini sar baro caro."},{"book":"Matej","chapter":"5","verse":"36","text":"Ma han sovli ni tumare šereja, adalese so čak ni jekh bal našti te ćeren te ovel parno ili kalo."},{"book":"Matej","chapter":"5","verse":"37","text":"Kad phenena: ‘Oja’, nek adava čače značini ‘oja’; kad phenena: ‘Na’, nek adava čače značini ‘na’. Sa so više phenena adalestar, avela e Bišukarestar.”"},{"book":"Matej","chapter":"5","verse":"38","text":"I o Isus phenđa: “Šunđen soi phendo ano Zakoni: ‘Jakh zaki jakh, dand zako dand!’"},{"book":"Matej","chapter":"5","verse":"39","text":"A me phenava tumenđe: Ma suprotstavinen tumen e bišukare manušese! Te khuvđa tut neko ki desno čham, irin lese hem i dujto!"},{"book":"Matej","chapter":"5","verse":"40","text":"Te neko mangela te legari tut ko sudo hem te lel tutar o gad, de le hem o ogrtači."},{"book":"Matej","chapter":"5","verse":"41","text":"Te e rimesere vojnici terinena tut te akhare lenđe i oprema jekh kilometari, akhar lenđe duj."},{"book":"Matej","chapter":"5","verse":"42","text":"Te neko rodela tutar nešto, de le, hem ma irin to dumo okolese kova rodela tutar ko zajam.”"},{"book":"Matej","chapter":"5","verse":"43","text":"I phenđa: “Šunđen soi phendo: ‘Mang te pašutne’, a mrzin te dušmane!"},{"book":"Matej","chapter":"5","verse":"44","text":"A me phenava tumenđe: Mangen hem tumare dušmanjen hem molinen tumen okolenđe kola progoninena tumen,"},{"book":"Matej","chapter":"5","verse":"45","text":"sar te šaj mothoven da injen čhave tumare Dadesere kovai ano nebo. Ov ćerela lesoro kham te ikljol upreder hem o bišukar hem o šukar manuša, hem bičhali bršin okolenđe kolai pravedna hem okolenđe kola nane pravedna."},{"book":"Matej","chapter":"5","verse":"46","text":"Adalese so, te mangena samo okolen kola tumen mangena, savi nagrada šaj te adžićeren? Na li ađahar ćerena hem o carinici?"},{"book":"Matej","chapter":"5","verse":"47","text":"Te pozdravinena samo tumare manušen, so ćerena po šukar averendar? Adava ćerena hem okola kola na džanen e Devlese."},{"book":"Matej","chapter":"5","verse":"48","text":"Adalese tumen oven savršena sar soi savršeno tumaro Dad kovai ano nebo.”"}]}