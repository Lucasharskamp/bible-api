{"data":[{"book":"Chongmalar","chapter":"5","verse":"1","text":"Reng in-ongna munna in-ongpa kutchangtiang khan chejuol larik inkhat ichoi kha kei'n kaleimu; chejuol larik kha apeek inni reella injia halli chejuol larik kha madanna (seal) sari indeeng. Ezek 2:9-10; Isa 29:11"},{"book":"Chongmalar","chapter":"5","verse":"2","text":"Halli kei'n aka-ngartak marwaan tirton inkhat kaleimu, marwaan tirton khan rasa inringnga aleiti, “Tume hiwa madanna ngaihi makoili chejuol larik hi kamalong mator?”"},{"book":"Chongmalar","chapter":"5","verse":"3","text":"Takkha marwaanna, nuoipil chungnga emakli manmasituol nuoiya kaom tuteii inkhat innum larik kha kamalong mator emakli ka-en mator leiommu."},{"book":"Chongmalar","chapter":"5","verse":"4","text":"Khawa chejuol larik kha kamalong mator emakli ka-en mator kha tuteii leiommu jarra kei'n kamalung intooktheiya kaleichap."},{"book":"Chongmalar","chapter":"5","verse":"5","text":"Khawa phakhan upa soomni leimili ngai karra upa inkhat in keidiang aleiti, “Chapmaro. Enro! Akaraatkhet David sapa, Judah phung makheiya Sabakkai, ama'n raal amatorjei, halli ama'n madanna sari kha amakoili chejuol larik kha amalong mator.” Inphut 49:9; Isa 11:1,10"},{"book":"Chongmalar","chapter":"5","verse":"6","text":"Khawa tisuoli kei'n akaring khouring mili khat-um upa ngai'n inkahiil reng in-ongna mun laicheiya Keelngamteii ngirra kaom inkhat kaleimu. Keelngamteii kha inleithat angnga kaleimu. Keelngamteii kha araki sari khat-um amit sari indou, khawa ngaikha manmasituol pumpuiya injuotir Pathian ratha sari ngaikha in-eii. Isa 53:7; Zech 4:10"},{"book":"Chongmalar","chapter":"5","verse":"7","text":"Keelngamteii khan asiya reng in-ongna munna in-ong ama kutchangtiangnga kaom chejuol larik kha ajuolei."},{"book":"Chongmalar","chapter":"5","verse":"8","text":"Ama'n chejuol larik kha ajuoleisuo phakhan, Akaring khouring mili khat-um upa soomni leimili ngai'n Keelngamteii maikuungnga injuo-inbok. Inmani rakip ngai'n saraangdar inchoiwiak halli berou kasipchei soonna kheengkam inchoiwiak, hiwahi Pathian mi ngai'n Pathian diang inni ngaikha eii. Minpkla 141:2"},{"book":"Chongmalar","chapter":"5","verse":"9","text":"Inmani ngai'n laa kathar kha inleisak:"},{"book":"Chongmalar","chapter":"5","verse":"10","text":"Nang'n inmani ngaikha eini Pathian sepa kathosik-ah rengram thiampu ngaikha namin-ejei,"},{"book":"Chongmalar","chapter":"5","verse":"11","text":"Woikhat inlet-ah kei'n kalei-ennook, khawa phakhan kei'n marwaan tirton lising lising rasa kha kaleijet! Inmani ngai'n reng in-ongna mun, akaring khouring mili khat-um upa ngai chungnga inleikahiil, Dan 7:10"},{"book":"Chongmalar","chapter":"5","verse":"12","text":"halli rasa inringnga laa inleisak:"},{"book":"Chongmalar","chapter":"5","verse":"13","text":"Khawa phakhan marwaanna kaom, nuoipil chungnga kaom, nuoipil suungnga kaom, tuipuiya kaom khat-um manmasituolla kaom khouring rakip in laa insak kha kaleijet:"},{"book":"Chongmalar","chapter":"5","verse":"14","text":"Akaring khouring mili ngai'n inleimasang, “Amen!” Halli upa ngai'n inbok-ah chubei inleitho."}]}