{"data":[{"book":"Kirje Roomalaisille","chapter":"16","verse":"1,2","text":"Foibe, jalo kristitty Kenkreasta16:1,2 Kenkrea oli Korintin suurkaupungin satama-alue., tulee pian teitä tapaamaan. Hän on tehnyt paljon työtä omassa seurakunnassaan. Ottakaa hänet lämpimästi vastaan sisarenanne Herrassa. Tarjotkaa hänelle apuanne siinä, missä voitte, sillä hän on auttanut monia hädänalaisia – myös minua."},{"book":"Kirje Roomalaisille","chapter":"16","verse":"3","text":"Terveisiä Priskalle ja Akvilalle. He ovat kulkeneet työtovereinani Kristuksen Jeesuksen asialla."},{"book":"Kirje Roomalaisille","chapter":"16","verse":"4","text":"He ovat panneet henkensäkin alttiiksi tähteni, enkä minä ole ainoa, joka on heille kiitollisuudenvelassa – myös kaikki pakanaseurakunnat ovat heille kiitollisia. Viekää terveiseni myös sille seurakuntalaisten joukolle, joka kokoontuu heidän kodissaan."},{"book":"Kirje Roomalaisille","chapter":"16","verse":"5","text":"Terveisiä hyvälle ystävälleni Epainetukselle. Hän oli ensimmäinen Vähän-Aasian asukas, josta tuli kristitty."},{"book":"Kirje Roomalaisille","chapter":"16","verse":"6","text":"Sanokaa terveiseni Marialle, joka on paljon auttanut meitä."},{"book":"Kirje Roomalaisille","chapter":"16","verse":"7","text":"Siellä ovat myös maanmieheni Andronikus ja Junias, jotka olivat vankilassa yhdessä kanssani. Apostolit arvostavat heitä suuresti – he olivatkin kristittyjä jo ennen minua. Lähettäkää terveisiä myös heille."},{"book":"Kirje Roomalaisille","chapter":"16","verse":"8","text":"Terveisiä Ampliatukselle, jota rakastan Jumalan lapsena,"},{"book":"Kirje Roomalaisille","chapter":"16","verse":"9","text":"ja Urbanukselle, työtoverillemme, ja rakkaalle Stakykselle."},{"book":"Kirje Roomalaisille","chapter":"16","verse":"10","text":"Muistan myös Apellesta, tuota hyvää miestä, jota on paljon koeteltu ja joka on Kristuksen avulla kestänyt kaiken. Parhaat terveiset niillekin, jotka ovat työssä Aristobuluksen talossa."},{"book":"Kirje Roomalaisille","chapter":"16","verse":"11","text":"Terveisiä maanmiehelleni Herodionille sekä Narkissuksen talon kristityille orjille."},{"book":"Kirje Roomalaisille","chapter":"16","verse":"12","text":"Lähetän myös terveiseni Herran työntekijöille Tryfainalle ja Tryfosalle sekä rakkaalle Persikselle, joka on tehnyt paljon Herran työtä."},{"book":"Kirje Roomalaisille","chapter":"16","verse":"13","text":"Terveisiä Rufukselle, jonka Herra on ottanut omakseen, ja hänen rakkaalle äidilleen, joka on ollut kuin äiti minullekin."},{"book":"Kirje Roomalaisille","chapter":"16","verse":"14","text":"Älkää unohtako Asynkritusta, Flegonia, Hermestä, Patrobasta, Hermasta ja heidän kanssaan olevia veljiä."},{"book":"Kirje Roomalaisille","chapter":"16","verse":"15","text":"Rakkaat terveiset Filologukselle, Julialle, Nereukselle ja hänen sisarelleen ja Olympaalle sekä kaikille kristityille, jotka ovat heidän luonaan."},{"book":"Kirje Roomalaisille","chapter":"16","verse":"16","text":"Tervehtikää toisianne lämpimästi. Kaikki Kristuksen seurakunnat täältä lähettävät teille terveisiä."},{"book":"Kirje Roomalaisille","chapter":"16","verse":"17","text":"Vielä yksi asia, ennen kuin lopetan tämän kirjeen. Pysytelkää erossa niistä, jotka aiheuttavat hajaannusta ja järkyttävät ihmisten uskoa opettamalla vastoin sitä, mitä teille on aikaisemmin Kristuksesta opetettu."},{"book":"Kirje Roomalaisille","chapter":"16","verse":"18","text":"Sellaiset opettajat eivät edistä Herran Jeesuksen asiaa, vaan he haluavat voittoa itselleen. He ovat hyviä puhumaan, ja yksinkertaiset ihmiset joutuvat helposti heidän pauloihinsa."},{"book":"Kirje Roomalaisille","chapter":"16","verse":"19","text":"Teidän uskollisuutenne on kaikkien tiedossa. Minäkin olen teistä hyvin iloinen. Pyrkikää aina hyvään ja välttäkää pahaa."},{"book":"Kirje Roomalaisille","chapter":"16","verse":"20","text":"Rauhan Jumala murskaa pian saatanan teidän jalkojenne alle. Rukoilen elämäänne Herran Jeesuksen Kristuksen siunausta."},{"book":"Kirje Roomalaisille","chapter":"16","verse":"21","text":"Työtoverini Timoteus sekä maanmieheni Lukius, Jaason ja Soosipater lähettävät teille parhaat toivotukset."},{"book":"Kirje Roomalaisille","chapter":"16","verse":"22","text":"Minä, Tertius, joka kirjoitan tätä kirjettä Paavalin sanelun mukaan, lähetän myös terveisiä teidän kristittynä veljenänne."},{"book":"Kirje Roomalaisille","chapter":"16","verse":"23","text":"Gaius pyytää lähettämään teille terveisiä. Olen hänen vieraanaan, ja seurakunta kokoontuu täällä hänen kodissaan. Erastus, kaupungin varainhoitaja, lähettää teille terveisiä, samoin kuin Kvartus, eräs kristitty veli. Näkemiin!"},{"book":"Kirje Roomalaisille","chapter":"16","verse":"24","text":"Herramme Jeesuksen Kristuksen armo kanssanne!"},{"book":"Kirje Roomalaisille","chapter":"16","verse":"25","text":"Jätän teidät Jumalan huolenpitoon, hänen, joka voi tehdä teistä vahvoja Herrassa, aivan niin kuin hyvä sanoma kertoo ja minä olen teille sanonut. Tämä on Jumalan pelastussuunnitelma teille pakanoille. Aikojen alusta saakka se on pidetty salassa,"},{"book":"Kirje Roomalaisille","chapter":"16","verse":"26","text":"mutta nyt – niin kuin profeetat ennustivat ja Jumala kehottaa – tätä sanomaa julistetaan kaikkialla, ja kaikki ihmiset maailman joka kolkassa voivat uskoa Jeesukseen ja noudattaa hänen tahtoaan."},{"book":"Kirje Roomalaisille","chapter":"16","verse":"27","text":"Jumalalle, joka yksin on viisas, kunnia ikuisesti Jeesuksen Kristuksen, meidän Herramme tähden!"}]}