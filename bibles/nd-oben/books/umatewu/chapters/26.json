{"data":[{"book":"UMatewu","chapter":"26","verse":"1","text":"UJesu eseqedile ukukhuluma zonke lezi izinto, wathi kubafundi bakhe,"},{"book":"UMatewu","chapter":"26","verse":"2","text":"“Njengoba lisazi, sekusele insuku ezimbili ukuba iPhasika lifike, njalo iNdodana yoMuntu izanikelwa ukuba ibethelwe.”"},{"book":"UMatewu","chapter":"26","verse":"3","text":"Abaphristi abakhulu labadala babantu basebeqoqana egumeni lomphristi omkhulu owayethiwa nguKhayifasi,"},{"book":"UMatewu","chapter":"26","verse":"4","text":"baceba ukubopha uJesu ngasese bambulale."},{"book":"UMatewu","chapter":"26","verse":"5","text":"Bathi, “Kakungabi ngesikhathi somkhosi funa kube lesiphithiphithi ebantwini.”"},{"book":"UMatewu","chapter":"26","verse":"6","text":"Kwathi uJesu eseBhethani endlini yendoda eyayithiwa nguSimoni owayelobulephero,"},{"book":"UMatewu","chapter":"26","verse":"7","text":"kweza kuye owesifazane ephethe imbodlela yamakha adula kakhulu wawathela ekhanda likaJesu owayeyeme etafuleni."},{"book":"UMatewu","chapter":"26","verse":"8","text":"Abafundi bathi bekubona lokho bacasuka. Basebebuza bathi, “Adlaliselwani kanje na?"},{"book":"UMatewu","chapter":"26","verse":"9","text":"Amakha la abengathengiswa ngemali ephezulu leyomali iphiwe abampofu.”"},{"book":"UMatewu","chapter":"26","verse":"10","text":"UJesu esekunanzelele lokhu wathi kubo, “Limkhathazelani owesifazane lo na? Wenze into enhle kimi."},{"book":"UMatewu","chapter":"26","verse":"11","text":"Abampofu lizahlala lilabo kokuphela, kodwa kalisoze libe lami kokuphela."},{"book":"UMatewu","chapter":"26","verse":"12","text":"Uthe ethululela amakha la emzimbeni wami ubesenzela ukungilungiselela ukungcwatshwa."},{"book":"UMatewu","chapter":"26","verse":"13","text":"Ngilitshela iqiniso ukuthi langaphi lapho okuzatshunyayelwa ivangeli leli emhlabeni wonke, lokhu akwenzileyo kuzakhulunywa, kube yisikhumbuzo ngaye.”"},{"book":"UMatewu","chapter":"26","verse":"14","text":"Kwathi omunye wabalitshumi lambili, lowo owayethiwa nguJudasi Iskariyothi, waya kubaphristi abakhulu"},{"book":"UMatewu","chapter":"26","verse":"15","text":"wabuza wathi, “Lizangiphani nxa ngimnikela kini?” Base bembalela inhlamvu zesiliva ezingamatshumi amathathu."},{"book":"UMatewu","chapter":"26","verse":"16","text":"Kusukela khonapho uJudasi wadinga ithuba lokuba amnikele."},{"book":"UMatewu","chapter":"26","verse":"17","text":"Ngosuku lokuqala loMkhosi weSinkwa esingelaMvubelo abafundi beza kuJesu bambuza bathi, “Ufuna senzele ngaphi amalungiselelo okuthi udle iPhasika na?”"},{"book":"UMatewu","chapter":"26","verse":"18","text":"Waphendula wathi, “Ngenani edolobheni komunye umuntu limtshele lithi, ‘UMfundisi uthi: Isikhathi sami esimisiweyo sesiseduze. Ngizakudla iPhasika labafundi bami endlini yakho.’ ”"},{"book":"UMatewu","chapter":"26","verse":"19","text":"Ngakho abafundi benza njengokulayelwa kwabo nguJesu balungisa iPhasika."},{"book":"UMatewu","chapter":"26","verse":"20","text":"Kwathi kusihlwa, uJesu wayehlezi eyeme etafuleni elabalitshumi lambili."},{"book":"UMatewu","chapter":"26","verse":"21","text":"Kwathi besidla wathi, “Ngilitshela iqiniso ukuthi omunye wenu uzanginikela.”"},{"book":"UMatewu","chapter":"26","verse":"22","text":"Badana kakhulu basebesithi kuye ngamunye, “Pho kawutsho mina Nkosi?”"},{"book":"UMatewu","chapter":"26","verse":"23","text":"UJesu waphendula wathi, “Lowo odle kanye lami emganwini uzanginikela."},{"book":"UMatewu","chapter":"26","verse":"24","text":"INdodana yoMuntu kwenzakala kuyo njengoba kulotshiwe ngayo. Kodwa maye kulowomuntu ozanikela iNdodana yoMuntu! Bekungaba ngcono kuye ngabe wayengazalwanga.”"},{"book":"UMatewu","chapter":"26","verse":"25","text":"Wasesithi uJudasi, lowo owayezamnikela, “Pho kawutsho mina, Rabi?”"},{"book":"UMatewu","chapter":"26","verse":"26","text":"Bathi besadla uJesu wathatha isinkwa wabonga, wasihlephula wasipha abafundi bakhe esithi, “Thathani lidle; lokhu kungumzimba wami.”"},{"book":"UMatewu","chapter":"26","verse":"27","text":"Wasethatha inkezo, esebongile, wabanika esithi, “Nathani kuyo, lonke."},{"book":"UMatewu","chapter":"26","verse":"28","text":"Leli ligazi lami lesivumelwano, elichithelwe abanengi ekuthethelelweni kwezono."},{"book":"UMatewu","chapter":"26","verse":"29","text":"Ngiyalitshela, angisayikuphinda nginathe okwesithelo sevini, kusukela manje kuze kube yilolosuku lapho engizakunatha khona kabutsha lani embusweni kaBaba.”"},{"book":"UMatewu","chapter":"26","verse":"30","text":"Bathi sebehlabele ihubo baphuma baya eNtabeni yama-Oliva."},{"book":"UMatewu","chapter":"26","verse":"31","text":"UJesu wasebatshela wathi, “Ngabona lobubusuku lizakwenyela ngami, ngoba kulotshiwe ukuthi:"},{"book":"UMatewu","chapter":"26","verse":"32","text":"Kodwa ngemva kokuba sengivukile kwabafileyo, ngizalandulela ukuya eGalile.”"},{"book":"UMatewu","chapter":"26","verse":"33","text":"UPhethro waphendula wathi, “Loba bonke bangaze benyele ngenxa yakho, mina kimi ngezake kwenzeke.”"},{"book":"UMatewu","chapter":"26","verse":"34","text":"UJesu waphendula wathi, “Ngikutshela iqiniso ukuthi ngabona lobubusuku, iqhude lingakakhali uzangiphika kathathu.”"},{"book":"UMatewu","chapter":"26","verse":"35","text":"Kodwa uPhethro wala wagomela wathi, “Loba kungenzeka ukuba ngife lawe, ngeke lanini ngikuphike.” Abanye abafundi labo batsho njalo."},{"book":"UMatewu","chapter":"26","verse":"36","text":"UJesu wasehamba labafundi bakhe endaweni eyayithiwa yiGetsemane, wasesithi kubo, “Hlalani lapha, mina ngisaya laphayana ukuyakhuleka.”"},{"book":"UMatewu","chapter":"26","verse":"37","text":"Wathatha uPhethro lamadodana kaZebhediya womabili wahamba labo, waseqala ukuhlulukelwa lokukhathazeka."},{"book":"UMatewu","chapter":"26","verse":"38","text":"Wasesithi kubo, “Umphefumulo wami ugajelwa lusizi kuze kuthi ngife. Hlalani lapha lilinde lami.”"},{"book":"UMatewu","chapter":"26","verse":"39","text":"Wahamba ibanganyana, wazilahla phansi wathi mbo ngobuso wakhuleka wathi, “Baba, nxa kungenzeka, sengathi inkezo le ingasuswa kimi. Kodwa akungabi yintando yami, kodwa kube yintando yakho.”"},{"book":"UMatewu","chapter":"26","verse":"40","text":"Wasephenduka kubafundi bakhe wabafica belele. Wabuza uPhethro wathi, “Lina madoda kambe kulehlule ukulinda kanye lami okwehola elilodwa nje?"},{"book":"UMatewu","chapter":"26","verse":"41","text":"Lindani likhuleke ukuze lingaweli ekulingweni. Umoya uyathanda kodwa umzimba ubuthakathaka.”"},{"book":"UMatewu","chapter":"26","verse":"42","text":"Wahamba njalo okwesibili wakhuleka wathi, “Baba wami, nxa kungenzeki ukuthi linkezo isuswe ngaphandle kokuthi ngiyinathe, intando yakho mayenziwe.”"},{"book":"UMatewu","chapter":"26","verse":"43","text":"Wathi esebuya wabafica njalo sebelele, ngoba amehlo abo ayenzima."},{"book":"UMatewu","chapter":"26","verse":"44","text":"Ngakho wasebatshiya waphinda wahamba njalo wayakhuleka okwesithathu ephinda into yinye."},{"book":"UMatewu","chapter":"26","verse":"45","text":"Wasebuyela kubafundi wathi kubo, “Lilele, liyaphumula na? Khangelani, isikhathi sesisondele, iNdodana yoMuntu isizanikelwa ezandleni zezoni."},{"book":"UMatewu","chapter":"26","verse":"46","text":"Phakamani! Kasihambeni! Nangu usesiza onginikelayo.”"},{"book":"UMatewu","chapter":"26","verse":"47","text":"Wathi esakhuluma, uJudasi, omunye wabalitshumi lambili wafika. Wayehamba lexuku elikhulu lihlomile ngezinkemba lezinduku lithunywe ngabaphristi abakhulu labadala babantu."},{"book":"UMatewu","chapter":"26","verse":"48","text":"Omnikelayo wayelungisile labo isiboniso wathi: “Lowo engizamanga nguye; mbopheni.”"},{"book":"UMatewu","chapter":"26","verse":"49","text":"UJudasi wahle waqonda kuJesu wathi, “Sabona, Rabi!” wamanga."},{"book":"UMatewu","chapter":"26","verse":"50","text":"UJesu waphendula wathi, “Mfowethu, yenza lokho okulandileyo.”"},{"book":"UMatewu","chapter":"26","verse":"51","text":"Khonapho omunye wabaphelekezeli bakaJesu wakhokha inkemba yakhe wagadla encekwini yomphristi omkhulu, wayiquma indlebe."},{"book":"UMatewu","chapter":"26","verse":"52","text":"UJesu wathi kuye, “Buyisela inkemba yakho endaweni yayo, ngoba bonke abakhokha inkemba bazakufa ngenkemba."},{"book":"UMatewu","chapter":"26","verse":"53","text":"Ucabanga ukuthi ngingaze ngacela kuBaba, masinyane nje angiphe amaviyo alitshumi lambili ezingilosi?"},{"book":"UMatewu","chapter":"26","verse":"54","text":"Kodwa phela ibingagcwaliseka kanjani imibhalo ethi kumele kwenzeke ngale indlela na?”"},{"book":"UMatewu","chapter":"26","verse":"55","text":"Khonapho uJesu wathi exukwini labantu, “Kanti ngikhokhela umvukela yini lize lihlome ngezinkemba lezinduku ukuzangibamba na? Insuku zonke ngangihlala emagumeni ethempeli ngifundisa, kodwa kalingibophanga."},{"book":"UMatewu","chapter":"26","verse":"56","text":"Kodwa lokhu kwenzeke ukuze kugcwaliseke imibhalo yabaphrofethi.” Khonapho abafundi bonke bamtshiya babaleka."},{"book":"UMatewu","chapter":"26","verse":"57","text":"Labo abambophayo uJesu bamusa kuKhayifasi, umphristi omkhulu, lapho okwasekubuthene khona abafundisi bomthetho labadala."},{"book":"UMatewu","chapter":"26","verse":"58","text":"Kodwa uPhethro wayemlandela ehambela khatshana waze wayangena egumeni lomphristi omkhulu. Wangena wahlala phansi lamanxusa efuna ukubona okwakuzakwenzakala."},{"book":"UMatewu","chapter":"26","verse":"59","text":"Abaphristi abakhulu leSanihedrini yonke babedinga ubufakazi bamanga ngoJesu ukuze bambulale."},{"book":"UMatewu","chapter":"26","verse":"60","text":"Kodwa babuswela, lanxa abanengi ofakazi bamanga bavela."},{"book":"UMatewu","chapter":"26","verse":"61","text":"bathi, “Umfokazi lo wathi, ‘Ngilamandla okulidiliza ithempeli likaNkulunkulu ngiphinde ngilakhe kutsha ngezinsuku ezintathu.’ ”"},{"book":"UMatewu","chapter":"26","verse":"62","text":"Umphristi omkhulu wasesukuma wathi kuJesu, “Kawuyikuphendula na? Kuyini kanti lokhu okufakazwa ngamadoda la ngawe na?”"},{"book":"UMatewu","chapter":"26","verse":"63","text":"Kodwa uJesu wala elokhu ethule."},{"book":"UMatewu","chapter":"26","verse":"64","text":"UJesu waphendula wathi, “Yebo, kunjengoba usitsho. Kodwa ngithi kini lonke: Ngesikhathi esizayo lizayibona iNdodana yoMuntu ihlezi kwesokunene sikaMninimandla isehla ngamayezi ezulwini.”"},{"book":"UMatewu","chapter":"26","verse":"65","text":"Khonapho umphristi omkhulu wadabula izigqoko zakhe wathi, “Uyahlambaza! Sisafunelani abanye ofakazi na? Khangelani, manje selikuzwile ukuhlambaza."},{"book":"UMatewu","chapter":"26","verse":"66","text":"Lithini ngakho?”"},{"book":"UMatewu","chapter":"26","verse":"67","text":"Basebemkhafulela emehlweni njalo bamdutshuza ngenqindi. Abanye bamakala"},{"book":"UMatewu","chapter":"26","verse":"68","text":"bathi, “Phrofitha kithi, wena Khristu. Ngubani okutshayileyo?”"},{"book":"UMatewu","chapter":"26","verse":"69","text":"UPhethro wayehlezi phandle egumeni, kwasekusiza kuye intombazana eyincekukazi yathi kuye, “Lawe njalo wawuloJesu waseGalile.”"},{"book":"UMatewu","chapter":"26","verse":"70","text":"Kodwa walandula phambi kwabo bonke. Wathi, “Angikwazi lokho okhuluma ngakho.”"},{"book":"UMatewu","chapter":"26","verse":"71","text":"Wasesuka ephuma entubeni lapho abonwa khona ngenye intombazana eyathi ebantwini khonapho, “Umfokazi lo wayeloJesu waseNazaretha.”"},{"book":"UMatewu","chapter":"26","verse":"72","text":"Walandula njalo efunga esithi, “Kangiyazi indoda leyo!”"},{"book":"UMatewu","chapter":"26","verse":"73","text":"Ngemva kwesikhatshana labo ababemi khonapho baya kuPhethro bathi, “Ngempela ungomunye wabo ngoba indlela okhuluma ngayo iyakuceba.”"},{"book":"UMatewu","chapter":"26","verse":"74","text":"Wasekhihliza iziqalekiso phezu kwakhe wafunga kubo wathi, “Angimazi mina lowomuntu!”"},{"book":"UMatewu","chapter":"26","verse":"75","text":"UPhethro waselikhumbula ilizwi elakhulunywa nguJesu esithi: “Iqhude lingakakhali uzangilandula kathathu.” Waphumela ngaphandle wakhala kabuhlungu."}]}