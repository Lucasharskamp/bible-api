{"data":[{"book":"Rom","chapter":"12","verse":"1","text":"Eshe eshuwotso! Ik'o genee'úshitwo, beyar beetwonat S'ayin wosho woshde'er it atso it t'intsitwok'o maarts Ik'o shútson itn k'onirwe. Manowere t'intso itn b́ geyitso ari Ik'osh finet finoniye."},{"book":"Rom","chapter":"12","verse":"2","text":"Sheengonat genee'úshitwo kim deshawonowere Ik'o shuntso fadbek'o it falitwok'o it nibi gawirwon handraar, it beyo woneewa bako datsani ark'ayere."},{"book":"Rom","chapter":"12","verse":"3","text":"Aaninuwere it ik ikets Ik'o itsh b́imts imnetiyok'on tooko dashan detson asaabore bako it angoniyere danb it tookosh bogotaane err asaabk'ayere ett taash imets s'aaton keewirwe."},{"book":"Rom","chapter":"12","verse":"4","text":"No ats ikatse ay kayuwots fa'ane, noatsi kay ik ikonuwere k'osh k'osh fino detsfe."},{"book":"Rom","chapter":"12","verse":"5","text":"12:4-51 K'or. 12:12  Mank'owere noo ayuwotsi wotat nobefere Krstosn ik ats noone, ik atsi kayuwotsi nowottsok'on noatsatsewo desheeknone."},{"book":"Rom","chapter":"12","verse":"6","text":"Mansh Ik'o b́ s'aaton noosh b́ ímts k'osh k'osh naari deero finats jiitswone, noosh imetso Ik'o aap'ts keewa wotiyal no amantsok'on Ik' aap'tso keewwone."},{"book":"Rom","chapter":"12","verse":"7","text":"Noosh imetso k'oshwotssh fina wotiyal kup'ar finone, noosh imetso daniya wotiyal sheengshde'er daniwone,"},{"book":"Rom","chapter":"12","verse":"8","text":"12:6-8 1 K'or. 12:4-11  noosh imetso iza wotiyal izwone, noosh imetso tuwdi dowawotiyal nib s'eenon imone, noosh imetso ashuwotsi k'eeza wotiyal kup'ar k'eezwone, noosh imetso mihretiya wotiyal hanowere gene'on k'aluwone."},{"book":"Rom","chapter":"12","verse":"9","text":"Git alber deshaw ari shunewo t'ut'k'ayere, gond keewo shid'ere, sheeng keewi shuutso sha'ore."},{"book":"Rom","chapter":"12","verse":"10","text":"It ats atsewo eshuwwots shunon shunewere, it ats atsewosh mango imosh nohewere,"},{"book":"Rom","chapter":"12","verse":"11","text":"mawuk'ayr, Shayron aat'iruwotsi wotoore, doonzosh keewewere."},{"book":"Rom","chapter":"12","verse":"12","text":"Jangiyetson gene'owere, gond bek'o k'amoore, jam aawo Ik'o k'onwere."},{"book":"Rom","chapter":"12","verse":"13","text":"Amants eshuwotsi bokic'or te'úwere, ibwotsno ibíewre."},{"book":"Rom","chapter":"12","verse":"14","text":"Itn gishirwotsi deerwere, derwere bako c'ashk'ayere."},{"book":"Rom","chapter":"12","verse":"15","text":"Geneúwirwotsnton gene'ore, epiruwotsnton efere."},{"book":"Rom","chapter":"12","verse":"16","text":"It ats atseyo ik hasabiyon ikwotar beewere, it tooko danbaan deshr bog taana eto k'ayr12:16 Bog taana et k'ayere: T'owwotsnton ik wotar beewere,, wee gac'ets fino finosh it shúno wotowe.  t'owwotsnton ik wotar beewere. It tookosh danfone etk'ayere."},{"book":"Rom","chapter":"12","verse":"17","text":"Ash jami shinats sheeng wotts keewo k'aluwere bako, ashuwots itats gond keewo bok'aliyal, it aanide'er gondo boosh k'alk'ayere."},{"book":"Rom","chapter":"12","verse":"18","text":"Itsh b́ faleyal ash jamonton jeenon beyosh it weeron it falitu jamo k'aluwere."},{"book":"Rom","chapter":"12","verse":"19","text":"12:19 Iwi. 32:35  T jirwotso! fayo Ik'osh k'ayere boko it it tookon weero oorshk'ayere, «Weer weershtwonat weer worshi gushono anituwo taane etfe Doozo Ik'oni» ett guut'ere."},{"book":"Rom","chapter":"12","verse":"20","text":"12:20 Ari. 25:21-22  Mansh weer worshoniyere n balangaro b́k'ak'iyal mazuwe, b́shashuwiyal shashuwo kishwe, hank'o n k'aliyal goyinar b́ jitsituwok'o woshitune."},{"book":"Rom","chapter":"12","verse":"21","text":"Mansh gond keewo sheeng keewon da'úwere boko gond keewon da'ek'ayere."}]}