{"data":[{"book":"Tim Jo-Lawi","chapter":"24","verse":"1","text":"Jehova Nyasaye nowacho ne Musa niya,"},{"book":"Tim Jo-Lawi","chapter":"24","verse":"2","text":"“Chik jo-Israel mondo gikelni mo maliw mar zeituni mobi mondo omi teyni osik kaliel pile."},{"book":"Tim Jo-Lawi","chapter":"24","verse":"3","text":"Harun nyaka ne ni teynigo osiko kaliel oko mar pasia moumo Sandug Muma mar Hemb Romo manie nyim Jehova Nyasaye chakre odhiambo nyaka okinyi. Ma en chik mosiko nyaka chiengʼ ne tienge duto mabiro."},{"book":"Tim Jo-Lawi","chapter":"24","verse":"4","text":"Teyni manie rachung taya maler molos gi dhahabu nyaka rit pile ka pile e nyim Jehova Nyasaye."},{"book":"Tim Jo-Lawi","chapter":"24","verse":"5","text":"“Kawuru mogo mayom kendo utedgo makati apar gariyo, ma moro ka moro oted gi mogo moromo kilo abiriyo."},{"book":"Tim Jo-Lawi","chapter":"24","verse":"6","text":"Chan uru makatigi laini ariyo e mesa maler molos gi dhahabu mochungʼ e nyim Jehova Nyasaye kendo e laini ka laini obed gi auchiel."},{"book":"Tim Jo-Lawi","chapter":"24","verse":"7","text":"To e laini ka laini mondo ukete ubani maler, mondo obed kaka rapar mar makati ma ichiwo ni Jehova Nyasaye kaka misango miwangʼo pep."},{"book":"Tim Jo-Lawi","chapter":"24","verse":"8","text":"Makatini nyaka kete e nyim Jehova Nyasaye pile ka pile chiengʼ Sabato ka chiengʼ Sabato. Gin mich ma ichiwo e lo jo-Israel kaka singruok manyaka chiengʼ."},{"book":"Tim Jo-Lawi","chapter":"24","verse":"9","text":"Makatigo mondo odongʼ ni Harun gi yawuote, kendo nyaka gichamgi kama ler mar lemo, nikech en migawo mar pok maler moloyo ma gichiwo kinde ka kinde kaka misengini miwangʼo ni Jehova Nyasaye.”"},{"book":"Tim Jo-Lawi","chapter":"24","verse":"10","text":"Wuowi moro ma min mare ja-Israel to wuon mare ja-Misri nowuok e dier jo-Israel kendo dhawo nowuok e kambi e kinde gi ja-Israel moro."},{"book":"Tim Jo-Lawi","chapter":"24","verse":"11","text":"Wuod dhako ma ja-Israel noyanyo Nying Jehova Nyasaye mi ojare; omiyo negikele e nyim Musa. (Min-gi ne nyinge Shelomith, nyar Dibri mane oa e dhood Dan.)"},{"book":"Tim Jo-Lawi","chapter":"24","verse":"12","text":"Negikete e od twech ka girito gima Jehova Nyasaye biro nyisogi."},{"book":"Tim Jo-Lawi","chapter":"24","verse":"13","text":"Eka Jehova Nyasaye nowacho ne Musa niya,"},{"book":"Tim Jo-Lawi","chapter":"24","verse":"14","text":"“Gol ngʼat moseyanyano oko mar kambi. Ji duto mane nitie koyenyo mondo giket lwetgi e wiye kendo kanyakla mar jo-Israel duto okaw kite ochielego.”"},{"book":"Tim Jo-Lawi","chapter":"24","verse":"15","text":"Wachne jo-Israel niya, Ka ngʼato okwongʼo Nyasache, to oyud kum moromo gi kethono,"},{"book":"Tim Jo-Lawi","chapter":"24","verse":"16","text":"to ngʼato angʼata moyanyo nying Jehova Nyasaye nyaka negi. Oganda duto nyaka chiele gi kite, bed ni en ja-Israel kata jadak, to koseyanyo nying Jehova Nyasaye to nyaka nege."},{"book":"Tim Jo-Lawi","chapter":"24","verse":"17","text":"“ ‘Ngʼato angʼata monego wadgi, en bende nyaka nege."},{"book":"Tim Jo-Lawi","chapter":"24","verse":"18","text":"Ngʼato angʼata monego chiayo nyaka chul chiayo, to ngʼato angʼata monego nyawadgi nyaka negi."},{"book":"Tim Jo-Lawi","chapter":"24","verse":"19","text":"Ngʼato angʼata mohinyo wadgi, nyaka timne gima otimono."},{"book":"Tim Jo-Lawi","chapter":"24","verse":"20","text":"Lero kar lero, wangʼ kar wangʼ, lak kar lak. Nyaka hiny ngʼatno mana kaka osehinyo nyawadgi."},{"book":"Tim Jo-Lawi","chapter":"24","verse":"21","text":"Ngʼato angʼata monego chiayo nyaka chul chiayo, to ngʼato angʼata monego nyawadgi nyaka negi."},{"book":"Tim Jo-Lawi","chapter":"24","verse":"22","text":"Kaka ikumo jadak e kaka ikumo ja-Israel. An e Jehova Nyasaye ma Nyasachu.’ ”"},{"book":"Tim Jo-Lawi","chapter":"24","verse":"23","text":"Eka Musa nowuoyo gi jo-Israel mi gigolo ngʼat mane oyenyocha oko mar kambi kendo negichiele gi kite. Jo-Israel notimo mana kaka Jehova Nyasaye nochiko Musa."}]}