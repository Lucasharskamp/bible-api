{"data":[{"book":"Zvakazarurwa","chapter":"11","verse":"1","text":"Ndakapiwa rutsanga rwakaita setsvimbo yokuyera ndikaudzwa kuti, “Enda undoyera temberi yaMwari nearitari, ugoverenga vanamati vari imomo."},{"book":"Zvakazarurwa","chapter":"11","verse":"2","text":"Asi usiye ruvazhe rwokunze; usaruyera, nokuti rwakapiwa kune veDzimwe Ndudzi. Vachafamba-famba muguta dzvene kwemwedzi makumi mana nemiviri."},{"book":"Zvakazarurwa","chapter":"11","verse":"3","text":"Uye ndichapa simba kuzvapupu zvangu zviviri, uye vachaprofita kwamazuva chiuru chimwe chete namazana maviri namakumi matanhatu, vakapfeka nguo dzamasaga.”"},{"book":"Zvakazarurwa","chapter":"11","verse":"4","text":"Ava ndivo miti miviri yomuorivhi nezvigadziko zviviri zvemwenje zvimire pamberi paIshe wenyika."},{"book":"Zvakazarurwa","chapter":"11","verse":"5","text":"Kana munhu upi zvake akaedza kuvakuvadza, moto unobuda mumiromo yavo ugoparadza vavengi vavo. Aya ndiwo mafiro achaita ani zvake anoda kuvakuvadza."},{"book":"Zvakazarurwa","chapter":"11","verse":"6","text":"Varume ava vane simba rokuzarira denga kuti mvura irege kunaya panguva yavanenge vachiprofita; uye vane simba rokushandura mvura kuti ive ropa nokurova nyika namatenda amarudzi ose sapavanodira zvavo."},{"book":"Zvakazarurwa","chapter":"11","verse":"7","text":"Zvino pavanenge vapedza kupupura kwavo, chikara chinobva mugomba rakadzika zvisina mugumo chichavarwisa, chigovakunda uye chichavauraya."},{"book":"Zvakazarurwa","chapter":"11","verse":"8","text":"Mitumbi yavo icharaswa munzira yomuguta guru, rinonzi kana richifananidzirwa, Sodhomu neIjipiti, uko kwakarovererwawo Ishe wavo."},{"book":"Zvakazarurwa","chapter":"11","verse":"9","text":"Kwamazuva matatu nehafu, vanhu vanobva kuvanhu vose, kumarudzi ose, kundimi dzose, nokundudzi dzose vacharamba vakatarira mitumbi yavo uye vachadzivisa kuvigwa kwayo."},{"book":"Zvakazarurwa","chapter":"11","verse":"10","text":"Vanogara panyika vachafara pamusoro pavo uye vachapembera vagotumirana zvipo, nokuti vaprofita vaviri ava vakatambudza avo vanogara panyika."},{"book":"Zvakazarurwa","chapter":"11","verse":"11","text":"Asi mushure mamazuva matatu nehafu, mweya woupenyu wakabva kuna Mwari wakapinda mavari, vakamira netsoka dzavo, kutya kukabata avo vakavaona."},{"book":"Zvakazarurwa","chapter":"11","verse":"12","text":"Ipapo vakanzwa inzwi guru richibva kudenga richiti, “Kwirai kuno.” Uye vakakwira kudenga vari mugore, vavengi vavo vachizviona."},{"book":"Zvakazarurwa","chapter":"11","verse":"13","text":"Panguva yacho iyoyo kwakava nokudengenyeka kukuru kwenyika uye chegumi cheguta chikaondomoka. Zviuru zvinomwe zvavanhu zvakaurayiwa mukudengenyeka kwenyika ikoko, uye vakasara vakavhundutswa nazvo vakarumbidza Mwari wokudenga."},{"book":"Zvakazarurwa","chapter":"11","verse":"14","text":"Nhamo yechipiri yapfuura; nhamo yechitatu iri kuuya nokukurumidza."},{"book":"Zvakazarurwa","chapter":"11","verse":"15","text":"Mutumwa wechinomwe akaridza hwamanda yake, kudenga kukava namanzwi makuru aiti:"},{"book":"Zvakazarurwa","chapter":"11","verse":"16","text":"Uye vakuru makumi maviri navana, vakanga vagere pazvigaro zvavo zvoushe pamberi paMwari, vakawira pasi nezviso zvavo vakanamata Mwari,"},{"book":"Zvakazarurwa","chapter":"11","verse":"17","text":"vachiti:"},{"book":"Zvakazarurwa","chapter":"11","verse":"18","text":"Ndudzi dzakatsamwa; uye hasha dzenyu dzauya."},{"book":"Zvakazarurwa","chapter":"11","verse":"19","text":"Ipapo temberi yaMwari iri kudenga yakazarurwa, uye mukati metemberi yake makaonekwa areka yake yesungano. Uye ipapo kwakava nokupenya kwemheni, muroromero, maungira okutinhira, kudengenyeka nemvura yechimvuramabwe yakawanda."}]}