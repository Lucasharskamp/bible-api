{"data":[{"book":"Sekaliya","chapter":"11","verse":"1","text":"Uchumule lwizi ja hegwe, gwa Lebanoni,"},{"book":"Sekaliya","chapter":"11","verse":"2","text":"Mlomboleze, hemwe migodi ja misonobali,"},{"book":"Sekaliya","chapter":"11","verse":"3","text":"Uhuliche kulombocheza kwa vilongozi!"},{"book":"Sekaliya","chapter":"11","verse":"4","text":"Mkulu Nguluwi, Nguluwi wa heni, nakalonga hino, “Chilolele chilundo cha ming'holo jilinguganigwa kudumuligwa singo."},{"book":"Sekaliya","chapter":"11","verse":"5","text":"Walingugula wangujidumulaga singo ila hawalingugazigwa na walinguguza wangulonga, ‘Yatogoligwe Mkulu Nguluwi! Lelo tuna lufufu.’ Mbaka wadimi wawo hawalingujonela isungu."},{"book":"Sekaliya","chapter":"11","verse":"6","text":"Heni Mkulu Nguluwi ndangulonga kota siwonela isungu kahi wanhu wa isi. Ndomleka chila munhu mmoko mwa myage na chila munhu mmoko mwa mndewa wa heye. Nawo woidumya isi, nani simlohola yoneche mmoko mwa hewo.”"},{"book":"Sekaliya","chapter":"11","verse":"7","text":"Lelo, nandiwa mdimi wa ming'holo jiwele najali jiluta kudumuligwa singo, kwa vila namhegwa mijito na wala walingugula na kuguza ming'holo. Nanyhola ng'hweku mbili, imwe nandiichema Uganililo na iyage nandiichema Uhamwe, hamba nanduta kudima ming'holo."},{"book":"Sekaliya","chapter":"11","verse":"8","text":"Nandemwela kuwemilila wadimi wanji wadatu kwa vila nawanzudiza, ahyo nandiwakopola kwa mhela wa mwezi umwe."},{"book":"Sekaliya","chapter":"11","verse":"9","text":"Lelo, nandijilonjela ming'holo, “Siwa mdimi wa hemwe kahi. Yawele kobagama, yabagame! Yawele kodumigwa, yadumigwe! Na wala wawele wosigala, wedakule.”"},{"book":"Sekaliya","chapter":"11","verse":"10","text":"Nandiihola yila ng'hweku ya heni yondiichemile Uganililo, nandiibena leka kulajila kota ilagano lyoyaliditile Mkulu Nguluwi na wanhu wa heye nalibenigwa."},{"book":"Sekaliya","chapter":"11","verse":"11","text":"Ilagano alyo nalibenigwa zuwa lilyo. Wala walingugula na kuguza ming'holo wawele nawali wondola, nawavizela kota ulonzi wa Mkulu Nguluwi nayali yolonga kwa kukolela madito ga heni."},{"book":"Sekaliya","chapter":"11","verse":"12","text":"Hamba nandiwalonjela, “Wone mwangona ndo goya, mumhe heni sendi yondilinguganigwa kupegwa kwa chiwalo cha mijito jong'holile, ila wone mwangona haiwele goya, mleche kumha heni.” Lelo, nawamha heni migwala makumi gadatu ja sendi."},{"book":"Sekaliya","chapter":"11","verse":"13","text":"Lelo Mkulu Nguluwi nakandonjela, “Ujiwiche kuli ng'hano ya ng'handa ya Nguluwi.” Sendi azo zomhegwe nazali kwa chiwalo cha mijito ja heni. Ahyo nandijihola jila migwala makumi gadatu ja sendi, nandijiwika kuli ng'hano ya ng'handa ya Mkulu Nguluwi."},{"book":"Sekaliya","chapter":"11","verse":"14","text":"Hamba nandiibena yila ng'hweku ya keli ilinguchemigwa Uhamwe, ahyo nandiubena wula uhamwe wa Yuda na Isilaeli."},{"book":"Sekaliya","chapter":"11","verse":"15","text":"Mkulu Nguluwi nakandonjela kahi, “Widite kahi mdimi, ila mhela awu uwe kota mdimi mpoka!”"},{"book":"Sekaliya","chapter":"11","verse":"16","text":"Kwa vila ndomigala kuli isi mdimi yohambe yalilolele goya ing'holo ama kulipala ing'holo lilingulubaluba ama kuliteleka mikwandi lilumile ne kulipa chilyo ing'holo likomu. Ila kolya miwunde ja ming'holo jinonile mbaka uzayo."},{"book":"Sekaliya","chapter":"11","verse":"17","text":"“Kochona mdimi mpoka,"}]}