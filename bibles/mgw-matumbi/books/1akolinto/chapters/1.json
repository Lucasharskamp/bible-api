{"data":[{"book":"1 Akolinto","chapter":"1","verse":"1","text":"Balua yi' iandikilwe na nenga na Pauli kwo yangatiyana na nnongo witu Sositene. Naakemilwe panga na ntumilwe wa Yesu Kilisitu bu'kana na mwabini mwene Nnu'ngu'."},{"book":"1 Akolinto","chapter":"1","verse":"2","text":"Tumwandikyanga mwenga mwamubile mwa likanisa lya Nnu'ngu' lya Kolinto, mwamupeleteyilwe kwo lu'mbana kwinu na Kilisitu Yesu. Ngamukemelwa mube mwapeleteu bake Nnu'ngu' pamope na bandu boti babalitambwa lina lya Bwana witu Yesu Kilisitu, ywembe nga Bwana wabe na Bwana witu."},{"book":"1 Akolinto","chapter":"1","verse":"3","text":"Ngu'ngu' na amani yaibu'ka kwa Nnu'ngu' Tati' bitu na kwa Bwana witu Yesu Kilisitu, ibe pamope na mwe."},{"book":"1 Akolinto","chapter":"1","verse":"4","text":"Ninsukulu Nnu'ngu' wangu' masu'ba goti kwinu mwenga, kwa kitumbu sa ngu'ngu' ya Nnu'ngu' yamupeyilwe kwa ndi'la ya Yesu Kilisitu."},{"book":"1 Akolinto","chapter":"1","verse":"5","text":"Kwa kitumbu so lu'mbana na Kilisitu, muyaliwite muulongeli woti na muutangi woti,"},{"book":"1 Akolinto","chapter":"1","verse":"6","text":"kwa mwanjaa ukong'ondeli watunnetile nkati yinu bu'kana na Kilisitu ulaya ukakape."},{"book":"1 Akolinto","chapter":"1","verse":"7","text":"Kwa nyo, mupu'ngu'kilweli na upo yoyoti ya kiloo pamuli'nda kwa kilu'lu' bonekana kwa Bwana witu Yesu Kilisitu."},{"book":"1 Akolinto","chapter":"1","verse":"8","text":"Ywembe aalu'a kumpanga mukangamale mpaka kuundi'la, li'nga kane mube na makosa lisu'ba li'lu' lyoisa kwake Bwana witu Yesu Kilisitu."},{"book":"1 Akolinto","chapter":"1","verse":"9","text":"Nnu'ngu' ywau'bi'li'ka ngaywaankemite mwenga mutame mukiselele pamope na Mwana wake Yesu Kilisitu Bwana witu."},{"book":"1 Akolinto","chapter":"1","verse":"10","text":"Mwalongo bangu', nendakunnu'banga kwa lina lya Bwana witu Yesu Kilisitu mwaboti muyi'ki'tyane, kanekube na mayu'mano pakati yinu, na muganiye pamope kwa galu' gamugabinia."},{"book":"1 Akolinto","chapter":"1","verse":"11","text":"Kwa mwanjaa nibakiyilwe na bandu ba munyumba ya Kloe panga kubile na mayu'mano pakati yinu."},{"book":"1 Akolinto","chapter":"1","verse":"12","text":"Bai, pano nilombolya panga kila mundu wa kasinu alongela lya kisake, yumo abaya, “Nenga na ywa Pauli,” ywi'ngi', “Nenga na ywa Apolo,” ywi'ngi', “Nenga na ywa Petili,” na ywi'ngi', “Nenga na ywa Kilisitu.”"},{"book":"1 Akolinto","chapter":"1","verse":"13","text":"Buli, Kilisitu aatibaganika? Buli, Pauli aabambilwe kwa kitumbu sinu? Au mwaabatisilwe kwa lina lya Pauli?"},{"book":"1 Akolinto","chapter":"1","verse":"14","text":"Ninsukulu Nnu'ngu' kwa mwanjaa nimmatisikeli mundu ywoywoti kasinu ila Kilisipo na Gayo,"},{"book":"1 Akolinto","chapter":"1","verse":"15","text":"Kwa nyo, ntu'pu' ywawesa baya panga abatisilwe kwa lina lyangu'."},{"book":"1 Akolinto","chapter":"1","verse":"16","text":"(Lakini niku'mbu'kile panga, naabatisike na bandu ba munyumba ya Stefana, bu'ka pa bo nitangiteli panga naammatisike na mundu ywi'ngi'.)"},{"book":"1 Akolinto","chapter":"1","verse":"17","text":"Kwa mwanjaa, Kilisitu aanitumikeli li'nga nibatise, ila niale Abali Inannoga, kai' niale pangali u'bi'lya ikima ya bandu, li'nga kiwo sa Kilisitu munsalaba sakane obeya makakala gake."},{"book":"1 Akolinto","chapter":"1","verse":"18","text":"Kwa mwanjaa maalo ga kiwo sa Yesu munsalaba kwa balu' babaoba baibona ulogeloge bai, lakini kwitu twenga twatukosopolelwa, galaya makakala ga Nnu'ngu'."},{"book":"1 Akolinto","chapter":"1","verse":"19","text":"Kwa mwanjaa maandiko mapeleteu gabaya,"},{"book":"1 Akolinto","chapter":"1","verse":"20","text":"Bai, tubaye buli bu'kana na bene ikima, balimu ba Salya ya Musa, au alongeli ba masu'ba gano? Nnu'ngu' alayite panga ikima ya dunia yi'no ulogeloge bai."},{"book":"1 Akolinto","chapter":"1","verse":"21","text":"Nnu'ngu' mu ikima yake, aabini kwakosopolya balu' babau'bi'lya kwa ndi'la ya maalo gatuala, gagabonekana kwabe panga ga kilogeloge. Aapangite nyalu' kwa mwanjaa kwa ndi'la ya ikima ya kimundu, bandu baakombwili kuntanga Nnu'ngu'."},{"book":"1 Akolinto","chapter":"1","verse":"22","text":"Ayahudi bapala mwanju li'nga bau'bi'li, na Ayunani bapala ikima."},{"book":"1 Akolinto","chapter":"1","verse":"23","text":"Lakini twenga tuala abali ya Kilisitu ywabambilwe munsalaba, likowe li' kwa Ayahudi kiku'balo na kwa Ayunani ibonekana ulalo."},{"book":"1 Akolinto","chapter":"1","verse":"24","text":"Lakini kwa balu' babakemilwe na Nnu'ngu', babe Ayahudi au Ayunani, Kilisitu nga makakala ga Nnu'ngu' na kai' nga ikima ya Nnu'ngu'."},{"book":"1 Akolinto","chapter":"1","verse":"25","text":"Kwa mwanjaa sakibonekana na bandu panga ulogeloge, kwa Nnu'ngu' kibile na ikima kulikoni ikima ya bandu, na ukigopi wa Nnu'ngu' ubile na makakala kulikoni makakala ga bandu."},{"book":"1 Akolinto","chapter":"1","verse":"26","text":"Mwalongo, muku'mbu'ki pamwakemilwe na Nnu'ngu'. Kwa kili'ngo sa kimundu mwabamboneli mwamwaabile na ikima, makakala, wala mubelekwili mumisengo yene yeo, wala yo isimika."},{"book":"1 Akolinto","chapter":"1","verse":"27","text":"Lakini Nnu'ngu' aaisawi ikowe ya kilogeloge ya mudunia yi'no li'nga kwapeya oni bene ikima, kai', Nnu'ngu' aaisawi ikowe ya ukigopi ya mudunia yi'no li'nga kwapeya oni bene makakala."},{"book":"1 Akolinto","chapter":"1","verse":"28","text":"Nnu'ngu' aaisawi ikowe yangaliisimilwa na yaisalaulilwa mudunia yi'no, ikowe yangali maana, li'nga aialabiye ikowe yabaibona ya maana."},{"book":"1 Akolinto","chapter":"1","verse":"29","text":"Aapangite nyo li'nga kaneabe mundu ywakwipuna nnu'ngi' ya Nnu'ngu'."},{"book":"1 Akolinto","chapter":"1","verse":"30","text":"Lakini Nnu'ngu' annu'mbaniye na Kilisitu Yesu na kumpanga ikima yitu bu'ka kwa Nnu'ngu'. Kwa ndi'la ya Kilisitu tubalangilwa aki kwa Nnu'ngu' no pangilwa twapeleteu ba Nnu'ngu', no kosopolelwa bu'ka mumasambi gitu."},{"book":"1 Akolinto","chapter":"1","verse":"31","text":"Kati mu'lu' mwagabaite Maandiko Mapeleteu panga,"}]}