{"data":[{"book":"ДРУГІ ЗАКОН","chapter":"31","verse":"1","text":"І пайшоў Майсей, і гаварыў словы гэтыя ўсім сынам Ізраіля,"},{"book":"ДРУГІ ЗАКОН","chapter":"31","verse":"2","text":"і сказаў ім: цяпер мне сто дваццаць гадоў, я не магу ўжо выходзіць і ўваходзіць, і Гасподзь сказаў мне: «ты не пяройдзеш Ярдан гэты»;"},{"book":"ДРУГІ ЗАКОН","chapter":"31","verse":"3","text":"Гасподзь, Бог твой, Сам пойдзе перад табою; Ён зьнішчыць народы гэтыя ад аблічча твайго, і ты авалодаеш імі; Ісус пойдзе перад табою, як казаў Гасподзь;"},{"book":"ДРУГІ ЗАКОН","chapter":"31","verse":"4","text":"учыніць Гасподзь зь імі так, як Ён учыніў зь Сігонам і Огам, царамі Амарэйскімі, і зь зямлёю іхняю, якіх Ён зьнішчыў;"},{"book":"ДРУГІ ЗАКОН","chapter":"31","verse":"5","text":"і аддасьць іх Гасподзь вам, і вы зробіце зь імі паводле ўсіх запаведзяў, якія наказаў я вам;"},{"book":"ДРУГІ ЗАКОН","chapter":"31","verse":"6","text":"будзьце цьвёрдыя і мужныя, ня бойцеся, і не палохайцеся іх, бо Гасподзь, Бог твой, Сам пойдзе з табою, не адступіць ад цябе і не пакіне цябе."},{"book":"ДРУГІ ЗАКОН","chapter":"31","verse":"7","text":"І паклікаў Майсей Ісуса і перад вачыма ўсіх Ізраільцянаў сказаў яму: будзь цьвёрды і мужны, бо ты ўвойдзеш з народам гэтым у зямлю, даць якую яму Гасподзь запрысягаўся бацькам ягоным, і ты падзеліш яе на дзялянкі яму;"},{"book":"ДРУГІ ЗАКОН","chapter":"31","verse":"8","text":"Гасподзь Сам пойдзе перад табою, Сам будзе з табою, не адступіцца ад цябе і не пакіне цябе; ня бойся і не жахайся."},{"book":"ДРУГІ ЗАКОН","chapter":"31","verse":"9","text":"І напісаў Майсей закон гэты і аддаў яго сьвятарам сынам Лявііным, якія носяць каўчэг запавету Гасподняга, і ўсім старэйшынам сыноў Ізраілевых."},{"book":"ДРУГІ ЗАКОН","chapter":"31","verse":"10","text":"І наказаў ім Майсей і сказаў: як пройдзе сем гадоў, у год адпусту, у сьвята кучак,"},{"book":"ДРУГІ ЗАКОН","chapter":"31","verse":"11","text":"калі ўвесь Ізраіль прыйдзе зьявіцца прад аблічча Госпада, Бога твайго, на месца, якое выбера Гасподзь, чытай гэты закон перад усім Ізраілем у слых ягоны;"},{"book":"ДРУГІ ЗАКОН","chapter":"31","verse":"12","text":"зьбяры народ, мужчын і жанчын і дзяцей і прыхадняў тваіх, якія будуць у селішчах тваіх, каб яны слухалі і вучыліся і каб баяліся Госпада, Бога вашага, і стараліся выконваць усе словы закона гэтага;"},{"book":"ДРУГІ ЗАКОН","chapter":"31","verse":"13","text":"і сыны іхнія, якія ня ведаюць гэтага, пачуюць і навучацца баяцца Госпада, Бога вашага, ва ўсе дні, пакуль вы жыцьмеце на зямлі, у якую вы пераходзіце за Ярдан, каб авалодаць ёю."},{"book":"ДРУГІ ЗАКОН","chapter":"31","verse":"14","text":"І сказаў Гасподзь Майсею: вось, дні твае наблізіліся да сьмерці; пакліч Ісуса і станьце каля ўваходу ў скінію сходу, і Я дам яму настаўленьні. І прыйшоў Майсей і Ісус, і сталі каля ўваходу ў скінію сходу."},{"book":"ДРУГІ ЗАКОН","chapter":"31","verse":"15","text":"І зьявіўся Гасподзь у скінію ў слупе воблачным, і стаў слуп воблачны каля ўваходу ў скінію."},{"book":"ДРУГІ ЗАКОН","chapter":"31","verse":"16","text":"І сказаў Гасподзь Майсею: вось, ты спачнеш з бацькамі тваімі, і пачне народ гэты аблудна хадзіць сьледам за чужымі багамі той зямлі, у якую ён уступае, і пакіне Мяне, і парушыць запавет Мой, які я пастанавіў зь ім;"},{"book":"ДРУГІ ЗАКОН","chapter":"31","verse":"17","text":"і запаліцца гнеў Мой на яго ў той дзень, і Я пакіну іх і схаваю аблічча Маё ад іх, і ён зьнішчаны будзе, і дастануць яго многія бядоты і скрухі, і скажа ён у той дзень: «ці не таму спасьціглі мяне гэтыя бядоты, што няма Бога майго, сярод мяне?»"},{"book":"ДРУГІ ЗАКОН","chapter":"31","verse":"18","text":"І Я схаваю аблічча Маё ў той дзень за ўсе беззаконьні ягоныя, якія ён учыніць, павярнуўшыся да іншых багоў."},{"book":"ДРУГІ ЗАКОН","chapter":"31","verse":"19","text":"Дык вось, напішэце сабе словы песьні гэтай, і навучы ёй сыноў Ізраілевых, і ўкладзі іх у вусны іхнія, каб песьня гэтая была Мне сьведчаньнем на сыноў Ізраілевых;"},{"book":"ДРУГІ ЗАКОН","chapter":"31","verse":"20","text":"бо Я ўвяду іх у зямлю добрую, як Я прысягаўся бацькам іхнім, дзе цячэ малако і мёд, і яны будуць есьці і наядацца, і атлусьцеюць, і павернуцца да іншых багоў, і слугавацьмуць ім, а Мяне адкінуць і парушаць запавет Мой;"},{"book":"ДРУГІ ЗАКОН","chapter":"31","verse":"21","text":"і калі спасьцігнуць іх многія бядоты і скрухі, тады песьня гэтая будзе супроць іх сьведчыць, бо яна ня выйдзе з вуснаў нашчадкаў іхніх. Я ведаю думкі іхнія, якія яны маюць сёньня, раней чым Я ўвёў іх у зямлю, за якую Я прысягаўся."},{"book":"ДРУГІ ЗАКОН","chapter":"31","verse":"22","text":"І напісаў Майсей песьню гэтую ў той дзень і навучыў ён сыноў Ізраілевых."},{"book":"ДРУГІ ЗАКОН","chapter":"31","verse":"23","text":"І наказаў Гасподзь Ісусу, сыну Нава, і сказаў: будзь цьвёрды і мужны, бо ты ўвядзеш сыноў Ізраілевых у зямлю, за якую Я прысягаў ім, і Я буду з табою."},{"book":"ДРУГІ ЗАКОН","chapter":"31","verse":"24","text":"Калі Майсей упісаў у кнігу ўсе словы закона гэтага да канца,"},{"book":"ДРУГІ ЗАКОН","chapter":"31","verse":"25","text":"тады Майсей загадаў лявітам, якія носяць каўчэг запавету Гасподняга, сказаўшы:"},{"book":"ДРУГІ ЗАКОН","chapter":"31","verse":"26","text":"вазьмеце гэтую кнігу закона і пакладзеце яе праваруч каўчэга запавету Госпада, Бога вашага, і яна табе будзе сьведчаньнем супроць цябе;"},{"book":"ДРУГІ ЗАКОН","chapter":"31","verse":"27","text":"бо я ведаю ўпартасьць тваю і цьвёрдахрыбетнасьць тваю: вось і цяпер, калі я жыву з вамі сёньня, вы ўпартыя прад Госпадам; ці ж ня тым болей пасьля сьмерці маёй?"},{"book":"ДРУГІ ЗАКОН","chapter":"31","verse":"28","text":"зьбярэце да мяне ўсіх старэйшынаў плямёнаў вашых і наглядчыкаў вашых, і я скажу ў слых іхні словы гэтыя і паклічу ў сьведчаньне на іх неба і зямлю;"},{"book":"ДРУГІ ЗАКОН","chapter":"31","verse":"29","text":"бо я ведаю, што пасьля сьмерці маёй вы разбэсьціцеся і ўхіліцеся ад дарогі, якую я наказваў вам, і з часам спасьцігнуць вас бядоты за тое, што вы будзеце рабіць ліхату прад вачыма Госпада, раздражняючы Яго дзеямі рук сваіх."},{"book":"ДРУГІ ЗАКОН","chapter":"31","verse":"30","text":"І прамовіў Майсей у слых усяму сходу Ізраільцянаў словы песьні гэтай да канца:"}]}