{"data":[{"book":"Jan","chapter":"4","verse":"1-2","text":"Stále více lidí se připojovalo k Ježíšovi a jeho učedníci je křtili."},{"book":"Jan","chapter":"4","verse":"3","text":"Aby zabránil případnému střetnutí s náboženskými vůdci, opustil Ježíš Judsko a vrátil se do Galileje."},{"book":"Jan","chapter":"4","verse":"4","text":"Šel skrze Samařsko."},{"book":"Jan","chapter":"4","verse":"5-6","text":"Kolem poledne přišel k Jákobově studni u městečka Sychar."},{"book":"Jan","chapter":"4","verse":"7-8","text":"Jeho učedníci odešli do města nakoupit něco k jídlu. Ježíš si chtěl u studny odpočinout. Sotva usedl, jedna z místních žen přišla pro vodu. „Prosím tě, dej mi napít,“ obrátil se na ni Ježíš."},{"book":"Jan","chapter":"4","verse":"9","text":"„Jak to, že žádáš službu od Samařanky, když jsi Žid?“ (Mezi Židy a Samařany vládlo totiž napětí.)"},{"book":"Jan","chapter":"4","verse":"10","text":"Ježíš jí odpověděl: „Kdybys věděla, kdo jsem a co ti nabízím, prosila bys ty mne, abych ti dal napít té životodárné vody.“"},{"book":"Jan","chapter":"4","verse":"11","text":"„Vždyť nemáš žádnou nádobu! Jak chceš nabrat vodu z tak hluboké studny?“ namítla žena."},{"book":"Jan","chapter":"4","verse":"12","text":"„Jsi snad mocnější, než byl náš praotec Jákob, který ji vyhloubil? Čerpal z ní vodu pro sebe, svou rodinu i svůj dobytek.“"},{"book":"Jan","chapter":"4","verse":"13-14","text":"Nato jí Ježíš odpověděl: „Voda, kterou nabízím já, uhašuje žízeň navždy a naplňuje touhu po věčnosti.“"},{"book":"Jan","chapter":"4","verse":"15","text":"„Pane, tu vodu mi dej ať už sem nemusím chodit,“ prosila ho žena."},{"book":"Jan","chapter":"4","verse":"16","text":"„Jdi a přiveď svého muže,“ přikázal jí Ježíš."},{"book":"Jan","chapter":"4","verse":"17","text":"„Nemám muže,“ odpověděla žena."},{"book":"Jan","chapter":"4","verse":"18","text":"„Vystřídala jsi jich pět a ani ten, se kterým žiješ nyní, není tvůj muž.“"},{"book":"Jan","chapter":"4","verse":"19","text":"„Pane, vidím, že jsi prorok,“ vyhrkla s údivem."},{"book":"Jan","chapter":"4","verse":"20","text":"„To bys mi mohl odpovědět, proč vy Židé považujete jen Jeruzalém za místo vhodné k uctívání Boha. Naši předkové se od nepaměti modlili na této hoře.“"},{"book":"Jan","chapter":"4","verse":"21","text":"Ježíš jí odpověděl: „Věř mi, blíží se doba, kdy lidé nebudou uctívat Boha ani v Jeruzalémě, ani na této hoře."},{"book":"Jan","chapter":"4","verse":"22","text":"My známe smysl naší bohoslužby, ale vy ho neznáte, protože Mesiáš vyjde ze Židů."},{"book":"Jan","chapter":"4","verse":"23","text":"Nastává však doba, kdy nebude záležet na tom, kde se kdo modlí, ale jak se modlí. Skuteční vyznavači budou ctít Otce upřímně a neformálně. O takové vyznavače Otci jde."},{"book":"Jan","chapter":"4","verse":"24","text":"Bůh je duchovní bytost a ti, kdo ho vzývají, mají tak činit opravdově a pod vedením Ducha svatého.“"},{"book":"Jan","chapter":"4","verse":"25","text":"„Vím, že přijde Mesiáš,“ pravila žena, „ten nám všechno vysvětlí.“"},{"book":"Jan","chapter":"4","verse":"26","text":"„Ten Mesiáš jsem já,“ řekl jí nato Ježíš."},{"book":"Jan","chapter":"4","verse":"27","text":"V té chvíli se učedníci vrátili z města a byli překvapeni, když Ježíše zastihli v rozhovoru se ženou. Neodvážili se však zeptat, proč s ní mluví."},{"book":"Jan","chapter":"4","verse":"28","text":"Žena nechala své vědro ležet u studny a spěchala do města, kde řekla lidem:"},{"book":"Jan","chapter":"4","verse":"29","text":"„Pojďte se podívat na člověka, s nímž jsem se dosud nesetkala, a přesto o mně všechno ví. Není to snad Mesiáš?“"},{"book":"Jan","chapter":"4","verse":"30","text":"Lidé z města se tedy vydali za Ježíšem."},{"book":"Jan","chapter":"4","verse":"31","text":"Učedníci ho zatím pobízeli, aby se najedl."},{"book":"Jan","chapter":"4","verse":"32","text":"On však odmítl: „Nebudu jíst. Mám jiný pokrm, který neznáte.“"},{"book":"Jan","chapter":"4","verse":"33","text":"„Kdo mu přinesl jídlo?“ říkali si."},{"book":"Jan","chapter":"4","verse":"34","text":"Ježíš je hned vyvedl z nejistoty: „Sytím se tím, že konám Boží vůli. Dokončit jeho dílo – to je můj pokrm."},{"book":"Jan","chapter":"4","verse":"35","text":"Obilí bude zralé za čtyři měsíce, ale lidé jsou již zralí ke žni."},{"book":"Jan","chapter":"4","verse":"36","text":"Ten, kdo bude sklízet a shromažďovat tuto úrodu pro věčnost, dostane za svou práci odměnu. A ten, kdo rozséval, bude se radovat spolu s ním."},{"book":"Jan","chapter":"4","verse":"37","text":"Neříká se nadarmo, že jeden zasévá a druhý žne."},{"book":"Jan","chapter":"4","verse":"38","text":"Já vás posílám sklízet pole, které jste neosévali. Jiní se před vámi lopotili a vy sbíráte výsledky jejich práce.“"},{"book":"Jan","chapter":"4","verse":"39","text":"Na základě svědectví té ženy uvěřilo v Ježíše mnoho Samařanů ze Sychar."},{"book":"Jan","chapter":"4","verse":"40-41","text":"Prosili ho, aby u nich zůstal. Zdržel se tam dva dny, mluvil k nim a jejich víra rostla."},{"book":"Jan","chapter":"4","verse":"42","text":"Ženě řekli: „Teď už věříme ne pro to, co jsi o něm pověděla, ale slyšeli jsme ho a víme, že je opravdu Spasitel světa.“"},{"book":"Jan","chapter":"4","verse":"43","text":"Po dvou dnech pokračoval Ježíš v cestě do Galileje."},{"book":"Jan","chapter":"4","verse":"44-45","text":"I když doma nebývá nikdo ve vážnosti, přijali ho Galilejští velmi srdečně. I oni byli totiž o Velikonocích v Jeruzalémě a stali se tam svědky některých jeho zázraků."},{"book":"Jan","chapter":"4","verse":"46","text":"Když Ježíš procházel Galileou, zastavil se také v Káni, kde před nedávnem při svatbě proměnil vodu ve víno. Nedaleko odtud leželo město Kafarnaum. Zde žil jeden královský úředník, jehož syn těžce onemocněl."},{"book":"Jan","chapter":"4","verse":"47","text":"Jakmile se dověděl o Ježíšově návratu, hned ho vyhledal a prosil o pomoc. Žádal ho, aby s ním šel domů a vrátil zdraví umírajícímu synovi."},{"book":"Jan","chapter":"4","verse":"48","text":"Ježíš mu odpověděl: „Cožpak mi neuvěříte, pokud neuvidíte zázraky?“"},{"book":"Jan","chapter":"4","verse":"49","text":"Královský úředník úpěnlivě prosil: „Pane, pojď hned se mnou, vždyť mi doma umírá syn.“"},{"book":"Jan","chapter":"4","verse":"50","text":"Ježíš mu však jen krátce řekl: „Vrať se domů. Tvůj syn je zdráv.“ Úředník jeho slovům uvěřil a rychle spěchal domů."},{"book":"Jan","chapter":"4","verse":"51","text":"Již cestou potkal své sluhy, kteří mu běželi naproti se zprávou o synově uzdravení."},{"book":"Jan","chapter":"4","verse":"52","text":"Ten se jich dychtivě zeptal, v kterou dobu se jeho syn uzdravil. „Včera v jednu hodinu odpoledne mu přestala horečka,“ odpověděli."},{"book":"Jan","chapter":"4","verse":"53","text":"Radostí naplněný otec si uvědomil, že právě v tu chvíli mu Ježíš řekl: „Tvůj syn je zdráv.“"},{"book":"Jan","chapter":"4","verse":"54","text":"Tak Ježíš učinil druhý zázrak v Galileji po svém návratu z Judska."}]}