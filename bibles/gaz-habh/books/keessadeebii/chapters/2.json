{"data":[{"book":"Keessa Deebii","chapter":"2","verse":"1","text":"Ergasii akkuma Waaqayyo natti himetti, duubatti deebinee karaa Galaana Diimaatiin gara gammoojjiitti qajeelle; yeroo dheeraadhaafis naannoo biyya gaaraa Seeʼiir keessa joorre."},{"book":"Keessa Deebii","chapter":"2","verse":"2","text":"Waaqayyos akkana naan jedhe;"},{"book":"Keessa Deebii","chapter":"2","verse":"3","text":"“Biyya gaaraa kana naannaʼuun isin gaʼa; gara kaabaatti garagalaa."},{"book":"Keessa Deebii","chapter":"2","verse":"4","text":"Saba kana akkana jedhii ajaji: ‘Isin biyya obboloota keessan sanyiiwwan Esaawu kanneen Seeʼiir keessa jiraatanii keessa darbitu. Isaan isin sodaatu; isin garuu jabeessaa of eeggadhaa."},{"book":"Keessa Deebii","chapter":"2","verse":"5","text":"Lolaaf isaan hin kakaasinaa; ani lafa isaanii irraa iddoo isin miilla keessan irra dhaabbattan illee isiniif hin kennuutii. Ani biyya gaaraa Seeʼiir dhaala godhee Esaawuuf kenneera."},{"book":"Keessa Deebii","chapter":"2","verse":"6","text":"Nyaata achii nyaattanii fi bishaan dhugdaniif maallaqa baaftuuf.’ ”"},{"book":"Keessa Deebii","chapter":"2","verse":"7","text":"Waaqayyo Waaqni keessan waan isin hojjettan hundaan isin eebbiseera. Inni deemsa dheeraa isin gammoojjii balʼaa kana keessa deemtan irratti isin eegeera. Waaqayyo Waaqni keessan waggoota afurtamman kanneen isin wajjin ture; isinis waan tokko illee hin dhabne."},{"book":"Keessa Deebii","chapter":"2","verse":"8","text":"Obboloota keenya ilmaan Esaawu warra Seeʼiir keessa jiraatan bira dabarree deemne. Nus daandii Arabbaa kan Eelaatii fi Eziyoon Geberii dhufu irraa garagallee karaa daandii gammoojjii Moʼaab deemne."},{"book":"Keessa Deebii","chapter":"2","verse":"9","text":"Ergasiis Waaqayyo akkana naan jedhe; “Waan ani lafa Moʼaab irraa isiniif hin kennineef akkasumaan isaan hin rakkisinaa; waraanaafis isaan hin kakaasinaa. Ani Aarin dhaala godhee sanyii Looxiif kenneeraatii.”"},{"book":"Keessa Deebii","chapter":"2","verse":"10","text":"Eemiimoonni achi jiraachaa turan; isaanis namoota jajjaboo fi baayʼee dha; akkuma Anaaqotaas dhedheeroo turan."},{"book":"Keessa Deebii","chapter":"2","verse":"11","text":"Isaan kunneenis akkuma Anaaqotaa, Refaayimoota jedhamanii hedamu turan; Moʼaabonni garuu Eemiimoota jedhuun."},{"book":"Keessa Deebii","chapter":"2","verse":"12","text":"Huuronni kunneen Seeʼiir keessa jiraachaa turan; ilmaan Esaawu garuu ariʼanii achii isaan baasan. Isaanis akkuma Israaʼeloonni biyya Waaqayyo dhaala isaaniif kenne sana keessatti godhan sana Hoorota achii balleessanii ofii isaaniitii biyya jaraa keessa qubatan."},{"book":"Keessa Deebii","chapter":"2","verse":"13","text":"Waaqayyo, “Ammuma kaʼaatii Laga Zered ceʼaa” nuun jedhe. Nu laga sana ceene."},{"book":"Keessa Deebii","chapter":"2","verse":"14","text":"Yeroo nu Qaadesh Barnee kaanee jalqabee hamma laga Zered ceenutti waggaa soddomii saddeet fudhate. Akkuma Waaqayyo isaanitti kakatetti dhaloonni dhiira waraanaa hundi yeroo sanatti qubata keessaa dhume."},{"book":"Keessa Deebii","chapter":"2","verse":"15","text":"Harki Waaqayyoos qubata keessaa isaan balleessuudhaaf isaan irra ture."},{"book":"Keessa Deebii","chapter":"2","verse":"16","text":"Yeroo loltoonni hundi saba keessaa dhumanitti,"},{"book":"Keessa Deebii","chapter":"2","verse":"17","text":"Waaqayyo akkana naan jedhe;"},{"book":"Keessa Deebii","chapter":"2","verse":"18","text":"“Ati harʼa daarii Moʼaab, Aari keessa dabarta."},{"book":"Keessa Deebii","chapter":"2","verse":"19","text":"Yommuu Amoonotatti dhuftanitti akkasumaan isaan hin rakkisinaa yookaan waraanaaf isaan hin kakaasinaa; ani biyya isaanii keessaa tokko illee dhaala godhee isiniif hin kennuutii. Ani biyya isaanii sanyii Looxiif handhuuraa godhee kenneera.”"},{"book":"Keessa Deebii","chapter":"2","verse":"20","text":"Kunis biyya Refaayimoota achi jiraachaa turaniiti jedhamee hedama; Amoononni garuu Zamzumoota jedhanii isaan waamu ture."},{"book":"Keessa Deebii","chapter":"2","verse":"21","text":"Isaanis namoota jajjaboo fi baayʼee dha; akkuma Anaaqotaa dhedheeroo turan. Waaqayyos fuula Amoonota achii isaan baasanii iddoo isaanii qubatan sanaa duraa isaan barbadeesse."},{"book":"Keessa Deebii","chapter":"2","verse":"22","text":"Waaqayyos yommuu Hoorota fuula isaanii duraa balleessetti ilmaan Esaawu kanneen Seeʼiir keessa jiraachaa turanis akkasuma godhe. Isaanis jara achii baasanii hamma harʼaatti biyya isaanii keessa jiraatan."},{"book":"Keessa Deebii","chapter":"2","verse":"23","text":"Awoota gandoota hamma Gaazaatti jiran keessa jiraatan immoo Kaftooronni Kaftoorii baʼanii dhufan sun balleessanii iddoo isaanii qubatan."},{"book":"Keessa Deebii","chapter":"2","verse":"24","text":"“Kaʼaatii Laga Arnoon ceʼaa; ani kunoo, Sihoon Amooricha mootii Heshbooniitii fi biyya isaa illee dabarsee harka keessanitti isinii kenneeraatii. Waraana itti banaatii biyya sana qabachuu jalqabaa."},{"book":"Keessa Deebii","chapter":"2","verse":"25","text":"Anis naasisuu fi sodaachisuu keessan saboota samii gad jiran hundatti buusuu hardhuma nan jalqaba. Isaanis oduu waaʼee keessanii dhagaʼanii sababii keessaniif hollatu; naasuunis isaan qabata.”"},{"book":"Keessa Deebii","chapter":"2","verse":"26","text":"Anis akkana jedhee gammoojjii Qidemooti keessaa Sihoon mooticha Heshbooniitti ergamoota nagaa nan erge;"},{"book":"Keessa Deebii","chapter":"2","verse":"27","text":"“Akka nu biyya kee keessaan darbinu nuu eeyyami. Nu karaa guddicha irraa hin gorru; mirgattis gara bitaattis hin gorru."},{"book":"Keessa Deebii","chapter":"2","verse":"28","text":"Waan nyaannuu fi bishaan dhugnu maallaqaan nutti gurguri. Akka miilla qofaan achi keessa dabarru nuuf eeyyami;"},{"book":"Keessa Deebii","chapter":"2","verse":"29","text":"akkuma ilmaan Esaawu kanneen Seeʼiir keessa jiraatanii fi Moʼaabonni Aari keessa jiraatan nuuf godhan sana atis hamma nu gara biyya Waaqayyo Waaqni keenya nuu kennuutti galuuf laga Yordaanos ceenutti akkasuma nuuf godhi.”"},{"book":"Keessa Deebii","chapter":"2","verse":"30","text":"Sihoon mootiin Heshboon garuu akka nu dabarru nuuf eeyyamuu dide. Waaqayyo Waaqni keessan akkuma amma godhe kana dabarsee harka keessanitti isa kennuuf mataa fi garaa isaa jabeessee tureetii."},{"book":"Keessa Deebii","chapter":"2","verse":"31","text":"Waaqayyos, “Kunoo, ani Sihoonii fi biyya isaa dabarsee siif kennuu jalqabeera. Ati biyya isaa dhaaluuf qabachuu jalqabi” naan jedhe."},{"book":"Keessa Deebii","chapter":"2","verse":"32","text":"Yommuu Sihoonii fi guutummaan loltoota isaa nu waraanuuf Yaahazitti baʼanitti,"},{"book":"Keessa Deebii","chapter":"2","verse":"33","text":"Waaqayyo Waaqni keenya dabarsee harka keenyatti isa nuuf kenne; nus isa, ilmaan isaatii fi loltoota isaa hunda dhoofne."},{"book":"Keessa Deebii","chapter":"2","verse":"34","text":"Yeroo sanattis magaalaawwan isaa hunda qabannee dhiirota, dubartootaa fi ijoollee, tokkoo tokkoo magaalaawwanii guutumaan guutuutti barbadeessine. Nama tokko illee hin hambifne."},{"book":"Keessa Deebii","chapter":"2","verse":"35","text":"Garuu horii fi boojuu magaalaawwan qabanne sana keessaa boojine ofii keenyaaf fudhanne."},{"book":"Keessa Deebii","chapter":"2","verse":"36","text":"Magaalaa Aroʼeer kan qarqara Sulula Arnoonitti argamuu fi magaalaa sululicha keessatti argamuu jalqabee magaalaa hamma Giliʼaaditti argamu keessaa tokko iyyuu nu ittisuu hin dandeenye. Waaqayyo Waaqni keenya hunda isaanii dabarsee nuuf kenne."},{"book":"Keessa Deebii","chapter":"2","verse":"37","text":"Garuu akkuma ajaja Waaqayyo Waaqni keenya nuuf kenne sanaatti isin gara biyyoota Amoonotaa tokkootti illee yookaan gara biyya qarqara laga Yaaboq irratti argamuu yookaan biyyoota naannoo magaalaawwan gaarran irratti argamaniitti hin dabarre."}]}