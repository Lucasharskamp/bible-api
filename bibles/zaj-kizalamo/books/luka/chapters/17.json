{"data":[{"book":"LUKA","chapter":"17","verse":"1","text":"Yesu kawalongela wanahina zake, “Mbuli ziwatendaga wanhu watende vilozo hazilekaga kulawilila, ila kojona ng'hani munhu ija yondayazitende zilawile!"},{"book":"LUKA","chapter":"17","verse":"2","text":"Vihamnogele munhu ija yafungigwe msingo dibwe kulu da kusiginhila, abaho, yakasigwe m'bahali kubanza kumtenda imwe wa wanhu wano wadodo kuloza."},{"book":"LUKA","chapter":"17","verse":"3","text":"Avo teganyeni!"},{"book":"LUKA","chapter":"17","verse":"4","text":"Kamba yahakutendela vilozo mianza saba mdizua dimwe, na mianza yose saba keza kumwako yolonga, ‘Nileka,’ mgele kumgongo.”"},{"book":"LUKA","chapter":"17","verse":"5","text":"Watumigwa wa Kilisto wamulongela Mndewa Yesu, “Tongezele nhamanila yetu.”"},{"book":"LUKA","chapter":"17","verse":"6","text":"Mndewa kawalongela, “Kamba muhawile na nhamanila ndodo kamba mbeyu ya haladali, muhadahile kuulongela mkuyu uno, ‘Ng'ozoka ukaihande m'bahali!’ Na uhawahulike."},{"book":"LUKA","chapter":"17","verse":"7","text":"“Tulonge munhu imwe mmwanza wenu kana nyakadala wa kumulimila ama kumchungila ng'hondolo. Yahabwela kulawa kumgunda, komulongela nyakadala wake yatende hima yeze kuja mandia?"},{"book":"LUKA","chapter":"17","verse":"8","text":"Nokona si vivo! Ila komulongela, ‘Nhelekela mandia gangu hima, uisasale unisang'hanikile mbaka niheshiliza kuja na kung'wa, kileka na gweye uje mandia gako.’"},{"book":"LUKA","chapter":"17","verse":"9","text":"Avo, komuheweza nyakadala ija avija viyagatendile gaja gayalagizwe?"},{"book":"LUKA","chapter":"17","verse":"10","text":"Vivija na mweye! Muhatenda kila kinhu kimulongeligwe mkitende, longeni, ‘Tweye twa nyakadala tulibule maliho, tutenda gaja gatulondigwe kutenda tu.’ ”"},{"book":"LUKA","chapter":"17","verse":"11","text":"Yesu viyakalile yochola Yelusalemu, kabitila muimbaka ya isi za Samalia na Galilaya."},{"book":"LUKA","chapter":"17","verse":"12","text":"Viyakalile yokwingila muna ikiwambo kimwe, wanhu longo dimwe wolumwa dikulu wamwizila, wema kutalitali,"},{"book":"LUKA","chapter":"17","verse":"13","text":"wenula dizwi wolonga, “Mndewa, Yesu, utonele bazi!”"},{"book":"LUKA","chapter":"17","verse":"14","text":"Yesu viyawawene kawalongela, “Gendeni ha iwakulu wa nhambiko wakawalole goya.”"},{"book":"LUKA","chapter":"17","verse":"15","text":"Munhu imwe mmwanza wao viyonile kahona, kabwela, kenula dizwi yomuyenzi Mulungu."},{"book":"LUKA","chapter":"17","verse":"16","text":"Kamfugamila mavindi Yesu na kumgwaa hewela. Na munhu ija kakala Msamalia."},{"book":"LUKA","chapter":"17","verse":"17","text":"Ila Yesu kauza, “Hawakalile wanhu longo dimwe wahonyigwe? Wakwahi wayagwe tisa?"},{"book":"LUKA","chapter":"17","verse":"18","text":"Haduhu hata munhu imwe yabwelile kumuheweza Mulungu ila muhenza ino yeiyeka?”"},{"book":"LUKA","chapter":"17","verse":"19","text":"Yesu kamulongela, “Ima wima uchole, nhamanila yako ikuhonya.”"},{"book":"LUKA","chapter":"17","verse":"20","text":"Mafalisayo wayagwe wamuuza Yesu, wolonga, “Zua dilihi Undewa wa Mulungu vondawize?”"},{"book":"LUKA","chapter":"17","verse":"21","text":"Haduhu munhu yondayalonge, ‘Loleni wa hano!’ Ama ‘Wa haja!’ Kwavija Undewa wa Mulungu wa mmwenu.”"},{"book":"LUKA","chapter":"17","verse":"22","text":"Abaho, kawalongela wanahina zake, “Kipigiti chokwiza vondamusulukile kona zua dondanibwele, nie, Mwana wa Munhu, ila hamujona."},{"book":"LUKA","chapter":"17","verse":"23","text":"Na wanhu wowalongela, ‘Loleni kahaja!’ ama, ‘Loleni kahano!’ Ila sambimuwakweleleze."},{"book":"LUKA","chapter":"17","verse":"24","text":"Kamba vija lumwemwe vulumweka kulawa kuulanga na kumwemwesa kulawa ng'ambu ino mbaka ng'ambu ija, avo vivo vondaiwe mdizua dondanize, nie, Mwana wa Munhu."},{"book":"LUKA","chapter":"17","verse":"25","text":"Ila tanhu nolondigwa nigaye ng'hani na kulemigwa na wanhu wa mulelo uno."},{"book":"LUKA","chapter":"17","verse":"26","text":"Kamba viikalile mkipigiti cha Nuhu vivo vondaiwe mdizua dondanibwele, nie, Mwana wa Munhu.17:26 Nyandiko ziyagwe za umwaka zabule mnhongo wa 26."},{"book":"LUKA","chapter":"17","verse":"27","text":"Wanhu wose wakala woja na kung'wa, wosola na kusoligwa, mbaka zua dija Nuhu viyengile muisafina,17:27 Uhalonda kuitanga nhegulo ya Safina, soma kitabu cha MWANDUSO 6—7. na mvula ng'hulu ng'hani itoa na kumemeza mazi na kuwakoma wanhu wose."},{"book":"LUKA","chapter":"17","verse":"28","text":"Yowa kamba viikalile kipigiti cha Loti. Wanhu wose wakala woja na kung'wa, wogula na kuguza, wohanda na kuzenga,"},{"book":"LUKA","chapter":"17","verse":"29","text":"mbaka zua dija Loti viyasegele wambo da Sodoma, moto na baluti vihumuluka hasi kulawa kuulanga na kuwakoma wanhu wose."},{"book":"LUKA","chapter":"17","verse":"30","text":"Vino vivo vondaiwe mdizua dondanigubuligwe, nie, Mwana wa Munhu."},{"book":"LUKA","chapter":"17","verse":"31","text":"“Mdizua dija munhu yali kukiswili cha ng'anda yake sambiyahumuluke hasi yengile mng'anda yakasole vinhu vake, na munhu yali kumgunda sambiyabwele ukae."},{"book":"LUKA","chapter":"17","verse":"32","text":"Kumbukileni gam'vikile mtwanzi wa Loti!"},{"book":"LUKA","chapter":"17","verse":"33","text":"Munhu yoyose yogeza kuukombola ugima wake, kowagiza, na munhu yoyose yowagiza ugima wake, koukombola."},{"book":"LUKA","chapter":"17","verse":"34","text":"Nowalongela, ikilo ija wanhu wabili wowasa mulusazi lumwe, imwe kosoligwa na imwe kolekigwa."},{"book":"LUKA","chapter":"17","verse":"35","text":"Watwanzi wabili wokomola ngano hamoja, imwe kosoligwa na imwe kolekigwa."},{"book":"LUKA","chapter":"17","verse":"36","text":"Wanhu wabili wolima mumgunda, imwe kosoligwa na imwe kolekigwa.”17:36 Nyandiko ziyagwe za umwaka zabule mnhongo wa 36."},{"book":"LUKA","chapter":"17","verse":"37","text":"Wanahina zake wamuuza, “Mndewa, kwahi?”"}]}