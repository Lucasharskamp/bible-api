{"data":[{"book":"Apostolien teot","chapter":"20","verse":"1","text":"Kun tilanne oli rauhoittunut, Paavali kutsui kristityt koolle, piti heille rohkaisevan puheen ja hyvästeli heidät. Hän oli lähdössä Kreikkaan."},{"book":"Apostolien teot","chapter":"20","verse":"2","text":"Matkalla hän vahvisti tapaamiensa kristittyjen uskoa."},{"book":"Apostolien teot","chapter":"20","verse":"3","text":"Hän oli Kreikassa kolme kuukautta ja valmistautui purjehtimaan Syyriaan, mutta saikin kuulla juutalaisten punovan juonia häntä vastaan ja päätti lähteä ensin Makedoniaan."},{"book":"Apostolien teot","chapter":"20","verse":"4","text":"Paavalin mukana matkusti monta miestä: berealainen Soopatros, Pyrrhoksen poika, tessalonikalaiset Aristarkus ja Sekundus, derbeläinen Gaius, Timoteus sekä Tykikus ja Trofimus, jotka nyt palasivat kotiinsa Vähään-Aasiaan."},{"book":"Apostolien teot","chapter":"20","verse":"5","text":"He menivät edeltä ja odottivat meitä Trooaassa."},{"book":"Apostolien teot","chapter":"20","verse":"6","text":"Pääsiäisen jälkeen nousimme laivaan Filippissä, Pohjois-Kreikassa, ja olimme viisi päivää myöhemmin perillä Trooaassa, jonne jäimme viikoksi."},{"book":"Apostolien teot","chapter":"20","verse":"7","text":"Kokoonnuimme sunnuntaina yhteiselle aterialle. Paavalin oli määrä lähteä seuraavana päivänä. Hän piti pitkän puheen, joka jatkui puoleen yöhön."},{"book":"Apostolien teot","chapter":"20","verse":"8","text":"Monta lamppua oli sytytetty palamaan yläkerran huoneeseen, jossa olimme koolla."},{"book":"Apostolien teot","chapter":"20","verse":"9","text":"Kun Paavali puhui puhumistaan, ikkunalaudalla istunut Eutykus-niminen nuori poika nukahti ja putosi kolmannesta kerroksesta maahan. Hän kuoli heti."},{"book":"Apostolien teot","chapter":"20","verse":"10,11,12","text":"Paavali meni pihalle ja kiersi kätensä pojan ympärille. »Olkaa rauhassa, pojalla ei ole mitään hätää», hän sanoi. Poika eli ja oli terve! Kaikki menivät riemuissaan takaisin sisään ja nauttivat ehtoollista. Sitten Paavali puhui vielä pitkään ja lähti vasta aamun sarastaessa jatkamaan matkaansa."},{"book":"Apostolien teot","chapter":"20","verse":"13","text":"Paavali kulki jalkaisin Assokseen, jonne me olimme purjehtineet jo edeltäpäin."},{"book":"Apostolien teot","chapter":"20","verse":"14","text":"Sieltä jatkoimme yhdessä matkaa Mityleneen"},{"book":"Apostolien teot","chapter":"20","verse":"15","text":"ja edelleen Kioksen kohdalle Samokseen ja sitten Miletoon. Kussakin paikassa kului vuorokausi."},{"book":"Apostolien teot","chapter":"20","verse":"16","text":"Paavali oli päättänyt, ettei tällä kertaa pysähtyisi Efesoon, sillä hänen teki mieli ehtiä helluntaiksi Jerusalemiin."},{"book":"Apostolien teot","chapter":"20","verse":"17","text":"Mileton satamasta hän kuitenkin lähetti Efeson seurakunnan johtajille viestin, jossa hän pyysi näitä tulemaan luokseen."},{"book":"Apostolien teot","chapter":"20","verse":"18","text":"Efesolaiset tulivat, ja Paavali puhui heille: »Tiedätte, että siitä asti, kun ensi kertaa tulin Vähään-Aasiaan,"},{"book":"Apostolien teot","chapter":"20","verse":"19","text":"olen nöyrästi halunnut tehdä Jumalan työtä. Joskus olen saanut tehdä sitä itkien, joskus olen joutunut suureen vaaraan, kun juutalaiset ovat suunnitelleet minun murhaamistani."},{"book":"Apostolien teot","chapter":"20","verse":"20","text":"Kaikesta huolimatta olen jatkanut työtäni ja puhunut julkisesti ja kodeissanne siitä, minkä tiedän olevan totta."},{"book":"Apostolien teot","chapter":"20","verse":"21","text":"Olen puhunut samasta asiasta sekä juutalaisille että pakanoille: meidän on Jeesukseen Kristukseen uskoen käännyttävä synnistä Jumalan tielle."},{"book":"Apostolien teot","chapter":"20","verse":"22","text":"Nyt olen menossa Jerusalemiin. En tiedä, mikä minua siellä odottaa, mutta Pyhä Henki kuljettaa minua sinne vastustamattomasti20:22 Tai: »sisäisestä pakosta»."},{"book":"Apostolien teot","chapter":"20","verse":"23","text":"ja muistuttaa minua joka kaupungissa siitä, että minut vangitaan ja että joudun kärsimään."},{"book":"Apostolien teot","chapter":"20","verse":"24","text":"Elämäni ei kuitenkaan ole minkään arvoista, ellen käytä sitä Jeesuksen minulle antaman tehtävän suorittamiseen. Haluan viedä kaikkialle ilosanoman Jumalan suunnattomasta hyvyydestä ja rakkaudesta."},{"book":"Apostolien teot","chapter":"20","verse":"25","text":"Tiedän, ettei kukaan teistä, joille olen puhunut Jumalan valtakunnasta, näe minua enää."},{"book":"Apostolien teot","chapter":"20","verse":"26,27","text":"Tahtoisin sanoa suoraan, että tunnen täyttäneeni tehtävän, jonka sain, eikä kukaan joudu minun laiminlyöntieni tähden kadotukseen."},{"book":"Apostolien teot","chapter":"20","verse":"28","text":"Pitäkää hyvää huolta itsestänne ja joukosta, jonka Pyhä Henki on antanut johdettavaksenne. Te olette vastuussa seurakunnasta, jonka hintana oli Jumalalle hänen oman Poikansa henki."},{"book":"Apostolien teot","chapter":"20","verse":"29","text":"Tiedän, että lähtöni jälkeen seurakuntaanne tulee miehiä, jotka käyvät kuin sudet lauman kimppuun."},{"book":"Apostolien teot","chapter":"20","verse":"30","text":"Omastakin joukostanne nousee sellaisia, jotka alkavat vääristellä totuutta ja haalia itselleen oppilaita."},{"book":"Apostolien teot","chapter":"20","verse":"31","text":"Olkaa tarkkoja! Muistakaa, että olen kolme vuotta kaikkeni antaen neuvonut teitä kädestä pitäen."},{"book":"Apostolien teot","chapter":"20","verse":"32","text":"Jätän teidät nyt Jumalan ja hänen lupaustensa varaan. Jumala kasvattaa uskoanne ja antaa teille ja muille lapsilleen perinnöksi ikuisen elämän."},{"book":"Apostolien teot","chapter":"20","verse":"33","text":"En ole havitellut rahaa tai hienoja vaatteita."},{"book":"Apostolien teot","chapter":"20","verse":"34","text":"Näillä käsilläni olen elättänyt itseni ja työtoverini."},{"book":"Apostolien teot","chapter":"20","verse":"35","text":"Autoin köyhiäkin, että esimerkilläni muistuttaisin Jeesuksen sanoista ’Onnellisempaa on antaa kuin ottaa’.»"},{"book":"Apostolien teot","chapter":"20","verse":"36","text":"Paavali lopetti ja polvistui rukoilemaan kaikkien kanssa."},{"book":"Apostolien teot","chapter":"20","verse":"37","text":"Efesolaiset itkivät hyvästellessään hellästi Paavalia."},{"book":"Apostolien teot","chapter":"20","verse":"38","text":"Eniten heitä surettivat Paavalin sanat, etteivät he enää näkisi häntä. Sitten he saattoivat hänet laivaan."}]}