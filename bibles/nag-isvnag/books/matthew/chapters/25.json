{"data":[{"book":"Matthew","chapter":"25","verse":"1","text":"Aru, etu somoite, sorgo laga rajyo to dosta chukri nisena ase jun taikhan laga saaki loi kene taikhan laga mota hobole thaka khan ke lok kori bole jaise."},{"book":"Matthew","chapter":"25","verse":"2","text":"Pans jon to murkho thakise aru pans jon to gyaani thakise."},{"book":"Matthew","chapter":"25","verse":"3","text":"Kilekoile utu pansta chukri taikhan laga saaki to loise, kintu taikhan tel lobole borton to pahori jaise."},{"book":"Matthew","chapter":"25","verse":"4","text":"Hoilebi utu pansta gyaani chukri khan to borton te tel hali kene taikhan logot saaki bhi loi jaise."},{"book":"Matthew","chapter":"25","verse":"5","text":"Jitia taikhan logot shadi kori bole thaka mota ahibole deri hoise, taikhan sob neendh lagi kene ghumai jaise."},{"book":"Matthew","chapter":"25","verse":"6","text":"Kintu rati laga majote ta te ekta awaj hunise, ‘Sabi, shadi koribo thaka mota ahise! Jabi aru taikhan ke lok koribi.’"},{"book":"Matthew","chapter":"25","verse":"7","text":"Etu pichete chukri khan sob uthi kene taikhan laga sakhi julai se."},{"book":"Matthew","chapter":"25","verse":"8","text":"Kintu murkho chukri khan gyaani chukri khan ke koise, ‘Amikhan ke apnikhan laga tel olop dibi kelemane amikhan laga saaki to bhuti jabole ase,’"},{"book":"Matthew","chapter":"25","verse":"9","text":"Kintu utu gyaani chukri khan jowab dikene koise, ‘Amikhan aru apnikhan nimite bhi napuncha hoi jabo, etu pora to jai kene tel bikiri kora manu pora nijor nimite kini lobi.’"},{"book":"Matthew","chapter":"25","verse":"10","text":"Jitia taikhan kini bole jaise, shadi kora mota khan punchi kene ghor bhitor te jaise, aru jun khan taiyar thakise taikhan logote shadi kori bole jaise, aru dorja bondh kori dise."},{"book":"Matthew","chapter":"25","verse":"11","text":"Etu pichete utu murkho chukri khan ahi kene koise, ‘Malik, malik, amikhan nimite bhi dorja khuli bhi.’"},{"book":"Matthew","chapter":"25","verse":"12","text":"Kintu tai jowab dikene koise, ‘Hosa pora Moi tumikhan ke koi ase, Moi tumikhan ke najane.’"},{"book":"Matthew","chapter":"25","verse":"13","text":"Etu karone saikene thakibi, kele koile kuntu din nohoile bhi kuntu somoite Manu laga Putro wapas ahibo tumikhan najane."},{"book":"Matthew","chapter":"25","verse":"14","text":"Kile mane etu to ekjon manu safar te jai thaka nisena ase. Tai nijor laga nokorkhan ke matise aru taikhan ke Tai laga dhun khan dise."},{"book":"Matthew","chapter":"25","verse":"15","text":"Ekjon ke pansta talents25.15 Talent to 5000 suna laga sikha ase. dise, dusra ke duita talents dise25.15 Dui hazar suna laga sikha., aru ekjon dusra ke ekta talent dise. Tai sobke taikhan laga kaam hisab te dise, aru joldi kori kene taikhan laga safar nimite ulai jai."},{"book":"Matthew","chapter":"25","verse":"16","text":"Jun manu ke pansta bordan disele tai jai kene kaam te cholai se aru tai aru bhi pansta bordan bisi paise."},{"book":"Matthew","chapter":"25","verse":"17","text":"Etu nisena junke duita bordan disele tai bhi duita bordan aru bhi paise."},{"book":"Matthew","chapter":"25","verse":"18","text":"Kintu juntu nokor ke ekta bordan disele, tai jai kene mati khundi kene malik pora diya poisa to rupai dise."},{"book":"Matthew","chapter":"25","verse":"19","text":"Etiya, bisi din pichete nokorkhan laga malik to wapas ahe aru taikhan ke bordan diya laga hisab khan mange."},{"book":"Matthew","chapter":"25","verse":"20","text":"Pansta bordan pa-a nokor ahi kene aru bhi pansta bordan bisi kori kene tai laga malik ke dise. Tai koise, ‘Malik, apuni amike pansta bordan dise. Kintu sabi, moi etu dui guna bisi kori dise.’"},{"book":"Matthew","chapter":"25","verse":"21","text":"Tai laga malik taike koise, ‘Bisi bhal korise, bhal aru imandar nokor! Tumi bisi imandar pora kaam khan korise. Moi tumike sob kaam khan sabole jimedari di ase. Ahibi aru tumi laga malik logote khushi koribi.’"},{"book":"Matthew","chapter":"25","verse":"22","text":"Dusra nokor junke duita bordan disele tai ahikena koise, ‘Malik, apuni amike duita bordan dise. Kintu sabi, moi aru duita bisi bordan kori dise.’"},{"book":"Matthew","chapter":"25","verse":"23","text":"Tai laga malik taike koise, ‘Bisi bhal korise, bhal aru imandar nokor ase! Tumi bisi imandar pora kaam khan korise. Moi tumike sob kaam khan sabole jimedari di ase. Ahibi aru tumi laga malik logot te khushi koribi.’"},{"book":"Matthew","chapter":"25","verse":"24","text":"Etu pichete ekta bordan pa-a nokor ahikena koise, ‘Malik, moi jani ase apuni bisi kara manu ase. Apuni juntu jagate bijon naphelai ta te guti khan joma kore, aru juntu jagate kheti nakore ta te kheti kate."},{"book":"Matthew","chapter":"25","verse":"25","text":"Moi bhoi khai thakise, etu karone moi jai kene mati bhitor te lukai kene rakhise. Sabi, apuni ki dise etu yate ase.’"},{"book":"Matthew","chapter":"25","verse":"26","text":"Kintu tai laga malik jowab dikene taike koise, ‘Tumi mon kala aru alsi kora nokor, tumi jani ase, moi juntu jagate bijon naphelai ta te guti khan joma kore, aru juntu jagate kheti nakore ta te kheti kate."},{"book":"Matthew","chapter":"25","verse":"27","text":"Etu karone moi laga poisa to poisa ghor te dise koile bhal hobole thakise, aru jitia moi wapas ahibo moi laga poisa logote munafa bhi pabo thakise."},{"book":"Matthew","chapter":"25","verse":"28","text":"Etu karone, tai laga hath pora bordan khan loi lobi aru jun logote dosta bordan ase taike di dibi."},{"book":"Matthew","chapter":"25","verse":"29","text":"Kilekoile jun manu khan bisi ase- taike aru bhi dibo- ekdom bhorta pora aru bhi dibo. Kintu jun manu khan logote eku bhi nai, taikhan logote ki ase eitu khan bhi tai pora chingi loi lobo."},{"book":"Matthew","chapter":"25","verse":"30","text":"Etu kaam nathaka nokor ke andhera jagate phelai dibi, juntu jagate khali kandi thaka aru daat kamuri thaka he hobo.’"},{"book":"Matthew","chapter":"25","verse":"31","text":"Jitia Manu laga Putro tai laga mohima aru pura sorgodoth khan logote ahibo, etu pichete Tai laga mohima laga jagate bohibo."},{"book":"Matthew","chapter":"25","verse":"32","text":"Tai laga age te sob desh khan joma hobo, aru Tai manu khan ke ekjon pora dusra jonke alag koribo, jineka roikhya pora mer aru saguli ke alag kori diye."},{"book":"Matthew","chapter":"25","verse":"33","text":"Tai mer khan ke Tai laga dyna hath phale rakhibo aru saguli khan ke baya hath phale rakhibo."},{"book":"Matthew","chapter":"25","verse":"34","text":"Etu pichete Raja pora Tai laga dyna hathte thaka manu khan ke koise, ‘Ahibi, Moi laga Baba pora tumikhan ke asis dikene ase, juntu rajyo tumikhan nimite prithibi bona somoite rakhi sele, etu tumikhan laga hoise."},{"book":"Matthew","chapter":"25","verse":"35","text":"Kilekoile Moi bhuka thakise aru tumikhan Moike khilai se; Moi pyaas lagi thakise aru tumikhan Moike pani khabole dise;"},{"book":"Matthew","chapter":"25","verse":"36","text":"Moi eku kapra pindhi kene thaka nai aru tumi moike pindhibole dise; Moi bemar aru bondhi ghor te thakise aru tumi moike sabole ahise.’"},{"book":"Matthew","chapter":"25","verse":"37","text":"Etu pichete dharmik khan Taike jowab dikene kobo, ‘Probhu, amikhan kitia Apuni bhuk lagi thaka dikhise aru khilai se? Nohoile Apuni pyaas laga homoi te Apuni ke pani dise?"},{"book":"Matthew","chapter":"25","verse":"38","text":"Aru amikhan kitia Apuni ke nachina manu ase koi kene loi jaise? Nohoile bhi kapra pindhibole nathaka dikhi kene kapra pindhai dise?"},{"book":"Matthew","chapter":"25","verse":"39","text":"Aru amikhan kitia Apuni ke bemar ase nohoile bhi bondhi ghor te ase koi kene Apuni usorte ahise?"},{"book":"Matthew","chapter":"25","verse":"40","text":"Etu pichete Raja pora jowab dikene taikhan ke kobo, ‘Hosa pora Moi tumikhan ke koi ase, ki kaam tumi Moi laga bhai khan nimite korise, tumi Moi nimite he korise.’"},{"book":"Matthew","chapter":"25","verse":"41","text":"Etu pichete Tai bhi kobo Tai laga baya hath phale thaka manu khan ke, ‘Moi laga usor pora dur hoi jabi, tumi paap manu khan, khotom nohua jui te jabi juntu jaga biya atma aru tai laga duth khan nimite bonaise,"},{"book":"Matthew","chapter":"25","verse":"42","text":"kele koile Moi bhuk lagi thakise, kintu tumikhan Moike eku bhi khabole diya nai; Moi pyaas lagi thakise, kintu tumikhan Moike pani bhi khabole diya nai;"},{"book":"Matthew","chapter":"25","verse":"43","text":"Moi nachina manu thakise, kintu tumikhan Moike mata nai; kapra pindhibole thaka nai, kintu tumikhan Moike kapra pindhi diya nai; bemar aru bondhi ghor te thakise, kintu tumikhan Moike sabole aha nai.’"},{"book":"Matthew","chapter":"25","verse":"44","text":"Etu pichete taikhan bhi jowab dikene kobo, ‘Probhu, amikhan kitia Apuni ke bhuka, pyasa, bahar manu, kapra pindhibole nathaka, bemar, bondhi ghor te, eneka kora dikhise aru Apuni ke sewa kora nai?"},{"book":"Matthew","chapter":"25","verse":"45","text":"Etu pichete Tai jawab dikene kobo, ‘Hosa para Moi tumikhan ke koi ase, ji kaam tumi Moi laga manu khan nimite kora nai tumi Moi nimite bhi kora nai.’"},{"book":"Matthew","chapter":"25","verse":"46","text":"Titia Jisu eneka koise, “Eitu khan kitia bhi khotom nohua saja pabo, kintu dharmik khan anonto jibon pabo.”"}]}