{"data":[{"book":"متی","chapter":"27","verse":"1","text":"چون صبح شد، کاهنان اعظم و مشایخ، با یکدیگر مشورت کردند تا راهی بیابند که عیسی را بکشند."},{"book":"متی","chapter":"27","verse":"2","text":"پس او را دست بسته به پیلاتُس، فرماندار رومی، تحویل دادند."},{"book":"متی","chapter":"27","verse":"3","text":"اما یهودا، تسلیم‌کنندۀ او، وقتی دید که عیسی به مرگ محکوم شده است، از کار خود پشیمان شد و سی سکه نقره‌ای را که گرفته بود، نزد کاهنان اعظم و سران قوم آورد تا به ایشان بازگرداند."},{"book":"متی","chapter":"27","verse":"4","text":"او به آنان گفت: «من گناه کرده‌ام چون باعث محکومیت مرد بی‌گناهی شده‌ام.»"},{"book":"متی","chapter":"27","verse":"5","text":"پس او سکه‌ها را در معبد ریخت و بیرون رفت و خود را با طناب خفه کرد."},{"book":"متی","chapter":"27","verse":"6","text":"کاهنان اعظم سکه‌ها را از روی زمین جمع کردند و گفتند: «ریختن این سکه‌ها در خزانۀ معبد حرام است، زیرا خونبهاست.»"},{"book":"متی","chapter":"27","verse":"7","text":"بنابراین، پس از بحث و مشورت، قرار بر این شد که با آن پول قطعه زمینی را بخرند که کوزه‌گرها از خاکش استفاده می‌کردند، و از آن زمین به عنوان قبرستان بیگانگانی استفاده کنند که در اورشلیم فوت می‌شدند."},{"book":"متی","chapter":"27","verse":"8","text":"به همین، دلیل آن قبرستان تا به امروز نیز به «زمین خون» معروف است."},{"book":"متی","chapter":"27","verse":"9","text":"این واقعه، پیشگویی ارمیای نبی را به انجام رساند که فرموده بود: «آنها سی سکۀ نقره یعنی قیمتی را که مردم اسرائیل برای او تعیین کرده بودند برداشتند،"},{"book":"متی","chapter":"27","verse":"10","text":"و از کوزه‌گرها زمینی خریدند، همان‌گونه که خداوند به من فرموده بود.»"},{"book":"متی","chapter":"27","verse":"11","text":"در این هنگام، عیسی را به حضور پیلاتُس، فرماندار رومی آوردند. فرماندار از او پرسید: «آیا تو پادشاه یهود هستی؟»"},{"book":"متی","chapter":"27","verse":"12","text":"آنگاه کاهنان اعظم و سران قوم یهود اتهاماتی بر او وارد ساختند، اما او هیچ جواب نداد."},{"book":"متی","chapter":"27","verse":"13","text":"پس پیلاتُس به او گفت: «نمی‌شنوی چه می‌گویند؟»"},{"book":"متی","chapter":"27","verse":"14","text":"اما عیسی همچنان خاموش بود، به طوری که سکوت او فرماندار را نیز به تعجب واداشت."},{"book":"متی","chapter":"27","verse":"15","text":"و رسم فرماندار بر این بود که هر سال در عید پِسَح، یک زندانی را به خواست مردم آزاد کند."},{"book":"متی","chapter":"27","verse":"16","text":"در آن سال، زندانی مشهوری به اسم باراباس در زندان بود."},{"book":"متی","chapter":"27","verse":"17","text":"آن روز صبح، وقتی مردم گرد آمدند، پیلاتُس به ایشان گفت: «کدام یک از این دو نفر را می‌خواهید برایتان آزاد کنم: باراباس یا عیسی را که مسیح شماست؟»"},{"book":"متی","chapter":"27","verse":"18","text":"چون خوب می‌دانست که سران قوم از روی حسادت عیسی را دستگیر کرده‌اند."},{"book":"متی","chapter":"27","verse":"19","text":"در همان هنگام که پیلاتُس جلسه دادگاه را اداره می‌کرد، همسرش برای او پیغامی فرستاده، گفت: «با این مرد بی‌گناه کاری نداشته باش، چون دیشب به خاطر او خوابهای وحشتناکی دیده‌ام.»"},{"book":"متی","chapter":"27","verse":"20","text":"کاهنان اعظم و مقامات قوم یهود از این فرصت استفاده کردند و مردم را واداشتند که از پیلاتُس آزادی باراباس و اعدام عیسی را بخواهند."},{"book":"متی","chapter":"27","verse":"21","text":"پس فرماندار دوباره پرسید: «کدام یک از این دو نفر را می‌خواهید برایتان آزاد کنم؟» مردم فریاد زدند: «باراباس را!»"},{"book":"متی","chapter":"27","verse":"22","text":"پیلاتُس پرسید: «پس با عیسی که مسیح شماست، چه کنم؟»"},{"book":"متی","chapter":"27","verse":"23","text":"پیلاتُس پرسید: «چرا؟ مگر چه گناهی کرده است؟» ولی باز فریاد زدند: «مصلوبش کن!»"},{"book":"متی","chapter":"27","verse":"24","text":"وقتی پیلاتُس دید که اصرار او فایده‌ای ندارد، و حتی ممکن است شورشی به پا شود، دستور داد کاسهٔ آبی حاضر کنند، و در مقابل چشمان مردم دستهای خود را شست و گفت: «من از خون این مرد، بری هستم؛ دیگر خودتان می‌دانید!»"},{"book":"متی","chapter":"27","verse":"25","text":"جمعیت فریاد زدند: «خونش به گردن ما و فرزندان ما باشد!»"},{"book":"متی","chapter":"27","verse":"26","text":"پس پیلاتُس، باراباس را برای ایشان آزاد کرد و دستور داد عیسی را پس از شلّاق زدن، ببرند و مصلوب کنند."},{"book":"متی","chapter":"27","verse":"27","text":"سربازان ابتدا عیسی را به حیاط کاخ فرماندار بردند و تمام سربازان را به دور او جمع کردند."},{"book":"متی","chapter":"27","verse":"28","text":"سپس، لباس او را درآوردند و ردایی ارغوانی به او پوشاندند،"},{"book":"متی","chapter":"27","verse":"29","text":"و تاجی از خار ساخته، بر سر او گذاشتند، و یک چوب، به نشانهٔ عصای سلطنت، به دست راست او دادند و در برابرش زانو زده، با ریشخند می‌گفتند: «درود بر پادشاه یهود!»"},{"book":"متی","chapter":"27","verse":"30","text":"پس از آن، به صورتش آب دهان انداختند و چوب را از دستش گرفته، بر سرش زدند."},{"book":"متی","chapter":"27","verse":"31","text":"پس از اینکه از مسخره کردن او خسته شدند، شنل را از دوشش برداشته، لباس خودش را به او پوشانیدند، و او را بردند تا مصلوبش کنند."},{"book":"متی","chapter":"27","verse":"32","text":"در راه، به مردی برخوردند از اهالی قیروان که نامش شمعون بود. او را وادار کردند صلیب عیسی را بر دوش بگیرد و ببرد."},{"book":"متی","chapter":"27","verse":"33","text":"وقتی به محلی به نام جُلجُتا که به معنی جمجمه است، رسیدند،"},{"book":"متی","chapter":"27","verse":"34","text":"سربازان به او شرابی مخلوط به زرداب27‏:34 زَرداب مایعِ بسیار تلخی بود که احتمالاً برای تسکین درد از آن استفاده می‌شد. مزمور ۶۹‏:۲۱. دادند؛ اما وقتی آن را چشید، نخواست بنوشد."},{"book":"متی","chapter":"27","verse":"35","text":"سربازان، پس از مصلوب کردن او، بر سر تقسیم لباسهایش قرعه انداختند."},{"book":"متی","chapter":"27","verse":"36","text":"سپس همان جا در اطراف صلیب به تماشای جان دادن او نشستند."},{"book":"متی","chapter":"27","verse":"37","text":"تقصیرنامۀ او را نیز بالای سرش بر صلیب نصب کردند: «این است عیسی، پادشاه یهود.»"},{"book":"متی","chapter":"27","verse":"38","text":"دو شورشی را نیز با او به صلیب کشیدند، یکی در سمت راست و دیگری در سمت چپ او."},{"book":"متی","chapter":"27","verse":"39","text":"کسانی که از آنجا رد می‌شدند، سرهای خود را تکان داده، ریشخندکنان"},{"book":"متی","chapter":"27","verse":"40","text":"می‌گفتند: «تو که می‌خواستی معبد را خراب کنی و در عرض سه روز آن را باز بسازی، خود را نجات بده! اگر واقعاً پسر خدایی، از صلیب پایین بیا!»"},{"book":"متی","chapter":"27","verse":"41","text":"کاهنان اعظم و علمای دین و مشایخ نیز او را مسخره کرده، می‌گفتند:"},{"book":"متی","chapter":"27","verse":"42","text":"«دیگران را نجات می‌داد اما نمی‌تواند خودش را نجات دهد! اگر پادشاه اسرائیل است همین الان از صلیب پایین بیاید تا به او ایمان بیاوریم؟"},{"book":"متی","chapter":"27","verse":"43","text":"او به خدا توکل کرد، پس اگر خدا دوستش دارد، بگذار نجاتش دهد، زیرا ادعا می‌کرد که پسر خداست!»"},{"book":"متی","chapter":"27","verse":"44","text":"حتی آن دو شورشی نیز که با او مصلوب شده بودند، به او دشنام می‌دادند."},{"book":"متی","chapter":"27","verse":"45","text":"آن روز، از ظهر تا ساعت سه بعد از ظهر، تاریکی تمام آن سرزمین را فراگرفت."},{"book":"متی","chapter":"27","verse":"46","text":"نزدیک به ساعت سه، عیسی با صدای بلند فریاد زد: «ایلی، ایلی، لَمّا سَبَقتَنی»، یعنی «خدای من، خدای من، چرا مرا واگذاشتی؟»27‏:46 مزمور ۲۲‏:۱."},{"book":"متی","chapter":"27","verse":"47","text":"بعضی که آنجا ایستاده بودند، تصور کردند که ایلیا نبی را صدا می‌زند."},{"book":"متی","chapter":"27","verse":"48","text":"یکی از آنان دوید و اسفنجی از شراب ترشیده را بر سر یک چوب گذاشت و نزدیک دهان او برد تا بنوشد."},{"book":"متی","chapter":"27","verse":"49","text":"ولی دیگران گفتند: «کاری نداشته باش! بگذار ببینیم آیا ایلیا می‌آید او را نجات دهد یا نه؟»"},{"book":"متی","chapter":"27","verse":"50","text":"آنگاه عیسی فریاد بلند دیگری برآورد و روح خود را تسلیم کرد."},{"book":"متی","chapter":"27","verse":"51","text":"در آن لحظه، ناگهان پردهٔ معبد از بالا تا پایین دو پاره شد و چنان زمین لرزه‌ای رخ داد که سنگها شکافته،"},{"book":"متی","chapter":"27","verse":"52","text":"و قبرها باز شدند و بسیاری از مقدّسین خدا که مرده بودند، زنده شدند؛"},{"book":"متی","chapter":"27","verse":"53","text":"و پس از زنده شدن عیسی، از قبرستان به اورشلیم رفتند و بسیاری ایشان را دیدند."},{"book":"متی","chapter":"27","verse":"54","text":"آن افسر رومی و سربازانش که وظیفۀ نگهبانی از عیسی را بر عهده داشتند، از این زمین‌لرزه و رویدادها وحشت کردند و گفتند: «براستی این مرد پسر خدا بود.»"},{"book":"متی","chapter":"27","verse":"55","text":"عده‌ای از زنان که عیسی را خدمت می‌کردند و به دنبال او از جلیل آمده بودند، در آنجا حضور داشتند و از دور ناظر واقعه بودند."},{"book":"متی","chapter":"27","verse":"56","text":"در بین ایشان مریم مجدلیه، مریم مادر یعقوب و یوسف، و نیز مادر یعقوب و یوحنا، پسران زبدی، دیده می‌شدند."},{"book":"متی","chapter":"27","verse":"57","text":"هنگام غروب، مردی ثروتمند به نام یوسف که اهل رامه و یکی از پیروان عیسی بود،"},{"book":"متی","chapter":"27","verse":"58","text":"به حضور پیلاتُس رفت و از او جسد عیسی را درخواست کرد. پیلاتُس دستور داد جسد را در اختیار او قرار دهند."},{"book":"متی","chapter":"27","verse":"59","text":"یوسف جسد را گرفت و در کتان پاکی پیچید،"},{"book":"متی","chapter":"27","verse":"60","text":"و در مقبره‌ای که به تازگی برای خود در صخره تراشیده بود، جای داد. سپس سنگی بزرگ در مقابل قبر قرار داد و رفت."},{"book":"متی","chapter":"27","verse":"61","text":"مریم مجدلیه و آن مریم دیگر در آنجا روبروی قبر نشسته بودند."},{"book":"متی","chapter":"27","verse":"62","text":"روز بعد، پس از مراسم اولین روز پِسَح، کاهنان اعظم و فریسیان نزد پیلاتُس رفتند"},{"book":"متی","chapter":"27","verse":"63","text":"و گفتند: «قربان، به یاد داریم که آن فریبکار وقتی زنده بود، می‌گفت: ”من پس از سه روز زنده می‌شوم.“"},{"book":"متی","chapter":"27","verse":"64","text":"پس خواهش می‌کنیم دستور فرمایید قبر را تا سه روز زیر نظر داشته باشند، تا شاگردانش نتوانند بیایند و جسد او را بدزدند و ادعا کنند که او زنده شده است! اگر موفق به این کار شوند، وضع بدتر از اول می‌شود.»"},{"book":"متی","chapter":"27","verse":"65","text":"پیلاتُس گفت: «چرا از نگهبانان معبد استفاده نمی‌کنید؟ آنان خوب می‌توانند از قبر محافظت کنند.»"},{"book":"متی","chapter":"27","verse":"66","text":"پس رفتند و سنگ در قبر را مُهر و موم کردند و نگهبانان گماشتند تا کسی به قبر نزدیک نشود."}]}