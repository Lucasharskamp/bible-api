{"data":[{"book":"मत्ती","chapter":"26","verse":"1","text":"जिब यीशु नै ये सारी बात कह ली तो अपणे चेल्यां तै कहण लाग्या,"},{"book":"मत्ती","chapter":"26","verse":"2","text":"“थमनै बेरा सै के दो दिनां पाच्छै फसह का त्यौहार सै, अर मै माणस का बेट्टा क्रूस पै चढ़ाण कै खात्तर पकड़वाया जाऊँगा।”"},{"book":"मत्ती","chapter":"26","verse":"3","text":"फेर प्रधान याजक अर प्रजा के यहूदी अगुवें, काइफा नामक महायाजक कै आँगण म्ह कठ्ठे होए,"},{"book":"मत्ती","chapter":"26","verse":"4","text":"अर आप्पस म्ह विचार करण लाग्गे के यीशु ताहीं धोक्खे तै पकड़कै मार देवा।"},{"book":"मत्ती","chapter":"26","verse":"5","text":"पर वे कहवै थे, “त्यौहार कै बखत न्ही, कदे इसा ना हो के माणसां म्ह रोळा माच ज्या।”"},{"book":"मत्ती","chapter":"26","verse":"6","text":"जिब यीशु बैतनिय्याह गाम म्ह शमौन कोढ़ी कै घरां था,"},{"book":"मत्ती","chapter":"26","verse":"7","text":"तो एक बिरबान्नी संगमरमर कै बरतन म्ह महँगा खसबूदार तेल लेकै उसकै धोरै आई, अर जिब वो खाणा खाण नै बेठ्या था तो उसकै सिर पै उंडेल दिया।"},{"book":"मत्ती","chapter":"26","verse":"8","text":"न्यू देखकै उसके चेल्लें खीजकै अर कहण लाग्गे, “इसका क्यांतै नाश करया गया?"},{"book":"मत्ती","chapter":"26","verse":"9","text":"इस ताहीं तो बढ़िया दाम्मां पै बेचकै कंगालां म्ह बांडया जा सकै था।”"},{"book":"मत्ती","chapter":"26","verse":"10","text":"न्यू जाणकै यीशु नै उनतै कह्या, “बिरबान्नी नै क्यांतै सताओ सो? उसनै मेरै गेल्या भलाई करी सै।"},{"book":"मत्ती","chapter":"26","verse":"11","text":"कंगाल तो थारे गेल्या सारी हाण रहवै सै, पर मै थारे गेल्या सारी हाण कोनी रहूँगा।"},{"book":"मत्ती","chapter":"26","verse":"12","text":"उसनै मेरी देह पै जो यो महँगा खसबूदार तेल उंडेला सै, वो मेरे गाड़े जाणकै खात्तर करया सै।"},{"book":"मत्ती","chapter":"26","verse":"13","text":"मै थमनै साच्ची कहूँ सूं, के सारे दुनिया म्ह जित्त किते भी यो सुसमाचार प्रचार करया जावैगा, ओड़ै उसकै इस काम का जिक्र भी उसकी याद म्ह करया जावैगा।”"},{"book":"मत्ती","chapter":"26","verse":"14","text":"फेर यहूदा इस्करियोती नै, जो बारहां चेल्यां म्ह तै एक था, प्रधान याजकां कै धोरै जाकै कह्या,"},{"book":"मत्ती","chapter":"26","verse":"15","text":"“जै मै यीशु नै थारे हाथ्थां म्ह पकड़वा दियुँ, तो मन्नै के द्योगे?” उननै तीस चाँदी के सिक्के तौलकै दे दिये।"},{"book":"मत्ती","chapter":"26","verse":"16","text":"अर वो उस्से बखत तै यीशु नै पकड़वाण का मौक्का टोह्ण लाग्या।"},{"book":"मत्ती","chapter":"26","verse":"17","text":"अखमीरी रोट्टी कै त्यौहार कै पैहल्ड़े दिन, चेल्लें यीशु कै धोरै आकै बुझ्झण लाग्गे, “तू कित्त चाहवै सै के हम तेरे खात्तर फसह खाण की त्यारी करा?”"},{"book":"मत्ती","chapter":"26","verse":"18","text":"यीशु बोल्या, “नगर म्ह फलाणा माणस नै जाकै उसतै कहो, ‘गुरु कहवै सै के मेरा बखत लोवै सै। मै अपणे चेल्यां कै गेल्या तेरे उरै फसह का त्यौहार बणाऊँगा’।”"},{"book":"मत्ती","chapter":"26","verse":"19","text":"आखर चेल्यां नै यीशु का हुकम मान्या अर फसह का भोज त्यार करया।"},{"book":"मत्ती","chapter":"26","verse":"20","text":"जिब साँझ होई तो यीशु बारहां चेल्यां कै गेल्या खाणा खाण कै खात्तर बेठ्या।"},{"book":"मत्ती","chapter":"26","verse":"21","text":"जिब वे खाण लागरे थे तो यीशु नै कह्या, “मै थमनै साच्ची कहूँ सूं के थारे म्ह तै एक मन्नै धोक्खा देकै पकड़वावैगा।”"},{"book":"मत्ती","chapter":"26","verse":"22","text":"इसपै चेल्लें घणे उदास होए, अर हरेक उसतै बुझ्झण लाग्या, “हे गुरु, के वो मै सूं?”"},{"book":"मत्ती","chapter":"26","verse":"23","text":"यीशु नै जवाब दिया, “जिसनै मेरै गेल्या थाळी म्ह हाथ घाल्या सै, वोए मन्नै पकड़वावैगा।"},{"book":"मत्ती","chapter":"26","verse":"24","text":"मै माणस का बेट्टा तो जिसा मेरे बारै म्ह लिख्या सै, अर जावै ए सै; पर उस माणस पै धिक्कार सै जिसकै जरिये मै माणस का बेट्टा पकड़वाया जाऊँगा: जै उस माणस का जन्म ए न्ही होंदा, तो उसकै खात्तर भला होंदा।”"},{"book":"मत्ती","chapter":"26","verse":"25","text":"फेर यीशु कै पकड़वाण आळे यहूदा नै कह्या, “हे गुरु, के वो मै सूं?” यीशु उसतै बोल्या, “तन्नै कह लिया।”"},{"book":"मत्ती","chapter":"26","verse":"26","text":"जिब वे फसह खाण लागरे थे, तो यीशु नै रोट्टी ली, अर आशीष माँगकै तोड़ी, अर चेल्यां ताहीं देकै कह्या, “ल्यो, खाओ; या मेरी देह सै।”"},{"book":"मत्ती","chapter":"26","verse":"27","text":"फेर यीशु नै अपणा कटोरा लेकै परमेसवर का धन्यवाद करया, अर उन ताहीं देकै कह्या, “थम सारे इस म्ह तै पियो,"},{"book":"मत्ती","chapter":"26","verse":"28","text":"क्यूँके यो करार का मेरा वो लहू सै, जो घणखरयां कै खात्तर पापां की माफी कै खात्तर बहाया जावै सै।"},{"book":"मत्ती","chapter":"26","verse":"29","text":"मै थमनै साच्ची कहूँ सूं के अंगूर का यो रस उस दिन ताहीं कदे न्ही पिऊँगा, जिब थारे गेल्या अपणे पिता कै राज्य म्ह नया न्ही पीऊँ।”"},{"book":"मत्ती","chapter":"26","verse":"30","text":"फेर वे भजन गाकै जैतून कै पहाड़ पै गए।"},{"book":"मत्ती","chapter":"26","verse":"31","text":"फेर यीशु नै उनतै कह्या, “थम आज ए रात नै मेरै बाबत ठोक्कर खाओगे, क्यूँके लिख्या सै: ‘मै पाळी नै मारूँगा, अर टोळ की भेड़ तित्तर-बितर हो जावैंगी।’”"},{"book":"मत्ती","chapter":"26","verse":"32","text":"“पर मै अपणे जिन्दा उठण कै बाद थारे तै पैहल्या गलील परदेस म्ह मिलूगाँ।”"},{"book":"मत्ती","chapter":"26","verse":"33","text":"इसपै पतरस नै उसतै कह्या, “जै सारे छोड़ै तो छोड़ै, पर मै तेरा साथ कदे न्ही छोड़ूँगा।”"},{"book":"मत्ती","chapter":"26","verse":"34","text":"यीशु नै उसतै कह्या, “मै तेरे तै सच कहूँ सूं के आज ए रात नै मुर्गे के बाँग देण तै पैहल्या, तू तीन बर मेरै बारै म्ह मुकरैगा।”"},{"book":"मत्ती","chapter":"26","verse":"35","text":"पतरस नै उसतै कह्या, “जै मन्नै तेरे गेल्या मरणा भी पड़ै, तोभी मै तेरा इन्कार कदे कोनी करुँगा।” इस्से तरियां और सारे चेल्यां नै भी न्यूए कह्या।"},{"book":"मत्ती","chapter":"26","verse":"36","text":"फेर यीशु अपणे चेल्यां कै गेल्या गतसमनी नामक एक जगहां म्ह आया अर अपणे चेल्यां तै कहण लाग्या, “उरैए बेठ्ठे रहियो, जिब ताहीं मै ओड़ै प्रार्थना करुँ।”"},{"book":"मत्ती","chapter":"26","verse":"37","text":"वो पतरस अर जब्दी के दोन्नु बेट्टा नै गेल्या लेग्या, अर उदास अर कांल होण लाग्या।"},{"book":"मत्ती","chapter":"26","verse":"38","text":"फेर उसनै उनतै कह्या, “मेरा मन घणा उदास सै, उरै ताहीं के मेरा जी लिकड़ण नै होरया सै। थम उरै ठहरो अर जागदे रहो।”"},{"book":"मत्ती","chapter":"26","verse":"39","text":"फेर वो माड़ा और आग्गै सरक कै मुँह कै बळ गिरया, अर या प्रार्थना करण लाग्या, “हे मेरे पिता, जै हो सकै तो यो दुख का कटोरा मेरै तै टळ जावै, तोभी जिसा मै चाहूँ सूं इसा न्ही, पर जिसा तू चाहवै सै उस्से तरियां ए होवै।”"},{"book":"मत्ती","chapter":"26","verse":"40","text":"फेर उसनै चेल्यां कै धोरै आकै उन ताहीं सोन्दे पाया अर पतरस तै कह्या, “के थम मेरै गेल्या एक घड़ी भी कोनी जाग सके?"},{"book":"मत्ती","chapter":"26","verse":"41","text":"जागदे रहो, अर प्रार्थना करदे रहो के थम परखे ना जाओ, आत्मा तो त्यार सै पर देह कमजोर सै।”"},{"book":"मत्ती","chapter":"26","verse":"42","text":"फेर उसनै दुसरी बार जाकै या प्रार्थना करी, “हे मेरे पिता, जै यो मेरै पिए बिना न्ही हट सकदा, तो तेरी मर्जी पूरी हो।”"},{"book":"मत्ती","chapter":"26","verse":"43","text":"फेर उसनै आकै उन ताहीं फेर सोन्दे पाया, क्यूँके उनकी आँखां म्ह नींद भरी थी।"},{"book":"मत्ती","chapter":"26","verse":"44","text":"उननै छोड़कै वो फेर चल्या गया, अर उन्हे शब्दां म्ह फेर तीसरी बार प्रार्थना करी।"},{"book":"मत्ती","chapter":"26","verse":"45","text":"फेर उसनै चेल्यां कै धोरै आकै उनतै कह्या, “इब सोन्दे रहो, अर आराम करो: देक्खो, बखत आण पोंहच्या सै, अर मै माणस का बेट्टा पापियाँ के हाथ्थां पकड़वाया जाऊँगा।"},{"book":"मत्ती","chapter":"26","verse":"46","text":"उठो, चाल्लां; देक्खो, मेरा पकड़ाण आळा धोरै आण पोंहच्या सै।”"},{"book":"मत्ती","chapter":"26","verse":"47","text":"वो न्यू कहण ए लागरया था के यहूदा जो बारहां चेल्यां म्ह तै एक था आया, अर उसकै गेल्या प्रधान याजकां अर यहूदी अगुवां की ओड़ तै बड्डी भीड़, तलवार अर लाठ्ठी लिये होए, आई।"},{"book":"मत्ती","chapter":"26","verse":"48","text":"यीशु कै पकड़वाण आळे यहूदा नै उन ताहीं यो इशारा दिया था: “जिस ताहीं मै चूम ल्यूँ वोए सै; उस ताहीं पकड़ लियो।”"},{"book":"मत्ती","chapter":"26","verse":"49","text":"अर जिब्बे यीशु कै धोरै आकै कह्या, “हे गुरु, नमस्कार!” अर उस ताहीं घणा चुम्या।"},{"book":"मत्ती","chapter":"26","verse":"50","text":"यीशु नै उसतै कह्या, “हे दोस्त, जिस काम कै खात्तर तू आया सै, उसनै करले।” फेर उननै धोरै आकै यीशु पै हाथ गेरया अर उस ताहीं पकड़ लिया।"},{"book":"मत्ती","chapter":"26","verse":"51","text":"यीशु के साथियाँ म्ह तै एक नै हाथ बढ़ाकै अपणी तलवार खींच ली अर महायाजक के नौक्कर पै चलाकै उसका कान उड़ा दिया।"},{"book":"मत्ती","chapter":"26","verse":"52","text":"फेर यीशु नै उसतै कह्या, “अपणी तलवार म्यान म्ह धर ले क्यूँके जो तलवार चलावै सै वे सारे तलवार तै नाश करे जावैंगे।"},{"book":"मत्ती","chapter":"26","verse":"53","text":"के तन्नै न्ही बेरा के मै अपणे पिता तै बिनती कर सकूँ सूं, अर वो सुर्गदूत्तां की बारहां पलटन तै घणे मेरै धोरै इब्बे हाजर कर देवैगा?"},{"book":"मत्ती","chapter":"26","verse":"54","text":"पर पवित्र ग्रन्थ की ये बात के इसाए होणा जरूरी सै, किस ढाळ पूरी होवैगी?”"},{"book":"मत्ती","chapter":"26","verse":"55","text":"उस बखत यीशु नै भीड़ तै कह्या, “के थम तलवार अर लाठ्ठी लेकै मन्नै डाकू की ढाळ पकड़ण कै खात्तर लिकड़े सो? मै हरेक दिन मन्दर म्ह बैठकै उपदेश दिया करुँ था, अर थमनै मेरै ताहीं कोनी पकड्या।"},{"book":"मत्ती","chapter":"26","verse":"56","text":"पर यो सारा ज्यांतै होया सै के नबियाँ के वचन पूरे होवै।” फेर सारे चेल्लें उसनै छोड़कै भाजगे।"},{"book":"मत्ती","chapter":"26","verse":"57","text":"फेर यीशु के पकड़ण आळे उस ताहीं काइफा नामक महायाजक कै धोरै लेगे, जित्त शास्त्री अर यहूदी अगुवें कठ्ठे होए थे।"},{"book":"मत्ती","chapter":"26","verse":"58","text":"पतरस दूर ए दूर उसकै पाच्छै-पाच्छै महायाजक कै आँगण ताहीं गया, अर भीत्त्तर जाकै अन्त देखण नै सिपाहियाँ कै गेल्या बैठग्या।"},{"book":"मत्ती","chapter":"26","verse":"59","text":"सारे प्रधान याजक अर यहूदी अगुवां की सभा यीशु नै मारण कै खात्तर उसकै बिरोध म्ह झूठ्ठी गवाही की टोह् म्ह थे,"},{"book":"मत्ती","chapter":"26","verse":"60","text":"पर घणखरे झूठ्ठे गवाह कै आण पै भी कोनी पाई। आखर म्ह दो जणे आये,"},{"book":"मत्ती","chapter":"26","verse":"61","text":"अर बोल्ले, “इसनै कह्या सै के मै परमेसवर कै मन्दर नै गेर सकूँ सूं अर उस ताहीं तीन दिन म्ह बणा सकूँ सूं।”"},{"book":"मत्ती","chapter":"26","verse":"62","text":"फेर महायाजक नै खड़े होकै यीशु तै कह्या, “के तू कोए जवाब न्ही देंदा? ये माणस तेरे बिरोध म्ह के गवाही देवै सै?”"},{"book":"मत्ती","chapter":"26","verse":"63","text":"पर यीशु बोल-बाल्ला रहया। फेर महायाजक नै उसतै कह्या, “मै तन्नै जिन्दे परमेसवर की कसम दियुँ सूं के जै तू परमेसवर का बेट्टा मसीह सै, तो म्हारै ताहीं कह दे।”"},{"book":"मत्ती","chapter":"26","verse":"64","text":"यीशु नै उसतै कह्या, “तन्नै आप ए कह दिया; बल्के मै तेरे तै यो भी कहूँ सूं के इब तै थम मुझ माणस के बेट्टे नै सब तै सर्वशक्तिमान की सोळी ओड़ बेठ्ठे, अर अकास के बादळां पै आन्दे देक्खोगे।”"},{"book":"मत्ती","chapter":"26","verse":"65","text":"फेर महायाजक नै अपणे लत्ते पाड़कै कह्या, “इसनै परमेसवर की बुराई करी सै, इब हमनै गवाह की के जरूरत? देक्खो, थमनै इब्बे या बुराई सुणी सै!"},{"book":"मत्ती","chapter":"26","verse":"66","text":"थम के सोच्चो सो?” उननै जवाब दिया, “यो मारण जोग्गा सै।”"},{"book":"मत्ती","chapter":"26","verse":"67","text":"फेर उननै उसकै मुँह पै थुक्या अर उसकै घुस्से मारे, दुसरयां नै थप्पड़ मारकै कह्या,"},{"book":"मत्ती","chapter":"26","verse":"68","text":"“हे मसीह, म्हारै तै भविष्यवाणी करकै कह के किसनै तेरे ताहीं मारया?”"},{"book":"मत्ती","chapter":"26","verse":"69","text":"पतरस बाहरणै आँगण म्ह बेठ्या था के एक नौकराणी उसकै धोरै आई अर बोल्ली, “तू भी तो गलीलवासी यीशु कै गेल्या था।”"},{"book":"मत्ती","chapter":"26","verse":"70","text":"उसनै सारया कै स्याम्ही यो कहकै नाट्या, “मन्नै न्ही बेरा तू के कहवै सै।”"},{"book":"मत्ती","chapter":"26","verse":"71","text":"जिब वो बाहरणै देहळियाँ म्ह गया, तो दुसरी नौकराणी उसनै देखकै उनतै जो ओड़ै थे कह्या, “यो भी तो यीशु नासरी26:71 नासरत नगर का रहण आळा कै गेल्या था।”"},{"book":"मत्ती","chapter":"26","verse":"72","text":"वो कसम खाकै फेर नाट्या: “मै उस माणस नै कोनी जाण्दा।”"},{"book":"मत्ती","chapter":"26","verse":"73","text":"माड़ी बार पाच्छै माणसां नै जो ओड़ै खड़े थे, पतरस कै धोरै आकै उसतै कह्या, “साच्चए तू भी उन म्ह तै एक सै, क्यूँके तेरी बोल्ली तेरा भेद खोल्लै सै।”"},{"book":"मत्ती","chapter":"26","verse":"74","text":"फेर वो धिक्कारण अर कसम खाण लाग्या: “मै उस माणस नै कोनी जाण्दा।” जिब्बे मुर्गे नै बाँग देई।"},{"book":"मत्ती","chapter":"26","verse":"75","text":"जिब पतरस नै यीशु की कही होई बात याद आई “मुर्गे कै बाँग देण तै पैहल्या तीन बर तू मेरा इन्कार करैगा।” अर वो बारणै ज्याकै फूट-फूटकै रोण लाग्या।"}]}