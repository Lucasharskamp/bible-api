{"data":[{"book":"مزامیر","chapter":"39","verse":"1","text":"به خود گفتم: «مواظب رفتارم خواهم بود و احتیاط خواهم کرد تا با زبان خود خطا نورزم. مادامی که آدم بدکار نزدیک من است سخن نخواهم گفت.»"},{"book":"مزامیر","chapter":"39","verse":"2","text":"من گنگ و خاموش بودم، حتی از سخن گفتن دربارهٔ چیزهای خوب خودداری می‌کردم؛ ولی درد من باز هم شدیدتر شد."},{"book":"مزامیر","chapter":"39","verse":"3","text":"هر چه بیشتر درباره‌اش می‌اندیشیدم اضطرابم بیشتر می‌شد و آتش درونم شعله‌ورتر می‌گردید. سرانجام به سخن آمدم و گفتم:"},{"book":"مزامیر","chapter":"39","verse":"4","text":"«خداوندا، پایان عمرم را بر من معلوم ساز و اینکه ایام زندگانی من چقدر است تا بدانم که چقدر فانی هستم!»"},{"book":"مزامیر","chapter":"39","verse":"5","text":"تو عمرم را به اندازهٔ یک وجب ساخته‌ای و زندگانیم در نظر تو هیچ است. عمر انسان همچون نفسی است که برمی‌آید و نیست می‌گردد!"},{"book":"مزامیر","chapter":"39","verse":"6","text":"عمر انسان مانند سایه زودگذر است و او بیهوده خود را مشوش می‌سازد. او مال و ثروت جمع می‌کند، بدون آنکه بداند چه کسی از آن استفاده خواهد کرد."},{"book":"مزامیر","chapter":"39","verse":"7","text":"خداوندا، اکنون دیگر به چه امیدوار باشم؟ تنها امیدم تو هستی."},{"book":"مزامیر","chapter":"39","verse":"8","text":"مرا از همهٔ گناهانم برهان و نگذار احمقان به من بخندند."},{"book":"مزامیر","chapter":"39","verse":"9","text":"من سکوت اختیار می‌کنم و زبان به شکایت نمی‌گشایم، زیرا این مصیبت را تو بر من عارض کرده‌ای."},{"book":"مزامیر","chapter":"39","verse":"10","text":"بلای خود را از من دور کن، زیرا از ضرب دست تو تلف می‌شوم."},{"book":"مزامیر","chapter":"39","verse":"11","text":"تو انسان را به سبب گناهانش توبیخ و تادیب می‌کنی؛ آنچه را که او به آن دل بسته است نابود می‌کنی، درست همان‌گونه که بید لباس را نابود می‌کند. آری، عمر انسان بادی بیش نیست."},{"book":"مزامیر","chapter":"39","verse":"12","text":"خداوندا، دعای مرا بشنو و به فریادم برس؛ اشکهایم را نادیده نگیر. در این دنیا مسافری بیش نیستم؛ غریبم، غریب مانند اجداد خود؛ مرا نزد خود پناه بده."},{"book":"مزامیر","chapter":"39","verse":"13","text":"غضب خود را از من برگردان؛ بگذار پیش از آنکه از این دنیا بروم و دیگر نباشم، بار دیگر روی شادی و نشاط را ببینم!"}]}