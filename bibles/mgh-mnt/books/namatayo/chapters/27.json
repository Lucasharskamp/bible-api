{"data":[{"book":"Namatayo","chapter":"27","verse":"1","text":"Washeeke waya attu opochera ishaani olhupalhe ni ashulhupalhe yahopanga miruku cho umwiiva Yesu."},{"book":"Namatayo","chapter":"27","verse":"2","text":"Nkayanttuka mittondoro cho yuuma, nkayankusha, nkayanrweeha u Napilato yaari agavana."},{"book":"Namatayo","chapter":"27","verse":"3","text":"Vavawo Nayuda, anthuminhe Yesu vonne aya wiira Yesu homalha uhukumulhiya, nkaachukulha munrimani, nkaarwa waahokolhoshera opochera ishaani olhupalhe ni ashulhupalhe makhobilhi makhumi mararu o nchurukhu."},{"book":"Namatayo","chapter":"27","verse":"4","text":"Nkeerelha, “Kihotteka wo unthumiha ntu hittenke eeviye.” Nansho ayo nkayaamwiirelha. “Hiyaano ninochuwelha chani yayo malhove ayo? Nlhatu inyu mwaanene.”"},{"book":"Namatayo","chapter":"27","verse":"5","text":"Nayuda nkayaarihelha makhobilhi o nchurukhu alhe mpaani u Inupa ya Nlhuku, nkayaathama, nkaarwa uwiittukelhelhani anene."},{"book":"Namatayo","chapter":"27","verse":"6","text":"Opochera ishaani Olhupalhe nkayaakusha makhobilhi o nchurukhu ulhe, nkayeera, “Khavanorera weesha Nnupani mwa Nlhuku ulha nchurukhu ulha ukhalhawaya uri nchurukhu wo iphome.”"},{"book":"Namatayo","chapter":"27","verse":"7","text":"Paahi, yeewananeke, nkayoopolha imata ya ntu oopa miapu vakhalhe vakittu vo uvithiya alheto."},{"book":"Namatayo","chapter":"27","verse":"8","text":"Phi nlhatu mpaka lhelho yeyo imata iyo ineehaniya imata yo iphome."},{"book":"Namatayo","chapter":"27","verse":"9","text":"Wo chiichammo etu, malhove a anamilhohi Nayeremiya chaatiminre aya venre aya, “Yahokusha nchurukhu makhobilhi makhumi mararu, nhakhu waakumihiye ni attu o Israeli vewananne aya malhivo awe,"},{"book":"Namatayo","chapter":"27","verse":"10","text":"nkayoopolha imata ya ntu o wuupa miapu, thoko Athithi chaakilhehenre aya.”"},{"book":"Namatayo","chapter":"27","verse":"11","text":"Yesu nkeemeshiya wa Aholhelhi o Urumi, ankonhe wiira, “Chani, inyuva phi Amwene a Ayahudi?”"},{"book":"Namatayo","chapter":"27","verse":"12","text":"Nansho khaakhunlhe ittu wo milhatu chaareiya awe ni attu opochera ishaani olhupalhe ni ashulhupalhe."},{"book":"Namatayo","chapter":"27","verse":"13","text":"Chiicho Napilato nkayankoha, “Chani, khannewa milhatu chonkhaye chinohimiya chuwaachakani?”"},{"book":"Namatayo","chapter":"27","verse":"14","text":"Nansho Yesu khaakhunlhe ata nlhove nimoka, mpaka Napilato nkayoomiya uwanoni chinene."},{"book":"Namatayo","chapter":"27","verse":"15","text":"Napilato ahokhalhana malhemalhelho ikatema yo Pasaka unhiyerera ntu ttukiye mmoka aathananiye ni attu."},{"book":"Namatayo","chapter":"27","verse":"16","text":"Yeyo ikatema iyo Yesu vaahukumulhiya awe, ahaawo ntu ottukiya mmoka aachuwanelhe chinene, nchina nawe aari Baraba."},{"book":"Namatayo","chapter":"27","verse":"17","text":"Paahi attu vaathukumanne aya vamoka, Napilato nkayaakoha, “Mwaatti nnothanana kinhiyerereke mpani? Baraba ama Yesu neehaniya Kuristo?”"},{"book":"Namatayo","chapter":"27","verse":"18","text":"Napilato yahochuwelha wiira aholhelhi a Ayahudi yanrwehilhe Yesu wo nlhatu no mwoonelha ihache."},{"book":"Namatayo","chapter":"27","verse":"19","text":"Napilato vaari aya anakhanlhe vachulhu ihiche yo waahukumulhelha attu, ahanu aya nkayaarwehelha nttenga wiira, “Nhikhalhe ni nlhove niriyoothe ni uyo ntu orera nrima hittenke uyo, ukhalhawaya lhelho uhiyu kihothemwihiya chinene ntorani wo nlhatu nawe.”"},{"book":"Namatayo","chapter":"27","verse":"20","text":"Nansho attu opochera ishaani olhupalhe ni ashulhupalhe nkayapepechacha attu avekelhe wiira Baraba attukulhiye ni Yesu eeviye."},{"book":"Namatayo","chapter":"27","verse":"21","text":"Nansho Napilato nkaakoha, “Phi mpani wa alha attu elhi alha nnothanana inyu kinhiyerere?” Attu nkayaakulha, “Ninonthanana Baraba!”"},{"book":"Namatayo","chapter":"27","verse":"22","text":"Napilato nkayaakoha tho, “Vano, kimwiiriheke ittu yaani Yesu neehaniya Kuristo ulha?”"},{"book":"Namatayo","chapter":"27","verse":"23","text":"Napilato nkayaathepa ukoha, “Wo nlhatu waani? Panngeni yo uhilhoka?” Attu nkayaathepa ukhuwelha, “Akhomelhelhiye vansalaabani!”"},{"book":"Namatayo","chapter":"27","verse":"24","text":"Paahi, Napilato yachuwelheke wiira khavanshichira tho, ni attu yaari achokholhaka uhelha injoove, nkayaawia maashi nkaanyawa mathatha aya vaattuni, nkayeera, “Mii akirina nlhatu vachulhulhu iphome awe ulha ntu ulha! Nlhatu winyu mwaashinene!”"},{"book":"Namatayo","chapter":"27","verse":"25","text":"Attu onkhaye nkayeera, “Iphome awe inihokolheelheke vachulhu wihu ni achishaana ihu!”"},{"book":"Namatayo","chapter":"27","verse":"26","text":"Vavawo Napilato nkayanhulhelha Baraba ukhuma waattukiye awe, nkaamwata Yesu ikopo ni waavaha Yesu akhomelhelhiye."},{"book":"Namatayo","chapter":"27","verse":"27","text":"Yamalheke manyaasikari a Napilato nkayanrweeha Yesu mpaani, ni attu onkhaye nkayancharaanelha."},{"book":"Namatayo","chapter":"27","verse":"28","text":"Nkayanrulha ikuwo chawe, nkayammwariha ikanzu yokhwilha."},{"book":"Namatayo","chapter":"27","verse":"29","text":"Yamalheke nkayaativa mphumburu wo miiwa, nkayammwariha mmuruni, nkayammariha nthalhe moono wo wiimonono. Nkayaakhoroma vaari awe, nkayampangelha mattepwa yiiraka, “Moyoo Amwene a Ayahudi!”"},{"book":"Namatayo","chapter":"27","verse":"30","text":"Nkayanshuwelha ishenye, nkayaakusha nthalhe ulhe, nkayaamwatelha mmuruni."},{"book":"Namatayo","chapter":"27","verse":"31","text":"Yamalheke umpangelhacha ncheche, nkayanrulha ikanzu ilhe, nkayammwariha ikuwo chawe. Nkayanrweha unkhomelhelhani munsalaabani."},{"book":"Namatayo","chapter":"27","verse":"32","text":"Vaari aya arwaaka nkayankumaana ntu mmoka nchina nawe Simoni nnenchi o Ukirene, nkayanchuchumiha ni unkhanyereriha wiira akushe nsalaaba wa Yesu."},{"book":"Namatayo","chapter":"27","verse":"33","text":"Yaphiyeke vakittu vaneehaniya Gologota, maana aya, “Nikhurukucha no muru.”"},{"book":"Namatayo","chapter":"27","verse":"34","text":"Nkayammaha idivai yaathakanihiye ni ittu yo uhapalha, nansho Yesu alhawiheke khaawunrie."},{"book":"Namatayo","chapter":"27","verse":"35","text":"Nkayankhomelhelha vansalaabani. Yamalheke nkayaakawana ikuwo chawe wo woopa ikhura."},{"book":"Namatayo","chapter":"27","verse":"36","text":"Nkayaakhalha, anlhitelhelhaka."},{"book":"Namatayo","chapter":"27","verse":"37","text":"Vamuruni vawe, nkawaalhepiya milhatu chawe cheera, “Ulha phi Yesu, Mwene a Ayahudi.”"},{"book":"Namatayo","chapter":"27","verse":"38","text":"Nkayaakhomelhelha tho attu elhi o uvara makhuche, mmoka wiimushi ni nkina wiimonono."},{"book":"Namatayo","chapter":"27","verse":"39","text":"Attu yaavira vavawo vakitu vawo ahopukhunyacha miuru ni unruwana eeraka,"},{"book":"Namatayo","chapter":"27","verse":"40","text":"“Inyuva! Ngati mweera nnowooria uphomolha Inupa ya Nlhuku ni utheka tho wo mahuku mararu! Mwiichoopolheke etu mwanene mwakhalhaka inyuva phi Mwaana a Nlhuku! Paahi, nkhuruweke vansalaabani vawo!”"},{"book":"Namatayo","chapter":"27","verse":"41","text":"Wo yeyo iphiro iyo opochera ishaani olhupalhe vamoka ni attu owiittuchiha Malhehero a ashinna Musa ni ashulhupalhe yahonnyoholhacha yeeraka,"},{"book":"Namatayo","chapter":"27","verse":"42","text":"“Ahoopolha akina, nansho wiiyopolha khanooria wiiyopolha mwanene! Kahiwe phi yoyo Mwene a Ayahudi? Paahi, ooriaka wiikurusha vansalaabani, hii ninonrumelhelha!"},{"book":"Namatayo","chapter":"27","verse":"43","text":"Ahonrumelhelha Nlhuku ni wiira eti yoyo phi Mwaana a Nlhuku, paahi, Nlhuku amwopolheke yakhalhaka nonttuna.”"},{"book":"Namatayo","chapter":"27","verse":"44","text":"Ni ayo o uvara makhuche akhomelhelhiye vamoka ayo, yahonruwanakacha chiicho."},{"book":"Namatayo","chapter":"27","verse":"45","text":"Vaari aya saa sita uthana ilhapo yonkhaye nkayaakelhiya ipiphi, yaalhokenlhe wo isaa taaru."},{"book":"Namatayo","chapter":"27","verse":"46","text":"Yaphiyeke isaa tisa Yesu nkaakhuwelha wo nlhove nuulhupalhe eeraka, “Eloi, Eloi, lama sabakthani?” Maana aya, “Nlhuku aka, Nlhuku aka, woonaka nhookihiya?”"},{"book":"Namatayo","chapter":"27","verse":"47","text":"Nansho attu yeemenlhe vavawo yeeweke chiicho nkayeera, “Neehana Naeliya.”"},{"book":"Namatayo","chapter":"27","verse":"48","text":"Mmoka aya nkaattimakacha, nkaakusha ndodoki, nkaanelhiha nsiikini, nkeesha munthalheni, nkammaha awurie."},{"book":"Namatayo","chapter":"27","verse":"49","text":"Nansho attu akina nkayeera, “Nhiye noone yakhalhaka Naeliya anowa uumopolhani.”"},{"book":"Namatayo","chapter":"27","verse":"50","text":"Paahi, Yesu nkaakhuwelha tho, nkaahiya nrima."},{"book":"Namatayo","chapter":"27","verse":"51","text":"Vavawo nipaziya nulhupalhe no u Inupa ya Nlhuku nkanaahuwa ipaande pilhi, ukhuma nchulhu mpaka vathi. Ilhapo nkayaatetemelha, mialha nkachaphwiaa,"},{"book":"Namatayo","chapter":"27","verse":"52","text":"mahiye nkayaapatakuwa ni iruttu cha atakatifu enchi yaakhwilhe, nkachaahihimmwa."},{"book":"Namatayo","chapter":"27","verse":"53","text":"Nkayaakhuma mmahiyeni, ni Yesu vaahihimmwe awe nkayaarwaa Iwani Itakatifu, nkayoonachiya ni attu enchi."},{"book":"Namatayo","chapter":"27","verse":"54","text":"Paahi, olhupalhe a manyaasikari ni manyaasikari yaariwo, anlhitelhelhaka Yesu yooneke ntetemelho no ilhapo ni attu aakhumelhenlhe, nkayoova chinene, nkayeera, “Ikekhiaye yolha ntu ulha aari Mwaana a Nlhuku.”"},{"book":"Namatayo","chapter":"27","verse":"55","text":"Vavawo vakittu vawo yahawo manyopani enchi awehaka wo utayi. Yayo phi alhe yanttwarilhe Yesu ukhuma Ugalilaya ankavihaka ntheko."},{"book":"Namatayo","chapter":"27","verse":"56","text":"Mommo munlhokoni mwaya mmo yahaawo Amariamu Magidalena, Amariamu anumwanaya Nayakhobo ni Nayusufu, vamoka ni ahanu a Nazebedayo."},{"book":"Namatayo","chapter":"27","verse":"57","text":"Uchechilho, nkaawa ntu mmoka o nhakhu nnenchi o Uarimathaya, eehaniya Nayusufu. Ni ayo chiicho aari owiittucha a Yesu."},{"book":"Namatayo","chapter":"27","verse":"58","text":"Nkayaarwelha Napilato, nkayaalhepelha wiira avahiye iruttu ya Yesu. Paahi, Napilato nkayaalhehera wiira avahiye."},{"book":"Namatayo","chapter":"27","verse":"59","text":"Nayusufu ahokusha iruttu ilhe, nkaavilhikelhelha isaanda yorera yo hariri,"},{"book":"Namatayo","chapter":"27","verse":"60","text":"nkayaavitha mu nihiye no naanano naahemme aya vamwalhani. Amalheke nkaapirikisha nlhuku nulhupalhe utiya vanlhakoni, nkaarwa uwani."},{"book":"Namatayo","chapter":"27","verse":"61","text":"Amariamu Magidalena ni Amariamu akina yaari anakhanlhe awehaka miitho unihiyeni."},{"book":"Namatayo","chapter":"27","verse":"62","text":"Nihuku no nayelhi naari Nihuku no Wiittuwa. Opochera ishaani olhupalhe ni Amafarisayo nkayaakumaana ni Napilato,"},{"book":"Namatayo","chapter":"27","verse":"63","text":"nkayeera, “Pwiiya, nihoopuwelha wiira ulhe ntu othepiacha ulhe aheera hinaya ukhwa eti, ‘yaviraka mahuku mararu kinohihimmwa.’"},{"book":"Namatayo","chapter":"27","verse":"64","text":"Wo chiichammo etu nlheehereke wiira nihiye nilhitelhelhiye mpaka nihuku no neraru, owiittucha awe ahiwe eiyaka iruttu awe, ni werelha attu wiira hohihimmwa. Woothacha wo umalhihera uwo unowa unanara upwaha wo upacha ulhe.”"},{"book":"Namatayo","chapter":"27","verse":"65","text":"Napilato nkeerelha, “Haya etu, nrweeke mwakhalhelheke nihiye nno thoko chinoona inyu.”"},{"book":"Namatayo","chapter":"27","verse":"66","text":"Paahi, nkayaarwaa ulhitelhelhani nihiye, nkayaashiringa vachulhu nlhuku nne ni waahiya vavawo manyaasikari o lhitelhelha."}]}