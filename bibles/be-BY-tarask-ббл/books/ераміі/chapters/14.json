{"data":[{"book":"ЕРАМІІ","chapter":"14","verse":"1","text":"Слова Госпада, якое было Ераміі з нагоды бездажджэўя."},{"book":"ЕРАМІІ","chapter":"14","verse":"2","text":"Плача Юда, брамы ягоныя распаліся, пачарнелі на зямлі, і енк падымаецца ў Ерусаліме."},{"book":"ЕРАМІІ","chapter":"14","verse":"3","text":"Вяльможы пасылаюць слуг сваіх па ваду; яны прыходзяць да калодзежаў і не знаходзяць вады; вяртаюцца з парожнім посудам; прысаромленыя і зьбянтэжаныя, яны пакрываюць свае галовы."},{"book":"ЕРАМІІ","chapter":"14","verse":"4","text":"Як бо глеба патрэскалася ад таго, што ня было дажджу на зямлю, дык і земляробы зьбянтэжаныя і пакрываюць свае галовы."},{"book":"ЕРАМІІ","chapter":"14","verse":"5","text":"Нават і касуля нараджае на полі і пакідае дзяцей, бо няма травы."},{"book":"ЕРАМІІ","chapter":"14","verse":"6","text":"І дзікія аслы стаяць на ўзвышаных мясьцінах і глытаюць, нібы шакалы, паветра; вочы ў іх зацьміліся, бо няма травы."},{"book":"ЕРАМІІ","chapter":"14","verse":"7","text":"Хоць нашыя беззаконьні сьведчаць супроць нас, але Ты, Госпадзе, твары з намі дзеля імя Твайго; адступніцтва наша вялікае, зграшылі мы перад Табою."},{"book":"ЕРАМІІ","chapter":"14","verse":"8","text":"Надзея Ізраіля, Ратаўнік яго ў часы скрухі! Навошта Ты - як чужынец, у гэтай зямлі, як праходжы, які зайшоў заначаваць?"},{"book":"ЕРАМІІ","chapter":"14","verse":"9","text":"Навошта Ты - як чалавек зьдзіваваны, як дужы, як той, што ня мае сілы выратаваць? І аднак жа Ты, Госпадзе, сярод нас, і Тваё імя названа над намі; не пакідай нас."},{"book":"ЕРАМІІ","chapter":"14","verse":"10","text":"Так кажа Гасподзь народу гэтаму: за тое, што яны любяць бадзяцца, ня стрымліваюць ног сваіх, за тое Гасподзь не дабраволіць ім, нагадвае сёньня беззаконьні іхнія і карае грахі іхнія."},{"book":"ЕРАМІІ","chapter":"14","verse":"11","text":"І сказаў мне Гасподзь: ты не маліся за народ гэты на дабро яму."},{"book":"ЕРАМІІ","chapter":"14","verse":"12","text":"Калі яны будуць пасьціцца, Я не пачую енку іхняга; і калі ўзьнясуць цэласпаленьне і дарунак, ня прыму іх; але мечам і голадам і згубнаю пошасьцю вынішчу іх."},{"book":"ЕРАМІІ","chapter":"14","verse":"13","text":"Тады скажу я: Госпадзе Божа! вось, прарокі кажуць ім: ня ўбачыце меча, і голаду ня будзе ў вас, а пастаянны мір дам вам на гэтым месцы."},{"book":"ЕРАМІІ","chapter":"14","verse":"14","text":"І сказаў мне Гасподзь: прарокі прарочаць няпраўду імем Маім; Я не пасылаў іх і не даваў ім загаду, і не казаў ім; яны вяшчаюць вам уявы фальшывыя і варажбу, і пустое і мроі сэрца свайго."},{"book":"ЕРАМІІ","chapter":"14","verse":"15","text":"Таму так кажа Гасподзь пра прарокаў: яны прарочаць імем Маім, а Я не пасылаў іх; яны кажуць: «меча і голаду ня будзе на гэтай зямлі»: мечам і голадам будуць вынішчаны гэтыя прарокі,"},{"book":"ЕРАМІІ","chapter":"14","verse":"16","text":"і народ, якому яны прарочаць, раскіданы будзе па вуліцах Ерусаліма ад голаду і меча, і ня будзе каму хаваць іх, - яны і жонкі іхнія, і сыны іхнія і дочкі іхнія; і Я вылью на іх ліхату іхнюю."},{"book":"ЕРАМІІ","chapter":"14","verse":"17","text":"І скажы ім слова гэтае: хай ліюцца з вачэй маіх сьлёзы ноч і дзень, і хай не прасыхаюць; бо вялікай уразаю ўражана дзева, дачка народа майго, цяжкім ударам."},{"book":"ЕРАМІІ","chapter":"14","verse":"18","text":"Я выходжу на поле, - і вось, пабітыя мечам; уваходжу ў горад, - і вось тыя, што растаюць ад голаду; нават і прарок і сьвятар бадзяюцца па зямлі несьвядома."},{"book":"ЕРАМІІ","chapter":"14","verse":"19","text":"Хіба ты зусім адкінуў Юду? Хіба душы тваёй спрыкраў Сіён? Навошта ўразіў нас так, што няма нам ацаленьня? Чакаем міру - і нічога добрага няма; чакаем часіны ацаленьня - і вось, жахі."},{"book":"ЕРАМІІ","chapter":"14","verse":"20","text":"Усьведамляем, Госпадзе, бязбожнасьць нашую, беззаконства бацькоў нашых; бо зграшылі мы перад Табою."},{"book":"ЕРАМІІ","chapter":"14","verse":"21","text":"Не адкінь нас дзеля імя Твайго; не прыніжай трона славы Тваёй: узгадай, не разбурай запавету Твайго з намі."},{"book":"ЕРАМІІ","chapter":"14","verse":"22","text":"Ці ёсьць сярод марных божышчаў язычніцкіх такія, што твораць дождж? альбо ці можа неба само па сабе падаваць зьліву? ці ня Ты гэта, Госпадзе Божа наш? на Цябе спадзяёмся мы; бо Ты творыш усё гэта."}]}