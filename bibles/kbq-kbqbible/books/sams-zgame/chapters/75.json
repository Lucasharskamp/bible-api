{"data":[{"book":"Sams-Zgame","chapter":"75","verse":"1","text":"Anumzamoka susu huganteta kagia ahentesga hune. Na'ankure tagri tava'onte kagra mani'nane. Knare'za huno mareri agatere'nea kavukva zanka'agura vahe'mo'za huge antahige nehaze."},{"book":"Sams-Zgame","chapter":"75","verse":"2","text":"Anumzamo'a huno, vahe'ma refko hu knama erinte'noa kna fatgore, vahera mago avamenteke ante'na refko huzmantegahue."},{"book":"Sams-Zgame","chapter":"75","verse":"3","text":"Hagi mopama momi'ma higeno, vahe'mofo mani'zamo'a herave korave nehigena, Nagra mopama azeri'nea trara azeri akona nehue."},{"book":"Sams-Zgame","chapter":"75","verse":"4","text":"Zamavufga rama nehaza vahekura tamavufga rana osiho nehu'na, kefo avu'ava'ma nehaza vahekura hu'na, hara agateregahune huta tamimiza runafege nehuta, hankavetamia erita mareoriho hu'na zamasamigahue."},{"book":"Sams-Zgame","chapter":"75","verse":"5","text":"Hara hu agateregahune huta hankavetamia erita marenerita, tamanankena antesga huta tamavufga rankea osiho."},{"book":"Sams-Zgame","chapter":"75","verse":"6","text":"Vahe'mofoma azeri antesgama hu'zana, zage hanati kazigatiro, zage fre kazigatiro, hagage kokampintira omegahie."},{"book":"Sams-Zgame","chapter":"75","verse":"7","text":"Anumzamoke vahera refko huno, nezmageno avre anagamu netreno, avre henkama netreno hugahie."},{"book":"Sams-Zgame","chapter":"75","verse":"8","text":"Na'ankure mnanentake zantamine waini tinema eri havia hu'nea hankave tina agrema'age nehigeno, Ra Anumzamo'a azampi azeri'ne. Agra maka ama mopafima kefo avu'ava'ma nehaza vahete tagitresigeno, ana vahe'mo'za nene'za ro'afima me'nia ankarere'anena nehana hugahaze."},{"book":"Sams-Zgame","chapter":"75","verse":"9","text":"Hianagi nagra maka kna Anumzamo'ma tro'ma hu'nea zankura huama hu vava nehu'na, zagamera hu'na Jekopu Anumzamofona agi'a ahentesga hugahue."},{"book":"Sams-Zgame","chapter":"75","verse":"10","text":"Na'ankure Anumzamo'a huno, kefo avu'ava'ma nehaza vahe'mokizmi hankavea eri atregahuanagi, fatgo avu'ava'ma nehaza vahe'mokizmia mago'ane hankavea zamigahue."}]}