{"data":[{"book":"Ruth","chapter":"4","verse":"1","text":"E thuolono Boaz nodhi e dhoranga dala mobet kanyo. Ka wat Ruth mahie mane owachocha ne kadho kanyo, Boaz noluonge kawacho niya, “Rawane ka, osiepna, kendo bed piny ka.” Omiyo ngʼatno nodhi ire mobet piny."},{"book":"Ruth","chapter":"4","verse":"2","text":"Boaz nokawo jodongo apar mag dala kendo nowachonegi niya, “Beduru ane ka,” mine gitimo kamano."},{"book":"Ruth","chapter":"4","verse":"3","text":"Eka nowachone wat Ruth mahie niya, “Naomi ma yande odwogo koa Moab dwaro ngʼama ngʼiew puodho mane mar owadwa Elimelek."},{"book":"Ruth","chapter":"4","verse":"4","text":"Ne aneno ni ber mondo aket wachni e nyimi kendo aket parono e nyim joma obedo kagi kendo e nyim jodongo mag jowa, mondo ingʼiewe. Ka inyalo ware to ware, to ka ok inyal timo kamano to nyisa mondo angʼe. Nikech onge ngʼama chielo man-gi ratiro mar timo kamano makmana in kende, kendo an ema aluwi.”"},{"book":"Ruth","chapter":"4","verse":"5","text":"Eka Boaz nowacho niya, “E odiechiengʼ ma iningʼiewie puodhono kuom Naomi kendo kuom Ruth nyar Moab, ema inikawie chi ngʼat mothono, mondo ichung nying ngʼat mothono kaachiel gi mwandune.”"},{"book":"Ruth","chapter":"4","verse":"6","text":"Kane wat dhakono owinjo wachno, nowacho niya, “Ka kamano to kare ok anyal ware nikech mano nyalo miyo akel chandruok ne mwanduna awuon. In ema mondo iware in iwuon. An ok anyal timo mano.”"},{"book":"Ruth","chapter":"4","verse":"7","text":"E kinde machon e piny Israel, mondo ne gimoro owar ma mi ngʼat machielo, ne chuno ni ngʼato achiel kuom jogo nyaka lony wuochene kendo omi ngʼat machielo, mano ne miyo winjruogno ok nyal loki. Mano e yo mane igurogo gimoro amora mane iwilo gi chik e piny Israel."},{"book":"Ruth","chapter":"4","verse":"8","text":"Kuom mano, wat dhakono nowachone Boaz niya, “In, ema mondo ingʼiewe.” Kendo nolonyo wuochene."},{"book":"Ruth","chapter":"4","verse":"9","text":"Eka Boaz nolando ne jodongo gi ji duto kowacho niya, “Kawuono udoko joneno ka angʼiewo kuom Naomi mwandu duto mag Elimelek gi Kilion kod Malon."},{"book":"Ruth","chapter":"4","verse":"10","text":"Ruth nyar Moab, ma chi Malon, bende asekawo kaka chiega, mondo achung-go nying ngʼat motho gi mwandune, mondo nyinge kik lal e dier anywolane, kata e kitabu mondikie nying joma odak e dala-ka. Kawuononi udoko joneno!”"},{"book":"Ruth","chapter":"4","verse":"11","text":"Eka jodongo kaachiel gi ji duto mane ni e rangach nowacho niya, “Wan joneno. Mad Jehova Nyasaye mi dhako mabiro e dalani ochal gi Rael gi Lea, ma nochungo dhood Israel, kargi ji ariyo. Mad ibed ngʼat maduongʼ ei Efratha kendo ibed ngʼat marahuma ei Bethlehem."},{"book":"Ruth","chapter":"4","verse":"12","text":"Koa kuom nyithindo ma Jehova Nyasaye biro miyi kuom dhakoni ma pod tin-ni, mad odi bi chal gi mar Perez mane Tamar onywolo ne Juda.”"},{"book":"Ruth","chapter":"4","verse":"13","text":"Kuom mano Boaz nokawo Ruth mine odoko chiege. Bangʼe noriwore kode, kendo Jehova Nyasaye nomiyo omako ich, kendo nonywolo nyathi ma wuowi."},{"book":"Ruth","chapter":"4","verse":"14","text":"Mon nowachone Naomi niya, “Opak Jehova Nyasaye kawuononi nikech ok osejwangʼi, nimar osemiyi nyakwari. Mad obed ngʼat marahuma e piny Israel duto!"},{"book":"Ruth","chapter":"4","verse":"15","text":"Obiro duogo ngimani kendo obiro riti ndalo ma iti. Nikech chi wuodi moheri kendo maberni moloyo yawuowi abiriyo, ema osenywole.”"},{"book":"Ruth","chapter":"4","verse":"16","text":"Eka Naomi nokawo nyathino mi noriwe e tiende, kendo ne orite."},{"book":"Ruth","chapter":"4","verse":"17","text":"Mon mane odak kanyo nowacho niya, “Naomi nigi wuowi.” Kendo negichake ni Obed. En ema ne en wuon Jesse ma wuon Daudi."},{"book":"Ruth","chapter":"4","verse":"18","text":"Koro ma e anywola joka Perez:"},{"book":"Ruth","chapter":"4","verse":"19","text":"Hezron ne en wuon Ram,"},{"book":"Ruth","chapter":"4","verse":"20","text":"Aminadab ne en wuon Nashon,"},{"book":"Ruth","chapter":"4","verse":"21","text":"Salmon ne en wuon Boaz,"},{"book":"Ruth","chapter":"4","verse":"22","text":"Obed ne en wuon Jesse,"}]}