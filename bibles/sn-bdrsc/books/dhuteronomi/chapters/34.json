{"data":[{"book":"Dhuteronomi","chapter":"34","verse":"1","text":"Ipapo Mozisi akakwira mugomo reNebho kubva pamapani aMoabhu kusvika pamusoro pePisiga, mhiri uchibva kuJeriko. Ipapo Jehovha akamuratidza nyika yose, kubva kuGireadhi kusvika kuDhani."},{"book":"Dhuteronomi","chapter":"34","verse":"2","text":"Nafutari yose, nenyika yaEfuremu naManase, nenyika yose yaJudha zvichibva nechokugungwa rokumavirira,"},{"book":"Dhuteronomi","chapter":"34","verse":"3","text":"Negevhi uye dunhu rose zvichibvira kuMupata weJeriko. Neguta remichindwe, kusvika kuZoari."},{"book":"Dhuteronomi","chapter":"34","verse":"4","text":"Ipapo Jehovha akati kwaari, “Iyi ndiyo nyika yandakavimbisa nemhiko kuna Abhurahama, Isaka naJakobho pandakati, ‘Ndichaipa kuzvizvarwa zvako.’ Ndakuita kuti uione nameso ako, asi haungayambuki mhiri kuti upinde mairi.”"},{"book":"Dhuteronomi","chapter":"34","verse":"5","text":"Zvino Mozisi muranda waJehovha akafira ipapo munyika yaMoabhu, sezvakanga zvataurwa naJehovha."},{"book":"Dhuteronomi","chapter":"34","verse":"6","text":"Akamuviga muMoabhu, mumupata wakatarisana neBheti Peori, kusvikira nanhasi hapana anoziva pane guva rake."},{"book":"Dhuteronomi","chapter":"34","verse":"7","text":"Mozisi akanga ava namakore zana namakumi maviri panguva yaakafa, asi kunyange zvakadaro, meso ake akanga achigere kuonera madzerere uye simba rake rakanga richigere kuderera."},{"book":"Dhuteronomi","chapter":"34","verse":"8","text":"VaIsraeri vakachema Mozisi pamapani eMoabhu kwamazuva makumi matatu, kusvikira mazuva okuchema nokuungudza apera."},{"book":"Dhuteronomi","chapter":"34","verse":"9","text":"Zvino Joshua mwanakomana waNuni akanga azere nomweya wouchenjeri nokuti Mozisi akanga aisa maoko ake pamusoro pake. Saka naizvozvo vaIsraeri vakamuteerera uye vakaita zvakanga zvarayirwa Mozisi naJehovha."},{"book":"Dhuteronomi","chapter":"34","verse":"10","text":"Kubva ipapo hakuna kuzomukazve muprofita muIsraeri akafanana naMozisi, uyo akazivana naJehovha chiso nechiso,"},{"book":"Dhuteronomi","chapter":"34","verse":"11","text":"uyo akaita zviratidzo nezvishamiso zvaakatumwa naJehovha kuti aite muIjipiti, kuna Faro nokumachinda ake nokunyika yake yose."},{"book":"Dhuteronomi","chapter":"34","verse":"12","text":"Nokuti hapanazve mumwe akaratidza simba guru kana akaitazve mabasa anotyisa seayo akaitwa naMozisi pamberi pavaIsraeri vose."}]}