{"data":[{"book":"ایوب","chapter":"5","verse":"1","text":"فریاد برآور و کمک بطلب، ولی آیا کسی گوش می‌دهد؟ کدام یک از فرشتگان5‏:1 عبری: مقدّسان. به دادت می‌رسد."},{"book":"ایوب","chapter":"5","verse":"2","text":"سرانجام در عجز و درماندگی از غصه می‌میرند."},{"book":"ایوب","chapter":"5","verse":"3","text":"کسانی که از خدا برمی‌گردند، ظاهراً کامیاب هستند، ولی بلای ناگهانی بر آنها نازل می‌شود."},{"book":"ایوب","chapter":"5","verse":"4","text":"فرزندان ایشان بی‌پناه می‌گردند و در محکمه محکوم می‌شوند و کسی از آنها حمایت نمی‌کند."},{"book":"ایوب","chapter":"5","verse":"5","text":"محصولاتشان را گرسنگان می‌خورند و ثروتشان را حریصان غارت می‌کنند."},{"book":"ایوب","chapter":"5","verse":"6","text":"بلا و بدبختی هرگز بدون علّت دامنگیر انسان نمی‌شود."},{"book":"ایوب","chapter":"5","verse":"7","text":"بدبختی از خود انسان سرچشمه می‌گیرد، همچنانکه شعله از آتش برمی‌خیزد."},{"book":"ایوب","chapter":"5","verse":"8","text":"اگر من جای تو بودم، مشکل خود را نزد خدا می‌بردم."},{"book":"ایوب","chapter":"5","verse":"9","text":"زیرا او معجزات شگفت‌انگیز می‌کند و کارهای عجیب و خارق‌العادهٔ بی‌شمار انجام می‌دهد."},{"book":"ایوب","chapter":"5","verse":"10","text":"بر زمین باران می‌باراند و کشتزارها را سیراب می‌کند،"},{"book":"ایوب","chapter":"5","verse":"11","text":"فروتنان را سرافراز می‌گرداند و رنجدیدگان را شادی می‌بخشد."},{"book":"ایوب","chapter":"5","verse":"12","text":"او نقشه‌های اشخاص حیله‌گر را نقش بر آب می‌کند تا کاری از پیش نبرند."},{"book":"ایوب","chapter":"5","verse":"13","text":"حکیمان را در زیرکیِ خودشان به دام می‌اندازد و توطئه‌های ایشان را خنثی می‌نماید."},{"book":"ایوب","chapter":"5","verse":"14","text":"روز روشن برای آنها مانند شب تاریک است و در آن کورمال کورمال راه می‌روند."},{"book":"ایوب","chapter":"5","verse":"15","text":"خدا مظلومان و فقیران را از چنگ ظالمان می‌رهاند."},{"book":"ایوب","chapter":"5","verse":"16","text":"او به فقیران امید می‌بخشد و دهان ظالمان را می‌بندد."},{"book":"ایوب","chapter":"5","verse":"17","text":"خوشا به حال کسی که خدای قادرمطلق تأدیبش می‌کند. پس وقتی او تو را تأدیب می‌نماید، دلگیر نشو."},{"book":"ایوب","chapter":"5","verse":"18","text":"اگر خدا تو را مجروح کند خودش هم زخمهایت را می‌بندد و تو را شفا می‌بخشد."},{"book":"ایوب","chapter":"5","verse":"19","text":"او تو را از هر بلایی می‌رهاند تا گزندی به تو نرسد."},{"book":"ایوب","chapter":"5","verse":"20","text":"خدا تو را هنگام قحطی از مرگ نجات خواهد داد و در موقع جنگ از دم شمشیر خواهد رهانید."},{"book":"ایوب","chapter":"5","verse":"21","text":"از زخم زبان در امان خواهی بود و وقتی هلاکت آید، از آن نخواهی ترسید."},{"book":"ایوب","chapter":"5","verse":"22","text":"بر هلاکت و قحطی خواهی خندید و از حیوانات وحشی هراس به دل راه نخواهی داد."},{"book":"ایوب","chapter":"5","verse":"23","text":"زمینی که شخم می‌زنی خالی از سنگ خواهد بود و جانوران خطرناک با تو در صلح و صفا به سر خواهند برد."},{"book":"ایوب","chapter":"5","verse":"24","text":"خانهٔ تو در امان خواهد بود و از اموال تو چیزی دزدیده نخواهد شد."},{"book":"ایوب","chapter":"5","verse":"25","text":"نسل تو مانند علف صحرا زیاد خواهند بود،"},{"book":"ایوب","chapter":"5","verse":"26","text":"و تو همچون خوشهٔ گندم که تا وقتش نرسد درو نمی‌شود، در کمال پیری، کامیاب از دنیا خواهی رفت."},{"book":"ایوب","chapter":"5","verse":"27","text":"تجربه به من ثابت کرده است که همهٔ اینها حقیقت دارد؛ پس به خاطر خودت نصیحت مرا بشنو."}]}