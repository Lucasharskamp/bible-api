{"data":[{"book":"Ezekieri","chapter":"2","verse":"1","text":"Akati kwandiri, “Mwanakomana womunhu, simuka netsoka dzako nditaure newe.”"},{"book":"Ezekieri","chapter":"2","verse":"2","text":"Akati achitaura, Mweya wakapinda mandiri ukandisimudza netsoka dzangu, ndikamunzwa achitaura neni."},{"book":"Ezekieri","chapter":"2","verse":"3","text":"Akati, “Mwanakomana womunhu, ndiri kukutuma kuvaIsraeri, kurudzi runomukira irwo rwakandimukira; ivo namadzibaba avo vanga vachingondipandukira kusvikira zuva ranhasi."},{"book":"Ezekieri","chapter":"2","verse":"4","text":"Vanhu vandinokutuma kwavari, vakavangarara uye vakasindimara. Uti kwavari, ‘Zvanzi naIshe Jehovha.’"},{"book":"Ezekieri","chapter":"2","verse":"5","text":"Uye kunyange vakanzwa kana kuti vakaramba kunzwa, nokuti ivo imba inomukira, vachaziva kuti muprofita akanga ari pakati pavo."},{"book":"Ezekieri","chapter":"2","verse":"6","text":"Uye iwe, mwanakomana womunhu, usavatya kana mashoko avo. Usatya, kunyange wakakombwa neminzwa norukato uye ugere pakati pezvinyavada. Usatya zvavanotaura kana kuvhundutswa navo, kunyange vari imba inomukira."},{"book":"Ezekieri","chapter":"2","verse":"7","text":"Unofanira kutaura mashoko angu kwavari kunyange vakateerera kana kuti vakaramba kuteerera, nokuti ivo vanondimukira."},{"book":"Ezekieri","chapter":"2","verse":"8","text":"Asi iwe, mwanakomana womunhu, teerera zvandinokuudza. Usandimukira sezvinoita imba iyo inondimukira; shama muromo wako udye zvandinokupa.”"},{"book":"Ezekieri","chapter":"2","verse":"9","text":"Ipapo ndakatarira, ndikaona ruoko rwakatambanudzirwa kwandiri. Marwuri makanga mune gwaro,"},{"book":"Ezekieri","chapter":"2","verse":"10","text":"rakapetenurwa pamberi pangu. Rakanga rakanyorwa kumativi aro ose mashoko okuchema nokuungudza nenhamo."}]}