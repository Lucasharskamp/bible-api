{"data":[{"book":"ІСАІ","chapter":"28","verse":"1","text":"Гора вянку ганарыстасьці п'яных Яфрэмлянаў, завялай кветцы прыгожага ўбранства ягонага, якая на версе ўрадлівай даліны пераможаных віном!"},{"book":"ІСАІ","chapter":"28","verse":"2","text":"Вось моцны і дужы ў Госпада, як залева з градам і пагібельная віхура, як разьлітая паводка бурлівых водаў, зь сілаю кідае яго на зямлю."},{"book":"ІСАІ","chapter":"28","verse":"3","text":"Нагамі топчацца вянок ганарыстасьці п'яных Яфрэмлянаў."},{"book":"ІСАІ","chapter":"28","verse":"4","text":"І з завялаю кветкаю прыгожага ўбранства ягонага, якая на версе ўрадлівай даліны, робіцца тое самае, што бывае з заўчасна дасьпелаю смокваю, якую, як толькі хто ўбачыць, адразу бярэ ў руку і праглыне яе."},{"book":"ІСАІ","chapter":"28","verse":"5","text":"Таго дня Гасподзь Саваоф будзе цудоўным вянком і слаўнаю дыядэмаю рэшце люду Свайго,"},{"book":"ІСАІ","chapter":"28","verse":"6","text":"і духам правасудзьдзя таму, хто сядзіць у судзілішчы, і мужнасьцю тым, што адбіваюць няпрыяцеля да брамы."},{"book":"ІСАІ","chapter":"28","verse":"7","text":"Але і гэтыя хістаюцца ад віна і блукаюць ад сікеры; сьвятар і прарок спатыкаюцца ад моцных напояў; пераможаныя віном, звар'яцелі ад сікеры, у бачаньні памыляюцца, у разважаньнях спатыкаюцца."},{"book":"ІСАІ","chapter":"28","verse":"8","text":"Бо ўсе сталы напоўнены агіднаю блявоцінаю, чыстага месца няма."},{"book":"ІСАІ","chapter":"28","verse":"9","text":"А кажуць: «каго хоча вучыць ён веданьню? і каго наводзіць на розум пропаведзьдзю? аднятых ад груднога малака, адлучаных ад саскоў?"},{"book":"ІСАІ","chapter":"28","verse":"10","text":"Бо ўсё запаведзь да запаведзі, запаведзь да запаведзі, правіла да правіла, правіла да правіла, тут крыху і там крыху»."},{"book":"ІСАІ","chapter":"28","verse":"11","text":"Затое лепятлівымі вуснамі і чужой моваю прамаўляцьмуць да гэтага люду."},{"book":"ІСАІ","chapter":"28","verse":"12","text":"Ім казалі: «вось - спакой, дайце спакою струджанаму, і вось - супакаеньне». Але слухаць яны не хацелі."},{"book":"ІСАІ","chapter":"28","verse":"13","text":"І зрабілася ў іх словам Госпада: запаведзь да запаведзі, запаведзь да запаведзі, правіла да правіла, правіла да правіла, тут крыху, там крыху, - так што яны пойдуць, і ўпадуць наўзнакі і разаб'юцца, і пападуцца ў сетку і будуць злоўленыя."},{"book":"ІСАІ","chapter":"28","verse":"14","text":"Дык вось, слухайце слова Гасподняе, агуднікі, упраўцы народу гэтага, Ерусалімскага."},{"book":"ІСАІ","chapter":"28","verse":"15","text":"Як што вы кажаце: «мы заключылі саюз са сьмерцю і з апраметнаю згоду ўчынілі: калі карны біч будзе праходзіць, ён не застане нас, - бо падман мы зрабілі прытулкам сабе, падманам прыкрыем сябе»."},{"book":"ІСАІ","chapter":"28","verse":"16","text":"Пасьля гэтага так кажа Гасподзь Бог: вось, Я закладаю на Сіёне камень, - камень выпрабаваньняў, вуглавы, каштоўны, моцны спод: хто верыць у яго, не пасаромеецца."},{"book":"ІСАІ","chapter":"28","verse":"17","text":"І пастаўлю суд мераю і праўду вагамі; і градам вынішчыцца прытулак падману, і воды затопяць месца схаваньня."},{"book":"ІСАІ","chapter":"28","verse":"18","text":"І саюз ваш са сьмерцю парушыцца, і згода вашая з апраметнай ня выстаіць. Калі пойдзе карны біч, вы будзеце патаптаныя."},{"book":"ІСАІ","chapter":"28","verse":"19","text":"Як толькі ён пойдзе, - схопіць вас; а халадзіць будзе кожнае раніцы, дзень і ноч, і адна чутка пра яго будзе сеяць жуду."},{"book":"ІСАІ","chapter":"28","verse":"20","text":"Закароткі будзе ложак, каб выцягнуцца; завузкая і коўдра, каб загарнуцца ў яе."},{"book":"ІСАІ","chapter":"28","verse":"21","text":"Бо паўстане Гасподзь, як на гары Парацыме; разгневаецца, як у даліне Гаваонскай, каб зрабіць дзею Сваю, незвычайную дзею, і ўчыніць дзеяньне Сваё, дзівоснае Сваё дзеяньне."},{"book":"ІСАІ","chapter":"28","verse":"22","text":"Дык вось, ня блюзьнерце, каб путы вашыя не памацнелі; бо я чуў ад Госпада, Бога Саваофа, што зьнішчэньне вызначана ўсёй вашай зямлі."},{"book":"ІСАІ","chapter":"28","verse":"23","text":"Прыхілеце вуха, і паслухайце майго голасу; будзьце ўважлівыя, і паслухайце слова маё."},{"book":"ІСАІ","chapter":"28","verse":"24","text":"Ці ж заўсёды ратай арэ дзеля сяўбы, барозьніць і скародзіць зямлю сваю?"},{"book":"ІСАІ","chapter":"28","verse":"25","text":"Не; калі выраўняе паверхню яе, ён сее чарнушку, альбо рассыпае кмен, альбо раскідае пшаніцу радамі, і ячмень у пэўным месцы, і жыта побач зь ім."},{"book":"ІСАІ","chapter":"28","verse":"26","text":"І такому парадку вучыць яго Бог ягоны; Ён настаўляе яго."},{"book":"ІСАІ","chapter":"28","verse":"27","text":"Бо не малоцяць чарнушку катком зубчатым, і колаў малацільных не качаюць па кмене; а кіем выбіваюць чарнушку, і кмен - кіем."},{"book":"ІСАІ","chapter":"28","verse":"28","text":"Збажыну вымалочваюць, але не разьбіваюць яе; і водзяць па ёй малацільныя колы з конямі іхнімі, але не расьціраюць яе."},{"book":"ІСАІ","chapter":"28","verse":"29","text":"І гэта робіцца ад Госпада Саваофа: дзівосны лёс у Яго, вялікая мудрасьць Ягоная!"}]}