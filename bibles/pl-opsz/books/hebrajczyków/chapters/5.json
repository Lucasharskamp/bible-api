{"data":[{"book":"Hebrajczyków","chapter":"5","verse":"1","text":"Każdy najwyższy kapłan jest człowiekiem wybieranym po to, aby reprezentować innych ludzi przed Bogiem. Dlatego w ich imieniu składa Bogu dary i ofiary za grzechy."},{"book":"Hebrajczyków","chapter":"5","verse":"2","text":"Kapłan, sam będąc słabym człowiekiem, potrafi zrozumieć innych ludzi, którzy są nieświadomi i błądzą."},{"book":"Hebrajczyków","chapter":"5","verse":"3","text":"A składając ofiary, czyni to nie tylko za grzechy innych, ale i za własne."},{"book":"Hebrajczyków","chapter":"5","verse":"4","text":"Nie każdy jednak może być najwyższym kapłanem. Może nim zostać tylko ten, kto—podobnie jak Aaron—zostanie do tego powołany przez Boga."},{"book":"Hebrajczyków","chapter":"5","verse":"5","text":"Chrystus również nie przyznał sobie tej godności sam. Najwyższym kapłanem mianował Go bowiem sam Bóg, który powiedział do Niego:"},{"book":"Hebrajczyków","chapter":"5","verse":"6","text":"W innym miejscu Pisma zwrócił się do Niego, mówiąc:"},{"book":"Hebrajczyków","chapter":"5","verse":"7","text":"Chrystus, będąc na ziemi, ze łzami w oczach głośno wołał do Boga, aby uratował Go od śmierci. I został wysłuchany—ze względu na swoje oddanie Bogu."},{"book":"Hebrajczyków","chapter":"5","verse":"8","text":"Chociaż był Synem Bożym, przez cierpienie nauczył się posłuszeństwa."},{"book":"Hebrajczyków","chapter":"5","verse":"9","text":"A gdy w pełni wykonał swoje dzieło, stał się źródłem wiecznego zbawienia dla wszystkich, którzy są Mu posłuszni."},{"book":"Hebrajczyków","chapter":"5","verse":"10","text":"Bóg zaś uczynił Go najwyższym kapłanem, na wzór Melchizedeka."},{"book":"Hebrajczyków","chapter":"5","verse":"11","text":"Moglibyśmy jeszcze wiele mówić na ten temat, problem jednak w tym, że wy nie chcecie słuchać."},{"book":"Hebrajczyków","chapter":"5","verse":"12","text":"Po tak długim czasie powinniście nauczać innych, a tymczasem to was nadal trzeba uczyć podstawowych prawd słowa Bożego. Jesteście jak niemowlęta, które potrzebują mleka i nie mogą jeszcze przyjmować normalnego pokarmu."},{"book":"Hebrajczyków","chapter":"5","verse":"13","text":"Ten zaś, kto ciągle żywi się tylko mlekiem, jest jak małe dziecko, które nie wie, czym jest prawość."},{"book":"Hebrajczyków","chapter":"5","verse":"14","text":"Pokarm stały jest natomiast przeznaczony dla dorosłych, którzy nauczyli się już odróżniać dobro od zła."}]}