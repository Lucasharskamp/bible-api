{"data":[{"book":"Jeremia","chapter":"8","verse":"1","text":"In die tijd, spreekt Jahweh, zal men het gebeente van Juda’s koningen en vorsten uit de graven halen, met het gebeente der priesters en profeten, met het gebeente van Jerusalems burgers."},{"book":"Jeremia","chapter":"8","verse":"2","text":"Men zal ze uitstallen voor zon en maan en heel het heir van de hemel, waarvan ze zoveel hebben gehouden, die ze hebben gediend en gevolgd, die ze hebben gezocht en aanbeden. Ze zullen niet worden verzameld, niet worden begraven, maar ze blijven liggen als mest op het land."},{"book":"Jeremia","chapter":"8","verse":"3","text":"En de dood zal welkom zijn boven het leven voor de hele rest, die overblijft van dit boze geslacht, overal waar Ik ze heendrijf, is de godsspraak van Jahweh!"},{"book":"Jeremia","chapter":"8","verse":"4","text":"Ge moet hun zeggen: Zo spreekt Jahweh! Staat iemand, die valt, nooit meer op; Keert iemand, die heengaat, niet terug?"},{"book":"Jeremia","chapter":"8","verse":"5","text":"Waarom valt dan dit volk, Valt dan Jerusalem altijd af? Waarom houden ze dan aan leugens vast, En weigeren ze, zich te bekeren?"},{"book":"Jeremia","chapter":"8","verse":"6","text":"Ik luisterde en hoorde toe: Nooit spreken ze waarheid; Niemand heeft berouw van zijn boosheid, En zegt: Wat heb ik gedaan? Allen draven ze weg, Als een ros, dat stormt naar de strijd."},{"book":"Jeremia","chapter":"8","verse":"7","text":"Zelfs de ooievaar in de lucht Kent zijn vaste tijden; Trekduif, zwaluw en gans Houden vast aan de tijd van hun komst. Maar mijn volk weet niet eens, Wat het Jahweh verplicht is!"},{"book":"Jeremia","chapter":"8","verse":"8","text":"Hoe durft ge zeggen: We zijn wijs, Wij hebben de wet van Jahweh toch? Zeker, maar ze is in leugen veranderd Door de leugenstift der schriftgeleerden."},{"book":"Jeremia","chapter":"8","verse":"9","text":"De wijzen worden te schande, verslagen, verstrikt; Ze hebben Jahweh’s woord veracht: wat wijsheid hebben ze dan?"},{"book":"Jeremia","chapter":"8","verse":"10","text":"Daarom geef Ik hun vrouwen aan vreemden, Hun akkers aan nieuwe bezitters; Want van klein tot groot Azen allen op winst, Profeet en priester, Plegen allen bedrog;"},{"book":"Jeremia","chapter":"8","verse":"11","text":"Ze menen, de wonde van mijn volk te genezen, Door lichtzinnig te roepen: Vrede, vrede! En er is geen vrede!"},{"book":"Jeremia","chapter":"8","verse":"12","text":"Ze worden te schande, omdat ze zich schandelijk gedragen, Omdat ze niet blozen, en geen schaamte meer kennen. Daarom zullen ze vallen, als alles ineen valt; Struikelen, als Ik op hen afkom, spreekt Jahweh!"},{"book":"Jeremia","chapter":"8","verse":"13","text":"Nu haal Ik de oogst bij hen in: Is de godsspraak van Jahweh! Aan de wijnstok geen druiven, Aan de vijgeboom geen vijgen, De blaren verdord: Ik geef ze aan de voorbijgangers weg!"},{"book":"Jeremia","chapter":"8","verse":"14","text":"Waarom blijven we zitten? Verzamelt u; wij vluchten de vestingen in, En komen daar om; Want Jahweh, onze God, laat ons sterven. Hij geeft ons een gifdrank te drinken, Omdat wij tegen Jahweh hebben gezondigd."},{"book":"Jeremia","chapter":"8","verse":"15","text":"Op heil nog hopen? Geen goed te verwachten! Op een tijd van genezing? Neen, van verschrikking!"},{"book":"Jeremia","chapter":"8","verse":"16","text":"Uit Dan hoort men reeds Het gesnuif van zijn paarden; Van het gebries zijner hengsten Davert heel het land. Ze komen het land, met wat er op staat, verslinden, De stad met die er in wonen."},{"book":"Jeremia","chapter":"8","verse":"17","text":"Want zie, Ik laat giftige slangen op u los, Waartegen geen bezwering zal baten; Die zullen u bijten: Is de godsspraak van Jahweh!"},{"book":"Jeremia","chapter":"8","verse":"18","text":"Ongeneeslijk mijn smart, Mijn hart is zo ziek,"},{"book":"Jeremia","chapter":"8","verse":"19","text":"Hoort het jammeren van de dochter van mijn volk Uit verre gewesten: Is Jahweh dan niet meer in Sion, Is zijn Koning daar niet? Waarom hebben ze Hem toch getart met hun beelden, Met die nietigheden uit de vreemde?"},{"book":"Jeremia","chapter":"8","verse":"20","text":"De oogst is voorbij, de zomer ten einde, En we zijn nòg niet gered."},{"book":"Jeremia","chapter":"8","verse":"21","text":"Ik ben gewond door de wonde van de dochter van mijn volk, In rouw, en met ontzetting geslagen."},{"book":"Jeremia","chapter":"8","verse":"22","text":"Is er geen balsem, geen geneesheer in Gilad; Waarom is de wonde van de dochter van mijn volk niet genezen?"}]}