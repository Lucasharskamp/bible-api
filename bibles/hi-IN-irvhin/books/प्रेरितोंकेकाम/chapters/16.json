{"data":[{"book":"प्रेरितों के काम","chapter":"16","verse":"1","text":"फिर वह दिरबे और लुस्त्रा में भी गया, और वहाँ तीमुथियुस नामक एक चेला था। उसकी माँ यहूदी विश्वासी थी, परन्तु उसका पिता यूनानी था।"},{"book":"प्रेरितों के काम","chapter":"16","verse":"2","text":"वह लुस्त्रा और इकुनियुम के भाइयों में सुनाम था।"},{"book":"प्रेरितों के काम","chapter":"16","verse":"3","text":"पौलुस की इच्छा थी कि वह उसके साथ चले; और जो यहूदी लोग उन जगहों में थे उनके कारण उसे लेकर उसका खतना किया, क्योंकि वे सब जानते थे, कि उसका पिता यूनानी था।"},{"book":"प्रेरितों के काम","chapter":"16","verse":"4","text":"और नगर-नगर जाते हुए वे उन विधियों को जो यरूशलेम के प्रेरितों और प्राचीनों ने ठहराई थीं, मानने के लिये उन्हें पहुँचाते जाते थे।"},{"book":"प्रेरितों के काम","chapter":"16","verse":"5","text":"इस प्रकार कलीसियाएँ विश्वास में स्थिर होती गई और गिनती में प्रतिदिन बढ़ती गई।"},{"book":"प्रेरितों के काम","chapter":"16","verse":"6","text":"और वे फ्रूगिया और गलातिया प्रदेशों में से होकर गए, क्योंकि पवित्र आत्मा ने उन्हें आसिया में वचन सुनाने से मना किया।"},{"book":"प्रेरितों के काम","chapter":"16","verse":"7","text":"और उन्होंने मूसिया16:7 मूसिया: यह आसिया माइनर का एक प्रांत था, जिसके उत्तर में प्रोपोंतिस था। के निकट पहुँचकर, बितूनिया में जाना चाहा; परन्तु यीशु के आत्मा ने उन्हें जाने न दिया।"},{"book":"प्रेरितों के काम","chapter":"16","verse":"8","text":"अतः वे मूसिया से होकर त्रोआस16:8 त्रोआस: ट्रोजन्स के पूरे देश को दर्शाने के लिए उपयोग किया गया है, जहाँ ट्रॉय का प्राचीन नगर खड़ा था। में आए।"},{"book":"प्रेरितों के काम","chapter":"16","verse":"9","text":"वहाँ पौलुस ने रात को एक दर्शन देखा कि एक मकिदुनी पुरुष खड़ा हुआ, उससे विनती करके कहता है, “पार उतरकर मकिदुनिया में आ, और हमारी सहायता कर।”"},{"book":"प्रेरितों के काम","chapter":"16","verse":"10","text":"उसके यह दर्शन देखते ही हमने तुरन्त मकिदुनिया जाना चाहा, यह समझकर कि परमेश्वर ने हमें उन्हें सुसमाचार सुनाने के लिये बुलाया है।"},{"book":"प्रेरितों के काम","chapter":"16","verse":"11","text":"इसलिए त्रोआस से जहाज खोलकर हम सीधे सुमात्राके और दूसरे दिन नियापुलिस में आए।"},{"book":"प्रेरितों के काम","chapter":"16","verse":"12","text":"वहाँ से हम फिलिप्पी16:12 फिलिप्पी: इस नगर का भूतपूर्व नाम दाथोस था। सिकंदर महान के पिता, फिलिप के द्वारा इसकी मरम्मत और विभूषित हुई थी। में पहुँचे, जो मकिदुनिया प्रान्त का मुख्य नगर, और रोमियों की बस्ती है; और हम उस नगर में कुछ दिन तक रहे।"},{"book":"प्रेरितों के काम","chapter":"16","verse":"13","text":"सब्त के दिन हम नगर के फाटक के बाहर नदी के किनारे यह समझकर गए कि वहाँ प्रार्थना करने का स्थान होगा; और बैठकर उन स्त्रियों से जो इकट्ठी हुई थीं, बातें करने लगे।"},{"book":"प्रेरितों के काम","chapter":"16","verse":"14","text":"और लुदिया नाम थुआतीरा नगर की बैंगनी कपड़े बेचनेवाली एक भक्त स्त्री सुन रही थी, और प्रभु ने उसका मन खोला, ताकि पौलुस की बातों पर ध्यान लगाए।"},{"book":"प्रेरितों के काम","chapter":"16","verse":"15","text":"और जब उसने अपने घराने समेत बपतिस्मा लिया, तो उसने विनती की, “यदि तुम मुझे प्रभु की विश्वासिनी समझते हो, तो चलकर मेरे घर में रहो,” और वह हमें मनाकर ले गई।"},{"book":"प्रेरितों के काम","chapter":"16","verse":"16","text":"जब हम प्रार्थना करने की जगह जा रहे थे, तो हमें एक दासी मिली, जिसमें भावी कहनेवाली आत्मा थी; और भावी कहने से अपने स्वामियों के लिये बहुत कुछ कमा लाती थी।"},{"book":"प्रेरितों के काम","chapter":"16","verse":"17","text":"वह पौलुस के और हमारे पीछे आकर चिल्लाने लगी, “ये मनुष्य परमप्रधान परमेश्वर के दास हैं, जो हमें उद्धार के मार्ग की कथा सुनाते हैं।”"},{"book":"प्रेरितों के काम","chapter":"16","verse":"18","text":"वह बहुत दिन तक ऐसा ही करती रही, परन्तु पौलुस परेशान हुआ, और मुड़कर उस आत्मा से कहा, “मैं तुझे यीशु मसीह के नाम से आज्ञा देता हूँ, कि उसमें से निकल जा और वह उसी घड़ी निकल गई।”"},{"book":"प्रेरितों के काम","chapter":"16","verse":"19","text":"जब उसके स्वामियों ने देखा, कि हमारी कमाई की आशा जाती रही, तो पौलुस और सीलास को पकड़कर चौक में प्रधानों के पास खींच ले गए।"},{"book":"प्रेरितों के काम","chapter":"16","verse":"20","text":"और उन्हें फौजदारी के हाकिमों के पास ले जाकर कहा, “ये लोग जो यहूदी हैं, हमारे नगर में बड़ी हलचल मचा रहे हैं; (1 राजा. 18:17)"},{"book":"प्रेरितों के काम","chapter":"16","verse":"21","text":"और ऐसी रीतियाँ बता रहे हैं, जिन्हें ग्रहण करना या मानना हम रोमियों के लिये ठीक नहीं।”"},{"book":"प्रेरितों के काम","chapter":"16","verse":"22","text":"तब भीड़ के लोग उनके विरोध में इकट्ठे होकर चढ़ आए, और हाकिमों ने उनके कपड़े फाड़कर उतार डाले, और उन्हें बेंत मारने की आज्ञा दी।"},{"book":"प्रेरितों के काम","chapter":"16","verse":"23","text":"और बहुत बेंत लगवाकर उन्होंने उन्हें बन्दीगृह में डाल दिया और दरोगा को आज्ञा दी कि उन्हें सावधानी से रखे।"},{"book":"प्रेरितों के काम","chapter":"16","verse":"24","text":"उसने ऐसी आज्ञा पाकर उन्हें भीतर की कोठरी में रखा और उनके पाँव काठ में ठोंक दिए।"},{"book":"प्रेरितों के काम","chapter":"16","verse":"25","text":"आधी रात के लगभग पौलुस और सीलास प्रार्थना करते हुए परमेश्वर के भजन गा रहे थे, और कैदी उनकी सुन रहे थे।"},{"book":"प्रेरितों के काम","chapter":"16","verse":"26","text":"कि इतने में अचानक एक बड़ा भूकम्प हुआ, यहाँ तक कि बन्दीगृह की नींव हिल गई, और तुरन्त सब द्वार खुल गए; और सब के बन्धन खुल गए।"},{"book":"प्रेरितों के काम","chapter":"16","verse":"27","text":"और दरोगा जाग उठा, और बन्दीगृह के द्वार खुले देखकर समझा कि कैदी भाग गए, अतः उसने तलवार खींचकर अपने आपको मार डालना चाहा।"},{"book":"प्रेरितों के काम","chapter":"16","verse":"28","text":"परन्तु पौलुस ने ऊँचे शब्द से पुकारकर कहा, “अपने आपको कुछ हानि न पहुँचा, क्योंकि हम सब यहीं हैं।”"},{"book":"प्रेरितों के काम","chapter":"16","verse":"29","text":"तब वह दिया मँगवाकर भीतर आया और काँपता हुआ पौलुस और सीलास के आगे गिरा;"},{"book":"प्रेरितों के काम","chapter":"16","verse":"30","text":"और उन्हें बाहर लाकर कहा, “हे सज्जनों, उद्धार पाने के लिये मैं क्या करूँ?”"},{"book":"प्रेरितों के काम","chapter":"16","verse":"31","text":"उन्होंने कहा, “प्रभु यीशु मसीह पर विश्वास कर, तो तू और तेरा घराना उद्धार पाएगा।”"},{"book":"प्रेरितों के काम","chapter":"16","verse":"32","text":"और उन्होंने उसको और उसके सारे घर के लोगों को प्रभु का वचन सुनाया।"},{"book":"प्रेरितों के काम","chapter":"16","verse":"33","text":"और रात को उसी घड़ी उसने उन्हें ले जाकर उनके घाव धोए, और उसने अपने सब लोगों समेत तुरन्त बपतिस्मा लिया।"},{"book":"प्रेरितों के काम","chapter":"16","verse":"34","text":"और उसने उन्हें अपने घर में ले जाकर, उनके आगे भोजन रखा और सारे घराने समेत परमेश्वर पर विश्वास करके आनन्द किया।"},{"book":"प्रेरितों के काम","chapter":"16","verse":"35","text":"जब दिन हुआ तब हाकिमों ने सिपाहियों के हाथ कहला भेजा कि उन मनुष्यों को छोड़ दो।"},{"book":"प्रेरितों के काम","chapter":"16","verse":"36","text":"दरोगा ने ये बातें पौलुस से कह सुनाई, “हाकिमों ने तुम्हें छोड़ देने की आज्ञा भेज दी है, इसलिए अब निकलकर कुशल से चले जाओ।”"},{"book":"प्रेरितों के काम","chapter":"16","verse":"37","text":"परन्तु पौलुस ने उससे कहा, “उन्होंने हमें जो रोमी मनुष्य हैं, दोषी ठहराए बिना लोगों के सामने मारा और बन्दीगृह में डाला, और अब क्या चुपके से निकाल देते हैं? ऐसा नहीं, परन्तु वे आप आकर हमें बाहर ले जाएँ।”"},{"book":"प्रेरितों के काम","chapter":"16","verse":"38","text":"सिपाहियों ने ये बातें हाकिमों से कह दीं, और वे यह सुनकर कि रोमी हैं, डर गए,"},{"book":"प्रेरितों के काम","chapter":"16","verse":"39","text":"और आकर उन्हें मनाया, और बाहर ले जाकर विनती की, कि नगर से चले जाएँ।"},{"book":"प्रेरितों के काम","chapter":"16","verse":"40","text":"वे बन्दीगृह से निकलकर लुदिया के यहाँ गए, और भाइयों से भेंट करके उन्हें शान्ति दी, और चले गए।"}]}