{"data":[{"book":"يّتّ سْتْي","chapter":"3","verse":"1","text":"مُنسَ بِتَنيِ يٍتِرٌ نَن نُ نَ مَدِيَن سّرّشّدُبّ رَ. مُنسَ نَشَ يٍتِرٌ شَ شُرُ سٍيٍ شَنِن وُلَ عِ يِرٍ مَكُيٍ، هَن عَ سَ عَلَ شَ فٍيَ شٌرٍبٍ لِ."},{"book":"يّتّ سْتْي","chapter":"3","verse":"2","text":"مّننِ عَلَتَلَ شَ مَلٍكّ نَشَ مِنِ عَ مَ وُرِ بِلِ لَنمَدِ مَ، نَشَن رَدّشّشِ. مُنسَ نَشَ عَ مَتٌ، تّ نُ نَ نَ وُرِ بِلِ مَ، كْنْ وُرِ بِلِ مُ فَنشِ."},{"book":"يّتّ سْتْي","chapter":"3","verse":"3","text":"مُنسَ نَشَ عَ قَلَ عَ يّتّ مَ، «ﭑ شَ ﭑ مَكْرّ يِ كَابَنَكٌ رَ، ﭑ شَ عَ كٌلٌن مُنقٍ رَ وُرِ بِلِ لَنمَ مُ فَنشِ.»"},{"book":"يّتّ سْتْي","chapter":"3","verse":"4","text":"عَلَتَلَ تٌ مُنسَ تٌ عَ مَكْرْشِ وُرِ بِلِ رَ عَلَكٌ عَ شَ عَ عِفبّ، عَ نَشَ عَ شِلِ كٍلِقٍ نَ وُرِ بِلِ مَ، «مُنسَ، مُنسَ!» مُنسَ نَشَ عَ رَتِن، «ﭑ تَن نَن يَ.»"},{"book":"يّتّ سْتْي","chapter":"3","verse":"5","text":"عَلَ نَشَ عَ مَسٍن عَ بّ، «عِ نَشَ عِ مَكْرّ بٍ رَ. سَنكِرِيٍ بَ، بَرِ مَ عِ تِشِ يِرٍ سّنِيّنشِ نَن مَ.»"},{"book":"يّتّ سْتْي","chapter":"3","verse":"6","text":"عَ مَن نَشَ عَ مَسٍن، «عِ بَبَ مَرِفِ عَلَ نَ ﭑ تَن نَ، عِبُرَهِمَ، عِسِيَفَ، نُن يَشُبَ مَرِفِ عَلَ.» مُنسَ تٌ نَ مّ، عَ نَشَ عَ يَتَفِ مَكٌتٌ، بَرِ مَ عَ نُ فَاشُشِ عَلَ مَتٌقٍ رَ."},{"book":"يّتّ سْتْي","chapter":"3","verse":"7","text":"عَلَتَلَ مَن نَشَ يِ مَسٍنيِ تِ مُنسَ بّ، «ﭑ بَرَ ﭑ مَ حَمَ شَ تْورّ تٌ مِسِرَ بْشِ مَ. ﭑ بَرَ عٍ وَ شُي مّ عٍ شَ كٌنيِيَ كُي. ﭑ حّنفِ سَشِ عٍ شَ تْورّ شْن مَ."},{"book":"يّتّ سْتْي","chapter":"3","verse":"8","text":"ﭑ فٌرٌشِ نَ نَن مَ، ﭑ شَ قَ عٍ بَدٍ مِسِرَكَيٍ يِ رَ، ﭑ شَ عٍ رَ سٌ بْشِ قَنيِ مَ، لُدٍ فبٍفبٍ نَ دّننَشّ. شِحّ نُن كُمِ فبٌ نَا، كَنَانكَيٍ، شِتِكَيٍ، عَمٌرِكَيٍ، ثٍرِ سِكَيٍ، هِوِكَيٍ نُن يٍبُسُكَيٍ شْنيِ."},{"book":"يّتّ سْتْي","chapter":"3","verse":"9","text":"يَكْسِ عِسِرَيِلَكَيٍ وَ شُي بَرَ ﭑ لِ. ﭑ مَن بَرَ حَشَنكَتّ تٌ مِسِرَكَيٍ نَشَن دْشْقٍ عٍ مَ."},{"book":"يّتّ سْتْي","chapter":"3","verse":"10","text":"سِفَ، ﭑ بَرَ عِ شّي قِرَوُنَ شْن، عِ شَ ﭑ مَ حَمَ عِسِرَيِلَ رَ مِنِ مِسِرَ.»"},{"book":"يّتّ سْتْي","chapter":"3","verse":"11","text":"مُنسَ نَشَ عَ قَلَ عَلَ بّ، «مِشِ مْولِ مُندُن نَ ﭑ تَن نَ، ﭑ شَ سِفَ قِرَوُنَ مَ عِسِرَيِلَكَيٍ رَ مِنِقٍ رَ مِسِرَ؟»"},{"book":"يّتّ سْتْي","chapter":"3","verse":"12","text":"عَلَ نَشَ عَ يَابِ، «وٌن بِرِن نَ عَ رَ. عِ نَ فّ حَمَ رَ مِنِدٍ مِسِرَ بْشِ مَ، وٌ قَمَ ﭑ بَتُدٍ يِ فٍيَ نَن قَرِ. نَ قِندِ مَ تْنشُمَ رَ، قَ عَ قَلَ، ﭑ تَن يَتِ نَن عِ شّيشِ.»"},{"book":"يّتّ سْتْي","chapter":"3","verse":"13","text":"مُنسَ نَشَ عَ قَلَ عَلَ بّ، «ﭑ نَ سَ عَ قَلَ عِسِرَيِلَكَيٍ بّ، ‹وٌ بٍنبَيٍ مَرِفِ عَلَ نَن ﭑ شّيشِ وٌ مَ،› عٍ قَ سَ ﭑ مَشْرِن عِ شِلِ مَ، ﭑ يَابِ مُندُن قِمَ عٍ مَ؟»"},{"book":"يّتّ سْتْي","chapter":"3","verse":"14","text":"عَلَ نَشَ عَ مَسٍن مُنسَ بّ، «ﭑ نَ ‹نَشَن نَ› نَ. عِ شَ عِسِرَيِلَكَيٍ يَابِ، ‹عَلَ نَشَن نَ، عَ بَرَ ﭑ شّي وٌ مَ.›»"},{"book":"يّتّ سْتْي","chapter":"3","verse":"15","text":"عَلَ مَن نَشَ عَ مَسٍن مُنسَ بّ، «عِ قَمَ وْيّندٍ يِ كِ نّ عِسِرَيِلَكَيٍ بّ، ‹وٌ بٍنبَ عِبُرَهِمَ، عِسِيَفَ، نُن يَشُبَ مَرِفِ عَلَتَلَ، عَلَ نَشَن نَ، نَ نَن ﭑ شّيشِ وٌ مَ.› ﭑ شِلِ نَن نَ كِ عَبَدَن، ﭑ وَ مَ مِشِ بِرِن شَ ﭑ شِلِ نَ كِ نّ تّمُي بِرِن."},{"book":"يّتّ سْتْي","chapter":"3","verse":"16","text":"سَ عِسِرَيِلَ كُنتِفِيٍ مَلَن، عِ عَ قَلَ عٍ بّ، ‹وٌ بٍنبَ عِبُرَهِمَ، عِسِيَفَ، نُن يَشُبَ مَرِفِ عَلَتَلَ بَرَ مِنِ ﭑ مَ. عَ بَرَ عَ مَسٍن ﭑ بّ، «ﭑ بَرَ قٍ تٌ عٍ نَشَن دْشْقٍ وٌ مَ مِسِرَ."},{"book":"يّتّ سْتْي","chapter":"3","verse":"17","text":"ﭑ بَرَ نَتّ تٌنفٌ وٌ رَ مِنِقٍ رَ مِسِرَ وٌ شَ تْورّ كُي. ﭑ شَ وٌ شَنِن كَنَانكَيٍ، شِتِكَيٍ، عَمٌرِكَيٍ، ثٍرِ سِكَيٍ، هِوِكَيٍ، نُن يٍبُسُكَيٍ شْنيِ، شِحّ نُن كُمِ شّلّمَ دّننَشّ.»›»"},{"book":"يّتّ سْتْي","chapter":"3","verse":"18","text":"«عِسِرَيِلَ كُنتِفِيٍ نَ فّ عِ شُي رَ مّدٍ، وٌ سِفَمَ نّ مِسِرَ مَنفّ يِرٍ عَ قَلَقٍ رَ، ‹عِسِرَيِلَكَيٍ مَرِفِ عَلَتَلَ بَرَ قَ مُشُ قْشْ رَ. عِ شَ مُشُ سَفٌ سَ مُشُ شَ قّيحّن سَشَن حّرّ رَبَ فبٍنفبٍرٍنيِ مَ، عَلَكٌ مُشُ شَ سّرّشّيٍ بَ مُشُ مَرِفِ عَلَتَلَ بّ.›"},{"book":"يّتّ سْتْي","chapter":"3","verse":"19","text":"ﭑ عَ كٌلٌن مِسِرَ مَنفّ مُ تِنمَ وٌ لُدٍ وٌ شَ سِفَ، شَ ﭑ مُ ﭑ سّنبّ مَسٍن عَ بّ."},{"book":"يّتّ سْتْي","chapter":"3","verse":"20","text":"نَ كُي ﭑ قٍ مَفَاشُشِيٍ رَبَمَ نّ مِسِرَكَيٍ رَ، ﭑ عٍ تْورْ كَابَنَكٌي رَ. نَ دَنفِ شَنبِ، عٍ شَ مَنفّ تِنمَ نّ وٌ شَ سِفَ."},{"book":"يّتّ سْتْي","chapter":"3","verse":"21","text":"ﭑ مَن عَ رَفِرِ مَ نّ مِسِرَكَيٍ شَ وٌ كِ، عَلَكٌ وٌ نَشَ سِفَ وٌ بّلّشّ عِفٍلِ رَ."},{"book":"يّتّ سْتْي","chapter":"3","verse":"22","text":"عِسِرَيِلَ فِنّ بِرِن شَ عٍ دْشْبٌورٍ مِسِرَكَيٍ مَكُلَ يِرَبَسٍ فبٍتِ نُن شّيمَ دَاشِيٍ رَ، عَ نُن سٌسٍيٍ، وٌ نَشٍيٍ سٌمَ وٌ شَ دِيٍ مَ. نَ كُي وٌ هَرِفٍ بَمَ نّ مِسِرَكَيٍ يِ رَ.»"}]}