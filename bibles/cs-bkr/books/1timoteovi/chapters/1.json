{"data":[{"book":"1 Timoteovi","chapter":"1","verse":"1","text":"Pavel, apoštol Ježíše Krista, podle zřízení Boha spasitele našeho a pána Jezukrista, naděje naší,"},{"book":"1 Timoteovi","chapter":"1","verse":"2","text":"Timoteovi, vlastnímu synu u víře: Milost, milosrdenství a pokoj od Boha Otce našeho a od Krista Ježíše Pána našeho."},{"book":"1 Timoteovi","chapter":"1","verse":"3","text":"Jakož jsem prosil tebe, abys pozůstal v Efezu, když jsem šel do Macedonie, viziž, abys přikázal některým jiného učení neučiti,"},{"book":"1 Timoteovi","chapter":"1","verse":"4","text":"Ani oblibovati básní a vypravování rodů, čemuž konce není, odkudž jen hádky pocházejí, více nežli vzdělání Boží, kteréž jest u víře,"},{"book":"1 Timoteovi","chapter":"1","verse":"5","text":"Ješto konec přikázání jest láska z srdce čistého a z svědomí dobrého a z víry neošemetné."},{"book":"1 Timoteovi","chapter":"1","verse":"6","text":"Od čehož někteří jako od cíle pobloudivše, uchýlili se k marnomluvnosti,"},{"book":"1 Timoteovi","chapter":"1","verse":"7","text":"Chtíce býti učitelé Zákona, a nerozumějíce, ani co mluví, ani čeho zastávají."},{"book":"1 Timoteovi","chapter":"1","verse":"8","text":"Víme pak, že dobrý jest Zákon, když by ho kdo náležitě užíval,"},{"book":"1 Timoteovi","chapter":"1","verse":"9","text":"Toto znaje, že spravedlivému není uložen Zákon, ale nepravým a nepoddaným, bezbožným a hříšníkům, nešlechetným a nečistým, mordéřům otců svých a matek, vražedlníkům,"},{"book":"1 Timoteovi","chapter":"1","verse":"10","text":"Smilníkům, samcoložníkům, těm, kteříž lidi kradou, lhářům, křivým přísežníkům, a jest-li co jiného, ješto by bylo naodpor zdravému učení,"},{"book":"1 Timoteovi","chapter":"1","verse":"11","text":"Jenž jest podle slavného evangelium blahoslaveného Boha, kteréžto mně svěřeno jest."},{"book":"1 Timoteovi","chapter":"1","verse":"12","text":"Protož děkuji tomu, kterýž mne zmocnil, totiž Kristu Ježíši Pánu našemu, že mne za tak věrného soudil, aby mne v službě té postavil,"},{"book":"1 Timoteovi","chapter":"1","verse":"13","text":"Ješto jsem prve byl ruhač, a protivník, a ukrutník. Ale milosrdenství jsem došel; neb jsem to z neznámosti činil v nevěře."},{"book":"1 Timoteovi","chapter":"1","verse":"14","text":"Rozhojnila se pak náramně milost Pána našeho, s věrou a s milováním, kteréž jest v Kristu Ježíši."},{"book":"1 Timoteovi","chapter":"1","verse":"15","text":"Věrnáť jest tato řeč a všelijak oblíbení hodná, že Kristus Ježíš přišel na svět, aby hříšné spasil, z nichžto já první jsem."},{"book":"1 Timoteovi","chapter":"1","verse":"16","text":"Ale proto milosrdenství jsem došel, aby na mně prvním dokázal Ježíš Kristus všeliké dobrotivosti, ku příkladu těm, kteříž mají uvěřiti v něho k životu věčnému."},{"book":"1 Timoteovi","chapter":"1","verse":"17","text":"Protož Králi věků nesmrtelnému, neviditelnému, samému moudrému Bohu budiž čest i sláva na věky věků. Amen."},{"book":"1 Timoteovi","chapter":"1","verse":"18","text":"Totoť přikázání poroučím tobě, synu Timotee, totiž abys podle předešlých o tobě proroctví bojoval v tom dobrý boj,"},{"book":"1 Timoteovi","chapter":"1","verse":"19","text":"Maje víru a dobré svědomí, kteréžto někteří potrativše, zhynuli u víře."},{"book":"1 Timoteovi","chapter":"1","verse":"20","text":"Z nichžto jest Hymeneus a Alexander, kteréž jsem vydal satanu, aby trestáni jsouce, učili se nerouhati."}]}