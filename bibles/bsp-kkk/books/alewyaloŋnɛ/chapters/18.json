{"data":[{"book":"ALewy Aloŋnɛ","chapter":"18","verse":"1","text":"MARIKI oloku Musa:"},{"book":"ALewy Aloŋnɛ","chapter":"18","verse":"2","text":"«Məsom aka Yisrayel, məloku ŋa: In'ɔyɔnɛ MARIKI, Kanu konu."},{"book":"ALewy Aloŋnɛ","chapter":"18","verse":"3","text":"Ta nəyɔ mes mɔkɔ aŋyɔ atɔf ŋa Misira nde nənayi mɔ, ta nəyɔ sɔ mes mɔkɔ aŋyɔ atɔf ŋa Kanaŋ nde iyi kəkekərɛ nu mɔ. Ta nəcəmɛ mɔyɔ maŋan darəŋ!"},{"book":"ALewy Aloŋnɛ","chapter":"18","verse":"4","text":"Nəde nəcyɔ mɔyɔ mokur mem, nəmɛŋkərnɛ sariyɛ sem, bawo in'ɔyɔnɛ MARIKI Kanu konu."},{"book":"ALewy Aloŋnɛ","chapter":"18","verse":"5","text":"Nəmɛŋkərnɛ sariyɛ sem kɔ mɔyɔ mokur mem: Məna nwɛ mənde kəccəmɛ mi darəŋ mɔ, məŋyinɛ mi doru. In'ɔyɔnɛ MARIKI."},{"book":"ALewy Aloŋnɛ","chapter":"18","verse":"6","text":"Ta wəYisrayel nwɛ o nwɛ ŋafəntərɛ kɔ wəran nwɛ ŋalɔtərɛnɛ dokom mɔ. In'ɔyɔnɛ MARIKI."},{"book":"ALewy Aloŋnɛ","chapter":"18","verse":"7","text":"Ta məfəntərɛ kɔ wəran ka wisi nwɛ ɔyɔnɛ wiri mɔ. Iya kam ɔfɔ, ta məfəntərɛ kɔ nkɔn."},{"book":"ALewy Aloŋnɛ","chapter":"18","verse":"8","text":"Ta məfəntərɛ kɔ kɔncəra kam nwɛ o nwɛ. Kəlapəs ka wisi kɔ."},{"book":"ALewy Aloŋnɛ","chapter":"18","verse":"9","text":"Ta məfəntərɛ kɔ wəkirɛ kam, wəpaŋnɛ kɛrɛ kɔ pəyɔnɛ fɛ ti, nwɛ nəmpaŋnɛ kas mɔ, tɔyɔnɛ pakom kɔ kəlɔ konu disrɛ, kɔ pəyɔnɛ fɛ ti kəfo kəcuru."},{"book":"ALewy Aloŋnɛ","chapter":"18","verse":"10","text":"Ta məfəntərɛ kɔ wansɔ kam wəran, nwɛ wan kam wərkun kɔ pəyɔnɛ fɛ ti wan kam wəran oŋkom mɔ. Kəlapəs kam kɔ."},{"book":"ALewy Aloŋnɛ","chapter":"18","verse":"11","text":"Ta məfəntərɛ kɔ wan wəran nwɛ kɔncəra kam oŋkom mɔ. Wan wəran wəkakɔ wisi aŋkomɛ kɔ, wəkirɛ kam ɔfɔ."},{"book":"ALewy Aloŋnɛ","chapter":"18","verse":"12","text":"Ta məfəntərɛ kɔ wəkirɛ ka papa kam, bawo wəkomɛnɛ ka papa kam ɔfɔ."},{"book":"ALewy Aloŋnɛ","chapter":"18","verse":"13","text":"Ta məfəntərɛ kɔ wɛnc wəran ka iya wəkam, bawo wəkomɛnɛ ka iya wəkam ɔfɔ."},{"book":"ALewy Aloŋnɛ","chapter":"18","verse":"14","text":"Ta məlapəs wɛnc ka wisi kəfəntərɛ kɔ wəran kɔn, bawo kɔncəra kam ɔfɔ."},{"book":"ALewy Aloŋnɛ","chapter":"18","verse":"15","text":"Ta məfəntərɛ kɔ wəran ka wan kam wərkun. Wəran ka wan kam ɔfɔ. Ta məfəntərɛ kɔ nkɔn."},{"book":"ALewy Aloŋnɛ","chapter":"18","verse":"16","text":"Ta məfəntərɛ kɔ wəran ka wɛnc əm, kəlapəs ka wɛnc əm kɔ."},{"book":"ALewy Aloŋnɛ","chapter":"18","verse":"17","text":"Ta məfəntərər wəran kɔ wan kɔn wəran. Ta məfəntərər sɔ yuruya yɔn yɛran nyɛ o nyɛ, tɔyɔnɛ wərkun kɔ pəyɔnɛ fɛ ti-ɛ wəran, akomɛnɛ ɔn pat ŋɔ. Tes tɛlɛc ta kəbut amera tɔ."},{"book":"ALewy Aloŋnɛ","chapter":"18","verse":"18","text":"Ta mənɛncɛ wɛnc wəran ka wəran kam kəyi ka wəran kam doru fəp. Tɔŋsɔŋɛ kəraca kəyi ŋa dacɔ."},{"book":"ALewy Aloŋnɛ","chapter":"18","verse":"19","text":"Ta məfəntərɛ kɔ wəran tɛm ntɛ endenəŋk wəka darenc bawo wəran wəkakɔ ɔsɔk fɛ tɛm tatɔkɔ."},{"book":"ALewy Aloŋnɛ","chapter":"18","verse":"20","text":"Ta məfəntərɛ kɔ wəran ka wɛnc wəlɔma afum am dacɔ, bawo tɔŋsɔŋ'am kətɔsɔk."},{"book":"ALewy Aloŋnɛ","chapter":"18","verse":"21","text":"Ta məloŋnɛ məcɔfɛ wan kam wəkin kanu ka yem Molɛk. Kɔ pəyɔnɛ ti-ɛ, ta nəfulus tewe ta Kanu kam. MARIKI iyɔnɛ."},{"book":"ALewy Aloŋnɛ","chapter":"18","verse":"22","text":"Ta wərkun pəfəntərɛ kɔ wərkun pəmɔ tɔkɔ ɛŋfəntərɛ kɔ wəran mɔ. Pǝyikyik mpɛ MARIKI enter mɔ pɔ."},{"book":"ALewy Aloŋnɛ","chapter":"18","verse":"23","text":"Ta məfəntərər ali pɔcɔl mpɛ o mpɛ, bawo tɔŋsɔŋ'am kətɔsɔk. Ali wəran sɔ ta ŋafəntərɛ kɔ pɔcɔl. Dɛyamayama dɔpɔŋ dɔ."},{"book":"ALewy Aloŋnɛ","chapter":"18","verse":"24","text":"Ta mpɛ o mpɛ yi dacɔ pɔsɔŋɛ nu kətɔsɔk bawo mes mamɔkɔ fəp mɛnasɔŋɛ afum a tɔf yɔlɔma, aŋɛ iyi kəbɛləs nu tekiriŋ mɔ, kətɔsɔk."},{"book":"ALewy Aloŋnɛ","chapter":"18","verse":"25","text":"Atɔf ŋa Kanaŋ yati ŋɔsɔk fɛ sɔ, iluksɛ kəway ka kiciya ka ŋi, kɔ atɔf ŋɛŋɛnc akɔ ŋanandɛ ŋi mɔ."},{"book":"ALewy Aloŋnɛ","chapter":"18","verse":"26","text":"Nəna aka Yisrayel kɔ acikəra aŋɛ ŋayi nu dacɔ mɔ, nəmɛŋkərnɛ sariyɛ kɔ mɔyɔ mokur mem, ta nədekɔ nəcyɔ pǝyikyik papɔkɔ MARIKI enter mɔ de."},{"book":"ALewy Aloŋnɛ","chapter":"18","verse":"27","text":"Afum akɔ ŋananuŋkɛnɛ kəndɛ atɔf ŋaŋɔkɔ mɔ, ŋanayɔ ŋi pǝyikyik fəp mpɛ MARIKI enter mɔ, kɔ tɔsɔŋɛ atɔf kətɔsɔk."},{"book":"ALewy Aloŋnɛ","chapter":"18","verse":"28","text":"Ti disrɛ, ta nəsɔŋɛ antɔf kətɔsɔk, ŋendeŋɛnc nəna aŋɛ nəsɔŋɛ ŋi kətɔsɔk mɔ, pəmɔ tɔkɔ ŋɛnaŋɛnc akɔ ŋananuŋkɛnɛ ŋi kəndɛ mɔ."},{"book":"ALewy Aloŋnɛ","chapter":"18","verse":"29","text":"Fum o fum ɔyɔ pǝyikyik papɔkɔ mpɛ o mpɛ MARIKI enter mɔ, aŋwurɛ kɔ aka Yisrayel dacɔ."},{"book":"ALewy Aloŋnɛ","chapter":"18","verse":"30","text":"Nəmɛŋkərnɛ mosom mem, ta nənde nəcyɔ pǝyikyik mpɛ MARIKI enter mɔ, ta nəde nəcyɔ mɔyɔ meyikyik mmɛ anuŋkɛnɛ kəndɛ ka atɔf ŋaŋɛ ŋancyɔ, a nəna nədeder mɔ. Ta mɔyɔ mamɔkɔ medesɔŋɛ nu kətɔsɔk. MARIKI iyɔnɛ, Kanu konu.»"}]}