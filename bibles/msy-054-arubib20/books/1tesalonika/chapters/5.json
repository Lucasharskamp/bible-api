{"data":[{"book":"1 Tesalonika","chapter":"5","verse":"1","text":"En adarasi, e biziba otivamin dughiatam dɨborogh ia bagh an osirighan kogham."},{"book":"1 Tesalonika","chapter":"5","verse":"2","text":"5:2 Matyu 24:42-44; Luk 12:39; 2 Pita 3:10; Akar Mogomem 3:3Ia uari fogha gɨfa, Ekiam Izamin Dughiam okɨmakɨar gumazim dɨmangan izi moghɨn zuamɨrama otogham. A izamin dughiam, ia a gɨfoghan kogham."},{"book":"1 Tesalonika","chapter":"5","verse":"3","text":"5:3 Esekiel 13:10; Hosea 13:13; Matyu 24:39; Luk 21:34-35; Jon 16:21-22Gumazamiziba kamaghɨn mɨkɨmam, “Datɨrɨghɨn dughiar amɨrizim e batozɨ, e deravɨra iti.” Eghtɨ bizir me gasɨghasɨghamim bar zuamɨra me batogham, mati mɨzazir amizir naviba adaiba borim batasa isir mɨzaziba. Men tav osɨmtɨzir kam gitagh arɨ mangan kogham."},{"book":"1 Tesalonika","chapter":"5","verse":"4","text":"Kamaghɨn amizɨ, en adarasi, ia mɨtatemɨn itir puvatɨ, egh dughiar kam okɨmakɨar gumazimɨn mɨn izɨtɨ, ia an ganigh dɨgavir kuram damuan markɨ."},{"book":"1 Tesalonika","chapter":"5","verse":"5","text":"5:5 Rom 13:12; Efesus 5:8-9Ia fo, ia bar aruem ko angazangarimɨn gumazamiziba. E dɨmagarim ko mɨtarmemɨn adarazi puvatɨ."},{"book":"1 Tesalonika","chapter":"5","verse":"6","text":"5:6 Matyu 24:42; 25:5; 25:13; 1 Pita 5:8Kamaghɨn amizɨ, e gumazamizir igharazibar mɨn daku ikian kogham. En damaziba kurighɨreghtɨ e deraghvɨra nɨghnɨgham."},{"book":"1 Tesalonika","chapter":"5","verse":"7","text":"5:7 Luk 21:34-36; Rom 13:13; Efesus 5:14E fo, gumazamizir akuiba me dɨmagaribar akui. Ezɨ gumazir dɨpar kuraba apa onganiziba, dɨmagaribar da api."},{"book":"1 Tesalonika","chapter":"5","verse":"8","text":"5:8 Aisaia 59:17; Efesus 6:13-17Ezɨ e aruemɨn adarasi, kamaghɨn e deraghvɨra nɨghnɨgham. E nɨghnɨzir gavgavim Godɨn itir arazim ko igharaz darazigh ifongezir arazim inigham, egh bizir kamning mɨdorozir korotiamɨn mɨn uan evariba ikeghtɨ da e apazagham. Egh God mɨzuam ikɨ an akurvazir arazim inigham, egh e mɨdorozir dapanir asuamɨn mɨn anerughtɨ an e apazagham."},{"book":"1 Tesalonika","chapter":"5","verse":"9","text":"5:9 Rom 9:22; 1 Tesalonika 1:10; 2 Tesalonika 2:13-14; 1 Pita 2:8God, uan anɨngagharimɨn aven mangasa e amɨsevezir puvatɨ. A en Ekiam Krais Iesusɨn ingangarimɨn en akurvaghasa e amɨsefe."},{"book":"1 Tesalonika","chapter":"5","verse":"10","text":"5:10 Rom 14:8-9; 2 Korin 5:15; 1 Tesalonika 4:14Iesus en akurvaghasava e bagha areme. Kamaghɨn amizɨ, e ovenge, o e angamɨra iti, e a ko angamɨra ikiam."},{"book":"1 Tesalonika","chapter":"5","verse":"11","text":"5:11 Jut 1:20Kamaghɨn, ia uari vaghvagh akar aghuibar uariv kɨm egh gavgavim uari danɨng, mati ia datɨrɨghɨn ami mokɨn."},{"book":"1 Tesalonika","chapter":"5","verse":"12","text":"Nan adarasi, e kamaghɨn ian azangsɨsi, ia gumazamizir ian akurvagha ia ko ingaribar apengan ikɨ. Ekiam ian gumazamizir dapanibar ikiasa me amɨsefe, eghtɨ me ian araziba akɨramin mɨgɨrɨgɨabar amuam."},{"book":"1 Tesalonika","chapter":"5","verse":"13","text":"Ia men ingangarir me amir kam gɨnɨghnɨgh, egh naviba bar men deraghɨva me gifongeghɨva men apengan ikɨ. Egh ia bar uari inigh navir amɨrizimɨn ikɨ."},{"book":"1 Tesalonika","chapter":"5","verse":"14","text":"Nan adarasi, e kamaghɨn ian azangsɨghasa, ia gumazamizir amɨrazibar araziba akɨrɨva, egh gumazamizir atiatiabar naviba gavgavim me danɨngɨva, gumazamizir gavgaviba puvatɨzibar akurvagh, egh ia gumazamiziba bar dughorir amɨrazim men ikɨ."},{"book":"1 Tesalonika","chapter":"5","verse":"15","text":"Ia deravɨra gan, gumazitam o amizitam arazir kurabar ia damutɨma, ia an arazir kuraba ikaravaghan markɨ. Ia zurara arazir aghuibar Godɨn gumazamizibar amusɨ gavgavigh, uaghan gumazamizir igharaziba sara."},{"book":"1 Tesalonika","chapter":"5","verse":"16","text":"Egh ia zurara bar akongegh,"},{"book":"1 Tesalonika","chapter":"5","verse":"17","text":"5:17 Luk 18:1; Efesus 6:18; Kolosi 4:2; 1 Pita 4:7egh ia God ko zurara mɨkɨmvɨra ikɨ."},{"book":"1 Tesalonika","chapter":"5","verse":"18","text":"5:18 Efesus 5:20; Kolosi 3:17Bizir tizim ia bato, God mɨnabɨvɨra ikɨ. God kamaghsua, ia gumazamizir Krais Iesusɨn poroghav itiba ia arazir kaba bar, dar amu."},{"book":"1 Tesalonika","chapter":"5","verse":"19","text":"Eghtɨ Godɨn Duam bizitam damusɨ ia mɨkɨmtɨma, ia an anogoroghan markɨ."},{"book":"1 Tesalonika","chapter":"5","verse":"20","text":"5:20 1 Korin 14:1; 14:39Eghtɨ Godɨn akam inigha izir gumazamizibar akam me ia mɨkɨmtɨma ia navir kuram men ikian markɨ."},{"book":"1 Tesalonika","chapter":"5","verse":"21","text":"5:21 1 Korin 2:11; 2:15; Filipai 4:8; 1 Jon 4:1Egh ia bar deravɨra araziba ko akaba bar, da tuisɨgh. Egh arazir aghuibara, ia dar suigh."},{"book":"1 Tesalonika","chapter":"5","verse":"22","text":"5:22 Jop 1:1; 1:8; 2:3Egh arazir kuraba ia bar da atakigh."},{"book":"1 Tesalonika","chapter":"5","verse":"23","text":"God uabɨ navir amɨrizimɨn mɨngarim, a ia damightɨma ia uari isɨ bar a danɨng, egh an damazimɨn bar zuegham. Eghtɨ a ian duaba ko, mɨkarziba ko, ikɨrɨmɨriba bar moghɨra deraghvɨra dar gantɨ, da deraghvɨra ikɨva en Ekiam Krais Iesus izamin dughiamɨn ia arazir kuratam Godɨn damazimɨn bar puvatɨgham."},{"book":"1 Tesalonika","chapter":"5","verse":"24","text":"5:24 1 Korin 1:9; 10:13; 2 Tesalonika 3:3Godɨn ian diazim, a uan akabar gɨn ghua bizibagh amima da guizɨn otifi. Kamaghɨn e fo, a guizbangɨra bizir kabar amuam."},{"book":"1 Tesalonika","chapter":"5","verse":"25","text":"En adarasi, ia e bagh God ko mɨkɨmtɨ, a en akuraka."},{"book":"1 Tesalonika","chapter":"5","verse":"26","text":"Ia Kraisɨn gumazamiziba, vaghvagh uan dafaribar suigh."},{"book":"1 Tesalonika","chapter":"5","verse":"27","text":"Kɨ Ekiamɨn ziamɨn akɨnafarir kam Kraisɨn gumazamiziba bar me bagh a dɨpon me mɨkɨmasa ia gakaghori."},{"book":"1 Tesalonika","chapter":"5","verse":"28","text":"En Ekiam Krais Iesusɨn apangkuvim bar moghɨra ia ko ikɨ."}]}