{"data":[{"book":"1 Bakolinto","chapter":"13","verse":"1","text":"Soki nalobi nkota ya bato to ya ba-anjelu, kasi nazangi bolingo, nazali kaka lokola ngonga oyo ezali kobeta to lokola manzanza oyo ezali kotia makelele."},{"book":"1 Bakolinto","chapter":"13","verse":"2","text":"Soki nazali na likabo ya kosakola, ya kososola mabombami nyonso mpe ya koyeba makambo nyonso ; mpe soki nazali na kondima oyo ekoki kolongola bangomba, kasi nazangi bolingo, nazali pamba."},{"book":"1 Bakolinto","chapter":"13","verse":"3","text":"Soki napesi biloko na ngai nyonso epai ya babola, mpe nakabi nzoto na ngai mpo ete batumba yango, kasi nazangi bolingo, nakozwa ata litomba moko te."},{"book":"1 Bakolinto","chapter":"13","verse":"4","text":"Bolingo ekangaka motema, bolingo etondi na boboto. Bolingo elulaka te, emikumisaka te, emitondisaka na lolendo te,"},{"book":"1 Bakolinto","chapter":"13","verse":"5","text":"ebebisaka lokumu ya bato mosusu te, elukaka bolamu na yango moko te, esilikaka te, ebosanaka mabe."},{"book":"1 Bakolinto","chapter":"13","verse":"6","text":"Bolingo eyokaka mawa liboso ya bozangi bosembo, kasi esepelaka na bosolo."},{"book":"1 Bakolinto","chapter":"13","verse":"7","text":"Tango nyonso mpe na makambo nyonso, bolingo elimbisaka, endimaka, ezalaka na elikya, eyikaka mpiko."},{"book":"1 Bakolinto","chapter":"13","verse":"8","text":"Bolingo ekotikala kokufa te. Kasi masakoli ekokatana, nkota ekosila, boyebi ekolimwa."},{"book":"1 Bakolinto","chapter":"13","verse":"9","text":"Pamba te toyebaka kaka moke, mpe tosakolaka kaka moke."},{"book":"1 Bakolinto","chapter":"13","verse":"10","text":"Kasi tango kokokisama ekokoma, oyo ezali moke ekolimwa."},{"book":"1 Bakolinto","chapter":"13","verse":"11","text":"Tango nazalaki mwana moke, nazalaki koloba lokola mwana moke, nazalaki kokanisa lokola mwana moke, mpe nazalaki na mayele lokola ya mwana moke ; kasi tango nakomaki mokolo, natikaki oyo ekoki na mwana moke."},{"book":"1 Bakolinto","chapter":"13","verse":"12","text":"Solo, sik’oyo, tozali komona kaka elilingi, lokola kati na talatala ; kasi mokolo ezali, mokolo oyo tokomona penza ndenge esengeli. Sik’oyo nayebi kaka moke ; kasi mokolo ezali, mokolo oyo nakoyeba penza nyonso, ndenge Nzambe ayebi ngai."},{"book":"1 Bakolinto","chapter":"13","verse":"13","text":"Boye sik’oyo, makambo oyo misato ezali kowumela : kondima, elikya mpe bolingo ; kasi kati na yango, likambo oyo eleki monene ezali nde bolingo."}]}