{"data":[{"book":"امثال","chapter":"12","verse":"1","text":"کسی می‌تواند دانا شود که تأدیب را دوست داشته باشد. هر که از اصلاح شدن نفرت داشته باشد نادان است."},{"book":"امثال","chapter":"12","verse":"2","text":"خداوند از اشخاص نیک خشنود است، اما کسانی را که نقشه‌های پلید می‌کشند محکوم می‌کند."},{"book":"امثال","chapter":"12","verse":"3","text":"انسان با کارهای بد نمی‌تواند برای خود امنیت به وجود آورد، اما اشخاص درستکار پا برجا خواهند ماند."},{"book":"امثال","chapter":"12","verse":"4","text":"زن نجیب، تاج سر شوهرش است، ولی زن بی‌حیا مانند خوره جان او را می‌خورد."},{"book":"امثال","chapter":"12","verse":"5","text":"انسان نیک فکرش پر از درستکاری است، اما فکر آدم بدکار انباشته از دروغ و نیرنگ است."},{"book":"امثال","chapter":"12","verse":"6","text":"سخنان بدکاران مردم را به دام هلاکت می‌کشاند، اما سخنان نیکان مردم را رهایی می‌بخشد."},{"book":"امثال","chapter":"12","verse":"7","text":"بدکاران نابود می‌شوند، اما نیکان پایدار می‌مانند."},{"book":"امثال","chapter":"12","verse":"8","text":"آدم عاقل را همه می‌ستایند، اما شخص کوته‌فکر را حقیر می‌شمارند."},{"book":"امثال","chapter":"12","verse":"9","text":"بهتر است انسان شخص مهمی به حساب نیاید اما دستش به دهانش برسد12‏:9 بجای «دستش به دهانش برسد»، عبری: «خدمتکار داشته باشد». تا اینکه خود را آدم بزرگی نشان دهد ولی محتاج نان باشد."},{"book":"امثال","chapter":"12","verse":"10","text":"شخص خداشناس حتی به فکر آسایش چارپایان خود نیز هست، اما رحم و مروت خدانشناسان چیزی به‌جز ستمگری نیست."},{"book":"امثال","chapter":"12","verse":"11","text":"هر که در زمین خود زراعت کند نان کافی خواهد داشت، اما کسی که وقت خود را به بیهودگی بگذراند آدم احمقی است."},{"book":"امثال","chapter":"12","verse":"12","text":"اشخاص خدانشناس چشم طمع به اموالی که بدکاران غارت کرده‌اند دارند، اما اعمال خداشناسان، میوۀ خود را می‌دهد."},{"book":"امثال","chapter":"12","verse":"13","text":"دروغ انسان را در دام گرفتار می‌کند، ولی شخص درستکار از تنگنا خلاصی می‌یابد."},{"book":"امثال","chapter":"12","verse":"14","text":"پاداش تو بستگی به گفتار و رفتار تو دارد. هر چه بکاری همان را درو خواهی کرد."},{"book":"امثال","chapter":"12","verse":"15","text":"آدم نادان فکر می‌کند هر کاری می‌کند درست است و احتیاج به نصیحت ندارد، اما شخص دانا به نصایح دیگران گوش می‌دهد."},{"book":"امثال","chapter":"12","verse":"16","text":"آدم نادان در مقابل توهین دیگران زود خشمگین می‌شود، ولی شخص دانا خونسردی خود را حفظ می‌کند."},{"book":"امثال","chapter":"12","verse":"17","text":"وقتی که حقیقت را می‌گویی عدالت اجرا می‌گردد، اما دروغ به بی‌عدالتی منجر می‌شود."},{"book":"امثال","chapter":"12","verse":"18","text":"هستند کسانی که با سخنان نسنجیدهٔ خود زخم زبان می‌زنند، ولی سخنان مرد دانا تسکین دهنده و شفابخش است."},{"book":"امثال","chapter":"12","verse":"19","text":"عمر دروغ کوتاه است، اما حقیقت تا ابد پایدار می‌ماند."},{"book":"امثال","chapter":"12","verse":"20","text":"افکار توطئه‌گران پر از نیرنگ است، اما دلهای آنانی که خیراندیش هستند آکنده از شادی می‌باشد."},{"book":"امثال","chapter":"12","verse":"21","text":"هیچ بدی به خداشناسان نمی‌رسد، اما بدکاران همیشه گرفتار بلا می‌شوند."},{"book":"امثال","chapter":"12","verse":"22","text":"خدا کسانی را که به قول خود وفا می‌کنند دوست دارد، ولی از اشخاص بدقول بیزار است."},{"book":"امثال","chapter":"12","verse":"23","text":"آدم عاقل علم و دانش خود را به نمایش نمی‌گذارد، ولی شخص نادان حماقت خود را آشکار می‌سازد."},{"book":"امثال","chapter":"12","verse":"24","text":"کار و کوشش، انسان را به قدرت می‌رساند؛ اما تنبلی، او را نوکر دیگران می‌سازد."},{"book":"امثال","chapter":"12","verse":"25","text":"غم و غصه انسان را گرانبار می‌کند، اما سخن دلگرم کننده او را سبکبار و شاد می‌سازد."},{"book":"امثال","chapter":"12","verse":"26","text":"شخص درستکار مردم را به راه راست هدایت می‌کند، اما آدم بدکار آنها را منحرف می‌سازد."},{"book":"امثال","chapter":"12","verse":"27","text":"آدم تنبل حتی دنبال شکار خود نیز نمی‌رود. تلاش و کوشش، گنج گرانبهای انسان است."},{"book":"امثال","chapter":"12","verse":"28","text":"راهی که خداشناسان در آن گام برمی‌دارند به حیات منتهی می‌شود و در آن مرگ نیست."}]}