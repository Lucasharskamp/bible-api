{"data":[{"book":"UMatewu","chapter":"23","verse":"1","text":"UJesu wasesithi emaxukwini abantu lakubafundi bakhe:"},{"book":"UMatewu","chapter":"23","verse":"2","text":"“Abafundisi bomthetho labaFarisi bahlezi esihlalweni sikaMosi."},{"book":"UMatewu","chapter":"23","verse":"3","text":"Ngakho kumele libalalele lenze konke abalitshela khona. Kodwa lingakwenzi abakwenzayo, ngoba kabakulandeli lokho abakutshumayelayo."},{"book":"UMatewu","chapter":"23","verse":"4","text":"Baqoqa imithwalo enzima bayetshate emahlombe abantu kodwa bona bengafuni lokulokotha bayithwale."},{"book":"UMatewu","chapter":"23","verse":"5","text":"Konke abakwenzayo bakwenzela ukuba babonwe ngabantu, benza imicwatsho yabo yemibhalo ibe banzi lezintshaka zezigqoko zabo zibe zinde;"},{"book":"UMatewu","chapter":"23","verse":"6","text":"bathanda izindawo eziphezulu emadilini lezihlalo eziqakathekileyo emasinagogweni,"},{"book":"UMatewu","chapter":"23","verse":"7","text":"bathanda ukubingelelwa emisikeni lokuthi abantu bababize ngokuthi ‘Rabi.’"},{"book":"UMatewu","chapter":"23","verse":"8","text":"Kodwa lina nxa lingabizwa kuthiwe ‘Rabi,’ ngoba munye kuphela oyiNkosi yenu njalo lina lonke liyizinini."},{"book":"UMatewu","chapter":"23","verse":"9","text":"Futhi lingabizi muntu emhlabeni ngokuthi ‘baba,’ ngoba liloYihlo oyedwa, yena osezulwini."},{"book":"UMatewu","chapter":"23","verse":"10","text":"Njalo lingabizwa ngokuthi bafundisi, ngoba liloMfundisi oyedwa, uKhristu."},{"book":"UMatewu","chapter":"23","verse":"11","text":"Omkhulu kulani lonke phakathi kwenu uzakuba yinceku yenu."},{"book":"UMatewu","chapter":"23","verse":"12","text":"Ngoba lowo oziphakamisayo uzathotshiswa, lalowo ozithobayo uzaphakanyiswa.”"},{"book":"UMatewu","chapter":"23","verse":"13","text":"“Maye kini, bafundisi bomthetho lakubaFarisi, lina bazenzisi! Livalela abantu umbuso wezulu. Lina ngokwenu kalingeni liphinde livimbele labo abazama ukungena. ["},{"book":"UMatewu","chapter":"23","verse":"14","text":"Maye kini bafundisi bomthetho lakini baFarisi, lina bazenzisi! Liphanga izindlu zabafelokazi, beselizenzisa lisenza imikhuleko emide, ngalokho lizakwamukeliswa ukulahlwa okukhulu.]23.14 Livesi ayikho kwamanye amaBhayibhili esiLungu."},{"book":"UMatewu","chapter":"23","verse":"15","text":"Maye kini bafundisi bomthetho lakini baFarisi, lina bazenzisi! Lidabula ilizwe lihambe laphezu kolwandle lidinga ukuphendula oyedwa zwi, lithi selimzuzile limphendule abe yindodana yesihogweni okuphindwe kabili kulani."},{"book":"UMatewu","chapter":"23","verse":"16","text":"Maye kini, baholi abayiziphofu! Lithi, ‘Nxa umuntu efunga ngethempeli kakutsho lutho; kodwa nxa umuntu efunga ngegolide lethempeli usezibophile ngesifungo sakhe.’"},{"book":"UMatewu","chapter":"23","verse":"17","text":"Lina ziphofundini! Yikuphi okukhulu kulokunye: igolide kumbe ithempeli elenza igolide libengcwele?"},{"book":"UMatewu","chapter":"23","verse":"18","text":"Lithi njalo, ‘Nxa umuntu efunga nge-alithare, akusilutho; kodwa nxa umuntu efunga ngesipho esikulo usezibophile ngesifungo sakhe.’"},{"book":"UMatewu","chapter":"23","verse":"19","text":"Lina ziphofu zabantu! Yikuphi okudlula okunye: isipho langabe i-alithari elenza isipho sibe ngcwele?"},{"book":"UMatewu","chapter":"23","verse":"20","text":"Ngakho lowo ofunga nge-alithare ufunga ngalo langakho konke okukulo."},{"book":"UMatewu","chapter":"23","verse":"21","text":"Njalo lowo ofunga ngethempeli ufunga ngalo njalo langaye lowo ohlala kulo."},{"book":"UMatewu","chapter":"23","verse":"22","text":"Njalo lalowo ofunga ngezulu ufunga ngesihlalo sobukhosi sikaNkulunkulu langaye ohlezi phezu kwaso."},{"book":"UMatewu","chapter":"23","verse":"23","text":"Maye kini, bafundisi bomthetho lakini baFarisi, bazenzisi! Linika okwetshumi okweziyoliso zenu, iminti ledili lekhamini. Kodwa liyekethise izinto ezimqoka emthethweni, eziyikulunga, isihawu kanye lokwethembeka. Bekufanele lithi likwenza lokhu lingawuyekethisanga umthetho."},{"book":"UMatewu","chapter":"23","verse":"24","text":"Lina baholi abayiziphofu! Liyacenga ukukhupha ubuyane kodwa liginye ikamela."},{"book":"UMatewu","chapter":"23","verse":"25","text":"Maye kini, bafundisi bomthetho lakini baFarisi, lina bazenzisi! Ligezisa inkezo lomganu ngaphandle kodwa ngaphakathi kugcwele ubuhwaba lokuzisuthisa."},{"book":"UMatewu","chapter":"23","verse":"26","text":"MFarisi oyisiphofu! Qala uhlambulule ingaphakathi yenkezo lomganu, ukuze ingaphandle layo ihlambuluke."},{"book":"UMatewu","chapter":"23","verse":"27","text":"Maye kini, bafundisi bomthetho lakini baFarisi, lina bazenzisi! Linjengamathuna aconjiweyo, akhanya ebukeka ngaphandle, kodwa ngaphakathi agcwele amathambo abantu abafileyo lakho konke okungcolileyo."},{"book":"UMatewu","chapter":"23","verse":"28","text":"Kanjalo, ngaphandle libonakala ebantwini linjengabalungileyo, kodwa ngaphakathi ligcwele ukuzenzisa lobubi."},{"book":"UMatewu","chapter":"23","verse":"29","text":"Maye kini, bafundisi bomthetho lakini baFarisi, lina bazenzisi! Lakhela abaphrofethi amathuna njalo licecise amathuna abalungileyo."},{"book":"UMatewu","chapter":"23","verse":"30","text":"Beselisithi, ‘Ngabe saphila ngezinsuku zabokhokho bethu sasingeyikuhlanganyela labo ekuchitheni igazi labaphrofethi.’"},{"book":"UMatewu","chapter":"23","verse":"31","text":"Ngalokho yini elipha ubufakazi bokuthi liyisizukulwane salabo ababulala abaphrofethi."},{"book":"UMatewu","chapter":"23","verse":"32","text":"Nanko-ke, wohlani liqedise lesosono sabokhokho benu!"},{"book":"UMatewu","chapter":"23","verse":"33","text":"Lina zinyoka! Lina nzalo yezinhlangwana! Lizaphepha kanjani ukuba lilahlelwe esihogweni na?"},{"book":"UMatewu","chapter":"23","verse":"34","text":"Ngakho ngilithumela abaphrofethi lamadoda ahlakaniphileyo labafundisi. Abanye babo lizababulala libabethele; abanye lizababhaxabula emasinagogweni enu, lilandelelane labo kuleli laleliyana idolobho."},{"book":"UMatewu","chapter":"23","verse":"35","text":"Ngakho-ke, lonke igazi elilungileyo elachithwayo emhlabeni kusukela egazini lika-Abheli owayelungile kusiya egazini likaZakhariya indodana kaBherekhiya elambulala phakathi laphakathi kwethempeli le-alithari lizakwehliselwa phezu kwenu."},{"book":"UMatewu","chapter":"23","verse":"36","text":"Ngilitshela iqiniso, konke lokhu kuzakuba phezu kwalesi isizukulwane."},{"book":"UMatewu","chapter":"23","verse":"37","text":"Jerusalema, Jerusalema, wena obulala abaphrofethi, ubakhande ngamatshe labo abathunywe kuwe, sekukanengi ngiloyisa ukuqoqa ndawonye abantwabakho, njengesikhukhukazi siqoqa amatsiyane aso ngaphansi kwamaphiko aso, kodwa wena wawungathandi."},{"book":"UMatewu","chapter":"23","verse":"38","text":"Khangela, indlu yakho isitshiywe ilunxiwa."},{"book":"UMatewu","chapter":"23","verse":"39","text":"Ngoba ngiyalitshela, kalisayikungibona futhi lize lithi, ‘Ubusisiwe lowo obuya ngebizo likaThixo.’23.39 AmaHubo 118.26”"}]}