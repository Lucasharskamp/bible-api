{"data":[{"book":"मत्तय","chapter":"22","verse":"1","text":"येशु परत त्यासले दृष्टांत दिसन बोलना;"},{"book":"मत्तय","chapter":"22","verse":"2","text":"स्वर्गनं राज्य एक राजाना मायक शे, त्यानी त्याना पोऱ्याना लगीननं जेवण दिधं;"},{"book":"मत्तय","chapter":"22","verse":"3","text":"अनी लगीनना जेवणकरता ज्यासले निवतं देयल व्हतं त्यासले बलावाकरता त्यानी त्याना सेवकसले धाडं, पण त्या ई नही राहींतात."},{"book":"मत्तय","chapter":"22","verse":"4","text":"परत त्यानी दुसरा सेवकसले धाडीन सांगं, की, निमंत्रीत लोकसले सांगा, दखा, मी जेवण तयार करेल शे, मना बोकड्या अनं कोंबड्या कापाई जायेल शेतस, सर्व तयार शे, लगीनना जेवणले चला."},{"book":"मत्तय","chapter":"22","verse":"5","text":"तरी हाई त्यासनी मनवर नही लिधं अनी त्या काहीजण वावरमा, काहीजण व्यापारले निंघी गयात."},{"book":"मत्तय","chapter":"22","verse":"6","text":"बाकीना निवतं मिळेल लोकसनी राजाना दाससले धरीन, त्यासना छळ करीसन मारी टाकात."},{"book":"मत्तय","chapter":"22","verse":"7","text":"तवय राजाले राग वना; अनी त्यानी आपला सैन्यले धाडीसन त्या घातकीसना नाश करा अनी त्यासना शहर जाळी टाकं."},{"book":"मत्तय","chapter":"22","verse":"8","text":"मंग तो आपला दाससले बोलना, लगीननी तयारी व्हई जायेल शे, हाई खरं, पण आमंत्रित योग्य नव्हतात."},{"book":"मत्तय","chapter":"22","verse":"9","text":"म्हणीन तुम्हीन बाहेर रस्तासवर जा अनी जितला तुमले दखायतीन तितलासले लगीनना जेवणकरता बलाई आणा."},{"book":"मत्तय","chapter":"22","verse":"10","text":"मंग त्या दाससनी रस्तावर जाईन ज्या बी त्यासले बरा वाईट भेटणात, त्या सर्वासले एकत्र करा अनी जेवाकरता येल आमंत्रितसघाई लगीनघर भरी गयं."},{"book":"मत्तय","chapter":"22","verse":"11","text":"राजा जेवणारासले दखाले वना, तवय तठे लगीनना कपडा घालीन येल नही असा एक माणुस त्याले दखायना."},{"book":"मत्तय","chapter":"22","verse":"12","text":"तवय तो त्याले बोलना, दोस्त, तु लगीनना कपडा न घालता आठे कशा काय वना? त्यानी काहीच उत्तर दिधं नही."},{"book":"मत्तय","chapter":"22","verse":"13","text":"२२:१३ मत्तय ८:१२; २५:३०; लूक १३:२८मंग राजानी सेवकसले सांगं, याना हात पाय बांधीन याले अंधारमा टाका, तठे रडणं अनी दातखाणं चालस."},{"book":"मत्तय","chapter":"22","verse":"14","text":"बलायेल बराच शेतस, पण निवडेल थोडाच शेतस."},{"book":"मत्तय","chapter":"22","verse":"15","text":"मंग परूशीसनी जाईन आपसमा चर्चा करी की, येशुले त्यानाच बोलानामा कश फसाडानं"},{"book":"मत्तय","chapter":"22","verse":"16","text":"याकरता त्यासनी आपला शिष्यसले हेरोदी पक्षना लोकससंगे त्यानाकडे धाडीन सांगं, गुरजी, आमले माहित शे की, तुम्हीन खरा शेतस, देवना मार्ग खरापणतीन सांगतस, तुम्हीन मनुष्यसनं मत अनी ईच्छासघाई प्रभावित होतस नही, कारण तुम्हीन लोकसनं तोंड दखीन बोलतस नही."},{"book":"मत्तय","chapter":"22","verse":"17","text":"तुमले काय वाटस हाई आमले सांगा, कैसरले कर देवाणा हाई योग्य शे की नही?"},{"book":"मत्तय","chapter":"22","verse":"18","text":"येशु त्यासना मनमाधलं कपट वळखीन बोलना, अरे ढोंगीसवन का बर मनी परिक्षा दखतस?"},{"book":"मत्तय","chapter":"22","verse":"19","text":"कर देतस ते नाणं दखाडा; तवय त्यासनी त्यानाजोडे एक नाणं अनी दिधं."},{"book":"मत्तय","chapter":"22","verse":"20","text":"त्यानी त्यासले ईचारं, यावर कोणं चित्र अनं लेख शे?"},{"book":"मत्तय","chapter":"22","verse":"21","text":"त्या बोलनात, रोमना राजानं; येशुनी त्यासले सांगं, तर मंग राजानं शे, ते राजाले अनी देवना शे, ते देवले भरी द्या."},{"book":"मत्तय","chapter":"22","verse":"22","text":"हाई ऐकीन त्यासले आश्चर्य वाटणं अनी त्या त्याले सोडीन गयात."},{"book":"मत्तय","chapter":"22","verse":"23","text":"त्याच दिनले, पुनरूत्थान व्हस नही, असा म्हणनारा सदुकी पंथना लोकसनी त्यानाकडे ईसन ईचारं,"},{"book":"मत्तय","chapter":"22","verse":"24","text":"गुरजी, मोशेनी सांगेल शे की, जर एखादा माणुस लेकरं-बाळ न व्हताच मरी गया तर त्याना भाऊनी त्याना बायकोसंगे लगीन करीसन आपला भाऊना वंश चालावाना;"},{"book":"मत्तय","chapter":"22","verse":"25","text":"आमनामा सात भाऊ व्हतात; त्यामधला पहिला लगीन करीसन मरी गया अनी त्याले लेकरं नव्हतात म्हणीन त्यानी बायकोसंगे त्याना भाऊनी लगीन करं"},{"book":"मत्तय","chapter":"22","verse":"26","text":"तसाच दुसरा, तिसरा, असा सातही जण तिनासंगे लगीन करीसन मरी गयात;"},{"book":"मत्तय","chapter":"22","verse":"27","text":"अनी सर्वासनंतर ती बाई पण मरी गयी."},{"book":"मत्तय","chapter":"22","verse":"28","text":"मंग जवय पुनरूत्थान व्हई तवय ती त्या सात जणसपैकी कोणी बायको व्हई? कारण ती त्या सर्वासनी बायको व्हयेल व्हती."},{"book":"मत्तय","chapter":"22","verse":"29","text":"येशुनी त्यासले उत्तर दिधं; तुम्हीन शास्त्र अनी देवना सामर्थ्यले समजनात नही म्हणीन तुम्हीन भ्रममा पडेल शेतस."},{"book":"मत्तय","chapter":"22","verse":"30","text":"कारण पुनरूत्थान व्हवानंतर त्या लोके लगीन करतस नही अनं करी बी देतस नही, तर त्या स्वर्गमधला देवदूतसना मायक राहतस."},{"book":"मत्तय","chapter":"22","verse":"31","text":"मरेलसना पुनरूत्थानबद्दल देवनी तुमले सांगं, ते तुमना वाचामा वना नही का?"},{"book":"मत्तय","chapter":"22","verse":"32","text":"२२:३२ निर्गम ३:६,१५-१६ते अस की, “मी अब्राहामना देव, इसहाकना देव अनं याकोबना देव शे.” देव मरेलसना नही तर जिवतसना देव शे."},{"book":"मत्तय","chapter":"22","verse":"33","text":"हाई ऐकीन लोकसनी गर्दीले त्याना शिक्षणनं आश्चर्य वाटणं."},{"book":"मत्तय","chapter":"22","verse":"34","text":"त्यानी सदुकी लोकसनं तोंड बंद करी टाकं हाई ऐकीन परूशी लोके जमनात;"},{"book":"मत्तय","chapter":"22","verse":"35","text":"अनी त्यामातीन शास्त्रीसनी त्यानी परिक्षा दखाकरता एक प्रश्न ईचारा;"},{"book":"मत्तय","chapter":"22","verse":"36","text":"गुरजी, नियमशास्त्रमा सर्वसमा मोठी आज्ञा कोणती शे?"},{"book":"मत्तय","chapter":"22","verse":"37","text":"येशु त्याले बोलना, तु आपला देव परमेश्वर यानावर पुर्ण हृदयतीन, पुर्ण जिवतीन अनं पुर्ण मनतीन प्रिती कर."},{"book":"मत्तय","chapter":"22","verse":"38","text":"हाईच पहिली अनं मोठी आज्ञा शे."},{"book":"मत्तय","chapter":"22","verse":"39","text":"ईनामायकच आखो एक दुसरी आज्ञा अशी शे की, तु स्वतःवर करस तशी आपला शेजारीसवर प्रिती कर."},{"book":"मत्तय","chapter":"22","verse":"40","text":"२२:४० लूक १०:२५-२८ह्या दोन आज्ञासवरच सर्व नियमशास्त्र अनी संदेष्टासनं शास्त्र ह्या अवलंबीन शेतस."},{"book":"मत्तय","chapter":"22","verse":"41","text":"परूशी लोके एकत्र जमनात तवय येशुनी त्यासले ईचारं;"},{"book":"मत्तय","chapter":"22","verse":"42","text":"ख्रिस्तबद्दल तुमले काय वाटस? तो कोणा पोऱ्या शे? त्यासनी त्याले उत्तर दिधं, दावीदना पोऱ्या शे."},{"book":"मत्तय","chapter":"22","verse":"43","text":"येशुनी त्यासले सांगं, तर मंग दावीदनी पवित्र आत्माना प्रेरणातीन त्याले “प्रभु” अस कसं म्हणं? तो म्हणस,"},{"book":"मत्तय","chapter":"22","verse":"44","text":"२२:४४ स्तोत्रसंहिता ११०:१परमेश्वरनी मना प्रभुले सांगं, मी तुना शत्रुले तुना पायसनं आसन करस तोपावत तु मना उजवीकडे बस."},{"book":"मत्तय","chapter":"22","verse":"45","text":"दावीद जर त्याले प्रभु म्हणस तर तो दावीदना पोऱ्या कशा काय व्हई?"},{"book":"मत्तय","chapter":"22","verse":"46","text":"तवय कोणलेच त्याले उत्तर देता वनं नही; अनी त्या दिनपाईन त्याले आखो काही ईचारानी कोणीच हिम्मत व्हईनी नही."}]}