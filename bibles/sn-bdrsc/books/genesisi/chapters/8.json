{"data":[{"book":"Genesisi","chapter":"8","verse":"1","text":"Asi Mwari akarangarira Noa nemhuka dzose dzesango nezvipfuwo zvakanga zvinaye muareka, uye akatuma mhepo pamusoro penyika, uye mvura zhinji ikaserera."},{"book":"Genesisi","chapter":"8","verse":"2","text":"Zvino zvitubu zvepakadzika uye masuo amafashamu okudenga zvakanga zvazarirwa, uye mvura yakanga yaguma kunaya kubva kudenga."},{"book":"Genesisi","chapter":"8","verse":"3","text":"Mvura yakaserera zvishoma nezvishoma kubva panyika. Pakupera kwamazuva zana namakumi mashanu mvura yakanga yadzika,"},{"book":"Genesisi","chapter":"8","verse":"4","text":"uye pazuva regumi namanomwe romwedzi wechinomwe, areka yakagara pamakomo eArarati."},{"book":"Genesisi","chapter":"8","verse":"5","text":"Mvura yakaramba ichiserera kusvikira pamwedzi wegumi, uye pazuva rokutanga romwedzi wegumi misoro yamakomo yakatanga kuonekwa."},{"book":"Genesisi","chapter":"8","verse":"6","text":"Shure kwamazuva makumi mana, Noa akazarura windo raakanga aita muareka,"},{"book":"Genesisi","chapter":"8","verse":"7","text":"uye akatuma gunguo, uye rakaramba richibhururuka kuno nokoko kusvikira mvura yapwa panyika."},{"book":"Genesisi","chapter":"8","verse":"8","text":"Ipapo akatuma njiva kuti aone kana mvura yakanga yaserera kubva pamusoro penyika."},{"book":"Genesisi","chapter":"8","verse":"9","text":"Asi njiva haina kuwana nzvimbo yokumhara nokuti mvura yakanga iri pose pose; saka yakadzokera kuna Noa muareka. Akatambanudza ruoko rwake akadzorera njiva muareka maaiva."},{"book":"Genesisi","chapter":"8","verse":"10","text":"Akarindira kwamamwezve mazuva manomwe uye akabudisazve njiva muareka."},{"book":"Genesisi","chapter":"8","verse":"11","text":"Njiva yakati yadzokera kwaari panguva yamanheru, onei heyo mumuromo mayo yakaruma shizha nyoro rakatanhwa pamuorivhi! Ipapo Noa akaziva kuti mvura yakanga yaserera panyika."},{"book":"Genesisi","chapter":"8","verse":"12","text":"Akamirirazve kwamamwe mazuva manomwe uye akabudisazve njiva, asi panguva iyi haina kuzodzoka kwaari."},{"book":"Genesisi","chapter":"8","verse":"13","text":"Pazuva rokutanga romwedzi wokutanga wegore ramazana matanhatu nerimwe aNoa, mvura yakanga yapwa panyika. Ipapo Noa akabvisa chifukidziro cheareka akaona kuti pamusoro penyika pakanga paoma."},{"book":"Genesisi","chapter":"8","verse":"14","text":"Pazuva ramakumi maviri namanomwe romwedzi wechipiri nyika yakanga yaoma kwazvo."},{"book":"Genesisi","chapter":"8","verse":"15","text":"Ipapo Mwari akati kuna Noa,"},{"book":"Genesisi","chapter":"8","verse":"16","text":"“Budai muareka, iwe nomukadzi wako navanakomana vako navakadzi vavo."},{"book":"Genesisi","chapter":"8","verse":"17","text":"Budisa mhando dzose dzezvisikwa zvipenyu zvaunazvo, shiri, mhuka nezvisikwa zvose zvinokambaira panyika, kuitira kuti zvibereke uye zvive zvizhinji pamusoro payo.”"},{"book":"Genesisi","chapter":"8","verse":"18","text":"Saka Noa akabuda, pamwe chete navanakomana vake nomukadzi wake uye navakadzi vavanakomana vake."},{"book":"Genesisi","chapter":"8","verse":"19","text":"Mhuka dzose nezvisikwa zvose zvinokambaira panyika neshiri dzose, zvinhu zvose zvinofamba panyika, zvakabuda muareka, rudzi ruchitevera rumwe."},{"book":"Genesisi","chapter":"8","verse":"20","text":"Ipapo Noa akavakira Jehovha aritari, uye akatora dzimwe dzemhuka dzose dzakanaka neshiri dzakanaka, akabayira zvipiriso zvinopiswa pamusoro payo."},{"book":"Genesisi","chapter":"8","verse":"21","text":"Jehovha akanzwa kunhuhwira kwakanaka akati mumwoyo make, “Handichazotukazve nyika nokuda kwomunhu, kunyange hazvo kufunga kwomwoyo wake kwakaipa kubva pakuberekwa kwake. Uye handichazoparadzazve zvisikwa zvipenyu zvose, sezvandakaita."},{"book":"Genesisi","chapter":"8","verse":"22","text":"“Kana nyika ichingovapo,"}]}