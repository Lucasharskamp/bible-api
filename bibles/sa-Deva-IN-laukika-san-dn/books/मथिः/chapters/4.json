{"data":[{"book":"मथिः","chapter":"4","verse":"1","text":"ततः परं यीशुः प्रतारकेण परीक्षितो भवितुम् आत्मना प्रान्तरम् आकृष्टः"},{"book":"मथिः","chapter":"4","verse":"2","text":"सन् चत्वारिंशदहोरात्रान् अनाहारस्तिष्ठन् क्षुधितो बभूव।"},{"book":"मथिः","chapter":"4","verse":"3","text":"तदानीं परीक्षिता तत्समीपम् आगत्य व्याहृतवान्, यदि त्वमीश्वरात्मजो भवेस्तर्ह्याज्ञया पाषाणानेतान् पूपान् विधेहि।"},{"book":"मथिः","chapter":"4","verse":"4","text":"ततः स प्रत्यब्रवीत्, इत्थं लिखितमास्ते, \"मनुजः केवलपूपेन न जीविष्यति, किन्त्वीश्वरस्य वदनाद् यानि यानि वचांसि निःसरन्ति तैरेव जीविष्यति।\""},{"book":"मथिः","chapter":"4","verse":"5","text":"तदा प्रतारकस्तं पुण्यनगरं नीत्वा मन्दिरस्य चूडोपरि निधाय गदितवान्,"},{"book":"मथिः","chapter":"4","verse":"6","text":"त्वं यदिश्वरस्य तनयो भवेस्तर्हीतोऽधः पत, यत इत्थं लिखितमास्ते, आदेक्ष्यति निजान् दूतान् रक्षितुं त्वां परमेश्वरः। यथा सर्व्वेषु मार्गेषु त्वदीयचरणद्वये। न लगेत् प्रस्तराघातस्त्वां घरिष्यन्ति ते करैः॥"},{"book":"मथिः","chapter":"4","verse":"7","text":"तदानीं यीशुस्तस्मै कथितवान् एतदपि लिखितमास्ते, \"त्वं निजप्रभुं परमेश्वरं मा परीक्षस्व।\""},{"book":"मथिः","chapter":"4","verse":"8","text":"अनन्तरं प्रतारकः पुनरपि तम् अत्युञ्चधराधरोपरि नीत्वा जगतः सकलराज्यानि तदैश्वर्य्याणि च दर्शयाश्चकार कथयाञ्चकार च,"},{"book":"मथिः","chapter":"4","verse":"9","text":"यदि त्वं दण्डवद् भवन् मां प्रणमेस्तर्ह्यहम् एतानि तुभ्यं प्रदास्यामि।"},{"book":"मथिः","chapter":"4","verse":"10","text":"तदानीं यीशुस्तमवोचत्, दूरीभव प्रतारक, लिखितमिदम् आस्ते, \"त्वया निजः प्रभुः परमेश्वरः प्रणम्यः केवलः स सेव्यश्च।\""},{"book":"मथिः","chapter":"4","verse":"11","text":"ततः प्रतारकेण स पर्य्यत्याजि, तदा स्वर्गीयदूतैरागत्य स सिषेवे।"},{"book":"मथिः","chapter":"4","verse":"12","text":"तदनन्तरं योहन् कारायां बबन्धे, तद्वार्त्तां निशम्य यीशुना गालील् प्रास्थीयत।"},{"book":"मथिः","chapter":"4","verse":"13","text":"ततः परं स नासरन्नगरं विहाय जलघेस्तटे सिबूलून्नप्ताली एतयोरुवभयोः प्रदेशयोः सीम्नोर्मध्यवर्त्ती य: कफर्नाहूम् तन्नगरम् इत्वा न्यवसत्।"},{"book":"मथिः","chapter":"4","verse":"14","text":"तस्मात्, अन्यादेशीयगालीलि यर्द्दन्पारेऽब्धिरोधसि। नप्तालिसिबूलून्देशौ यत्र स्थाने स्थितौ पुरा।"},{"book":"मथिः","chapter":"4","verse":"15","text":"तत्रत्या मनुजा ये ये पर्य्यभ्राम्यन् तमिस्रके। तैर्जनैर्बृहदालोकः परिदर्शिष्यते तदा। अवसन् ये जना देशे मृत्युच्छायास्वरूपके। तेषामुपरि लोकानामालोकः संप्रकाशितः॥"},{"book":"मथिः","chapter":"4","verse":"16","text":"यदेतद्वचनं यिशयियभविष्यद्वादिना प्रोक्तं, तत् तदा सफलम् अभूत्।"},{"book":"मथिः","chapter":"4","verse":"17","text":"अनन्तरं यीशुः सुसंवादं प्रचारयन् एतां कथां कथयितुम् आरेभे, मनांसि परावर्त्तयत, स्वर्गीयराजत्वं सविधमभवत्।"},{"book":"मथिः","chapter":"4","verse":"18","text":"ततः परं यीशु र्गालीलो जलधेस्तटेन गच्छन् गच्छन् आन्द्रियस्तस्य भ्राता शिमोन् अर्थतो यं पितरं वदन्ति एतावुभौ जलघौ जालं क्षिपन्तौ ददर्श, यतस्तौ मीनधारिणावास्ताम्।"},{"book":"मथिः","chapter":"4","verse":"19","text":"तदा स तावाहूय व्याजहार, युवां मम पश्चाद् आगच्छतं, युवामहं मनुजधारिणौ करिष्यामि।"},{"book":"मथिः","chapter":"4","verse":"20","text":"तेनैव तौ जालं विहाय तस्य पश्चात् आगच्छताम्।"},{"book":"मथिः","chapter":"4","verse":"21","text":"अनन्तरं तस्मात् स्थानात् व्रजन् व्रजन् सिवदियस्य सुतौ याकूब् योहन्नामानौ द्वौ सहजौ तातेन सार्द्धं नौकोपरि जालस्य जीर्णोद्धारं कुर्व्वन्तौ वीक्ष्य तावाहूतवान्।"},{"book":"मथिः","chapter":"4","verse":"22","text":"तत्क्षणात् तौ नावं स्वतातञ्च विहाय तस्य पश्चाद्गामिनौ बभूवतुः।"},{"book":"मथिः","chapter":"4","verse":"23","text":"अनन्तरं भजनभवने समुपदिशन् राज्यस्य सुसंवादं प्रचारयन् मनुजानां सर्व्वप्रकारान् रोगान् सर्व्वप्रकारपीडाश्च शमयन् यीशुः कृत्स्नं गालील्देशं भ्रमितुम् आरभत।"},{"book":"मथिः","chapter":"4","verse":"24","text":"तेन कृत्स्नसुरियादेशस्य मध्यं तस्य यशो व्याप्नोत्, अपरं भूतग्रस्ता अपस्मारर्गीणः पक्षाधातिप्रभृतयश्च यावन्तो मनुजा नानाविधव्याधिभिः क्लिष्टा आसन्, तेषु सर्व्वेषु तस्य समीपम् आनीतेषु स तान् स्वस्थान् चकार।"},{"book":"मथिः","chapter":"4","verse":"25","text":"एतेन गालील्-दिकापनि-यिरूशालम्-यिहूदीयदेशेभ्यो यर्द्दनः पाराञ्च बहवो मनुजास्तस्य पश्चाद् आगच्छन्।"}]}