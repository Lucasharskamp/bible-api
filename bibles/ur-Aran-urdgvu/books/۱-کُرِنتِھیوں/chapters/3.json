{"data":[{"book":"۱-کُرِنتِھیوں","chapter":"3","verse":"1","text":"بھائیو، مَیں آپ سے روحانی لوگوں کی باتیں نہ کر سکا بلکہ صرف جسمانی لوگوں کی۔ کیونکہ آپ اب تک مسیح میں چھوٹے بچے ہیں۔"},{"book":"۱-کُرِنتِھیوں","chapter":"3","verse":"2","text":"مَیں نے آپ کو دودھ پلایا، ٹھوس غذا نہ کھلائی، کیونکہ آپ اُس وقت اِس قابل نہیں تھے بلکہ اب تک نہیں ہیں۔"},{"book":"۱-کُرِنتِھیوں","chapter":"3","verse":"3","text":"ابھی تک آپ جسمانی ہیں، کیونکہ آپ میں حسد اور جھگڑا پایا جاتا ہے۔ کیا اِس سے یہ ثابت نہیں ہوتا کہ آپ جسمانی ہیں اور روح کے بغیر چلتے ہیں؟"},{"book":"۱-کُرِنتِھیوں","chapter":"3","verse":"4","text":"جب کوئی کہتا ہے، ”مَیں پولس کی پارٹی کا ہوں“ اور دوسرا، ”مَیں اپلّوس کی پارٹی کا ہوں“ تو کیا اِس سے یہ ظاہر نہیں ہوتا کہ آپ روحانی نہیں بلکہ انسانی سوچ رکھتے ہیں؟"},{"book":"۱-کُرِنتِھیوں","chapter":"3","verse":"5","text":"اپلّوس کی کیا حیثیت ہے اور پولس کی کیا؟ دونوں نوکر ہیں جن کے وسیلے سے آپ ایمان لائے۔ اور ہم میں سے ہر ایک نے وہی خدمت انجام دی جو خداوند نے اُس کے سپرد کی۔"},{"book":"۱-کُرِنتِھیوں","chapter":"3","verse":"6","text":"مَیں نے پودے لگائے، اپلّوس پانی دیتا رہا، لیکن اللہ نے اُنہیں اُگنے دیا۔"},{"book":"۱-کُرِنتِھیوں","chapter":"3","verse":"7","text":"لہٰذا پودا لگانے والا اور آب پاشی کرنے والا دونوں کچھ بھی نہیں، بلکہ خدا ہی سب کچھ ہے جو پودے کو پھلنے پھولنے دیتا ہے۔"},{"book":"۱-کُرِنتِھیوں","chapter":"3","verse":"8","text":"پودا لگانے اور پانی دینے والا ایک جیسے ہیں، البتہ ہر ایک کو اُس کی محنت کے مطابق مزدوری ملے گی۔"},{"book":"۱-کُرِنتِھیوں","chapter":"3","verse":"9","text":"کیونکہ ہم اللہ کے معاون ہیں جبکہ آپ اللہ کا کھیت اور اُس کی عمارت ہیں۔"},{"book":"۱-کُرِنتِھیوں","chapter":"3","verse":"10","text":"اللہ کے اُس فضل کے مطابق جو مجھے بخشا گیا مَیں نے ایک دانش مند ٹھیکے دار کی طرح بنیاد رکھی۔ اِس کے بعد کوئی اَور اُس پر عمارت تعمیر کر رہا ہے۔ لیکن ہر ایک دھیان رکھے کہ وہ بنیاد پر عمارت کس طرح بنا رہا ہے۔"},{"book":"۱-کُرِنتِھیوں","chapter":"3","verse":"11","text":"کیونکہ بنیاد رکھی جا چکی ہے اور وہ ہے عیسیٰ مسیح۔ اِس کے علاوہ کوئی بھی مزید کوئی بنیاد نہیں رکھ سکتا۔"},{"book":"۱-کُرِنتِھیوں","chapter":"3","verse":"12","text":"جو بھی اِس بنیاد پرکچھ تعمیر کرے وہ مختلف مواد تو استعمال کر سکتا ہے، مثلاً سونا، چاندی، قیمتی پتھر، لکڑی، سوکھی گھاس یا بھوسا،"},{"book":"۱-کُرِنتِھیوں","chapter":"3","verse":"13","text":"لیکن آخر میں ہر ایک کا کام ظاہر ہو جائے گا۔ قیامت کے دن کچھ پوشیدہ نہیں رہے گا بلکہ آگ سب کچھ ظاہر کر دے گی۔ وہ ثابت کر دے گی کہ ہر کسی نے کیسا کام کیا ہے۔"},{"book":"۱-کُرِنتِھیوں","chapter":"3","verse":"14","text":"اگر اُس کا تعمیری کام نہ جلا جو اُس نے اِس بنیاد پر کیا تو اُسے اجر ملے گا۔"},{"book":"۱-کُرِنتِھیوں","chapter":"3","verse":"15","text":"اگر اُس کا کام جل گیا تو اُسے نقصان پہنچے گا۔ خود تو وہ بچ جائے گا مگر جلتے جلتے۔"},{"book":"۱-کُرِنتِھیوں","chapter":"3","verse":"16","text":"کیا آپ کو معلوم نہیں کہ آپ اللہ کا گھر ہیں، اور آپ میں اللہ کا روح سکونت کرتا ہے؟"},{"book":"۱-کُرِنتِھیوں","chapter":"3","verse":"17","text":"اگر کوئی اللہ کے گھر کو تباہ کرے تو اللہ اُسے تباہ کرے گا، کیونکہ اللہ کا گھر مخصوص و مُقدّس ہے اور یہ گھر آپ ہی ہیں۔"},{"book":"۱-کُرِنتِھیوں","chapter":"3","verse":"18","text":"کوئی اپنے آپ کو فریب نہ دے۔ اگر آپ میں سے کوئی سمجھے کہ وہ اِس دنیا کی نظر میں دانش مند ہے تو پھر ضروری ہے کہ وہ بےوقوف بنے تاکہ واقعی دانش مند ہو جائے۔"},{"book":"۱-کُرِنتِھیوں","chapter":"3","verse":"19","text":"کیونکہ اِس دنیا کی حکمت اللہ کی نظر میں بےوقوفی ہے۔ چنانچہ مُقدّس نوشتوں میں لکھا ہے، ”وہ دانش مندوں کو اُن کی اپنی چالاکی کے پھندے میں پھنسا دیتا ہے۔“"},{"book":"۱-کُرِنتِھیوں","chapter":"3","verse":"20","text":"یہ بھی لکھا ہے، ”رب دانش مندوں کے خیالات کو جانتا ہے کہ وہ باطل ہیں۔“"},{"book":"۱-کُرِنتِھیوں","chapter":"3","verse":"21","text":"غرض کوئی کسی انسان کے بارے میں شیخی نہ مارے۔ سب کچھ تو آپ کا ہے۔"},{"book":"۱-کُرِنتِھیوں","chapter":"3","verse":"22","text":"پولس، اپلّوس، کیفا، دنیا، زندگی، موت، موجودہ جہان کے اور مستقبل کے امور سب کچھ آپ کا ہے۔"},{"book":"۱-کُرِنتِھیوں","chapter":"3","verse":"23","text":"لیکن آپ مسیح کے ہیں اور مسیح اللہ کا ہے۔"}]}