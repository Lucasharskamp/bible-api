{"data":[{"book":"ΠΑΡΟΙΜΙΑΙ","chapter":"15","verse":"1","text":"Ὀργὴ ἀπόλλυσι καὶ φρονίμους, ἀπόκρισις δὲ ὑποπίπτουσα ἀποστρέφει θυμὸν, λόγος δὲ λυπηρὸς ἐγείρει ὀργάς."},{"book":"ΠΑΡΟΙΜΙΑΙ","chapter":"15","verse":"2","text":"Γλῶσσα σοφῶν καλὰ ἐπίσταται, στόμα δὲ ἀφρόνων ἀναγγέλλει κακά."},{"book":"ΠΑΡΟΙΜΙΑΙ","chapter":"15","verse":"3","text":"Ἐν παντὶ τόπῳ ὀφθαλμοὶ Κυρίου σκοπεύουσι κακούς τε καὶ ἀγαθούς."},{"book":"ΠΑΡΟΙΜΙΑΙ","chapter":"15","verse":"4","text":"Ἴασις γλώσσης δένδρον ζωῆς, ὁ δὲ συντηρῶν αὐτὴν πλησθήσεται πνεύματος."},{"book":"ΠΑΡΟΙΜΙΑΙ","chapter":"15","verse":"5","text":"Ἄφρων μυκτηρίζει παιδείαν πατρὸς, ὁ δὲ φυλάσσων ἐντολὰς, πανουργότερος· ἐν πλεοναζούσῃ δικαιοσύνῃ ἰσχὺς πολλὴ, οἱ δὲ ἀσεβεῖς ὁλόῤῥιζοι ἐκ γῆς ἀπολοῦνται."},{"book":"ΠΑΡΟΙΜΙΑΙ","chapter":"15","verse":"6","text":"Οἴκοις δικαίων ἰσχὺς πολλή, καρποὶ δὲ ἀσεβῶν ἀπολοῦνται."},{"book":"ΠΑΡΟΙΜΙΑΙ","chapter":"15","verse":"7","text":"Χείλη σοφῶν δέδεται αἰσθήσει, καρδίαι δὲ ἀφρόνων οὐκ ἀσφαλεῖς."},{"book":"ΠΑΡΟΙΜΙΑΙ","chapter":"15","verse":"8","text":"Θυσίαι ἀσεβῶν βδέλυγμα Κυρίῳ, εὐχαὶ δὲ κατευθυνόντων δεκταὶ παρʼ αὐτῷ."},{"book":"ΠΑΡΟΙΜΙΑΙ","chapter":"15","verse":"9","text":"Βδέλυγμα Κυρίῳ ὁδοὶ ἀσεβοῦς, διώκοντας δὲ δικαιοσύνην ἀγαπᾷ."},{"book":"ΠΑΡΟΙΜΙΑΙ","chapter":"15","verse":"10","text":"Παιδεία ἀκάκου γνωρίζεται ὑπὸ τῶν παριόντων, οἱ δὲ μισοῦντες ἐλέγχους τελευτῶσιν αἰσχρῶς."},{"book":"ΠΑΡΟΙΜΙΑΙ","chapter":"15","verse":"11","text":"Ἅδης καὶ ἀπώλεια φανερὰ παρὰ τῷ Κυρίῳ· πῶς οὐχὶ καὶ αἱ καρδίαι τῶν ἀνθρώπων;"},{"book":"ΠΑΡΟΙΜΙΑΙ","chapter":"15","verse":"12","text":"Οὐκ ἀγαπήσει ἀπαίδευτος τοὺς ἐλέγχοντας αὐτόν, μετὰ δὲ σοφῶν οὐχ ὁμιλήσει."},{"book":"ΠΑΡΟΙΜΙΑΙ","chapter":"15","verse":"13","text":"Καρδίας εὐφραινομένης πρόσωπον θάλλει, ἐν δὲ λύπαις οὔσης σκυθρωπάζει."},{"book":"ΠΑΡΟΙΜΙΑΙ","chapter":"15","verse":"14","text":"Καρδία ὀρθὴ ζητεῖ αἴσθησιν, στόμα δὲ ἀπαιδεύτων γνώσεται κακά."},{"book":"ΠΑΡΟΙΜΙΑΙ","chapter":"15","verse":"15","text":"Πάντα τὸν χρόνον οἱ ὀφθαλμοὶ τῶν κακῶν προσδέχονται κακὰ, οἱ δὲ ἀγαθοὶ ἡσυχάζουσι διαπαντός."},{"book":"ΠΑΡΟΙΜΙΑΙ","chapter":"15","verse":"16","text":"Κρεῖσσον μικρὰ μερὶς μετὰ φόβου Κυρίου, ἢ θησαυροὶ μεγάλοι μετὰ ἀφοβίας."},{"book":"ΠΑΡΟΙΜΙΑΙ","chapter":"15","verse":"17","text":"Κρείσσων ξενισμὸς μετὰ λαχάνων πρὸς φιλίαν καὶ χάριν, ἢ παράθεσις μόσχων μετὰ ἔχθρας."},{"book":"ΠΑΡΟΙΜΙΑΙ","chapter":"15","verse":"18","text":"Ἀνὴρ θυμώδης παρασκευάζει μάχας· μακρόθυμος δὲ καὶ τὴν μέλλουσαν καταπρᾳΰνει·"},{"book":"ΠΑΡΟΙΜΙΑΙ","chapter":"15","verse":"18a","text":"μακρόθυμος ἀνὴρ κατασβέσει κρίσεις, ὁ δὲ ἀσεβὴς ἐγείρει μᾶλλον."},{"book":"ΠΑΡΟΙΜΙΑΙ","chapter":"15","verse":"19","text":"Ὁδοὶ ἀεργῶν ἐστρωμέναι ἀκάνθαις, αἱ δὲ τῶν ἀνδρείων τετριμμέναι."},{"book":"ΠΑΡΟΙΜΙΑΙ","chapter":"15","verse":"20","text":"Υἱὸς σοφὸς εὐφραίνει πατέρα, υἱὸς δὲ ἄφρων μυκτηρίζει μητέρα αὐτοῦ."},{"book":"ΠΑΡΟΙΜΙΑΙ","chapter":"15","verse":"21","text":"Ἀνοήτου τρίβοι ἐνδεεῖς φρενῶν, ἀνὴρ δὲ φρόνιμος κατευθύνων πορεύεται."},{"book":"ΠΑΡΟΙΜΙΑΙ","chapter":"15","verse":"22","text":"Ὑπερτίθενται λογισμοὺς οἱ μὴ τιμῶντες συνέδρια, ἐν δὲ καρδίαις βουλευομένων μένει βουλή."},{"book":"ΠΑΡΟΙΜΙΑΙ","chapter":"15","verse":"23","text":"Οὐ μὴ ὑπακούσει ὁ κακὸς αὐτῇ, οὐδὲ μὴ εἴπῃ καίριόν τι καὶ καλὸν τῷ κοινῷ."},{"book":"ΠΑΡΟΙΜΙΑΙ","chapter":"15","verse":"24","text":"Ὁδοὶ ζωῆς διανοήματα συνετοῦ, ἵνα ἐκκλίνας ἐκ τοῦ ᾅδου σωθῇ."},{"book":"ΠΑΡΟΙΜΙΑΙ","chapter":"15","verse":"25","text":"Οἴκους ὑβριστῶν κατασπᾷ Κύριος, ἐστήρισε δὲ ὅριον χήρας."},{"book":"ΠΑΡΟΙΜΙΑΙ","chapter":"15","verse":"26","text":"Βδέλυγμα Κυρίῳ λογισμὸς ἄδικος, ἁγνῶν δὲ ῥήσεις σεμναί."},{"book":"ΠΑΡΟΙΜΙΑΙ","chapter":"15","verse":"27","text":"Ἐξόλλυσιν ἑαυτὸν ὁ δωρολήπτης, ὁ δὲ μισῶν δώρων λήψεις σώζεται·"},{"book":"ΠΑΡΟΙΜΙΑΙ","chapter":"15","verse":"27a","text":"ἐλεημοσύναις καὶ πίστεσιν ἀποκαθαίρονται ἁμαρτίαι, τῷ δὲ φόβῳ Κυρίου ἐκκλίνει πᾶς ἀπὸ κακοῦ."},{"book":"ΠΑΡΟΙΜΙΑΙ","chapter":"15","verse":"28","text":"Καρδίαι δικαίων μελετῶσι πίστεις, στόμα δὲ ἀσεβῶν ἀποκρίνεται κακά·"},{"book":"ΠΑΡΟΙΜΙΑΙ","chapter":"15","verse":"28a","text":"δεκταὶ παρὰ Κυρίῳ ὁδοὶ ἀνθρώπων δικαίων, διὰ δὲ αὐτῶν καὶ οἱ ἐχθροὶ φίλοι γίνονται."},{"book":"ΠΑΡΟΙΜΙΑΙ","chapter":"15","verse":"29","text":"Μακρὰν ἀπέχει ὁ Θεὸς ἀπὸ ἀσεβῶν, εὐχαῖς δὲ δικαίων ἐπακούει·"},{"book":"ΠΑΡΟΙΜΙΑΙ","chapter":"15","verse":"29a","text":"κρείσσων ὀλίγη λῆψις μετὰ δικαιοσύνης, ἢ πολλὰ γεννήματα μετὰ ἀδικίας."},{"book":"ΠΑΡΟΙΜΙΑΙ","chapter":"15","verse":"29b","text":"Καρδία ἀνδρὸς λογιζέσθω δίκαια, ἵνα ὑπὸ τοῦ Θεοῦ διορθωθῇ τὰ διαβήματα αὐτοῦ."},{"book":"ΠΑΡΟΙΜΙΑΙ","chapter":"15","verse":"30","text":"Θεωρῶν ὀφθαλμὸς καλὰ εὐφραίνει καρδίαν, φημη δὲ ἀγαθὴ πιαίνει ὀστᾶ."},{"book":"ΠΑΡΟΙΜΙΑΙ","chapter":"15","verse":"32","text":"Ὃς ἀπωθεῖται παιδείαν, μισεῖ ἑαυτὸν· ὁ δὲ τηρῶν ἐλέγχους, ἀγαπᾷ ψυχὴν αὐτοῦ."},{"book":"ΠΑΡΟΙΜΙΑΙ","chapter":"15","verse":"33","text":"Φόβος Κυρίου παιδεία καὶ σοφία, καὶ ἀρχὴ δόξης ἀποκριθήσεται αὐτῇ."}]}