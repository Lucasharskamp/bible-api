{"data":[{"book":"1 थिस्सलुनिक्यो","chapter":"5","verse":"1","text":"एय बाय बोणहा, टेम एने कालान बाराम तुमूह लेखणेन कायच गिरेज नाह सोती।"},{"book":"1 थिस्सलुनिक्यो","chapter":"5","verse":"2","text":"5:2 मत्ती 24:43; लुका 12:39; 2 पतरस 3:10काहाकाय तुमूह पाक्को मालुम हे काय जिहकेरीन राती चोर आवीह, तिहेस केरीन मालीकान दिह आवण्यो हे।"},{"book":"1 थिस्सलुनिक्यो","chapter":"5","verse":"3","text":"जेवी माणहे केती, “सान्ती एने कायच बी बिय नाह सोती,” ते जिहकेरीन पेटावाली बायकु पोर उचकाहुच पिड़ा आव पुड़ीह, तिहेस केरीन ता पोर बी उचकाहुच पिड़ा आव पोड़ी, एने ता वोच नाय सेकती।"},{"book":"1 थिस्सलुनिक्यो","chapter":"5","verse":"4","text":"पुण एय बाय बोणहा, तुमू ते आदारा माय नाह सोता काय तो दिह तुमू पोर चोर जीहे आवीह तिहेस आव पोड़ी।"},{"book":"1 थिस्सलुनिक्यो","chapter":"5","verse":"5","text":"काहाकाय तुमू आखा उजालान सोरा एने दिह्यान सोरा हेते; नाह आपु रातीन हेते, एने नाह आदारान।"},{"book":"1 थिस्सलुनिक्यो","chapter":"5","verse":"6","text":"तान केरता आपु दिहरान गेत हुवते नाह रेता, पुण जागती एने जोगवीन रेता।"},{"book":"1 थिस्सलुनिक्यो","chapter":"5","verse":"7","text":"काहाकाय जा हुवतेह ता रातीच हुवतेह, एने जा पितेह ता रातीच पिन दुंदवाय रेतेह।"},{"book":"1 थिस्सलुनिक्यो","chapter":"5","verse":"8","text":"5:8 इफिसीयो 6:13-17पुण आपु जा दिह्यान हेते, बोरहान एने मोंगान कवच पेरीन एने सुटकारान आसान टुपो पेरीन जोगवीन रिवो।"},{"book":"1 थिस्सलुनिक्यो","chapter":"5","verse":"9","text":"काहाकाय आपु पोर बोगवानान राग आवी केरीन नाह, पुण आपणा मालीक यीशु मसीन द्‍वारे आपणो सुटकारो एय, केरीन बोगवान आपुह निमेल हे।"},{"book":"1 थिस्सलुनिक्यो","chapter":"5","verse":"10","text":"यीशु आपणे केरता मुरनो, ज्यानकेरता काय आपु जीवताला रेहु नाहते मोर जाहु, जेवी यीशु पोशो आवी तेवी आखा मिलीन ताच हेऱ्या जिवी।"},{"book":"1 थिस्सलुनिक्यो","chapter":"5","verse":"11","text":"तान केरता एका दिहराह तुमू दिलासो आपु एने एका दिहरान वोड़तीन कारीन बुणो, एने जिहकेरीन तुमू केरतेह बी।"},{"book":"1 थिस्सलुनिक्यो","chapter":"5","verse":"12","text":"एय बाय बोणहा, आमु तुमूह विन्ता केरतेह काय जा तुमू माय मेहनेत केरतेह, एने मसी जीवणाम तुमरा अगुवा हेते, एने तुमूह हिकाड़तेह, तान तुमू मान सम्मान किरो।"},{"book":"1 थिस्सलुनिक्यो","chapter":"5","verse":"13","text":"एने तान कामान कारीन मोंग जुलूम केरीन तान मान सम्मान आपु, एने एका दिहरा हेऱ्या ईलीमिलीन रिवो।"},{"book":"1 थिस्सलुनिक्यो","chapter":"5","verse":"14","text":"एय बाय बोणहा, आमु तुमूह सोमजाड़तेह काय जा माणहे आलह्या हेते ताह सोमजाड़, एने बितऱ्याह ईमोत आपु, कोमजोराह होमालु, आखान सेहेन किरो।"},{"book":"1 थिस्सलुनिक्यो","chapter":"5","verse":"15","text":"होमालीन! कुण बी एगदाह बुरायीन बोदले बुराय नाय केरी; एने कायेम एका दिहरान एने आखान हाजो केरती रिवो।"},{"book":"1 थिस्सलुनिक्यो","chapter":"5","verse":"16","text":"कायेम खुसी माय रिवो।"},{"book":"1 थिस्सलुनिक्यो","chapter":"5","verse":"17","text":"कायेम विन्ता माय लागीन रिवो।"},{"book":"1 थिस्सलुनिक्यो","chapter":"5","verse":"18","text":"एने आखी वातु माय बोगवानान दन्यवाद किरो; काहाकाय यीशु मसी माय तुमरो जो जीवणो हे, बोगवानान मोरजी जीज हे।"},{"book":"1 थिस्सलुनिक्यो","chapter":"5","verse":"19","text":"चोखाला जीवान आक्‍ठो मा उलवो।"},{"book":"1 थिस्सलुनिक्यो","chapter":"5","verse":"20","text":"बोगवानान उगे रेन आवणेवाली खोबरीह खाराब मा जाणु।"},{"book":"1 थिस्सलुनिक्यो","chapter":"5","verse":"21","text":"आखी वातुह पारखो; एने जी हाजी हे तीह देरीन रिवो।"},{"book":"1 थिस्सलुनिक्यो","chapter":"5","verse":"22","text":"एने आखा बातीन बुरायीह रेन वोचीन रिवो।"},{"book":"1 थिस्सलुनिक्यो","chapter":"5","verse":"23","text":"सान्ती आपणार बोगवान खुद तुमूह पुरो चोखो केरी; एने तुमरो चोखालो जीव एने जीवाह एने सेरीराह आपणा मालीक मसी यीशुह आवणे वोर पुरी रिते से निर्दोस एने होमालीन मेली।"},{"book":"1 थिस्सलुनिक्यो","chapter":"5","verse":"24","text":"तुमूह हादणार बोरहावालो हे, एने तो ओहलोस केरी।"},{"book":"1 थिस्सलुनिक्यो","chapter":"5","verse":"25","text":"एय बाय बोणहा, आमरे केरता विन्ता किरो।"},{"book":"1 थिस्सलुनिक्यो","chapter":"5","verse":"26","text":"आखा बाय बोणहा बोगवानान चोखाला मोंग माय नमस्‍कार किरो।"},{"book":"1 थिस्सलुनिक्यो","chapter":"5","verse":"27","text":"मी तुमूह मालीकान आदिकार माय विन्ता केरथु काय ज्यो पोत्रो आखा विश्वासीन केरता वाचाय जाय।"},{"book":"1 थिस्सलुनिक्यो","chapter":"5","verse":"28","text":"आपणा मालीक मसी यीशुन गीण तुमू पोर इती रेय।"}]}