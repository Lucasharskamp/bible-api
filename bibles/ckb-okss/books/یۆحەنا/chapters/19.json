{"data":[{"book":"یۆحەنا","chapter":"19","verse":"1","text":"ئیتر پیلاتۆس عیسای برد و دایە بەر قامچی."},{"book":"یۆحەنا","chapter":"19","verse":"2","text":"سەربازەکان تاجێکیان لە دڕک چنی و خستیانە سەر سەری و کەوایەکی ئەرخەوانییان لەبەرکرد."},{"book":"یۆحەنا","chapter":"19","verse":"3","text":"لێی دەچوونە پێشەوە، دەیانگوت: «سڵاو، ئەی پاشای جولەکە!» و زللەیان لێی دەدا."},{"book":"یۆحەنا","chapter":"19","verse":"4","text":"دیسان پیلاتۆس هاتە دەرەوە و پێی گوتن: «بۆتانی دەهێنمە دەرەوە تاکو بزانن هیچ خراپەیەکی تێدا نابینم!»"},{"book":"یۆحەنا","chapter":"19","verse":"5","text":"عیسا بە تاجی دڕکاوی و جلی ئەرخەوانییەوە هاتە دەرەوە، پیلاتۆس پێی گوتن: «ئەوە پیاوەکەیە!»"},{"book":"یۆحەنا","chapter":"19","verse":"6","text":"کاتێک کاهینانی باڵا و پاسەوانان بینییان، هاواریان کرد: «لە خاچی بدە! لە خاچی بدە!»"},{"book":"یۆحەنا","chapter":"19","verse":"7","text":"ڕابەرانی جولەکە وەڵامیان دایەوە: «تەوراتمان هەیە. بەگوێرەی تەورات دەبێت بمرێت، چونکە خۆی کردووەتە کوڕی خودا.»"},{"book":"یۆحەنا","chapter":"19","verse":"8","text":"کاتێک پیلاتۆس گوێی لەم قسەیە بوو زیاتر ترسا."},{"book":"یۆحەنا","chapter":"19","verse":"9","text":"گەڕایەوە ناو کۆشکەکە و بە عیسای گوت: «خەڵکی کوێی؟» بەڵام عیسا هیچ وەڵامێکی نەدایەوە."},{"book":"یۆحەنا","chapter":"19","verse":"10","text":"پیلاتۆس پێی گوت: «قسەم بۆ ناکەیت؟ ئایا نازانیت دەسەڵاتم هەیە کە ئازادت بکەم یان لە خاچت بدەم؟»"},{"book":"یۆحەنا","chapter":"19","verse":"11","text":"عیسا وەڵامی دایەوە: «هیچ دەسەڵاتێکت بەسەر منەوە نییە، مەگەر لە سەرەوە پێت درابێت. لەبەر ئەوە ئەوەی منی داوەتە دەست تۆ گوناهەکەی گەورەترە.»"},{"book":"یۆحەنا","chapter":"19","verse":"12","text":"ئیتر پیلاتۆس هەوڵی دەدا ئازادی بکات، بەڵام ڕابەرانی جولەکە هاواریان دەکرد: «ئەگەر ئەمە ئازاد بکەیت، دۆستی قەیسەر نیت. هەرکەسێک خۆی بکاتە پاشا، لە دژی قەیسەر دەدوێت.»"},{"book":"یۆحەنا","chapter":"19","verse":"13","text":"کاتێک پیلاتۆس گوێی لەم قسانە بوو، عیسای بردە دەرەوە و لەسەر کورسی دادوەری دانیشت، لە شوێنێک پێی دەگوترێ «بەردڕێژکراو»، کە بە عیبری پێی دەڵێن «گەباسا»."},{"book":"یۆحەنا","chapter":"19","verse":"14","text":"ڕۆژی ئامادەکاری جەژنی پەسخە بوو، نزیکەی کاتژمێر دوازدە19‏:14 یۆنانی: کاتژمێری شەشەم.‏ بوو."},{"book":"یۆحەنا","chapter":"19","verse":"15","text":"ئەوانیش هاواریان کرد: «بیبە! بیبە! لە خاچی بدە!»"},{"book":"یۆحەنا","chapter":"19","verse":"16","text":"ئیتر پیلاتۆس دایە دەستیان تاکو لە خاچ بدرێت."},{"book":"یۆحەنا","chapter":"19","verse":"17","text":"عیساش خاچەکەی خۆی هەڵگرت و چوو بەرەو ئەو شوێنەی کە پێی دەگوترا «شوێنی کاسەسەر»، بە عیبریش دەبێتە «گولگۆسا»."},{"book":"یۆحەنا","chapter":"19","verse":"18","text":"لەوێ لەگەڵ دوو کەسی دیکە لە خاچیان دا، هەریەکە لە لایەکییەوە، عیساش لە ناوەڕاستیان."},{"book":"یۆحەنا","chapter":"19","verse":"19","text":"پیلاتۆسیش تەختەیەکی لەسەر خاچەکە داکوتا کە لەسەری نووسیبوو:"},{"book":"یۆحەنا","chapter":"19","verse":"20","text":"جولەکەیەکی زۆر نووسراوەکەیان خوێندەوە کە بە عیبری و لاتینی و یۆنانی نووسرابوو، چونکە ئەو شوێنەی عیسای تێدا لە خاچ درابوو لە شارەوە نزیک بوو."},{"book":"یۆحەنا","chapter":"19","verse":"21","text":"کاهینانی باڵای جولەکە بە پیلاتۆسیان گوت: «مەنووسە: پاشای جولەکە، بەڵام بنووسە: ”خۆی گوتی من پاشای جولەکەم.“»"},{"book":"یۆحەنا","chapter":"19","verse":"22","text":"پیلاتۆس وەڵامی دایەوە: «ئەوەی نووسیومە، نووسیومە.»"},{"book":"یۆحەنا","chapter":"19","verse":"23","text":"کاتێک سەربازەکان عیسایان لە‏ خاچ دا، جلەکانیان برد و کردیان بە چوار بەشەوە، هەر سەربازێک بەشێکی بەرکەوت. کراسەکەشیان برد، کراسەکە بێ دروومان بوو، لەسەرڕا یەک پارچە چنرابوو."},{"book":"یۆحەنا","chapter":"19","verse":"24","text":"لەبەر ئەوە بە یەکتریان گوت: «پێویست ناکات بیدڕێنین. با تیروپشکی لەسەر بکەین بزانین بۆ کێ دەبێت.»"},{"book":"یۆحەنا","chapter":"19","verse":"25","text":"لەلای خاچەکەی عیسا، دایکی و پووری و مریەمی ژنی کلۆپا و مریەمی مەجدەلی ڕاوەستابوون."},{"book":"یۆحەنا","chapter":"19","verse":"26","text":"کاتێک عیسا دایکی بینی لەگەڵ ئەو قوتابییەدا ڕاوەستاوە کە ئەم خۆشی دەویست، بە دایکی فەرموو: «ژنەکە، ئەوەتا کوڕی تۆ.»"},{"book":"یۆحەنا","chapter":"19","verse":"27","text":"بە قوتابییەکەشی فەرموو: «ئەوەتا دایکی تۆ.» ئیتر لەو کاتەوە قوتابییەکە بردییەوە ماڵی خۆی."},{"book":"یۆحەنا","chapter":"19","verse":"28","text":"پاشان، لەبەر ئەوەی عیسا زانی کە هەموو شتێک تەواو بووە، هەروەها بۆ ئەوەی نووسراوە پیرۆزەکە19‏:28 بڕوانە زەبوورەکان 69‏:21‏‏ بێتە دی، فەرمووی: «تینوومە.»"},{"book":"یۆحەنا","chapter":"19","verse":"29","text":"گۆزەیەکی پڕ لە سرکە دانرابوو، ئیسفەنجێکی پڕ لە سرکەیان خستە سەر لقە زوفایەک و بەرزیان کردەوە بۆ دەمی."},{"book":"یۆحەنا","chapter":"19","verse":"30","text":"کاتێک عیسا تامی سرکەکەی کرد، فەرمووی: «تەواو بوو.» لەدوای ئەوە سەری دانەواند و گیانی سپارد."},{"book":"یۆحەنا","chapter":"19","verse":"31","text":"پاشان ڕابەرانی جولەکە داوایان لە پیلاتۆس کرد قاچی لەخاچدراوان بشکێنرێن و تەرمەکانیان هەڵبگیردرێن، چونکە ڕۆژی ئامادەکاری بوو، ئەو شەممەیە ڕۆژێکی گەورە بوو، تاکو تەرمەکان لە شەممەدا لەسەر خاچ نەمێنن."},{"book":"یۆحەنا","chapter":"19","verse":"32","text":"ئینجا سەربازەکان هاتن و هەردوو قاچی ئەوەی یەکەم و ئەوی دیکەیان شکاند کە لەگەڵ عیسادا لە خاچ درابوون."},{"book":"یۆحەنا","chapter":"19","verse":"33","text":"بەڵام کاتێک هاتنە لای عیسا بینییان وا مردووە، قاچییان نەشکاند."},{"book":"یۆحەنا","chapter":"19","verse":"34","text":"بەڵام یەکێک لە سەربازەکان ڕمێکی لە کەلەکەی دا، دەستبەجێ خوێن و ئاو دەرچوو."},{"book":"یۆحەنا","chapter":"19","verse":"35","text":"ئەو پیاوەی ئەمەی بینی شایەتی دا، شایەتییەکەشی ڕاستە. خۆی دەزانێت کە ڕاست دەڵێت، تاکو ئێوە باوەڕ بهێنن."},{"book":"یۆحەنا","chapter":"19","verse":"36","text":"ئەمە ڕوویدا تاکو نووسراوە پیرۆزەکە بێتە دی: ﴿هیچ ئێسکێکی ئەو ناشکێنرێت!﴾19‏:36 دەرچوون 12‏:46 و زەبوورەکان 34‏:20.‏‏"},{"book":"یۆحەنا","chapter":"19","verse":"37","text":"هەروەها نووسراوێکی پیرۆزی دیکەش دەفەرموێ: ﴿تەماشای ئەوە دەکەن کە ڕمیان لێداوە.﴾19‏:37 زەکەریا 12‏:10‏‏.‏"},{"book":"یۆحەنا","chapter":"19","verse":"38","text":"پاش ئەوە یوسفی خەڵکی ڕامە کە لە ترسی ڕابەرانی جولەکە بە نهێنی قوتابی عیسا بوو، داوای لە پیلاتۆس کرد تاکو تەرمی عیسا ببات، پیلاتۆسیش ڕێی دا. ئەویش هات و تەرمەکەی برد."},{"book":"یۆحەنا","chapter":"19","verse":"39","text":"نیقۆدیمۆسیش هات، ئەوەی یەکەم جار بە شەو هاتە لای عیسا. لەگەڵ خۆی نزیکەی سی لیتر19‏:39 یۆنانی: سەد لترا دەکاتە نزیکەی سی لیتری سەردەمی ئێستامان.‏ موڕی19‏:39 بڕوانە مەتا 2‏:11‏‏.‏ تێکەڵاو بە ئەلوای19‏:39 ئەلوا: ڕووەکێکی دڕکاوییە وەک (سەباڕ)، شلەیەکی تێدایە بۆ پێست باشە. بڕوانە زەبوورەکان 45‏:8‏‏ هتد.‏ هێنا."},{"book":"یۆحەنا","chapter":"19","verse":"40","text":"جا تەرمەکەی عیسایان برد و بە کەتان لەگەڵ بۆن پێچایانەوە، وەک نەریتی جولەکەیە لە کفن کردن."},{"book":"یۆحەنا","chapter":"19","verse":"41","text":"لەو شوێنەی عیسای تێدا لە خاچ درا باخچەیەکی لێبوو، لە باخچەکەشدا گۆڕێکی نوێی لێبوو کەسی تێدا نەنێژرابوو."},{"book":"یۆحەنا","chapter":"19","verse":"42","text":"لەبەر ڕۆژی ئامادەکاری جولەکەکان عیسایان لەوێ دانا19‏:42 لە کەلتوری جولەکە مردوو لە شوێنێکی وەک ئەشکەوت دانراوە و دەرگای لەسەر داخراوە. بڕوانە مەتا 27‏:60‏‏.‏، چونکە گۆڕەکە نزیک بوو."}]}