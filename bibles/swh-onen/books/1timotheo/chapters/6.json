{"data":[{"book":"1 Timotheo","chapter":"6","verse":"1","text":"Wale wote walio chini ya kongwa la utumwa inawapasa kuwahesabu mabwana zao kuwa wanastahili heshima yote, ili jina la Mungu lisitukanwe wala mafundisho yetu."},{"book":"1 Timotheo","chapter":"6","verse":"2","text":"Wale watumwa ambao wana mabwana waaminio, haiwapasi kupunguza heshima yao kwa sababu wao ni ndugu. Badala yake, wawatumikie hata vizuri zaidi, kwa sababu wale wanaonufaika na huduma yao ni waaminio, ambao ni wapenzi wao. Fundisha mambo haya na uwahimize kuyafuata."},{"book":"1 Timotheo","chapter":"6","verse":"3","text":"Ikiwa mtu yeyote atafundisha mafundisho mapotovu wala hakubaliani na mafundisho manyofu ya Bwana wetu Yesu Kristo na yale ya utauwa,"},{"book":"1 Timotheo","chapter":"6","verse":"4","text":"huyo amejivuna wala hajui kitu chochote. Yeye amejaa tamaa ya mabishano na ugomvi kuhusu maneno ambavyo matokeo yake ni wivu na mapigano, maneno ya ukorofi, shuku mbaya,"},{"book":"1 Timotheo","chapter":"6","verse":"5","text":"na kuzozana kusikokoma kati ya watu walioharibika akili zao, walioikosa kweli, na ambao hudhani kwamba utauwa ni njia ya kupata faida."},{"book":"1 Timotheo","chapter":"6","verse":"6","text":"Lakini utauwa na kuridhika ni faida kubwa."},{"book":"1 Timotheo","chapter":"6","verse":"7","text":"Kwa kuwa hatukuja humu duniani na kitu chochote, wala hatuwezi kutoka humu na kitu."},{"book":"1 Timotheo","chapter":"6","verse":"8","text":"Lakini kama tuna chakula na mavazi, tutaridhika navyo."},{"book":"1 Timotheo","chapter":"6","verse":"9","text":"Lakini wale watu wanaotamani kuwa na mali kwa haraka huanguka kwenye majaribu, na wamenaswa na tamaa nyingi za kipumbavu zenye kudhuru, zinazowazamisha watu katika uharibifu na maangamizi."},{"book":"1 Timotheo","chapter":"6","verse":"10","text":"Kwa maana kupenda fedha ndiyo shina moja la maovu ya kila namna. Baadhi ya watu wakitamani fedha, wameiacha imani na kujichoma wenyewe kwa maumivu mengi."},{"book":"1 Timotheo","chapter":"6","verse":"11","text":"Lakini wewe, mtu wa Mungu, yakimbie mambo haya yote. Fuata haki, utauwa, imani, upendo, saburi na upole."},{"book":"1 Timotheo","chapter":"6","verse":"12","text":"Pigana vile vita vizuri vya imani. Shika uzima wa milele ambao ndio ulioitiwa ulipokiri ule ukiri mzuri mbele ya mashahidi wengi."},{"book":"1 Timotheo","chapter":"6","verse":"13","text":"Nakuagiza mbele za Mungu avipaye vitu vyote uhai, na mbele za Kristo Yesu ambaye alipokuwa anashuhudia mbele ya Pontio Pilato alikiri ukiri mzuri,"},{"book":"1 Timotheo","chapter":"6","verse":"14","text":"uishike amri hii bila dosari wala lawama mpaka kuja kwake Bwana wetu Yesu Kristo,"},{"book":"1 Timotheo","chapter":"6","verse":"15","text":"ambaye Mungu atamleta kwa wakati wake mwenyewe: yeye ahimidiwaye, aliye peke yake Mtawala, Mfalme wa wafalme, na Bwana wa mabwana,"},{"book":"1 Timotheo","chapter":"6","verse":"16","text":"yeye peke yake ambaye hapatikani na mauti, na anakaa katika nuru isiyoweza kukaribiwa, ambaye hakuna mwanadamu aliyemwona wala awezaye kumwona. Heshima na uweza una yeye milele. Amen."},{"book":"1 Timotheo","chapter":"6","verse":"17","text":"Waagize wale ambao ni matajiri wa ulimwengu huu waache kujivuna, wala wasiweke tumaini lao katika mali ambayo si ya hakika, bali waweke tumaini lao katika Mungu ambaye hutupatia vitu vyote kwa wingi ili tuvifurahie."},{"book":"1 Timotheo","chapter":"6","verse":"18","text":"Waagize watende mema, wawe matajiri katika matendo mema, pia wawe wakarimu na walio tayari kushiriki mali zao na wengine."},{"book":"1 Timotheo","chapter":"6","verse":"19","text":"Kwa njia hii watajiwekea hazina kama msingi kwa ajili ya wakati ujao na hivyo watajipatia uzima, yaani, ule uzima ambao ni wa kweli."},{"book":"1 Timotheo","chapter":"6","verse":"20","text":"Timotheo, linda kile kilichowekwa amana kwako. Epuka majadiliano yasiyo ya utauwa na mabishano ambayo kwa uongo huitwa elimu,"},{"book":"1 Timotheo","chapter":"6","verse":"21","text":"ambayo wengine kwa kujidai kuwa nayo wameiacha imani."}]}