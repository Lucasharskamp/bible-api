{"data":[{"book":"۱-سلاطِین","chapter":"17","verse":"1","text":"ایک دن الیاس نبی نے جو جِلعاد کے شہر تِشبی کا تھا اخی اب بادشاہ سے کہا، ”رب اسرائیل کے خدا کی قَسم جس کی خدمت مَیں کرتا ہوں، آنے والے سالوں میں نہ اوس، نہ بارش پڑے گی جب تک مَیں نہ کہوں۔“"},{"book":"۱-سلاطِین","chapter":"17","verse":"2","text":"پھر رب نے الیاس سے کہا،"},{"book":"۱-سلاطِین","chapter":"17","verse":"3","text":"”یہاں سے چلا جا! مشرق کی طرف سفر کر کے وادیٔ کریت میں چھپ جا جس کی ندی دریائے یردن میں بہتی ہے۔"},{"book":"۱-سلاطِین","chapter":"17","verse":"4","text":"پانی تُو ندی سے پی سکتا ہے، اور مَیں نے کوّوں کو تجھے وہاں کھانا کھلانے کا حکم دیا ہے۔“"},{"book":"۱-سلاطِین","chapter":"17","verse":"5","text":"الیاس رب کی سن کر روانہ ہوا اور وادیٔ کریت میں رہنے لگا جس کی ندی دریائے یردن میں بہتی ہے۔"},{"book":"۱-سلاطِین","chapter":"17","verse":"6","text":"صبح و شام کوّے اُسے روٹی اور گوشت پہنچاتے رہے، اور پانی وہ ندی سے پیتا تھا۔"},{"book":"۱-سلاطِین","chapter":"17","verse":"7","text":"اِس پورے عرصے میں بارش نہ ہوئی، اِس لئے ندی آہستہ آہستہ سوکھ گئی۔ جب اُس کا پانی بالکل ختم ہو گیا"},{"book":"۱-سلاطِین","chapter":"17","verse":"8","text":"تو رب دوبارہ الیاس سے ہم کلام ہوا،"},{"book":"۱-سلاطِین","chapter":"17","verse":"9","text":"”یہاں سے روانہ ہو کر صیدا کے شہر صارپت میں جا بس۔ مَیں نے وہاں کی ایک بیوہ کو تجھے کھانا کھلانے کا حکم دیا ہے۔“"},{"book":"۱-سلاطِین","chapter":"17","verse":"10","text":"چنانچہ الیاس صارپت کے لئے روانہ ہوا۔"},{"book":"۱-سلاطِین","chapter":"17","verse":"11","text":"وہ ابھی پانی لانے جا رہی تھی کہ الیاس نے اُس کے پیچھے آواز دے کر کہا، ”میرے لئے روٹی کا ٹکڑا بھی لانا!“"},{"book":"۱-سلاطِین","chapter":"17","verse":"12","text":"یہ سن کر بیوہ رُک گئی اور بولی، ”رب آپ کے خدا کی قَسم، میرے پاس کچھ نہیں ہے۔ بس، ایک برتن میں مٹھی بھر میدہ اور دوسرے میں تھوڑا سا تیل رہ گیا ہے۔ اب مَیں جلانے کے لئے چند ایک لکڑیاں چن رہی ہوں تاکہ اپنے اور اپنے بیٹے کے لئے آخری کھانا پکاؤں۔ اِس کے بعد ہماری موت یقینی ہے۔“"},{"book":"۱-سلاطِین","chapter":"17","verse":"13","text":"الیاس نے اُسے تسلی دی، ”ڈریں مت! بےشک وہ کچھ کریں جو آپ نے کہا ہے۔ لیکن پہلے میرے لئے چھوٹی سی روٹی بنا کر میرے پاس لے آئیں۔ پھر جو باقی رہ گیا ہو اُس سے اپنے اور اپنے بیٹے کے لئے روٹی بنائیں۔"},{"book":"۱-سلاطِین","chapter":"17","verse":"14","text":"کیونکہ رب اسرائیل کا خدا فرماتا ہے، ’جب تک رب بارش برسنے نہ دے تب تک میدے اور تیل کے برتن خالی نہیں ہوں گے‘۔“"},{"book":"۱-سلاطِین","chapter":"17","verse":"15-16","text":"عورت نے جا کر ویسا ہی کیا جیسا الیاس نے اُسے کہا تھا۔ واقعی میدہ اور تیل کبھی ختم نہ ہوا۔ روز بہ روز الیاس، بیوہ اور اُس کے بیٹے کے لئے کھانا دست یاب رہا۔ سب کچھ ویسا ہی ہوا جیسا رب نے الیاس کی معرفت فرمایا تھا۔"},{"book":"۱-سلاطِین","chapter":"17","verse":"17","text":"ایک دن بیوہ کا بیٹا بیمار ہو گیا۔ اُس کی طبیعت بہت خراب ہوئی، اور ہوتے ہوتے اُس کی جان نکل گئی۔"},{"book":"۱-سلاطِین","chapter":"17","verse":"18","text":"تب بیوہ الیاس سے شکایت کرنے لگی، ”مردِ خدا، میرا آپ کے ساتھ کیا واسطہ؟ آپ تو صرف اِس مقصد سے یہاں آئے ہیں کہ رب کو میرے گناہ کی یاد دلا کر میرے بیٹے کو مار ڈالیں!“"},{"book":"۱-سلاطِین","chapter":"17","verse":"19","text":"الیاس نے جواب میں کہا، ”اپنے بیٹے کو مجھے دے دیں۔“ وہ لڑکے کو عورت کی گود میں سے اُٹھا کر چھت پر اپنے کمرے میں لے گیا اور وہاں اُسے چارپائی پر رکھ کر"},{"book":"۱-سلاطِین","chapter":"17","verse":"20","text":"دعا کرنے لگا، ”اے رب میرے خدا، تُو نے اِس بیوہ کو جس کا مہمان مَیں ہوں ایسی مصیبت میں کیوں ڈال دیا ہے؟ تُو نے اُس کے بیٹے کو مرنے کیوں دیا؟“"},{"book":"۱-سلاطِین","chapter":"17","verse":"21","text":"وہ تین بار لاش پر دراز ہوا اور ساتھ ساتھ رب سے التماس کرتا رہا، ”اے رب میرے خدا، براہِ کرم بچے کی جان کو اُس میں واپس آنے دے!“"},{"book":"۱-سلاطِین","chapter":"17","verse":"22","text":"رب نے الیاس کی سنی، اور لڑکے کی جان اُس میں واپس آئی۔"},{"book":"۱-سلاطِین","chapter":"17","verse":"23","text":"الیاس اُسے اُٹھا کر نیچے لے آیا اور اُسے اُس کی ماں کو واپس دے کر بولا، ”دیکھیں، آپ کا بیٹا زندہ ہے!“"},{"book":"۱-سلاطِین","chapter":"17","verse":"24","text":"عورت نے جواب دیا، ”اب مَیں نے جان لیا ہے کہ آپ اللہ کے پیغمبر ہیں اور کہ جو کچھ آپ رب کی طرف سے بولتے ہیں وہ سچ ہے۔“"}]}