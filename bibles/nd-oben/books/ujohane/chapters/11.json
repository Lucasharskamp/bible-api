{"data":[{"book":"UJohane","chapter":"11","verse":"1","text":"Kwakulendoda eyayithiwa nguLazaro eyayigula. YayingeyaseBhethani, umuzi okwakuhlala khona uMariya lodadewabo uMatha."},{"book":"UJohane","chapter":"11","verse":"2","text":"(UMariya lo olomnewabo uLazaro owayephethwe ngumkhuhlane nguye owathela amakha ezinyaweni zeNkosi wazesula ngenwele zakhe.)"},{"book":"UJohane","chapter":"11","verse":"3","text":"Ngakho odadewabo laba bathumela ilizwi kuJesu bathi, “Nkosi, lowo omthandayo uyagula.”"},{"book":"UJohane","chapter":"11","verse":"4","text":"UJesu esekuzwile lokhu wathi, “Ukugula lokhu kakuzukucina ngokufa. Kodwa kungokodumo lukaNkulunkulu ukuze iNdodana kaNkulunkulu idunyiswe ngakho.”"},{"book":"UJohane","chapter":"11","verse":"5","text":"UJesu wayemthanda uMatha lodadewabo kanye loLazaro."},{"book":"UJohane","chapter":"11","verse":"6","text":"Kodwa loba esezwile ukuthi uLazaro wayegula wazihlalela khona lapho ayekhona okwezinye insuku ezimbili."},{"book":"UJohane","chapter":"11","verse":"7","text":"Wasesithi kubafundi bakhe, “Kasibuyeleni eJudiya.”"},{"book":"UJohane","chapter":"11","verse":"8","text":"Bathi, “Oh, Rabi, muvana nje amaJuda ake azama ukukukhanda ngamatshe kodwa wena usubuyela khona futhi?”"},{"book":"UJohane","chapter":"11","verse":"9","text":"UJesu waphendula wathi, “Kakusikho yini ukuthi kulamahola alitshumi lambili okukhanyisa kwelanga na? Umuntu ohamba emini kayikukhubeka ngoba ebona ngokukhanya kwalapha emhlabeni."},{"book":"UJohane","chapter":"11","verse":"10","text":"Ukhubeka nxa ehamba ebusuku ngoba kalakho ukukhanya.”"},{"book":"UJohane","chapter":"11","verse":"11","text":"Esekutshilo lokhu wasebatshela wathi, “Umngane wethu uLazaro uselele kodwa ngiya khonale ukuyamvusa.”"},{"book":"UJohane","chapter":"11","verse":"12","text":"Abafundi bakhe baphendula bathi, “Nkosi, nxa kuvuma ukuthi alale, uzabangcono.”"},{"book":"UJohane","chapter":"11","verse":"13","text":"UJesu wayekhuluma ngokufa kwakhe kodwa abafundi bakhe babesithi kumbe utsho ukulala okujayelekileyo."},{"book":"UJohane","chapter":"11","verse":"14","text":"Wasebatshela ephumela egcekeni wathi, “ULazaro usefile,"},{"book":"UJohane","chapter":"11","verse":"15","text":"kodwa ukuze lina likholwe, ngiyathaba ukuthi bengingekho lapho. Kodwa kasiyeni khona.”"},{"book":"UJohane","chapter":"11","verse":"16","text":"UThomasi (othiwa nguDidimasi) wathi kwabanye abafundi, “Lathi kasihambeni ukuze siyekufa laye.”"},{"book":"UJohane","chapter":"11","verse":"17","text":"Ekufikeni kwakhe uJesu uLazaro wayesehlale ethuneni okwensuku ezine."},{"book":"UJohane","chapter":"11","verse":"18","text":"EBhethani kwakungaphansi kwamakhilomitha amathathu usuka eJerusalema,"},{"book":"UJohane","chapter":"11","verse":"19","text":"yikho amaJuda amanengi ayebuyile ukuzakhalela uMatha loMariya ngokulahlekelwa kwabo ngumnewabo."},{"book":"UJohane","chapter":"11","verse":"20","text":"Kwathi uMatha esizwa ukuthi uJesu wayesiza, waphuma wamhlangabeza kodwa uMariya wasala ngekhaya."},{"book":"UJohane","chapter":"11","verse":"21","text":"UMatha wathi kuJesu, “Nkosi, aluba ubukhonapha ngabe umnewethu kafanga."},{"book":"UJohane","chapter":"11","verse":"22","text":"Kodwa ngiyazi ukuthi lamanje uNkulunkulu uzakunika loba yini oyicelayo.”"},{"book":"UJohane","chapter":"11","verse":"23","text":"UJesu wathi kuye, “Umfowenu uzavuka njalo.”"},{"book":"UJohane","chapter":"11","verse":"24","text":"UMatha waphendula wathi, “Ngiyazi ukuthi uzavuka futhi ekuvukeni kwabafileyo ngosuku lokucina.”"},{"book":"UJohane","chapter":"11","verse":"25","text":"UJesu wathi kuye, “Mina ngiyikuvuka kwabafileyo lokuphila. Lowo okholwa kimi uzaphila loba engafa;"},{"book":"UJohane","chapter":"11","verse":"26","text":"njalo lowo ophilayo ekholwa kimi kasoze afa lanini. Uyakukholwa lokhu na?”"},{"book":"UJohane","chapter":"11","verse":"27","text":"Waphendula wathi, “Yebo Nkosi, ngiyakholwa ukuthi unguye uKhristu, iNdodana kaNkulunkulu, ozabuya emhlabeni.”"},{"book":"UJohane","chapter":"11","verse":"28","text":"Esekutshilo lokho wabuyela ngekhaya wabizela udadewabo uMariya eceleni wathi, “UMfundisi usekhona, uyakucela.”"},{"book":"UJohane","chapter":"11","verse":"29","text":"UMariya wathi ekuzwa lokhu wasuka masinyane waya kuJesu."},{"book":"UJohane","chapter":"11","verse":"30","text":"UJesu wayelokhu engakangeni phakathi komuzi elokhu elapho ayehlangane khona loMatha."},{"book":"UJohane","chapter":"11","verse":"31","text":"Kwathi amaJuda ayeloMariya endlini emduduza esebonile ukuthi wasukuma masinyane njani ephuma, amlandela ecabanga ukuthi mhlawumbe wayesiya ethuneni ukuyakhalela khona."},{"book":"UJohane","chapter":"11","verse":"32","text":"UMariya wonela ukufika lapho uJesu ayekhona, wambona, wazilahla phansi ezinyaweni zakhe wathi, “Nkosi, kube ubukhona lapha, umnewethu ngabe kafanga.”"},{"book":"UJohane","chapter":"11","verse":"33","text":"UJesu embona ekhala kanye lamaJuda ayemlandele wadabuka kakhulu emoyeni, wakhathazeka."},{"book":"UJohane","chapter":"11","verse":"34","text":"Wabuza wathi, “Limbeke ngaphi na?”"},{"book":"UJohane","chapter":"11","verse":"35","text":"UJesu wakhala."},{"book":"UJohane","chapter":"11","verse":"36","text":"AmaJuda asesithi, “Liyabona ukuthi wayemthanda njani!”"},{"book":"UJohane","chapter":"11","verse":"37","text":"Kodwa amanye awo athi, “Kanti yena lo owavula amehlo endoda eyayiyisiphofu wehlulekile ukwenza ukuthi umuntu lo angafi na?”"},{"book":"UJohane","chapter":"11","verse":"38","text":"UJesu waphinda njalo wadabuka, wasondela ethuneni. Ithuna lalilubhalu, kulelitshe elalivale intuba."},{"book":"UJohane","chapter":"11","verse":"39","text":"Wathi, “Lisuseni ilitshe.”"},{"book":"UJohane","chapter":"11","verse":"40","text":"UJesu wasesithi, “Kangikutshelanga ukuthi nxa ukholwa uzabona inkazimulo kaNkulunkulu na?”"},{"book":"UJohane","chapter":"11","verse":"41","text":"Ngakho balisusa ilitshe. UJesu wasekhangela phezulu wathi, “Baba ngiyakubonga ukuthi ungizwile."},{"book":"UJohane","chapter":"11","verse":"42","text":"Mina bengisazi ukuthi uhlala ungizwa, kodwa ngikutshela lokhu ngisenzela abantu abemi lapha ukuze bakholwe ukuthi ungithumile.”"},{"book":"UJohane","chapter":"11","verse":"43","text":"Esekutshilo lokhu uJesu wamemeza ngelizwi elikhulu wathi, “Lazaro, phuma!”"},{"book":"UJohane","chapter":"11","verse":"44","text":"Umuyi waphuma, izandla lenyawo zakhe zithandelwe ngamaqhele elineni, kulelinye ilembu elalembese ubuso bakhe."},{"book":"UJohane","chapter":"11","verse":"45","text":"Ngakho amaJuda amanengi ayeze ukuzakhalela uMariya esekubonile uJesu akwenzayo, amkholwa."},{"book":"UJohane","chapter":"11","verse":"46","text":"Kodwa amanye aya kubaFarisi bayabatshela lokho okwakwenziwe nguJesu."},{"book":"UJohane","chapter":"11","verse":"47","text":"Abaphristi abakhulu labaFarisi basebebiza umhlangano weSanihedrini."},{"book":"UJohane","chapter":"11","verse":"48","text":"Singamyekela aqhubeke ngalindlela, wonke umuntu uzakholwa kuye njalo amaRoma azakuza athathe indawo yethu lesizwe sethu.”"},{"book":"UJohane","chapter":"11","verse":"49","text":"Kwasekusithi omunye wabo owayethiwa nguKhayifasi, owayengumphristi omkhulu ngalowomnyaka, wakhuluma wathi, “Kalazi lutho!"},{"book":"UJohane","chapter":"11","verse":"50","text":"Kalikuboni lina ukuthi kungcono ukuba umuntu oyedwa afele abantu kulokuthi kubhubhe isizwe sonke.”"},{"book":"UJohane","chapter":"11","verse":"51","text":"Lokhu kazikhulumelanga yena ngokwakhe, kodwa njengomphristi omkhulu kwabanye ngalowomnyaka waphrofitha ukuthi uJesu wayezafela isizwe samaJuda,"},{"book":"UJohane","chapter":"11","verse":"52","text":"kungasisizwe leso sodwa, kodwa labantwana bakaNkulunkulu abahlakazekileyo ukuze balethwe ndawonye, benziwe babemunye."},{"book":"UJohane","chapter":"11","verse":"53","text":"Kusukela ngalesosikhathi bakha amacebo okumbulala."},{"book":"UJohane","chapter":"11","verse":"54","text":"Ngakho uJesu wayengasahambahambi obala phakathi kwamaJuda. Wasuka lapho waya emangweni owawuseduze kwenkangala, emzini owawuthiwa yi-Efrayimu, lapho ahlala khona labafundi bakhe."},{"book":"UJohane","chapter":"11","verse":"55","text":"Kwathi sekuzakuba yisikhathi sePhasika lamaJuda, abanengi baqubuka elizweni baya eJerusalema ukuyahlanjululwa ngokomkhuba kungakabi yiPhasika."},{"book":"UJohane","chapter":"11","verse":"56","text":"Babelokhu bethalaza befuna uJesu, kwathi bemi egumeni lethempeli babuzana bathi, “Licabangani? Ukuthi angaphutha yini emkhosini?”"},{"book":"UJohane","chapter":"11","verse":"57","text":"Kodwa abaphristi abakhulu labaFarisi basebelayele ukuthi nxa ekhona owayekwazi ukuthi uJesu wayengaphi, ahle abike ukuze bambophe."}]}