{"data":[{"book":"Hojii","chapter":"14","verse":"1","text":"Phaawulosii fi Barnaabaas akkuma amala isaanii Iqooniyoonitti mana sagadaa Yihuudootaa seenan; achittis waan akka gaarii dubbataniif Yihuudoonnii fi Giriikonni hedduun ni amanan."},{"book":"Hojii","chapter":"14","verse":"2","text":"Yihuudoonni hin amanin garuu Namoota Ormaa kakaasanii akka isaan obbolootaan mormaniif yaada isaanii hammeessan."},{"book":"Hojii","chapter":"14","verse":"3","text":"Phaawulosii fi Barnaabaas sodaa malee waaʼee Gooftaa dubbachaa yeroo dheeraa achi turan; Gooftaanis akka isaan mallattoo fi dinqii hojjetan isaan dandeessisuudhaan dubbii ayyaana isaa mirkaneesse."},{"book":"Hojii","chapter":"14","verse":"4","text":"Uummanni magaalaa sanaas gargar qoodame; garri tokko Yihuudoota wajjin, kaan immoo ergamoota wajjin dhaabate."},{"book":"Hojii","chapter":"14","verse":"5","text":"Namoonni Ormaatii fi Yihuudoonni bulchitoota isaanii wajjin isaan dhiphisuu fi dhagaadhaan isaan tumuuf mariʼatan."},{"book":"Hojii","chapter":"14","verse":"6","text":"Jarri garuu waan kana beekkatanii magaalaawwan Liqaaʼooniyaa kanneen Lisxiraanii fi Darbeen jedhamanitti, gara biyya naannoo sanaattis baqatan."},{"book":"Hojii","chapter":"14","verse":"7","text":"Achittis wangeela lallabuu itti fufan."},{"book":"Hojii","chapter":"14","verse":"8","text":"Lisxiraan keessa namichi miilli isaa laamshaʼe, kan dhaloota isaatii jalqabee naafa turee fi takkumaa miillaan deemee hin beekin tokko taaʼaa ture."},{"book":"Hojii","chapter":"14","verse":"9","text":"Innis yeroo Phaawulos dubbatutti isa dhaggeeffachaa ture; Phaawulosis hubatee isa ilaalee akka namichi sun fayyuuf amantii qabu arge;"},{"book":"Hojii","chapter":"14","verse":"10","text":"sagalee guddaadhaanis, “Kaʼii miilla keetiin dhaabadhu!” jedheen. Namichi sunis ol utaalee kaʼe; miillaan deemuus jalqabe."},{"book":"Hojii","chapter":"14","verse":"11","text":"Namoonnis yommuu waan Phaawulos hojjete arganitti, sagalee isaanii ol fudhatanii afaan Liqaaʼooniyaatiin, “Waaqonni bifa namaatiin nutti gad buʼaniiru!” jedhan."},{"book":"Hojii","chapter":"14","verse":"12","text":"Isaanis Barnaabaasiin, “Zeʼoos” jedhan; Phaawulos immoo waan inni dubbataa hangafa tureef, “Hermeen” jedhaniin."},{"book":"Hojii","chapter":"14","verse":"13","text":"Lubni Zeʼoos uummata wajjin aarsaa isaanii dhiʼeessuu barbaadee sangootaa fi daraaraa foʼame gara balbala magaalaatti fide; manni qulqullummaa Diyaas magaalaa sanaan alatti argama ture."},{"book":"Hojii","chapter":"14","verse":"14","text":"Ergamoonni jechuunis Barnaabaasii fi Phaawulos garuu yommuu waan kana dhagaʼanitti wayyaa isaanii tarsaasanii iyyaa fiiganii uummata keessa seenan; akkanas jedhan;"},{"book":"Hojii","chapter":"14","verse":"15","text":"“Yaa jarana, isin maaliif waan kana gootan? Nus namuma akka keessanii ti. Akka isin waan faayidaa hin qabne kana irraa deebitanii Waaqa jiraataa isa samii, lafa, galaanaa fi waan isaan keessa jiru hunda uumetti deebitaniif nu oduu gaarii isinitti himna."},{"book":"Hojii","chapter":"14","verse":"16","text":"Inni bara durii keessa akka saboonni hundinuu akkuma fedhanitti jiraatan isaan dhiise;"},{"book":"Hojii","chapter":"14","verse":"17","text":"taʼus dhuga baʼumsa malee of hin dhiifne. Bokkaa samii irraa roobsee midhaanis yeroo isaatti isinii kennee, garaa laafummaa isaa argisiiseera; soora hedduus isinii kennee garaa keessan gammachuudhaan guuta.”"},{"book":"Hojii","chapter":"14","verse":"18","text":"Jarri garuu dubbii kanaan iyyuu rakkina guddaadhaan akka tuunni sun aarsaa isaaniif hin dhiʼeessine of irraa deebisan."},{"book":"Hojii","chapter":"14","verse":"19","text":"Yihuudoonni tokko tokko Anxookiiyaa fi Iqooniyoonii dhufanii uummata gara ofii isaaniitti deebifatan. Phaawulosin dhagaadhaan tumanii waan inni duʼe seʼaniis lafa irra harkisaa magaalaa keessaa gad isa baasan."},{"book":"Hojii","chapter":"14","verse":"20","text":"Inni garuu yeroo barattoonni isatti naannaʼanitti kaʼee magaalaa seene; guyyaa itti aanutti immoo Barnaabaas wajjin magaalaa Darbeenitti qajeele."},{"book":"Hojii","chapter":"14","verse":"21","text":"Isaanis erga magaalaa sanatti wangeela lallabanii namoota hedduu barattoota godhatanii booddee Lisxiraanitti, Iqooniyoonii fi Anxookiiyaatti deebiʼan."},{"book":"Hojii","chapter":"14","verse":"22","text":"Isaanis, “Nu mootummaa Waaqaatti galuudhaaf rakkina baayʼee keessa darbuu qabna” jedhanii barattoota jajjabeessaa, akka isaan amantiitti cimaniifis gorsaa turan."},{"book":"Hojii","chapter":"14","verse":"23","text":"Phaawulosii fi Barnaabaas tokkoo tokkoo waldaa kiristaanaa keessatti maanguddoota muudaniifii kadhaa fi soomaan Goofticha isaan itti amananitti dabarsanii isaan kennan."},{"book":"Hojii","chapter":"14","verse":"24","text":"Phisiidiyaa keessa darbanii Phamfiliyaa seenan."},{"book":"Hojii","chapter":"14","verse":"25","text":"Phergeenitti dubbicha lallabanii Axaaliyaatti gad buʼan."},{"book":"Hojii","chapter":"14","verse":"26","text":"Axaaliyaadhaa kaʼanii gara iddoo itti hojii amma fixatan kanaaf ayyaana Waaqaatti imaanaa kennamanii turanii Anxookiiyaatti dooniin deebiʼan."},{"book":"Hojii","chapter":"14","verse":"27","text":"Akkuma achi gaʼaniinis waldaa kiristaanaa walitti qabanii waan Waaqni karaa isaaniitiin hojjete hundaa fi akkamitti akka inni Namoota Ormaatiif balbala amantii banes isaanitti himan."},{"book":"Hojii","chapter":"14","verse":"28","text":"Isaanis barattoota wajjin yeroo dheeraa achi turan."}]}