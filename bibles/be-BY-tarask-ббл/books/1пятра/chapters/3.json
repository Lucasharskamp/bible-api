{"data":[{"book":"1 ПЯТРА","chapter":"3","verse":"1","text":"Гэтак сама і вы, жанчыны, карэцеся сваім мужам, каб тыя зь іх, хто не скараецца слову, праз паводзіны жонак сваіх бяз слова здабываныя былі,"},{"book":"1 ПЯТРА","chapter":"3","verse":"2","text":"калі ўбачаць вашае чыстае, богабаязнае жыцьцё."},{"book":"1 ПЯТРА","chapter":"3","verse":"3","text":"Хай будзе акрасаю вашай ня зьнешняе пляценьне валасоў, не залатыя ўборы альбо прыгажосьць у строях,"},{"book":"1 ПЯТРА","chapter":"3","verse":"4","text":"а чалавек шчырага сэрца ў нятленным харастве лагоднага і маўклівага духу, што каштоўна перад Богам."},{"book":"1 ПЯТРА","chapter":"3","verse":"5","text":"Так калісьці і сьвятыя жанчыны, якія клалі надзею на Бога, аздаблялі сябе, скараючыся сваім мужам:"},{"book":"1 ПЯТРА","chapter":"3","verse":"6","text":"так Сарра скаралася Абрагаму, называючы яго спадаром; вы - дзеці ейныя, калі робіце дабро і не бянтэжыцеся ні ад якога страху."},{"book":"1 ПЯТРА","chapter":"3","verse":"7","text":"Гэтак сама і вы, мужы, абыходзьцеся разумна з жонкамі, як з самым крохкім посудам, і рабеце ім гонар як супольным спадкаемніцам любадайнага жыцьця, каб ня было вам завады ў малітвах."},{"book":"1 ПЯТРА","chapter":"3","verse":"8","text":"Нарэшце, будзьце ўсе аднамысныя, спагадлівыя, браталюбныя, міласэрныя, шкадоблівыя, пакорнамудрыя;"},{"book":"1 ПЯТРА","chapter":"3","verse":"9","text":"не плацеце злом за зло, альбо кленічам за кленіч; наадварот, дабраслоўце, ведаючы, што вы на тое пакліканы, каб успадчыньніць дабраславеньне."},{"book":"1 ПЯТРА","chapter":"3","verse":"10","text":"Бо хто любіць жыцьцё і хоча бачыць добрыя дні, той трымай язык свой ад зла і вусны свае ад ліхіх нагавораў,"},{"book":"1 ПЯТРА","chapter":"3","verse":"11","text":"ухіляйся ад зла і рабі дабро, шукай міру ды імкніся да яго;"},{"book":"1 ПЯТРА","chapter":"3","verse":"12","text":"бо вочы Госпада - да праведных, і вушы Ягоныя - да малітвы іхняе, а аблічча Гасподняе супроць ліхадзеяў, (каб вынішчыць іх зь зямлі)."},{"book":"1 ПЯТРА","chapter":"3","verse":"13","text":"І хто ўчыніць вам ліха, калі вы будзеце рупіцца пра дабро?"},{"book":"1 ПЯТРА","chapter":"3","verse":"14","text":"Але калі і церпіце за праўду, дык вы дабрашчасныя; а страху іх ня бойцеся і не бянтэжцеся."},{"book":"1 ПЯТРА","chapter":"3","verse":"15","text":"Госпада Бога сьвяцеце ў сэрцах вашых; будзьце заўсёды гатовыя кожнаму, хто ў вас папытае адказу за вашу надзею, адказаць лагодна і дабралюбна;"},{"book":"1 ПЯТРА","chapter":"3","verse":"16","text":"майце добрае сумленьне, каб гэтым, за што ліхасловяць вас як зладзеяў, былі пасаромлены ўсе, хто асуджае вашае добрае жыцьцё ў Хрысьце."},{"book":"1 ПЯТРА","chapter":"3","verse":"17","text":"Бо, калі заўгодна волі Божай, лепш пацярпець за добрыя дзеі, чым за благія;"},{"book":"1 ПЯТРА","chapter":"3","verse":"18","text":"бо і Хрыстос, каб прывесьці нас да Бога, аднаго разу пацярпеў за грахі нашыя, праведны за няправедных, быўшы забіты ў целе, але ажылы духам,"},{"book":"1 ПЯТРА","chapter":"3","verse":"19","text":"якім Ён і духам, што ў цямніцы былі, сышоўшы, прапаведаваў;"},{"book":"1 ПЯТРА","chapter":"3","verse":"20","text":"яны калісьці непакорлівыя былі Божаму доўгацярпеньню, што іх чакала, у дні Ноя, у часы будаваньня каўчэга, у якім нямногія, гэта значыцца, восем душ, уратаваліся ад вады."},{"book":"1 ПЯТРА","chapter":"3","verse":"21","text":"Так і нас сёньня падобнае гэтаму вобразу хрышчэньне, не цялеснай нечыстаты абмываньне, а абяцаньне Богу добрага сумленьня, ратуе ўваскрэсеньнем Ісуса Хрыста,"},{"book":"1 ПЯТРА","chapter":"3","verse":"22","text":"Які, узышоўшы на неба, сядзіць праваруч Бога, і Якому ўпакорыліся анёлы і ўлады і сілы."}]}