{"data":[{"book":"1Wakolinto","chapter":"12","verse":"1","text":"Haluse, walukolo weyangu mwe viya muwandike mwe majeleko ya Chimuye."},{"book":"1Wakolinto","chapter":"12","verse":"2","text":"Mvimanya kugamba, umo mwendaga watu wa si ntuhu hamwammanyaga Chohile, na mkalongozwa na kwazwa ni matukulu heyekulonga."},{"book":"1Wakolinto","chapter":"12","verse":"3","text":"Elo, naunga mvimanye kugamba mntu yoyose akulongozwa ni Muye wa Chohile hakudaha kulonga, “Yesu aligitwe!” Naho hahali akudaha kulonga, “Yesu ni Zumbe,” hanalongozwe ni Muye Ukukile."},{"book":"1Wakolinto","chapter":"12","verse":"4","text":"Kuna ntunyo zilozize zesimile, mna Muye wa Chohile akwinkiza ni yumwenga."},{"book":"1Wakolinto","chapter":"12","verse":"5","text":"Kuna sila hezikuligana za kusankanila, mna Zumbe akusankanilwa ni yumwenga."},{"book":"1Wakolinto","chapter":"12","verse":"6","text":"Kuna sila hezikuligana za kudamanya ndima, mna Chohile nuyo akutenda ndima zose zidamanyike kwa wose."},{"book":"1Wakolinto","chapter":"12","verse":"7","text":"Muye Ukukile elagisa kwa chila yumwenga kwa sila hezikuligana chani vimuwagile chila yumwenga."},{"book":"1Wakolinto","chapter":"12","verse":"8","text":"Muye wa Chohile amwinka mntu yumwenga ulosi wa ubala, mtuhu udahi wa umanyi, viya akunga Muye uwo."},{"book":"1Wakolinto","chapter":"12","verse":"9","text":"Muye Ukukile uyo amwinka jeleko yumwenga uzumizi, naho amwinka mtuhu udahi wa kuhonya."},{"book":"1Wakolinto","chapter":"12","verse":"10","text":"Muye Ukukile amwinka yumwenga udahi wa kudamanya mpituko, mtuhu ntunyo ya uwoni, mtuhu udahi wa kubunkula ntunyo zikulawana na Muye na sizo za Muye. Amwinka yumwenga udahi wa kulonga milongele heimanyike, na mtuhu udahi wa kulavyanya chilongigwe."},{"book":"1Wakolinto","chapter":"12","verse":"11","text":"Izo zose ni ndima za Muye Ukukile uyo yumwenga, yudya akumwinka chila mntu ntunyo heikuligana nayamtuhu, saviya akunga mwenye."},{"book":"1Wakolinto","chapter":"12","verse":"12","text":"Mwili nu mwenga, hata hegu udamanywa kwa vitago vilozize, naho hata hegu vitago vyakwe vyoseni viloza, vyadamanya mwili umwenga. Nivyo vili kwa Kulisito."},{"book":"1Wakolinto","chapter":"12","verse":"13","text":"Kwaviya suwe, chikatenda Wayahudi hegu Wagiliki, watumwa hegu wantu sawo watumwa, chose chibatizwa kwa Muye umwenga mwe mwili uwo umwenga, na chose niyo chanyweswa Muye uwo umwenga."},{"book":"1Wakolinto","chapter":"12","verse":"14","text":"Mwili hauna chitago chimwenga du, mna vitago vilozize."},{"book":"1Wakolinto","chapter":"12","verse":"15","text":"Hegu chiga nachikelongela, “Kwaviya miye suwo mkono, ivyo miye sicho chitago cha mwili,” ivyo havikuleka chisekutenda chitago cha mwili."},{"book":"1Wakolinto","chapter":"12","verse":"16","text":"Naho hegu gutwi dyagamba, “Kwaviya miye suyo ziso, ivyo miye suyo chitago cha mwili,” ivyo havikuleka disekutenda chitago cha mwili."},{"book":"1Wakolinto","chapter":"12","verse":"17","text":"Hegu mwili wose wendile ziso, mwili naukeva vivihi? Naho hegu mwili wose watendile gutwi, mwili nakanusa vivihi?"},{"book":"1Wakolinto","chapter":"12","verse":"18","text":"Mna ichindedi, Chohile aikaga vitago mo mwili, chila chimwenga hadya achungile chikale."},{"book":"1Wakolinto","chapter":"12","verse":"19","text":"Hegu vitago vyoseni vyendile chimwenga, umwili nawihahi!"},{"book":"1Wakolinto","chapter":"12","verse":"20","text":"Chindedi nikugamba, kuna vitago vilozize mna umwili nu mwenga."},{"book":"1Wakolinto","chapter":"12","verse":"21","text":"Elo, ziso hadikudaha kuugamba mkono, “Sikukunga.” Naho mtwi haukudaha kuvigambila iviga, “Sikuwaungani.”"},{"book":"1Wakolinto","chapter":"12","verse":"22","text":"Mna kongezeza ayo, vitago vya mwili vikuwoneka kugamba vihwa, nivyo vikusinyiswa."},{"book":"1Wakolinto","chapter":"12","verse":"23","text":"Naho, vitago viya chikufanyanya kugamba sivyo vyakutunyiswa, nivyo chikutunyisa, vitago vya mwili hevina utana, vyadimiswa vyedi,"},{"book":"1Wakolinto","chapter":"12","verse":"24","text":"mna vitago vituhu havikungwa kudimwa. Chohile mwenye kalunganya ivitago vyo mwili niyo achitunyisa chitago chihungukilwe kutunywa,"},{"book":"1Wakolinto","chapter":"12","verse":"25","text":"chani visekwenegana mo mwili, mna vitago vyose vyambizane."},{"book":"1Wakolinto","chapter":"12","verse":"26","text":"Uneva chitago chimwenga chalumila, vitago vyose navyo vyalumila hamwenga naicho. Chitago chimwenga chikatogolwa, vitago vyoseni navyo vyelelwa hamwenga naicho."},{"book":"1Wakolinto","chapter":"12","verse":"27","text":"Elo, nyuwe woseni ni mwili wa Kulisito, chila yumwe ywenu ni chitago cho mwili uwo."},{"book":"1Wakolinto","chapter":"12","verse":"28","text":"Chohile mwe bunga dya wazumile kakonga kuwaika wasigilwa, kaidi wawoni, katatu wahinyi, akaheza wadamanya mpituko, wahonya wanyonje, wambizi, vilongozi na wadya wakulonga milongele heimanyike."},{"book":"1Wakolinto","chapter":"12","verse":"29","text":"Togolani, woseni ni wawoni hegu wasigilwa! Hegu woseni ni wahinyi. Woseni ni wadamanya mpituko!"},{"book":"1Wakolinto","chapter":"12","verse":"30","text":"Sawo woseni wana majeleko ya kuhonya? Togolani, woseni ni wata kulonga milongele heikumanyika, togolani, woseni walavyanya milosi?"},{"book":"1Wakolinto","chapter":"12","verse":"31","text":"Elo mtende na tama ya kuhokela ntunyo zikulise."}]}