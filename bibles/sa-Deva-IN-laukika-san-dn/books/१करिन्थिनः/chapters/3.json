{"data":[{"book":"१ करिन्थिनः","chapter":"3","verse":"1","text":"हे भ्रातरः, अहमात्मिकैरिव युष्माभिः समं सम्भाषितुं नाशक्नवं किन्तु शारीरिकाचारिभिः ख्रीष्टधर्म्मे शिशुतुल्यैश्च जनैरिव युष्माभिः सह समभाषे।"},{"book":"१ करिन्थिनः","chapter":"3","verse":"2","text":"युष्मान् कठिनभक्ष्यं न भोजयन् दुग्धम् अपाययं यतो यूयं भक्ष्यं ग्रहीतुं तदा नाशक्नुत इदानीमपि न शक्नुथ, यतो हेतोरधुनापि शारीरिकाचारिण आध्वे।"},{"book":"१ करिन्थिनः","chapter":"3","verse":"3","text":"युष्मन्मध्ये मात्सर्य्यविवादभेदा भवन्ति ततः किं शारीरिकाचारिणो नाध्वे मानुषिकमार्गेण च न चरथ?"},{"book":"१ करिन्थिनः","chapter":"3","verse":"4","text":"पौलस्याहमित्यापल्लोरहमिति वा यद्वाक्यं युष्माकं कैश्चित् कैश्चित् कथ्यते तस्माद् यूयं शारीरिकाचारिण न भवथ?"},{"book":"१ करिन्थिनः","chapter":"3","verse":"5","text":"पौलः कः? आपल्लो र्वा कः? तौ परिचारकमात्रौ तयोरेकैकस्मै च प्रभु र्यादृक् फलमददात् तद्वत् तयोर्द्वारा यूयं विश्वासिनो जाताः।"},{"book":"१ करिन्थिनः","chapter":"3","verse":"6","text":"अहं रोपितवान् आपल्लोश्च निषिक्तवान् ईश्वरश्चावर्द्धयत्।"},{"book":"१ करिन्थिनः","chapter":"3","verse":"7","text":"अतो रोपयितृसेक्तारावसारौ वर्द्धयितेश्वर एव सारः।"},{"book":"१ करिन्थिनः","chapter":"3","verse":"8","text":"रोपयितृसेक्तारौ च समौ तयोरेकैकश्च स्वश्रमयोग्यं स्ववेतनं लप्स्यते।"},{"book":"१ करिन्थिनः","chapter":"3","verse":"9","text":"आवामीश्वरेण सह कर्म्मकारिणौ, ईश्वरस्य यत् क्षेत्रम् ईश्वरस्य या निर्म्मितिः सा यूयमेव।"},{"book":"१ करिन्थिनः","chapter":"3","verse":"10","text":"ईश्वरस्य प्रसादात् मया यत् पदं लब्धं तस्मात् ज्ञानिना गृहकारिणेव मया भित्तिमूलं स्थापितं तदुपरि चान्येन निचीयते। किन्तु येन यन्निचीयते तत् तेन विविच्यतां।"},{"book":"१ करिन्थिनः","chapter":"3","verse":"11","text":"यतो यीशुख्रीष्टरूपं यद् भित्तिमूलं स्थापितं तदन्यत् किमपि भित्तिमूलं स्थापयितुं केनापि न शक्यते।"},{"book":"१ करिन्थिनः","chapter":"3","verse":"12","text":"एतद्भित्तिमूलस्योपरि यदि केचित् स्वर्णरूप्यमणिकाष्ठतृणनलान् निचिन्वन्ति,"},{"book":"१ करिन्थिनः","chapter":"3","verse":"13","text":"तर्ह्येकैकस्य कर्म्म प्रकाशिष्यते यतः स दिवसस्तत् प्रकाशयिष्यति। यतो हतोस्तन दिवसेन वह्निमयेनोदेतव्यं तत एकैकस्य कर्म्म कीदृशमेतस्य परीक्षा बह्निना भविष्यति।"},{"book":"१ करिन्थिनः","chapter":"3","verse":"14","text":"यस्य निचयनरूपं कर्म्म स्थास्नु भविष्यति स वेतनं लप्स्यते।"},{"book":"१ करिन्थिनः","chapter":"3","verse":"15","text":"यस्य च कर्म्म धक्ष्यते तस्य क्षति र्भविष्यति किन्तु वह्ने र्निर्गतजन इव स स्वयं परित्राणं प्राप्स्यति।"},{"book":"१ करिन्थिनः","chapter":"3","verse":"16","text":"यूयम् ईश्वरस्य मन्दिरं युष्मन्मध्ये चेश्वरस्यात्मा निवसतीति किं न जानीथ?"},{"book":"१ करिन्थिनः","chapter":"3","verse":"17","text":"ईश्वरस्य मन्दिरं येन विनाश्यते सोऽपीश्वरेण विनाशयिष्यते यत ईश्वरस्य मन्दिरं पवित्रमेव यूयं तु तन्मन्दिरम् आध्वे।"},{"book":"१ करिन्थिनः","chapter":"3","verse":"18","text":"कोपि स्वं न वञ्चयतां। युष्माकं कश्चन चेदिहलोकस्य ज्ञानेन ज्ञानवानहमिति बुध्यते तर्हि स यत् ज्ञानी भवेत् तदर्थं मूढो भवतु।"},{"book":"१ करिन्थिनः","chapter":"3","verse":"19","text":"यस्मादिहलोकस्य ज्ञानम् ईश्वरस्य साक्षात् मूढत्वमेव। एतस्मिन् लिखितमप्यास्ते, तीक्ष्णा या ज्ञानिनां बुद्धिस्तया तान् धरतीश्वरः।"},{"book":"१ करिन्थिनः","chapter":"3","verse":"20","text":"पुनश्च। ज्ञानिनां कल्पना वेत्ति परमेशो निरर्थकाः।"},{"book":"१ करिन्थिनः","chapter":"3","verse":"21","text":"अतएव कोऽपि मनुजैरात्मानं न श्लाघतां यतः सर्व्वाणि युष्माकमेव,"},{"book":"१ करिन्थिनः","chapter":"3","verse":"22","text":"पौल वा आपल्लो र्वा कैफा वा जगद् वा जीवनं वा मरणं वा वर्त्तमानं वा भविष्यद्वा सर्व्वाण्येव युष्माकं,"},{"book":"१ करिन्थिनः","chapter":"3","verse":"23","text":"यूयञ्च ख्रीष्टस्य, ख्रीष्टश्चेश्वरस्य।"}]}