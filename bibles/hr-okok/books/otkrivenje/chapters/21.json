{"data":[{"book":"Otkrivenje","chapter":"21","verse":"1","text":"Ugledam zatim novo nebo i novu zemlju jer su staro nebo i zemlja iščeznuli. Ni mora više nema."},{"book":"Otkrivenje","chapter":"21","verse":"2","text":"I vidim Sveti grad, novi Jeruzalem, kako silazi s neba, od Boga, poput zaručnice urešene za muža."},{"book":"Otkrivenje","chapter":"21","verse":"3","text":"Začujem glasan povik s prijestolja: “Evo, Bog stanuje sa svojim narodom! Prebivat će s njima. Oni će biti njegov narod, a on će biti njihov Bog."},{"book":"Otkrivenje","chapter":"21","verse":"4","text":"Otrt će svaku suzu s njihovih očiju. Neće više biti smrti, neće biti žalosti, ni plača, ni boli. Jer sve prijašnje je uminulo.”"},{"book":"Otkrivenje","chapter":"21","verse":"5","text":"Onaj koji sjedi na prijestolju reče: “Gle, činim sve novo!” Zatim meni reče: “Zapiši ove riječi—vjerodostojne su i istinite!”"},{"book":"Otkrivenje","chapter":"21","verse":"6","text":"I još reče: “Svršeno je! Ja sam Alfa i Omega, Početak i Svršetak. Žednima ću dati da se besplatno napiju s izvora vode života."},{"book":"Otkrivenje","chapter":"21","verse":"7","text":"Svi će pobjednici baštiniti te blagoslove. Ja ću im biti Bog, a oni meni djeca."},{"book":"Otkrivenje","chapter":"21","verse":"8","text":"Ali sve kukavice, nevjernici i pokvarenjaci, svi ubojice i bludnici i vračari te idolopoklonici i svi lažljivci—završit će u jezeru što gori ognjem i sumporom. To je druga smrt.”"},{"book":"Otkrivenje","chapter":"21","verse":"9","text":"Zatim mi priđe jedan od sedmorice anđela sa sedam posuda punih konačnih zala i reče: “Dođi da ti pokažem Zaručnicu, Jaganjčevu Ženu!”"},{"book":"Otkrivenje","chapter":"21","verse":"10","text":"I u duhu21:10 Ili: u Duhu. me ponese na veliku, visoku goru i pokaže mi sveti grad Jeruzalem kako silazi s neba od Boga."},{"book":"Otkrivenje","chapter":"21","verse":"11","text":"Sav je blistao Božjom slavom poput dragoga kamena, poput kristalnoga jaspisa."},{"book":"Otkrivenje","chapter":"21","verse":"12","text":"Zidine su mu bile široke i visoke, s dvanaest vrata koja je čuvalo dvanaest anđela. A na svakim je vratima pisalo ime jednoga od izraelskih plemena."},{"book":"Otkrivenje","chapter":"21","verse":"13","text":"Sa svake strane—s istoka, sjevera, juga i zapada—bila su troja vrata."},{"book":"Otkrivenje","chapter":"21","verse":"14","text":"Gradske zidine imale su dvanaest temelja na kojima su pisala imena dvanaestorice Jaganjčevih apostola."},{"book":"Otkrivenje","chapter":"21","verse":"15","text":"Anđeo je imao štap za mjerenje nalik zlatnoj trski da izmjeri grad, njegova vrata i zidine."},{"book":"Otkrivenje","chapter":"21","verse":"16","text":"Grad se sterao u obliku kvadrata—duljina mu je bila jednaka širini. Anđeo trskom izmjeri grad: i duljina, i širina, i visina bile su jednake: dvanaest tisuća stadija.21:16 Ili 2 220 kilometara."},{"book":"Otkrivenje","chapter":"21","verse":"17","text":"Izmjeri zatim gradske zidine. Bile su široke sto četrdeset četiri lakta21:17 Ili 65 metara. po ljudskoj mjeri kojom je anđeo mjerio."},{"book":"Otkrivenje","chapter":"21","verse":"18","text":"Zidine su bile od jaspisa, a sam grad od zlata čistoga poput stakla."},{"book":"Otkrivenje","chapter":"21","verse":"19","text":"Gradske su zidine izgrađene na temeljima od različitoga dragog kamenja: prvi je temelj od jaspisa, drugi od safira, treći od kalcedona, četvrti od smaragda,"},{"book":"Otkrivenje","chapter":"21","verse":"20","text":"peti od sardoniksa, šesti od sarda, sedmi od krizolita, osmi od berila, deveti od topaza, deseti od krizopraza, jedanaesti od hijacinta, a dvanaesti od ametista."},{"book":"Otkrivenje","chapter":"21","verse":"21","text":"Dvanaest vrata načinjeno je od dvanaest bisera—svaka od jednoga jedinog bisera. A glavna je ulica od čistoga zlata prozirnoga poput stakla."},{"book":"Otkrivenje","chapter":"21","verse":"22","text":"U gradu nisam vidio hram. Njegov je hram Svemogući Gospodin Bog—i Jaganjac."},{"book":"Otkrivenje","chapter":"21","verse":"23","text":"Tomu gradu ne trebaju ni sunce ni mjesec jer ga obasjava Božja slava, a Jaganjac mu je svjetlo."},{"book":"Otkrivenje","chapter":"21","verse":"24","text":"Narodi će hoditi u njegovoj svjetlosti, a vladari ovoga svijeta donosit će u njega svoju slavu."},{"book":"Otkrivenje","chapter":"21","verse":"25","text":"Gradska vrata ne zatvaraju se na svršetku dana jer noći nema."},{"book":"Otkrivenje","chapter":"21","verse":"26","text":"U njega će se unijeti slava i čast naroda."},{"book":"Otkrivenje","chapter":"21","verse":"27","text":"Ali neće ući ništa nečisto i nitko tko čini gadosti i govori laži, nego samo oni kojih su imena zapisana u Jaganjčevoj Knjizi života."}]}