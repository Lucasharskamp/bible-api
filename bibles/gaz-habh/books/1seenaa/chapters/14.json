{"data":[{"book":"1 Seenaa","chapter":"14","verse":"1","text":"Yeroo kanatti Huuraam mootiin Xiiroos akka isaan Daawitiif masaraa mootummaa ijaaraniif ergamoota wajjin muka birbirsaa, warra dhagaa soofanii fi warra ogummaa hojii mukaa qaban gara Daawititti erge."},{"book":"1 Seenaa","chapter":"14","verse":"2","text":"Daawitis akka Waaqayyo saba Israaʼel irratti mootii godhee jabeessee isa dhaabee fi akka mootummaan isaas sababii saba Israaʼeliif akka malee guddate ni beeke."},{"book":"1 Seenaa","chapter":"14","verse":"3","text":"Daawitis Yerusaalem keessatti niitota dabalee fuudhee ilmaanii fi intallan dabalataa dhalche."},{"book":"1 Seenaa","chapter":"14","verse":"4","text":"Maqaan ijoollee isaa kanneen achitti isaaf dhalataniis: Shamuuʼaa, Shobaab, Naataan, Solomoon,"},{"book":"1 Seenaa","chapter":"14","verse":"5","text":"Yibehaar, Eliishuuwaa, Eliiphelexi,"},{"book":"1 Seenaa","chapter":"14","verse":"6","text":"Noogaa, Nefeg, Yaafiiyaa,"},{"book":"1 Seenaa","chapter":"14","verse":"7","text":"Eliishaamaa, Beeliyaadaa fi Eliiphelexi jedhamu."},{"book":"1 Seenaa","chapter":"14","verse":"8","text":"Filisxeemonni yommuu akka Daawit dibamee guutummaa Israaʼel irratti mootii taʼe dhagaʼanitti humna guutuudhaan isa barbaacha ol baʼan; Daawit garuu waan kana dhagaʼee isaanitti baʼe."},{"book":"1 Seenaa","chapter":"14","verse":"9","text":"Yeroo kanatti Filisxeemonni dhufanii Sulula Refaayim weeraran;"},{"book":"1 Seenaa","chapter":"14","verse":"10","text":"kanaafuu Daawit, “Ani baʼee Filisxeemota dhaʼuu? Ati dabarsitee harka kootti isaan kennitaa?” jedhee Waaqa ni gaafate."},{"book":"1 Seenaa","chapter":"14","verse":"11","text":"Kanaafuu Daawitii fi namoonni isaa gara Baʼaal Pheraaziim ol baʼan; achittis isaan moʼate. Innis, “Akkuma bishaan mana isaa cabsee yaaʼu sana Waaqni harka kootiin diinota koo cabsee baʼeera” jedhe. Kanaafuu iddoon sun Baʼaal Pheraaziim jedhamee waamame."},{"book":"1 Seenaa","chapter":"14","verse":"12","text":"Filisxeemonni waaqota isaanii tolfamoo achitti ni dhiisan; Daawit immoo akka waaqonni sun ibiddaan gubaman ni ajaje."},{"book":"1 Seenaa","chapter":"14","verse":"13","text":"Filisxeemonni amma illee deebiʼanii sulula sana weeraran;"},{"book":"1 Seenaa","chapter":"14","verse":"14","text":"kanaafuu Daawit ammas Waaqa gaafate; Waaqnis akkana jedhee deebiseef; “Qajeelumatti itti ol hin baʼin; garuu isaan marsiitii muka qilxuu duratti isaan waraani."},{"book":"1 Seenaa","chapter":"14","verse":"15","text":"Akkuma fiixee muka qilxuu irraan sagalee duulaa dhageesseen loluuf baʼi; Waaqni loltoota Filisxeem dhaʼuudhaaf si dura baʼeera jechuudhaatii.”"},{"book":"1 Seenaa","chapter":"14","verse":"16","text":"Kanaafuu Daawit akkuma Waaqni isa ajaje sana ni godhe; isaanis Gibeʼoonii jalqabanii hamma Geeziritti loltoota Filisxeem ni dhaʼan."},{"book":"1 Seenaa","chapter":"14","verse":"17","text":"Akkasiin maqaan Daawit biyya hunda keessatti beekame; Waaqayyos akka saboonni hundinuu isa sodaatan godhe."}]}