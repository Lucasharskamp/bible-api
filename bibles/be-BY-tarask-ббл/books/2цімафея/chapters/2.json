{"data":[{"book":"2 ЦІМАФЕЯ","chapter":"2","verse":"1","text":"Дык мацуйся, сыне мой, у мілаце Хрыстом Ісусам."},{"book":"2 ЦІМАФЕЯ","chapter":"2","verse":"2","text":"І што чуў ад мяне пры многіх сьведках, тое накажы верным людзям, якія былі б здольныя іншых вучыць."},{"book":"2 ЦІМАФЕЯ","chapter":"2","verse":"3","text":"Дык цярпі пакуты, як добры воін Ісуса Хрыста."},{"book":"2 ЦІМАФЕЯ","chapter":"2","verse":"4","text":"Ніякі воін ня зьвязвае сябе справамі буднымі, каб дагадзіць ваеначальніку."},{"book":"2 ЦІМАФЕЯ","chapter":"2","verse":"5","text":"Калі ж хто і змагаецца, вянка не здабудзе, калі будзе змагацца не паводле правіла."},{"book":"2 ЦІМАФЕЯ","chapter":"2","verse":"6","text":"Працоўны ратай першы павінен скаштаваць пладоў."},{"book":"2 ЦІМАФЕЯ","chapter":"2","verse":"7","text":"Разумей, што я кажу. Хай дасьць табе Гасподзь разуменьне ва ўсім."},{"book":"2 ЦІМАФЕЯ","chapter":"2","verse":"8","text":"Памятай (Госпада) Ісуса Хрыста ад семені Давідавага, Які ўваскрэс зь мёртвых, паводле зьвеставаньня майго,"},{"book":"2 ЦІМАФЕЯ","chapter":"2","verse":"9","text":"за якое я пакутую аж да кайданаў, як злодзей; але на слова Божае няма кайданаў."},{"book":"2 ЦІМАФЕЯ","chapter":"2","verse":"10","text":"Таму я ўсё цярплю дзеля выбраных, каб і яны атрымалі збавеньне ў Ісусе Хрысьце зь вечнаю славаю."},{"book":"2 ЦІМАФЕЯ","chapter":"2","verse":"11","text":"Слушнае слова: калі мы зь Ім памерлі, дык зь Ім і ажывём;"},{"book":"2 ЦІМАФЕЯ","chapter":"2","verse":"12","text":"калі церпім, дык зь Ім уладарыць будзем; калі зрачэмся, і Ён зрачэцца нас;"},{"book":"2 ЦІМАФЕЯ","chapter":"2","verse":"13","text":"калі мы няверныя, Ён застаецца верны, бо Сябе зрачыся ня можа."},{"book":"2 ЦІМАФЕЯ","chapter":"2","verse":"14","text":"Гэта нагадвай, заклінаючы перад Госпадам ня ўступаць у спрэчкі, што зусім ня служыць на карысьць, а на разлад слухачам."},{"book":"2 ЦІМАФЕЯ","chapter":"2","verse":"15","text":"Старайся паставіць сябе прад Богам годным, працаўніком бездакорным, які правільна выкладае слова праўды."},{"book":"2 ЦІМАФЕЯ","chapter":"2","verse":"16","text":"А непатрэбнага пустаслоўя пазьбягай; бо яны яшчэ больш будуць памнажаць бязбожнасьць,"},{"book":"2 ЦІМАФЕЯ","chapter":"2","verse":"17","text":"і слова іхняе, як пухліна, будзе пашырацца. Такія Іменей і Філіт,"},{"book":"2 ЦІМАФЕЯ","chapter":"2","verse":"18","text":"якія адступіліся ад ісьціны, кажучы, што ўваскрэсеньне ўжо было, і разбураюць у некаторых веру."},{"book":"2 ЦІМАФЕЯ","chapter":"2","verse":"19","text":"Але цьвёрдая аснова Божая стаіць, маючы пячатку гэтую: «ведае Гасподзь Сваіх»; і: «хай адступіць ад няпраўды кожны, хто вызнае імя Госпада»."},{"book":"2 ЦІМАФЕЯ","chapter":"2","verse":"20","text":"А ў вялікім доме ёсьць посуд ня толькі залаты і срэбны, але і драўняны і гліняны; і адзін у ганаровым, а другі ў нізкім ужытку."},{"book":"2 ЦІМАФЕЯ","chapter":"2","verse":"21","text":"Дык вось, хто будзе чысты ад гэтага, той будзе пасудзінай у гонары, асьвечанай і карыснай Уладыку, прыдатнай на ўсякую добрую патрэбу."},{"book":"2 ЦІМАФЕЯ","chapter":"2","verse":"22","text":"Юнацкіх пажадлівасьцяў пазьбягай, а трымайся праўды, веры, любові, згоды з усімі, хто заклікае Госпада ад чыстага сэрца."},{"book":"2 ЦІМАФЕЯ","chapter":"2","verse":"23","text":"Ад дурных і невуцкіх спрэчак ухіляйся, ведаючы, што яны спараджаюць незлагадзь;"},{"book":"2 ЦІМАФЕЯ","chapter":"2","verse":"24","text":"а рабу Госпада нельга сварыцца, а трэба быць прыязным да ўсіх, навучальным, нязлосным,"},{"book":"2 ЦІМАФЕЯ","chapter":"2","verse":"25","text":"здольным лагодна настаўляць праціўнікаў, - можа, дасьць ім Бог пакаяньне для спазнаньня праўды,"},{"book":"2 ЦІМАФЕЯ","chapter":"2","verse":"26","text":"каб яны вызваліліся зь цянётаў д'ябла, які залучыў іх у сваю волю."}]}