{"data":[{"book":"АДКРЫЦЦЁ","chapter":"20","verse":"1","text":"І ўгледзеў я анёла, што сыходзіў зь неба, які меў ключ да бездані і вялікі ланцуг у сваёй руцэ."},{"book":"АДКРЫЦЦЁ","chapter":"20","verse":"2","text":"Ён узяў цмока, зьмея адвечнага, які ёсьць д'ябал і сатана і скаваў яго на тысячу гадоў,"},{"book":"АДКРЫЦЦЁ","chapter":"20","verse":"3","text":"і ўкінуў яго ў бездань, і ўвязьніў яго, і паклаў над ім пячатку, каб ня зводзіў ужо народы, пакуль ня мінецца тысяча гадоў; а пасьля гэтага ён павінен быць вызвалены на кароткі час."},{"book":"АДКРЫЦЦЁ","chapter":"20","verse":"4","text":"І ўгледзеў я троны і тых, што сядзелі на іх, якім дадзена было судзіць, і душы абезгалоўленых за сьведчаньне Ісуса і за слова Божае, якія не пакланіліся зьверу, ні вобразу ягонаму, і не прынялі кляйма на лоб свой і на руку сваю. Яны ажылі і валадарылі з Хрыстом тысячу гадоў;"},{"book":"АДКРЫЦЦЁ","chapter":"20","verse":"5","text":"а рэшта памерлых не ажылі, пакуль ня мінецца тысяча гадоў. Гэта - першае ўваскрэсеньне."},{"book":"АДКРЫЦЦЁ","chapter":"20","verse":"6","text":"Дабрашчасны і сьвяты, хто мае ўдзел ва ўваскрэсеньні першым: над імі сьмерць другая ня мае ўлады, але яны будуць сьвятарамі Бога і Хрыста і будуць валадарыць зь Ім тысячу гадоў."},{"book":"АДКРЫЦЦЁ","chapter":"20","verse":"7","text":"А як мінецца тысяча гадоў, сатана будзе вызвалены зь цямніцы сваёй і выйдзе ўводзіць у змусту народы на чатырох кутах зямлі, Гога і Магога, і зьбіраць іх на бітву; лік іхні - як пясок марскі."},{"book":"АДКРЫЦЦЁ","chapter":"20","verse":"8","text":"І выйшлі на шырыню зямлі і аблажылі табар сьвятых і горад любасны."},{"book":"АДКРЫЦЦЁ","chapter":"20","verse":"9","text":"І ўпаў вагонь зь неба ад Бога і зжэр іх;"},{"book":"АДКРЫЦЦЁ","chapter":"20","verse":"10","text":"а д'ябал, які зводзіў іх, укінуты ў возера вогненнае і сернае, дзе зьвер і ілжэпрарок, і будуць пакутаваць дзень і ноч ва векі вечныя."},{"book":"АДКРЫЦЦЁ","chapter":"20","verse":"11","text":"І ўгледзеў я вялікі белы трон і Таго, Хто сядзеў на ім, ад аблічча Якога ўцякала неба і зямля, і не знайшлося ім месца."},{"book":"АДКРЫЦЦЁ","chapter":"20","verse":"12","text":"І ўгледзеў я мёртвых, малых і вялікіх, якія стаялі перад Богам, і кнігі разгонутыя былі; і іншая кніга разгорнутая, якая ёсьць кніга жыцьця; і суджаны былі мёртвыя, згодна з напісаным у кнігах, паводле ўчынкаў сваіх."},{"book":"АДКРЫЦЦЁ","chapter":"20","verse":"13","text":"Тады аддало мора мёртвых, што былі ў ім, і сьмерць і пекла аддалі мёртвых, якія былі ў іх; і суджаны быў кожны паводле ўчынкаў сваіх,"},{"book":"АДКРЫЦЦЁ","chapter":"20","verse":"14","text":"і сьмерць і пекла ўкінуты ў возера вогненнае. Гэта - сьмерць другая."},{"book":"АДКРЫЦЦЁ","chapter":"20","verse":"15","text":"І хто ня быў запісаны ў кнізе жыцьця, той быў укінуты ў возера вогненнае."}]}