{"data":[{"book":"Matayo","chapter":"15","verse":"1","text":"Abaho Mafalisayo wayagwe na wafundiza Malagizo ga Musa walawile Yelusalemu wamcholela Yesu wamuuza,"},{"book":"Matayo","chapter":"15","verse":"2","text":"“Habali wanahina zako hawakweleleza mafundizo gatugweleligwe na wahenga zetu? Hawasunha makono gao kamba viilondeka wang'hali hawanakuja.”"},{"book":"Matayo","chapter":"15","verse":"3","text":"Yesu kawedika, “Habali hamugagoga malagizo ga Mulungu ila mogagoga mafundizo genu wenyego?"},{"book":"Matayo","chapter":"15","verse":"4","text":"Mulungu kalonga, ‘Mtegeleze tatako na mamako na munhu yoyose yonda yamulige tatake hebu mamake kolondeka yakomigwe.’"},{"book":"Matayo","chapter":"15","verse":"5","text":"Lakini mweye mofundiza, kamba munhu kana kinhu chochose kodaha kumtaza tatake hebu mamake, lakini kolonga, ‘Kinhu kino nimulavila Mulungu.’"},{"book":"Matayo","chapter":"15","verse":"6","text":"Munhu ayo halondeka kumtegeleza tatake hebu mamake, kwa kutenda avo hamugatonga malagizo ga Mulungu, kwa kukweleleza mafundizo genu wenyego."},{"book":"Matayo","chapter":"15","verse":"7","text":"Mweye mwa wanafiki! Kumbe mtula ndagu wa Mulungu Isaya kalagula goya mbuli ya mweye!"},{"book":"Matayo","chapter":"15","verse":"8","text":"Mulungu kalonga, ‘Wanhu wano wonitegeleza kwa mbuli zao,"},{"book":"Matayo","chapter":"15","verse":"9","text":"Wao wonitambikila bule,"},{"book":"Matayo","chapter":"15","verse":"10","text":"Yesu kalukema lunhu lwa wanhu, kalulongela, “Tegelezeni na muvijuwe!"},{"book":"Matayo","chapter":"15","verse":"11","text":"Kuduhu kinhu kingila mmulomo chodaha kumgela munhu dikwe, lakini kija kilawa mmulomo wa munhu acho kimgela munhu dikwe.”"},{"book":"Matayo","chapter":"15","verse":"12","text":"Abaho wanahina zake Yesu wamcholela wamuuza, “Vino kuvijuwa kamba Mafalisayo viwahulike mbuli ziulongile wehilwa?”"},{"book":"Matayo","chapter":"15","verse":"13","text":"Yesu kawedika, “Mbiki wowose hauhandigwe na Tatangu wa kuulanga wong'oligwa."},{"book":"Matayo","chapter":"15","verse":"14","text":"Sekemuwatonge! Awo walangulizi hawalola wa wanhu hawalola, kamba munhu halola komulongoza munhu halola miyage, wose wabili wotumbukila mdikolombo.”"},{"book":"Matayo","chapter":"15","verse":"15","text":"Petulo kamulongela, “Tufambulile ulonzi awo.”"},{"book":"Matayo","chapter":"15","verse":"16","text":"Yesu kawalongela, “Vino na mweye mung'hali hamujuwile?"},{"book":"Matayo","chapter":"15","verse":"17","text":"Mweye hamujuwile bule? Kinhu kingila mmulomo wa munhu chochola mna iinda, abaho cholawa kunze?"},{"book":"Matayo","chapter":"15","verse":"18","text":"Lakini vija vilawa mmulomo, volawa muumoyo, navo vivo vimgela munhu dikwe."},{"book":"Matayo","chapter":"15","verse":"19","text":"Kwavija muumoyo wa munhu, mumo mulawa magesa gehile, ubavi, ukomaji, ugoni, kuwalonga wayagwe vihile, uvizi na nzambi."},{"book":"Matayo","chapter":"15","verse":"20","text":"Gano gago gomgela munhu dikwe, lakini kuja bila kusunha makono hakumgela munhu dikwe.”"},{"book":"Matayo","chapter":"15","verse":"21","text":"Yesu kahalawa hanhu aho kachola mwiimbaka ili behi na kudibuga da Tilo na Sidoni."},{"book":"Matayo","chapter":"15","verse":"22","text":"Mtwanzi imoja Mkaanani wa isi ayo kamcholela kuno kotowa nyangi, kamulongela, “Go mkulu, Mwana wa Daudi! Nyonele bazi mndele wangu kana kinyamkela komgaza ng'hani.”"},{"book":"Matayo","chapter":"15","verse":"23","text":"Lakini Yesu hamwidike mbuli. Wanahina zake wamcholela Yesu wampula, “Mulongele yasegele! Kwavija kotukweleleza na kotutowela mizangi!”"},{"book":"Matayo","chapter":"15","verse":"24","text":"Yesu kawedika, “Nhumigwa kwa wanhu wa isi ya Izilaeli weli kamba ng'hondolo wapotele.”"},{"book":"Matayo","chapter":"15","verse":"25","text":"Mtwanzi ayo keza kamfugamila kamulongela, “Go mkulu, nhaze!”"},{"book":"Matayo","chapter":"15","verse":"26","text":"Yesu kamwidika, “Havinogile bule kusola lujo lwa iwana na kuwapigisila umbwa.”"},{"book":"Matayo","chapter":"15","verse":"27","text":"Mtwanzi ayo kamwidika, “Ona, go mkulu, lakini hata umbwa woja kija kilagale hasi mmeza ya wakulu zao.”"},{"book":"Matayo","chapter":"15","verse":"28","text":"Yesu kamwidika, “Gweye kwa mtwanzi utamanila ng'hani! Kiulondile kotendiligwa.” Bahaja mndele wake kahona."},{"book":"Matayo","chapter":"15","verse":"29","text":"Yesu kahalawa hanhu aho, kachola kumgwazo wa lamba da Galilaya. Kakwela kukigongo kakala hasi."},{"book":"Matayo","chapter":"15","verse":"30","text":"Lunhu lwa wanhu lumcholela na wamgalila wanhu wakalile mbetembete, wasuwameso, walemale, wanhu hawalonga na wanhu wengi watamu, waweka haulongozi wake, nayo kawahonya."},{"book":"Matayo","chapter":"15","verse":"31","text":"Wanhu wakanganya viwone wanhu hawalonga wolonga, walemale wahona, mbetembete wotembela na wasuwameso wolola, nao wamgwaa nhogolwa Mulungu wa Izilaeli."},{"book":"Matayo","chapter":"15","verse":"32","text":"Yesu kawakema wanahina zake, kalonga, “Nowonela bazi wanhu wano, kwavija wakala na niye siku ndatu na waduhu lujo. Silonda niwaleke wachole na nzala, sekewasinduke mnzila.”"},{"book":"Matayo","chapter":"15","verse":"33","text":"Wanahina zake wamuuza, “Hano hatwili twa kuluwala, togapata kwahi magate ga kuwagwaa wanhu wose wano waje?”"},{"book":"Matayo","chapter":"15","verse":"34","text":"Yesu kawauza, “Mna magate mangapi?”"},{"book":"Matayo","chapter":"15","verse":"35","text":"Avo Yesu kawalongela wanhu wakale hasi."},{"book":"Matayo","chapter":"15","verse":"36","text":"Kasola gamagate saba na waja iwasomba, kamgwaa nhogolwa Mulungu, kagabanzula gamagate, kawagwaa wanahina zake, nao wawagolela wanhu."},{"book":"Matayo","chapter":"15","verse":"37","text":"Wose waja na kwiguta. Abaho wanahina zake wadondola vija visigale na kumemeza vigelo saba."},{"book":"Matayo","chapter":"15","verse":"38","text":"Wambigalo wadile wakala elufu nne, watwanzi na wana hawapetigwe bule."},{"book":"Matayo","chapter":"15","verse":"39","text":"Abaho Yesu kawalaga wanhu, kengila mwiingalawa, kachola mwiisi ya Magadani."}]}