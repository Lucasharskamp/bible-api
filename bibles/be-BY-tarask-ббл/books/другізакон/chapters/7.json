{"data":[{"book":"ДРУГІ ЗАКОН","chapter":"7","verse":"1","text":"Калі ўвядзе цябе Гасподзь, Бог твой, у зямлю, у якую ты ідзеш, каб авалодаць ёю, і прагоніць ад аблічча твайго шматлікія народы, Хэтэяў, Гергесэяў, Амарэяў, Хананэяў, Фэрэзэяў, Эвэяў і Эвусэяў, сем народаў, якія большыя лікам і мацнейшыя за цябе,"},{"book":"ДРУГІ ЗАКОН","chapter":"7","verse":"2","text":"і перадасьць іх табе Гасподзь, Бог твой, і пабэеш іх, тады аддай іх праклёну, ня ўступай зь імі ў спрымірэнства і не шкадуй іх;"},{"book":"ДРУГІ ЗАКОН","chapter":"7","verse":"3","text":"і ня ўступай зь імі ў сваяцтва: дачкі тваёй не аддавай за сына ягонага, і дачкі ягонай не бяры за сына твайго;"},{"book":"ДРУГІ ЗАКОН","chapter":"7","verse":"4","text":"бо яны адвернуць сыноў тваіх ад Мяне, каб служыць іншым багам, і тады запаліцца на вас гнеў Госпада, і Ён хутка вынішчыць цябе."},{"book":"ДРУГІ ЗАКОН","chapter":"7","verse":"5","text":"А зрабеце зь імі так: ахвярнікі іхнія разбурце, слупы іхнія паламайце і гаі іхнія высечыце і балванаў іхніх спалеце агнём;"},{"book":"ДРУГІ ЗАКОН","chapter":"7","verse":"6","text":"бо ты народ сьвяты ў Госпада, Бога твайго: цябе выбраў Гасподзь, Бог твой, каб ты быў уласным ягоным народам з усіх народаў, якія на зямлі."},{"book":"ДРУГІ ЗАКОН","chapter":"7","verse":"7","text":"Не на тое, каб вы былі большыя лікам за ўсе народы, прыняў вас Гасподзь і выбраў вас, - бо вы меншыя лікам за ўсе народы, -"},{"book":"ДРУГІ ЗАКОН","chapter":"7","verse":"8","text":"а таму, што любіць вас Гасподзь, і на тое, каб захаваць клятву, якою Ён прысягаў бацькам вашым, вывеў вас Гасподзь рукою моцнаю і вызваліў цябе з дома рабства, з рукі фараона, цара Егіпецкага."},{"book":"ДРУГІ ЗАКОН","chapter":"7","verse":"9","text":"Дык вось, ведай, што Гасподзь, Бог твой, ёсьць Бог верны, Які захоўвае запавет і літасьць да тых, хто любіць Яго і шануе наказы Ягоныя да тысячы родаў,"},{"book":"ДРУГІ ЗАКОН","chapter":"7","verse":"10","text":"і аддасьць ненавісьнікам Ягоным у асобе іхняй, зьнішчаючы іх; Ён не замарудзіць, ненавісьніку Ягонаму самому асабіста аддасьць."},{"book":"ДРУГІ ЗАКОН","chapter":"7","verse":"11","text":"Дык вось, шануй запаведзі й пастановы і законы, якія сёньня табе наказваю выконваць."},{"book":"ДРУГІ ЗАКОН","chapter":"7","verse":"12","text":"І калі вы будзеце слухацца законаў гэтых і захоўваць і выконваць іх, дык Гасподзь, Бог твой, будзе захоўваць запавет і літасьць да цябе, як Ён прысягаўся бацькам тваім,"},{"book":"ДРУГІ ЗАКОН","chapter":"7","verse":"13","text":"і палюбіць цябе, і дабраславіць цябе, і памножыць цябе, і дабраславіць плод улоньня твайго і плод зямлі тваёй, і хлеб твой і віно тваё і алей твой, народжанае ад буйнога быдла твайго, і ад статку авечак тваіх, на той зямлі, якую запрысягнуў бацькам тваім даць табе;"},{"book":"ДРУГІ ЗАКОН","chapter":"7","verse":"14","text":"дабраславёны ты будзеш больш за ўсе народы; ня будзе ні бясплоднага ні бясплоднай, ні ў цябе, ні ў быдле тваім;"},{"book":"ДРУГІ ЗАКОН","chapter":"7","verse":"15","text":"і адвядзе ад цябе Гасподзь усякую немач, і ніякіх лютых хваробаў Егіпецкіх, якія ты ведаеш, не навядзе на цябе, а навядзе іх на ўсіх ненавіснікаў тваіх;"},{"book":"ДРУГІ ЗАКОН","chapter":"7","verse":"16","text":"і зьнішчыш усе народы, якія Гасподзь, Бог твой, дае табе: хай не пашкадуе іх вока тваё, і ня служы багам іхнім, бо гэта сетка на цябе."},{"book":"ДРУГІ ЗАКОН","chapter":"7","verse":"17","text":"Калі скажаш у сэрцы тваім: «народы гэтыя большыя лікам за мяне; як я магу выгнаць іх?»"},{"book":"ДРУГІ ЗАКОН","chapter":"7","verse":"18","text":"ня бойся іх, згадай тое, што зрабіў Гасподзь, Бог твой, з фараонам і ўсім Егіптам,"},{"book":"ДРУГІ ЗАКОН","chapter":"7","verse":"19","text":"тыя вялікія выпрабаваньні, якія бачылі вочы твае, азнакі, цуды і руку моцную і мышцу высокую, зь якімі вывеў цябе Гасподзь, Бог твой, тое самае зробіць Гасподзь, Бог твой, з усімі народамі, якіх ты баішся;"},{"book":"ДРУГІ ЗАКОН","chapter":"7","verse":"20","text":"і чмялёў нашле Гасподзь, Бог твой, на іх, пакуль не загінуць тыя, што засталіся і пахаваліся ад аблічча твайго;"},{"book":"ДРУГІ ЗАКОН","chapter":"7","verse":"21","text":"ня бойся іх, бо Гасподзь, Бог твой, сярод цябе, Бог вялікі й страшны."},{"book":"ДРУГІ ЗАКОН","chapter":"7","verse":"22","text":"І будзе Гасподзь, Бог твой, праганяць перад табою народы гэтыя спакваля; ня можаш ты вынішчыць іх хутка, каб не памножыліся супроць цябе польныя зьвяры;"},{"book":"ДРУГІ ЗАКОН","chapter":"7","verse":"23","text":"але аддасьць іх табе Гасподзь, Бог твой, і прывядзе іх у вялікае бянтэжаньне, аж пакуль яны не загінуць;"},{"book":"ДРУГІ ЗАКОН","chapter":"7","verse":"24","text":"і аддасьць цароў іхніх у рукі твае, зьнішчыш іхняе імя з-пад нябёсаў: ня ўстоіць ніхто супроць цябе, пакуль ня выкарчуеш іх."},{"book":"ДРУГІ ЗАКОН","chapter":"7","verse":"25","text":"Балваноў - багоў іхніх папалеце агнём; не пажадай узяць сабе срэбра альбо золата, якое на іх, каб гэта ня сталася табе сеткаю, бо гэта агіда Госпаду, Богу твайму;"},{"book":"ДРУГІ ЗАКОН","chapter":"7","verse":"26","text":"і ня ўнось шкараднай брыдоты ў дом твой, каб не падупасьці праклёну, як яна; адварочвайся ад гэтага і гідзіся гэтага, бо гэта праклятае."}]}