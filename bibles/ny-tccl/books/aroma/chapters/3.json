{"data":[{"book":"Aroma","chapter":"3","verse":"1","text":"Nanga kodi pali ubwino wotani pokhala Myuda, kapena muli ubwino wanjinso mu mdulidwe?"},{"book":"Aroma","chapter":"3","verse":"2","text":"Ubwino wake ndi wambiri mʼnjira zonse! Choyambirira iwo anapatsidwa Mawu a Mulungu kuti awasunge."},{"book":"Aroma","chapter":"3","verse":"3","text":"Nanga zili bwanji ngati ena analibe chikhulupiriro? Kodi kupanda chikhulupiriro kwawo kukanalepheretsa kukhulupirika kwa Mulungu?"},{"book":"Aroma","chapter":"3","verse":"4","text":"Ayi. Mʼnjira iliyonse ayi! Mulungu akhale woona, ndi munthu aliyense akhale wonama. Monga kwalembedwa kuti,"},{"book":"Aroma","chapter":"3","verse":"5","text":"Koma ngati kuyipa mtima kwathu kuonetsa poyera kuti Mulungu ndi wolungama, ife tinganene chiyani? Kodi tinganene kuti Mulungu ndi wosalungama pamene aonetsa mkwiyo wake pa ife? (Ine ndikuyankhula monga mmene anthu ena amayankhulira)."},{"book":"Aroma","chapter":"3","verse":"6","text":"Ayi. Mʼnjira iliyonse ayi! Ngati zikanakhala zotero, kodi Mulungu akanaweruza bwanji dziko lapansi?"},{"book":"Aroma","chapter":"3","verse":"7","text":"Wina atanena kuti, “Ngati kunama kwanga kukuonetsa koposa kuti Mulungu ndi woona, ndi kuwonjezera pa ulemerero wake, nanga nʼchifukwa chiyani ndikuweruzidwa kuti ndine wochimwa?”"},{"book":"Aroma","chapter":"3","verse":"8","text":"Nʼchifukwa chiyani osanena kuti, monga ena amanena mosasamala kuti, “Tiyeni tichite zoyipa kuti zabwino zionekere?” Anthu onena zoterewa kulangidwa kwawo ndi koyenera."},{"book":"Aroma","chapter":"3","verse":"9","text":"Kodi timalize bwanji? Kodi Ayuda ndife oposa anthu ena? Ayi. Mʼnjira iliyonse ayi! Ife tinanena kale kuti Ayuda ndi a mitundu ina omwe ndi ochimwa."},{"book":"Aroma","chapter":"3","verse":"10","text":"Monga kwalembedwa kuti,"},{"book":"Aroma","chapter":"3","verse":"11","text":"Palibe ndi mmodzi yemwe amene amazindikira,"},{"book":"Aroma","chapter":"3","verse":"12","text":"Onse apatukira kumbali,"},{"book":"Aroma","chapter":"3","verse":"13","text":"“Kummero kwawo kuli ngati manda apululu;"},{"book":"Aroma","chapter":"3","verse":"14","text":"“Mʼkamwa mwawo ndi modzaza ndi zotemberera ndi mawu owawa.”"},{"book":"Aroma","chapter":"3","verse":"15","text":"“Mapazi awo afulumira kukakhetsa magazi."},{"book":"Aroma","chapter":"3","verse":"16","text":"Kusakaza ndi chisoni kumaonekera mʼnjira zawo,"},{"book":"Aroma","chapter":"3","verse":"17","text":"ndipo njira ya mtendere sayidziwa.”"},{"book":"Aroma","chapter":"3","verse":"18","text":"“Saopa Mulungu ndi pangʼono pomwe.”"},{"book":"Aroma","chapter":"3","verse":"19","text":"Tsopano tikudziwa kuti chilichonse Malamulo amanena, amanena kwa amene amalamulidwa ndi Malamulowo, ndi cholinga chakuti aliyense asowe chonena, ndipo dziko lonse lidzayimbidwa mlandu ndi Mulungu."},{"book":"Aroma","chapter":"3","verse":"20","text":"Chifukwa chake palibe mmodzi amene adzayesedwa wolungama pamaso pake chifukwa chosunga Malamulo, kuti ife timazindikira tchimo kupyolera mu Malamulo."},{"book":"Aroma","chapter":"3","verse":"21","text":"Koma tsopano chilungamo chochokera kwa Mulungu, osati chochokera ku Malamulo, chaonetsedwa. Ichi ndi chimene Malamulo ndi Aneneri amachitira umboni."},{"book":"Aroma","chapter":"3","verse":"22","text":"Timakhala olungama pamaso pa Mulungu pamene takhulupirira Yesu Khristu. Mulungu amachitira zimenezi anthu onse amene akhulupirira Khristu. Palibe kusiyana pakati pa Myuda ndi a mitundu ina,"},{"book":"Aroma","chapter":"3","verse":"23","text":"pakuti onse anachimwa naperewera pa ulemerero wa Mulungu"},{"book":"Aroma","chapter":"3","verse":"24","text":"ndipo onse alungamitsidwa mwaulere mwa chisomo chake chifukwa cha Khristu Yesu amene anawawombola."},{"book":"Aroma","chapter":"3","verse":"25","text":"Mulungu anamupereka Iyeyu kuti pokhetsa magazi ake, akhale nsembe yokhululukira machimo. Mulungu anachita zimenezi kufuna kuonetsa chilungamo chake. Chifukwa cha kuleza mtima kwake, sanalange anthu chifukwa cha machimo amene anachita kale."},{"book":"Aroma","chapter":"3","verse":"26","text":"Iye anachita izi kuti aonetse chilungamo chake lero lino. Anthu azindikire kuti Iye ndi wolungama ndipo amalungamitsa aliyense amene akhulupirira Yesu."},{"book":"Aroma","chapter":"3","verse":"27","text":"Nanga tsono pamenepa munthu anganyadenso? Kunyadatu kwachotsedwa. Chifukwa cha Malamulo? Kodi Malamulo samafuna ntchito za munthu? Ayi, koma mwachikhulupiriro."},{"book":"Aroma","chapter":"3","verse":"28","text":"Ife tikunenabe kuti munthu amalungamitsidwa mwachikhulupiriro osati mwakusunga Malamulo."},{"book":"Aroma","chapter":"3","verse":"29","text":"Kodi Mulungu ndi Mulungu wa Ayuda okha? Kodi si Mulungu wa a mitundu inanso? Inde wa a mitundu inanso,"},{"book":"Aroma","chapter":"3","verse":"30","text":"popeza ndi Mulungu mmodzi yemweyo amene adzalungamitsa mwachikhulupiriro ochita mdulidwe ndi osachita mdulidwe kudzera mʼchikhulupiriro chomwecho."},{"book":"Aroma","chapter":"3","verse":"31","text":"Kodi tsono ife, tikutaya Malamulo pamene tikunena kuti pafunika chikhulupiriro? Ayi. Mʼnjira iliyonse ayi! Komatu ife tikukwaniritsadi Malamulo."}]}