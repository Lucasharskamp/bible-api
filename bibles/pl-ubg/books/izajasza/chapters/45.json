{"data":[{"book":"Izajasza","chapter":"45","verse":"1","text":"Tak mówi PAN do swego pomazańca Cyrusa, którego prawicę ująłem, by podbić przed nim narody, rozpinać biodra królów i otworzyć przed nim wrota, a bramy nie będą zamknięte."},{"book":"Izajasza","chapter":"45","verse":"2","text":"Ja pójdę przed tobą, a krzywe drogi wyprostuję, skruszę spiżowe wrota, a połamię żelazne rygle."},{"book":"Izajasza","chapter":"45","verse":"3","text":"I dam ci ukryte skarby i bogactwa schowane, abyś poznał, że ja jestem PANEM, Bogiem Izraela, który cię wzywa po imieniu."},{"book":"Izajasza","chapter":"45","verse":"4","text":"Ze względu na swego sługę Jakuba i Izraela, swego wybrańca, nazwałem cię twoim imieniem, nadałem ci zaszczytny tytuł, chociaż mnie nie znałeś."},{"book":"Izajasza","chapter":"45","verse":"5","text":"Ja jestem PANEM i nie ma żadnego innego, oprócz mnie nie ma żadnego Boga. Przepasałem cię, chociaż mnie nie znałeś;"},{"book":"Izajasza","chapter":"45","verse":"6","text":"Aby poznali od wschodu i od zachodu, że nie ma nikogo oprócz mnie. Ja jestem PANEM i nie ma żadnego innego;"},{"book":"Izajasza","chapter":"45","verse":"7","text":"Ja tworzę światłość i stwarzam ciemność. Czynię pokój i stwarzam nieszczęście. Ja, PAN, czynię to wszystko."},{"book":"Izajasza","chapter":"45","verse":"8","text":"Niebiosa, spuśćcie rosę z góry i niech obłoki wylewają sprawiedliwość. Niech ziemia się otworzy i niech wyrośnie zbawienie, a razem z nim niech zakwitnie sprawiedliwość. Ja, PAN, to stworzyłem."},{"book":"Izajasza","chapter":"45","verse":"9","text":"Biada temu, który się spiera ze swoim Stwórcą, będąc skorupą jak inne skorupy gliniane. Czy glina powie swemu garncarzowi: Cóż czynisz? A twoje dzieło: On nie ma rąk?"},{"book":"Izajasza","chapter":"45","verse":"10","text":"Biada temu, który mówi ojcu: Cóż spłodziłeś? A do kobiety: Cóż urodziłaś?"},{"book":"Izajasza","chapter":"45","verse":"11","text":"Tak mówi PAN, Święty Izraela i jego Stwórca: Pytajcie mnie o przyszłe rzeczy moich synów i sprawę moich rąk pozostawcie mnie."},{"book":"Izajasza","chapter":"45","verse":"12","text":"Ja uczyniłem ziemię i stworzyłem na niej człowieka. To ja – moje ręce rozciągnęły niebiosa i całemu ich zastępowi rozkazuję."},{"book":"Izajasza","chapter":"45","verse":"13","text":"Ja go wzbudziłem w sprawiedliwości i wyprostuję wszystkie jego drogi. On odbuduje moje miasto i wypuści moich więźniów, nie za okup ani za dar, mówi PAN zastępów."},{"book":"Izajasza","chapter":"45","verse":"14","text":"Tak mówi PAN: Dorobek Egiptu i kupiectwo Etiopii i Sabejczyków, wysocy mężczyźni, przyjdą do ciebie i będą twoi. Pójdą za tobą; przyjdą w pętach, upadną przed tobą i będą błagać, mówiąc: Tylko u ciebie jest Bóg, a nie ma żadnego innego oprócz tego Boga."},{"book":"Izajasza","chapter":"45","verse":"15","text":"Zaprawdę ty jesteś Bogiem ukrytym, Boże Izraela, Zbawicielu."},{"book":"Izajasza","chapter":"45","verse":"16","text":"Wszyscy oni się zawstydzą i będą zhańbieni. Razem odejdą w hańbie wytwórcy bożków."},{"book":"Izajasza","chapter":"45","verse":"17","text":"Ale Izrael będzie zbawiony przez PANA zbawieniem wiecznym. Nie zawstydzicie się ani nie będziecie zhańbieni aż na wieki wieków."},{"book":"Izajasza","chapter":"45","verse":"18","text":"Bo tak mówi PAN, który stworzył niebiosa, Bóg, który stworzył ziemię i uczynił ją, który ją utwierdził, nie na próżno stworzył ją,"},{"book":"Izajasza","chapter":"45","verse":"19","text":"Nie mówiłem potajemnie, w ciemnym miejscu na ziemi, nie mówiłem do potomstwa Jakuba: Na próżno mnie szukajcie. Ja, PAN, mówię sprawiedliwość i zwiastuję to, co słuszne."},{"book":"Izajasza","chapter":"45","verse":"20","text":"Zgromadźcie się i przyjdźcie; zbliżcie się razem, wy, którzy ocaleliście spośród narodów. Nic nie wiedzą ci, którzy noszą swoje drewniane bożki i modlą się do boga, który nie może zbawić."},{"book":"Izajasza","chapter":"45","verse":"21","text":"Oznajmijcie i przyprowadźcie ich, niech naradzają się razem: Kto to od dawna przepowiadał? Kto od tamtego czasu to ogłaszał? Czy nie ja, PAN? A nie ma żadnego innego Boga oprócz mnie. Nie ma Boga sprawiedliwego ani innego Zbawiciela oprócz mnie."},{"book":"Izajasza","chapter":"45","verse":"22","text":"Spójrzcie na mnie, abyście byli zbawieni, wszystkie krańce ziemi, gdyż ja jestem Bogiem i nie ma żadnego innego."},{"book":"Izajasza","chapter":"45","verse":"23","text":"Przysiągłem na siebie, z moich ust wyszło słowo sprawiedliwe, które jest nieodwołalne: Przede mną będzie się zginać każde kolano, będzie przysięgać każdy język;"},{"book":"Izajasza","chapter":"45","verse":"24","text":"Mówiąc: Tylko w PANU mam wszelką sprawiedliwość i siłę. Ci do niego przyjdą, ale będą zhańbieni wszyscy, którzy płoną gniewem przeciwko niemu."},{"book":"Izajasza","chapter":"45","verse":"25","text":"W PANU będzie usprawiedliwione i będzie się chlubić całe potomstwo Izraela."}]}