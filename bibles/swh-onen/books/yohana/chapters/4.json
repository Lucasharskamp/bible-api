{"data":[{"book":"Yohana","chapter":"4","verse":"1","text":"Mafarisayo wakasikia kwamba Yesu alikuwa anapata na kubatiza wanafunzi wengi zaidi kuliko Yohana,"},{"book":"Yohana","chapter":"4","verse":"2","text":"ingawa kwa kweli si Yesu mwenyewe aliyekuwa akibatiza, ila ni wanafunzi wake."},{"book":"Yohana","chapter":"4","verse":"3","text":"Bwana alipojua mambo haya, aliondoka Uyahudi akarudi tena Galilaya."},{"book":"Yohana","chapter":"4","verse":"4","text":"Wakati huo ilimlazimu apitie Samaria."},{"book":"Yohana","chapter":"4","verse":"5","text":"Akafika kwenye mji mmoja wa Samaria uitwao Sikari, karibu na lile shamba ambalo Yakobo alimpa mwanawe Yosefu."},{"book":"Yohana","chapter":"4","verse":"6","text":"Huko ndiko kulikokuwa na kile kisima cha Yakobo. Naye Yesu alikuwa amechoka kwa kuwa alikuwa ametoka safarini. Akaketi karibu na hicho kisima. Ilikuwa yapata saa sita mchana."},{"book":"Yohana","chapter":"4","verse":"7","text":"Mwanamke mmoja Msamaria akaja kuteka maji, Yesu akamwambia, “Naomba maji ninywe.”"},{"book":"Yohana","chapter":"4","verse":"8","text":"(Wakati huo wanafunzi wake walikuwa wamekwenda mjini kununua chakula.)"},{"book":"Yohana","chapter":"4","verse":"9","text":"Yule mwanamke Msamaria akamjibu, “Wewe ni Myahudi na mimi ni Msamaria. Yawezekanaje uniombe nikupe maji ya kunywa?” (Wayahudi walikuwa hawashirikiani kabisa na Wasamaria.)"},{"book":"Yohana","chapter":"4","verse":"10","text":"Yesu akajibu akamwambia, “Kama ungelijua karama ya Mungu, naye ni nani anayekuambia, Nipe maji ninywe, wewe ungelimwomba yeye, naye angelikupa maji yaliyo hai.”"},{"book":"Yohana","chapter":"4","verse":"11","text":"Yule mwanamke akamjibu, “Bwana, wewe huna chombo cha kutekea maji na kisima hiki ni kirefu. Hayo maji ya uzima utayapata wapi?"},{"book":"Yohana","chapter":"4","verse":"12","text":"Kwani wewe ni mkuu kuliko baba yetu Yakobo ambaye alitupatia kisima hiki, ambacho yeye pamoja na watoto wake na mifugo yake walikitumia?”"},{"book":"Yohana","chapter":"4","verse":"13","text":"Yesu akamjibu, “Kila mtu anayekunywa maji ya kisima hiki ataona kiu tena."},{"book":"Yohana","chapter":"4","verse":"14","text":"Lakini yeyote anywaye maji nitakayompa hataona kiu kamwe. Maji nitakayompa yatakuwa ndani yake chemchemi ya maji, yakibubujika uzima wa milele.”"},{"book":"Yohana","chapter":"4","verse":"15","text":"Yule mwanamke akamwambia, “Bwana, tafadhali nipe maji hayo ili nisipate kiu tena na wala nisije tena hapa kuteka maji!”"},{"book":"Yohana","chapter":"4","verse":"16","text":"Yesu akamjibu, “Nenda ukamwite mumeo, uje naye hapa.”"},{"book":"Yohana","chapter":"4","verse":"17","text":"Yule mwanamke akajibu, “Sina mume.”"},{"book":"Yohana","chapter":"4","verse":"18","text":"Kwa maana umeshakuwa na wanaume watano na mwanaume unayeishi naye sasa si mume wako! Umesema ukweli.”"},{"book":"Yohana","chapter":"4","verse":"19","text":"Yule mwanamke akasema, “Bwana, naona bila shaka wewe ni nabii."},{"book":"Yohana","chapter":"4","verse":"20","text":"Baba zetu waliabudu kwenye mlima huu, lakini ninyi Wayahudi mnasema ni lazima tukaabudu huko Yerusalemu.”"},{"book":"Yohana","chapter":"4","verse":"21","text":"Yesu akamjibu, “Mwanamke, niamini, wakati unakuja ambapo hamtamwabudu Baba katika mlima huu, wala huko Yerusalemu."},{"book":"Yohana","chapter":"4","verse":"22","text":"Ninyi Wasamaria mnaabudu msichokijua. Sisi Wayahudi tunamwabudu Mungu tunayemjua kwa sababu wokovu unatoka kwa Wayahudi."},{"book":"Yohana","chapter":"4","verse":"23","text":"Lakini saa yaja, tena ipo, ambapo wale waabuduo halisi, watamwabudu Baba katika roho na kweli. Watu wanaoabudu namna hii, ndio Baba anawatafuta."},{"book":"Yohana","chapter":"4","verse":"24","text":"Mungu ni Roho na wote wanaomwabudu imewapasa kumwabudu katika roho na kweli.”"},{"book":"Yohana","chapter":"4","verse":"25","text":"Yule mwanamke akamwambia, “Ninafahamu kwamba Masiya (aitwaye Kristo) anakuja. Yeye akija, atatueleza mambo yote.”"},{"book":"Yohana","chapter":"4","verse":"26","text":"Yesu akamwambia, “Mimi ninayezungumza nawe, ndiye.”"},{"book":"Yohana","chapter":"4","verse":"27","text":"Wakati huo wanafunzi wake wakarudi, wakashangaa sana kumwona akizungumza na mwanamke. Lakini hakuna aliyemuuliza, “Unataka nini kwake?” Au “Kwa nini unazungumza naye?”"},{"book":"Yohana","chapter":"4","verse":"28","text":"Yule mwanamke akaacha mtungi wake, akarudi mjini akawaambia watu,"},{"book":"Yohana","chapter":"4","verse":"29","text":"“Njooni mkamwone mtu aliyeniambia kila kitu nilichotenda! Je, yawezekana huyu ndiye Kristo?”4:29 Kristo maana yake ni Masiya, yaani Aliyetiwa mafuta."},{"book":"Yohana","chapter":"4","verse":"30","text":"Basi wakamiminika watu kutoka mjini wakamwendea Yesu."},{"book":"Yohana","chapter":"4","verse":"31","text":"Wakati huo wanafunzi wake walikuwa wakimsihi, “Rabi, kula angalau chochote.”"},{"book":"Yohana","chapter":"4","verse":"32","text":"Lakini yeye akawajibu, “Mimi ninacho chakula ambacho ninyi hamkifahamu.”"},{"book":"Yohana","chapter":"4","verse":"33","text":"Basi wanafunzi wakaanza kuulizana, “Kuna mtu ambaye amemletea chakula?”"},{"book":"Yohana","chapter":"4","verse":"34","text":"Lakini Yesu akawajibu, “Chakula changu ni kufanya mapenzi ya Mungu ambaye amenituma na kuikamilisha kazi yake."},{"book":"Yohana","chapter":"4","verse":"35","text":"Je, ninyi hamsemi, ‘Bado miezi minne tuvune?’ Inueni macho yenu myaangalie mashamba jinsi mazao yalivyo tayari kuvunwa!"},{"book":"Yohana","chapter":"4","verse":"36","text":"Mvunaji tayari anapokea mshahara wake, naye anakusanya mazao kwa ajili ya uzima wa milele. Ili yeye apandaye na yeye avunaye wafurahi pamoja."},{"book":"Yohana","chapter":"4","verse":"37","text":"Hivyo kule kusema, ‘Mmoja hupanda na mwingine huvuna,’ ni kweli kabisa."},{"book":"Yohana","chapter":"4","verse":"38","text":"Niliwatuma mkavune mazao ambayo hamkupanda, wengine walifanya kazi ngumu, nanyi mmevuna faida ya taabu yao.”"},{"book":"Yohana","chapter":"4","verse":"39","text":"Wasamaria wengi katika mji ule wakamwamini Yesu kwa sababu ya ushuhuda wa yule mwanamke alipowaambia kwamba, “Ameniambia kila kitu nilichotenda.”"},{"book":"Yohana","chapter":"4","verse":"40","text":"Hivyo wale Wasamaria walipomjia, wakamsihi akae kwao. Naye akakaa huko siku mbili."},{"book":"Yohana","chapter":"4","verse":"41","text":"Kwa sababu ya neno lake, watu wengi wakaamini."},{"book":"Yohana","chapter":"4","verse":"42","text":"Wakamwambia yule mwanamke, “Sasa tunaamini, wala si kwa sababu ya maneno yako tu, bali kwa kuwa tumemsikia sisi wenyewe. Tumejua hakika kweli ya kwamba huyu ndiye Kristo, Mwokozi wa ulimwengu.”"},{"book":"Yohana","chapter":"4","verse":"43","text":"Baada ya zile siku mbili, Yesu aliondoka kwenda Galilaya."},{"book":"Yohana","chapter":"4","verse":"44","text":"(Basi Yesu mwenyewe alikuwa amesema kwamba nabii hapati heshima katika nchi yake mwenyewe.)"},{"book":"Yohana","chapter":"4","verse":"45","text":"Alipofika Galilaya, Wagalilaya walimkaribisha, kwani walikuwa wameona yale aliyoyatenda huko Yerusalemu wakati wa Sikukuu ya Pasaka. Kwa maana wao pia walikuwa wamehudhuria hiyo Sikukuu."},{"book":"Yohana","chapter":"4","verse":"46","text":"Hivyo Yesu akaja tena mpaka Kana ya Galilaya, kule alikokuwa amebadili maji kuwa divai. Huko kulikuwepo na afisa mmoja wa mfalme, ambaye mwanawe alikuwa mgonjwa huko Kapernaumu."},{"book":"Yohana","chapter":"4","verse":"47","text":"Huyo mtu aliposikia kwamba Yesu alikuwa amewasili Galilaya kutoka Uyahudi, alimwendea na kumwomba ili aje kumponya mwanawe, aliyekuwa mgonjwa karibu ya kufa."},{"book":"Yohana","chapter":"4","verse":"48","text":"Yesu akamwambia, “Ninyi watu msipoona ishara na miujiza kamwe hamtaamini.”"},{"book":"Yohana","chapter":"4","verse":"49","text":"Yule afisa wa mfalme akamwambia, “Bwana, tafadhali shuka kabla mwanangu hajafa.”"},{"book":"Yohana","chapter":"4","verse":"50","text":"Yesu akamjibu, “Enenda zako, mwanao yu hai.”"},{"book":"Yohana","chapter":"4","verse":"51","text":"Alipokuwa bado yuko njiani, akakutana na watumishi wake wakamwambia kwamba mwanawe yu mzima."},{"book":"Yohana","chapter":"4","verse":"52","text":"Akawauliza saa ambayo alianza kupata nafuu. Wakamwambia, “Jana yapata saa saba, homa ilimwacha.”"},{"book":"Yohana","chapter":"4","verse":"53","text":"Ndipo baba wa huyo mtoto akakumbuka kuwa huo ndio wakati ambapo Yesu alikuwa amemwambia, “Mwanao yu hai.” Kwa hiyo yeye pamoja na wote wa nyumbani mwake wakamwamini Yesu."},{"book":"Yohana","chapter":"4","verse":"54","text":"Hii ilikuwa ishara ya pili ambayo Yesu alifanya aliporudi Galilaya kutoka Uyahudi."}]}