{"data":[{"book":"Matej","chapter":"7","verse":"1","text":"O Isus majdur phenelas: “Na sudin, thaj či sudila pe tumenđe."},{"book":"Matej","chapter":"7","verse":"2","text":"Kaj sar tumen sudin averenđe, gajda o Del po isto način sudila tumenđe. Sar tumen merin averenđe, gajda vi o Del merila tumenđe."},{"book":"Matej","chapter":"7","verse":"3","text":"Sostar dićhes e prušuk ande jak ćire phralešći, kana či haćares o baro kaš ande ćiri jak?"},{"book":"Matej","chapter":"7","verse":"4","text":"Sar šaj phenes ćire phralešće: ‘Ažućar te inkalav e kaštešći prušuk andar ćiri jak’, kana o baro kaš si tut ande ćiri jak?"},{"book":"Matej","chapter":"7","verse":"5","text":"Licemernona! Majsigo inkal o baro kaš andar ćiri jak, thaj majlačhe dićheja te inkales e kaštešći prušuk andar ćire phralešći jak."},{"book":"Matej","chapter":"7","verse":"6","text":"Na den e džućhelenđe okova so si sveto thaj na čhuden e biserja angle bale, te na uštaven len e pungrenca thaj askal bolden pe protiv tumende thaj te rastrgnon tumen.”"},{"book":"Matej","chapter":"7","verse":"7","text":"O Isus majdur phenelas: “Molin tumen thaj dela pe tumenđe! Roden, thaj araćhena! Maren po vudar thaj putrela pe tumenđe!"},{"book":"Matej","chapter":"7","verse":"8","text":"Kaj svako ko molil, primil, ko rodel, araćhel, a ko marel po vudar, putrel pe lešće."},{"book":"Matej","chapter":"7","verse":"9","text":"Ko tumendar kana lesko čhavo manglasas lestar mangro, dijasas les bar?"},{"book":"Matej","chapter":"7","verse":"10","text":"Ili kana manglasas lestar mačho dijasas les sap?"},{"book":"Matej","chapter":"7","verse":"11","text":"Ako tumen, vi ako sen bilačhe manuša, džanen te den lačhe darurja tumare čhavrenđe, kozom majbut tumaro nebesko Dad dela lačhipe okolen save manđen lestar?"},{"book":"Matej","chapter":"7","verse":"12","text":"Sa, dakle, so kamen te e manuša ćeren tumenđe, ćeren vi tumen lenđe, kaj godova si okova so sikavelas o Mojsijesko zakono thaj e prorokurja.”"},{"book":"Matej","chapter":"7","verse":"13","text":"O Isus majdur phenelas: “Den andre po usko vudar. Kaj o bulo vudar thaj o bulo drom inđaren ando propast thaj but si okola save godole dromeja džan."},{"book":"Matej","chapter":"7","verse":"14","text":"Sar si usko o vudar thaj tesno o drom savo inđarel ando trajo, cara si okola save araćhen les!”"},{"book":"Matej","chapter":"7","verse":"15","text":"O Isus majdur phendas: “Len tumen sama katar e hohamne prorokurja, save aven tumenđe ande bakhrani morćhi, a andral si ruva save kamen te han tumen."},{"book":"Matej","chapter":"7","verse":"16","text":"Pindžarena len pe lenđe plodurja. Dali katar e kangre kušelpe e drak, ili katar e čičkurja e smokva?"},{"book":"Matej","chapter":"7","verse":"17","text":"Isto gajda, svako lačho kaš bijanel lačhe plodurja, a o bilačho kaš bijanel bilačhe plodurja."},{"book":"Matej","chapter":"7","verse":"18","text":"Naštik o lačho kaš bijanel bilačhe plodurja, niti o bilačho kaš šaj bijanel lačhe plodurja."},{"book":"Matej","chapter":"7","verse":"19","text":"Svako kaš savo či bijanel lačhe plodurja, čhinelape thaj čhudel pes ande jag."},{"book":"Matej","chapter":"7","verse":"20","text":"Isto gajda pindžarena e hohamne prorokonen pe lenđe plodurja.”"},{"book":"Matej","chapter":"7","verse":"21","text":"O Isus majdur phenelas: “Či dela ando Carstvo nebesko svako ko phenel manđe ‘Gospode, Gospode!’ Nego okova savo izvršil e volja mungre Dadešći savo si ando nebo."},{"book":"Matej","chapter":"7","verse":"22","text":"But džene avena po sudo ande godola đesa thaj phenena manđe: ‘Gospode, Gospode, zar či prorokujisardam ande ćiro alav? Zar či thradasas e benđen ande ćiro alav? Thaj zar či ćerasas but čudurja ande ćiro alav?’"},{"book":"Matej","chapter":"7","verse":"23","text":"Askal priznajiva lenđe: ‘Nikad či pindžaravas tumen. Džantar mandar, tumen save kršin e Devlesko zakon!’”"},{"book":"Matej","chapter":"7","verse":"24","text":"O Isus majdur phenelas: “Prema godova, svako ko čhol kan ke akala munge alava thaj gajda ćerel, mudro si sago o manuš savo gradil piro ćher po čvrsto temelji."},{"book":"Matej","chapter":"7","verse":"25","text":"Pelo o bršnd, navalisada e bujica, phurdas e balval thaj peklas ando godova ćher, ali o ćher či pelo kaj sas sagradime po čvrsto temelji."},{"book":"Matej","chapter":"7","verse":"26","text":"Naprotiv, svako ko čhol kan ke akala mungre alava, ali či ćerel gajda, slično si sago o dilo manuš savo sazidosardas piro ćher po pesko."},{"book":"Matej","chapter":"7","verse":"27","text":"Pelo o bršnd, navalisarda e bujica, phurdas e balval thaj peklas ande godova ćher, thaj o ćher pelo džiko temelji.”"},{"book":"Matej","chapter":"7","verse":"28","text":"Kana o Isus sas gata godole alavenca, o but o them čudinas pe lešće sikavipešće,"},{"book":"Matej","chapter":"7","verse":"29","text":"kaj sikavelas sago okova kas si vlast, a na sago lenđe sikavne e Mojsiješće zakonestar."}]}