{"data":[{"book":"Abaruumi","chapter":"6","verse":"1","text":"Kale tunaagamba tutya? Tweyongere okwonoona, olwo ekisa kya Katonda kiryoke kyeyongere?"},{"book":"Abaruumi","chapter":"6","verse":"2","text":"Kikafuuwe, kubanga ffe abaafa eri ekibi tuyinza tutya okweyongera okukikola?"},{"book":"Abaruumi","chapter":"6","verse":"3","text":"Oba temumanyi nga bonna bwe baabatizibwa mu Yesu Kristo, baafiira wamu naye?"},{"book":"Abaruumi","chapter":"6","verse":"4","text":"Bwe twabatizibwa twaziikibwa wamu ne Kristo. Nga Kristo bwe yazuukizibwa okuva mu bafu olw’ekitiibwa kya Kitaawe, naffe twafuna obulamu obuggya, era bwe tutyo tutambulirenga mu bulamu obwo obuggya."},{"book":"Abaruumi","chapter":"6","verse":"5","text":"Obanga twegatta wamu naye mu kifaananyi eky’okufa kwe, bwe tutyo bwe tulyegattira awamu naye mu kuzuukira kwe."},{"book":"Abaruumi","chapter":"6","verse":"6","text":"Tumanyi kino nti omuntu waffe ow’edda yakomererwa wamu naye ku musaalaba, omubiri gw’ekibi guleme kuba gwa mugaso, tuleme kuddamu kuba baddu ba kibi."},{"book":"Abaruumi","chapter":"6","verse":"7","text":"Omuntu bw’afa aba takyafugibwa kibi."},{"book":"Abaruumi","chapter":"6","verse":"8","text":"Naye obanga twafiira wamu ne Kristo, tukkiriza nga tuliba balamu wamu naye"},{"book":"Abaruumi","chapter":"6","verse":"9","text":"Tumanyi nti, nga Kristo bwe yazuukizibwa mu bafu, takyafa nate, okufa tekukyamufuga."},{"book":"Abaruumi","chapter":"6","verse":"10","text":"Okufa kwe yafa eri ekibi, yafa omulundi gumu, naye kaakano mulamu era mulamu ku bwa Katonda."},{"book":"Abaruumi","chapter":"6","verse":"11","text":"Bwe mutyo nammwe mwerowoozenga okuba abaafiira ddala eri ekibi, naye abalamu eri Katonda mu Kristo Yesu."},{"book":"Abaruumi","chapter":"6","verse":"12","text":"Noolwekyo ekibi kiremenga okufuga omubiri gwammwe ogufa, nga mugondera okwegomba kwagwo."},{"book":"Abaruumi","chapter":"6","verse":"13","text":"Temuwangayo bitundu byammwe eby’omubiri okukozesebwa ebitali bya butuukirivu eri ekibi, naye mweweereyo ddala eri Katonda, ng’abantu abalamu abaava mu bafu. Ebitundu byammwe eby’omubiri gwammwe bikozesebwe eby’obutuukirivu eri Katonda."},{"book":"Abaruumi","chapter":"6","verse":"14","text":"Temukkiriza kibi kwongera kubafuga, kubanga temukyafugibwa mateeka, wabula ekisa kya Katonda."},{"book":"Abaruumi","chapter":"6","verse":"15","text":"Kale tukole tutya? Kale tukole ekibi kubanga tetufugibwa mateeka wabula ekisa kya Katonda? Kikafuuwe."},{"book":"Abaruumi","chapter":"6","verse":"16","text":"Temumanyi nga muba baddu b’oyo gwe muwulira? Muyinza okuba abaddu b’ekibi ne kibaleetera okufa, oba muyinza okuba abaddu abawulira Katonda n’abawa obutuukirivu."},{"book":"Abaruumi","chapter":"6","verse":"17","text":"Kyokka Katonda yeebazibwe kubanga mwabanga baddu ba kibi, naye bwe mwagondera okuyigiriza kwe mwayigirizibwa n’omutima gwammwe gwonna, ne mukugondera."},{"book":"Abaruumi","chapter":"6","verse":"18","text":"Noolwekyo mwasumululwa okuva mu kibi, ne mufuuka baddu ba butuukirivu abasanyusa Katonda."},{"book":"Abaruumi","chapter":"6","verse":"19","text":"Njogera nga nkozesa olulimi olwa bulijjo kubanga mukyali banafu. Nga bwe mwawangayo ebitundu byammwe eby’omubiri okuba abaddu b’ebirowoozo eby’obugwagwa, ne mweyongeranga okukola ebitali bya butuukirivu, bwe mutyo muweeyo ebitundu byammwe eby’omubiri okuba abaddu b’obutuukirivu, nga mweweerayo ddala eri Katonda, mube batukuvu."},{"book":"Abaruumi","chapter":"6","verse":"20","text":"Bwe mwali abaddu b’ekibi, temwafugibwanga butuukirivu."},{"book":"Abaruumi","chapter":"6","verse":"21","text":"Kale mwagasibwa ki mu kukola ebintu ebyo, ebibaleetera ensonyi? Enkomerero yaabyo kufa."},{"book":"Abaruumi","chapter":"6","verse":"22","text":"Naye kaakano obanga mwasumululwa mu kibi, ne mufuuka baddu ba Katonda, ebivaamu bibatuusa ku kutukuzibwa, n’enkomerero bwe bulamu obutaggwaawo."},{"book":"Abaruumi","chapter":"6","verse":"23","text":"Empeera y’ekibi kwe kufa, naye ekirabo kya Katonda, bwe bulamu obutaggwaawo mu Yesu Kristo Mukama waffe."}]}