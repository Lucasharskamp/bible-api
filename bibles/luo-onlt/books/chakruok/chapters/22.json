{"data":[{"book":"Chakruok","chapter":"22","verse":"1","text":"Bangʼ kinde moko Nyasaye notemo Ibrahim. Noluonge niya, “Ibrahim!”"},{"book":"Chakruok","chapter":"22","verse":"2","text":"Eka Nyasaye nowacho niya, “Kaw wuodi, wuodi ma miderma Isaka, kendo mi ihero mondo idhigo e gwengʼ mar Moria. Chiwe kanyo kaka misango miwangʼo pep ewi got moro ma abiro nyisi.”"},{"book":"Chakruok","chapter":"22","verse":"3","text":"Kinyne gokinyi mangʼich Ibrahim noa malo kendo noiko pundane ne wuoth. Nodhi kod jotijene ariyo kaachiel gi Isaka wuode. Kane osengʼado yien moromo tiyogo e misango miwangʼo pep, nochako wuoth madhi kamane Nyasaye osenyise."},{"book":"Chakruok","chapter":"22","verse":"4","text":"E odiechiengʼ mar adek Ibrahim notingʼo wangʼe moneno kanyo gi kuma bor."},{"book":"Chakruok","chapter":"22","verse":"5","text":"Nowacho ne jotije niya, “Dongʼuru kae gi punda ka an kod Isaka wadhi kucha. Wadhi lemo kendo eka wabiro duogo iru.”"},{"book":"Chakruok","chapter":"22","verse":"6","text":"Ibrahim nokawo yien mar misango miwangʼo pep kendo nomiyo Isaka, to en owuon notingʼo mach kod pala ka ji ariyogo ne wuotho."},{"book":"Chakruok","chapter":"22","verse":"7","text":"Isaka notingʼo dwonde mopenjo wuon-gi Ibrahim niya, “Wuora?”"},{"book":"Chakruok","chapter":"22","verse":"8","text":"Ibrahim nodwoke niya, “Wuoda, Nyasaye owuon ema biro chiwo nyaim mar misango miwangʼo pep.” Bangʼ mano negidhi nyime giwuodhgi kanyakla."},{"book":"Chakruok","chapter":"22","verse":"9","text":"Kane gichopo kumane Nyasaye osenyiso Ibrahim, Ibrahim nogero kendo mar misango kanyo kendo nopango yien e wiye motweyo Isaka wuode kendo nopiele ewi kendo mar misango, ewi yien."},{"book":"Chakruok","chapter":"22","verse":"10","text":"Eka notero lwete kendo okawo pala mondo oneg-go wuode."},{"book":"Chakruok","chapter":"22","verse":"11","text":"To malaika mar Jehova Nyasaye noluonge gie polo niya, “Ibrahim! Ibrahim!”"},{"book":"Chakruok","chapter":"22","verse":"12","text":"Malaika nowachone niya, “Kik iket lweti kuom wuodi, kendo kik itimne gimoro amora. Koro asengʼeyo ni iluoro Nyasaye, nikech ok isetama e wuodi ma miderma.”"},{"book":"Chakruok","chapter":"22","verse":"13","text":"Ibrahim notingʼo wangʼe mopo koneno im komoko gitungene e bungu. Nodhi mokawo im kendo ochiwo kaka misango miwangʼo pep kar wuode."},{"book":"Chakruok","chapter":"22","verse":"14","text":"Omiyo Ibrahim nochako kanyo ni Jehova Nyasaye ma Jachiwo22:14 Gi dho jo-Hibrania en Jehova Jire. kendo nyaka chil kawuono iwacho niya, “E God Jehova Nyasaye ema nochiwe.”"},{"book":"Chakruok","chapter":"22","verse":"15","text":"Malaika mar Jehova Nyasaye nochako luongo Ibrahim gie polo,"},{"book":"Chakruok","chapter":"22","verse":"16","text":"mi Jehova Nyasaye owacho niya, “Akwongʼora gi nyinga awuon, ni nikech isetimona ma kendo ok isetama e wuodi ma miderma,"},{"book":"Chakruok","chapter":"22","verse":"17","text":"abiro gwedhi adier kendo anami nyikwayi bed mangʼeny ka sulwe mae polo kendo ka kuoyo manie dho nam. Nyikwayi nokaw mier mag jowasikgi mondo obed margi,"},{"book":"Chakruok","chapter":"22","verse":"18","text":"kendo ogendini duto manie piny nogwedhi kokalo e kothi, nikech isewinjo wachna.”"},{"book":"Chakruok","chapter":"22","verse":"19","text":"Eka Ibrahim nodok ir jotije, kendo giduto negiwuok ka gidok Bersheba. Kendo Ibrahim nodak Bersheba."},{"book":"Chakruok","chapter":"22","verse":"20","text":"Bangʼ kinde moko, Ibrahim noyudo wach niya, “Milka bende koro osenywolone owadu Nahor yawuowi ma gin:"},{"book":"Chakruok","chapter":"22","verse":"21","text":"Uz wuowi makayo, Buz owadgi,"},{"book":"Chakruok","chapter":"22","verse":"22","text":"Kesed, Hazo, Pildash, Jidlaf kod Bethuel.”"},{"book":"Chakruok","chapter":"22","verse":"23","text":"Bethuel nonywolo Rebeka."},{"book":"Chakruok","chapter":"22","verse":"24","text":"Jatichne ma nyako ma nyinge Reuma bende nonywolone yawuowi, ma gin:"}]}