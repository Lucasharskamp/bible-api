{"data":[{"book":"Figoli","chapter":"24","verse":"1","text":"Pavapitili majuva muhanu, mtambika mkomi Ananiasi, asunukili na vavaha vamonga pamu na mundu yavatanga vandu Malawu kuchitemela yivamukema Tetulu, veni vamuhimulilagha mkomi wa mkowa milandu ya Pauli."},{"book":"Figoli","chapter":"24","verse":"2","text":"Pauli akemiwili na Tetulu akandili kumuhigha, adetili naha,"},{"book":"Figoli","chapter":"24","verse":"3","text":"Topi tukuchipokela chilongu achi kwa seku yonda na numbilu ngomi kwa yuwi Filekisi."},{"book":"Figoli","chapter":"24","verse":"4","text":"Lakini ngajila kutola chipindi chikomi munu, tukukuluva kwa usangi waku wutupikanishi padokwa."},{"book":"Figoli","chapter":"24","verse":"5","text":"Nongwa tumuwona mundu ayu kanyanyi ng'odu, mweni akukandishagha ndilingu gati ya Vayawudi kila mahali pamlimawu na wuwowu ndi mkomi wa chipinga cha Vanasaleti."},{"book":"Figoli","chapter":"24","verse":"6","text":"Kandi kayesha kuyiduka nyumba ya Chapanga, yufwi tumukamula."},{"book":"Figoli","chapter":"24","verse":"7","text":"Lakini Lisia mkomi wa machonda ayisili kumuwusha mumawoku vetu kwa liwovi."},{"book":"Figoli","chapter":"24","verse":"8","text":"Kavalayisha vala yivamuhighili vayisi kwa yuwi. Yuwi umdashi umweni dawupati milandu yosi yitumuhighila yufwi."},{"book":"Figoli","chapter":"24","verse":"9","text":"Vayawudi na veni vamuhighili, vadeta, fyosi afi fyaveli nakaka.”"},{"book":"Figoli","chapter":"24","verse":"10","text":"Topi mkomi Filekisi kamujumisha Pauli adeti. Na mweni Pauli adetili, “Ngusekilela kuyitasha kwa yuwi manya yuwi kucha muhigha wa mlima awu kwa myaka yitangalili."},{"book":"Figoli","chapter":"24","verse":"11","text":"Ukuwesha kumanya vapita majuva lilongu na mavili hela ha, tangila nyendi Yelusalemu kumjuma Chapanga."},{"book":"Figoli","chapter":"24","verse":"12","text":"Vayawudi vang'ona ng'odu pang'ombana na mundu yoyosi. Vang'onili ng'odu pandivatumishila vandu munyumba ya kudadavila, wala munyumba sha kudadavila shawu, wala mahali pengi mumbwanemu."},{"book":"Figoli","chapter":"24","verse":"13","text":"Wala vaweshi ng'odu kutovilela fyavahighila nenga."},{"book":"Figoli","chapter":"24","verse":"14","text":"Chijumila nenga kwa yuwi ndi achi: Nenga ngumujuma Chapanga wa vavaha vetu na nguyikala pangovikela deha yila veni vakwikema chipinga cha udesi. Ngufijumila filongu fyosi fyavayandikilili mufitabu fya Malawu va Chapanga vamupili Musa na vambuyi va Chapanga."},{"book":"Figoli","chapter":"24","verse":"15","text":"Nenga ngumshuvilila Chapanga na veni vakumshuvilila wuwu, kucha vandu goleki na vawafu, davashukuki."},{"book":"Figoli","chapter":"24","verse":"16","text":"Myanja yitangalili ngudayila kuva na ndima ya nyanyi kwa Chapanga na kwa vandu.”"},{"book":"Figoli","chapter":"24","verse":"17","text":"“Pandiyikalili kutali kwa myaka yimonga, ng'uya Yelusalemu kuvayeghela yumwi mwayangu utangi na kutawula litambiku."},{"book":"Figoli","chapter":"24","verse":"18","text":"Chipindi pagoleyi afi, ndi pavang'onili munyumba ya Chapanga, ndavelili pagolili kala yila dadavu ya kwing'alisha. Kwavelili kwahela lipinga lya vandu, wala ndilingu."},{"book":"Figoli","chapter":"24","verse":"19","text":"Lakini kwavelili Vayawudi vamonga kufuma Asia, ava vangavelili vavi apa kwa yuwi na kuyegha mahighu vawu mani leki vangavelili na chindu chochosi cha kudeta kwa nenga."},{"book":"Figoli","chapter":"24","verse":"20","text":"Awu, wuvaleki ava yivavelili apa vadeti, chivawonili mifya chipindi pavang'olushili pachitemela chikomi,"},{"book":"Figoli","chapter":"24","verse":"21","text":"ila deta filongu afi hela, pang'olukili pawulongolu yawu, ‘Nalelu mukuhigha kwanongwa ya kudeta kucha yivasovili davashukuki.’ ”"},{"book":"Figoli","chapter":"24","verse":"22","text":"Filekisi mweni avelili kalimanya lipinga limkovikela Kilistu, asayikili filongu afi kavawombela, “Dahighi filongu afi chipindi Lisia mkomi wa machonda payisa apa.”"},{"book":"Figoli","chapter":"24","verse":"23","text":"Pambeli kamulayila yula machonda yamuwopili Pauli muchijaka, ila vamupi upekesu padokwa na vaghanja vaki akotoo kuvakanisha kumuyeghela findu fyadayila."},{"book":"Figoli","chapter":"24","verse":"24","text":"Pavapitili majuva madokwa, Filekisi ayisili pamu na mdamundu Dilusila mweni aveli Muyawudi. Alayishili vamuyeghi Pauli, amupikanishili padeteyi milandu ya kumujumila Yesu Kilistu."},{"book":"Figoli","chapter":"24","verse":"25","text":"Lakini Pauli pakandeyi kudeta filongu fyaki fya milandu ya usangi na kuyisikisha padokwa na kwilata lijuva Chapanga davahighi vandu, Filekisi alwangili kayangula, “Ponopa yendi, nenga dandikukemi kandi pambata fwasi.”"},{"book":"Figoli","chapter":"24","verse":"26","text":"Chipindi chichila chila akashuvilileyi kupata swinda kwa Pauli, kwanongwa ayi amukemili myanja yitangalili paywanga na mweni."},{"book":"Figoli","chapter":"24","verse":"27","text":"Myaka mivili payipitili, Polikiu Festu atavalili kufuma Filekisi, aveli mkomi wa mkowa. Kwanongwa Filekisi adayilagha kuyiwongola kwa Vayawudi, amlekili Pauli mumula mula muchijaka."}]}