{"data":[{"book":"2 Madzimambo","chapter":"9","verse":"1","text":"Muprofita Erisha akadana murume aibva kuboka ravaprofita akati kwaari, “Chizvisunga chiuno chako, utore chinu chamafuta ugoenda kuRamoti Gireadhi."},{"book":"2 Madzimambo","chapter":"9","verse":"2","text":"Kana wasvikako, utsvake Jehu, mwanakomana waJehoshafati, mwanakomana waNimishi. Uende kwaari, umubvise pakati peshamwari dzake ugopinda naye muimba yomukati."},{"book":"2 Madzimambo","chapter":"9","verse":"3","text":"Ipapo utore chinu ugodira mafuta pamusoro wake uchiti, ‘Zvanzi naJehovha: Ndakuzodza kuti uve mambo weIsraeri.’ Ipapo ugozarura mukova utize; usanonoka!”"},{"book":"2 Madzimambo","chapter":"9","verse":"4","text":"Naizvozvo jaya iri, muprofita, rakaenda kuRamoti Gireadhi."},{"book":"2 Madzimambo","chapter":"9","verse":"5","text":"Akati asvika, akawana vakuru vehondo vagere pamwe chete. Akati, “Ndine shoko renyu, imi mukuru.”"},{"book":"2 Madzimambo","chapter":"9","verse":"6","text":"Jehu akasimuka akapinda mumba. Ipapo muprofita akadira mafuta pamusoro waJehu akati, “Zvanzi naJehovha: Mwari weIsraeri: ‘Ndakuzodza kuti uve mambo wavanhu vaJehovha, ivo vaIsraeri."},{"book":"2 Madzimambo","chapter":"9","verse":"7","text":"Unofanira kuparadza imba yaAhabhu tenzi wako, uye ini ndichatsiva ropa ravaranda vangu vaprofita uye neropa ravaranda vose vaJehovha rakadeurwa naJezebheri."},{"book":"2 Madzimambo","chapter":"9","verse":"8","text":"Nokuti imba yose yaAhabhu ichaparadzwa. Ndichabvisa kubva kuna Ahabhu murume wokupedzisira wose wose muIsraeri, nhapwa kana akasununguka."},{"book":"2 Madzimambo","chapter":"9","verse":"9","text":"Ndichaita imba yaAhabhu seyaJerobhoamu, mwanakomana waNebhati, uye seimba yaBhaasha, mwanakomana waAhija."},{"book":"2 Madzimambo","chapter":"9","verse":"10","text":"Kana ari Jezebheri, imbwa dzichamudya pamunda weJezireeri, hapana achamuviga.’ ” Ipapo akazarura mukova akatiza."},{"book":"2 Madzimambo","chapter":"9","verse":"11","text":"Jehu akati aenda kuna vamwe vabati pamwe naye, mumwe wavo akamubvunza akati, “Kwakanaka here? Ko, iri benzi romurume ravingei kwauri?”"},{"book":"2 Madzimambo","chapter":"9","verse":"12","text":"Ivo vakati, “Hazvisizvo! Tiudze.”"},{"book":"2 Madzimambo","chapter":"9","verse":"13","text":"Vakakurumidza kutora majasi avo vakaawaridza pasi pamakumbo ake pazvikwiriso. Ipapo vakaridza hwamanda vakadanidzira vachiti, “Jehu ava mambo!”"},{"book":"2 Madzimambo","chapter":"9","verse":"14","text":"Saka Jehu, mwanakomana waJehoshafati, mwanakomana waNimishi, akamukira Joramu. (Zvino Joramu navaIsraeri vose vakanga vadzivirira Ramoti Gireadhi nokuda kwaHazaeri mambo weAramu."},{"book":"2 Madzimambo","chapter":"9","verse":"15","text":"Asi mambo Joramu akanga adzokera kuJezireeri kuti andopora maronda aakanga akuvadzwa navaAramu muhondo naHazaeri, mambo weAramu.) Jehu akati, “Kana zviri izvo zvamunoda, ngaparege kuva neanonyeruka achibuda muguta achienda kunotaura shoko muJezireeri.”"},{"book":"2 Madzimambo","chapter":"9","verse":"16","text":"Ipapo akakwira mungoro yake akaenda kuJezireeri, nokuti Joramu akanga akazorora ikoko uye Ahazia mambo weJudha akanga adzikako kuti andomuona."},{"book":"2 Madzimambo","chapter":"9","verse":"17","text":"Nharirire yakanga yakamira pamusoro peshongwe muJezireeri yakati ichiona varwi vaJehu vava kusvika, yakadanidzira ichiti, “Ndiri kuona varwi vari kuuya.”"},{"book":"2 Madzimambo","chapter":"9","verse":"18","text":"Mutasvi webhiza akakwidza kundosangana naJehu akati, “Zvanzi namambo, ‘Mauya norugare here?’ ”"},{"book":"2 Madzimambo","chapter":"9","verse":"19","text":"Saka mambo akatumazve mumwe mutasvi webhiza. Akati achisvika kwavari akati, “Zvanzi namambo, ‘Mauya norugare here?’ ”"},{"book":"2 Madzimambo","chapter":"9","verse":"20","text":"Nharirire yakazivisazve ichiti, “Asvika kwavari, asi naiyewo haasi kudzoka. Kuchaira kwacho kwakafanana nokwaJehu mwanakomana waNimishi, nokuti anochaira kunge benzi.”"},{"book":"2 Madzimambo","chapter":"9","verse":"21","text":"Joramu akarayira akati, “Sungai ngoro yangu.” Zvino yakati yasungwa, Joramu mambo weIsraeri naAhazia mambo weJudha vakakwira mumwe nomumwe mungoro yake, kundosangana naJehu. Vakasangana naye pamunda wakanga uri waNabhoti muJezireeri."},{"book":"2 Madzimambo","chapter":"9","verse":"22","text":"Joramu akati aona Jehu akamubvunza akati, “Wauya norugare here, Jehu?”"},{"book":"2 Madzimambo","chapter":"9","verse":"23","text":"Ipapo Joramu akatendeuka akatiza, achidanidzira kuna Ahazi achiti, “Tamukirwa, Ahazi!”"},{"book":"2 Madzimambo","chapter":"9","verse":"24","text":"Ipapo Jehu akawembura uta hwake akapfura Joramu napakati pamapendekete. Museve wakandobaya pamwoyo wake iye ndokuwira mungoro yake."},{"book":"2 Madzimambo","chapter":"9","verse":"25","text":"Jehu akati kuna Bhidhikari, muchairi wengoro, “Musimudze umukande mumunda waimbova waNabhoti muJezireeri. Rangarira pataiva mungoro iwe neni tiri shure kwababa vake Ahabhu, Jehovha paakaita chiprofita ichi pamusoro pake:"},{"book":"2 Madzimambo","chapter":"9","verse":"26","text":"‘Nezuro ndakaona ropa raNabhoti neropa romwanakomana wake, ndizvo zvinotaura Jehovha, uye zvirokwazvo ndichaita kuti iwe uzviripe pamunda uno, ndizvo zvinotaura Jehovha.’ Naizvozvo zvino, chimusimudza umukande pamunda uyo, sezvakarehwa neshoko raJehovha.”"},{"book":"2 Madzimambo","chapter":"9","verse":"27","text":"Ahazia mambo weJudha akati aona zvakanga zvaitika, akatiza nenzira yokuBheti Hagani. Jehu akamudzingirira, achidanidzira achiti, “Muurayei naiyewo!” Vakamukuvadza ari mungoro yake ari munzira yaienda nokuGuri pedyo neIbhiremi, asi akapunyuka akaenda kuMegidho akandofira ikoko."},{"book":"2 Madzimambo","chapter":"9","verse":"28","text":"Varanda vake vakamutakura nengoro vakaenda kuJerusarema vakandomuviga namadzibaba ake muguva rake muGuta raDhavhidhi."},{"book":"2 Madzimambo","chapter":"9","verse":"29","text":"(Mugore regumi nerimwe raJoramu mwanakomana waAhabhu, Ahazia akava mambo weJudha.)"},{"book":"2 Madzimambo","chapter":"9","verse":"30","text":"Zvino Jehu akaenda kuJezireeri. Jezebheri akati azvinzwa, akapenda meso ake, akashongedza bvudzi rake ndokutarira napawindo."},{"book":"2 Madzimambo","chapter":"9","verse":"31","text":"Jehu akati achipinda pasuo, Jezebheri akamubvunza akati, “Wauya norugare here, Zimuri, iwe muurayi watenzi wako?”"},{"book":"2 Madzimambo","chapter":"9","verse":"32","text":"Jehu akatarira kumusoro pawindo akadanidzira akati, “Ndiani ari kurutivi rwangu? Ndiani?” Varanda vaviri kana vatatu vakamutarira."},{"book":"2 Madzimambo","chapter":"9","verse":"33","text":"Jehu akati, “Mukandirei pasi!” Naizvozvo vakamukanda pasi, rimwe ropa rake rikapfachukira parusvingo napamabhiza paakatsikwa nawo."},{"book":"2 Madzimambo","chapter":"9","verse":"34","text":"Jehu akapinda akadya uye akanwa. Akati, “Torai mukadzi akatukwa, mumuvige, nokuti akanga ari mwanasikana wamambo.”"},{"book":"2 Madzimambo","chapter":"9","verse":"35","text":"Asi vakati vaenda kundomuviga, havana chavakawana kunze kwedehenya rake, tsoka dzake namaoko ake chete."},{"book":"2 Madzimambo","chapter":"9","verse":"36","text":"Vakadzokera vakandoudza Jehu, iye akati, “Iri ndiro shoko raJehovha raakataura kubudikidza nomuranda wake Eria muTishibhi achiti: Imbwa dzichadya nyama yaJezebheri pamunda wokuJezireeri."},{"book":"2 Madzimambo","chapter":"9","verse":"37","text":"Chitunha chaJezebheri chichava somupfudze pamusoro pomunda wokuJezireeri, zvokuti hapana achagona kuti, ‘Uyu ndiye Jezebheri.’ ”"}]}