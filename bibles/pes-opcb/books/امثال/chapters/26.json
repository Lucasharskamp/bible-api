{"data":[{"book":"امثال","chapter":"26","verse":"1","text":"همان‌طور که باریدن برف در تابستان یا باران در فصل درو خلاف قانون طبیعت است، همچنان است احترام گذاشتن به اشخاص نادان."},{"book":"امثال","chapter":"26","verse":"2","text":"نفرین، بر کسی که مستحق آن نیست اثری ندارد و مانند گنجشک یا پرستویی است که این سو و آن سو پرواز می‌کند و در جایی نمی‌نشیند."},{"book":"امثال","chapter":"26","verse":"3","text":"شلّاق برای اسب است و افسار برای الاغ، و چوب تنبیه برای آدم نادان."},{"book":"امثال","chapter":"26","verse":"4","text":"نادان را مطابق حماقتش جواب نده، مبادا تو هم مثل او شوی."},{"book":"امثال","chapter":"26","verse":"5","text":"نادان را مطابق حماقتش جواب بده، مبادا خودش را عاقل بداند."},{"book":"امثال","chapter":"26","verse":"6","text":"کسی که توسط آدم نادان پیغام می‌فرستد مثل شخصی است که پای خود را قطع می‌کند و یا زهر می‌نوشد."},{"book":"امثال","chapter":"26","verse":"7","text":"مثلی که از دهان شخص نادان بیرون می‌آید، مانند پای لنگ، سست است."},{"book":"امثال","chapter":"26","verse":"8","text":"احترام گذاشتن به شخص نادان، مانند بستن سنگ به فلاخن، کار احمقانه‌ای است."},{"book":"امثال","chapter":"26","verse":"9","text":"مثلی که از دهان شخص نادان بیرون می‌آید همچون خاری که به دست آدم مست فرو می‌رود و او حس نمی‌کند، بی‌اثر است."},{"book":"امثال","chapter":"26","verse":"10","text":"کسی که نادان یا هر رهگذری را استخدام می‌کند، مانند تیراندازی است که بی‌هدف تیر رها کرده، هر رهگذری را مجروح می‌سازد."},{"book":"امثال","chapter":"26","verse":"11","text":"همان‌طور که سگ به قی خود باز می‌گردد، آدم احمق نیز حماقت خود را تکرار می‌کند."},{"book":"امثال","chapter":"26","verse":"12","text":"کسی که در نظر خود عاقل است از یک نادان هم نادانتر است."},{"book":"امثال","chapter":"26","verse":"13","text":"آدم تنبل پایش را از خانه بیرون نمی‌گذارد و می‌گوید: «شیرهای درنده در کوچه‌ها هستند!»"},{"book":"امثال","chapter":"26","verse":"14","text":"او مانند دری که بر پاشنه‌اش می‌چرخد، در رختخوابش می‌غلتد و از آن جدا نمی‌شود."},{"book":"امثال","chapter":"26","verse":"15","text":"دستش را به طرف بشقاب دراز می‌کند ولی از فرط تنبلی لقمه را به دهانش نمی‌گذارد."},{"book":"امثال","chapter":"26","verse":"16","text":"با این حال او خود را داناتر از هفت مرد عاقل می‌داند."},{"book":"امثال","chapter":"26","verse":"17","text":"کسی که در نزاعی دخالت می‌کند که به او مربوط نیست مانند شخصی است که گوشهای سگی را می‌کشد."},{"book":"امثال","chapter":"26","verse":"18-19","text":"شخصی که همسایهٔ خود را فریب بدهد و بعد بگوید که شوخی کرده است، مثل دیوانه‌ای است که به هر طرف آتش و تیرهای مرگبار پرت می‌کند."},{"book":"امثال","chapter":"26","verse":"20","text":"هیزم که نباشد آتش خاموش می‌شود، سخن‌چین که نباشد نزاع فرو می‌نشیند."},{"book":"امثال","chapter":"26","verse":"21","text":"همان‌طور که زغال و هیزم آتش را مشتعل می‌کند، مرد ستیزه‌جو هم جنگ و نزاع بر پا می‌نماید."},{"book":"امثال","chapter":"26","verse":"22","text":"سخنان سخن‌چین مانند لقمه‌های لذیذی است که با لذت بلعیده می‌شود."},{"book":"امثال","chapter":"26","verse":"23","text":"سخنان زیبا و فریبنده، شرارت دل را پنهان می‌سازد، درست مانند لعابی که ظرف گلی را می‌پوشاند."},{"book":"امثال","chapter":"26","verse":"24","text":"شخص کینه‌توز با حرفهایش کینهٔ دلش را مخفی می‌کند؛"},{"book":"امثال","chapter":"26","verse":"25","text":"اما تو گول حرفهای فریبندهٔ او را نخور، زیرا دلش پر از نفرت است."},{"book":"امثال","chapter":"26","verse":"26","text":"اگرچه نفرتش را با حیله پنهان می‌کند، اما سرانجام پلیدی او بر همگان آشکار خواهد شد."},{"book":"امثال","chapter":"26","verse":"27","text":"هر که برای دیگران چاه بکند، خود در آن خواهد افتاد. هر که سنگی به طرف دیگران بغلتاند، آن سنگ برمی‌گردد و بر روی خود او می‌افتد."},{"book":"امثال","chapter":"26","verse":"28","text":"زبان دروغگو از مجروح شدگان خود نفرت دارد و دهان چاپلوس خرابی بار می‌آورد."}]}