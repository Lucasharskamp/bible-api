{"data":[{"book":"Malam Mdannak","chapter":"6","verse":"1","text":"Acunüng Toca naw msingnak he khyüh üngka mat han kphyan se ka hmuh, acunüng xüngkia xüngksei kphyü he üngka mat naw khawnghmüma kba, “Lawa” ti se ka ngjak."},{"book":"Malam Mdannak","chapter":"6","verse":"2","text":"6:2: Zakh 1:8; 6:3,6Ka han teng üng ngse akbawk ka hmuki. Acuna khana ngcumki naw li kpawm se bawilukhum ami ngbün sak. Acunüng ani cun nängkia kba ngnängnak yah khaia ktawihki."},{"book":"Malam Mdannak","chapter":"6","verse":"3","text":"Acunüng Toca naw msingnak anghnginak a han kphyan la xüngksei anghnginak naw, “Lawa” ti se ka ngjak."},{"book":"Malam Mdannak","chapter":"6","verse":"4","text":"Acunüng ngse akce, asen lawki. Acuna khana ngcumki üng khawmdek khana ngtuknak lawpüi se khyang he nghnim kyu khai hea johit ami pet. Kcim ngbaünu pi ami pet si."},{"book":"Malam Mdannak","chapter":"6","verse":"5","text":"Acunüng Toca naw msingnak akthumnak a han kphyan la xüngksei akthumnak naw, “Lawa” ti se ka ngjak. Ka han teng üng ngse alea khana ngcumki naw kbäinak kcüng se ka hmuh."},{"book":"Malam Mdannak","chapter":"6","verse":"6","text":"Acunüng xüngseikia xüngksei kphyü hea ksung üngka kthaiha mäih naw, “Mhmüp mata phua kyung kcang khawt mat yahki. Mhmüp mata phua mujaw khawt thum yahki. Acunsepi Olip ksitui la capyit ta ä jah kpyeha” ti se ka ngjak."},{"book":"Malam Mdannak","chapter":"6","verse":"7","text":"Acunüng Toca naw msingnak akphyünak a han kphyan la xüngksei akphyünaka kthai naw, “Lawa,” ti se ka ngjak."},{"book":"Malam Mdannak","chapter":"6","verse":"8","text":"6:8: Hez 14:21Acunüng ka han teng üng, ngse amvo ka hmuh. A khana ngcumkia ngming cun Thihnak kyase Thihnak khaw naw k’et lü a läk. Anini naw khawmdek püm khyü üngka püm mat ham na ni se ngtuknak, eikhaw setnak, natnak hlikhaü la sakyung he am jah hnimnak sak vaia ana jah peta kyaki."},{"book":"Malam Mdannak","chapter":"6","verse":"9","text":"Acunüng Toca naw msingnak amhmanak a han kphyan la Pamhnama ngthu ami sangkhapa phäha pi kyase, ami sitiha phäha pi kyase, ami jah hnima ngmüimkhya he cun kphyawnkunga keha ka jah hmuh."},{"book":"Malam Mdannak","chapter":"6","verse":"10","text":"Acunüng amimi naw angsanga, “Ngdüngdai lü ngcimcaih lü ahmäi mkhütkia Bawipa aw! Keimi jah hnimkia khyang hea khana ngthu mkhya lü na jah mkhuimkha lawnak vaia kcün hin ivei hlü hamki ni?” tia ngpyangki he."},{"book":"Malam Mdannak","chapter":"6","verse":"11","text":"Acunüng suisak akbawk ami jah pet. Amimia mäiha ami jah hnim hnga vaia m'ya akce he la jumeiki he aküma ami jah hnim vei cäpa asängca ami jah ngäng vaia jah mthehki he."},{"book":"Malam Mdannak","chapter":"6","verse":"12","text":"Acunüng Toca naw msingnak akhyuknak a han kphyan la mkhyü aknuia ngsün law lü, khawnghngi kpyawn lenua kba le law lü, khya pi thisena mäiha avan sen law se ka hmuh."},{"book":"Malam Mdannak","chapter":"6","verse":"13","text":"6:13,14: Hesa 34:4Fik dung khawkhi naw ksün se am a hmin ham üng a kthei he ami kyu lawa kba Aisi he pi mdeka kyu law khai he."},{"book":"Malam Mdannak","chapter":"6","verse":"14","text":"Khankhaw pi kcahnana kba ngtawm lü khyük lawki. Mcung la khawkawng naküt he pi ami awmnak üngka naw ngnawn bäihki he."},{"book":"Malam Mdannak","chapter":"6","verse":"15","text":"6:15: Hesa 2:19,21Acunüng khawmdek sangpuxang he, bawi he la yekap ngvai he, bawimangki he la khyang kyan he, khyang kce avan, m'ya la ä m'ya he naküt cun khui hea k’uma la mcunga lungnu he üng ngthupei hüki he."},{"book":"Malam Mdannak","chapter":"6","verse":"16","text":"6:16:Hos 10:8; Lk 23:30Acunüng mcung he la lungnu hea veia, “Jah sip law u lü bawingawhnak üng ngawkia mik üngka la Toca a mlungsonak üngka naw jah thup law ua;"},{"book":"Malam Mdannak","chapter":"6","verse":"17","text":"6:17: Jol 2:11; Mal 3:2Kyühkyawksekia ami mlungsonaka mhmüp cun pha law ve; u naw khamei thei khai ni?” ami ti."}]}