{"data":[{"book":"LUKE","chapter":"17","verse":"1","text":"I te aso tokotasi raa Jesus ni taratara ake ki ana disaipol, “Te tiputipu teelaa e usu te tama ki ppena naa haisara raa e takoto, tevana iaa nau e aroha iloo i te tama e hakasura te tiputipu naa!"},{"book":"LUKE","chapter":"17","verse":"2","text":"E taukareka iloo maa te tama peenaa ki saitia tana ua ki se hatukaraa aa ku hakaterekia i te moana, teenaa i naa haaeo ma ki kauatu kiaa ia, ki mee maa se tamariki i naa tamalliki nei e usuhia a ia ki ppena naa haisara, ma ki llasi iloo."},{"book":"LUKE","chapter":"17","verse":"3","text":"Kootou ki hakamattoni lokoi i naa sosorina kootou!"},{"book":"LUKE","chapter":"17","verse":"4","text":"Aa ki mee maa ia e hitu hakkaatoa ana saaita i te aso tokotasi e mee ana vana e hakallika kiaa koe, aa i naa saaita naa hakkaatoa a ia e hanatu peenaa no vanaatu maa ia e aroha iaa ia ni sosorina peenaa kiaa koe, koe ki aroha i te tama naa.”"},{"book":"LUKE","chapter":"17","verse":"5","text":"Naa aposol raa ki mee ake ki TeAriki, “Haia maatou ki illoa hakaraaoi iaa koe.”"},{"book":"LUKE","chapter":"17","verse":"6","text":"TeAriki ki mee ake, “Ki mee maa te lotu kootou e nnoto koi pee ko naa hua laakau e punaammea iloo raa, te lotu kootou naa e tau te uhuki te hui te laakau e tuu nei no peesia ki te moana."},{"book":"LUKE","chapter":"17","verse":"7","text":"“Ki mee maa se tama i kootou e mee tana poe e heheuna i tana keri, aa seai maa e roorosi i ana sipsip. I te saaita te poe naa e ahe ake i ana heuna, e aa, kootou e mannatu maa tana hakamau raa ma ki mee ake kiaa ia ki hanotonu no kai?"},{"book":"LUKE","chapter":"17","verse":"8","text":"Seai iloo! Tana hakamau naa ma ki mee ake are ki hano ia no mee hakaoti ana kaikai raa aa ku ttaa ake ki kai a ia, aa ki oti are a ia ku kai."},{"book":"LUKE","chapter":"17","verse":"9","text":"Te hakamau raa ma ki see lavaa te vanaake ki tana poe maa ia e hiahia i aa ia e hakannoo ki ana taratara."},{"book":"LUKE","chapter":"17","verse":"10","text":"Teenaa kootou hoki, i te saaita kootou ku oti te haia kootou naa heuna TeAtua ni kauatu raa, kootou ki taratara peelaa, ‘Maatou ni poe vare koi e mee naa heuna maatou.’”"},{"book":"LUKE","chapter":"17","verse":"11","text":"I te saaita Jesus ni hano ki Jerusalem raa, a Ia ni hano vaaroto naa matakaaina Samaria ma Galilee."},{"book":"LUKE","chapter":"17","verse":"12","text":"I tana saaita ni uru atu ki te tamaa matakaaina tokotasi raa, a Ia ni ttiri i te taka sinahuru taanata e haia te leprosi. Naa tama naa e ttuu hakammao"},{"book":"LUKE","chapter":"17","verse":"13","text":"ka tanitani varo ake, “TeAriki Jesus! Aroha i maatou!”"},{"book":"LUKE","chapter":"17","verse":"14","text":"Jesus ni ttoka atu ki laatou no mee ake, “Kootou oo no mee ki mmata naa maatua raa i kootou.”"},{"book":"LUKE","chapter":"17","verse":"15-16","text":"Te tama tokotasi i naa tama naa se tama haka Samaria. Te saaita te tama naa ni kite maa ia ku taukareka raa, te tama naa ni ahe ake ki Jesus ka hakanau i TeAtua ki ana varo. A ia ni hano no ttuu ana turi imua Jesus no taratara hakahiahia atu kiaa Ia."},{"book":"LUKE","chapter":"17","verse":"17","text":"Jesus ki vasiri, “Teelaa se taka sinahuru taanata ni haia no taukalleka, aa teehea telaa takasivo?"},{"book":"LUKE","chapter":"17","verse":"18","text":"Teenei ko te tama are telaa henua nei teenei ni ahemai no taratara hakahiahia i TeAtua.”"},{"book":"LUKE","chapter":"17","verse":"19","text":"Jesus ki huri ake ki te tanata raa no mee ake, “Masike ki aruna no hano; koe ku taukareka i aa koe e lotu iaa nau.”"},{"book":"LUKE","chapter":"17","verse":"20","text":"I te aso tokotasi raa, e mee naa Faarisi ni vasiri ake ki Jesus, “Te Nohorana TeAtua raa ma ki tae mai i te saaita hea?” Teenaa ki mee ake Jesus, “See hai vana ma ki hakailoa ake ki te henua maa te Nohorana TeAtua raa ku takoto."},{"book":"LUKE","chapter":"17","verse":"21","text":"See hai tama ma ki mee peelaa, ‘Kootou mmata mai, teenei te Nohorana TeAtua!’ Aa see hai tama hoki ma ki mee peelaa, ‘Kootou ttoka atu, teelaa te Nohorana TeAtua!’ I te aa, te Nohorana TeAtua raa e takoto iloto kootou.”"},{"book":"LUKE","chapter":"17","verse":"22","text":"Teenaa mee ake iloo Ia ki ana disaipol, “Te ssao raa ma ki tae mai, teenaa kootou ma ki fiffai ki kkite kootou se aso tokotasi i naa aso te Tama te Henua, tevana iaa kootou ma ki see lavaa."},{"book":"LUKE","chapter":"17","verse":"23","text":"E mee aaraa tama ma ki mee atu ki kootou, ‘Kootou ttoka atu, teelaa a Ia!’ Aaraa tama iaa ma ki mee atu peelaa, ‘Kootou mmata mai, teenei a Ia!’ Tevana iaa kootou ki see hakannoo ki naa taratara naa tama naa ka hurohuro kootou vaamuri laatou ka sessee iaa Ia."},{"book":"LUKE","chapter":"17","verse":"24","text":"I te aso te Tama te Henua ma ki ahemai raa, te henua hakkaatoa ma ki kkite iaa Ia, e mee pee ko naa ttoka laatou i naa taaraki te uila no maasina hakkaatoa te lani ma te kerekere."},{"book":"LUKE","chapter":"17","verse":"25","text":"Tevana iaa te Tama te Henua raa ma ki mee pakavaina no hakallono isu imua, teenaa a Ia ma ki hakakkeeina naa tama te maarama nei."},{"book":"LUKE","chapter":"17","verse":"26","text":"“Te saaita te Tama te Henua ma ki hakasura mai raa, naa tama te maarama nei ma ki haia pee ko naa haia naa tama i te ssao Noah.17.26 Gen 6.5-8"},{"book":"LUKE","chapter":"17","verse":"27","text":"I te ssao Noah raa, te henua ni nnoho koi no kkai ka unu, aa naa taanata ma naa haahine raa e aavanavvana, no tae iloo ki te aso Noah ni uru ki loto te vaka e lasi. Teenaa ki hakaffuta te ttai raa no loohia te henua hakkaatoa no mmate.17.27 Gen 7.6-24"},{"book":"LUKE","chapter":"17","verse":"28","text":"“Te aso naa hoki ma ki mee pee ko te ssao Lot ni noho. Te henua ni nnoho koi no kkai ka unu; laatou e nnoho ka taavi hekau peenaa ka ttori kaikai ka hakatuu hare."},{"book":"LUKE","chapter":"17","verse":"29","text":"I te aso Lot ni hakataha i Sodom raa, te ahi raa ni ura mai i te lani ka maaoha mai naa korokorohatu e mallaa, e mee pee ko naa too te ua, ki naa tama te matakaaina naa no mmate laatou hakkaatoa.17.29 Gen 18.20—19.25"},{"book":"LUKE","chapter":"17","verse":"30","text":"Teenaa te aso te Tama te Henua ma ki hakasura iho raa ma ki tiputipu peenaa hoki."},{"book":"LUKE","chapter":"17","verse":"31","text":"“I te aso naa raa, te tama e noho i haho tana hare raa ma ki see hai saaita ki tere ki loto tana hare raa no too ana hekau; peelaa hoki, te tama e heheuna i ana verena raa ma ki see hai saaita ki tere ki tana hare.17.31 Mt 24.17,18; Mk 13.15,16"},{"book":"LUKE","chapter":"17","verse":"32","text":"Kootou mannatu i te vana ni sura ki te aavana Lot!17.32 Gen 19.26"},{"book":"LUKE","chapter":"17","verse":"33","text":"Te tama e hakaseresere tana ora raa, a ia ma ki see kite te ora maaoni; aa te tama e tiiake mai tana ora kiaa nau raa, a ia ma ki taaohi ki te ora maaoni.17.33 Mt 10.39; 16.25; Mk 8.35; Lk 9.24; Jn 12.25"},{"book":"LUKE","chapter":"17","verse":"34","text":"“Nau e vanaatu ki kootou. I te poo naa raa, te takarua ma ki mmoe i te moelana tokotasi: te tama tokotasi ma ki toa, aa telaa tama ma ki tiiake ka moe."},{"book":"LUKE","chapter":"17","verse":"35","text":"Te takarua haahine ma ki haikai hakapaa: te ffine tokotasi ma ki toa, aa telaa ffine ma ki tiiake ka noho."},{"book":"LUKE","chapter":"17","verse":"36","text":"[Te takarua taanata ma ki heheuna hakapaa i naa verena laaua: te tanata tokotasi ma ki toa, aa telaa tanata ma ki tiiake ka noho.”]"},{"book":"LUKE","chapter":"17","verse":"37","text":"Naa disaipol raa ki vasiri ake, “TeAriki, naa vana nei ma ki ssura i hea?”"}]}