{"data":[{"book":"Mathayo","chapter":"18","verse":"1","text":"E kindeno jopuonjre nobiro ir Yesu mopenje niya, “En ngʼa maduongʼ moloyo e pinyruodh polo?”"},{"book":"Mathayo","chapter":"18","verse":"2","text":"To noluongo nyathi moro matin mi okete ochungʼ e diergi."},{"book":"Mathayo","chapter":"18","verse":"3","text":"Eka nowacho niya, “Awachonu adier ni ka ok ulokoru ma uchalo gi nyithindo matindo, to ok ubi donjo e pinyruodh polo ngangʼ."},{"book":"Mathayo","chapter":"18","verse":"4","text":"Emomiyo ngʼato angʼata mobolore kaka nyathini e ngʼat maduongʼ moloyo e pinyruodh polo."},{"book":"Mathayo","chapter":"18","verse":"5","text":"Kendo ngʼato angʼata morwako nyathi machal kama e nyinga to an ema orwaka."},{"book":"Mathayo","chapter":"18","verse":"6","text":"“To ka ngʼato omiyo achiel kuom jomatindo moyie kuomagi odonjo e richo to dibed maber ka otwene pongʼ marangʼongo e ngʼute bangʼe onyumego e chuny nam."},{"book":"Mathayo","chapter":"18","verse":"7","text":"“Piny none malit nikech gik mamiyo ji donjo e richo! Ochuno ni gik makamagi nyaka bedie, to okwongʼ ngʼatno makelo gigo!"},{"book":"Mathayo","chapter":"18","verse":"8","text":"Ka lweti kata tiendi miyo idonjo e richo to ngʼade oko kendo iwite mabor. Ber moloyo kidonjo e ngima ka ionge lweti kata kingʼol moloyo bedo gi lwetegi ariyo kata tiendeni ariyo to owiti e mach manyaka chiengʼ."},{"book":"Mathayo","chapter":"18","verse":"9","text":"Kamano bende ka wangʼi miyo itimo richo to lodhe oko kendo iwite mabor. Ber moloyo kidonjo e ngima gi wangʼ achiel kar bedo gi wenge ariyo to owiti e mach mar Gehena."},{"book":"Mathayo","chapter":"18","verse":"10","text":"“Neuru ni ok uchayo achiel kuom jomatindogi. Nimar anyisou ni malaikegi manie polo osiko ka ngʼiyo wangʼ Wuora manie polo. ["},{"book":"Mathayo","chapter":"18","verse":"11","text":"Nikech Wuod Dhano osebiro mondo owar joma olal.]18:11 Loko moko mag Muma nigi weche machal gi mantie e Luk 19:10."},{"book":"Mathayo","chapter":"18","verse":"12","text":"“Uparo nade? Ka ngʼato nigi rombe mia achiel, to achiel kuomgi olal, donge ngʼatno diwe piero ochiko gochikogo mi odhi omany achiel molalno?"},{"book":"Mathayo","chapter":"18","verse":"13","text":"To awachonu adier ni ka oyude to obedo mamor kuom rombo achielno, moloyo kuom piero ochiko gochiko mane ok olal."},{"book":"Mathayo","chapter":"18","verse":"14","text":"Machalre gi mano, wuonu manie polo ok dwar ni kata achiel kuom jomatindogi olal."},{"book":"Mathayo","chapter":"18","verse":"15","text":"“Ka owadu ochwanyi to dhi kendo inyise kethone, mana e kindu kode ji ariyo. Ka ochikoni ite mowinjo to mano iseloso kindi gi owaduno."},{"book":"Mathayo","chapter":"18","verse":"16","text":"To ka otamore winji to kaw ngʼato achiel kata ji ariyo idhi iwuogo kode, mondo, wach moro mantie e kind ji nyaka ngʼere malongʼo ka nitiere joneno ariyo kata adek.18:16 Rap 19:15"},{"book":"Mathayo","chapter":"18","verse":"17","text":"Kodagi winjogi, to nyis kanisa wachno; to kodagi winjo nyaka kanisa, to kawe kaka dikaw ngʼat ma japiny kata jasol osuru."},{"book":"Mathayo","chapter":"18","verse":"18","text":"“Awachonu adier ni gimoro amora mutweyo e piny-ka notwe e polo bende, kendo gimoro amora mugonyo e piny-ka nogony e polo bende."},{"book":"Mathayo","chapter":"18","verse":"19","text":"“Awachonu bende ni ka ji ariyo kuomu e piny-ka owinjore kuom gimoro amora mukwayo to Wuora manie polo notimnugo."},{"book":"Mathayo","chapter":"18","verse":"20","text":"Nimar kama ji ariyo kata adek ochokoree e nyinga to an kodgi kanyo.”"},{"book":"Mathayo","chapter":"18","verse":"21","text":"Eka Petro nobiro ir Yesu mopenje niya, “Ruoth, owinjore awe ne owadwa ndalo adi kokethona? Nyaka ndalo abiriyo koso?”"},{"book":"Mathayo","chapter":"18","verse":"22","text":"Yesu nodwoke niya, “Awachoni ni ok nyadibiriyo to nyadi piero abiriyo nyadibiriyo."},{"book":"Mathayo","chapter":"18","verse":"23","text":"“Mano emomiyo pinyruodh polo chal gi ruoth mane dwaro nono kaka jotichne osetiyo gi pesane."},{"book":"Mathayo","chapter":"18","verse":"24","text":"Kane ochako timo nonrono, ngʼat moro mane nigi gope moromo silingʼ tara gi tara ne okel e nyime."},{"book":"Mathayo","chapter":"18","verse":"25","text":"To kaka ne ok onyal chulo gopeno, ruodhe nogolo chik mondo en kaachiel gi chiege gi nyithinde, kod gik moko duto mane en-go ousi mondo ochul gowino."},{"book":"Mathayo","chapter":"18","verse":"26","text":"“To jatijno nogoyo chonge piny e nyime, moywagorene ni, ‘Yie ihorina mos, abiro chuli gopino duto.’"},{"book":"Mathayo","chapter":"18","verse":"27","text":"Ruodh jatijno nokeche mi owene gopeno kendo ogonye odhi."},{"book":"Mathayo","chapter":"18","verse":"28","text":"“To bangʼ ka jatijno nosedhi, noyudo achiel kuom jotich wetene mane nigi gope moromo dinari mia achiel. Nomake matek mochako deye, kowachone ni, ‘Chula gopa ma in-go sani!’"},{"book":"Mathayo","chapter":"18","verse":"29","text":"“Jatich wadgino nogoyo chonge piny e nyime moywagorene ni, ‘Yie itimna ngʼwono, abiro chuli gopi.’"},{"book":"Mathayo","chapter":"18","verse":"30","text":"“To nodagi. Kar timo kamano to noa kanyo mi oloso wach mondo orwak ngʼatno e od twech nyaka chop ochul gowino."},{"book":"Mathayo","chapter":"18","verse":"31","text":"Kane jotich mamoko oneno gima notimoreno, chunygi nodoko malit ahinya kendo negidhi mi ginyiso ruodhgi gik moko duto mane osetimore."},{"book":"Mathayo","chapter":"18","verse":"32","text":"“Eka ruodhno noluongo jatichneno ire, mowachone ni, ‘An ne aweni gopa mane in-go duto nikech ne iywagorina mondo atim kamano."},{"book":"Mathayo","chapter":"18","verse":"33","text":"Angʼo momiyo in to ne itamori kecho jatich wadu kaka an bende ne akonyi?’"},{"book":"Mathayo","chapter":"18","verse":"34","text":"Ruodhe ne mirima omako kode mi nochiwe e lwet jo-jela mondo orodhe maonge kech, nyaka chop ochul gowi duto mane en-go."},{"book":"Mathayo","chapter":"18","verse":"35","text":"“Kamano e kaka Wuora manie polo biro timo ne ngʼato ka ngʼato ka ok oweyo ne nyawadgi gie chunye.”"}]}