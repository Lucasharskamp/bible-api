{"data":[{"book":"Acts","chapter":"1","verse":"1","text":"Оԓәӈ нэпекем ма нӑӈена, Феофил, иса щит эԓты хӑшсэм, мўй Иисус верәс пӑ мўйа утәԓтәсԓы оԓӈәԓ эԓты"},{"book":"Acts","chapter":"1","verse":"2","text":"щи хӑтәԓ унты, хун Йэмәӈ Ԓыԓ сӑхат Ԓўв пирыйәм апостолԓаԓа партәпсайәт1:2 Ԓўв партәпсайԓаԓ - ванта Лука 24:47-49 мийман, Ԓўв турма нŏх ўйман уса."},{"book":"Acts","chapter":"1","verse":"3","text":"Ԓўв шукәԓ йўпийән, ар тŏрԓы уԓты посԓаԓ пиԓән, щитԓаԓа щи Ԓўвеԓ ԓыԓӈат этәԓтәсԓы, ԋӑԓйаӈ хӑтәԓ хўват ԓыв хŏщайэԓ этыԓыйәс пӑ Турәм Хон Уԓәпса эԓты пŏтәртәс."},{"book":"Acts","chapter":"1","verse":"4","text":"Щӑԓта, ԓывиԓаԓ йӑха ӑкәтман, Ԓўв ԓывиԓаԓа партсәԓԓы: «Иерусалим эԓты аԓ мӑнаты, Ащэм аԉәм ŏт ԓавԓаты, хŏты Ма эԓтэм хуԓԓысты,"},{"book":"Acts","chapter":"1","verse":"5","text":"Иоанн йиӈка ԓŏӈәԓтыйәс, нын пӑ, тӑми йўпийән кӑмәтса хӑтәԓ кемән Йэмәӈ Ԓыԓа ԓŏӈәԓтты питԓайты»."},{"book":"Acts","chapter":"1","verse":"6","text":"Хун ԓыв йӑха ӑктәщсәт, Ԓўвеԓ иԋщәссэԓ, пŏтәртман: «Турәм Куща, Израиль хон пеләк ӑнта мўй ин Нӑӈ нŏх йӑԓпитԓэн?»"},{"book":"Acts","chapter":"1","verse":"7","text":"Иисус пӑ ԓывиԓаԓа йастәс: «Ащем Ԓўв йурәԓән пŏнәм пŏрайәт мўй сысәт уйәтты, ӑнтом нын верән,"},{"book":"Acts","chapter":"1","verse":"8","text":"нын йур вана ўԓты, хун нын хŏщайән Йэмәӈ Ԓыԓ ŏхәԓәԓ; пӑ Иерусалимән пӑ иса Иудея пӑ Самария ԓŏватән хŏԓна пӑ мўв кимәԓ унты Мӑнэм вантәм хŏйатәта уԓты питԓәты»."},{"book":"Acts","chapter":"1","verse":"9","text":"Щит йастәмаԓ кемән, ԓыв ватман, Ԓўв нŏх эԓәтса, пӑ пӑԓәӈән ԓыв сэмԓаԓ эԓты лӑп ўса."},{"book":"Acts","chapter":"1","verse":"10","text":"Щиӈәԋща, хун ԓыв турәм хӑр пеԓа ватмеԓән, Ԓўв нŏх эԓԓәмаԓ пŏрайән, шӑмкапан ԓыв йэԓпиԓаԓән нŏви ԓумтәмәӈ кӑт ху этсәӈән"},{"book":"Acts","chapter":"1","verse":"11","text":"пӑ йастәсӈән: «Галилея йох! Мўй нын ԓойԓәты пӑ турәм хӑр пеԓа ватԓәты? Тӑм Иисус, нын эԓтан турма нŏх ўйәм Ŏт, тӑм иты щи йŏхәтәԓ, хŏты нын Ԓўвеԓ турма эԓԓәтаԓ ватсәԓән»."},{"book":"Acts","chapter":"1","verse":"12","text":"Щиӈәԋща ԓыв Иерусалим воша, Элеона айәԓты кев пай эԓты, йŏхԓы йŏхәтсәт, ԓўв Иерусалим ԉэпән шаббат хӑтәԓ шушты хўватән1:12 шаббат хӑтәԓ шушты хўват - словарьән ванты; уԓ."},{"book":"Acts","chapter":"1","verse":"13","text":"Щӑԓта, йŏхԓы йŏхәтмеԓ йўпийән, нўм хот йӑта, хŏта уԓԓысәт, нŏх мӑтсәт: Петр пӑ Иаков, Иоанн пӑ Андрей, Филипп пӑ Фома, Варфоломей пӑ Матфей, Иаков Алфей пŏх пӑ Симон Зилот, пӑ Иуда, Иаков пŏх усәт."},{"book":"Acts","chapter":"1","verse":"14","text":"Хŏԓыйэ ԓыв и йӑха пойәкщәман усәт нэӈәт пӑ Мария, Иисус аԋԏи пиԓән, пӑ Ԓўв ху апщиԓаԓ пиԓән."},{"book":"Acts","chapter":"1","verse":"15","text":"Пӑ щи хӑтԓәтән Петр, утәԓтәты йŏх кўтән нŏх ԓойман, йастәс, –"},{"book":"Acts","chapter":"1","verse":"16","text":"сот хус кем хŏйат йӑха ӑктәщиты щир ус: «Хӑнам йох! Щита тыйты мосәс, мўй Йэмәӈ Нэпекән Йэмәӈ Ԓыԓ Давид ўӈәԓән Иуда эԓты йастәс. Иисус ԋӑрэмәм ŏтәт хŏща ԓўв ŏха ус;"},{"book":"Acts","chapter":"1","verse":"17","text":"Ԓўв мўӈ хŏщайэв ԓўӈәтман ус пӑ тӑм Турәм урәӈән верты верәт пеԓа пирыса»;"},{"book":"Acts","chapter":"1","verse":"18","text":"Туп атәм вермаԓ сӑхат ўйәм ŏхԓаԓән, мўв хӑрән ԓутса, пӑ хун оԓӈат ŏхән рӑкәнмаԓән, ԓўв пўтайәԓ пелки похәс, пӑ сӑмԓаԓ-мŏхәԓԓаԓ ким ӑркәпсәт."},{"book":"Acts","chapter":"1","verse":"19","text":"Щиӈәԋща щи вер Иерусалим хŏйатәтән хŏԓ уйәтты питса, щишән щи мўв ԓыв йасӈеԓән Акелдама нэма пŏтсэԓ, щит «ўр мӑнәм мўв»."},{"book":"Acts","chapter":"1","verse":"20","text":"«Псалмәт нэпекән1:20 Псалмәт нэпекән - словарьән ванты; хӑшман уԓԓа: 'Ԓўв хотәԓ таԓ ат уԓ, пӑ нэмәԓты уԓты ŏт щита ӑт ат питәԓ'; пӑ: 'Ԓўв тӑйәм верәԓ па хŏйатән ат ўԓа'."},{"book":"Acts","chapter":"1","verse":"21","text":"Щишән мўӈев щи хŏйатәт эԓты ит пирыты мосәԓ, хŏй мўӈ пиԓэвән иса йӑӈхәс, хун Иисус Турәм Куща мўӈ кўтэвән ус,"},{"book":"Acts","chapter":"1","verse":"22","text":"Иоанн йиӈка ԓŏӈәԓтыты вер уш эԓты пӑ щи хӑтәԓ унты, хун Ԓўв мўӈ эԓтэв нŏх ўса. Ԓўв и щиты Иисус нŏх ԓыԓәӈԓәм вер хŏща мўӈ пиԓэвән ватты ŏта ат ус»."},{"book":"Acts","chapter":"1","verse":"23","text":"Пӑ кӑт хŏйат аԉса: Варсавайа айәԓты Иосиф, Иуста нэмтәм ŏт, пӑ Матфий;"},{"book":"Acts","chapter":"1","verse":"24","text":"Щӑԓта пойәкщәсәт пӑ йастәсәт: «Нӑӈ, Турәм Куща, кашәӈ хŏйат сӑм уйәтԓән, тӑм кӑтӈән эԓты итәԓ, Нӑӈ пирыйәм ŏтэн, аԉи,"},{"book":"Acts","chapter":"1","verse":"25","text":"тӑм Турәм урәӈән верты верәт пӑ апостола уԓты щир вана ўты кеша, хŏԓща Иуда пўӈԓа мӑнәс, ԓўв тӑхайәԓа мӑнтаԓ урәӈән»."},{"book":"Acts","chapter":"1","verse":"26","text":"Щӑԓта ԓын эԓтан пос вŏщкәсәт, пӑ Матфия пос питәс, пӑ ԓўв ихŏщйаӈ апостоләт пеԓа ԓўӈәтты питса."}]}