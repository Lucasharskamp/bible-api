{"data":[{"book":"Exodus","chapter":"37","verse":"1","text":"Vervolgens maakte Besalel de ark van acaciahout. twee en een halve el lang, anderhalve el breed en anderhalve el hoog."},{"book":"Exodus","chapter":"37","verse":"2","text":"Hij bekleedde haar van binnen en van buiten met zuiver goud, en maakte er loofwerk van goud omheen."},{"book":"Exodus","chapter":"37","verse":"3","text":"Hij goot er vier gouden krammen voor, boven aan de vier poten, twee krammen dus aan iedere kant."},{"book":"Exodus","chapter":"37","verse":"4","text":"Hij maakte handbomen van acaciahout, die hij met goud besloeg."},{"book":"Exodus","chapter":"37","verse":"5","text":"Die handbomen stak hij door de krammen aan weerskanten van de ark, om daarmee de ark te dragen."},{"book":"Exodus","chapter":"37","verse":"6","text":"Daarna maakte hij een verzoendeksel van zuiver goud, twee en een halve el lang en anderhalve el breed."},{"book":"Exodus","chapter":"37","verse":"7","text":"Aan de beide uiteinden van het verzoendeksel maakte hij twee gouden cherubs, als drijfwerk."},{"book":"Exodus","chapter":"37","verse":"8","text":"Een cherub sloeg hij uit aan het ene einde, en een cherub aan het andere einde; zo sloeg hij in het verzoendeksel zelf aan beide uiteinden de cherubs uit."},{"book":"Exodus","chapter":"37","verse":"9","text":"De cherubs spreidden hun vleugels omhoog, en overspanden met hun vleugels het verzoendeksel; ze stonden tegenover elkander terwijl hun gezichten naar het verzoendeksel waren gericht."},{"book":"Exodus","chapter":"37","verse":"10","text":"Vervolgens vervaardigde hij de tafel van acaciahout, twee ellen lang, een el breed en anderhalve el hoog."},{"book":"Exodus","chapter":"37","verse":"11","text":"Hij overtrok haar met zuiver goud, en maakte er loofwerk van goud omheen."},{"book":"Exodus","chapter":"37","verse":"12","text":"Hij maakte daar een lijst omheen van een hand breed, en om die lijst loofwerk van goud."},{"book":"Exodus","chapter":"37","verse":"13","text":"Ook goot hij vier gouden krammen en bevestigde die aan de vier hoeken bij de vier poten."},{"book":"Exodus","chapter":"37","verse":"14","text":"Die krammen zaten vlak bij de lijst, om er de handbomen door te steken, waaraan de tafel gedragen werd."},{"book":"Exodus","chapter":"37","verse":"15","text":"De handbomen van de tafel maakte hij van acaciahout, en besloeg ze met goud."},{"book":"Exodus","chapter":"37","verse":"16","text":"Bovendien maakte hij het vaatwerk dat bij de tafel behoort, de schotels, kannen, schalen en bekers, waarmee men de plengoffers brengt, van zuiver goud."},{"book":"Exodus","chapter":"37","verse":"17","text":"Daarna maakte hij de kandelaar van zuiver goud. Hij vervaardigde de kandelaar als drijfwerk: zijn voetstuk, schacht, zijn bloemkelken, knoppen en bloesems uit één stuk."},{"book":"Exodus","chapter":"37","verse":"18","text":"Zes armen staken terzijde uit, drie armen aan de ene kant van de kandelaar en drie armen aan de andere kant."},{"book":"Exodus","chapter":"37","verse":"19","text":"Aan iedere arm zaten drie bloemkelken in de vorm van amandelbloesem, knoppen en bloesems; dus aan de zes armen, die uit de kandelaar staken, op dezelfde manier."},{"book":"Exodus","chapter":"37","verse":"20","text":"Aan de kandelaar zelf zaten vier bloemkelken in de vorm van amandelbloesem, knoppen en bloesems;"},{"book":"Exodus","chapter":"37","verse":"21","text":"onder de drie paar armen zat telkens een knop, waar de zes armen uit de kandelaar schoten."},{"book":"Exodus","chapter":"37","verse":"22","text":"De knoppen en armen waren met de kandelaar uit één stuk: het geheel één stuk drijfwerk van zuiver goud."},{"book":"Exodus","chapter":"37","verse":"23","text":"Bovendien maakte hij de zeven lampen, die er bij horen, met de snuiters en bakjes, van zuiver goud."},{"book":"Exodus","chapter":"37","verse":"24","text":"Hij gebruikte voor het vervaardigen van de kandelaar en alles wat er bij hoort, een talent zuiver goud."},{"book":"Exodus","chapter":"37","verse":"25","text":"Vervolgens maakte hij het reukofferaltaar van acaciahout, een el lang en een el breed, dus vierkant, en twee ellen hoog. De hoornen maakten er één geheel mee uit."},{"book":"Exodus","chapter":"37","verse":"26","text":"Hij overtrok het met zuiver goud, zowel het bovenvlak als alle zijkanten en de hoornen, en maakte er loofwerk van goud omheen."},{"book":"Exodus","chapter":"37","verse":"27","text":"Onder dat loofwerk bracht hij aan weerskanten twee gouden krammen aan, die moesten dienen voor de handbomen, waarmee het gedragen werd."},{"book":"Exodus","chapter":"37","verse":"28","text":"De handbomen maakte hij van acaciahout en besloeg ze met goud."},{"book":"Exodus","chapter":"37","verse":"29","text":"Nog bereidde hij de heilige zalfolie en de wierook van zuivere specerijen, volgens de regels der kunst gemengd."}]}