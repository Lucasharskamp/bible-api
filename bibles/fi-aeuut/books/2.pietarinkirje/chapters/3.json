{"data":[{"book":"2. Pietarin kirje","chapter":"3","verse":"1,2","text":"Rakkaat ystävät! Kirjoitan teille nyt toista kertaa. Olen yrittänyt molemmissa kirjeissäni palauttaa mieleenne tosiasiat, jotka jo tunnettekin: olette oppineet ne pyhiltä profeetoilta ja meiltä apostoleilta, jotka välitimme teille Herran, Vapahtajan, sanat."},{"book":"2. Pietarin kirje","chapter":"3","verse":"3","text":"Muistattehan, että viimeisinä aikoina tulee pilkkaajia, jotka tekevät mitä tahtovat ja naureskelevat totuudelle."},{"book":"2. Pietarin kirje","chapter":"3","verse":"4","text":"He kyselevät: »Tuliko Jeesus muka takaisin niin kuin lupasi? Missä hän sitten on? Ei hän palaa! Maailma on pysynyt samanlaisena ammoisista ajoista asti.»"},{"book":"2. Pietarin kirje","chapter":"3","verse":"5,6","text":"He unohtavat tieten tahtoen muutamat tosiasiat: Jumala loi sanallaan taivaan ja maan, jonka ympäröi vedellä. Kului paljon aikaa. Sitten Jumala tuhosi maailman valtavassa tulvassa."},{"book":"2. Pietarin kirje","chapter":"3","verse":"7","text":"Hän on sanonut, että tuli tuhoaa tuomiopäivänä nykyisen maan ja taivaan. Silloin tuhoutuvat kaikki ihmiset, jotka eivät ole totelleet Jumalaa."},{"book":"2. Pietarin kirje","chapter":"3","verse":"8","text":"Mutta rakkaat ystävät, älkää unohtako, että Jumalan huomispäivä voi olla vuorokauden tai tuhannen vuoden päässä."},{"book":"2. Pietarin kirje","chapter":"3","verse":"9","text":"Hän ei hidastele lupauksensa täyttämistä, vaikka siltä joskus näyttäisi. Hän odottaa, koska hän ei halua kenenkään hukkuvan. Hän antaa syntisille lisää aikaa katua."},{"book":"2. Pietarin kirje","chapter":"3","verse":"10","text":"Herran päivä tulee varmasti, mutta odottamatta kuin varas. Taivaat katoavat silloin jylisten, alkuaineetkin hajoavat kuumuudessa ja maa kaikkineen palaa."},{"book":"2. Pietarin kirje","chapter":"3","verse":"11","text":"Miten meidän pitäisikään elää, kun jonakin päivänä kaikki sulaa ympäriltämme!"},{"book":"2. Pietarin kirje","chapter":"3","verse":"12","text":"Teidän pitäisi odottaa ja jouduttaa tuota päivää, jona Jumala antaa taivaan palaa ja alkuaineiden sulaa kuumuudessa."},{"book":"2. Pietarin kirje","chapter":"3","verse":"13","text":"Me odotamme Jumalan lupaamia uusia taivaita ja uutta maata, joissa hyvyys hallitsee3:13 Sananmukaisesti: »joissa vanhurskaus asuu».."},{"book":"2. Pietarin kirje","chapter":"3","verse":"14","text":"Hyvät ystävät! Näitä tapahtumia ja Jeesuksen paluuta odottaessanne nähkää vaivaa, että olisitte Jumalan edessä puhtaita ja eläisitte rauhassa kaikkien kanssa."},{"book":"2. Pietarin kirje","chapter":"3","verse":"15,16","text":"Muistakaa, miksi Jeesus ei vielä ole tullut. Hän antaa meille aikaa kertoa muille hänen pelastussanomansa. Viisas veljemme Paavali, jota rakastamme, on puhunut useissa kirjeissään näistä samoista asioista. Jotkut kohdat hänen kirjeistään ovat vaikeatajuisia, ja muutamat ihmiset tulkitsevat niitä mielellään väärin, mutta niin he vääristelevät omaksi onnettomuudekseen muitakin Raamatun kirjoituksia."},{"book":"2. Pietarin kirje","chapter":"3","verse":"17","text":"Varoitan teitä etukäteen, että olisitte tarkkoja ettekä antaisi harhaan menneiden ihmisten horjuttaa itseänne ja sekoittaa käsityksiänne."},{"book":"2. Pietarin kirje","chapter":"3","verse":"18","text":"Kasvakaa hengellisesti täysi-ikäisiksi ja tutustukaa yhä paremmin meidän Vapahtajaamme ja Herraamme Jeesukseen Kristukseen. Hänelle kaikki kunnia nyt ja ikuisesti!"}]}