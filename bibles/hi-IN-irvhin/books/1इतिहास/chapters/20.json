{"data":[{"book":"1 इतिहास","chapter":"20","verse":"1","text":"फिर नये वर्ष के आरम्भ में जब राजा लोग युद्ध करने को निकला करते हैं20:1 जब राजा लोग युद्ध करने को निकला करते हैं: दाऊद के राज्यकाल में ऐसे अनेक युद्ध शामिल थे।, तब योआब ने भारी सेना संग ले जाकर अम्मोनियों का देश उजाड़ दिया और आकर रब्बाह को घेर लिया; परन्तु दाऊद यरूशलेम में रह गया; और योआब ने रब्बाह को जीतकर ढा दिया।"},{"book":"1 इतिहास","chapter":"20","verse":"2","text":"तब दाऊद ने उनके राजा का मुकुट उसके सिर से उतारकर क्या देखा, कि उसका तौल किक्कार भर सोने का है, और उसमें मणि भी जड़े थे; और वह दाऊद के सिर पर रखा गया। फिर उसे नगर से बहुत सामान लूट में मिला।"},{"book":"1 इतिहास","chapter":"20","verse":"3","text":"उसने उनमें रहनेवालों को निकालकर आरों और लोहे के हेंगों और कुल्हाड़ियों से कटवाया; और अम्मोनियों के सब नगरों के साथ भी दाऊद ने वैसा ही किया। तब दाऊद सब लोगों समेत यरूशलेम को लौट गया।"},{"book":"1 इतिहास","chapter":"20","verse":"4","text":"इसके बाद गेजेर में पलिश्तियों के साथ युद्ध हुआ; उस समय हूशाई सिब्बकै20:4 सिब्बकै: इस नाम का अर्थ है परमेश्वर सुधि लेता है, वह दाऊद की सेना के शूरवीरों में से एक था। ने सिप्पै को, जो रापा की सन्तान था, मार डाला; और वे दब गए।"},{"book":"1 इतिहास","chapter":"20","verse":"5","text":"पलिश्तियों के साथ फिर युद्ध हुआ; उसमें याईर के पुत्र एल्हनान ने गती गोलियत के भाई लहमी को मार डाला, जिसके बर्छे की छड़, जुलाहे की डोंगी के समान थी।"},{"book":"1 इतिहास","chapter":"20","verse":"6","text":"फिर गत में भी युद्ध हुआ, और वहाँ एक बड़े डील-डौल का पुरुष था, जो रापा की सन्तान था, और उसके एक-एक हाथ पाँव में छः छः उँगलियाँ अर्थात् सब मिलाकर चौबीस उँगलियाँ थीं।"},{"book":"1 इतिहास","chapter":"20","verse":"7","text":"जब उसने इस्राएलियों को ललकारा, तब दाऊद के भाई शिमा के पुत्र योनातान ने उसको मारा।"},{"book":"1 इतिहास","chapter":"20","verse":"8","text":"ये ही गत में रापा से उत्पन्न हुए थे, और वे दाऊद और उसके सेवकों के हाथ से मार डाले गए।"}]}