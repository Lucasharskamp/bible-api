{"data":[{"book":"Mateo","chapter":"1","verse":"1","text":"Yesu Kristo a ɔfiri Ɔhene Dawid ne Abraham abusua mu no mpanimfoɔ din na ɛdidi soɔ yi:"},{"book":"Mateo","chapter":"1","verse":"2","text":"Abraham ba ne Isak,"},{"book":"Mateo","chapter":"1","verse":"3","text":"Yuda mma ne Peres ne Sera. Wɔn maame ne Tamar."},{"book":"Mateo","chapter":"1","verse":"4","text":"Ram woo Aminadab;"},{"book":"Mateo","chapter":"1","verse":"5","text":"Salmon ne ne yere Rahab woo Boas;"},{"book":"Mateo","chapter":"1","verse":"6","text":"Yisai ba ne Ɔhene Dawid."},{"book":"Mateo","chapter":"1","verse":"7","text":"Salomo woo Rehoboam;"},{"book":"Mateo","chapter":"1","verse":"8","text":"Asa woo Yehosafat;"},{"book":"Mateo","chapter":"1","verse":"9","text":"Usia ba ne Yotam;"},{"book":"Mateo","chapter":"1","verse":"10","text":"Hiskia ba ne Manase,"},{"book":"Mateo","chapter":"1","verse":"11","text":"Yosia woo Yekonia ne ne nuanom. Wɔwoo wɔn ɛberɛ a na Yudafoɔ te nnommum mu wɔ Babilon no."},{"book":"Mateo","chapter":"1","verse":"12","text":"Wɔn a wɔfiri Babilon nnommum mu baeɛ no akyi awoɔ ntoatoasoɔ nie:"},{"book":"Mateo","chapter":"1","verse":"13","text":"Serubabel woo Abihud;"},{"book":"Mateo","chapter":"1","verse":"14","text":"Asor ba ne Sadok;"},{"book":"Mateo","chapter":"1","verse":"15","text":"Elihud ba ne Eleasa;"},{"book":"Mateo","chapter":"1","verse":"16","text":"Yakob woo Yosef a ɔwaree Maria no. Saa Maria yi na ɔwoo Yesu Kristo."},{"book":"Mateo","chapter":"1","verse":"17","text":"Awoɔ ntoatoasoɔ a ɛfiri Abraham so de bɛsi Ɔhene Dawid so yɛ dunan. Ɛfiri Ɔhene Dawid so de bɛsi ɛberɛ a wɔfaa ɔman no nnommum kɔɔ Babilon no nso awoɔ ntoatoasoɔ yɛ dunan saa ara. Saa ara nso na ɛfiri ɛberɛ a wɔtu firii Babilon sane baa wɔn ɔman mu bio no de bɛsi Kristo awoɔ so nso yɛ awoɔ ntoatoasoɔ dunan."},{"book":"Mateo","chapter":"1","verse":"18","text":"Sɛdeɛ Yesu Kristo awoɔ ho nsɛm teɛ nie: Wɔde ne maame Maria maa Yosef sɛ ɔnware no, nanso ansa na wɔbɛhyiam sɛ awarefoɔ no, ɔhunuu sɛ wanyinsɛn deɛ ɛfiri Honhom Kronkron."},{"book":"Mateo","chapter":"1","verse":"19","text":"Ɛbaa saa no, ne kunu Yosef a ɔdi ne ho ni no ampɛ sɛ ɔbɛgu Maria anim ase enti, ɔyɛɛ nʼadwene sɛ ɔbɛgyaa no awadeɛ kɔkoam."},{"book":"Mateo","chapter":"1","verse":"20","text":"Ɛberɛ a asɛm no ayɛ Yosef dadwene no, Awurade ɔbɔfoɔ bɛyii ne ho adi kyerɛɛ no daeɛ mu. Ɔbɔfoɔ no ka kyerɛɛ no sɛ, “Yosef, Dawid aseni, nnyae Maria awadeɛ ɛfiri sɛ, ne nyinsɛn no firi Honhom Kronkron."},{"book":"Mateo","chapter":"1","verse":"21","text":"Ɔbɛwo ɔbarima na wɔato no edin Yesu, aseɛ ne Agyenkwa, ɛfiri sɛ, ɔno na ɔbɛgye ne nkurɔfoɔ nkwa afiri wɔn bɔne mu.”"},{"book":"Mateo","chapter":"1","verse":"22","text":"Yei nyinaa baa mu de hyɛɛ deɛ Awurade nam odiyifoɔ no so kaeɛ no ma sɛ:"},{"book":"Mateo","chapter":"1","verse":"23","text":"“Ɔbaabunu no bɛnyinsɛn, na wawo ɔbabarima, na wɔato no edin Immanuel” a aseɛ ne sɛ, “Onyankopɔn ne yɛn wɔ hɔ.”"},{"book":"Mateo","chapter":"1","verse":"24","text":"Ɛberɛ a Yosef nyaneeɛ no, ɔyɛɛ sɛdeɛ ɔbɔfoɔ no hyɛɛ no sɛ ɔnyɛ no. Enti ɔkɔfaa Maria baa ne fie ma ɔbɛyɛɛ ne yere."},{"book":"Mateo","chapter":"1","verse":"25","text":"Yosef ne Maria anhyia da kɔsii sɛ Maria woo ɔbabarima maa Yosef too ne din “Yesu.”"}]}