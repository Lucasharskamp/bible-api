{"data":[{"book":"ЕРАМІІ","chapter":"6","verse":"1","text":"Бяжэце, дзеці Веньямінавыя, спасярод Ерусаліма, і ў Тэкое трубеце ў трубу і дайце знак агнём у Бэткарэме, бо з поўначы ідзе бяда і пагібель вялікая."},{"book":"ЕРАМІІ","chapter":"6","verse":"2","text":"Я зруйную дачку Сіёна, прыгожую і сьпешчаную."},{"book":"ЕРАМІІ","chapter":"6","verse":"3","text":"Пастухі са статкамі сваімі прыйдуць да яе, раскінуць намёты вакол яе; кожны будзе пасьвіць сваю дзялянку."},{"book":"ЕРАМІІ","chapter":"6","verse":"4","text":"Рыхтуйце вайну супраць яе; уставайце і пойдзем апоўдні. Гора нам! дзень ужо хіліцца, доўжацца цені вячэрнія."},{"book":"ЕРАМІІ","chapter":"6","verse":"5","text":"Уставайце, пойдзем і ўначы, і зруйнуем харомы яе!"},{"book":"ЕРАМІІ","chapter":"6","verse":"6","text":"Бо так кажа Гасподзь Саваоф: сячэце дрэвы і рабеце насып супроць Ерусаліма: гэты горад павінен быць пакараны; у ім усялякі прыгнёт."},{"book":"ЕРАМІІ","chapter":"6","verse":"7","text":"Як крыніца зь сябе вывяргае ваду, так ён точыць ліха зь сябе: чутно ў ім насільле і рабаўніцтва, перад абліччам Маім - заўсёды крыўды і раны."},{"book":"ЕРАМІІ","chapter":"6","verse":"8","text":"Набярыся розуму, Ерусаліме, каб душа Мая не аддалілася ад цябе, каб Я не зрабіў цябе пусткаю, зямлёй неабжытаю."},{"book":"ЕРАМІІ","chapter":"6","verse":"9","text":"Так кажа Гасподзь Саваоф: да канца дабяруць рэшту Ізраіля, як вінаград; працуй рукою тваёю, як зборшчык вінаграду, кашы напаўняючы."},{"book":"ЕРАМІІ","chapter":"6","verse":"10","text":"Да каго гаварыць мне і каго ўгаворваць, каб слухалі? Вось, вуха ў іх неабрэзанае, і яны ня могуць слухаць; вось слова Гасподняе ў іх пасьмешышча: яно няпрыемнае ім."},{"book":"ЕРАМІІ","chapter":"6","verse":"11","text":"Таму Я перапоўнены лютасьцю Гасподняю, не магу трымаць яе ў сабе; вылью яе на дзяцей на вуліцы і на зборню юнакоў; узятыя будуць муж з жонкаю, пажылы з тым, хто аджыў гады."},{"book":"ЕРАМІІ","chapter":"6","verse":"12","text":"І дамы іхнія пяройдуць да іншых, гэтак сама і палі і жонкі; бо Я працягну руку Маю на насельнікаў гэтай зямлі, кажа Гасподзь."},{"book":"ЕРАМІІ","chapter":"6","verse":"13","text":"Бо ад малога да вялікага, кожны зь іх аддадзены карысьлівасьці, і ад прарока да сьвятара - усе дзеюць ілжыва;"},{"book":"ЕРАМІІ","chapter":"6","verse":"14","text":"Лечаць раны народа Майго легкадумна, кажучы: «Мір! мір!», а міру няма."},{"book":"ЕРАМІІ","chapter":"6","verse":"15","text":"Ці саромеюцца яны, робячы гнюсоты? Не, зусім не саромеюцца і не чырванеюць. Затое загінуць сярод пагіблых, і ў часіну наведаньня Майго будуць пабітыя, кажа Гасподзь."},{"book":"ЕРАМІІ","chapter":"6","verse":"16","text":"Так кажа Гасподзь: спынецеся на шляхах вашых і разгледзьце, і распытайце пра шляхі старажытных, дзе шлях добры, і ідзеце па ім, і знойдзеце спакой душам вашым. Але яны сказалі: «ня пойдзем»."},{"book":"ЕРАМІІ","chapter":"6","verse":"17","text":"І паставіў я варту над вамі, сказаўшы: слухайцеся гуку трубы. Але яны сказалі: «ня будзем слухацца»."},{"book":"ЕРАМІІ","chapter":"6","verse":"18","text":"Дык вось, слухайце, народы, і ведай, зборня, што зь імі будзе."},{"book":"ЕРАМІІ","chapter":"6","verse":"19","text":"Слухай, зямля: вось, я прывяду на народ гэты пагібель, плод помыслаў іхніх; бо яны слоў Маіх ня слухалі і закон Мой адкінулі."},{"book":"ЕРАМІІ","chapter":"6","verse":"20","text":"Навошта Мне ладан, які ідзе з Савы, і пахучы трысьнёг з далёкай краіны? Цэласпаленьні вашыя недагодныя, і ахвяры вашыя няпрыемныя Мне."},{"book":"ЕРАМІІ","chapter":"6","verse":"21","text":"Таму так кажа Гасподзь: вось, я кладу перад народам гэтым спатыкі, і спатыкнуцца на іх бацькі і дзеці разам, сусед і сябар ягоны, і загінуць."},{"book":"ЕРАМІІ","chapter":"6","verse":"22","text":"Так кажа Гасподзь: вось, ідзе народ з краіны паўночнай, і народ вялікі падымаецца ад краёў зямлі;"},{"book":"ЕРАМІІ","chapter":"6","verse":"23","text":"трымаюць у руках лук і дзіду; яны жорсткія і неміласэрныя, голас у іх шуміць, як мора, і ляцяць на конях, выстраеныя, як адзін чалавек, каб цябе зваяваць, дачка Сіёна."},{"book":"ЕРАМІІ","chapter":"6","verse":"24","text":"Мы пачулі вестку пра іх, і рукі ў нас апусьціліся, скруха агарнула нас, пакуты, як жанчыну ў родах."},{"book":"ЕРАМІІ","chapter":"6","verse":"25","text":"Ня выходзьце ў поле і не хадзеце па дарозе, бо меч непрыяцеляў, жах з усіх бакоў."},{"book":"ЕРАМІІ","chapter":"6","verse":"26","text":"Дачка народу майго! аперажы сябе вярэтаю і пасып сябе попелам; смуткуй, як бы па сьмерці адзінага сына, - горка плач; бо зьнянацку прыйдзе на нас загубца."},{"book":"ЕРАМІІ","chapter":"6","verse":"27","text":"Вежаю паставіў Я цябе сярод народу Майго, слупам, каб ты ведаў і пільнаваў шлях іхні."},{"book":"ЕРАМІІ","chapter":"6","verse":"28","text":"Усе яны - упартыя адступнікі, жывуць паклёпам; гэта - медзь і жалеза, - усе яны разбэшчваюць."},{"book":"ЕРАМІІ","chapter":"6","verse":"29","text":"Паддзімальны мех абгарэў, сьвінец сатлеў ад агню: гутнік плавіў дарма, бо ліхія не аддзяліліся;"},{"book":"ЕРАМІІ","chapter":"6","verse":"30","text":"адкінутым срэбрам назавуць іх, бо Гасподзь адкінуў іх."}]}