{"data":[{"book":"यूहन्ना","chapter":"10","verse":"1","text":"“ना नीम से खरा खरा अनतीन कि जो यावारा दरवाजा टु म्यांडाशाला दा प्रवेश माळालुन, लेकीन दुसरा दी टु येरतान, आव काल्ळ अदिक डाकू हुन."},{"book":"यूहन्ना","chapter":"10","verse":"2","text":"लेकीन जो दरवाजा टु बुळ्क प्रवेश माळतान आव म्यांडागोळ्द चरवाहा हुन."},{"book":"यूहन्ना","chapter":"10","verse":"3","text":"आऊन साटी चौकीदार दरवाजा खोल्स बुळतान, अदिक म्यांडा आऊन आवाज केळताव, अदिक आव तान म्यांडागोळी हेसुर ताकोम ताकोमकु कारूतान अदिक व्हार्या वोयतान."},{"book":"यूहन्ना","chapter":"10","verse":"4","text":"याग आव तान सप्पा म्यांडागोळी व्हार्या तेगु कोमतान, रा अऊर मुंद मुंद नळुतान, अदिक म्यांडागोळ आऊन हिंद हिंद आगेगताव, यतिकी अव आऊन आवाज अरूताव."},{"book":"यूहन्ना","chapter":"10","verse":"5","text":"लेकीन अव दुसरा अन हिंद होगतीदील, लेकीन आऊन से दुर ओळेव, यतिकी अव दुसरा अन आवाज अरालव.”"},{"book":"यूहन्ना","chapter":"10","verse":"6","text":"यीशु आंदुर से ईद उदाहरण अंदुन, लेकीन आंदुर समसीदील कि ईव याता मातगोळ हु जो आव नाम से अनतान."},{"book":"यूहन्ना","chapter":"10","verse":"7","text":"आग यीशु आंदुर से मात्‍त अंदुन, “ना नीम से खरा खरा अनतीन, म्यांडागोळ दरवाजा ना हुईन."},{"book":"यूहन्ना","chapter":"10","verse":"8","text":"यास नान से पयले बंदुर आंदुर सप्पा काल्ळुर अदिक डाकू उर, लेकीन म्यांडागोळ आंदुर्द केळीदील."},{"book":"यूहन्ना","chapter":"10","verse":"9","text":"दरवाजा ना हुईन; अगर यावारा नान द्वारा बुळ्क प्रवेश माळ्यान, रा उद्धार सिक्‍कीत, अदिक बुळ्क व्हार्या होग्त बर्त ईत्‍तान अदिक चारा सिक्‍कीत."},{"book":"यूहन्ना","chapter":"10","verse":"10","text":"काल्ळ यातोदारा क्याल्सा अन साटी ईला लेकीन सिर्फ चोरी माळली अदिक घात माळली अदिक नाश माळली इक बरतान; ना इदुरसाटी बंदीन कि आंदरी जीवन सिक्‍कुल, अदिक हापाळ जीवन सिक्‍कुल.” म्यांडा आळसावाळा क्वाटक्या दा म्यांडागोळ्द रखवाली माळतेला"},{"book":"यूहन्ना","chapter":"10","verse":"11","text":"“वळ्लेव चरवाहा ना हुईन; वळ्लेव चरवाहा म्यांडागोळ साटी तान जीव कोळतान."},{"book":"यूहन्ना","chapter":"10","verse":"12","text":"मजदूर जो ना चरवाहा आन अदिक ना म्यांडागोळ मालिक आन, लांडग्या अक बर्त नोळ म्यांडागोळी बिटकु वोळेगतान; अदिक लांडग्या अवरी हुडुतद अदिक तितर बितर माळ बुळतद."},{"book":"यूहन्ना","chapter":"10","verse":"13","text":"आव इदुरसाटी वोळेगतान कि आव मजदूर हुन, अदिक आऊक म्यांडागोळ चिंता हैलेच."},{"book":"यूहन्ना","chapter":"10","verse":"14","text":"१०:१४ मत्ती ११:२७; लूका १०:२२वळ्लेव चरवाहा ना हुईन; ना तान म्यांडागोळी जान्सतीन, अदिक नान म्यांडागोळ नानी जान्सताव."},{"book":"यूहन्ना","chapter":"10","verse":"15","text":"ह्यांग आप्प नानी जान्सतान अदिक ना आप्प उक जान्सतीन अदिक ना म्यांडागोळ साटी तान जीव कोळतीन."},{"book":"यूहन्ना","chapter":"10","verse":"16","text":"नान अदिक भी म्यांडागोळ आव, जो ई म्यांडाशाला अन आल्लच. नानी अवरी भी तरोद जरूरी आद. अव नान आवाज केळेव, आग ऊंद अच झुण्ड अदिक ऊंद अच चरवाहा ईत्‍तान."},{"book":"यूहन्ना","chapter":"10","verse":"17","text":"आप्प इदुरसाटी नान से प्यार ईटतान कि ना तान जीव कोळतीन कि अदरी मात्‍त ताकोम कोमाईन."},{"book":"यूहन्ना","chapter":"10","verse":"18","text":"याऊ अदरी नान से कसालुन, लेकीन ना अदरी खुद अच कोळतीन. नानी आऊंद कोळोद भी अधिकार आद, अदिक अदरी बाक ताकोम कोमोद भी अधिकार आद: ईद आग्या नान आप्प उन देल नानी सिक्याद.”"},{"book":"यूहन्ना","chapter":"10","verse":"19","text":"ई मातगोळ कारण यहूदीगोळ दा मात्‍त फूट बिदोत."},{"book":"यूहन्ना","chapter":"10","verse":"20","text":"आंदुर से हापाळ सा लॉकुर अनली कुरतुर, “आऊन दा दुष्टआत्मा आद, अदिक आव येर्र आन; आऊंद येती केळतीर?”"},{"book":"यूहन्ना","chapter":"10","verse":"21","text":"अन्य लॉकुर अंदुर, “ई मातगोळ ईत्‍ता मंळसा नव आल्लच यारदा दुष्टआत्मा आद. येन दुष्टआत्मा कुढ्ढगोळ कण्णगोळी खोल्स सकतद?”"},{"book":"यूहन्ना","chapter":"10","verse":"22","text":"यरूशलेम दा स्थापना हाब्ब मनुस्कु आगोद; अदिक सोळ इन दिन ईरव."},{"book":"यूहन्ना","chapter":"10","verse":"23","text":"यीशु मंदिर दा सुलैमान उन छपर्या दा टेटाळोन."},{"book":"यूहन्ना","chapter":"10","verse":"24","text":"आग यहूदीगोळ आऊक बंदकु घेर्सदुर अदिक केळदुर, “नी नाम मन इक यागासताका दुविधा दा ईट्या? अगर नी मसीह हुय रा नाम से साफ साफ अंद बुळ.”"},{"book":"यूहन्ना","chapter":"10","verse":"25","text":"यीशु आंदरी उत्‍तर कोट्टुन, “ना नीम से अंद बुटीन पर नीव विश्वास अच माळालीर. जो क्याल्सा ना तान आप्प उन हेसुर देल माळतीन अव अच नान गवाह हु,"},{"book":"यूहन्ना","chapter":"10","verse":"26","text":"लेकीन नीव इदुरसाटी विश्वास माळालीर यतिकी नीव नान म्यांडागोळ दा टु आल्लच."},{"book":"यूहन्ना","chapter":"10","verse":"27","text":"नान म्यांडागोळ नान आवाज केळताव; ना अवरी जान्सतीन, अदिक अव नान हिंद हिंद नळुताव;"},{"book":"यूहन्ना","chapter":"10","verse":"28","text":"अदिक ना अवरी अनन्त जीवन कोळतीन. अव यागलु नाश आगतीदील, अदिक याऊ अवरी नान कय दा टु कसु सकालुन."},{"book":"यूहन्ना","chapter":"10","verse":"29","text":"नान आप्प, याव अवरी नानी कोटान, सप्पा से धोड्डेव आन अदिक याऊ अवरी आप्प उन कय देल कसु सकालुन."},{"book":"यूहन्ना","chapter":"10","verse":"30","text":"ना अदिक नान आप्प ऊंद आयेव.”"},{"book":"यूहन्ना","chapter":"10","verse":"31","text":"यहूदीगोळ आऊन मा पथराव माळोर साटी मात्‍त कल्लगोळी नेगदुर."},{"book":"यूहन्ना","chapter":"10","verse":"32","text":"इदुर मा यीशु आंदुर से अंदुन, “ना नीमी तान आप्प उन दी टु हापाळ सा भला क्याल्सा तोर्सदीन; अऊर दा टु याता क्याल्सा अन साटी नीव नान मा पथराव माळतीर?”"},{"book":"यूहन्ना","chapter":"10","verse":"33","text":"यहूदीगोळ आऊक उत्‍तर कोट्टुर, “भला क्याल्सा अन साटी नाव नीन मा पथराव माळालेव लेकीन परमेश्वर उन अपमान माळोद कारण; अदिक इदुरसाटी कि नी मंळसा आगकु भी तान तान इक परमेश्वर माळत्या.”"},{"book":"यूहन्ना","chapter":"10","verse":"34","text":"यीशु आंदरी उत्‍तर कोट्टुन, “येन नीम व्यवस्था दा लिख्सकु हैलेच, ‘ना अंदीन, नीव मय हुईर?’"},{"book":"यूहन्ना","chapter":"10","verse":"35","text":"अगर आव आंदरी मय अंदुन यार हात्‍ती परमेश्वर उन वचन पोहचुस्त अदिक शास्त्र अन मात ख्वाटा आग सकालव."},{"book":"यूहन्ना","chapter":"10","verse":"36","text":"रा यारी आप्प पवित्र ठहरूस्कु दुनिया दा कळुदुन, नीव आऊन से अनतीर, ‘नी अपमान माळत्या,’ इदुरसाटी कि ना अंदीन, ‘ना परमेश्वर उन पार हुईन?’"},{"book":"यूहन्ना","chapter":"10","verse":"37","text":"अगर ना तान आप्प उन क्याल्सा माळालीन, रा नान विश्वास माळबाळी."},{"book":"यूहन्ना","chapter":"10","verse":"38","text":"लेकीन अगर ना माळतीन, रा चाहे नान विश्वास भी माळबाळी, लेकीन आ क्याल्सागोळ्द रा विश्वास माळी, ताकी नीव जान्सी अदिक समसी कि आप्प नान दा आन अदिक ना आप्प दा आईन.”"},{"book":"यूहन्ना","chapter":"10","verse":"39","text":"आग आंदुर मात्‍त आऊक हुडोद कोशिश माळदुर लेकीन आव आंदुर कय दा टु होटबुटुन."},{"book":"यूहन्ना","chapter":"10","verse":"40","text":"बाक आव यरदन इन आप्पाटी आ जागा मा ओळेदुन, यल यूहन्ना पयले बपतिस्मा कोळतोगोन, अदिक अल्या ईत्‍तुन."},{"book":"यूहन्ना","chapter":"10","verse":"41","text":"हापाळ सा लॉकुर आऊन हात्‍ती बंदकु अनतोगोर, “यूहन्ना रा यातोदु चमत्कार तोरसीदील, लेकीन जो येनारा यूहन्ना ईऊंद बारा दा अंदिदुन, अद सप्पा सही ईरोद.”"},{"book":"यूहन्ना","chapter":"10","verse":"42","text":"अदिक अल हापाळ सा लॉकुर यीशु मा विश्वास माळदुर."}]}