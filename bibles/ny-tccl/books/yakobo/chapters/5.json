{"data":[{"book":"Yakobo","chapter":"5","verse":"1","text":"Tsono tamverani, inu anthu achuma, lirani ndi kufuwula chifukwa cha zovuta zimene zidzakugwereni."},{"book":"Yakobo","chapter":"5","verse":"2","text":"Chuma chanu chawola ndipo njenjete zadya zovala zanu."},{"book":"Yakobo","chapter":"5","verse":"3","text":"Golide ndi siliva wanu zachita dzimbiri. Dzimbirilo lidzakhala umboni wokutsutsani ndi kuwononga mnofu wanu ngati moto. Mwadziwunjikira chuma pa masiku ano otsiriza."},{"book":"Yakobo","chapter":"5","verse":"4","text":"Taonani, ndalama za malipiro zimene munakanika kulipira aganyu aja ankasenga mʼmunda mwanu zikulira mokutsutsani. Kulira kwa okololawo kwamveka mʼmakutu mwa Ambuye Wamphamvuzonse."},{"book":"Yakobo","chapter":"5","verse":"5","text":"Mwakhala pa dziko lapansi pano moyo ofewa ndipo mwalidyera dziko lapansi. Mwadzinenepetsa pa tsiku lokaphedwa."},{"book":"Yakobo","chapter":"5","verse":"6","text":"Mwaweruza kuti ndi wolakwa ndipo mwapha munthu wosalakwa, amene sakutsutsana nanu."},{"book":"Yakobo","chapter":"5","verse":"7","text":"Tsono abale, pirirani mpaka kubwera kwa Ambuye. Onani mmene amachitira mlimi. Amadikirira kuti zipatso zabwino zioneke mʼmunda mwake. Amayembekezera mokhazikika mtima kuyambira nthawi ya mvula yoyamba mpaka yotsiriza."},{"book":"Yakobo","chapter":"5","verse":"8","text":"Inunso mukhale owugwira mtima ndi osasinthika chifukwa Ambuye ali pafupi kubwera."},{"book":"Yakobo","chapter":"5","verse":"9","text":"Abale, musamanenezane zoyipa kuopa kuti mungadzaweruzidwe. Woweruza ali pa khomo!"},{"book":"Yakobo","chapter":"5","verse":"10","text":"Abale, tengerani chitsanzo cha aneneri amene anayankhula mʼdzina la Ambuye. Iwowo anakumana ndi zovuta koma anapirira."},{"book":"Yakobo","chapter":"5","verse":"11","text":"Monga mukudziwa, tinawatenga ngati odalitsika anthu amene anapirira. Munamva za kupirira kwa Yobu ndipo mwaona zimene Ambuye anamuchitira potsiriza pake. Ambuye ndi wodzaza ndi chisoni ndi chifundo."},{"book":"Yakobo","chapter":"5","verse":"12","text":"Koposa zonse, abale anga, musamalumbire. Polumbira osamatchula kumwamba kapena dziko lapansi, kapena china chilichonse. “Inde” wanu azikhala “Inde,” ndipo “Ayi” wanu azikhala “Ayi,” kuopa kuti mungadzapezeke olakwa."},{"book":"Yakobo","chapter":"5","verse":"13","text":"Kodi alipo wina mwa inu amene ali pa mavuto? Apemphere. Kodi wina wakondwa? Ayimbe nyimbo zolemekeza."},{"book":"Yakobo","chapter":"5","verse":"14","text":"Kodi alipo wina mwa inu akudwala? Ayitane akulu ampingo kuti adzamupempherere ndi kumudzoza mafuta mʼdzina la Ambuye."},{"book":"Yakobo","chapter":"5","verse":"15","text":"Ndipo pemphero lachikhulupiriro lidzachiritsa munthu wodwalayo ndipo Ambuye adzamuutsa. Ngati wachimwa adzakhululukidwa."},{"book":"Yakobo","chapter":"5","verse":"16","text":"Choncho, ululiranani machimo anu ndi kupemphererana wina ndi mnzake kuti muchiritsidwe. Pemphero la munthu wolungama ndi lamphamvu ndipo limagwira ntchito."},{"book":"Yakobo","chapter":"5","verse":"17","text":"Eliya anali munthu ngati ife. Iye anapemphera mwamphamvu kuti mvula isagwe ndipo sinagwedi kwa zaka zitatu ndi theka."},{"book":"Yakobo","chapter":"5","verse":"18","text":"Kenaka anapempheranso, ndipo kumwamba kunagwetsa mvula, ndipo dziko lapansi linatulutsa zomera zake."},{"book":"Yakobo","chapter":"5","verse":"19","text":"Abale anga, ngati mmodzi wa inu apatuka pa choonadi ndipo wina wake ndi kumubweza,"},{"book":"Yakobo","chapter":"5","verse":"20","text":"kumbukirani izi: Aliyense wobweza wochimwa kuchoka ku cholakwa chake, adzamupulumutsa ku imfa ndi kukwirira machimo ambiri."}]}