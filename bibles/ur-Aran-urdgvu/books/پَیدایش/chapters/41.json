{"data":[{"book":"پَیدایش","chapter":"41","verse":"1","text":"دو سال گزر گئے کہ ایک رات بادشاہ نے خواب دیکھا۔ وہ دریائے نیل کے کنارے کھڑا تھا۔"},{"book":"پَیدایش","chapter":"41","verse":"2","text":"اچانک دریا میں سے سات خوب صورت اور موٹی گائیں نکل کر سرکنڈوں میں چرنے لگیں۔"},{"book":"پَیدایش","chapter":"41","verse":"3","text":"اُن کے بعد سات اَور گائیں نکل آئیں۔ لیکن وہ بدصورت اور دُبلی پتلی تھیں۔ وہ دریا کے کنارے دوسری گائیوں کے پاس کھڑی ہو کر"},{"book":"پَیدایش","chapter":"41","verse":"4","text":"پہلی سات خوب صورت اور موٹی موٹی گائیوں کو کھا گئیں۔ اِس کے بعد مصر کا بادشاہ جاگ اُٹھا۔"},{"book":"پَیدایش","chapter":"41","verse":"5","text":"پھر وہ دوبارہ سو گیا۔ اِس دفعہ اُس نے ایک اَور خواب دیکھا۔ اناج کے ایک پودے پر سات موٹی موٹی اور اچھی اچھی بالیں لگی تھیں۔"},{"book":"پَیدایش","chapter":"41","verse":"6","text":"پھر سات اَور بالیں پھوٹ نکلیں جو دُبلی پتلی اور مشرقی ہَوا سے جُھلسی ہوئی تھیں۔"},{"book":"پَیدایش","chapter":"41","verse":"7","text":"اناج کی سات دُبلی پتلی بالوں نے سات موٹی اور خوب صورت بالوں کو نگل لیا۔ پھر فرعون جاگ اُٹھا تو معلوم ہوا کہ مَیں نے خواب ہی دیکھا ہے۔"},{"book":"پَیدایش","chapter":"41","verse":"8","text":"صبح ہوئی تو وہ پریشان تھا، اِس لئے اُس نے مصر کے تمام جادوگروں اور عالِموں کو بُلایا۔ اُس نے اُنہیں اپنے خواب سنائے، لیکن کوئی بھی اُن کی تعبیر نہ کر سکا۔"},{"book":"پَیدایش","chapter":"41","verse":"9","text":"پھر سردار ساقی نے فرعون سے کہا، ”آج مجھے اپنی خطائیں یاد آتی ہیں۔"},{"book":"پَیدایش","chapter":"41","verse":"10","text":"ایک دن فرعون اپنے خادموں سے ناراض ہوئے۔ حضور نے مجھے اور بیکری کے انچارج کو قیدخانے میں ڈلوا دیا جس پر شاہی محافظوں کا کپتان مقرر تھا۔"},{"book":"پَیدایش","chapter":"41","verse":"11","text":"ایک ہی رات میں ہم دونوں نے مختلف خواب دیکھے جن کا مطلب فرق فرق تھا۔"},{"book":"پَیدایش","chapter":"41","verse":"12","text":"وہاں جیل میں ایک عبرانی نوجوان تھا۔ وہ محافظوں کے کپتان کا غلام تھا۔ ہم نے اُسے اپنے خواب سنائے تو اُس نے ہمیں اُن کا مطلب بتا دیا۔"},{"book":"پَیدایش","chapter":"41","verse":"13","text":"اور جو کچھ بھی اُس نے بتایا سب کچھ ویسا ہی ہوا۔ مجھے اپنی ذمہ داری واپس مل گئی جبکہ بیکری کے انچارج کو سزائے موت دے کر درخت سے لٹکا دیا گیا۔“"},{"book":"پَیدایش","chapter":"41","verse":"14","text":"یہ سن کر فرعون نے یوسف کو بُلایا، اور اُسے جلدی سے قیدخانے سے لایا گیا۔ اُس نے شیو کروا کر اپنے کپڑے بدلے اور سیدھے بادشاہ کے حضور پہنچا۔"},{"book":"پَیدایش","chapter":"41","verse":"15","text":"بادشاہ نے کہا، ”مَیں نے خواب دیکھا ہے، اور یہاں کوئی نہیں جو اُس کی تعبیر کر سکے۔ لیکن سنا ہے کہ تُو خواب کو سن کر اُس کا مطلب بتا سکتا ہے۔“"},{"book":"پَیدایش","chapter":"41","verse":"16","text":"یوسف نے جواب دیا، ”یہ میرے اختیار میں نہیں ہے۔ لیکن اللہ ہی بادشاہ کو سلامتی کا پیغام دے گا۔“"},{"book":"پَیدایش","chapter":"41","verse":"17","text":"فرعون نے یوسف کو اپنے خواب سنائے، ”مَیں خواب میں دریائے نیل کے کنارے کھڑا تھا۔"},{"book":"پَیدایش","chapter":"41","verse":"18","text":"اچانک دریا میں سے سات موٹی موٹی اور خوب صورت گائیں نکل کر سرکنڈوں میں چرنے لگیں۔"},{"book":"پَیدایش","chapter":"41","verse":"19","text":"اِس کے بعد سات اَور گائیں نکلیں۔ وہ نہایت بدصورت اور دُبلی پتلی تھیں۔ مَیں نے اِتنی بدصورت گائیں مصر میں کہیں بھی نہیں دیکھیں۔"},{"book":"پَیدایش","chapter":"41","verse":"20","text":"دُبلی اور بدصورت گائیں پہلی موٹی گائیوں کو کھا گئیں۔"},{"book":"پَیدایش","chapter":"41","verse":"21","text":"اور نگلنے کے بعد بھی معلوم نہیں ہوتا تھا کہ اُنہوں نے موٹی گائیوں کو کھایا ہے۔ وہ پہلے کی طرح بدصورت ہی تھیں۔ اِس کے بعد مَیں جاگ اُٹھا۔"},{"book":"پَیدایش","chapter":"41","verse":"22","text":"پھر مَیں نے ایک اَور خواب دیکھا۔ سات موٹی اور اچھی بالیں ایک ہی پودے پر لگی تھیں۔"},{"book":"پَیدایش","chapter":"41","verse":"23","text":"اِس کے بعد سات اَور بالیں نکلیں جو خراب، دُبلی پتلی اور مشرقی ہَوا سے جُھلسی ہوئی تھیں۔"},{"book":"پَیدایش","chapter":"41","verse":"24","text":"سات دُبلی پتلی بالیں سات اچھی بالوں کو نگل گئیں۔ مَیں نے یہ سب کچھ اپنے جادوگروں کو بتایا، لیکن وہ اِس کی تعبیر نہ کر سکے۔“"},{"book":"پَیدایش","chapter":"41","verse":"25","text":"یوسف نے بادشاہ سے کہا، ”دونوں خوابوں کا ایک ہی مطلب ہے۔ اِن سے اللہ نے حضور پر ظاہر کیا ہے کہ وہ کیا کچھ کرنے کو ہے۔"},{"book":"پَیدایش","chapter":"41","verse":"26","text":"سات اچھی گائیوں سے مراد سات سال ہیں۔ اِسی طرح سات اچھی بالوں سے مراد بھی سات سال ہیں۔ دونوں خواب ایک ہی بات بیان کرتے ہیں۔"},{"book":"پَیدایش","chapter":"41","verse":"27","text":"جو سات دُبلی اور بدصورت گائیں بعد میں نکلیں اُن سے مراد سات اَور سال ہیں۔ یہی سات دُبلی پتلی اور مشرقی ہَوا سے جُھلسی ہوئی بالوں کا مطلب بھی ہے۔ وہ ایک ہی بات بیان کرتی ہیں کہ سات سال تک کال پڑے گا۔"},{"book":"پَیدایش","chapter":"41","verse":"28","text":"یہ وہی بات ہے جو مَیں نے حضور سے کہی کہ اللہ نے حضور پر ظاہر کیا ہے کہ وہ کیا کرے گا۔"},{"book":"پَیدایش","chapter":"41","verse":"29","text":"سات سال آئیں گے جن کے دوران مصر کے پورے ملک میں کثرت سے پیداوار ہو گی۔"},{"book":"پَیدایش","chapter":"41","verse":"30","text":"اُس کے بعد سات سال کال پڑے گا۔ کال اِتنا شدید ہو گا کہ لوگ بھول جائیں گے کہ پہلے اِتنی کثرت تھی۔ کیونکہ کال ملک کو تباہ کر دے گا۔"},{"book":"پَیدایش","chapter":"41","verse":"31","text":"کال کی شدت کے باعث اچھے سالوں کی کثرت یاد ہی نہیں رہے گی۔"},{"book":"پَیدایش","chapter":"41","verse":"32","text":"حضور کو اِس لئے ایک ہی پیغام دو مختلف خوابوں کی صورت میں ملا کہ اللہ اِس کا پکا ارادہ رکھتا ہے، اور وہ جلد ہی اِس پر عمل کرے گا۔"},{"book":"پَیدایش","chapter":"41","verse":"33","text":"اب بادشاہ کسی سمجھ دار اور دانش مند آدمی کو ملکِ مصر کا انتظام سونپیں۔"},{"book":"پَیدایش","chapter":"41","verse":"34","text":"اِس کے علاوہ وہ ایسے آدمی مقرر کریں جو سات اچھے سالوں کے دوران ہر فصل کا پانچواں حصہ لیں۔"},{"book":"پَیدایش","chapter":"41","verse":"35","text":"وہ اُن اچھے سالوں کے دوران خوراک جمع کریں۔ بادشاہ اُنہیں اختیار دیں کہ وہ شہروں میں گودام بنا کر اناج کو محفوظ کر لیں۔"},{"book":"پَیدایش","chapter":"41","verse":"36","text":"یہ خوراک کال کے اُن سات سالوں کے لئے مخصوص کی جائے جو مصر میں آنے والے ہیں۔ یوں ملک تباہ نہیں ہو گا۔“"},{"book":"پَیدایش","chapter":"41","verse":"37","text":"یہ منصوبہ بادشاہ اور اُس کے افسران کو اچھا لگا۔"},{"book":"پَیدایش","chapter":"41","verse":"38","text":"اُس نے اُن سے کہا، ”ہمیں اِس کام کے لئے یوسف سے زیادہ لائق آدمی نہیں ملے گا۔ اُس میں اللہ کی روح ہے۔“"},{"book":"پَیدایش","chapter":"41","verse":"39","text":"بادشاہ نے یوسف سے کہا، ”اللہ نے یہ سب کچھ تجھ پر ظاہر کیا ہے، اِس لئے کوئی بھی تجھ سے زیادہ سمجھ دار اور دانش مند نہیں ہے۔"},{"book":"پَیدایش","chapter":"41","verse":"40","text":"مَیں تجھے اپنے محل پر مقرر کرتا ہوں۔ میری تمام رعایا تیرے تابع رہے گی۔ تیرا اختیار صرف میرے اختیار سے کم ہو گا۔"},{"book":"پَیدایش","chapter":"41","verse":"41","text":"اب مَیں تجھے پورے ملکِ مصر پر حاکم مقرر کرتا ہوں۔“"},{"book":"پَیدایش","chapter":"41","verse":"42","text":"بادشاہ نے اپنی اُنگلی سے وہ انگوٹھی اُتاری جس سے مُہر لگاتا تھا اور اُسے یوسف کی اُنگلی میں پہنا دیا۔ اُس نے اُسے کتان کا باریک لباس پہنایا اور اُس کے گلے میں سونے کا گلوبند پہنا دیا۔"},{"book":"پَیدایش","chapter":"41","verse":"43","text":"پھر اُس نے اُسے اپنے دوسرے رتھ میں سوار کیا اور لوگ اُس کے آگے آگے پکارتے رہے، ”گھٹنے ٹیکو! گھٹنے ٹیکو!“"},{"book":"پَیدایش","chapter":"41","verse":"44","text":"فرعون نے اُس سے کہا، ”مَیں تو بادشاہ ہوں، لیکن تیری اجازت کے بغیر پورے ملک میں کوئی بھی اپنا ہاتھ یا پاؤں نہیں ہلائے گا۔“"},{"book":"پَیدایش","chapter":"41","verse":"45-46","text":"اُس نے یوسف کا مصری نام صافنَت فعنیح رکھا اور اون کے پجاری فوطی فرع کی بیٹی آسنَت کے ساتھ اُس کی شادی کرائی۔"},{"book":"پَیدایش","chapter":"41","verse":"47","text":"سات اچھے سالوں کے دوران ملک میں نہایت اچھی فصلیں اُگیں۔"},{"book":"پَیدایش","chapter":"41","verse":"48","text":"یوسف نے تمام خوراک جمع کر کے شہروں میں محفوظ کر لی۔ ہر شہر میں اُس نے ارد گرد کے کھیتوں کی پیداوار محفوظ رکھی۔"},{"book":"پَیدایش","chapter":"41","verse":"49","text":"جمع شدہ اناج سمندر کی ریت کی مانند بکثرت تھا۔ اِتنا اناج تھا کہ یوسف نے آخرکار اُس کی پیمائش کرنا چھوڑ دیا۔"},{"book":"پَیدایش","chapter":"41","verse":"50","text":"کال سے پہلے یوسف اور آسنَت کے دو بیٹے پیدا ہوئے۔"},{"book":"پَیدایش","chapter":"41","verse":"51","text":"اُس نے پہلے کا نام منسّی یعنی ’جو بُھلا دیتا ہے‘ رکھا۔ کیونکہ اُس نے کہا، ”اللہ نے میری مصیبت اور میرے باپ کا گھرانا میری یادداشت سے نکال دیا ہے۔“"},{"book":"پَیدایش","chapter":"41","verse":"52","text":"دوسرے کا نام اُس نے افرائیم یعنی ’دُگنا پھل دار‘ رکھا۔ کیونکہ اُس نے کہا، ”اللہ نے مجھے میری مصیبت کے ملک میں پھلنے پھولنے دیا ہے۔“"},{"book":"پَیدایش","chapter":"41","verse":"53","text":"سات اچھے سال جن میں کثرت کی فصلیں اُگیں گزر گئے۔"},{"book":"پَیدایش","chapter":"41","verse":"54","text":"پھر کال کے سات سال شروع ہوئے جس طرح یوسف نے کہا تھا۔ تمام دیگر ممالک میں بھی کال پڑ گیا، لیکن مصر میں وافر خوراک پائی جاتی تھی۔"},{"book":"پَیدایش","chapter":"41","verse":"55","text":"جب کال نے تمام مصر میں زور پکڑا تو لوگ چیخ کر کھانے کے لئے بادشاہ سے منت کرنے لگے۔ تب فرعون نے اُن سے کہا، ”یوسف کے پاس جاؤ۔ جو کچھ وہ تمہیں بتائے گا وہی کرو۔“"},{"book":"پَیدایش","chapter":"41","verse":"56","text":"جب کال پوری دنیا میں پھیل گیا تو یوسف نے اناج کے گودام کھول کر مصریوں کو اناج بیچ دیا۔ کیونکہ کال کے باعث ملک کے حالات بہت خراب ہو گئے تھے۔"},{"book":"پَیدایش","chapter":"41","verse":"57","text":"تمام ممالک سے بھی لوگ اناج خریدنے کے لئے یوسف کے پاس آئے، کیونکہ پوری دنیا سخت کال کی گرفت میں تھی۔"}]}