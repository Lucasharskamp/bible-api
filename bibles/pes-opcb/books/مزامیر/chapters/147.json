{"data":[{"book":"مزامیر","chapter":"147","verse":"1","text":"خداوند را سپاس باد!"},{"book":"مزامیر","chapter":"147","verse":"2","text":"خداوند اورشلیم را دوباره بنا می‌کند و پراکندگان اسرائیل را جمع می‌نماید."},{"book":"مزامیر","chapter":"147","verse":"3","text":"او دلشکستگان را شفا می‌بخشد و زخمهای ایشان را می‌بندد."},{"book":"مزامیر","chapter":"147","verse":"4","text":"خداوند حساب ستارگان را دارد و نام هر یک از آنها را می‌داند."},{"book":"مزامیر","chapter":"147","verse":"5","text":"خداوند ما بزرگ و تواناست و حکمت او بی‌انتهاست."},{"book":"مزامیر","chapter":"147","verse":"6","text":"او فروتنان را سرافراز می‌کند، اما روی شریران را به خاک می‌مالد."},{"book":"مزامیر","chapter":"147","verse":"7","text":"خداوند را با سرودهای شکرگزاری بپرستید! او را با نغمهٔ بربط ستایش کنید!"},{"book":"مزامیر","chapter":"147","verse":"8","text":"او ابرها را بر آسمان می‌گستراند و باران را بر زمین می‌باراند و سبزه را بر کوهها می‌رویاند،"},{"book":"مزامیر","chapter":"147","verse":"9","text":"به حیوانات غذا می‌دهد و روزی جوجه‌کلاغها را می‌رساند."},{"book":"مزامیر","chapter":"147","verse":"10","text":"خداوند به نیروی اسب رغبت ندارد و قدرت انسان او را خشنود نمی‌سازد؛"},{"book":"مزامیر","chapter":"147","verse":"11","text":"خشنودی او از کسانی است که او را گرامی می‌دارند و به محبت وی امید بسته‌اند."},{"book":"مزامیر","chapter":"147","verse":"12","text":"ای اورشلیم، خداوند را ستایش کن! ای صهیون، خدای خود را سپاس بگو!"},{"book":"مزامیر","chapter":"147","verse":"13","text":"زیرا او دروازه‌هایت را محکم به روی دشمن بسته و فرزندانت را که در درون هستند برکت داده است."},{"book":"مزامیر","chapter":"147","verse":"14","text":"او مرزهایت را در صلح و آرامش نگه می‌دارد و تو را با بهترین نان گندم سیر می‌نماید."},{"book":"مزامیر","chapter":"147","verse":"15","text":"خداوند به زمین دستور می‌دهد و هر چه می‌فرماید به‌سرعت عملی می‌شود."},{"book":"مزامیر","chapter":"147","verse":"16","text":"او برف را مانند لحاف بر سطح زمین می‌گستراند و شبنم را همچون خاکستر همه جا پخش می‌کند."},{"book":"مزامیر","chapter":"147","verse":"17","text":"خداوند دانه‌های تگرگ را مانند سنگریزه فرو می‌ریزد و کیست که تاب تحمل سرمای آن را داشته باشد؟"},{"book":"مزامیر","chapter":"147","verse":"18","text":"سپس دستور می‌دهد و یخها آب می‌شوند؛ باد می‌فرستد و آبها جاری می‌شوند."},{"book":"مزامیر","chapter":"147","verse":"19","text":"او کلام خود را به یعقوب بیان کرده است، و فرایض و قوانینش را به اسرائیل."},{"book":"مزامیر","chapter":"147","verse":"20","text":"این کار را تنها در مورد اسرائیل انجام داده است و نه قوم دیگری؛ لذا قومهای دیگر با شریعت او آشنا نیستند."}]}