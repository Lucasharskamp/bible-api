{"data":[{"book":"1 Corinthia","chapter":"11","verse":"1","text":"Kei'n Christa omchan kijui angnga, kei omchan juiru. 1 Cor 4:16; Phil 3:17"},{"book":"1 Corinthia","chapter":"11","verse":"2","text":"Nangni'n kei ningna ngaidon khat-um kei'n nangni diang kinaleidapi minchuna kha ningjui jarra kei'n nangni kanaminpaak."},{"book":"1 Corinthia","chapter":"11","verse":"3","text":"Takkha kei'n nangnidiang kanaminjetzoot, khachu pasal rakip lukha Christa eii, numeisa lukha pasal eii, halli Christa lukha Pathian eii."},{"book":"1 Corinthia","chapter":"11","verse":"4","text":"Alu khumma Pathian kani khat-um Pathian chong karil pasal rakip kha Christa khoya thomu,"},{"book":"1 Corinthia","chapter":"11","verse":"5","text":"takkha alu khumleiya Pathian kani khat-um Pathian chongkaril numeisa kha alu khoya thomak; alu epkol khale in-ang."},{"book":"1 Corinthia","chapter":"11","verse":"6","text":"Numeisa kha'n alu khummak inchu, ama'n alu epkollen rase; takkha numeisa khan alu epkol kha jakna kaom e-inchu, ama'n alu khumrase."},{"book":"1 Corinthia","chapter":"11","verse":"7","text":"Takkha pasal kha'n alu khumsik suokmak, ajarchu pasal kha Pathian ramil khat-um Pathian lurna kha eii, takkha numeisa khachu pasal lurna kha eii. Inphut 1:26,27"},{"book":"1 Corinthia","chapter":"11","verse":"8","text":"Ajarchu pasal kha numeisa makheiya ibool emak, takkha numeisa kha pasal makheiya ibool eii."},{"book":"1 Corinthia","chapter":"11","verse":"9","text":"Pasal kha numeisa sik-ah ileibool emak takkha numeisa kha pasal sik-ah ileibool eii. Inphut 2:18-23"},{"book":"1 Corinthia","chapter":"11","verse":"10","text":"Khawa jarra numeisa kha'n marwaan tirton ngai'n alu chungnga chungkanung inlaom ti jetnasik alukhum khan malarrase."},{"book":"1 Corinthia","chapter":"11","verse":"11","text":"Pumi diang, manmasi ringkhuo-ah numeisa omleiya pasal ommak, khat-um pasal omleiya numeisa ommak;"},{"book":"1 Corinthia","chapter":"11","verse":"12","text":"Numeisa kha'n pasal diangnga inphut ihongsuok angnga, pasal kha-um numeisa diangnga inphut injuonei kha eii. Takkha angrakip Pathian diangnga inphut kasuok kha eii."},{"book":"1 Corinthia","chapter":"11","verse":"13","text":"Nangni ningpum ningpumma chong intanru; numeisa kha'n alu khumlekleiya Pathian innihi athabe?"},{"book":"1 Corinthia","chapter":"11","verse":"14","text":"Pasal kha'n asam minsei inchu ama sik-achu jakna kaom eii tia angaiya naminchu emak abe?"},{"book":"1 Corinthia","chapter":"11","verse":"15","text":"Takkha numeisa kha'n asam sei-inchu, khawa kha ama lurna eii, ajarchu asamkha alu khumnasik ama diang ipeii kha eii."},{"book":"1 Corinthia","chapter":"11","verse":"16","text":"Tu ka-ang in hiwahi zootmuwa inseiizoot innum, keini khat-um Pathian koisuok ngai sengchu hiwa ka-emak aleiilaak tholi Pathian chubei thonasik ommak."},{"book":"1 Corinthia","chapter":"11","verse":"17","text":"Anuoiya minchuna hinchu, kei'n nangni naminpaakmong, ajarchu nangni'n ninghei intuup-hi ahongthanasik emak takkha kheella athamaknasik kha eii."},{"book":"1 Corinthia","chapter":"11","verse":"18","text":"Mansakhet-ah, nangni'n koisuok inkhat-ah ninghei intuup phakhan, nangni karra malung inruolmakchu tikha kei'n kajet; halli kei'n lei-ete tia ngamna kanei,"},{"book":"1 Corinthia","chapter":"11","verse":"19","text":"inthiangnga Pathian diang kaom inmani ngaikha indangnasik, suoilekleiya nangni karra malung inruolmakna omsik eii."},{"book":"1 Corinthia","chapter":"11","verse":"20","text":"Nangni'n ninghei inchun phakhan, nangni'n ningbak kha Pumi zaansaak minsuuk kha emak."},{"book":"1 Corinthia","chapter":"11","verse":"21","text":"Baksik achu, ningraya-ah mi ngai ngaaklekleiya kabaksik ningsi, mi lekkhatchu inwon chaampi, aleiilaak ngai'n ju inkinrui."},{"book":"1 Corinthia","chapter":"11","verse":"22","text":"Angme! nangni'n ningbak ning-in nasik ning-inn ommak abe? Emakli Pathian koisuok ningdeiibe khat-um baksik kaneimak mi ngai ningminjakbe? Angme kei'n nangnidiang katisik? Hiwa jarra kei'n nangni kanaminpaak sikbe? Emak, kei'n naminpaaknuning."},{"book":"1 Corinthia","chapter":"11","verse":"23","text":"Ajarchu nangni diang kinaminchu ngaikha kei'n Pumi diangnga inphut kimu eii, khachu Pumi Jisu, ama injuornasik zaankhan, waipool lekkhat aleiya,"},{"book":"1 Corinthia","chapter":"11","verse":"24","text":"Pathian diang aleini, ama'n aleikatherra aleiti, “Hiwahi nangni sik-ah kei kataksa kha eii; hiwahi kei na-ngaidon inlang thoru.”"},{"book":"1 Corinthia","chapter":"11","verse":"25","text":"Khale in-angrip-ah, inbak suoli ama'n rabing kha aleiya aleiti, “Hiwa rabinghi kei thisenna akathar inzootna kha eii, nangni'n ning-in rachamma kei na-ngaidon inlang inru.” Suok 24:8; Jer 31:31-34; Suok 24:6-8"},{"book":"1 Corinthia","chapter":"11","verse":"26","text":"Nangni'n hiwa waipool ningbak khat-um rabinghi ning-in rachamma, ama juomak laiseng nangni'n Pumi ithikha ningrilmalar kha eii,"},{"book":"1 Corinthia","chapter":"11","verse":"27","text":"Khawasik jarra, tu ka-ang miring kha'n waipool khat-um rabing kha rahoi suokleiya abak a-in inchu, ama'n Pumi taksa khat-um thisen chungnga manu katho esik eii."},{"book":"1 Corinthia","chapter":"11","verse":"28","text":"Miring apumtak kha'n inngaidonse inlang, halli ama'n waipool khat-um rabing kha bakrase khat-um inrase."},{"book":"1 Corinthia","chapter":"11","verse":"29","text":"Tu ka-ang miring kha'n Pumi taksa kha ngaidon tunglekleiya abak a-in inchu, ama'n apumtak chungnga chongtannasik ibak i-in eii."},{"book":"1 Corinthia","chapter":"11","verse":"30","text":"Khawa jarra eii, nangni katam tak-in ningdammak khat-um ningna, halli lekkhat in ningthijei."},{"book":"1 Corinthia","chapter":"11","verse":"31","text":"Takkha eini nipum tak-in kadik-ah chong nileitan inchu, eini chungnga chongtan omnuni."},{"book":"1 Corinthia","chapter":"11","verse":"32","text":"Eini'n manmasituol khale inruoiya nithimak nasik, Pumi'n eini chungnga chong anatanna, eini thanasik anarachaak."},{"book":"1 Corinthia","chapter":"11","verse":"33","text":"Khawasik bit-ah, ule naingai, nangni'n kabak sik-ah ninghei intuup phakhan, inkhatli inkhat inngaakru."},{"book":"1 Corinthia","chapter":"11","verse":"34","text":"Awon kacham miring kha'n, innkhan bak rase, ajarchu nangni ninghei intuup phakhan chongtan sikkha emaknasik. Aleiilaak chuon ngai khachu kei'n nangnidiang kaheiwa phakhan minthiar takte."}]}