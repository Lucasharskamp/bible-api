{"data":[{"book":"Mark","chapter":"5","verse":"1","text":"Adudagi Jisu amadi mahakki tung-inbasingna Galilee patki wangmada leiba Gerasa-gi lamda thunglammi."},{"book":"Mark","chapter":"5","verse":"2","text":"Amasung Jisuna hidagi hek kumthabaga, phattaba thawai changba mi amana mongpham maraktagi Ibungobu unanaba thoraklammi."},{"book":"Mark","chapter":"5","verse":"3","text":"Nupa adu mongpham marakta leibani. Aduga kana amatana mahakpu amuk hanna yotlina punduna thamba ngamdre."},{"book":"Mark","chapter":"5","verse":"4","text":"Makhoina mahakki makhong makhut adu kayarak hanna pullurabani adubu mahakpu hek punba khudingmakta mahakna yotli adu thadatli amasung yotling phalang adubu matek matek thudek-i. Mahak yamna kanba maramna kanamatana mahakpu phajinba ngamlamde."},{"book":"Mark","chapter":"5","verse":"5","text":"Ahing nungthil animak mahakna mongpham marakta amadi chingda koichat chattuna koirao laoraga masa mathantabu nungna sudatcharammi."},{"book":"Mark","chapter":"5","verse":"6","text":"Jisuna lapna leiringeida mahakna Jisubu urammi aduga mahakna chellaktuna Ibungogi mangda khuru khudak kunduna tuthajarammi."},{"book":"Mark","chapter":"5","verse":"7","text":"Amasung mahakna ahouba khonjelda laoraduna hairak-i, “He Jisu, khwaidagi wangthoiraba Mapu Ibungogi Machanupa! Nangna eingonda kari touba pambage? Eina Mapu Ibungo panduna haijari, eibu ot-neiduna cheirak pibiganu!”"},{"book":"Mark","chapter":"5","verse":"8","text":"(Mahakna masi haibagi maramdi Jisuna, “Phattaba thawai, mi asidagi thokkhro!” haina hanna haikhibagini.)"},{"book":"Mark","chapter":"5","verse":"9","text":"Maduda Jisuna mangonda hanglak-i, “Naming kari kou-i?”"},{"book":"Mark","chapter":"5","verse":"10","text":"Aduga mahakna Jisuda makhoibu mapham adudagi tanthokpidanaba hanjin hanjin haijarammi."},{"book":"Mark","chapter":"5","verse":"11","text":"Matam aduda manak nakpa ching-ya amada ok sanggu ama machinjak chaduna leirammi."},{"book":"Mark","chapter":"5","verse":"12","text":"Maram aduna phattaba thawaising aduna Jisuda nonjaduna haijarak-i, “Eikhoibu oksing asida thabiduna makhoida chang-hanbiyu.”"},{"book":"Mark","chapter":"5","verse":"13","text":"Adudagi Ibungona makhoida ayaba adu pire, amasung phattaba thawaisingduna mi adudagi thokkhraga oksing aduda changkhre. Chaorakna masing lising animuk oiba ok sanggu adu angamba adudagi pat tamna thuna chenthakhiduna pat aduda iraknaduna sire."},{"book":"Mark","chapter":"5","verse":"14","text":"Maduda ok sellambasing aduna chenkhiduna saharduda amadi khunsingda thoudok adugi paodu sandokle. Adudagi misingna thokkhiba thoudok adu yengnanabagidamak mapham aduda laklammi."},{"book":"Mark","chapter":"5","verse":"15","text":"Amasung makhoina Jisugi nakta lakpada, phattaba thawai tenggol changlamba nupa aduna maphamduda maphi marol ningthina settuna amadi wakhal tana phambadu ubada makhoi loina kire."},{"book":"Mark","chapter":"5","verse":"16","text":"Aduga phattaba thawaising changlamba nupa amasung oksing aduda kari thokkhibage haibadu uhoubasingna makhoida tamle."},{"book":"Mark","chapter":"5","verse":"17","text":"Maram aduna Jisubu makhoigi lam adu thadoktuna chatpikhinaba makhoina Jisuda haijare."},{"book":"Mark","chapter":"5","verse":"18","text":"Aduga Jisuna hida kakhatpa matamda phattaba thawaising changlamba nupa aduna Jisuda nonjaduna haijarak-i, “Eisu Ibungoga loinana chatchage!”"},{"book":"Mark","chapter":"5","verse":"19","text":"Adubu madu Jisuna yakhide. Amasung Ibungona mangonda hairak-i, “Nahakna nayumda amasung nahakki oiba mising adugi manakta handuna Mapu Ibungona nahakkidamak kayada chaoba thabak toubikhiba amadi nahakpu kayagi matik nungsibiba haibadu makhoida tamlu.”"},{"book":"Mark","chapter":"5","verse":"20","text":"Maduda mahakna chatkhiduna Decapolis haina khangnaba Sahar Tara adugi mapham khudingda Jisuna mangonda toubikhibasing adu sandokpa hourammi. Amasung madu taba mi pumnamakna ngaklammi."},{"book":"Mark","chapter":"5","verse":"21","text":"Adudagi Jisuna patki wangmada amuk hallakle. Aduga yamlaba miyam amana Ibungogi akoibada tillare."},{"book":"Mark","chapter":"5","verse":"22","text":"Adudagi Jairus kouba synagogue-ki luchingba amana mapham aduda lakle, aduga mahakna Jisubu ubaga Jisugi khuyakhada tuthajaduna,"},{"book":"Mark","chapter":"5","verse":"23","text":"yamna nollukna haijarak-i, “Eigi piklibi ichanupi sigadabagi phibhamda yamna kanna nare. Mahakna naba phajaduna hingjananaba, Ibungona lakpiduna mahakki mathakta Ibungogi khut thambiyu.”"},{"book":"Mark","chapter":"5","verse":"24","text":"Maduda Jisuna Jairus-ka loinana chatminnare. Amasung yamlaba miyam amana Ibungogi matung illammi aduga makhoina Ibungogi akoibada krik-krik innaduna chatlammi."},{"book":"Mark","chapter":"5","verse":"25","text":"Mapham aduda chahi taranithoi chupna ee taduna naraklabi nupi ama leirammi."},{"book":"Mark","chapter":"5","verse":"26","text":"Mahakna layengba mi kaya amada yengduna awaba kaya khangkhre aduga mahakki areiba sel pumbasu sijinnakhre, adubu phagatlakpagi mahutta anaba henna henjillammi."},{"book":"Mark","chapter":"5","verse":"27-28","text":"Mahakna Jisugi maramda taraduna miyam marakta Ibungogi tunglomda laklaga mahak masa mathanta “Eina Ibungogi phi asi sokta sokcharabadi, ei naba phajagani” haina mapukningda khanjabaga loinana Ibungogi phida sokcharammi."},{"book":"Mark","chapter":"5","verse":"29","text":"Mahakna Ibungogi phi adu hek sokchabaga, khudak aduda mahakki ee tarambadu lepkhre; amasung mahak masana masada leiba anaba adu phajare haibadu khangjakhi."},{"book":"Mark","chapter":"5","verse":"30","text":"Maduda Jisuna mangondagi panggal thokkhre haibadu khudak aduda khangladuna, miyam aduda onsillaktuna hanglak-i, “Kanana eigi phi sokkhibage?”"},{"book":"Mark","chapter":"5","verse":"31","text":"Ibungogi tung-inbasingna khumlak-i, “Yengbiyu, miyamsing asina Ibungogi akoibada krik-krik innaduna leiri; aduga ‘Kanana eibu sokkhibage?’ haina karigi Ibungona hangbiribano?”"},{"book":"Mark","chapter":"5","verse":"32","text":"Adubu mangonda sokkhibi nupi adubu unanaba Ibungona koina yenglammi."},{"book":"Mark","chapter":"5","verse":"33","text":"Nupi aduna mangonda kari thokkhibage haibadu khanglabada kibana masadu niklammi amasung mahakna laktuna Ibungogi khuyakhada tuthajaraga thokkhiba thoudok pumnamak Ibungoda tamjare."},{"book":"Mark","chapter":"5","verse":"34","text":"Maduda Jisuna mangonda hairak-i, “Ichanupi, nanggi thajabana nahakpu phahanbire. Ingthana chatlo, aduga nahakki laina adudagi phajaro!”"},{"book":"Mark","chapter":"5","verse":"35","text":"Jisuna masi hairingeida synagogue-ki luchingba Jairus-ki yumdagi mi khara laklaga mangonda hairak-i, “Nahakki nachanupi sire. Oja Ibungobu amuk wahallubagi kari kanagani?”"},{"book":"Mark","chapter":"5","verse":"36","text":"Makhoina haibadu hek tabaga karisu thousaba toudana Ibungona Jairus-ta hairak-i, “Kiganu, thada thajou.”"},{"book":"Mark","chapter":"5","verse":"37","text":"Adudagi Peter, Jacob amadi mahakki manao John nattana atei kana amatabu mahakka loinana chatminnaba Ibungona yadre."},{"book":"Mark","chapter":"5","verse":"38","text":"Amasung makhoina Jairus-ki yumda lakle aduga mapham aduda irang langba, kappa laoba amadi tengtha nawoiba Ibungona ure."},{"book":"Mark","chapter":"5","verse":"39","text":"Adudagi Ibungona changsinduna makhoida hairak-i, “Karigi nakhoina irang langduna kapna-laonaribano? Angang asi siba natte, mahak tumlibani!”"},{"book":"Mark","chapter":"5","verse":"40","text":"Maduda makhoina Ibungoda karemnaduna noknarammi. Adubu Ibungona makhoi pumnamak mapanda thok-hankhraga, angangdugi mama mapa amadi Ibungogi tung-inba ahumduga loinana, angangduna hipliba ka aduda changle."},{"book":"Mark","chapter":"5","verse":"41","text":"Aduga Ibungona angang adugi khut pairaduna hairak-i, “Talitha kumi!” haibagi wahanthokti, “Nupimacha, eina nangonda hairi, hougatlu!”"},{"book":"Mark","chapter":"5","verse":"42","text":"Khudaktuda nupimachadu hougattuna koichat chatle. (Mahak chahi taranithoi surabini.) Maduda makhoi yamna ngaklammi."},{"book":"Mark","chapter":"5","verse":"43","text":"Adubu Ibungona makhoida kana amatada haidoktanaba akanba yathang pirammi, aduga mahakna makhoida hairak-i, “Nupimacha aduda chanaba khara piyu.”"}]}