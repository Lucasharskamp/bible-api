{"data":[{"book":"1 Ruodhi","chapter":"13","verse":"1","text":"Kaluwore gi wach Jehova Nyasaye, ngʼat Nyasaye nobiro koa Juda modhi Bethel e kinde mane Jeroboam ochungʼ e but kendo mar misango mondo ochiw misango."},{"book":"1 Ruodhi","chapter":"13","verse":"2","text":"Noywak kokwongʼo kendo misangono kaluwore gi wach Jehova Nyasaye: “Yaye kendo mar misango! Yaye kendo mar misango! Ma e gima Jehova Nyasaye wacho, ‘Wuowi miluongo ni Josia ibiro nywol e od Daudi. Kuomi e nochiwe jodolo mag kuonde motingʼore makoro chiwo misengini kuomi, kendo choke dhano ibiro wangʼ kuomi.’ ”"},{"book":"1 Ruodhi","chapter":"13","verse":"3","text":"Chiengʼ nogono ngʼat Nyasayeno nochiwo ranyisi: “Ma e ranyisi ma Jehova Nyasaye osechiwo: Kendo mar misango biro barore diere ariyo kendo buru man kuome biro pukore oko.”"},{"book":"1 Ruodhi","chapter":"13","verse":"4","text":"Kane ruoth Jeroboam owinjo kaka ngʼat Nyasayeno noywak kokwongʼo kendo mar misango man Bethel norieyo bade kowuok e kendo mar misango kowacho niya, “Makeuru!” To bade mane orieyono kochomo ngʼat Nyasayeno notal mane ok onyal dole."},{"book":"1 Ruodhi","chapter":"13","verse":"5","text":"Kendo mar misangono bende nobarore diere ariyo kendo buru mage nopukore oko kaluwore gi ranyisi mane ochiw gi ngʼat Nyasaye kod Wach Jehova Nyasaye."},{"book":"1 Ruodhi","chapter":"13","verse":"6","text":"Eka ruoth nowacho ni ngʼat Nyasayeno niya, “Kwana Jehova Nyasaye ma Nyasachi kendo lamna mondo lweta odog kare.” Kamano ngʼat Nyasayeno nokwayone Jehova Nyasaye kendo lwet ruoth nodok kare kaka ne en."},{"book":"1 Ruodhi","chapter":"13","verse":"7","text":"Ruoth nowacho ni ngʼat Nyasayeno niya, “Wadhi oda mondo iyud gimoro icham kendo abiro miyi mich.”"},{"book":"1 Ruodhi","chapter":"13","verse":"8","text":"To ngʼat Nyasaye nodwoko ruoth niya, “Kata ne bed mana ni inyalo miya nus mwanduni duto ok anadhi kodi kata chamo chiemo kata modho pi ka."},{"book":"1 Ruodhi","chapter":"13","verse":"9","text":"Nimar nochika gi wach Jehova Nyasaye ni, ‘Kik ichiem kata modho pi kata dok gi yo mane ibirogo.’ ”"},{"book":"1 Ruodhi","chapter":"13","verse":"10","text":"Kamano nokawo yo machielo mine ok odok gi yo mane obirogo Bethel."},{"book":"1 Ruodhi","chapter":"13","verse":"11","text":"Koro ne nitie janabi moro moti mane odak Bethel ma yawuote nobiro mowachone duto mane ngʼat Nyasayeno otimo kanyo chiengʼno, bende neginyiso wuon-gi gima nowacho ni ruoth."},{"book":"1 Ruodhi","chapter":"13","verse":"12","text":"Wuon-gi nopenjogi niya, “Noluwo yo mane?” To yawuote nonyise yo mane ngʼat Nyasaye moa Juda noluwo."},{"book":"1 Ruodhi","chapter":"13","verse":"13","text":"Kamano nowacho ni yawuote niya, “Gawnauru punda.” Kane gisegawone punda, noidhe"},{"book":"1 Ruodhi","chapter":"13","verse":"14","text":"mi noluwo bangʼ ngʼat Nyasayeno. Noyude kobet e tiend yiend ober mopenje niya, “In e ngʼat Nyasaye mane oa Juda?”"},{"book":"1 Ruodhi","chapter":"13","verse":"15","text":"Kamano janabi nowachone niya, “Wadhi dala mondo ichiem.”"},{"book":"1 Ruodhi","chapter":"13","verse":"16","text":"Ngʼat Nyasayeno nowacho niya, “Ok anyal lokora ma adog kodi dala kata chiemo kata modho pi kodi ka."},{"book":"1 Ruodhi","chapter":"13","verse":"17","text":"Osenyisa kaluwore gi wach Jehova Nyasaye ni, ‘Kik ichiem kata kik imodh pi kanyo kata idog gi yo mane ibirogo.’ ”"},{"book":"1 Ruodhi","chapter":"13","verse":"18","text":"To janabi motino nodwoke niya, “An bende an janabi mana kaka in. Kendo malaika nowuoyo koda gi wach Jehova Nyasaye kawachona ni, ‘Duog kode e odi mondo mi ochiem kendo omodh pi.’ ” To kata kamano nowuonde."},{"book":"1 Ruodhi","chapter":"13","verse":"19","text":"Kamano ngʼat Nyasaye noduogo kode mochiemo kendo metho e ode."},{"book":"1 Ruodhi","chapter":"13","verse":"20","text":"Kane gibedo e mesa gichiemo, wach Jehova Nyasaye nobiro ni janabi moticha mane odwogo chien."},{"book":"1 Ruodhi","chapter":"13","verse":"21","text":"Noywak ne ngʼat Nyasaye mane oa Juda mowacho niya, “Ma e gima Jehova Nyasaye wacho: ‘Isedagi winjo wach Jehova Nyasaye kendo ok iserito chik mane Jehova Nyasaye ma Nyasachi omiyi."},{"book":"1 Ruodhi","chapter":"13","verse":"22","text":"Nidwogo chien mi ichamo makati kendo imodho pi kama nowachoni ni kik ichiemie kata modhoe pi. Omiyo ringri ok enoyiki e kar yiko mar kwereni.’ ”"},{"book":"1 Ruodhi","chapter":"13","verse":"23","text":"Kane ngʼat Nyasayeno otieko chiemo kendo metho, janabi mane odwoge chienno nogawone pundane."},{"book":"1 Ruodhi","chapter":"13","verse":"24","text":"Kane en e yore odhi, sibuor noromo kode e yo monege kendo ringe nowit piny e yo, ka punda kod sibuor ochungʼ bute."},{"book":"1 Ruodhi","chapter":"13","verse":"25","text":"Jomoko mane kadho machiegni noneno ringreno kowit piny kanyo, ka sibuor ochungʼ but ringruokno kendo negidhi mi gilando wachno e dala mane janabi moticha odakie."},{"book":"1 Ruodhi","chapter":"13","verse":"26","text":"Kane janabi mane odwoge chien e wuodhe owinjo ma nowacho niya, “En ngʼat Nyasaye mane ochayo wach Nyasaye. Jehova Nyasaye osechiwe ni sibuor mosekidhe kendo onege mana kaka wach Jehova Nyasaye nosesieme.”"},{"book":"1 Ruodhi","chapter":"13","verse":"27","text":"Janabi nowachone yawuote niya, “Gawnauru punda kendo negitimo kamano.”"},{"book":"1 Ruodhi","chapter":"13","verse":"28","text":"Eka nowuok modhi oyudo ringruokno kowit piny e yo ka punda gi sibuor ochungʼ bute. Sibuor ne ok ochamo ngʼatno kata kidho punda."},{"book":"1 Ruodhi","chapter":"13","verse":"29","text":"Kamano janabino nokawo ringre ngʼat Nyasayeno mokete e ngʼe punda kendo nodwoge e dalane mondo oywage kendo oike."},{"book":"1 Ruodhi","chapter":"13","verse":"30","text":"Eka noketo ringreno e kar bure owuon mi giywage kagiwacho niya, “Yaye, owadwa!”"},{"book":"1 Ruodhi","chapter":"13","verse":"31","text":"Bangʼ yike nowacho ni yawuote niya, “Katho to ikauru e bur kama oyikie ngʼat Nyasayeni; keturu chokena but chokene."},{"book":"1 Ruodhi","chapter":"13","verse":"32","text":"Nikech wach mane owacho kuluworegi wach Jehova Nyasaye kuom kendo mar misango man Bethel kendo kwongʼ mane okwongʼogo kuonde duto motingʼore malo mitimoe misango manie dala man Samaria biro chopo kare.”"},{"book":"1 Ruodhi","chapter":"13","verse":"33","text":"Kata mana bangʼ ma, Jeroboam ne ok oloko yorene maricho to nomedo yiero jodolo koa kuom ji mopogore opogore mondo oti kuonde motingʼore. Ngʼato angʼata mane dwaro bedo jadolo nowalo ni kuonde motingʼore."},{"book":"1 Ruodhi","chapter":"13","verse":"34","text":"Ma e richo mar od Jeroboam mane omiyo opodho kendo kelone kethruok e wangʼ piny."}]}