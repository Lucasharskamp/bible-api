{"data":[{"book":"mathiḥ","chapter":"3","verse":"1","text":"tadānoṁ yohnnāmā majjayitā yihūdīyadeśasya prāntaram upasthāya pracārayan kathayāmāsa,"},{"book":"mathiḥ","chapter":"3","verse":"2","text":"manāṁsi parāvarttayata, svargīyarājatvaṁ samīpamāgatam|"},{"book":"mathiḥ","chapter":"3","verse":"3","text":"parameśasya panthānaṁ pariṣkuruta sarvvataḥ| tasya rājapathāṁścaiva samīkuruta sarvvathā| ityetat prāntare vākyaṁ vadataḥ kasyacid ravaḥ||"},{"book":"mathiḥ","chapter":"3","verse":"4","text":"etadvacanaṁ yiśayiyabhaviṣyadvādinā yohanamuddiśya bhāṣitam| yohano vasanaṁ mahāṅgaromajaṁ tasya kaṭau carmmakaṭibandhanaṁ; sa ca śūkakīṭān madhu ca bhuktavān|"},{"book":"mathiḥ","chapter":"3","verse":"5","text":"tadānīṁ yirūśālamnagaranivāsinaḥ sarvve yihūdideśīyā yarddantaṭinyā ubhayataṭasthāśca mānavā bahirāgatya tasya samīpe"},{"book":"mathiḥ","chapter":"3","verse":"6","text":"svīyaṁ svīyaṁ duritam aṅgīkṛtya tasyāṁ yarddani tena majjitā babhūvuḥ|"},{"book":"mathiḥ","chapter":"3","verse":"7","text":"aparaṁ bahūn phirūśinaḥ sidūkinaśca manujān maṁktuṁ svasamīpam āgacchto vilokya sa tān abhidadhau, re re bhujagavaṁśā āgāmīnaḥ kopāt palāyituṁ yuṣmān kaścetitavān?"},{"book":"mathiḥ","chapter":"3","verse":"8","text":"manaḥparāvarttanasya samucitaṁ phalaṁ phalata|"},{"book":"mathiḥ","chapter":"3","verse":"9","text":"kintvasmākaṁ tāta ibrāhīm astīti sveṣu manaḥsu cīntayanto mā vyāharata| yato yuṣmān ahaṁ vadāmi, īśvara etebhyaḥ pāṣāṇebhya ibrāhīmaḥ santānān utpādayituṁ śaknoti|"},{"book":"mathiḥ","chapter":"3","verse":"10","text":"aparaṁ pādapānāṁ mūle kuṭhāra idānīmapi lagan āste, tasmād yasmin pādape uttamaṁ phalaṁ na bhavati, sa kṛtto madhye'gniṁ nikṣepsyate|"},{"book":"mathiḥ","chapter":"3","verse":"11","text":"aparam ahaṁ manaḥparāvarttanasūcakena majjanena yuṣmān majjayāmīti satyaṁ, kintu mama paścād ya āgacchati, sa mattopi mahān, ahaṁ tadīyopānahau voḍhumapi nahi yogyosmi, sa yuṣmān vahnirūpe pavitra ātmani saṁmajjayiṣyati|"},{"book":"mathiḥ","chapter":"3","verse":"12","text":"tasya kāre sūrpa āste, sa svīyaśasyāni samyak prasphoṭya nijān sakalagodhūmān saṁgṛhya bhāṇḍāgāre sthāpayiṣyati, kiṁntu sarvvāṇi vuṣāṇyanirvvāṇavahninā dāhayiṣyati|"},{"book":"mathiḥ","chapter":"3","verse":"13","text":"anantaraṁ yīśu ryohanā majjito bhavituṁ gālīlpradeśād yarddani tasya samīpam ājagāma|"},{"book":"mathiḥ","chapter":"3","verse":"14","text":"kintu yohan taṁ niṣidhya babhāṣe, tvaṁ kiṁ mama samīpam āgacchasi? varaṁ tvayā majjanaṁ mama prayojanam āste|"},{"book":"mathiḥ","chapter":"3","verse":"15","text":"tadānīṁ yīśuḥ pratyavocat; īdānīm anumanyasva, yata itthaṁ sarvvadharmmasādhanam asmākaṁ karttavyaṁ, tataḥ so'nvamanyata|"},{"book":"mathiḥ","chapter":"3","verse":"16","text":"anantaraṁ yīśurammasi majjituḥ san tatkṣaṇāt toyamadhyād utthāya jagāma, tadā jīmūtadvāre mukte jāte, sa īśvarasyātmānaṁ kapotavad avaruhya svoparyyāgacchantaṁ vīkṣāñcakre|"},{"book":"mathiḥ","chapter":"3","verse":"17","text":"aparam eṣa mama priyaḥ putra etasminneva mama mahāsantoṣa etādṛśī vyomajā vāg babhūva|"}]}