{"data":[{"book":"Marek","chapter":"14","verse":"1","text":"Po dvou pak dnech byl hod beránka a přesnic; i hledali přední kněží a zákoníci, kterak by jej lstivě jmouce, zamordovali."},{"book":"Marek","chapter":"14","verse":"2","text":"Ale pravili: Ne v svátek, aby snad nebyl rozbroj v lidu."},{"book":"Marek","chapter":"14","verse":"3","text":"A když byl v Betany, v domu Šimona malomocného, a seděl za stolem, přišla žena, mající nádobu alabastrovou masti velmi drahé, z nardového koření. A rozbivši nádobu, vylila ji na hlavu jeho."},{"book":"Marek","chapter":"14","verse":"4","text":"I hněvali se někteří mezi sebou, řkouce: I proč ztráta masti této stala se?"},{"book":"Marek","chapter":"14","verse":"5","text":"Nebo mohlo jest toto prodáno býti dráže než za tři sta peněz, a dáno býti chudým. I škřipěli zubami na ni."},{"book":"Marek","chapter":"14","verse":"6","text":"Ale Ježíš řekl: Nechtež jí. Proč ji rmoutíte? Dobrýť jest skutek učinila nade mnou."},{"book":"Marek","chapter":"14","verse":"7","text":"Však chudé máte vždycky s sebou, a když budete chtíti, můžete jim dobře činiti, ale mne ne vždy míti budete."},{"book":"Marek","chapter":"14","verse":"8","text":"Ona což mohla, to učinila; předešlať jest, aby těla mého pomazala ku pohřebu."},{"book":"Marek","chapter":"14","verse":"9","text":"Amen pravím vám: Kdežkoli bude kázáno toto evangelium po všem světě, také i to, což učinila tato, bude vypravováno na památku její."},{"book":"Marek","chapter":"14","verse":"10","text":"Tedy Jidáš Iškariotský, jeden ze dvanácti, odšel k předním kněžím, aby ho jim zradil."},{"book":"Marek","chapter":"14","verse":"11","text":"Oni pak uslyševše to, zradovali se, a slíbili mu peníze dáti. I hledal, kterak by ho příhodně zradil."},{"book":"Marek","chapter":"14","verse":"12","text":"Prvního pak dne přesnic, když velikonoční beránek zabíjín býval, řkou jemu učedlníci jeho: Kde chceš, ať jdouce, připravíme, abys jedl beránka?"},{"book":"Marek","chapter":"14","verse":"13","text":"I poslal dva z učedlníků svých, a řekl jim: Jděte do města, a potkáť vás člověk dčbán vody nesa. Jdětež za ním."},{"book":"Marek","chapter":"14","verse":"14","text":"A kamžkoli vejde, rcete k hospodáři domu toho: Mistrť praví: Kde jest večeřadlo, v němž bych jedl beránka s učedlníky svými?"},{"book":"Marek","chapter":"14","verse":"15","text":"A on vám ukáže večeřadlo veliké, podlážené a připravené. Tu nám připravte."},{"book":"Marek","chapter":"14","verse":"16","text":"I odešli učedlníci jeho, a přišli do města, a nalezli tak, jakož jim byl pověděl. I připravili beránka."},{"book":"Marek","chapter":"14","verse":"17","text":"Když pak byl večer, přišel se dvanácti."},{"book":"Marek","chapter":"14","verse":"18","text":"A když seděli za stolem a jedli, řekl Ježíš: Amen pravím vám, že jeden z vás mne zradí, kterýž jí se mnou."},{"book":"Marek","chapter":"14","verse":"19","text":"A oni počali se rmoutiti a praviti jemu jeden každý obzvláštně: Zdali já jsem? A jiný: Zdali já?"},{"book":"Marek","chapter":"14","verse":"20","text":"On pak odpověděv, řekl jim: Jeden ze dvanácti, kterýž omáčí se mnou v míse."},{"book":"Marek","chapter":"14","verse":"21","text":"Syn zajisté člověka jde, jakož jest psáno o něm, ale běda člověku tomu, skrze něhož Syn člověka bude zrazen. Dobré by bylo jemu, aby se byl nenarodil člověk ten."},{"book":"Marek","chapter":"14","verse":"22","text":"A když oni jedli, vzav Ježíš chléb, a dobrořečiv, lámal a dával jim, řka: Vezměte, jezte, to jest tělo mé."},{"book":"Marek","chapter":"14","verse":"23","text":"A vzav kalich, a díky učiniv, dal jim. A pili z něho všickni."},{"book":"Marek","chapter":"14","verse":"24","text":"I řekl jim: To jest krev má nového Zákona, kteráž se za mnohé vylévá."},{"book":"Marek","chapter":"14","verse":"25","text":"Amen pravím vám, žeť již více nebudu píti z plodu vinného kořene, až do onoho dne, když jej píti budu nový v království Božím."},{"book":"Marek","chapter":"14","verse":"26","text":"A sezpívavše písničku, vyšli na horu Olivetskou."},{"book":"Marek","chapter":"14","verse":"27","text":"Potom řekl jim Ježíš: Všickni vy zhoršíte se nade mnou této noci. Nebo psáno jest: Bíti budu pastýře, a rozprchnou se ovce."},{"book":"Marek","chapter":"14","verse":"28","text":"Ale když z mrtvých vstanu, předejduť vás do Galilee."},{"book":"Marek","chapter":"14","verse":"29","text":"Tedy Petr řekl jemu: Byť se pak všickni zhoršili, ale já nic."},{"book":"Marek","chapter":"14","verse":"30","text":"Řekl jemu Ježíš: Amen pravím tobě, že dnes této noci, prve než kohout po dvakrát zazpívá, třikrát mne zapříš."},{"book":"Marek","chapter":"14","verse":"31","text":"On pak mnohem více mluvil: Bychť pak měl s tebou i umříti, nezapřímť tebe. A takž také i všickni mluvili."},{"book":"Marek","chapter":"14","verse":"32","text":"I přišli na místo, kterémuž jméno Getsemany. Tedy řekl učedlníkům svým: Seďtež tuto, ažť se pomodlím."},{"book":"Marek","chapter":"14","verse":"33","text":"A pojav s sebou Petra a Jakuba a Jana, počal se lekati a velmi teskliv býti."},{"book":"Marek","chapter":"14","verse":"34","text":"I dí jim: Smutnáť jest duše má až k smrti. Počekejtež tuto a bděte."},{"book":"Marek","chapter":"14","verse":"35","text":"A poodšed maličko, padl na zemi a modlil se, aby, bylo-li by možné, odešla od něho hodina ta."},{"book":"Marek","chapter":"14","verse":"36","text":"I řekl: Abba, Otče, všecko jest možné tobě. Přenes kalich tento ode mne, ale však ne, což já chci, ale co ty."},{"book":"Marek","chapter":"14","verse":"37","text":"I přišel k učedlníkům a nalezl je, ani spí. I řekl Petrovi: Šimone, spíš? Nemohl-lis jediné hodiny bdíti?"},{"book":"Marek","chapter":"14","verse":"38","text":"Bděte a modlte se, abyste nevešli v pokušení. Duchť zajisté hotov jest, ale tělo nemocno."},{"book":"Marek","chapter":"14","verse":"39","text":"A opět odšed, modlil se, táž slova mluvě."},{"book":"Marek","chapter":"14","verse":"40","text":"A navrátiv se, nalezl je, ani opět spí; nebo oči jejich byly obtíženy; aniž věděli, co by jemu odpověděli."},{"book":"Marek","chapter":"14","verse":"41","text":"I přišel po třetí, a řekl jim: Spětež již a odpočívejte; dostiť jest. Přišla hodina; aj, Syna člověka zrazují v ruce hříšných."},{"book":"Marek","chapter":"14","verse":"42","text":"Vstaňte, pojďme. Aj, kterýž mne zrazuje, blízkoť jest."},{"book":"Marek","chapter":"14","verse":"43","text":"A hned, když on ještě mluvil, přišel Jidáš, jenž byl jeden ze dvanácti, a s ním zástup veliký s meči a s kyjmi, poslaných od předních kněží a od zákoníků a starších."},{"book":"Marek","chapter":"14","verse":"44","text":"Zrádce pak byl jim dal znamení, řka: Kteréhožkoli políbím, tenť jest, jmětež ho a veďte opatrně."},{"book":"Marek","chapter":"14","verse":"45","text":"A přišed, hned přistoupiv k němu, řekl: Mistře, Mistře, a políbil ho."},{"book":"Marek","chapter":"14","verse":"46","text":"Tedy oni vztáhli naň ruce své a jali jej."},{"book":"Marek","chapter":"14","verse":"47","text":"Jeden pak z těch, kteříž tu okolo stáli, vytrh meč, udeřil služebníka nejvyššího kněze, a uťal jemu ucho."},{"book":"Marek","chapter":"14","verse":"48","text":"I odpověděv Ježíš, řekl jim: Jako na lotra vyšli jste s meči a s kyjmi, abyste mne jali?"},{"book":"Marek","chapter":"14","verse":"49","text":"Na každý den býval jsem u vás, uče v chrámě, a nejali jste mne. Ale toť se děje, aby se naplnila písma."},{"book":"Marek","chapter":"14","verse":"50","text":"Tedy učedlníci opustivše jej, všickni utekli."},{"book":"Marek","chapter":"14","verse":"51","text":"Jeden pak mládenček šel za ním, odín jsa rouchem lněným po nahém těle. I popadli jej mládenci."},{"book":"Marek","chapter":"14","verse":"52","text":"On pak opustiv roucho, nahý utekl od nich."},{"book":"Marek","chapter":"14","verse":"53","text":"I přivedli Ježíše k nejvyššímu knězi, a sešli se k němu všickni přední kněží i starší i zákoníci."},{"book":"Marek","chapter":"14","verse":"54","text":"Petr pak šel za ním zdaleka až na dvůr nejvyššího kněze; i seděl s služebníky, zhřívaje se u ohně."},{"book":"Marek","chapter":"14","verse":"55","text":"Ale nejvyšší kněz i všecka ta rada hledali proti Ježíšovi svědectví, aby jej na smrt vydali, avšak nenalezli."},{"book":"Marek","chapter":"14","verse":"56","text":"Nebo ač mnozí křivé svědectví mluvili proti němu, ale svědectví jejich nebyla jednostejná."},{"book":"Marek","chapter":"14","verse":"57","text":"Tedy někteří povstavše, křivé svědectví dávali proti němu, řkouce:"},{"book":"Marek","chapter":"14","verse":"58","text":"My jsme slyšeli tohoto, že řekl: Já zbořím chrám tento rukou udělaný, a ve třech dnech jiný ne rukou udělaný postavím."},{"book":"Marek","chapter":"14","verse":"59","text":"Ale ani to jejich svědectví nebylo jednostejné."},{"book":"Marek","chapter":"14","verse":"60","text":"Tedy povstav nejvyšší kněz uprostřed, otázal se Ježíše, řka: Neodpovídáš ničehož, což tito na tebe svědčí?"},{"book":"Marek","chapter":"14","verse":"61","text":"Ale on mlčel, a nic neodpověděl. Opět nejvyšší kněz otázal se ho a řekl jemu: Jsi-liž ty Kristus, Syn Boha Požehnaného?"},{"book":"Marek","chapter":"14","verse":"62","text":"A Ježíš řekl: Jáť jsem, a uzříte Syna člověka, an sedí na pravici moci Boží, a přichází s oblaky nebeskými."},{"book":"Marek","chapter":"14","verse":"63","text":"Tedy nejvyšší kněz roztrh roucho své, řekl: I což ještě potřebujeme svědků?"},{"book":"Marek","chapter":"14","verse":"64","text":"Slyšeli jste rouhání. Co se vám zdá? Oni pak všickni odsoudili jej, že jest hoden smrti."},{"book":"Marek","chapter":"14","verse":"65","text":"I počali někteří naň plvati, a tvář jeho zakrývati, a poličkovati, a říkati jemu: Prorokuj nám. A služebníci kyji jej bili."},{"book":"Marek","chapter":"14","verse":"66","text":"A když byl Petr v síni dole, přišla jedna z děveček nejvyššího kněze."},{"book":"Marek","chapter":"14","verse":"67","text":"A uzřevši Petra, an se ohřívá, a popatřivši naň, dí: I ty s Ježíšem Nazaretským byl jsi."},{"book":"Marek","chapter":"14","verse":"68","text":"Ale on zapřel, řka: Aniž vím, ani rozumím, co ty pravíš. I vyšel ven před síň, a kohout zazpíval."},{"book":"Marek","chapter":"14","verse":"69","text":"Tedy děvečka, uzřevši jej opět, počala praviti těm, kteříž tu okolo stáli, že tento z nich jest."},{"book":"Marek","chapter":"14","verse":"70","text":"A on opět zapřel. A po malé chvíli opět ti, kteříž tu stáli, řekli Petrovi: Jistě z nich jsi, nebo i Galilejský jsi, i řeč tvá podobná jest."},{"book":"Marek","chapter":"14","verse":"71","text":"On pak počal se proklínati a přisahati, pravě: Neznám člověka toho, o němž vy pravíte."},{"book":"Marek","chapter":"14","verse":"72","text":"A hned po druhé kohout zazpíval. I rozpomenul se Petr na slovo, kteréž byl řekl jemu Ježíš: Že prve než kohout dvakrát zazpívá, třikrát mne zapříš. A vyšed, plakal."}]}