{"data":[{"book":"yohanaḥ","chapter":"9","verse":"1","text":"tataḥ paraṁ yīśurgacchan mārgamadhye janmāndhaṁ naram apaśyat|"},{"book":"yohanaḥ","chapter":"9","verse":"2","text":"tataḥ śiṣyāstam apṛcchan he guro naroyaṁ svapāpena vā svapitrāḥ pāpenāndho'jāyata?"},{"book":"yohanaḥ","chapter":"9","verse":"3","text":"tataḥ sa pratyuditavān etasya vāsya pitroḥ pāpād etādṛśobhūda iti nahi kintvanena yatheśvarasya karmma prakāśyate taddhetoreva|"},{"book":"yohanaḥ","chapter":"9","verse":"4","text":"dine tiṣṭhati matprerayituḥ karmma mayā karttavyaṁ yadā kimapi karmma na kriyate tādṛśī niśāgacchati|"},{"book":"yohanaḥ","chapter":"9","verse":"5","text":"ahaṁ yāvatkālaṁ jagati tiṣṭhāmi tāvatkālaṁ jagato jyotiḥsvarūposmi|"},{"book":"yohanaḥ","chapter":"9","verse":"6","text":"ityukttā bhūmau niṣṭhīvaṁ nikṣipya tena paṅkaṁ kṛtavān"},{"book":"yohanaḥ","chapter":"9","verse":"7","text":"paścāt tatpaṅkena tasyāndhasya netre pralipya tamityādiśat gatvā śilohe 'rthāt preritanāmni sarasi snāhi| tatondho gatvā tatrāsnāt tataḥ prannacakṣu rbhūtvā vyāghuṭyāgāt|"},{"book":"yohanaḥ","chapter":"9","verse":"8","text":"aparañca samīpavāsino lokā ye ca taṁ pūrvvamandham apaśyan te bakttum ārabhanta yondhaloko vartmanyupaviśyābhikṣata sa evāyaṁ janaḥ kiṁ na bhavati?"},{"book":"yohanaḥ","chapter":"9","verse":"9","text":"kecidavadan sa eva kecidavocan tādṛśo bhavati kintu sa svayamabravīt sa evāhaṁ bhavāmi|"},{"book":"yohanaḥ","chapter":"9","verse":"10","text":"ataeva te 'pṛcchan tvaṁ kathaṁ dṛṣṭiṁ pāptavān?"},{"book":"yohanaḥ","chapter":"9","verse":"11","text":"tataḥ sovadad yīśanāmaka eko jano mama nayane paṅkena pralipya ityājñāpayat śilohakāsāraṁ gatvā tatra snāhi| tatastatra gatvā mayi snāte dṛṣṭimahaṁ labdhavān|"},{"book":"yohanaḥ","chapter":"9","verse":"12","text":"tadā te 'vadan sa pumān kutra? tenokttaṁ nāhaṁ jānāmi|"},{"book":"yohanaḥ","chapter":"9","verse":"13","text":"aparaṁ tasmin pūrvvāndhe jane phirūśināṁ nikaṭam ānīte sati phirūśinopi tamapṛcchan kathaṁ dṛṣṭiṁ prāptosi?"},{"book":"yohanaḥ","chapter":"9","verse":"14","text":"tataḥ sa kathitavān sa paṅkena mama netre 'limpat paścād snātvā dṛṣṭimalabhe|"},{"book":"yohanaḥ","chapter":"9","verse":"15","text":"kintu yīśu rviśrāmavāre karddamaṁ kṛtvā tasya nayane prasanne'karod itikāraṇāt katipayaphirūśino'vadan"},{"book":"yohanaḥ","chapter":"9","verse":"16","text":"sa pumān īśvarānna yataḥ sa viśrāmavāraṁ na manyate| tatonye kecit pratyavadan pāpī pumān kim etādṛśam āścaryyaṁ karmma karttuṁ śaknoti?"},{"book":"yohanaḥ","chapter":"9","verse":"17","text":"itthaṁ teṣāṁ parasparaṁ bhinnavākyatvam abhavat| paścāt te punarapi taṁ pūrvvāndhaṁ mānuṣam aprākṣuḥ yo janastava cakṣuṣī prasanne kṛtavān tasmin tvaṁ kiṁ vadasi? sa ukttavān sa bhaviśadvādī|"},{"book":"yohanaḥ","chapter":"9","verse":"18","text":"sa dṛṣṭim āptavān iti yihūdīyāstasya dṛṣṭiṁ prāptasya janasya pitro rmukhād aśrutvā na pratyayan|"},{"book":"yohanaḥ","chapter":"9","verse":"19","text":"ataeva te tāvapṛcchan yuvayo ryaṁ putraṁ janmāndhaṁ vadathaḥ sa kimayaṁ? tarhīdānīṁ kathaṁ draṣṭuṁ śaknoti?"},{"book":"yohanaḥ","chapter":"9","verse":"20","text":"tatastasya pitarau pratyavocatām ayam āvayoḥ putra ā janerandhaśca tadapyāvāṁ jānīvaḥ"},{"book":"yohanaḥ","chapter":"9","verse":"21","text":"kintvadhunā kathaṁ dṛṣṭiṁ prāptavān tadāvāṁ n jānīvaḥ kosya cakṣuṣī prasanne kṛtavān tadapi na jānīva eṣa vayaḥprāpta enaṁ pṛcchata svakathāṁ svayaṁ vakṣyati|"},{"book":"yohanaḥ","chapter":"9","verse":"22","text":"yihūdīyānāṁ bhayāt tasya pitarau vākyamidam avadatāṁ yataḥ kopi manuṣyo yadi yīśum abhiṣiktaṁ vadati tarhi sa bhajanagṛhād dūrīkāriṣyate yihūdīyā iti mantraṇām akurvvan"},{"book":"yohanaḥ","chapter":"9","verse":"23","text":"atastasya pitarau vyāharatām eṣa vayaḥprāpta enaṁ pṛcchata|"},{"book":"yohanaḥ","chapter":"9","verse":"24","text":"tadā te punaśca taṁ pūrvvāndham āhūya vyāharan īśvarasya guṇān vada eṣa manuṣyaḥ pāpīti vayaṁ jānīmaḥ|"},{"book":"yohanaḥ","chapter":"9","verse":"25","text":"tadā sa ukttavān sa pāpī na veti nāhaṁ jāne pūrvāmandha āsamaham adhunā paśyāmīti mātraṁ jānāmi|"},{"book":"yohanaḥ","chapter":"9","verse":"26","text":"te punarapṛcchan sa tvāṁ prati kimakarot? kathaṁ netre prasanne 'karot?"},{"book":"yohanaḥ","chapter":"9","verse":"27","text":"tataḥ sovādīd ekakṛtvokathayaṁ yūyaṁ na śṛṇutha tarhi kutaḥ punaḥ śrotum icchatha? yūyamapi kiṁ tasya śiṣyā bhavitum icchatha?"},{"book":"yohanaḥ","chapter":"9","verse":"28","text":"tadā te taṁ tiraskṛtya vyāharan tvaṁ tasya śiṣyo vayaṁ mūsāḥ śiṣyāḥ|"},{"book":"yohanaḥ","chapter":"9","verse":"29","text":"mūsāvaktreṇeśvaro jagāda tajjānīmaḥ kintveṣa kutratyaloka iti na jānīmaḥ|"},{"book":"yohanaḥ","chapter":"9","verse":"30","text":"sovadad eṣa mama locane prasanne 'karot tathāpi kutratyaloka iti yūyaṁ na jānītha etad āścaryyaṁ bhavati|"},{"book":"yohanaḥ","chapter":"9","verse":"31","text":"īśvaraḥ pāpināṁ kathāṁ na śṛṇoti kintu yo janastasmin bhaktiṁ kṛtvā tadiṣṭakriyāṁ karoti tasyaiva kathāṁ śṛṇoti etad vayaṁ jānīmaḥ|"},{"book":"yohanaḥ","chapter":"9","verse":"32","text":"kopi manuṣyo janmāndhāya cakṣuṣī adadāt jagadārambhād etādṛśīṁ kathāṁ kopi kadāpi nāśṛṇot|"},{"book":"yohanaḥ","chapter":"9","verse":"33","text":"asmād eṣa manuṣyo yadīśvarānnājāyata tarhi kiñcidapīdṛśaṁ karmma karttuṁ nāśaknot|"},{"book":"yohanaḥ","chapter":"9","verse":"34","text":"te vyāharan tvaṁ pāpād ajāyathāḥ kimasmān tvaṁ śikṣayasi? paścātte taṁ bahirakurvvan|"},{"book":"yohanaḥ","chapter":"9","verse":"35","text":"tadanantaraṁ yihūdīyaiḥ sa bahirakriyata yīśuriti vārttāṁ śrutvā taṁ sākṣāt prāpya pṛṣṭavān īśvarasya putre tvaṁ viśvasiṣi?"},{"book":"yohanaḥ","chapter":"9","verse":"36","text":"tadā sa pratyavocat he prabho sa ko yat tasminnahaṁ viśvasimi?"},{"book":"yohanaḥ","chapter":"9","verse":"37","text":"tato yīśuḥ kathitavān tvaṁ taṁ dṛṣṭavān tvayā sākaṁ yaḥ kathaṁ kathayati saeva saḥ|"},{"book":"yohanaḥ","chapter":"9","verse":"38","text":"tadā he prabho viśvasimītyuktvā sa taṁ praṇāmat|"},{"book":"yohanaḥ","chapter":"9","verse":"39","text":"paścād yīśuḥ kathitavān nayanahīnā nayanāni prāpnuvanti nayanavantaścāndhā bhavantītyabhiprāyeṇa jagadāham āgaccham|"},{"book":"yohanaḥ","chapter":"9","verse":"40","text":"etat śrutvā nikaṭasthāḥ katipayāḥ phirūśino vyāharan vayamapi kimandhāḥ?"},{"book":"yohanaḥ","chapter":"9","verse":"41","text":"tadā yīśuravādīd yadyandhā abhavata tarhi pāpāni nātiṣṭhan kintu paśyāmīti vākyavadanād yuṣmākaṁ pāpāni tiṣṭhanti|"}]}