{"data":[{"book":"WAGALATIA","chapter":"6","verse":"1","text":"Ndugu zangu, kamba munhu mmwanza wenu koneka yotenda vilozo, mweye mose mtenda gaja goyolonga Loho wa Mulungu, molondigwa mum'bweze munhu hiyo mholemhole mnzila igoloke. Ila teganyeni na mweye vivija sambimgezigwe."},{"book":"WAGALATIA","chapter":"6","verse":"2","text":"Ipapileni mibahasha wenyego kwa wenyego, mkutenda vino mogavikiza malagizo ga Kilisto."},{"book":"WAGALATIA","chapter":"6","verse":"3","text":"Kamba munhu yahakiiyona kinhu, kumbe heyo si kinhu, koivwizila mwenyego."},{"book":"WAGALATIA","chapter":"6","verse":"4","text":"Kila munhu na yailole sang'hano yake mwenyego, kamba inoga basi na yaitopele sang'hano ija iyatendile bila kuilinga na sang'hano ya munhu iyagwe,"},{"book":"WAGALATIA","chapter":"6","verse":"5","text":"kwavija kila munhu kolondigwa kudipapa bahasha jake mwenyego."},{"book":"WAGALATIA","chapter":"6","verse":"6","text":"Awo wobokela mafundo ga Usenga wa Mulungu wolondigwa wasangile vinhu vose vinogile ha wakulufunzi zao."},{"book":"WAGALATIA","chapter":"6","verse":"7","text":"Sambimuivwizile, Mulungu haponezwaga, kwavija chochose chondauhande kicho chondauhune."},{"book":"WAGALATIA","chapter":"6","verse":"8","text":"Uhahanda mulukuli, kohuna ubananzi kulawa mulukuli. Ila kamba uhahanda muloho, kohuna ugima wa digunge kulawa muloho."},{"book":"WAGALATIA","chapter":"6","verse":"9","text":"Avo sambitudonhe kutenda ganogile, kwavija tokwiza kuhuna mumsimu wake kamba hatubwelile kukisogo."},{"book":"WAGALATIA","chapter":"6","verse":"10","text":"Avo tuhapata nafasi, tuwatendele ganogile wanhu wose, ng'haning'hani awo wali mmulango wa wanhu wamtogole Kilisto."},{"book":"WAGALATIA","chapter":"6","verse":"11","text":"Loleni vinyandika na helufi ng'hulu na mkono wangu mwenyego!"},{"book":"WAGALATIA","chapter":"6","verse":"12","text":"Wanhu wowashulutiza mweye mwingile kumbi iwo waja wolonda woneke wanoga mmbuli za mulukuli. Na wotenda vino sama ya kinhu kimwe, kamba sambiwagaye sama ya ifa ya Kilisto mumsalaba."},{"book":"WAGALATIA","chapter":"6","verse":"13","text":"Hata waja wengile kumbi hawagagoga Malagizo ga Musa, ila wolonda mweye mwingile kumbi giladi waitopele kwingila kumbi kumwenu."},{"book":"WAGALATIA","chapter":"6","verse":"14","text":"Nie nabule kinhu chochose cha kuitopela, ila msalaba uyawambigwe Mndewa wetu Yesu Kilisto. Kubitila msalaba uno, niupeta ulumwengu kamba vija wisha kudanganhika, na mmbuli ya ulumwengu, nie nipetigwa kamba vija nidanganhika."},{"book":"WAGALATIA","chapter":"6","verse":"15","text":"Kwingila kumbi ama kuleka kwingila kumbi si kinhu kipetigwa, ila kinhu kipetigwa kuwa munhu wa sambi."},{"book":"WAGALATIA","chapter":"6","verse":"16","text":"Tindiwalo na bazi vikale na awo wose wodiwinza lagizo dino, na Islaeli ya Mulungu, nhegulo yake “wanhu wa Mulungu.”"},{"book":"WAGALATIA","chapter":"6","verse":"17","text":"Kusongela sambi na kugendelela, munhu sambiyangaze, kwavija nizipapa ng'hovu za Yesu mulukuli lwangu."},{"book":"WAGALATIA","chapter":"6","verse":"18","text":"Ndugu zangu, ngekewa ya Mndewa wetu Yesu Kilisto iwe na loho zenu. Amina."}]}