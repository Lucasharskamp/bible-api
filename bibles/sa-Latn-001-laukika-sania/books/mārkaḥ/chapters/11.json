{"data":[{"book":"mārkaḥ","chapter":"11","verse":"1","text":"anantaraṁ teṣu yirūśālamaḥ samīpasthayo rbaitphagībaithanīyapurayorantikasthaṁ jaitunanāmādrimāgateṣu yīśuḥ preṣaṇakāle dvau śiṣyāvidaṁ vākyaṁ jagāda,"},{"book":"mārkaḥ","chapter":"11","verse":"2","text":"yuvāmamuṁ sammukhasthaṁ grāmaṁ yātaṁ, tatra praviśya yo naraṁ nāvahat taṁ garddabhaśāvakaṁ drakṣyathastaṁ mocayitvānayataṁ|"},{"book":"mārkaḥ","chapter":"11","verse":"3","text":"kintu yuvāṁ karmmedaṁ kutaḥ kuruthaḥ? kathāmimāṁ yadi kopi pṛcchati tarhi prabhoratra prayojanamastīti kathite sa śīghraṁ tamatra preṣayiṣyati|"},{"book":"mārkaḥ","chapter":"11","verse":"4","text":"tatastau gatvā dvimārgamelane kasyacid dvārasya pārśve taṁ garddabhaśāvakaṁ prāpya mocayataḥ,"},{"book":"mārkaḥ","chapter":"11","verse":"5","text":"etarhi tatropasthitalokānāṁ kaścid apṛcchat, garddabhaśiśuṁ kuto mocayathaḥ?"},{"book":"mārkaḥ","chapter":"11","verse":"6","text":"tadā yīśorājñānusāreṇa tebhyaḥ pratyudite tatkṣaṇaṁ tamādātuṁ te'nujajñuḥ|"},{"book":"mārkaḥ","chapter":"11","verse":"7","text":"atha tau yīśoḥ sannidhiṁ garddabhaśiśum ānīya tadupari svavastrāṇi pātayāmāsatuḥ; tataḥ sa tadupari samupaviṣṭaḥ|"},{"book":"mārkaḥ","chapter":"11","verse":"8","text":"tadāneke pathi svavāsāṁsi pātayāmāsuḥ, paraiśca taruśākhāśchitavā mārge vikīrṇāḥ|"},{"book":"mārkaḥ","chapter":"11","verse":"9","text":"aparañca paścādgāmino'gragāminaśca sarvve janā ucaiḥsvareṇa vaktumārebhire, jaya jaya yaḥ parameśvarasya nāmnāgacchati sa dhanya iti|"},{"book":"mārkaḥ","chapter":"11","verse":"10","text":"tathāsmākamaṁ pūrvvapuruṣasya dāyūdo yadrājyaṁ parameśvaranāmnāyāti tadapi dhanyaṁ, sarvvasmāducchrāye svarge īśvarasya jayo bhavet|"},{"book":"mārkaḥ","chapter":"11","verse":"11","text":"itthaṁ yīśu ryirūśālami mandiraṁ praviśya caturdiksthāni sarvvāṇi vastūni dṛṣṭavān; atha sāyaṁkāla upasthite dvādaśaśiṣyasahito baithaniyaṁ jagāma|"},{"book":"mārkaḥ","chapter":"11","verse":"12","text":"aparehani baithaniyād āgamanasamaye kṣudhārtto babhūva|"},{"book":"mārkaḥ","chapter":"11","verse":"13","text":"tato dūre sapatramuḍumbarapādapaṁ vilokya tatra kiñcit phalaṁ prāptuṁ tasya sannikṛṣṭaṁ yayau, tadānīṁ phalapātanasya samayo nāgacchati| tatastatropasthitaḥ patrāṇi vinā kimapyaparaṁ na prāpya sa kathitavān,"},{"book":"mārkaḥ","chapter":"11","verse":"14","text":"adyārabhya kopi mānavastvattaḥ phalaṁ na bhuñjīta; imāṁ kathāṁ tasya śiṣyāḥ śuśruvuḥ|"},{"book":"mārkaḥ","chapter":"11","verse":"15","text":"tadanantaraṁ teṣu yirūśālamamāyāteṣu yīśu rmandiraṁ gatvā tatrasthānāṁ baṇijāṁ mudrāsanāni pārāvatavikretṛṇām āsanāni ca nyubjayāñcakāra sarvvān kretṛn vikretṛṁśca bahiścakāra|"},{"book":"mārkaḥ","chapter":"11","verse":"16","text":"aparaṁ mandiramadhyena kimapi pātraṁ voḍhuṁ sarvvajanaṁ nivārayāmāsa|"},{"book":"mārkaḥ","chapter":"11","verse":"17","text":"lokānupadiśan jagāda, mama gṛhaṁ sarvvajātīyānāṁ prārthanāgṛham iti nāmnā prathitaṁ bhaviṣyati etat kiṁ śāstre likhitaṁ nāsti? kintu yūyaṁ tadeva corāṇāṁ gahvaraṁ kurutha|"},{"book":"mārkaḥ","chapter":"11","verse":"18","text":"imāṁ vāṇīṁ śrutvādhyāpakāḥ pradhānayājakāśca taṁ yathā nāśayituṁ śaknuvanti tathoेpāyaṁ mṛgayāmāsuḥ, kintu tasyopadeśāt sarvve lokā vismayaṁ gatā ataste tasmād bibhyuḥ|"},{"book":"mārkaḥ","chapter":"11","verse":"19","text":"atha sāyaṁsamaya upasthite yīśurnagarād bahirvavrāja|"},{"book":"mārkaḥ","chapter":"11","verse":"20","text":"anantaraṁ prātaḥkāle te tena mārgeṇa gacchantastamuḍumbaramahīruhaṁ samūlaṁ śuṣkaṁ dadṛśuḥ|"},{"book":"mārkaḥ","chapter":"11","verse":"21","text":"tataḥ pitaraḥ pūrvvavākyaṁ smaran yīśuṁ babhāṣaṁ, he guro paśyatu ya uḍumbaraviṭapī bhavatā śaptaḥ sa śuṣko babhūva|"},{"book":"mārkaḥ","chapter":"11","verse":"22","text":"tato yīśuḥ pratyavādīt, yūyamīśvare viśvasita|"},{"book":"mārkaḥ","chapter":"11","verse":"23","text":"yuṣmānahaṁ yathārthaṁ vadāmi kopi yadyetadgiriṁ vadati, tvamutthāya gatvā jaladhau pata, proktamidaṁ vākyamavaśyaṁ ghaṭiṣyate, manasā kimapi na sandihya cedidaṁ viśvaset tarhi tasya vākyānusāreṇa tad ghaṭiṣyate|"},{"book":"mārkaḥ","chapter":"11","verse":"24","text":"ato hetorahaṁ yuṣmān vacmi, prārthanākāle yadyadākāṁkṣiṣyadhve tattadavaśyaṁ prāpsyatha, itthaṁ viśvasita, tataḥ prāpsyatha|"},{"book":"mārkaḥ","chapter":"11","verse":"25","text":"aparañca yuṣmāsu prārthayituṁ samutthiteṣu yadi kopi yuṣmākam aparādhī tiṣṭhati, tarhi taṁ kṣamadhvaṁ, tathā kṛte yuṣmākaṁ svargasthaḥ pitāpi yuṣmākamāgāṁmi kṣamiṣyate|"},{"book":"mārkaḥ","chapter":"11","verse":"26","text":"kintu yadi na kṣamadhve tarhi vaḥ svargasthaḥ pitāpi yuṣmākamāgāṁsi na kṣamiṣyate|"},{"book":"mārkaḥ","chapter":"11","verse":"27","text":"anantaraṁ te puna ryirūśālamaṁ praviviśuḥ, yīśu ryadā madhyemandiram itastato gacchati, tadānīṁ pradhānayājakā upādhyāyāḥ prāñcaśca tadantikametya kathāmimāṁ papracchuḥ,"},{"book":"mārkaḥ","chapter":"11","verse":"28","text":"tvaṁ kenādeśena karmmāṇyetāni karoṣi? tathaitāni karmmāṇi karttāṁ kenādiṣṭosi?"},{"book":"mārkaḥ","chapter":"11","verse":"29","text":"tato yīśuḥ pratigaditavān ahamapi yuṣmān ekakathāṁ pṛcchāmi, yadi yūyaṁ tasyā uttaraṁ kurutha, tarhi kayājñayāhaṁ karmmāṇyetāni karomi tad yuṣmabhyaṁ kathayiṣyāmi|"},{"book":"mārkaḥ","chapter":"11","verse":"30","text":"yohano majjanam īśvarāt jātaṁ kiṁ mānavāt? tanmahyaṁ kathayata|"},{"book":"mārkaḥ","chapter":"11","verse":"31","text":"te parasparaṁ vivektuṁ prārebhire, tad īśvarād babhūveti ced vadāmastarhi kutastaṁ na pratyaita? kathametāṁ kathayiṣyati|"},{"book":"mārkaḥ","chapter":"11","verse":"32","text":"mānavād abhavaditi ced vadāmastarhi lokebhyo bhayamasti yato hetoḥ sarvve yohanaṁ satyaṁ bhaviṣyadvādinaṁ manyante|"},{"book":"mārkaḥ","chapter":"11","verse":"33","text":"ataeva te yīśuṁ pratyavādiṣu rvayaṁ tad vaktuṁ na śaknumaḥ| yīśuruvāca, tarhi yenādeśena karmmāṇyetāni karomi, ahamapi yuṣmabhyaṁ tanna kathayiṣyāmi|"}]}