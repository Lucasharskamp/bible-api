{"data":[{"book":"मरक़ुस","chapter":"5","verse":"1","text":"फिर वह झील के पार गरासा के इलाक़े में पहुँचे।"},{"book":"मरक़ुस","chapter":"5","verse":"2","text":"जब ईसा कश्ती से उतरा तो एक आदमी जो नापाक रूह की गिरिफ़्त में था क़ब्रों में से निकलकर ईसा को मिला।"},{"book":"मरक़ुस","chapter":"5","verse":"3","text":"यह आदमी क़ब्रों में रहता और इस नौबत तक पहुँच गया था कि कोई भी उसे बाँध न सकता था, चाहे उसे ज़ंजीरों से भी बाँधा जाता।"},{"book":"मरक़ुस","chapter":"5","verse":"4","text":"उसे बहुत दफ़ा बेड़ियों और ज़ंजीरों से बाँधा गया था, लेकिन जब भी ऐसा हुआ तो उसने ज़ंजीरों को तोड़कर बेड़ियों को टुकड़े टुकड़े कर दिया था। कोई भी उसे कंट्रोल नहीं कर सकता था।"},{"book":"मरक़ुस","chapter":"5","verse":"5","text":"दिन-रात वह चीख़ें मार मारकर क़ब्रों और पहाड़ी इलाक़े में घुमता-फिरता और अपने आपको पत्थरों से ज़ख़मी कर लेता था।"},{"book":"मरक़ुस","chapter":"5","verse":"6","text":"ईसा को दूर से देखकर वह दौड़ा और उसके सामने मुँह के बल गिरा।"},{"book":"मरक़ुस","chapter":"5","verse":"7","text":"वह ज़ोर से चीख़ा, “ऐ ईसा अल्लाह तआला के फ़रज़ंद, मेरा आपके साथ क्या वास्ता है? अल्लाह के नाम में आपको क़सम देता हूँ कि मुझे अज़ाब में न डालें।”"},{"book":"मरक़ुस","chapter":"5","verse":"8","text":"क्योंकि ईसा ने उसे कहा था, “ऐ नापाक रूह, आदमी में से निकल जा!”"},{"book":"मरक़ुस","chapter":"5","verse":"9","text":"फिर ईसा ने पूछा, “तेरा नाम क्या है?”"},{"book":"मरक़ुस","chapter":"5","verse":"10","text":"और वह बार बार मिन्नत करता रहा कि ईसा उन्हें इस इलाक़े से न निकाले।"},{"book":"मरक़ुस","chapter":"5","verse":"11","text":"उस वक़्त क़रीब की पहाड़ी पर सुअरों का बड़ा ग़ोल चर रहा था।"},{"book":"मरक़ुस","chapter":"5","verse":"12","text":"बदरूहों ने ईसा से इलतमास की, “हमें सुअरों में भेज दें, हमें उनमें दाख़िल होने दें।”"},{"book":"मरक़ुस","chapter":"5","verse":"13","text":"उसने उन्हें इजाज़त दी तो बदरूहें उस आदमी में से निकलकर सुअरों में जा घुसीं। इस पर पूरे ग़ोल के तक़रीबन 2,000 सुअर भाग भागकर पहाड़ी की ढलान पर से उतरे और झील में झपटकर डूब मरे।"},{"book":"मरक़ुस","chapter":"5","verse":"14","text":"यह देखकर सुअरों के गल्लाबान भाग गए। उन्होंने शहर और देहात में इस बात का चर्चा किया तो लोग यह मालूम करने के लिए कि क्या हुआ है अपनी जगहों से निकलकर ईसा के पास आए।"},{"book":"मरक़ुस","chapter":"5","verse":"15","text":"उसके पास पहुँचे तो वह आदमी मिला जिसमें पहले बदरूहों का लशकर था। अब वह कपड़े पहने वहाँ बैठा था और उस की ज़हनी हालत ठीक थी। यह देखकर वह डर गए।"},{"book":"मरक़ुस","chapter":"5","verse":"16","text":"जिन्होंने सब कुछ देखा था उन्होंने लोगों को बताया कि बदरूह-गिरिफ़्ता आदमी और सुअरों के साथ क्या हुआ है।"},{"book":"मरक़ुस","chapter":"5","verse":"17","text":"फिर लोग ईसा की मिन्नत करने लगे कि वह उनके इलाक़े से चला जाए।"},{"book":"मरक़ुस","chapter":"5","verse":"18","text":"ईसा कश्ती पर सवार होने लगा तो बदरूहों से आज़ाद किए गए आदमी ने उससे इलतमास की, “मुझे भी अपने साथ जाने दें।”"},{"book":"मरक़ुस","chapter":"5","verse":"19","text":"लेकिन ईसा ने उसे साथ जाने न दिया बल्कि कहा, “अपने घर वापस चला जा और अपने अज़ीज़ों को सब कुछ बता जो रब ने तेरे लिए किया है, कि उसने तुझ पर कितना रहम किया है।”"},{"book":"मरक़ुस","chapter":"5","verse":"20","text":"चुनाँचे आदमी चला गया और दिकपुलिस के इलाक़े में लोगों को बताने लगा कि ईसा ने मेरे लिए क्या कुछ किया है। और सब हैरतज़दा हुए।"},{"book":"मरक़ुस","chapter":"5","verse":"21","text":"ईसा ने कश्ती में बैठे झील को दुबारा पार किया। जब दूसरे किनारे पहुँचा तो एक हुजूम उसके गिर्द जमा हो गया। वह अभी झील के पास ही था"},{"book":"मरक़ुस","chapter":"5","verse":"22","text":"कि मक़ामी इबादतख़ाने का एक राहनुमा उसके पास आया। उसका नाम याईर था। ईसा को देखकर वह उसके पाँवों में गिर गया"},{"book":"मरक़ुस","chapter":"5","verse":"23","text":"और बहुत मिन्नत करने लगा, “मेरी छोटी बेटी मरनेवाली है, बराहे-करम आकर उस पर अपने हाथ रखें ताकि वह शफ़ा पाकर ज़िंदा रहे।”"},{"book":"मरक़ुस","chapter":"5","verse":"24","text":"चुनाँचे ईसा उसके साथ चल पड़ा। एक बड़ी भीड़ उसके पीछे लग गई और लोग उसे घेरकर हर तरफ़ से दबाने लगे।"},{"book":"मरक़ुस","chapter":"5","verse":"25","text":"हुजूम में एक औरत थी जो बारह साल से ख़ून बहने के मरज़ से रिहाई न पा सकी थी।"},{"book":"मरक़ुस","chapter":"5","verse":"26","text":"बहुत डाक्टरों से अपना इलाज करवा करवा कर उसे कई तरह की मुसीबत झेलनी पड़ी थी और इतने में उसके तमाम पैसे भी ख़र्च हो गए थे। तो भी कोई फ़ायदा न हुआ था बल्कि उस की हालत मज़ीद ख़राब होती गई।"},{"book":"मरक़ुस","chapter":"5","verse":"27","text":"ईसा के बारे में सुनकर वह भीड़ में शामिल हो गई थी। अब पीछे से आकर उसने उसके लिबास को छुआ,"},{"book":"मरक़ुस","chapter":"5","verse":"28","text":"क्योंकि उसने सोचा, “अगर मैं सिर्फ़ उसके लिबास को ही छू लूँ तो मैं शफ़ा पा लूँगी।”"},{"book":"मरक़ुस","chapter":"5","verse":"29","text":"ख़ून बहना फ़ौरन बंद हो गया और उसने अपने जिस्म में महसूस किया कि मुझे इस अज़ियतनाक हालत से रिहाई मिल गई है।"},{"book":"मरक़ुस","chapter":"5","verse":"30","text":"लेकिन उसी लमहे ईसा को ख़ुद महसूस हुआ कि मुझमें से तवानाई निकली है। उसने मुड़कर पूछा, “किसने मेरे कपड़ों को छुआ है?”"},{"book":"मरक़ुस","chapter":"5","verse":"31","text":"उसके शागिर्दों ने जवाब दिया, “आप ख़ुद देख रहे हैं कि हुजूम आपको घेरकर दबा रहा है। तो फिर आप किस तरह पूछ सकते हैं कि किसने मुझे छुआ?”"},{"book":"मरक़ुस","chapter":"5","verse":"32","text":"लेकिन ईसा अपने चारों तरफ़ देखता रहा कि किसने यह किया है।"},{"book":"मरक़ुस","chapter":"5","verse":"33","text":"इस पर वह औरत यह जानकर कि मेरे साथ क्या हुआ है ख़ौफ़ के मारे लरज़ती हुई उसके पास आई। वह उसके सामने गिर पड़ी और उसे पूरी हक़ीक़त खोलकर बयान की।"},{"book":"मरक़ुस","chapter":"5","verse":"34","text":"ईसा ने उससे कहा, “बेटी, तेरे ईमान ने तुझे बचा लिया है। सलामती से जा और अपनी अज़ियतनाक हालत से बची रह।”"},{"book":"मरक़ुस","chapter":"5","verse":"35","text":"ईसा ने यह बात अभी ख़त्म नहीं की थी कि इबादतख़ाने के राहनुमा याईर के घर की तरफ़ से कुछ लोग पहुँचे और कहा, “आपकी बेटी फ़ौत हो चुकी है, अब उस्ताद को मज़ीद तकलीफ़ देने की क्या ज़रूरत?”"},{"book":"मरक़ुस","chapter":"5","verse":"36","text":"उनकी यह बात नज़रंदाज़ करके ईसा ने याईर से कहा, “मत घबराओ, फ़क़त ईमान रखो।”"},{"book":"मरक़ुस","chapter":"5","verse":"37","text":"फिर ईसा ने हुजूम को रोक लिया और सिर्फ़ पतरस, याक़ूब और उसके भाई यूहन्ना को अपने साथ जाने की इजाज़त दी।"},{"book":"मरक़ुस","chapter":"5","verse":"38","text":"जब इबादतख़ाने के राहनुमा के घर पहुँचे तो वहाँ बड़ी अफ़रा-तफ़री नज़र आई। लोग ख़ूब गिर्याओ-ज़ारी कर रहे थे।"},{"book":"मरक़ुस","chapter":"5","verse":"39","text":"अंदर जाकर ईसा ने उनसे कहा, “यह कैसा शोर-शराबा है? क्यों रो रहे हो? लड़की मर नहीं गई बल्कि सो रही है।”"},{"book":"मरक़ुस","chapter":"5","verse":"40","text":"लोग हँसकर उसका मज़ाक़ उड़ाने लगे। लेकिन उसने सबको बाहर निकाल दिया। फिर सिर्फ़ लड़की के वालिदैन और अपने तीन शागिर्दों को साथ लेकर वह उस कमरे में दाख़िल हुआ जिसमें लड़की पड़ी थी।"},{"book":"मरक़ुस","chapter":"5","verse":"41","text":"उसने उसका हाथ पकड़कर कहा, “तलिथा क़ूम!” इसका मतलब है, “छोटी लड़की, मैं तुझे हुक्म देता हूँ कि जाग उठ!”"},{"book":"मरक़ुस","chapter":"5","verse":"42","text":"लड़की फ़ौरन उठकर चलने-फिरने लगी। उस की उम्र बारह साल थी। यह देखकर लोग घबराकर हैरान रह गए।"},{"book":"मरक़ुस","chapter":"5","verse":"43","text":"ईसा ने उन्हें संजीदगी से समझाया कि वह किसी को भी इसके बारे में न बताएँ। फिर उसने उन्हें कहा कि उसे खाने को कुछ दो।"}]}