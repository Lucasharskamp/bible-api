{"data":[{"book":"U-Eksodasi","chapter":"6","verse":"1","text":"UThixo wasesithi kuMosi, “Uzabona esengizakwenza kuFaro khathesi. Ngenxa yamandla esandla sami uzabavumela bahambe, ngenxa yamandla esandla sami uzabaxotsha elizweni lakhe.”"},{"book":"U-Eksodasi","chapter":"6","verse":"2","text":"UNkulunkulu waphinda wathi kuMosi, “NginguThixo."},{"book":"U-Eksodasi","chapter":"6","verse":"3","text":"Ngazibonakalisa ku-Abhrahama, ku-Isaka lakuJakhobe njengoNkulunkulu uSomandla, kodwa ngegama lami elithi Thixo kangizange ngizibonakalise kubo."},{"book":"U-Eksodasi","chapter":"6","verse":"4","text":"Ngaphinda ngenza isivumelwano labo ukuze ngibanike ilizwe leKhenani lapho ababehlala khona njengabezizweni."},{"book":"U-Eksodasi","chapter":"6","verse":"5","text":"Phezu kwalokho, sengikuzwile ukububula kwabantu bako-Israyeli besebugqilini ngaphansi kwamaGibhithe, njalo sengikhumbule isivumelwano sami."},{"book":"U-Eksodasi","chapter":"6","verse":"6","text":"Ngakho tshela abako-Israyeli ukuthi nginguThixo, njalo ngizalikhulula embusweni wamaGibhithe onzima, ngizalikhulula ukuze lingabi yizigqili zabo, njalo ngizalikhulula ngesandla eseluliweyo langezimangaliso."},{"book":"U-Eksodasi","chapter":"6","verse":"7","text":"Ngizalemukela njengabantu bami njalo ngizakuba nguNkulunkulu wenu. Ngalokho lizakwazi ukuthi nginguThixo uNkulunkulu wenu owalikhupha embusweni olukhuni wamaGibhithe. Ngizalikhulula ukuze lingabi yizigqili zabo."},{"book":"U-Eksodasi","chapter":"6","verse":"8","text":"Njalo ngizaliletha elizweni engafunga ngesandla sami esiphakemeyo ukulinika u-Abhrahama, u-Isaka loJakhobe. Ngizalinika lona ukuze libe ngelenu. Mina nginguThixo.”"},{"book":"U-Eksodasi","chapter":"6","verse":"9","text":"UMosi wabika lokhu kwabako-Israyeli, kodwa kabazange bamlalele ngenxa yokudangala kwabo ebugqilini obulochuku."},{"book":"U-Eksodasi","chapter":"6","verse":"10","text":"UThixo wasesithi kuMosi,"},{"book":"U-Eksodasi","chapter":"6","verse":"11","text":"“Hamba uyetshela uFaro inkosi yaseGibhithe ukuthi avumele abako-Israyeli baphume elizweni lakhe.”"},{"book":"U-Eksodasi","chapter":"6","verse":"12","text":"Kodwa uMosi wathi kuThixo, “Nxa abako-Israyeli bengangilaleli, kuyini okungenza ukuthi uFaro angilalele, njengoba ngikhuluma ngigagasa?”"},{"book":"U-Eksodasi","chapter":"6","verse":"13","text":"UThixo wakhuluma loMosi lo-Aroni mayelana labako-Israyeli loFaro inkosi yaseGibhithe wabalaya ukuthi bavumele abantu bako-Israyeli ukuthi baphume eGibhithe."},{"book":"U-Eksodasi","chapter":"6","verse":"14","text":"Laba babezinhloko zezindlu zaboyise:"},{"book":"U-Eksodasi","chapter":"6","verse":"15","text":"Amadodana kaSimiyoni ayeyila:"},{"book":"U-Eksodasi","chapter":"6","verse":"16","text":"La ngamabizo amadodana kaLevi ngokwemibhalo yabo:"},{"book":"U-Eksodasi","chapter":"6","verse":"17","text":"Amadodana kaGeshoni ngezizukulwana zawo ayeyila:"},{"book":"U-Eksodasi","chapter":"6","verse":"18","text":"Amadodana kaKhohathi ayeyila:"},{"book":"U-Eksodasi","chapter":"6","verse":"19","text":"Amadodana kaMerari ayeyila:"},{"book":"U-Eksodasi","chapter":"6","verse":"20","text":"U-Amramu wathatha uJokhebhedi owayengudadewabo kayise. Wamzalela u-Aroni loMosi."},{"book":"U-Eksodasi","chapter":"6","verse":"21","text":"Amadodana ka-Izihari ayeyila;"},{"book":"U-Eksodasi","chapter":"6","verse":"22","text":"Amadodana ka-Uziyeli ayeyila:"},{"book":"U-Eksodasi","chapter":"6","verse":"23","text":"U-Aroni wathatha u-Elishebha indodakazi ka-Aminadabi. U-Elishebha wayengudadewabo kaNahashoni. Wamzalela uNadabi, u-Abhihu, u-Eliyazari lo-Ithamari."},{"book":"U-Eksodasi","chapter":"6","verse":"24","text":"Amadodana kaKhora ayeyila;"},{"book":"U-Eksodasi","chapter":"6","verse":"25","text":"U-Eliyazari indodana ka-Aroni wathatha omunye wamadodakazi kaPhuthiyeli. Wamzalela uFinehasi."},{"book":"U-Eksodasi","chapter":"6","verse":"26","text":"Yibo labo o-Aroni loMosi uThixo athi kubo, “Khokhelani abantu bami bako-Israyeli libakhuphe elizweni laseGibhithe ngamakhulu abo.”"},{"book":"U-Eksodasi","chapter":"6","verse":"27","text":"Yibo laba abaya kuFaro inkosi yaseGibhithe mayelana lokukhupha abantu bako-Israyeli eGibhithe. Kwakuyibo oMosi lo-Aroni."},{"book":"U-Eksodasi","chapter":"6","verse":"28","text":"Ngesikhathi uThixo ekhuluma loMosi eGibhithe,"},{"book":"U-Eksodasi","chapter":"6","verse":"29","text":"wathi kuye, “NginguThixo. Tshela uFaro inkosi yaseGibhithe yonke into engikutshela yona.”"},{"book":"U-Eksodasi","chapter":"6","verse":"30","text":"Kodwa uMosi wathi kuThixo, “Njengoba ngikhuluma ngigagasa, kambe kuyini okungenza ukuthi uFaro azihluphe ngokungilalela?”"}]}