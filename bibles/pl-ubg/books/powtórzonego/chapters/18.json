{"data":[{"book":"Powtórzonego","chapter":"18","verse":"1","text":"Kapłani lewiccy oraz całe pokolenie Lewiego nie będą mieli działu ani dziedzictwa z Izraelem. Będą spożywać ofiary ogniowe PANA i jego dziedzictwo."},{"book":"Powtórzonego","chapter":"18","verse":"2","text":"Nie będą mieli dziedzictwa pośród swoich braci. PAN jest ich dziedzictwem, tak jak im powiedział."},{"book":"Powtórzonego","chapter":"18","verse":"3","text":"A taka będzie należność kapłanów od ludu, od tych, którzy składają ofiarę, czy to wołu, czy owcę: oddadzą kapłanowi łopatkę, obie szczęki i żołądek."},{"book":"Powtórzonego","chapter":"18","verse":"4","text":"Oddasz mu pierwociny swego zboża, wina i oliwy oraz pierwociny wełny ze swoich owiec."},{"book":"Powtórzonego","chapter":"18","verse":"5","text":"Jego bowiem wybrał PAN, twój Bóg, ze wszystkich twoich pokoleń, aby stawał i służył w imię PANA, on i jego synowie, po wszystkie dni."},{"book":"Powtórzonego","chapter":"18","verse":"6","text":"A jeśli przyjdzie Lewita z jednego z twoich miast z całego Izraela, gdzie przebywa, a przyjdzie z całym pragnieniem swej duszy do miejsca, które PAN wybierze;"},{"book":"Powtórzonego","chapter":"18","verse":"7","text":"Wtedy będzie służyć w imię PANA, swego Boga, tak jak wszyscy jego bracia Lewici, którzy tam stoją przed PANEM."},{"book":"Powtórzonego","chapter":"18","verse":"8","text":"Będą jeść równą część oprócz tego, co mają ze sprzedaży ojcowizny."},{"book":"Powtórzonego","chapter":"18","verse":"9","text":"Gdy wejdziesz do ziemi, którą PAN, twój Bóg, ci daje, nie ucz się postępować według obrzydliwości tych narodów."},{"book":"Powtórzonego","chapter":"18","verse":"10","text":"Niech nie znajdzie się pośród was nikt, kto by przeprowadzał swego syna lub córkę przez ogień, ani wróżbita, ani wróżbiarz, ani jasnowidz, ani czarownik;"},{"book":"Powtórzonego","chapter":"18","verse":"11","text":"Ani zaklinacz, ani nikt, kto by wywoływał duchy, ani czarnoksiężnik, ani nekromanta."},{"book":"Powtórzonego","chapter":"18","verse":"12","text":"Każdy bowiem, kto czyni takie rzeczy, budzi odrazę w PANU. Z powodu tych obrzydliwości PAN, twój Bóg, wypędza przed tobą te"},{"book":"Powtórzonego","chapter":"18","verse":"13","text":"Będziesz doskonały przed PANEM, swoim Bogiem."},{"book":"Powtórzonego","chapter":"18","verse":"14","text":"Gdyż te narody, które opanujesz, słuchają wieszczbiarzy i wróżbitów, lecz tobie nie pozwala na to PAN, twój Bóg."},{"book":"Powtórzonego","chapter":"18","verse":"15","text":"PAN, twój Bóg, wzbudzi ci proroka podobnego do mnie spośród ciebie, spośród twoich braci. Jego będziecie słuchać;"},{"book":"Powtórzonego","chapter":"18","verse":"16","text":"Zgodnie z tym wszystkim, o co prosiłeś PANA, swego Boga, na Horebie, w dniu zgromadzenia: Niech już nie słucham głosu PANA, swego Boga, i niech już nie patrzę na ten wielki ogień, abym nie umarł."},{"book":"Powtórzonego","chapter":"18","verse":"17","text":"Wtedy PAN powiedział do mnie: Słusznie powiedzieli."},{"book":"Powtórzonego","chapter":"18","verse":"18","text":"Wzbudzę im proroka podobnego do ciebie spośród ich braci i włożę moje słowa w jego usta, a on powie im wszystko, co mu rozkażę."},{"book":"Powtórzonego","chapter":"18","verse":"19","text":"I jeśli ktoś nie będzie posłuszny moim słowom, które będzie on mówić w moim imieniu, zażądam od niego"},{"book":"Powtórzonego","chapter":"18","verse":"20","text":"Natomiast prorok, który odważy się mówić słowo w moim imieniu, którego mu nie nakazałem mówić, albo będzie mówił w imieniu obcych bogów, taki prorok poniesie śmierć."},{"book":"Powtórzonego","chapter":"18","verse":"21","text":"A jeśli powiesz w swym sercu: Jak rozpoznamy to słowo, którego PAN nie wypowiedział?"},{"book":"Powtórzonego","chapter":"18","verse":"22","text":"Gdy prorok będzie coś mówił w imieniu PANA, a to się nie spełni ani nie nastąpi, to jest to słowo, którego PAN nie wypowiedział, lecz prorok mówił to z zuchwalstwa. Nie bój się go."}]}