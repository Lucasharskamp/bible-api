{"data":[{"book":"Zenɛze","chapter":"3","verse":"1","text":"Kaalii ɠeleɠelega ɠɛni de, é leʋe dɔɓɔ zuaiti kpein ba, niiti Ɠɔoɠɔ GALAGI ti ɓɛtɛni. É ɠɛni anzanui ma: «GALA ge bogɛ nɛi ga ɠite, ga wo mina guluiti kpein ma waai mi, niiti ti kpelei zu?»"},{"book":"Zenɛze","chapter":"3","verse":"2","text":"Anzanui kaalii wooɠaaʋoteni, é ɠɛ ma: «Gá zoo gi kpelei zu wuluiti ma waai ta mi."},{"book":"Zenɛze","chapter":"3","verse":"3","text":"Kɛlɛ nii é ga gului é loni kpelei zaamaʋɛ, naa ma waai, GALA ge ɠɛni ma: ‹À mina ta mi, wo mina vɔɔɠu ba, naa ɠa a kɛ wo mina za.› »"},{"book":"Zenɛze","chapter":"3","verse":"4","text":"Kaalii ɠɛni anzanui ma: «Wo la zaa ɲɛgɛlɛin!"},{"book":"Zenɛze","chapter":"3","verse":"5","text":"Kɛlɛ GALA ge kwɛɛ ga foloi nɔpɛ wo ta miizu la, wo-ɠaazuʋɛti ta zeɠe ma, wa ɠɛ eɠɛ GALA, wa faa ʋagɔi ta faa ɲɔi yɔɠɔzuɠwɛɛ.»"},{"book":"Zenɛze","chapter":"3","verse":"6","text":"Anzanui kaani ga gului naa ma waaiti pɛtɛ ga maanɛɛʋɛ, ta pagɛ ga nu mi, fizɔgɛ ga é keleɠelegi ve nu ya. É ma waai ta ɠulani, é mi. Naa ʋolu é ta veeni sinigi ya, nii é ɠɛni koba, naa ɓalaa ge miini."},{"book":"Zenɛze","chapter":"3","verse":"7","text":"Ti felegɔ ti-ɠaazuʋɛti ti zeɠeni ma. Ti kwɛɛni ga ti ɠabei ʋe. Ti kooleɠoole gului ma laaiti daɠani, ti gili ɓɔɠɔ ma."},{"book":"Zenɛze","chapter":"3","verse":"8","text":"Kpɔkɔ lɛilɛigi, ti Ɠɔoɠɔ GALAGI lugi mɛnini, é ɗa ziɛziɛ kpelei zu. Zunui ta anzai ti lɔɔɠuni poun Ɠɔoɠɔ GALAGI ʋa kpele zu wuluiti saama."},{"book":"Zenɛze","chapter":"3","verse":"9","text":"Ɠɔoɠɔ GALAGI zunui lolini, é ɠɛ ma: «Mini ɠa è ná?»"},{"book":"Zenɛze","chapter":"3","verse":"10","text":"É gooɠaaʋoteni, é ɠɛ ma: «Gè è-lugi mɛnigɛ kpelei zu. Dùaʋɛ, mazɔlɔɔ kàbei ʋe, naa ɠa é kɛa gè lɔɔɠua.»"},{"book":"Zenɛze","chapter":"3","verse":"11","text":"Ɠɔoɠɔ GALAGI ɠɛni ma: «Ɓɛ ɠa kɛai è ma, è ɠabei ʋe? È gulu waai naa ta mia ɓaa, nii gè ɠɛni è ma, mina ta mi?»"},{"book":"Zenɛze","chapter":"3","verse":"12","text":"Zunui gooɠaaʋoteni, é ɠɛ ma: «Anzanui nii è fea zèa, ga gi eteai ziɛ ʋɔɔma, naa ɠa é gulu waai vea zèa, gè ta mi.»"},{"book":"Zenɛze","chapter":"3","verse":"13","text":"Ɠɔoɠɔ GALAGI ɠɛni anzanui ma: «Leeni vaa zu è naa ɠɛai?» É gooɠaaʋoteni, é ɠɛ ma: «Kaalii ɠa é yàava, gè gulu waai ta mi.»"},{"book":"Zenɛze","chapter":"3","verse":"14","text":"Ɠɔoɠɔ GALAGI ɠɛni kaalii ma:"},{"book":"Zenɛze","chapter":"3","verse":"15","text":"Nà kpaai lɔ wo yɔɠɔzu wa anzanui,"},{"book":"Zenɛze","chapter":"3","verse":"16","text":"É ɠɛni anzanui ma:"},{"book":"Zenɛze","chapter":"3","verse":"17","text":"É ɠɛni zunui ma:"},{"book":"Zenɛze","chapter":"3","verse":"18","text":"Toɠa ɠaingiti pɔnɔ è laalɔɠɔma."},{"book":"Zenɛze","chapter":"3","verse":"19","text":"Ɗa è-laamianigi zɔlɔɔ,"},{"book":"Zenɛze","chapter":"3","verse":"20","text":"Adama anzai laasei pɛɛni ga Ɛve,3:20 Ɛve: Daaseigi nii ti maaɓuɠaai ʋa ta «nii é vulua». mazɔlɔɔ tɔ ɠa é ɠɛni ga nu vuluiti kpein ti-lee."},{"book":"Zenɛze","chapter":"3","verse":"21","text":"Ɠɔoɠɔ GALAGI sua ɠɔlɔi ɓɛtɛni ga seɠei Adama ta anzai ʋɛ, é too ti ɠɔba."},{"book":"Zenɛze","chapter":"3","verse":"22","text":"Ɠɔoɠɔ GALAGI ɠɛni ma: «Pɛtɛ, zunui ɠɛa eɠɛ ade taɠila, faa ʋagɔi ta faa ɲɔi yɔɠɔzuɠwɛɛ fai zu. Ade pele leʋe tuɠɔ niina, é mina yeemaale, é ʋa zɛnvu wului ma waai ɠula, a ʋa mi, a ʋa yɛ vulua ɠɔoɠɔ.»"},{"book":"Zenɛze","chapter":"3","verse":"23","text":"Ɠɔoɠɔ GALAGI zunui ɠulani Edɛn kpelei ʋa, ga é ɗa zooi woli, ʋɛ kulaai ná."},{"book":"Zenɛze","chapter":"3","verse":"24","text":"É zunui ɓɛai ma, geezuɠeelaiti ti-laaseigi ga seeluɓɛin, é naati toni Edɛn kpelei zu folo ɠulazu ʋelei, ta boɠa zɔkpɔi nii abui ba, é ɗa lati, ti ɗa zɛnvu wului ma ʋelei makɛ."}]}