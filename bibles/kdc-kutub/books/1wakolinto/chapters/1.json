{"data":[{"book":"1 Wakolinto","chapter":"1","verse":"1","text":"Niye Paulo, nikemigwa niwe mtumigwa wa Yesu Kilisito, kamba viyalondile Imulungu, na vivija ndugu yetu Sositenesi,"},{"book":"1 Wakolinto","chapter":"1","verse":"2","text":"towandikila mweye wanhu wa Imulungu muli kudibuga da Kolinto. Mweye mose mukemigwe muwe wanhu wang'alile wa Imulungu, mweye mwa wanhu wa Imulungu kwa kuilumba na Yesu Kilisito, hamoja na wanhu wose weli kila hanhu omgwaa ukulu Mndewa wetu Yesu Kilisito, Mndewa wao na vivija Mndewa wetu."},{"book":"1 Wakolinto","chapter":"1","verse":"3","text":"Imulungu Tataetu na Mndewa Yesu Kilisito wawagwee ng'hekewa na tindiwalo."},{"book":"1 Wakolinto","chapter":"1","verse":"4","text":"Siku zose niye nomgwaa nhogolwa Imulungu wangu, kwavija kawagwaa mweye ng'hekewa, kubitila Yesu Kilisito."},{"book":"1 Wakolinto","chapter":"1","verse":"5","text":"Kwavija mweye muilumba na Kilisito, mugweleligwa vinhu vose vinogile, mugweleligwa nzewele zose na kujuwa mbuli zose zimulonga."},{"book":"1 Wakolinto","chapter":"1","verse":"6","text":"Usenga mbuli ya Kilisito, Imulungu kautenda wike mizizi mmizoyo yenu,"},{"book":"1 Wakolinto","chapter":"1","verse":"7","text":"avo hamuswelile nhunza yoyose ilawa kwa Loho Yang'alile, kipindi vimumbeta kwa kusulukila Mndewa wetu Yesu Kilisito vonda yagubuligwe."},{"book":"1 Wakolinto","chapter":"1","verse":"8","text":"Nayo kowagangamiza mbaka kuuhelelo, ili sikumoneke mubananga mna Isiku ya Mndewa wetu Yesu Kilisito."},{"book":"1 Wakolinto","chapter":"1","verse":"9","text":"Imulungu yawakemile mweye muilumbe na Mwanage, Yesu Kilisito Mndewa wetu, kotenda gaja gayalongile."},{"book":"1 Wakolinto","chapter":"1","verse":"10","text":"Ndugu zangu, nowapula kwa twaga da Mndewa wetu Yesu Kilisito, muitogolele mbuli yoyose yumulonga, ili sikumuigole mweye kwa mweye. Muilumbe goya na mugese dimoja na mulonde kinhu kimoja."},{"book":"1 Wakolinto","chapter":"1","verse":"11","text":"Ndugu zangu, wanhu wayagwe wa lukolo lwa Kiloe wanongela fulu ipile kuwa mogomba mweye kwa mweye."},{"book":"1 Wakolinto","chapter":"1","verse":"12","text":"Niye nolonga vino, kwavija kila munhu kolonga jake. Ino kolonga, “Nomkweleleza Paulo,” iyagwe kolonga, “Nomkweleleza Apolo,” iyagwe kolonga, “Nomkweleleza Kefa,” na iyagwe kolonga, “Nomkweleleza Kilisito.”"},{"book":"1 Wakolinto","chapter":"1","verse":"13","text":"Vino, Kilisito kaigola? Vino, Paulo ayo yawambigwe mumsalaba mbuli ya mweye? Hebu mubatizigwa muwe wanahina wa Paulo?"},{"book":"1 Wakolinto","chapter":"1","verse":"14","text":"Nomgwaa nhogolwa Imulungu kwavija simbatize munhu yoyose kumwenu, ila niwabatiza Kilisipo na Gayo."},{"book":"1 Wakolinto","chapter":"1","verse":"15","text":"Avo kuduhu munhu yodaha kulonga kabatizigwa kuwa mwanahina wangu."},{"book":"1 Wakolinto","chapter":"1","verse":"16","text":"Ona vija, vivija niwabatiza wanhu wa lubuga lwa Sitefana, lakini sikumbuka kamba nimbatiza munhu yoyose iyagwe."},{"book":"1 Wakolinto","chapter":"1","verse":"17","text":"Kilisito hanitumile niye kubatiza, lakini kanituma niwapetele wanhu Mbuli Inogile, na siyo kwa kutamanila nzewele za wanhu, ili kuitenda ifa ya Kilisito mumsalaba sikuyage bule."},{"book":"1 Wakolinto","chapter":"1","verse":"18","text":"Kwavija usenga mbuli ya ifa ya Kilisito mumsalaba yokoneka mbuli ya kibozi kwa wanhu opotela, lakini kumwetu siye tukomboligwa, usenga awo ni nguvu ya Imulungu."},{"book":"1 Wakolinto","chapter":"1","verse":"19","text":"Kwavija Maandiko Gang'alile golonga,"},{"book":"1 Wakolinto","chapter":"1","verse":"20","text":"Avo, kakwahi yeli na nzewele? Hebu mfundiza Malagizo ga Musa? Hebu wakulu wa kuibamilila wa kipindi kino? Imulungu kaitenda nzewele ya wanhu wa mwiisi ino ubozi!"},{"book":"1 Wakolinto","chapter":"1","verse":"21","text":"Kamba viili nzewele ya Imulungu, wanhu wa mwiisi hawadaha kumjuwa heyo kubitila nzewele zao wenyego. Lakini Imulungu kanogelwa kuwakombola waja omtogola kubitila usenga awo utuwapetela na ukoneka kwa wanhu weli na nzewele kamba ubozi."},{"book":"1 Wakolinto","chapter":"1","verse":"22","text":"Wayahudi olonda kulola kilaguso, Wagiliki ozahila nzewele."},{"book":"1 Wakolinto","chapter":"1","verse":"23","text":"Lakini siye tompeta Kilisito yawambigwe mumsalaba. Usenga uno owagevuza Wayahudi na kwa wanhu haweli Wayahudi okoneka ubozi."},{"book":"1 Wakolinto","chapter":"1","verse":"24","text":"Lakini kwa waja wakemigwe na Imulungu, Wayahudi hamoja na haweli Wayahudi, Kilisito ayo nguvu ya Imulungu na nzewele za Imulungu."},{"book":"1 Wakolinto","chapter":"1","verse":"25","text":"Kwavija kija kikoneka ubozi wa Imulungu, kina nzewele kubanza nzewele za wanhu, na kija kikoneka kunyolila kwa Imulungu, kina nguvu kubanza nguvu za wanhu."},{"book":"1 Wakolinto","chapter":"1","verse":"26","text":"Ndugu zangu, kumbukeni vimukalile baho umwaka Imulungu viyawakemile, wanhu bwando kumwenu wakala wabule hata nzewele za wanhu wa mwiisi ino, wanhu bwando wakala wabule nguvu hebu weli na ukulu."},{"book":"1 Wakolinto","chapter":"1","verse":"27","text":"Lakini Imulungu katenda giladi, kasagula vinhu vija vikoneka na wanhu wa mwiisi va kibozi ili kuwatenda wanhu weli na nzewele wagwe kinyala, na kasagula vinhu vija vikoneka na wanhu wa mwiisi vonyolila ili kuwatenda wanhu weli na nguvu wagwe kinyala."},{"book":"1 Wakolinto","chapter":"1","verse":"28","text":"Imulungu kasagula vinhu vija vikoneka na wanhu wa mwiisi si vinhu goya na ovibeza na hawavigesa bule ili yavinange vija vigesigwa na wanhu wa mwiisi kuwa vinoga ng'hani."},{"book":"1 Wakolinto","chapter":"1","verse":"29","text":"Avo kuduhu munhu yodaha kuigodela kinhu chochose mgameso ga Imulungu."},{"book":"1 Wakolinto","chapter":"1","verse":"30","text":"Lakini Imulungu kawatenda muilumbe na Yesu Kilisito, kamtenda Kilisito yawe nzewele yetu. Kubitila heyo totendigwa tunoga mgameso ga Imulungu, na twa wanhu wa Imulungu na tokomboligwa."},{"book":"1 Wakolinto","chapter":"1","verse":"31","text":"Avo Maandiko Gang'alile golonga, “Munhu yoyose yolonda kuigoda, yaigodele kija kiyasang'hane Mndewa.”"}]}