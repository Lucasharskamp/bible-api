{"data":[{"book":"Matteus","chapter":"17","verse":"1","text":"Sex dögum síðar tók Jesús þá Pétur, Jakob og Jóhannes með sér upp á hátt fjall."},{"book":"Matteus","chapter":"17","verse":"2","text":"Þegar þangað kom sáu þeir að útlit Jesú breyttist, andlit hans tók að ljóma sem sólin og klæðin urðu skínandi björt."},{"book":"Matteus","chapter":"17","verse":"3","text":"Allt í einu birtust Móse og Elía og fóru að tala við hann."},{"book":"Matteus","chapter":"17","verse":"4","text":"Þá sagði Pétur: „Drottinn, hér er gott að vera! Ef þú vilt, þá skal ég gera hér þrjú skýli, eitt handa þér, annað handa Móse og það þriðja handa Elía.“"},{"book":"Matteus","chapter":"17","verse":"5","text":"En um leið og hann sagði þetta kom bjart ský yfir þá og úr því heyrðu þeir rödd sem sagði: „Þessi er minn elskaði sonur, sem ég hef velþóknun á. Hlustið á hann!“"},{"book":"Matteus","chapter":"17","verse":"6","text":"Lærisveinarnir lutu til jarðar í óttablandinni lotningu."},{"book":"Matteus","chapter":"17","verse":"7","text":"Jesús kom til þeirra, snerti þá og sagði: „Rísið upp og verið óhræddir.“"},{"book":"Matteus","chapter":"17","verse":"8","text":"Þegar þeir litu upp sáu þér Jesú einan."},{"book":"Matteus","chapter":"17","verse":"9","text":"Á leiðinni niður fjallið bað Jesús þá að segja engum frá því, sem þeir höfðu séð, fyrr en hann væri risinn upp frá dauðum."},{"book":"Matteus","chapter":"17","verse":"10","text":"Þá spurðu þeir hann: „Hvers vegna segja leiðtogar þjóðar okkar að Elía verði að koma á undan Kristi?“"},{"book":"Matteus","chapter":"17","verse":"11","text":"„Þetta er rétt hjá þeim,“ svaraði Jesús. „Elía verður að koma og færa allt í lag."},{"book":"Matteus","chapter":"17","verse":"12","text":"Hann er reyndar búinn að koma, en menn þekktu hann ekki og margir fóru illa með hann. Ég, Kristur, mun einnig verða að þjást af þeirra völdum.“"},{"book":"Matteus","chapter":"17","verse":"13","text":"Þá skildu lærisveinarnir að hann átti við Jóhannes skírara."},{"book":"Matteus","chapter":"17","verse":"14","text":"Þegar þeir komu niður af fjallinu beið þeirra mikill mannfjöldi. Maður nokkur kom þá hlaupandi, kraup að fótum Jesú og sagði:"},{"book":"Matteus","chapter":"17","verse":"15","text":"„Herra miskunnaðu syni mínum. Hann er geðveikur og þungt haldinn. Hann dettur oft í eld og vatn."},{"book":"Matteus","chapter":"17","verse":"16","text":"Ég fór með hann til lærisveina þinna, en þeir gátu ekki læknað hann.“"},{"book":"Matteus","chapter":"17","verse":"17","text":"„Æ, þið efagjörnu og rangsnúnu menn!“ sagði Jesús. „Hversu lengi á ég að umbera ykkur? Komið með drenginn til mín.“"},{"book":"Matteus","chapter":"17","verse":"18","text":"Jesús ávítaði illa andann, sem var í drengnum, svo að hann fór úr honum og drengurinn varð heilbrigður á samri stundu."},{"book":"Matteus","chapter":"17","verse":"19","text":"Eftir á spurðu lærisveinarnir Jesú hvers vegna þeir hefðu ekki getað rekið illa andann út."},{"book":"Matteus","chapter":"17","verse":"20","text":"„Þið hafið svo litla trú,“ svaraði Jesús. „Ef þið ættuð trú, þó að ekki væri hún stærri en agnarlítið sinnepsfræ, þá gætuð þið sagt við þetta fjall: „Færðu þig!“ og það mundi hlýða ykkur. Ykkur yrði enginn hlutur um megn."},{"book":"Matteus","chapter":"17","verse":"21","text":"En illur andi eins og þessi fer ekki út fyrr en þið hafið beðið og fastað.“"},{"book":"Matteus","chapter":"17","verse":"22-23","text":"Dag einn meðan þeir voru enn í Galíleu sagði Jesús við lærisveinana: „Ég mun verða svikinn í hendur þeirra sem vald hafa til að lífláta mig, en að þrem dögum liðnum mun ég rísa upp.“ Þegar lærisveinarnir heyrðu þetta urðu þeir hryggir og skelfdir."},{"book":"Matteus","chapter":"17","verse":"24","text":"Þegar þeir komu til Kapernaum komu menn, sem innheimtu musterisskattinn, til Péturs og spurðu: „Greiðir meistari þinn ekki skatta?“"},{"book":"Matteus","chapter":"17","verse":"25","text":"„Auðvitað gerir hann það,“ svaraði Pétur. Síðan fór hann inn í húsið til að ræða málið við Jesú, en Jesús varð fyrri til og spurði: „Pétur, hvort heldur þú að konungar skattleggi syni sína eða útlendingana, sem þeir undiroka?“"},{"book":"Matteus","chapter":"17","verse":"26-27","text":"„Útlendingana,“ svaraði Pétur. „Fyrst svo er,“ sagði Jesús, „þá eru synirnir skattlausir! En við skulum ekki hneyksla þá. Farðu niður að vatninu og kastaðu út færi. Opnaðu síðan munninn á fyrsta fiskinum sem þú færð og þar muntu finna pening. Taktu hann og greiddu fyrir okkur báða.“"}]}