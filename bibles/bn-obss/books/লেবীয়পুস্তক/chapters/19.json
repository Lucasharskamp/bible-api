{"data":[{"book":"লেবীয় পুস্তক","chapter":"19","verse":"1","text":"সদাপ্রভু মোশিকে বললেন,"},{"book":"লেবীয় পুস্তক","chapter":"19","verse":"2","text":"“সমগ্র ইস্রায়েলী জনতার সঙ্গে তুমি কথা বলো এবং তাদের জানাও, ‘তোমরা পবিত্র হও, কেননা তোমাদের ঈশ্বর সদাপ্রভু, আমি পবিত্র।"},{"book":"লেবীয় পুস্তক","chapter":"19","verse":"3","text":"“ ‘তোমাদের প্রত্যেকজন বাবা-মাকে অবশ্যই সম্মান দিয়ো, এবং আমার বিশ্রামদিন নিশ্চিতরূপে পালন করবে। আমি তোমাদের ঈশ্বর সদাপ্রভু।"},{"book":"লেবীয় পুস্তক","chapter":"19","verse":"4","text":"“ ‘প্রতিমাদের দিকে তোমরা ফিরো না, অথবা তোমাদের জন্য গলিত ধাতু দিয়ে প্রতিমা নির্মাণ করবে না। আমি তোমাদের ঈশ্বর সদাপ্রভু।"},{"book":"লেবীয় পুস্তক","chapter":"19","verse":"5","text":"“ ‘সদাপ্রভুর উদ্দেশে যখন তোমরা মঙ্গলার্থক বলি উৎসর্গ করতে চাও, এমনভাবে তা উৎসর্গ করবে, যেন তোমাদের পক্ষে নৈবেদ্য গৃহীত হয়।"},{"book":"লেবীয় পুস্তক","chapter":"19","verse":"6","text":"উৎসর্গীকরণ দিনে অথবা পরবর্তী দিনে বলিদানের মাংস ভক্ষণ করতে হবে; তৃতীয় দিন পর্যন্ত যা কিছু পড়ে থাকবে তা পোড়াতে হবে।"},{"book":"লেবীয় পুস্তক","chapter":"19","verse":"7","text":"যদি ভক্ষ্য দ্রব্যের কিছু অংশ তৃতীয় দিনে ভোজন করা হয়, সেটি অশুদ্ধ এবং গৃহীত হবে না।"},{"book":"লেবীয় পুস্তক","chapter":"19","verse":"8","text":"যদি কেউ তা ভোজন করে, সে দায়ী হবে, কারণ সদাপ্রভুর উদ্দেশে পবিত্র দ্রব্যকে সে অপবিত্র করেছে; সেই ব্যক্তি নিজের পরিজনদের মধ্য থেকে অবশ্যই উচ্ছিন্ন হবে।"},{"book":"লেবীয় পুস্তক","chapter":"19","verse":"9","text":"“ ‘তোমাদের জমির ফসল কাটার সময় একেবারে ফসলের গোড়া কাটবে না, অথবা জমিতে পড়ে থাকা ফসল সংগ্রহ করবে না।"},{"book":"লেবীয় পুস্তক","chapter":"19","verse":"10","text":"তোমাদের দ্রাক্ষাক্ষেতে দ্বিতীয়বার যেয়ো না, অথবা ঝরে পড়া আঙুর তুলবে না। দরিদ্র ও বিদেশিদের জন্য সেগুলি ছেড়ে দিয়ো। আমি তোমাদের ঈশ্বর সদাপ্রভুর।"},{"book":"লেবীয় পুস্তক","chapter":"19","verse":"11","text":"“ ‘চুরি কোরো না।"},{"book":"লেবীয় পুস্তক","chapter":"19","verse":"12","text":"“ ‘আমার নাম নিয়ে মিথ্যা দিব্যি করবে না এবং এইভাবে তোমাদের ঈশ্বরের নাম অপবিত্র করবে না। আমি সদাপ্রভু।"},{"book":"লেবীয় পুস্তক","chapter":"19","verse":"13","text":"“ ‘তোমাদের প্রতিবেশীকে নির্যাতন করবে না কিংবা তার কোনো জিনিস হরণ করবে না।"},{"book":"লেবীয় পুস্তক","chapter":"19","verse":"14","text":"“ ‘বধিরকে অভিশাপ দিয়ো না, অথবা অন্ধজনের সামনে বাধা রেখো না; কিন্তু তোমাদের ঈশ্বরকে ভয় কোরো। আমি সদাপ্রভু।"},{"book":"লেবীয় পুস্তক","chapter":"19","verse":"15","text":"“ ‘তোমরা বিচারে অন্যায় করবে না; দরিদ্রের প্রতি পক্ষপাতিত্ব দেখাবে না, অথবা ধনবানকে তোষণ করবে না, কিন্তু তোমাদের প্রতিবেশীর প্রতি ন্যায়বিচার করবে।"},{"book":"লেবীয় পুস্তক","chapter":"19","verse":"16","text":"“ ‘তোমাদের লোকদের মাঝে কুৎসা রটাতে এগিয়ে যেয়ো না।"},{"book":"লেবীয় পুস্তক","chapter":"19","verse":"17","text":"“ ‘তোমরা হৃদয়ে তোমাদের আত্মীয়কে ঘৃণা কোরো না। তোমাদের প্রতিবেশীকে খোলাখুলিভাবে অনুযোগ করো, যেন তার অপরাধের ভাগী হতে না হয়।"},{"book":"লেবীয় পুস্তক","chapter":"19","verse":"18","text":"“ ‘তোমার লোকদের কারও বিরুদ্ধে প্রতিহিংসাপরায়ণ হবে না, অথবা তার বিপক্ষে বিরূপ মনোভাব রেখো না, কিন্তু প্রতিবেশীকে নিজের মতোই ভালোবেসো। আমি সদাপ্রভু।"},{"book":"লেবীয় পুস্তক","chapter":"19","verse":"19","text":"“ ‘আমার বিধিবিধান পালন করবে।"},{"book":"লেবীয় পুস্তক","chapter":"19","verse":"20","text":"“ ‘যদি একটি পুরুষ কোনো এক নারীর সঙ্গে শয়ন করে, যে এক ক্রীতদাসী ও অন্য পুরুষের প্রতি বাগদত্তা, কিন্তু যার বন্ধনমুক্ত হয়নি, অথবা তাকে স্বাধীনতা দেওয়া হয়নি, তার শাস্তি হবেই। কিন্তু তাদের মৃত্যুদণ্ড দেওয়া হবে না, কেননা সে মুক্ত হয়নি।"},{"book":"লেবীয় পুস্তক","chapter":"19","verse":"21","text":"অন্যদিকে, সদাপ্রভুর উদ্দেশে এক দোষার্থক-নৈবেদ্যদানার্থে সমাগম তাঁবুর প্রবেশদ্বারে ওই পুরুষ অবশ্যই একটি মেষ আনবে।"},{"book":"লেবীয় পুস্তক","chapter":"19","verse":"22","text":"যাজক দোষার্থক-নৈবেদ্যদানের মেষটি নিয়ে পুরুষটির পাপের জন্য সদাপ্রভুর সামনে তার পক্ষে প্রায়শ্চিত্ত করবে এবং তার পাপের ক্ষমা হবে।"},{"book":"লেবীয় পুস্তক","chapter":"19","verse":"23","text":"“ ‘দেশে প্রবেশের পর তোমরা যে কোনো ফলের গাছ রোপণ করো, এর ফল নিষিদ্ধ বিবেচনা করো, কেননা তিন বছর পর্যন্ত এটি নিষিদ্ধ বিবেচিত হবে। এর ফল ভোজন করা যাবে না।"},{"book":"লেবীয় পুস্তক","chapter":"19","verse":"24","text":"চতুর্থ বছরে এর সমস্ত ফল পবিত্র হবে, সদাপ্রভুর উদ্দেশে এটি প্রশংসাসূচক এক উপহার।"},{"book":"লেবীয় পুস্তক","chapter":"19","verse":"25","text":"কিন্তু পঞ্চম বছরে তুমি এর ফল ভোজন করতে পারো। এইভাবে তোমার ফসল বৃদ্ধি পাবে। আমি তোমার ঈশ্বর সদাপ্রভু।"},{"book":"লেবীয় পুস্তক","chapter":"19","verse":"26","text":"“ ‘রক্ত সমেত কোনো মাংস ভোজন করবে না।"},{"book":"লেবীয় পুস্তক","chapter":"19","verse":"27","text":"“ ‘তোমার মাথার কিনারার চুল অথবা তোমার দাড়ির প্রান্তভাগ ছাঁটবে না।"},{"book":"লেবীয় পুস্তক","chapter":"19","verse":"28","text":"“ ‘মৃত মানুষের জন্য তোমার দেহে অস্ত্রাঘাত কোরো না অথবা দেহে ক্ষোদিত চিহ্ন দিয়ো না। আমি সদাপ্রভু।"},{"book":"লেবীয় পুস্তক","chapter":"19","verse":"29","text":"“ ‘তুমি তোমার মেয়েকে ব্যভিচারিণী বানিয়ে তার মর্যাদাহানি করবে না পাছে দেশ ব্যভিচারে পূর্ণ হয় ও সব ধরনের লাম্পট্যে ভরে যায়।"},{"book":"লেবীয় পুস্তক","chapter":"19","verse":"30","text":"“ ‘আমার বিশ্রামবার পালন কোরো ও আমার পবিত্র ধর্মধামের প্রতি সম্মান দেখাও। আমি তোমার ঈশ্বর সদাপ্রভু।"},{"book":"লেবীয় পুস্তক","chapter":"19","verse":"31","text":"“ ‘তোমরা প্রেত মাধ্যমদের ও মায়াবীদের অভিমুখে যেয়ো না, কেননা তাদের সংস্পর্শে তোমরা কলুষিত হবে। আমি তোমাদের ঈশ্বর সদাপ্রভু।"},{"book":"লেবীয় পুস্তক","chapter":"19","verse":"32","text":"“ ‘বয়স্কদের উপস্থিতিতে তোমরা উঠে দাঁড়াও, প্রাচীনদের প্রতি সম্মান দেখাও এবং তোমার ঈশ্বরকে ভয় কোরো। আমি সদাপ্রভু।"},{"book":"লেবীয় পুস্তক","chapter":"19","verse":"33","text":"“ ‘তোমাদের দেশে তোমাদের সঙ্গে বসবাসকারী বিদেশির প্রতি দুর্ব্যবহার করবে না।"},{"book":"লেবীয় পুস্তক","chapter":"19","verse":"34","text":"তোমার কাছে স্বদেশীয় যেমন, তোমাদের সঙ্গে বসবাসকারী বিদেশির প্রতিও তুমি অবশ্যই একই ব্যবহার করবে। তুমি তাকে নিজের মতো ভালোবেসো, কেননা মিশরে তুমিও প্রবাসী ছিলে। আমি তোমার ঈশ্বর সদাপ্রভু।"},{"book":"লেবীয় পুস্তক","chapter":"19","verse":"35","text":"“ ‘দৈর্ঘ্য, ওজন অথবা পরিমাণ পরিমাপ করার সময় অবৈধ বাটখারা ব্যবহার করবে না।"},{"book":"লেবীয় পুস্তক","chapter":"19","verse":"36","text":"ন্যায্য মাপনী, ন্যায্য বাটখারা, ন্যায্য ঐফা19:36 শুকনো জিনিস মাপার জন্য ব্যবহৃত প্রায় 22 লিটার ও ন্যায্য হিন19:36 তরল জিনিস মাপার জন্য ব্যবহৃত প্রায় 3.8 লিটার ব্যবহার করবে। আমি তোমাদের ঈশ্বর সদাপ্রভু, যিনি মিশর দেশ থেকে তোমাদের বের করে এনেছেন।"},{"book":"লেবীয় পুস্তক","chapter":"19","verse":"37","text":"“ ‘আমার সব অনুশাসন ও বিধিবিধান পালন করবে, এবং সেগুলির অনুগামী হবে। আমি সদাপ্রভু।’ ”"}]}