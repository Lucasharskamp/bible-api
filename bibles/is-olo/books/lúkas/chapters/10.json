{"data":[{"book":"Lúkas","chapter":"10","verse":"1","text":"Drottinn valdi nú aðra sjötíu lærisveina og sendi þá tvo og tvo saman til þorpanna, sem hann ætlaði síðar að heimsækja."},{"book":"Lúkas","chapter":"10","verse":"2","text":"Hann sagði: „Uppskeran er mikil, en verkamennirnir fáir, biðjið því uppskerustjórann að senda fleiri verkamenn til uppskeru sinnar."},{"book":"Lúkas","chapter":"10","verse":"3","text":"Farið nú og munið að ég sendi ykkur eins og lömb í úlfahóp."},{"book":"Lúkas","chapter":"10","verse":"4","text":"Takið hvorki peninga með ykkur né nesti og heldur ekki skó til skiptanna, og munið svo að slóra ekki á leiðinni."},{"book":"Lúkas","chapter":"10","verse":"5","text":"Blessið hvert það heimili sem þið komið á."},{"book":"Lúkas","chapter":"10","verse":"6","text":"Sé það blessunarvert, mun blessunin koma yfir það, annars mun hún snúa aftur til ykkar."},{"book":"Lúkas","chapter":"10","verse":"7","text":"Þegar þið komið inn í þorp, gistið þá ekki á mörgum heimilum, dveljið heldur á sama stað. Borðið og drekkið það sem fyrir ykkur er sett. Verið ófeimnir við að njóta góðgerðanna, því að verður er verkamaður launa sinna."},{"book":"Lúkas","chapter":"10","verse":"8-9","text":"Taki þorpsbúar ykkur vel, farið þá eftir þessum tveimur reglum: Borðið það sem fyrir ykkur er sett og læknið þá sem sjúkir eru og segið um leið: „Nú standið þið nálægt guðsríkinu.“"},{"book":"Lúkas","chapter":"10","verse":"10","text":"Ef þið komið í þorp sem ekki vill taka við ykkur, farið þá út á göturnar og segið:"},{"book":"Lúkas","chapter":"10","verse":"11","text":"„Við þurrkum rykið, úr þorpi ykkar, af fótum okkar sem tákn um dóminn, sem yfir ykkur vofir. En vitið samt að guðsríki er í nánd.“"},{"book":"Lúkas","chapter":"10","verse":"12","text":"Jafnvel Sódóma, borg spillingarinnar, mun fá skárri útreið á dómsdegi en það þorp!"},{"book":"Lúkas","chapter":"10","verse":"13","text":"Þið Kórasín og Betsaída, miklar eru þrengingarnar sem ykkar bíða! Ef kraftaverkin, sem ég gerði í ykkur, hefðu gerst í Týrus og Sídon, þá hefðu íbúar þeirra borga gert iðrun fyrir löngu. Þeir hefðu klæðst tötrum og ausið sig ösku sem tákn um iðrun sína."},{"book":"Lúkas","chapter":"10","verse":"14","text":"Týrus og Sídon munu hljóta vægari hegningu á dómsdegi en þið."},{"book":"Lúkas","chapter":"10","verse":"15","text":"Og hvað um ykkur, íbúar Kapernaum? Verðið þið hafnir til himins? Nei, ykkur verður varpað niður til heljar.“"},{"book":"Lúkas","chapter":"10","verse":"16","text":"Síðan sagði Jesús við lærisveina sína: „Þeir sem taka á móti ykkur, taka á móti mér, en þeir sem hafna ykkur, hafna mér. Þeir sem hafna mér, hafna Guði sjálfum sem sendi mig.“"},{"book":"Lúkas","chapter":"10","verse":"17","text":"Lærisveinarnir sjötíu komu aftur og sögðu sigri hrósandi: „Jafnvel illu andarnir hlýða okkur, þegar við notum nafn þitt.“"},{"book":"Lúkas","chapter":"10","verse":"18","text":"„Já,“ sagði hann, „ég sá Satan falla af himni eins og eldingu!"},{"book":"Lúkas","chapter":"10","verse":"19","text":"Ég hef gefið ykkur vald yfir öllu óvinarins veldi. Þið getið stigið ofan á höggorma og sporðdreka og marið þá undir fótum ykkar – ekkert mun geta gert ykkur mein."},{"book":"Lúkas","chapter":"10","verse":"20","text":"En gleðjist samt ekki yfir því að andarnir hlýða ykkur, heldur því að nöfn ykkar eru innrituð á himnum.“"},{"book":"Lúkas","chapter":"10","verse":"21","text":"Um leið varð hann glaður í heilögum anda og sagði: „Ég lofa þig faðir, herra himins og jarðar. Að það sem hulið var fyrir spekingum og vitringum veraldar, hefur þú birt þeim sem treysta þér og trúa eins og lítil börn. Já, faðir, þannig vildir þú hafa það."},{"book":"Lúkas","chapter":"10","verse":"22","text":"Faðir minn hefur lagt allt í mínar hendur. Soninn þekkir enginn nema faðirinn og föðurinn þekkir enginn nema sonurinn, og þeir sem sonurinn vill að sjái hann.“"},{"book":"Lúkas","chapter":"10","verse":"23","text":"Síðan sneri hann sér að lærisveinunum og sagði lágt: „Þið eigið gott að hafa fengið að sjá það sem þið sjáið."},{"book":"Lúkas","chapter":"10","verse":"24","text":"Margir spámenn og konungar fyrri alda þráðu að sjá og heyra það sem þið hafið séð og heyrt.“"},{"book":"Lúkas","chapter":"10","verse":"25","text":"Dag nokkurn kom fræðimaður í lögum Móse til Jesú og vildi prófa rétttrúnað hans. „Meistari,“ sagði hann, „hvað þarf maður að gera til að eignast eilíft líf?“"},{"book":"Lúkas","chapter":"10","verse":"26","text":"„Hvað segja lög Móse um það?“ svaraði Jesús."},{"book":"Lúkas","chapter":"10","verse":"27","text":"„Þar stendur: Þú skalt elska Drottin Guð þinn af öllu hjarta þínu, allri sálu þinni, öllum mætti þínum og af öllum huga þínum, og meðbróður þinn eins og sjálfan þig,“ sagði fræðimaðurinn."},{"book":"Lúkas","chapter":"10","verse":"28","text":"„Rétt,“ svaraði Jesús, „gerðu þetta og þá muntu lifa.“"},{"book":"Lúkas","chapter":"10","verse":"29","text":"En maðurinn vildi afsaka sig og spurði því: „Hver er þá meðbróðir minn?“"},{"book":"Lúkas","chapter":"10","verse":"30","text":"Jesús svaraði með þessari sögu: „Maður var á leið frá Jerúsalem til Jeríkó og lenti í höndum ræningja. Þeir rændu fötum hans og peningum, og börðu hann. Síðan skildu þeir hann eftir hálfdauðan við vegarbrúnina."},{"book":"Lúkas","chapter":"10","verse":"31","text":"Af tilviljun fór prestur þarna um. Þegar hann sá manninn, leit hann undan og hélt áfram."},{"book":"Lúkas","chapter":"10","verse":"32","text":"Skömmu síðar kom musterisþjónn þar að og er hann sá hinn slasaða, flýtti hann sér fram hjá."},{"book":"Lúkas","chapter":"10","verse":"33","text":"Síðan kom þar að lítilsmetinn útlendingur – Samverji. Hann sá manninn og kenndi í brjósti um hann."},{"book":"Lúkas","chapter":"10","verse":"34","text":"Hann gekk til hans, hreinsaði sárin og batt um þau. Að því loknu setti hann særða manninn upp á asnann sinn og studdi hann að næsta gistihúsi, þar sem hann veitti honum aðhlynningu um nóttina."},{"book":"Lúkas","chapter":"10","verse":"35","text":"Morguninn eftir rétti hann gestgjafanum ríflega upphæð og bað hann að annast manninn. „Ef reikningurinn verður hærri,“ sagði hann, „þá borga ég mismuninn næst þegar ég kem.“"},{"book":"Lúkas","chapter":"10","verse":"36","text":"Hver finnst þér nú hafa verið sannur meðbróðir mannsins sem lenti í höndum ræningjanna?“"},{"book":"Lúkas","chapter":"10","verse":"37","text":"„Sá sem hjálpaði honum,“ svaraði maðurinn. „Já,“ sagði Jesús, „farðu og gerðu slíkt hið sama.“"},{"book":"Lúkas","chapter":"10","verse":"38","text":"Á leið sinni til Jerúsalem, komu Jesús og lærisveinar hans við hjá konu sem Marta hét. Tók hún vel á móti þeim."},{"book":"Lúkas","chapter":"10","verse":"39","text":"María systir hennar sat á gólfinu og hlustaði á Jesú,"},{"book":"Lúkas","chapter":"10","verse":"40","text":"en Marta var önnum kafin við matreiðslu."},{"book":"Lúkas","chapter":"10","verse":"41","text":"„Marta mín,“ sagði Drottinn við hana, „Þú ert önnum kafin og áhyggjufull!"},{"book":"Lúkas","chapter":"10","verse":"42","text":"Eitt er nauðsynlegt og það hefur María komið auga á, ég mun ekki taka það frá henni.“"}]}