{"data":[{"book":"Rapar Mar Chik","chapter":"8","verse":"1","text":"Beduru motangʼ kurito chike duto ma amiyou kawuononi, mondo omi ubed mangima kendo unyaa mi udonji e piny ma Jehova Nyasaye nosingore ni nomi kwereu."},{"book":"Rapar Mar Chik","chapter":"8","verse":"2","text":"Parieuru kaka Jehova Nyasaye ma Nyasachu ne otelonu ka ukalo e piny motwo kuom higni piero angʼwen-gi duto, mondo opuonju bolruok, kopimo paro ma un-godo e chunyu ka bende unyalo rito chikene."},{"book":"Rapar Mar Chik","chapter":"8","verse":"3","text":"Nodwokou piny momiyo kech okayou, eka bangʼe nomiyou manna mondo ucham ma en chiemo mane pok uneno ma kata mana kwereu bende ne pok oneno. Notimonu kamano mondo opuonjugo ni dhano ok bed mangima nikech chiemo kende to nikech wach ka wach moa e dho Jehova Nyasaye."},{"book":"Rapar Mar Chik","chapter":"8","verse":"4","text":"Lepu ne ok oti kendo tiendeu ne ok opudhore kata okuot kuom higni piero angʼwen-go duto."},{"book":"Rapar Mar Chik","chapter":"8","verse":"5","text":"Ngʼeuru e chunyu ni kaka ngʼato kumo wuode, omiyo Jehova Nyasaye ma Nyasachu bende koro kumou."},{"book":"Rapar Mar Chik","chapter":"8","verse":"6","text":"Rituru chike duto mag Jehova Nyasaye ma Nyasachu, kuwuotho e yorene bende ka umiye luor."},{"book":"Rapar Mar Chik","chapter":"8","verse":"7","text":"Nimar Jehova Nyasaye ma Nyasachu kelou e piny maber, piny man-gi aore kod pi maber, man-gi thidhna mamol e holo koa e gode;"},{"book":"Rapar Mar Chik","chapter":"8","verse":"8","text":"ma en piny machiego ngano kod shairi, mzabibu kod ngʼowu, olemo mongʼinore, zeituni kod mor kich."},{"book":"Rapar Mar Chik","chapter":"8","verse":"9","text":"Pinyno nobed gi chiemo mangʼeny, bende ok unuchand gimoro; en piny ma kite mayudore gin nyinyo kendo en piny ma mula unyalo kunyo e godene."},{"book":"Rapar Mar Chik","chapter":"8","verse":"10","text":"Ka usechiemo ma uyiengʼ, to pakuru Jehova Nyasaye ma Nyasachu kuom piny maber ma osemiyou."},{"book":"Rapar Mar Chik","chapter":"8","verse":"11","text":"Beduru motangʼ mondo kik wiu wil kod Jehova Nyasaye ma Nyasachu, ka uweyo luwo yorene, chikene kod buchene ma amiyou kawuononi."},{"book":"Rapar Mar Chik","chapter":"8","verse":"12","text":"Ka ok kamano, ka usechiemo ma uyiengʼ, ka usegero ute mabeyo ma udakie"},{"book":"Rapar Mar Chik","chapter":"8","verse":"13","text":"ka dhou kod jambu omedore, fedha kod dhahabu bende omedore ma gik ma un-godo duto omedore"},{"book":"Rapar Mar Chik","chapter":"8","verse":"14","text":"to chunyu biro donjo e sunga ma wiu nowil kod Jehova Nyasaye ma Nyasachu, mane ogolou Misri, e piny mane unie wasumbini."},{"book":"Rapar Mar Chik","chapter":"8","verse":"15","text":"Ne otelonu kokalo piny malach mar ongoro piny motwo maonge kata pi, motingʼo thuonde kwiri kod thomoni, ne omiyou pi koa e lwanda matek."},{"book":"Rapar Mar Chik","chapter":"8","verse":"16","text":"Ne omiyou manna ma uchamo e thim gimane kwereu ne ok ongʼeyo, mondo omi ubed ka uboloru kendo ka otemou mondo giko udhi maber."},{"book":"Rapar Mar Chik","chapter":"8","verse":"17","text":"Unyalo wacho e chunyu niya, “Tekona kod lucha kod tich lweta ema omiyo ayudo mwandugi.”"},{"book":"Rapar Mar Chik","chapter":"8","verse":"18","text":"To par Jehova Nyasaye ma Nyasachi, nimar en ema omiyi teko mar loso mwandu, kochopogo singruok mare mane osingore gi kwereu mana kaka en kawuononi."},{"book":"Rapar Mar Chik","chapter":"8","verse":"19","text":"Kapo ni wiu owil gi Jehova Nyasaye ma Nyasachu ma uluwo nyiseche moko, ulamo kendo ukulorunegi, to akwongʼora kawuononi ni notieku maonge kiawa."},{"book":"Rapar Mar Chik","chapter":"8","verse":"20","text":"Mana kaka ogendini mane Jehova Nyasaye otieko e wangʼu kuneno, omiyo un bende ibiro tieku nikech ok uluoro Jehova Nyasaye ma Nyasachu."}]}