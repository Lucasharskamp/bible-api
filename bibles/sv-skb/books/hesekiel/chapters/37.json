{"data":[{"book":"Hesekiel","chapter":"37","verse":"1","text":"Herrens hand (Guds kraft och hans närvaro) kom över mig, och med sin Ande leddes jag bort till en dal, och den var full med gamla ben."},{"book":"Hesekiel","chapter":"37","verse":"2","text":"Han lät mig gå runt bland dem. Jag insåg att det var mängder av [människo-]ben i dalen, och de var alldeles förtorkade."},{"book":"Hesekiel","chapter":"37","verse":"3","text":"Han sade till mig: ”Människobarn, kan dessa ben få liv igen?” Jag svarade: ”Herrarnas Herre (Adonaj Jahve, den högste allsmäktige Guden, som trots sin storhet ändå är närvarande bland sitt folk), du vet.”"},{"book":"Hesekiel","chapter":"37","verse":"4","text":"Då sade han till mig: ”Profetera över dessa ben och säg till dem: Ni förtorkade ben, hör Herrens ord."},{"book":"Hesekiel","chapter":"37","verse":"5","text":"Detta är vad Herrarnas Herre säger till dessa ben. Se på detta, jag ska göra så att ande (anda) kommer in i dig och du ska leva."},{"book":"Hesekiel","chapter":"37","verse":"6","text":"Jag ska fästa senor vid er, ge er kött och muskler och täcka er med hud. Jag ska ge er ande, och ni ska leva. Och ni ska veta att jag är Herren (Jahve).”"},{"book":"Hesekiel","chapter":"37","verse":"7","text":"Jag profeterade så som jag blivit befalld. Under tiden då jag profeterade hördes ett [dundrande] ljud och ett rassel, och benen kom tillsammans, ben till ben."},{"book":"Hesekiel","chapter":"37","verse":"8","text":"Under tiden jag tittade såg jag hur senor och muskler kom fram, och hud täckte dem ovanifrån, men det var ingen ande i dem."},{"book":"Hesekiel","chapter":"37","verse":"9","text":"Då sade han till mig: ”Profetera [en andra gång] och tala till anden, – ja profetera du människobarn – och säg till anden: Detta säger Herrarnas Herre, kom från de fyra väderstrecken och blås (andas) på dessa döda kroppar så att de får liv.”"},{"book":"Hesekiel","chapter":"37","verse":"10","text":"Jag profeterade så som jag blivit befalld. Då kom anden in i dem, och de fick liv och de ställde sig upp på sina fötter, en enormt stor skara."},{"book":"Hesekiel","chapter":"37","verse":"11","text":"Och han sade till mig: Människobarn dessa ben är hela Israels hus. Se de säger: Våra ben är uttorkade och vårt hopp är förlorat, vi är helt avskurna."},{"book":"Hesekiel","chapter":"37","verse":"12","text":"Profetera därför och säg till dem: ”Så säger Herrarnas Herre (Adonaj Jahve, den högste allsmäktige Guden, som trots sin storhet ändå är närvarande bland sitt folk): Jag ska öppna era gravar och hämta upp er ur dem, mitt folk, och föra er hem till Israels land."},{"book":"Hesekiel","chapter":"37","verse":"13","text":"Då ska ni inse att jag är Herren, när jag öppnar era gravar och hämtar upp er ur dem, mitt folk."},{"book":"Hesekiel","chapter":"37","verse":"14","text":"Jag ska låta min Ande (vind) komma in i er så att ni på nytt får liv, och jag ska låta er bo i ert land. Sedan ska ni veta att jag Herren har talat detta, och att jag också gjort detta,” förkunnar (säger, proklamerar) Herren."},{"book":"Hesekiel","chapter":"37","verse":"15","text":"Herrens ord kom till mig:"},{"book":"Hesekiel","chapter":"37","verse":"16","text":"Du människobarn, tag en trästav och skriv på den:"},{"book":"Hesekiel","chapter":"37","verse":"17","text":"För dem samman som en trästav, så att de blir förenade till ett i din hand."},{"book":"Hesekiel","chapter":"37","verse":"18","text":"När dina landsmän säger: ”Ska du inte förklara vad detta betyder?”"},{"book":"Hesekiel","chapter":"37","verse":"19","text":"Så säg till dem: ”Så säger Herrarnas Herre (Adonaj Jahve, den högste allsmäktige Guden, som trots sin storhet ändå är närvarande bland sitt folk): Se, jag ska ta Josefs trästav som är i Efraims hand och alla israeliter som är associerade med honom och lägga den på Judas trästav, och göra dem till en trästav – de ska bli ett i min hand.”"},{"book":"Hesekiel","chapter":"37","verse":"20","text":"Trästavarna som du skriver på ska du hålla i din hand framför dem."},{"book":"Hesekiel","chapter":"37","verse":"21","text":"Säg sedan till dem: Detta är vad Herrarnas Herre säger: Se jag ska föra israeliterna från hednafolken dit de har vandrat bort. Jag ska samla dem från alla håll och föra dem till deras land."},{"book":"Hesekiel","chapter":"37","verse":"22","text":"Jag ska göra dem till ett enda folk i landet, på Israels berg, en kung ska regera över dem alla. De ska aldrig mer vara två folk och aldrig mer vara delade i två riken."},{"book":"Hesekiel","chapter":"37","verse":"23","text":"Och de ska inte mer befläcka sig själva med sina avgudar och deras osmakliga ting och inte med några överträdelser. Och jag ska rädda dem från alla de platser där de vistats och där de har syndat, och jag ska rena dem. Så ska de vara mitt folk och jag ska vara deras Gud (Elohim)."},{"book":"Hesekiel","chapter":"37","verse":"24","text":"Och min tjänare David ska vara kung över dem och de ska alla ha en herde. De ska vandra i mina påbud (bindande juridiska beslut) och hålla (vakta, skydda, bevara) mina förordningar (ordagrant ”saker inristat”) och göra (leva efter) dem."},{"book":"Hesekiel","chapter":"37","verse":"25","text":"Och de ska bo i landet som jag har gett till min tjänare Jakob, där era fäder bodde, och de ska bo där, de och deras söner och deras söners söner för evigt. Och min tjänare David ska vara deras furste för evigt."},{"book":"Hesekiel","chapter":"37","verse":"26","text":"Och jag ska skära ett fridsförbund med dem, det ska vara ett evigt förbund med dem. Och jag ska rota dem och föröka dem och ska placera min helgedom i deras mitt till evig tid."},{"book":"Hesekiel","chapter":"37","verse":"27","text":"Mitt Tabernakel ska vara över dem och jag ska vara deras Gud (Elohim) och de ska vara mitt folk."},{"book":"Hesekiel","chapter":"37","verse":"28","text":"Och länderna ska veta att jag är Herren (Jahve) som helgar Israel när min helgedom är i deras mitt till evig tid."}]}