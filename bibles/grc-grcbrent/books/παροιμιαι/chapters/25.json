{"data":[{"book":"ΠΑΡΟΙΜΙΑΙ","chapter":"25","verse":"1","text":"Αὗται αἱ παιδεῖαι Σαλωμῶντος αἱ ἀδιάκριτοι, ἃς ἐξεγράψαντο οἱ φίλοι Ἐζεκίου τοῦ βασιλέως τῆς Ἰουδαίας."},{"book":"ΠΑΡΟΙΜΙΑΙ","chapter":"25","verse":"2","text":"Δόξα Θεοῦ κρύπτει λόγον, δόξα δὲ βασιλέως τιμᾷ πράγματα."},{"book":"ΠΑΡΟΙΜΙΑΙ","chapter":"25","verse":"3","text":"Οὐρανὸς ὑψηλὸς, γῆ δὲ βαθεῖα, καρδία δὲ βασιλέως ἀνεξέλεγκτος."},{"book":"ΠΑΡΟΙΜΙΑΙ","chapter":"25","verse":"4","text":"Τύπτε ἀδόκιμον ἀργύριον, καὶ καθαρισθήσεται καθαρὸν ἅπαν."},{"book":"ΠΑΡΟΙΜΙΑΙ","chapter":"25","verse":"5","text":"Κτεῖνε ἀσεβεῖς ἐκ προσώπου βασιλέως, καὶ κατορθώσει ἐν δικαιοσύνῃ ὁ θρόνος αὐτοῦ."},{"book":"ΠΑΡΟΙΜΙΑΙ","chapter":"25","verse":"6","text":"Μὴ ἀλαζονεύου ἐνώπιον βασιλέως, μηδὲ ἐν τόποις δυναστῶν ὑφίστασο·"},{"book":"ΠΑΡΟΙΜΙΑΙ","chapter":"25","verse":"7","text":"Κρεῖσσον γάρ σοι τὸ ῥηθῆναι, ἀνάβαινε πρὸς μὲ, ἢ ταπεινῶσαί σε ἐν προσώπῳ δυνάστου· ἃ εἶδον οἱ ὀφθαλμοί σου λέγε."},{"book":"ΠΑΡΟΙΜΙΑΙ","chapter":"25","verse":"8","text":"Μὴ πρόσπιπτε εἰς μάχην ταχέως, ἵνα μὴ μεταμεληθῇς ἐπʼ ἐσχάτων· ἡνίκα ἄν σε ὀνειδίσῃ ὁ σὸς φίλος,"},{"book":"ΠΑΡΟΙΜΙΑΙ","chapter":"25","verse":"9","text":"ἀναχώρει εἰς τὰ ὀπίσω· μὴ καταφρόνει,"},{"book":"ΠΑΡΟΙΜΙΑΙ","chapter":"25","verse":"10","text":"μή σε ὀνειδίσῃ μὲν ὁ φίλος, ἡ δὲ μάχη σου καὶ ἡ ἔχθρα οὐκ ἀπέσται, ἀλλὰ ἔσται σοι ἴση θανάτῳ·"},{"book":"ΠΑΡΟΙΜΙΑΙ","chapter":"25","verse":"10a","text":"χάρις καὶ φιλία ἐλευθεροῖ, ἃς τήρησον σεαυτῷ, ἵνα μὴ ἐπονείδιστος γένῃ, ἀλλὰ φύλαξον τὰς ὁδούς σου εὐσυναλλάκτως."},{"book":"ΠΑΡΟΙΜΙΑΙ","chapter":"25","verse":"11","text":"Μῆλον χρυσοῦν ἐν ὁρμίσκῳ σαρδίου, οὕτως εἰπεῖν λόγον."},{"book":"ΠΑΡΟΙΜΙΑΙ","chapter":"25","verse":"12","text":"Εἰς ἐνώτιον χρυσοῦν καὶ σάρδιον πολυτελὲς δέδεται, λόγος σοφὸς εἰς εὐήκοον οὖς."},{"book":"ΠΑΡΟΙΜΙΑΙ","chapter":"25","verse":"13","text":"Ὥσπερ ἔξοδος χιόνος ἐν ἀμητῷ κατὰ καῦμα ὠφελεῖ, οὕτως ἄγγελος πιστὸς τοὺς ἀποστείλαντας αὐτόν· ψυχὰς γὰρ τῶν αὐτῷ χρωμένων ὠφελεῖ."},{"book":"ΠΑΡΟΙΜΙΑΙ","chapter":"25","verse":"14","text":"Ὥσπερ ἄνεμοι καὶ νέφη καὶ ὑετοὶ, ἐπιφανέστατα, οὕτως ὁ καυχώμενος ἐπὶ δόσει ψευδεῖ."},{"book":"ΠΑΡΟΙΜΙΑΙ","chapter":"25","verse":"15","text":"Ἐν μακροθυμίᾳ εὐοδία βασιλεῦσι, γλῶσσα δὲ μαλακὴ συντρίβει ὀστᾶ."},{"book":"ΠΑΡΟΙΜΙΑΙ","chapter":"25","verse":"16","text":"Μέλι εὑρὼν φάγε τὸ ἱκανὸν, μή ποτε πλησθεὶς ἐξεμέσῃς."},{"book":"ΠΑΡΟΙΜΙΑΙ","chapter":"25","verse":"17","text":"Σπάνιον εἴσαγε σὸν πόδα πρὸς σεαυτοῦ φίλον, μή ποτε πλησθείς σου μισήσῃ σε."},{"book":"ΠΑΡΟΙΜΙΑΙ","chapter":"25","verse":"18","text":"Ῥόπαλον καὶ μάχαιρα καὶ τόξευμα ἀκιδωτὸν, οὕτως καὶ ἀνὴρ ὁ καταμαρτυρῶν τοῦ φίλου αὐτοῦ μαρτυρίαν ψευδῆ."},{"book":"ΠΑΡΟΙΜΙΑΙ","chapter":"25","verse":"19","text":"Οδὸς κακοῦ καὶ ποὺς παρανόμου ὀλεῖται ἐν ἡμέρᾳ κακῇ."},{"book":"ΠΑΡΟΙΜΙΑΙ","chapter":"25","verse":"20","text":"Ὥσπερ ὄξος ἕλκει ἀσύμφορον, οὕτως προσπεσὸν πάθος ἐν σώματι καρδίαν λυπεῖ·"},{"book":"ΠΑΡΟΙΜΙΑΙ","chapter":"25","verse":"20a","text":"ὥσπερ σὴς ἐν ἱματίῳ καὶ σκώληξ ξύλῳ, οὕτως λύπη ἀνδρὸς βλάπτει καρδίαν."},{"book":"ΠΑΡΟΙΜΙΑΙ","chapter":"25","verse":"21","text":"Ἐὰν πεινᾷ ὁ ἐχθρός σου, ψώμιζε αὐτὸν, ἐὰν διψᾷ, πότιζε αὐτόν·"},{"book":"ΠΑΡΟΙΜΙΑΙ","chapter":"25","verse":"22","text":"Τοῦτο γὰρ ποιῶν ἄνθρακας πυρὸς σωρεύσεις ἐπὶ τὴν κεφαλὴν αὐτοῦ, ὁ δὲ Κύριος ἀνταποδώσει σοι ἀγαθά."},{"book":"ΠΑΡΟΙΜΙΑΙ","chapter":"25","verse":"23","text":"Ἄνεμος Βορέας ἐξεγείρει νέφη, πρόσωπον δὲ ἀναιδὲς γλῶσσαν ἐρεθίζει·"},{"book":"ΠΑΡΟΙΜΙΑΙ","chapter":"25","verse":"24","text":"Κρεῖσσον οἰκεῖν ἐπὶ γωνίας δώματος, ἢ μετὰ γυναικὸς λοιδόρου ἐν οἰκίᾳ κοινῇ."},{"book":"ΠΑΡΟΙΜΙΑΙ","chapter":"25","verse":"25","text":"Ὥσπερ ὕδωρ ψυχρὸν ψυχῇ διψώσῃ προσηνὲς, οὕτως ἀγγελία ἀγαθὴ ἐκ γῆς μακρόθεν."},{"book":"ΠΑΡΟΙΜΙΑΙ","chapter":"25","verse":"26","text":"Ὥσπερ εἴ τις πηγὴν φράσσοι καὶ ὕδατος ἔξοδον λυμαίνοιτο, οὕτως ἄκοσμον δίκαιον πεπτωκέναι ἐνώπιον ἀσεβοῦς."},{"book":"ΠΑΡΟΙΜΙΑΙ","chapter":"25","verse":"27","text":"Ἐσθίειν μέλι πολὺ οὐ καλὸν, τιμᾷν δὲ χρὴ λόγους ἐνδόξους."},{"book":"ΠΑΡΟΙΜΙΑΙ","chapter":"25","verse":"28","text":"Ὥσπερ πόλις τὰ τείχη καταβεβλημένη καὶ ἀτείχιστος, οὕτως ἀνὴρ ὃς οὐ μετὰ βουλῆς τι πράσσει."}]}