{"data":[{"book":"ЯНА","chapter":"4","verse":"1","text":"Калі даведаўся Ісус пра чутку, якая дайшла да фарысэяў, што Ён больш набывае вучняў і хрысьціць, чым Ян -"},{"book":"ЯНА","chapter":"4","verse":"2","text":"хоць Сам Ісус ня хрысьціў, а вучні Ягоныя, -"},{"book":"ЯНА","chapter":"4","verse":"3","text":"дык пакінуў Юдэю і пайшоў зноў у Галілею."},{"book":"ЯНА","chapter":"4","verse":"4","text":"А меўся Ён праходзіць праз Самарыю."},{"book":"ЯНА","chapter":"4","verse":"5","text":"І вось прыходзіць Ён да горада Самарыйскага, называнага Сіхар, паблізу дзялянкі зямлі, дадзенай Якавам сыну свайму Язэпу,"},{"book":"ЯНА","chapter":"4","verse":"6","text":"там быў калодзеж Якаваў. Ісус, стаміўшыся з дарогі, сеў каля калодзежа; было каля шостай гадзіны."},{"book":"ЯНА","chapter":"4","verse":"7","text":"Прыходзіць жанчына з Самарыі зачарпнуць вады. Ісус кажа ёй: дай Мне напіцца."},{"book":"ЯНА","chapter":"4","verse":"8","text":"Бо вучні Ягоныя адлучыліся ў горад купіць ежы."},{"book":"ЯНА","chapter":"4","verse":"9","text":"Жанчына Самаранская кажа Яму: як Ты, Юдэй, просіш піць у мяне, Самаранкі? бо Юдэі з Самаранамі ня зносяцца."},{"book":"ЯНА","chapter":"4","verse":"10","text":"Ісус сказаў ёй у адказ: калі б ты ведала дар Божы, і Хто кажа табе: дай Мне напіцца, - дык ты сама прасіла б у Яго, і Ён даў бы табе вады жывое."},{"book":"ЯНА","chapter":"4","verse":"11","text":"Жанчына кажа Яму: Спадару! Табе і зачарпнуць няма чым, а калодзеж глыбокі: адкуль жа ў Цябе вада жывая?"},{"book":"ЯНА","chapter":"4","verse":"12","text":"Няўжо Ты большы за бацьку нашага, Якава, які даў нам гэты калодзеж, і сам зь яго піў, і дзеці ягоныя, і быдла ягонае?"},{"book":"ЯНА","chapter":"4","verse":"13","text":"Ісус сказаў ёй у адказ: кожны, хто п'е ваду гэтую, спрагнецца зноў;"},{"book":"ЯНА","chapter":"4","verse":"14","text":"а хто будзе піць ваду, якую Я дам яму, той не спрагнецца вавек; а вада, якую Я дам яму, зробіцца ў ім крыніцай вады, якая пацячэ ў жыцьцё вечнае."},{"book":"ЯНА","chapter":"4","verse":"15","text":"Жанчына кажа Яму: Спадару! дай мне гэтай вады, каб ня мець мне смагі і ня прыходзіць сюды чэрпаць."},{"book":"ЯНА","chapter":"4","verse":"16","text":"Ісус кажа ёй: ідзі, клікні мужа твайго і прыйдзі сюды."},{"book":"ЯНА","chapter":"4","verse":"17","text":"Жанчына сказала ў адказ: няма ў мяне мужа. Ісус кажа ёй: праўду ты сказала, што ў цябе няма мужа;"},{"book":"ЯНА","chapter":"4","verse":"18","text":"бо ў цябе было пяць мужоў, і той, якога сёньня маеш, ня муж табе; гэта слушна ты сказала."},{"book":"ЯНА","chapter":"4","verse":"19","text":"Жанчына кажа Яму: Госпадзе! бачу, што Ты прарок;"},{"book":"ЯНА","chapter":"4","verse":"20","text":"бацькі нашыя пакланяліся на гэтай гары; а вы кажаце, што месца, дзе трэба пакланяцца, у Ерусаліме."},{"book":"ЯНА","chapter":"4","verse":"21","text":"Ісус кажа ёй: павер Мне, што настане час, калі і не на гары гэтай, і не ў Ерусаліме будзеце пакланяцца Айцу."},{"book":"ЯНА","chapter":"4","verse":"22","text":"Вы ня ведаеце, чаму кланяецеся; а мы ведаем, чаму кланяемся, бо збаўленьне ад Юдэяў;"},{"book":"ЯНА","chapter":"4","verse":"23","text":"але настане час, і настаў ужо, калі сапраўдныя паклоньнікі будуць пакланяцца Айцу ў духу і праўдзе, бо такіх паклоньнікаў Айцец шукае Сабе:"},{"book":"ЯНА","chapter":"4","verse":"24","text":"Бог ёсьць дух, і тыя, што пакланяюцца Яму, павінны пакланяцца ў Духу і праўдзе."},{"book":"ЯНА","chapter":"4","verse":"25","text":"Жанчына кажа Яму: ведаю, што прыйдзе Месія, гэта значыць, Хрыстос; калі Ён прыйдзе, дык абвесьціць нам усё."},{"book":"ЯНА","chapter":"4","verse":"26","text":"Ісус кажа ёй: гэта Я, Які гавару з табою."},{"book":"ЯНА","chapter":"4","verse":"27","text":"У гэты час прыйшлі вучні Ягоныя і зьдзівіліся, што Ён гутарыў з жанчынаю; аднак жа ніводзін не сказаў: чаго Ты патрабуеш? альбо: пра што Ты гутарыш зь ёю?"},{"book":"ЯНА","chapter":"4","verse":"28","text":"Тады жанчына пакінула посуд свой і пайшла ў горад, і кажа людзям:"},{"book":"ЯНА","chapter":"4","verse":"29","text":"ідзеце, паглядзеце Чалавека, Які сказаў мне ўсё, што я зрабіла: ці ня Ён Хрыстос?"},{"book":"ЯНА","chapter":"4","verse":"30","text":"Яны выйшлі з горада і пайшлі да Яго."},{"book":"ЯНА","chapter":"4","verse":"31","text":"Тым часам вучні прасілі яго, кажучы: Равьві! еж."},{"book":"ЯНА","chapter":"4","verse":"32","text":"Але Ён сказаў ім: у Мяне ёсьць ежа, якое вы ня ведаеце."},{"book":"ЯНА","chapter":"4","verse":"33","text":"Потым вучні гаварылі паміж сабою: хіба хто прынёс Яму есьці?"},{"book":"ЯНА","chapter":"4","verse":"34","text":"Ісус кажа ім: Мая ежа ёсьць тварыць волю Таго, Хто паслаў Мяне, і зьдзейсьніць справу Ягоную."},{"book":"ЯНА","chapter":"4","verse":"35","text":"Ці ня кажаце вы, што яшчэ чатыры месяцы, і настане жніво? А Я кажу вам: узьвядзеце вочы вашыя і паглядзеце на нівы, як яны папалавелі і высьпелі да жніва;"},{"book":"ЯНА","chapter":"4","verse":"36","text":"хто жне, дастае ўзнагароду і зьбірае плод у жыцьцё вечнае, так што і сейбіт і жнец разам радавацца будуць;"},{"book":"ЯНА","chapter":"4","verse":"37","text":"бо ў гэтым выпадку слушнае выслоўе: адзін сее, а другі жне."},{"book":"ЯНА","chapter":"4","verse":"38","text":"Я паслаў вас жаць тое, над чым вы не працавалі: іншыя працавалі, а вы ўвайшлі ў працу іхнюю."},{"book":"ЯНА","chapter":"4","verse":"39","text":"І многія Самаране з горада таго ўверавалі ў Яго па слове жанчыны, якая сьведчыла, што Ён сказаў ёй усё, што яна зрабіла."},{"book":"ЯНА","chapter":"4","verse":"40","text":"І таму, калі прыйшлі да Яго Самаране, дык прасілі Яго пабыць у іх; і Ён прабыў там два дні."},{"book":"ЯНА","chapter":"4","verse":"41","text":"І яшчэ больш людзей уверавалі па Ягоным слове;"},{"book":"ЯНА","chapter":"4","verse":"42","text":"а жанчыне той казалі: ужо не па тваіх казанях веруем, бо самі чулі і ўведалі, што сапраўды Збаўца сьвету, Хрыстос."},{"book":"ЯНА","chapter":"4","verse":"43","text":"Як мінула два дні, Ён выйшаў адтуль і пайшоў у Галілею;"},{"book":"ЯНА","chapter":"4","verse":"44","text":"бо Сам Ісус сьведчыў, што прарок ня мае пашаны ў сваёй бацькаўшчыне."},{"book":"ЯНА","chapter":"4","verse":"45","text":"Калі прыйшоў Ён у Галілею, дык Галілеяне не прынялі Яго, бачыўшы ўсё, што Ён зрабіў у Ерусаліме ў сьвята, - бо і яны хадзілі на сьвята."},{"book":"ЯНА","chapter":"4","verse":"46","text":"Дык вось, Ісус зноў прыйшоў у Кану Галілейскую, дзе ператварыў ваду ў віно. У Капернауме быў адзін царадворац, у якога сын быў хворы."},{"book":"ЯНА","chapter":"4","verse":"47","text":"Ён, пачуўшы, што Ісус прыйшоў зь Юдэі ў Галілею, прыйшоў да Яго і прасіў Яго прыйсьці і ацаліць сына ягонага, які быў пры сьмерці."},{"book":"ЯНА","chapter":"4","verse":"48","text":"Ісус сказаў яму: вы ня ўверуеце, калі ня ўбачыце азнакаў і цудаў."},{"book":"ЯНА","chapter":"4","verse":"49","text":"Царадворац кажа Яму: Госпадзе! прыйдзі, пакуль не памёр сын мой."},{"book":"ЯНА","chapter":"4","verse":"50","text":"Ісус кажа яму: ідзі, сын твой здаровы. Той паверыў слову, якое сказаў яму Ісус, і пайшоў."},{"book":"ЯНА","chapter":"4","verse":"51","text":"На дарозе сустрэлі яго слугі ягоныя і сказалі: сын твой здаровы."},{"book":"ЯНА","chapter":"4","verse":"52","text":"Ён спытаўся ў іх: а каторай гадзіне яму палепшала? Яму сказалі: учора а сёмай гадзіне гарачка пакінула яго."},{"book":"ЯНА","chapter":"4","verse":"53","text":"З гэтага бацька даведаўся, што гэта была тая самая гадзіна, калі Ісус сказаў яму: сын твой здаровы. І ўвераваў сам і ўвесь дом ягоны."},{"book":"ЯНА","chapter":"4","verse":"54","text":"Гэты другі цуд учыніў Ісус, вярнуўшыся зь Юдэі ў Галілею."}]}