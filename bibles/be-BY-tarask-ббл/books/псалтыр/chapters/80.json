{"data":[{"book":"ПСАЛТЫР","chapter":"80","verse":"1","text":"Кіроўцу хору. На Гэцкім інструмэньце. Псальма Асафава."},{"book":"ПСАЛТЫР","chapter":"80","verse":"2","text":"Сьпявайце радасна Богу, цьвярдыні нашай; усклікайце Богу Якава!"},{"book":"ПСАЛТЫР","chapter":"80","verse":"3","text":"Вазьмеце псальму, зайграйце на бубне, на арфе з гукам прыемным, на псалтыры;"},{"book":"ПСАЛТЫР","chapter":"80","verse":"4","text":"трубеце ў трубу парою маладзіка, у пэўны час, у дзень сьвята нашага;"},{"book":"ПСАЛТЫР","chapter":"80","verse":"5","text":"бо гэта закон Ізраілю, пастанова ад Бога Якаўлевага."},{"book":"ПСАЛТЫР","chapter":"80","verse":"6","text":"Ён пастанавіў гэта ў сьведчаньне Язэпу, калі той выйшаў зь зямлі Егіпецкай, дзе пачуў гукі мовы, якое ня ведаў:"},{"book":"ПСАЛТЫР","chapter":"80","verse":"7","text":"«Я зьняў з плячэй ягоны цяжар, і рукі ягоныя вызваліліся ад кашоў»."},{"book":"ПСАЛТЫР","chapter":"80","verse":"8","text":"У гароце ты паклікаў Мяне, і Я цябе вызваліў; зь сярэдзіны грому пачуў Я цябе; пры водах Мэрывы выпрабаваў цябе."},{"book":"ПСАЛТЫР","chapter":"80","verse":"9","text":"Слухай, народзе Мой, і Я буду сьведчыць табе; Ізраіле! о, калі б ты паслухаў Мяне!"},{"book":"ПСАЛТЫР","chapter":"80","verse":"10","text":"Хай ня будзе ў цябе іншага Бога, і не пакланяйся богу чужому."},{"book":"ПСАЛТЫР","chapter":"80","verse":"11","text":"Я Гасподзь, Бог твой, Які вывеў цябе зь зямлі Егіпецкай; разамкні твае вусны, і Я напоўню іх»."},{"book":"ПСАЛТЫР","chapter":"80","verse":"12","text":"Але народ Мой ня слухаўся голасу Майго, і Ізраіль не ўпакорваўся Мне;"},{"book":"ПСАЛТЫР","chapter":"80","verse":"13","text":"таму Я пакінуў іх упартасьці іхняга сэрца, хай ходзяць паводле намераў сваіх."},{"book":"ПСАЛТЫР","chapter":"80","verse":"14","text":"О, калі б народ Мой слухаў Мяне і Ізраіль хадзіў Маімі шляхамі!"},{"book":"ПСАЛТЫР","chapter":"80","verse":"15","text":"Я хутка ўпакорыў бы ворагаў іхніх і павярнуў бы руку Маю на прыгнятальнікаў іхніх;"},{"book":"ПСАЛТЫР","chapter":"80","verse":"16","text":"ненавісьнікі Госпада поўзалі б перад імі, а дабрашчасьце доўжылася б заўсёды."},{"book":"ПСАЛТЫР","chapter":"80","verse":"17","text":"Я карміў бы іх тлушчам пшаніцы і насычаў бы іх мёдам са скалы."}]}