{"data":[{"book":"Ƙidaya","chapter":"17","verse":"1","text":"Ubangiji ya ce wa Musa,"},{"book":"Ƙidaya","chapter":"17","verse":"2","text":"“Ka yi magana da Isra’ilawa, ka kuma karɓi sanduna goma sha biyu daga wurinsu, sanda guda daga kowane shugaban gidan kakanninsu. Ka rubuta sunan kowa a sandansa."},{"book":"Ƙidaya","chapter":"17","verse":"3","text":"A kan sandan Lawi kuwa ka rubuta sunan Haruna, gama dole a sami sanda ɗaya saboda shugaban gidan kakanninsu."},{"book":"Ƙidaya","chapter":"17","verse":"4","text":"Ka ajiye su a Tentin Sujada, a gaba akwatin Alkawari, inda zan sadu da kai."},{"book":"Ƙidaya","chapter":"17","verse":"5","text":"Sandan mutumin da na zaɓa zai yi toho, da haka zan raba kaina da gunagunin da Isra’ilawa suke yi.”"},{"book":"Ƙidaya","chapter":"17","verse":"6","text":"Saboda haka Musa ya yi magana da Isra’ilawa, sai shugabanninsu suka ba shi sanduna goma sha biyu, sanda ɗaya don shugaba, bisa ga gidajen kakanninsu, sandan Haruna kuma yana a cikinsu."},{"book":"Ƙidaya","chapter":"17","verse":"7","text":"Sai Musa ya ajiye sandunan a gaban Ubangiji a cikin Tentin Sujada."},{"book":"Ƙidaya","chapter":"17","verse":"8","text":"Kashegari da Musa ya shiga cikin Tentin Sujada sai ga sandan Haruna na gidan Lawiyawa ya yi toho, ya yi furanni, ya kuma yi ’ya’yan almon."},{"book":"Ƙidaya","chapter":"17","verse":"9","text":"Sai Musa ya fitar wa dukan Isra’ilawa dukan sandunan da suke daga gaban Ubangiji. Suka duba, kowa kuma ya ɗauki sandansa."},{"book":"Ƙidaya","chapter":"17","verse":"10","text":"Ubangiji ya ce wa Musa, “Ka mayar da sandan Haruna a akwatin Alkawari, don a ajiye shi alama ga masu tawaye. Wannan zai kawo ƙarshen gunaguninsu a kaina, domin kada su mutu.”"},{"book":"Ƙidaya","chapter":"17","verse":"11","text":"Musa kuwa ya aikata kamar dai yadda Ubangiji ya umarce shi."},{"book":"Ƙidaya","chapter":"17","verse":"12","text":"Sai Isra’ilawa suka ce wa Musa, “To, ai in haka ne, mun ƙare ke nan!"},{"book":"Ƙidaya","chapter":"17","verse":"13","text":"Idan an ce duk wanda ya zo kusa da tabanakul na Ubangiji zai mutu, ai rayuwarmu kamar mun mutu ke nan.”"}]}