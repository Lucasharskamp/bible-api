{"data":[{"book":"پیدایش","chapter":"37","verse":"1","text":"یعقوب بار دیگر در کنعان یعنی سرزمینی که پدرش در آن اقامت کرده بود، ساکن شد."},{"book":"پیدایش","chapter":"37","verse":"2","text":"این است تاریخچۀ نسل یعقوب:"},{"book":"پیدایش","chapter":"37","verse":"3","text":"یعقوب یوسف را بیش از سایر پسرانش دوست می‌داشت، زیرا یوسف در سالهای آخر عمرش به دنیا آمده بود، پس جامه‌ای رنگارنگ به یوسف داد."},{"book":"پیدایش","chapter":"37","verse":"4","text":"برادرانش متوجه شدند که پدرشان او را بیشتر از آنها دوست می‌دارد؛ در نتیجه آنقدر از یوسف متنفر شدند که نمی‌توانستند با ملایمت با او سخن بگویند."},{"book":"پیدایش","chapter":"37","verse":"5","text":"یک شب یوسف خوابی دید و آن را برای برادرانش شرح داد. این موضوع باعث شد کینهٔ آنها نسبت به یوسف بیشتر شود."},{"book":"پیدایش","chapter":"37","verse":"6","text":"او به ایشان گفت: «گوش کنید تا خوابی را که دیده‌ام برای شما تعریف کنم."},{"book":"پیدایش","chapter":"37","verse":"7","text":"در خواب دیدم که ما در مزرعه بافه‌ها را می‌بستیم. ناگاه بافهٔ من بر پا شد و ایستاد و بافه‌های شما دور بافهٔ من جمع شدند و به آن تعظیم کردند.»"},{"book":"پیدایش","chapter":"37","verse":"8","text":"برادرانش به وی گفتند: «آیا می‌خواهی پادشاه شوی و بر ما سلطنت کنی!» پس خواب و سخنان یوسف بر کینۀ برادران او افزود."},{"book":"پیدایش","chapter":"37","verse":"9","text":"یوسف بار دیگر خوابی دید و آن را برای برادرانش چنین تعریف کرد: «خواب دیدم که آفتاب و ماه و یازده ستاره به من تعظیم می‌کردند.»"},{"book":"پیدایش","chapter":"37","verse":"10","text":"این بار خوابش را برای پدرش هم تعریف کرد؛ ولی پدرش او را سرزنش نموده، گفت: «این چه خوابی است که دیده‌ای؟ آیا به راستی من و مادرت و برادرانت آمده، به تو تعظیم خواهیم کرد؟»"},{"book":"پیدایش","chapter":"37","verse":"11","text":"برادرانش به او حسادت می‌کردند، ولی پدرش دربارۀ خوابی که یوسف دیده بود، می‌اندیشید."},{"book":"پیدایش","chapter":"37","verse":"12","text":"یک روز که برادران یوسف گله‌های پدرشان را برای چرانیدن به شکیم برده بودند"},{"book":"پیدایش","chapter":"37","verse":"13-14","text":"یعقوب به یوسف گفت: «برادرانت در شکیم مشغول چرانیدن گله‌ها هستند. برو و ببین اوضاع چگونه است؛ آنگاه برگرد و به من خبر بده.»"},{"book":"پیدایش","chapter":"37","verse":"15","text":"در آنجا شخصی به او برخورد و دید که وی در صحرا سرگردان است. او از یوسف پرسید: «در جستجوی چه هستی؟»"},{"book":"پیدایش","chapter":"37","verse":"16","text":"یوسف گفت: «در جستجوی برادران خود و گله‌هایشان می‌باشم. آیا تو آنها را دیده‌ای؟»"},{"book":"پیدایش","chapter":"37","verse":"17","text":"آن مرد پاسخ داد: «بله، من آنها را دیدم که از اینجا رفتند و شنیدم که می‌گفتند به دوتان می‌روند.» پس یوسف به دوتان رفت و ایشان را در آنجا یافت."},{"book":"پیدایش","chapter":"37","verse":"18","text":"همین که برادرانش از دور دیدند یوسف می‌آید، تصمیم گرفتند او را بکشند."},{"book":"پیدایش","chapter":"37","verse":"19","text":"آنها به یکدیگر گفتند: «خواب بیننده بزرگ می‌آید!"},{"book":"پیدایش","chapter":"37","verse":"20","text":"بیایید او را بکشیم و در یکی از این چاهها بیندازیم و به پدرمان بگوییم جانور درنده‌ای او را خورده است. آن وقت ببینیم خوابهایش چه می‌شوند.»"},{"book":"پیدایش","chapter":"37","verse":"21","text":"اما رئوبین چون این را شنید، به امید این که جان او را نجات بدهد، گفت: «او را نکشیم."},{"book":"پیدایش","chapter":"37","verse":"22","text":"خون او را نریزیم، بلکه وی را در این گودال بیندازیم. با این کار بدون این که دستمان را به خونش آلوده کنیم، خودش خواهد مرد.» (رئوبین در نظر داشت بعداً او را از چاه بیرون آورد و نزد پدرش بازگرداند.)"},{"book":"پیدایش","chapter":"37","verse":"23","text":"به محض این که یوسف نزد برادرانش رسید، آنها بر او هجوم برده، جامهٔ رنگارنگی را که پدرشان به او داده بود، از تنش بیرون آوردند."},{"book":"پیدایش","chapter":"37","verse":"24","text":"سپس او را در چاهی که آب نداشت انداختند"},{"book":"پیدایش","chapter":"37","verse":"25","text":"و خودشان مشغول خوردن غذا شدند. ناگاه از دور کاروان شتری را دیدند که به طرف ایشان می‌آید. آنها تاجران اسماعیلی بودند که کتیرا و ادویه از جلعاد به مصر می‌بردند."},{"book":"پیدایش","chapter":"37","verse":"26","text":"یهودا به برادرانش گفت: «از کشتن برادرمان و مخفی کردن این جنایت چه سودی عاید ما می‌شود؟"},{"book":"پیدایش","chapter":"37","verse":"27","text":"بیایید او را به این تاجران اسماعیلی بفروشیم. به هر حال او برادر ماست؛ نباید به دست ما کشته شود.» برادرانش با پیشنهاد او موافقت کردند."},{"book":"پیدایش","chapter":"37","verse":"28","text":"وقتی تاجران رسیدند، برادران یوسف او را از چاه بیرون آورده، به بیست سکۀ نقره به آنها فروختند. آنها هم یوسف را با خود به مصر بردند."},{"book":"پیدایش","chapter":"37","verse":"29","text":"رئوبین که هنگام آمدن کاروان در آنجا نبود، وقتی به سر چاه آمد و دید که یوسف در چاه نیست، از شدت ناراحتی جامهٔ خود را چاک زد."},{"book":"پیدایش","chapter":"37","verse":"30","text":"آنگاه نزد برادرانش آمده، به آنها گفت: «یوسف را برده‌اند! حالا من چه کنم؟»"},{"book":"پیدایش","chapter":"37","verse":"31","text":"پس برادرانش بزی را سر بریده جامه زیبای یوسف را به خون بز آغشته نمودند."},{"book":"پیدایش","chapter":"37","verse":"32","text":"سپس جامهٔ آغشته به خون را نزد یعقوب برده، گفتند: «آیا این همان ردای پسرت نیست؟ آن را در صحرا یافته‌ایم.»"},{"book":"پیدایش","chapter":"37","verse":"33","text":"یعقوب آن را شناخت و فریاد زد: «آری، این ردای پسرم است. به‌یقین جانور درنده‌ای او را دریده است.»"},{"book":"پیدایش","chapter":"37","verse":"34","text":"آنگاه یعقوب لباس خود را پاره کرده، پلاس پوشید و روزهای زیادی برای پسرش ماتم گرفت."},{"book":"پیدایش","chapter":"37","verse":"35","text":"تمامی اهل خانواده‌اش سعی کردند وی را دلداری دهند، ولی سودی نداشت. او می‌گفت: «سوگوار پیش پسرم به قبر خواهم رفت.» این را می‌گفت و می‌گریست."},{"book":"پیدایش","chapter":"37","verse":"36","text":"اما تاجران مدیانی پس از این که به مصر رسیدند، یوسف را به فوطیفار، یکی از افسران فرعون فروختند. فوطیفار رئیس نگهبانان دربار بود."}]}