{"data":[{"book":"Sams-Zgame","chapter":"126","verse":"1","text":"Israeli vahe'ma kinama ome hu'naza vahe'ma Ra Anumzamo'ma ete zamavarenoma Jerusalemi kumate'ma egeta, tagra ava'na negompi huta hu'none."},{"book":"Sams-Zgame","chapter":"126","verse":"2","text":"Ana zupa tagra tusi kizazokago nehuta, zagame huta muse hu'none. Ana'ma nehunke'za ana zupa kokankoka vahe'mo'za amanage hu'naze. Ra Anumzamo'a ruzahu'za huno Israeli vahera zamaza hie hu'za hu'naze."},{"book":"Sams-Zgame","chapter":"126","verse":"3","text":"Tamage, Ra Anumzamo'a ruzahu'za huno tagrira taza higeta tusi muse hu'none."},{"book":"Sams-Zgame","chapter":"126","verse":"4","text":"Negevi hagage kokampima tima enevuno mikazama eri kasefa'ma nehiaza hunka, knare'zanu Ra Anumzamoka ante vitenerantenka tazeri kasefa huo."},{"book":"Sams-Zgame","chapter":"126","verse":"5","text":"Zavi'manete'za avimzama nehankresaza vahe'mo'za ranke hu'za muse zagame nehu'za ne'zana hamaregahaze."},{"book":"Sams-Zgame","chapter":"126","verse":"6","text":"Avimzama hankre'naku'ma eri'za kantegama nevu'za, zavitemema nevanamo'za, hozafinti'ma ne'zama hamre'za nontegama eri'za ne-esuza ranke hu'za muse zagamera nehu'za eri'za egahaze."}]}