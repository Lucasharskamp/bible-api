{"data":[{"book":"Římanům","chapter":"5","verse":"1","text":"Poněvadž naše víra v Ježíše Krista má u Boha stejnou hodnotu jako nevinnost, nejsme již Bohu odcizeni."},{"book":"Římanům","chapter":"5","verse":"2","text":"Právě Kristus nám umožnil tímto způsobem dosáhnout důstojného postavení u Boha."},{"book":"Římanům","chapter":"5","verse":"3","text":"Naše výsada není však jen v této naději, nýbrž i v nesnázích. Víme přece, že když snášíme nesnáze, získáváme vytrvalost,"},{"book":"Římanům","chapter":"5","verse":"4","text":"vytrvalostí dosahujeme osvědčenost a ta nás opět vede k naději."},{"book":"Římanům","chapter":"5","verse":"5","text":"A to není klamná naděje, protože Bůh nám dal svého Ducha a ten v nás probouzí lásku."},{"book":"Římanům","chapter":"5","verse":"6","text":"Mějme na paměti, že za nás Kristus umíral v době, kdy jsme si zasloužili Boží odsouzení."},{"book":"Římanům","chapter":"5","verse":"7","text":"A to je co říci, protože i za nejušlechtilejšího člověka málokdo takovou oběť podstoupí."},{"book":"Římanům","chapter":"5","verse":"8","text":"Nám však Bůh dokázal svou lásku právě tím, že Kristus zemřel za nás, třebaže jsme byli špatní."},{"book":"Římanům","chapter":"5","verse":"9","text":"Oč více můžeme počítat s jeho milostí teď, kdy jsme Kristovou obětí již očištěni od svých vin!"},{"book":"Římanům","chapter":"5","verse":"10","text":"Jestliže Kristova smrt smířila nás s Bohem ještě v době, kdy nás dělilo nepřátelství, tím spíše nás Kristův život zachrání před Božím hněvem nyní, kdy jsme již smířeni."},{"book":"Římanům","chapter":"5","verse":"11","text":"I Bohem se tedy můžeme chlubit díky Ježíši Kristu, který nás s ním smířil."},{"book":"Římanům","chapter":"5","verse":"12","text":"Hřích se v tomto světě usadil prostřednictvím jednoho člověka a stejně i důsledek hříchu – smrt. A protože všichni podlehli hříchu, propadli také všichni smrti."},{"book":"Římanům","chapter":"5","verse":"13","text":"Již před vydáním zákona lidé Boha neposlouchali, ale nemohli být odsouzeni podle zákona, protože ještě nebyl vydán."},{"book":"Římanům","chapter":"5","verse":"14","text":"Ale výsledkem jejich neposlušnosti byla stejně smrt, i když nešlo o stejné provinění jako Adamovo. Ježíš je jakýmsi Adamovým protějškem;"},{"book":"Římanům","chapter":"5","verse":"15","text":"jeho působnost má pro nás stejně zásadní význam, jenže ve smyslu opačném."},{"book":"Římanům","chapter":"5","verse":"16","text":"Tak jako Adamova neposlušnost přivedla k smrti celé množství lidí, tak dar Boží milosti prostřednictvím Ježíše Krista ruší všechna provinění bez ohledu na jejich množství."},{"book":"Římanům","chapter":"5","verse":"17","text":"A jako vinou jediného člověka ovládla smrt celý svět, tím spíš budou prostřednictvím Ježíše Krista vládnout ti, kterým on jediný vydobyl milost a bezhříšnost."},{"book":"Římanům","chapter":"5","verse":"18-19","text":"Shrnuto: Jako pro neposlušnost jednoho byli všichni lidé odsouzeni, tak zase poslušnost jednoho přinesla celému lidstvu odpuštění znamenající život."},{"book":"Římanům","chapter":"5","verse":"20-21","text":"Zákon ovšem přispěl k tomu, že přestupků jen přibylo. Čím větší však odpadnutí od Boha, tím většího významu nabývá jeho milost. Odpadnutí od Božího zákona přineslo člověku smrt. Bůh však nabídl člověku milost, tedy dokonalost získanou prostřednictvím Ježíše Krista, která mu opět vrací život."}]}