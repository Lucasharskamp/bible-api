{"data":[{"book":"TIMOTEE 1","chapter":"3","verse":"1","text":"No wi'aa: on mo no yelii wonugol yeesoojo ka *moftal Alla, haray ontigi ko huunde moƴƴere woni ko faalaa. Ngol kongol ko haqiiqawol."},{"book":"TIMOTEE 1","chapter":"3","verse":"2","text":"Kono fow e mun yo taw ardotooɗo on ko neɗɗo mo felnaaki, hara ko yondinorɗo debbo gooto, waawuɗo hoore mun, hara wonaa uɓɓitoowo, hara ko o teddintooɗo, wernoowo hoɓɓe, waawuɗo jannude,"},{"book":"TIMOTEE 1","chapter":"3","verse":"3","text":"hara hinaa yaroowo mandila, hinaa ɲaaɗuɗo, kono hara ko o newiiɗo, hara hinaa yeddondirteeɗo, hara ko mo haajaaka e ngaluuji aduna,"},{"book":"TIMOTEE 1","chapter":"3","verse":"4","text":"hara ko ardotooɗo moƴƴa ɓeynguure mun nden tigi, e ne'uɗo fayɓe mun ɓen, hara hiɓe yankinanii mo e nder teddungal timmungal."},{"book":"TIMOTEE 1","chapter":"3","verse":"5","text":"Ko fii si goɗɗo waawataa ardaade ɓeynguure mun nden tigi, haray ko honno ontigi waawata dankorde moftal Alla ngal?"},{"book":"TIMOTEE 1","chapter":"3","verse":"6","text":"Yo taw wonaa gomɗinɗo kesun, fii wota o heewu townitaare, haa o yana e ɲaawoore nde Ibuliisa ɲaawaa nden."},{"book":"TIMOTEE 1","chapter":"3","verse":"7","text":"Bee o heɓira ɓe gomɗinaa ɓen kadi seeditoore moƴƴere, fii wota o heɓu feloore, o yana e pircol Ibuliisa."},{"book":"TIMOTEE 1","chapter":"3","verse":"8","text":"Wallitotooɓe moftal ngal ɓen kadi wano non, hiɓe haani wonude tedduɓe, woɗɗitiiɓe faasiqiyaagal e njaram feƴƴituɗan e ɗaɓɓirgol miile."},{"book":"TIMOTEE 1","chapter":"3","verse":"9","text":"Hiɓe haani humaade e goonga lugguɗo gomɗinal ngal e nder ɓernde laaɓunde."},{"book":"TIMOTEE 1","chapter":"3","verse":"10","text":"Kamɓe kadi non hiɓe haanaa ndarndeede taho, onsay non si tawii hay huunde alaa ko ɓe feliree, ɓe waɗa non ɗen golle."},{"book":"TIMOTEE 1","chapter":"3","verse":"11","text":"Rewɓe ɓen kadi wano non, yo ɓe wonu tedduɓe, hara ɓe wonaali ɲo'ooɓe, ɓe wona waawuɓe hoore maɓɓe e sella-findeeɓe e kala huunde."},{"book":"TIMOTEE 1","chapter":"3","verse":"12","text":"Wallitotooɗo on no haani tawde ko yondinorɗo debbo gooto, e ne'irɗo ɓiɓɓe mun ɓen e ɓeynguure mun nden no moƴƴiri."},{"book":"TIMOTEE 1","chapter":"3","verse":"13","text":"Ko fii kala wallitotooɗo, golluɗo ɗen golle no moƴƴiri, heɓoyay teddungal tiiɗungal e hoolaare mawnde ka gomɗingol makko Iisaa Almasiihu on."},{"book":"TIMOTEE 1","chapter":"3","verse":"14","text":"Mi windanii ma ɗunɗoo e hoore tanƴinagol mi yahay ka maa ko neeɓaa."},{"book":"TIMOTEE 1","chapter":"3","verse":"15","text":"Kono si mi aru e tongaade, ɗun a anday ko honno haanuɗaa wuurirde ka suudu Alla, ndun-le ko moftal Alla Wuuruɗo on, doosal e ɓalal goonga on."},{"book":"TIMOTEE 1","chapter":"3","verse":"16","text":"Awa kadi no fellitaa wonde gundoo ngal dewal no mawni:"}]}