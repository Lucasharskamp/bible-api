{"data":[{"book":"Ngsäea Khut","chapter":"15","verse":"1","text":"Khyang avange cun Judah khaw üngka naw Antioka law u lü, “Mosia thuma mäiha nami vun am nami mawih üng küikyannak am nami yah khai” tia, jumeikie ami jah mthei."},{"book":"Ngsäea Khut","chapter":"15","verse":"2","text":"Acune am Pawluh ja Banabah cun aktäa ngcuh u se, Pawluh ja Banabah cun angsä avange am, acuna ngthua phäha, Jerusalema vekiea Ngsäe ja sangcim ngvaiea veia hang cit khaiea ami mkhyäp."},{"book":"Ngsäea Khut","chapter":"15","verse":"3","text":"Sangcime naw jah tha u se, ani naw khyangmjükcee ami nghlat law bea mawng cun Phonisia ja Samarih avan üng cit hü ni lü ani pyena kyase, jumeikie naküt ani jah jesak."},{"book":"Ngsäea Khut","chapter":"15","verse":"4","text":"Jerusalem ani jäng pha üng, sangcime, Ngsäe ja, sangcim ngvaie naw jah na je na u se, Pamhnam naw a jah summangei naküt ani jah mtheh."},{"book":"Ngsäea Khut","chapter":"15","verse":"5","text":"Acunsepi, Pharisee üngka, jumeiki avange tho law u lü, “Khyangmjükcee naw ami vun ami mawi vaia kyaki, Mosia thum pi ami läk vaia jah mtheh vai” ami ti."},{"book":"Ngsäea Khut","chapter":"15","verse":"6","text":"Ngsäe ja sangcim ngvaie cun, acuna ngthu ngai khaiea ngcunkie."},{"book":"Ngsäea Khut","chapter":"15","verse":"7","text":"Ami ngcuh käna Pita naw ngdüi law lü, “Benae aw, khyangmjükcee naw, keia üngkhyüha thangkdaw ngja u lü, jumei khaiea ajana Pamhnam naw nangmi üngkhyüh ana mcawn tia nami ksingki."},{"book":"Ngsäea Khut","chapter":"15","verse":"8","text":"Acunüng, mlung ksingkia Pamhnam naw mimi a jah peta mäiha, Ngmüimkhya Ngcim cun khyangmjükceea veia pi jah peki."},{"book":"Ngsäea Khut","chapter":"15","verse":"9","text":"Mimi ja amimi, mi hngalangnak am ve, jumeikiea kyase ami mkhyekatnak jah mhlätki."},{"book":"Ngsäea Khut","chapter":"15","verse":"10","text":"Acunakyase, mimi ja mi pupae naw pi am ami kpüieia phüi cun ivaia jumeikie am jah phüi hlüsak u lü, Pamhnam nami mhnüteiki ni?"},{"book":"Ngsäea Khut","chapter":"15","verse":"11","text":"Mimi cun pi amimia mäiha mi jum u lü, Bawi Jesuha bäkhäknak am küikyannak mi yahki” tia a pyen."},{"book":"Ngsäea Khut","chapter":"15","verse":"12","text":"Khyange cun Banabah ja Pawluh naw, Pamhnam naw jah summangei se, khyangmjükceea veia müncamnak ja cäicatnake ani bilawha mawng, ani jah mtheh üng käh khikhe u lü, ngaikie."},{"book":"Ngsäea Khut","chapter":"15","verse":"13","text":"Cunüng ani pyen law päng ja Jakuk naw pi pyen hnga lü, “Benae aw, ka pyen na ngai ua,"},{"book":"Ngsäea Khut","chapter":"15","verse":"14","text":"Pamhnam naw akcüka khyangmjükcee üngka, avange a phäha jah xü lü amimi jah bükteng khaia a lawa mawng cun, Sihmon naw ana pyen pänga kyaki."},{"book":"Ngsäea Khut","chapter":"15","verse":"15","text":"Acuna ngthu cun sahmaea ngthu am tängki."},{"book":"Ngsäea Khut","chapter":"15","verse":"16","text":"Cangcim üng: ‘Acun käna nghlat be lü, Davita khaw ka pyang be khai, apyehnak naküt pi ka mdüi be khai;"},{"book":"Ngsäea Khut","chapter":"15","verse":"17","text":"Khyang akcee ja khyangmjükcee, ka ngming am ka jah khüe naküt pi ka veia law khaie."},{"book":"Ngsäea Khut","chapter":"15","verse":"18","text":"Khawmdeka ngtüi üng tün lü, hina ngthu jah mthehkia Bawipa naw ti ve’ tia pyenki."},{"book":"Ngsäea Khut","chapter":"15","verse":"19","text":"Acunakyase, khyangmjükcee üng, Pamhnama veia nghlat lawki he cun käh jah khuimkha u lü,"},{"book":"Ngsäea Khut","chapter":"15","verse":"20","text":"juktuh üng pet, käh ngcimki eiawk, hüipawmnak, khisa käh sawi u lü hnim ja thi käh ami ei vaia, ami veia ca jah kbi üng daw khai tia ngai veng."},{"book":"Ngsäea Khut","chapter":"15","verse":"21","text":"Mosia thum cun sinakoka sabbath naküt üng khe khawia kya lü, mlüh naküt üng acuna ngthu cun sang päng kyaki” a ti."},{"book":"Ngsäea Khut","chapter":"15","verse":"22","text":"Ngsäe, angvaie ja sangcime naküt naw, mimi üngka khyang xü u lü, Pawluh ja Banabaha veia Antioka tüih üng daw khai ami ti; ami jah xüe cun ami jah leisawnga kyaki. Ami ngming cun, Judah ami ti Barsaba ja, Tilah a kyaki. Acun xawi cun jumeikie üng angvai xawia kyaki."},{"book":"Ngsäea Khut","chapter":"15","verse":"23","text":"Hikba ani xawi üng ca ami ja kbi cun, “Ngsäe ja benae üng sangcim ngvaie naw, Antiok, Siria khaw ja, Kilikih khawa vekiea khyangmjükcee, ning jah hnukset ve u."},{"book":"Ngsäea Khut","chapter":"15","verse":"24","text":"Khyang avange naw, keimi naw am kami jah mtheha, keimi üngka naw law u lü, ‘Nangmi, nami vun nami mawi vai, thum nami läk vai’ tia, nami mlung ning jah bawngbaisakie tia ngja u lü,"},{"book":"Ngsäea Khut","chapter":"15","verse":"25","text":"mi Bawi Jesuha ngminga phäha Banabah ja Pawluh cun naw xünnak am mcehnaki xawi,"},{"book":"Ngsäea Khut","chapter":"15","verse":"26","text":"kami ja mhlänaka Banabah ja Pawluh,Bawipa Jesuh Khritawa phäh ami sak käh mceh naki xawi, atänga ja xü u lü, nami veia kami jah tüih law vaia kami jah tak,"},{"book":"Ngsäea Khut","chapter":"15","verse":"27","text":"ahina mawngma ning jah mtheh law khai xawia, Judah ja Tilah cun nami veia kami ja tüih law."},{"book":"Ngsäea Khut","chapter":"15","verse":"28","text":"Ngmüimkhya Ngcim ja keimi naw atänga, yühkia phüi cun nami khana mtai üng am daw khaia ngai ve üng,"},{"book":"Ngsäea Khut","chapter":"15","verse":"29","text":"juktuh peta eiawk, khisaa thi, kbüh lü hnima sa käh jah ei u lü hüipawmnak jah cehta ua; ahina ngkhaw nami jah cehtak üng ta nami phäha daw khai ni. Mya u lü ve u” tia ami yuk."},{"book":"Ngsäea Khut","chapter":"15","verse":"30","text":"Acukba ami jah tüih cun cit ni lü, Antiok phaki xawi; acunüng, khyange jah khü ni lü, ca cun ani jah pet."},{"book":"Ngsäea Khut","chapter":"15","verse":"31","text":"Ami khe law päng ja, ami ja mcäinaka ngthua phäha aktäa jekie."},{"book":"Ngsäea Khut","chapter":"15","verse":"32","text":"Judah ja Tilah cun sahmaa pi kyaki xawia kya lü, ngthu khawha am, benae jah mcäi ni lü, khawvei ktha ani jah pet."},{"book":"Ngsäea Khut","chapter":"15","verse":"33","text":"Acua khawvei ani ve käna, jah tüih lawki hea veia nghlat be khai xawia, benae naw dim’yenak am ami jah tüih be."},{"book":"Ngsäea Khut","chapter":"15","verse":"34","text":"Acunsepi, Tilah cun amät ve hütki."},{"book":"Ngsäea Khut","chapter":"15","verse":"35","text":"Pawluh ja Banabah cun Antiok khyang khawhah am ve yüm lü, Bawipa ngthu jah mtheimthang ni lü atänga veki xawi."},{"book":"Ngsäea Khut","chapter":"15","verse":"36","text":"Khawveica angsawk law käna, Pawluh naw Banabaha veia, “Tuhkbäih ni cit be lü, Bawipa ngthu ni sangnaka khaw naküta bena vekie veia cit hü lü ami vecawh ni jah bükteng hü vai” a ti."},{"book":"Ngsäea Khut","chapter":"15","verse":"37","text":"Banabah naw, Johan Makuh ami ti cun ani veia cehpüi vaia a täng,"},{"book":"Ngsäea Khut","chapter":"15","verse":"38","text":"15:38: Ngs 13:13Pampulih khaw üngka naw ja hawih hüt lü, khüibi bi khaia ani hlawnga am cit hngakia kyase, Pawluh naw ta Makuh ani hlawng cehpüi vaia am jum."},{"book":"Ngsäea Khut","chapter":"15","verse":"39","text":"Acunakyase, aktäa ngcuhki xawi, ngtai law ni lü, Banabah naw Makuh cun a hlawnga cehpüi lü, Kuparuha mlawng am citki xawi."},{"book":"Ngsäea Khut","chapter":"15","verse":"40","text":"Pawluh naw Tilah a xü; acunüng, jumeikie naw Bawipa bäkhäknak ami mcei vai ja ngthu ami jah pet."},{"book":"Ngsäea Khut","chapter":"15","verse":"41","text":"Sangcime jah khäng hüsak lü Siria ja Kilikih khaw avan üng cit hüki."}]}