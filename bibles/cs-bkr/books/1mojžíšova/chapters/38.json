{"data":[{"book":"1 Mojžíšova","chapter":"38","verse":"1","text":"Stalo se pak v ten čas, že sstupuje Juda od bratří svých, uchýlil se k muži Odolamitskému, jehož jméno bylo Híra."},{"book":"1 Mojžíšova","chapter":"38","verse":"2","text":"I uzřel tam Juda dceru muže Kananejského, kterýž sloul Sua; a pojav ji, všel k ní."},{"book":"1 Mojžíšova","chapter":"38","verse":"3","text":"Kterážto počala a porodila syna; i nazval jméno jeho Her."},{"book":"1 Mojžíšova","chapter":"38","verse":"4","text":"A počavši opět, porodila syna; a nazvala jméno jeho Onan."},{"book":"1 Mojžíšova","chapter":"38","verse":"5","text":"Porodila pak ještě syna, jehož jméno nazvala Séla. A byl Juda v Chezib, když ona jej porodila."},{"book":"1 Mojžíšova","chapter":"38","verse":"6","text":"I dal Juda Herovi prvorozenému svému manželku, jménem Támar."},{"book":"1 Mojžíšova","chapter":"38","verse":"7","text":"A byl Her, prvorozený Judův, zlý před očima Hospodina; i zabil jej Hospodin."},{"book":"1 Mojžíšova","chapter":"38","verse":"8","text":"Tedy řekl Juda Onanovi: Vejdi k ženě bratra svého, a podlé příbuznosti pojmi ji, abys vzbudil símě bratru svému."},{"book":"1 Mojžíšova","chapter":"38","verse":"9","text":"Věděl pak Onan, že to símě nebude jeho. Protož kdykoli vcházel k ženě bratra svého, vypouštěl símě na zem, aby nezplodil synů bratru svému."},{"book":"1 Mojžíšova","chapter":"38","verse":"10","text":"I nelíbilo se Hospodinu to, co dělal Onan; protož ho také zabil."},{"book":"1 Mojžíšova","chapter":"38","verse":"11","text":"Tedy řekl Juda k Támar nevěstě své: Pobuď v domě otce svého vdovou, dokudž nedoroste Séla, syn můj. (Nebo řekl: Aby on také neumřel, jako i bratří jeho.) I odešla Támar, a bydlila v domě otce svého."},{"book":"1 Mojžíšova","chapter":"38","verse":"12","text":"A po mnohých dnech umřela dcera Suova, manželka Judova. Kterýžto potěšiv se zas, šel do Tamnas k těm, kteříž střihli ovce jeho, a s ním Híra Odolamitský, přítel jeho."},{"book":"1 Mojžíšova","chapter":"38","verse":"13","text":"I oznámeno jest Támar těmito slovy: Aj, tchán tvůj vstupuje do Tamnas, aby střihl ovce své."},{"book":"1 Mojžíšova","chapter":"38","verse":"14","text":"Tedy ona složivši s sebe šaty své vdovské, zavila se v rouchu, a oděla se a seděla na rozcestí, kudy se jde do Tamnas. Nebo viděla, že Séla dorostl, a že není dána jemu za manželku."},{"book":"1 Mojžíšova","chapter":"38","verse":"15","text":"Kteroužto uzřev Juda, za to měl, že jest nevěstka; nebo zakryla tvář svou."},{"book":"1 Mojžíšova","chapter":"38","verse":"16","text":"Protož uchýliv se k ní s cesty, řekl: Dopusť medle, ať vejdu k tobě. (Nebo nevěděl, aby nevěsta jeho byla.) I řekla: Co mi dáš, jestliže vejdeš ke mně?"},{"book":"1 Mojžíšova","chapter":"38","verse":"17","text":"Odpověděl: Pošliť kozelce z stáda. Dí ona: Kdybys něco zastavil, dokavadž nepošleš."},{"book":"1 Mojžíšova","chapter":"38","verse":"18","text":"I řekl: Cožť mám dáti v zástavě? Odpověděla ona: Pečetní prsten svůj, a halži svou, a hůl svou, kterouž máš v ruce své. I dal jí, a všel k ní; a počala z něho."},{"book":"1 Mojžíšova","chapter":"38","verse":"19","text":"Tedy vstavši, odešla, a sňavši rouchu svou s sebe, oblékla se v šaty své vdovské."},{"book":"1 Mojžíšova","chapter":"38","verse":"20","text":"I poslal Juda kozelce po příteli svém Odolamitském, aby vzal zase základ od ženy. A nenalezl jí."},{"book":"1 Mojžíšova","chapter":"38","verse":"21","text":"I ptal se mužů toho místa, řka: Kde jest ta nevěstka, kteráž seděla na rozcestí této cesty? Řekli oni: Nebylotě zde nevěstky."},{"book":"1 Mojžíšova","chapter":"38","verse":"22","text":"Tedy navrátiv se k Judovi, řekl: Nenašel jsem jí; a také muži místa toho pravili: Nebylo zde nevěstky."},{"book":"1 Mojžíšova","chapter":"38","verse":"23","text":"I řekl Juda: Nechť sobě to má, abychom neuvedli se v lehkost. Jáť jsem poslal toho kozelce, ale tys jí nenalezl."},{"book":"1 Mojžíšova","chapter":"38","verse":"24","text":"I stalo se okolo tří měsíců, že oznámili Judovi, řkouce: Dopustila se smilství Támar nevěsta tvá, a jest již i těhotná z smilství. I řekl Juda: Vyveďte ji, aby byla upálena."},{"book":"1 Mojžíšova","chapter":"38","verse":"25","text":"Když pak vedena byla, poslala k tchánu svému, řkuci: Z muže, jehož tyto věci jsou, těhotná jsem. A při tom řekla: Pohleď, prosím, čí jsou tyto věci, pečetní prsten, halže a hůl tato?"},{"book":"1 Mojžíšova","chapter":"38","verse":"26","text":"Tedy pohleděv na to Juda, řekl: Spravedlivějšíť jest než já, poněvadž jsem nedal jí Sélovi synu svému. A více jí nepoznával."},{"book":"1 Mojžíšova","chapter":"38","verse":"27","text":"Stalo se pak, že když přišel čas porodu jejího, aj, bliženci v životě jejím."},{"book":"1 Mojžíšova","chapter":"38","verse":"28","text":"A když rodila, jeden z nich vyskytl ruku, kteroužto chytivši baba, uvázala na ni červenou nitku, řkuci: Ten vyjde prvé."},{"book":"1 Mojžíšova","chapter":"38","verse":"29","text":"Když pak vtáhl ruku svou zase, hle, vyšel bratr jeho. I řekla: Jak jsi protrhl? Tvéť jest protržení. I nazváno jest jméno jeho Fáres."},{"book":"1 Mojžíšova","chapter":"38","verse":"30","text":"A potom vyšel bratr jeho, kterýž měl na ruce nitku červenou. I nazváno jest jméno jeho Zára."}]}