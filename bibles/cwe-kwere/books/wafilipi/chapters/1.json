{"data":[{"book":"Wafilipi","chapter":"1","verse":"1","text":"Niye Paulo hamwe na Timoseyo, watumigwa wa Chilisito Yesu, chowandikila wanhu wose wa Mulungu uko Filipi, wowailumbile na Chilisito Yesu, haswa chowandikila walangulizi na wanhu woditaza bumbila da wahuwila wa Chilisito."},{"book":"Wafilipi","chapter":"1","verse":"2","text":"Nowalondelani unovu na tindiwalo kulawa kwa Mulungu Tati yetu na Mndewa Yesu Chilisito."},{"book":"Wafilipi","chapter":"1","verse":"3","text":"Chila viniwakumbuka nomwing'ha hewela Mulungu wangu."},{"book":"Wafilipi","chapter":"1","verse":"4","text":"Siku zose nowatambikilani mweye mose kwa Mulungu na notambika kwa deng'ho"},{"book":"Wafilipi","chapter":"1","verse":"5","text":"kwaviya vomunitazile muna usang'hano wa kupwililisa Mbuli Inogile kwandusila zuwa da mwanduso vomuhilike mbaka diyelo."},{"book":"Wafilipi","chapter":"1","verse":"6","text":"Na niye chinamanya ng'hani ni kuwa Mulungu yanduse usang'hano unogile muna imizoyo yenu kezaikomeleza muna dizuwa dondayabwele Chilisito Yesu."},{"book":"Wafilipi","chapter":"1","verse":"7","text":"Na ivo nilondeka kuwagesani, kwaviya nowagesani ng'hani muna umoyo wangu. Mweye mose muihanganya muna unovu wa Mulungu hamwe na niye, lusita voniwa muna ichifungo hebu voniwa kunze nolagusa na noigombela Mbuli Inogile."},{"book":"Wafilipi","chapter":"1","verse":"8","text":"Kwaviya Mulungu niiyo mkalangama wangu kuwa nolonga ukweli viya viniwawonela hamu mweye mose muna umoyo wa ulondo wa Chilisito Yesu."},{"book":"Wafilipi","chapter":"1","verse":"9","text":"Kwaviya nhosa yangu iyo ino, nompula Mulungu ulondo wenu wiiyohe ng'hani, hamwe na umanyi na ubala wose,"},{"book":"Wafilipi","chapter":"1","verse":"10","text":"muladi mudahe kusagula chinhu chinogile ng'hani kufosa vose. Baho mwizakuwa wanhu welile na welibule ching'hwasu chochose muna dizuwa dondayabwele Chilisito."},{"book":"Wafilipi","chapter":"1","verse":"11","text":"Ugima wenu wizamemezigwa mbuli zinogile kwa nzila ya Yesu Chilisito, kwa kumtunhiza na kumwing'ha nhogolwa Mulungu."},{"book":"Wafilipi","chapter":"1","verse":"12","text":"Ndugu zangu nolonda muvimanye vinhu vovinilawilile vinhaza ng'hani kwiipwililisa Mbuli Inogile."},{"book":"Wafilipi","chapter":"1","verse":"13","text":"Kwa ichimu cha yayo, wakalizi wose wa kaye ya mfalume na wamwenga wose wovimanya kuwa niye namuna ichifungo kwaviya niye nomsang'hanila Chilisito."},{"book":"Wafilipi","chapter":"1","verse":"14","text":"Kwa ichimu cha kufungigwa kwangu, kuwatendeza ndugu wengi kuwa na uhuwilo kwa Mndewa na mbaka wokuwa magalu wa kuupwililisa usenga wa Mulungu bila ya ludumbo."},{"book":"Wafilipi","chapter":"1","verse":"15","text":"Wamwenga woupeta usenga wa Chilisito kwaviya wana migongo na wamwenga wana ndwagi, mbali wamwenga wompeta kwaviya wolonda kuwataza wanhu."},{"book":"Wafilipi","chapter":"1","verse":"16","text":"Wasang'hana ivo kulawa muna ulondo, kwaviya wovimanya kuwa Mulungu kaning'ha usang'hano kwiigombela Mbuli Inogile."},{"book":"Wafilipi","chapter":"1","verse":"17","text":"Mbali wanhu waja wowompeta Chilisito kwa faida yawo wenyewo na siyo kwa moyo welile, wogesa kuwa wezanyongezela manhesa mengi viniwa muna ichifungo."},{"book":"Wafilipi","chapter":"1","verse":"18","text":"Siyo chinhu bule! Yahawa kwa lungilo dihile hebu kwa lungilo dinogile, mbuli za Chilisito zogong'ondigwa, ivo nodeng'helela. Ona nizagendelela kudeng'helela."},{"book":"Wafilipi","chapter":"1","verse":"19","text":"Kwaviya novimanya kuwa kwa nhambiko zenu na nhazo yoyilawa kwa Muhe wa Yesu Chilisito nizailegeha."},{"book":"Wafilipi","chapter":"1","verse":"20","text":"Chonilonda ng'hani na lolelo jangu ni kuwa habule chinhu chonitenda chondachinigume chinyala, nizakuwa galu muladi sambi na lusita lose, nihadanganika hebu nihawa mgima, Chilisito kotunhizigwa muna ulukuli lwangu."},{"book":"Wafilipi","chapter":"1","verse":"21","text":"Kumwangu niye kukala ni Chilisito na kudanganika ni faida."},{"book":"Wafilipi","chapter":"1","verse":"22","text":"Mbali fana kwa kukala chiisi, nizadaha kusang'hana usang'hano uli na faida ng'hani, ivo sivimanya nisagule choni."},{"book":"Wafilipi","chapter":"1","verse":"23","text":"Nolondeka nitende yano maidi yoilinga. Nolonda kuleka ugima uno, na kuhita kukala hamwe na Chilisito, mbuli inogile ng'hani,"},{"book":"Wafilipi","chapter":"1","verse":"24","text":"mbali kwa ichimu chenu vinoga ng'hani one nahasigala kukala."},{"book":"Wafilipi","chapter":"1","verse":"25","text":"Nohuwila kwa mbuli ino na ivo novimanya kuwa nizagendelela kukala na mweye mose, muladi mudahe kugendelela kudeng'helela na kukula muna uhuwilo yenu."},{"book":"Wafilipi","chapter":"1","verse":"26","text":"Ivo vondaniwe na mweye kaidi, mwizakuwa na chimu cha kuigodela kwa chiya Chilisito chayanitendele niye."},{"book":"Wafilipi","chapter":"1","verse":"27","text":"Mbali ugenzi wenu uwe fana viya viilondeka Mbuli Inogile ya Chilisito fana viya niheza na kuwawona mweye hebu fana siwile baho, nihulike kuwa mokwima vinogile muna umoyo umwe na kuno mogala ng'hondo kwa hamwe na kuno lungilo dimwe kwa ichimu cha voilonda Mbuli Inogile."},{"book":"Wafilipi","chapter":"1","verse":"28","text":"Sekemuwadumbe wehi wenu, yayo yezalagusa kuwa wawo wezanangigwa, na mweye mwizakomboligwa kwaviya ukombola wenu wolawa kwa Mulungu."},{"book":"Wafilipi","chapter":"1","verse":"29","text":"Kwaviya mwing'higwa nyafasi ya kumsang'hanila Chilisito, na siyo kwa kumuhuwila muhala, mbali iviya kwa kugazigwa kwa chimu chake."},{"book":"Wafilipi","chapter":"1","verse":"30","text":"Lelo muilumba hamwe na niye muna kuiyoha. Kuiyoha kuno ni sawa na kuniwona niye mbaka diyelo mohulika viniiyoha."},{"book":"Wafilipi","chapter":"1","verse":"1","text":"Niye Paulo hamwe na Timoseyo, watumigwa wa Chilisito Yesu, chowandikila wanhu wose wa Mulungu uko Filipi, wowailumbile na Chilisito Yesu, haswa chowandikila walangulizi na wanhu woditaza bumbila da wahuwila wa Chilisito."},{"book":"Wafilipi","chapter":"1","verse":"2","text":"Nowalondelani unovu na tindiwalo kulawa kwa Mulungu Tati yetu na Mndewa Yesu Chilisito."},{"book":"Wafilipi","chapter":"1","verse":"3","text":"Chila viniwakumbuka nomwing'ha hewela Mulungu wangu."},{"book":"Wafilipi","chapter":"1","verse":"4","text":"Siku zose nowatambikilani mweye mose kwa Mulungu na notambika kwa deng'ho"},{"book":"Wafilipi","chapter":"1","verse":"5","text":"kwaviya vomunitazile muna usang'hano wa kupwililisa Mbuli Inogile kwandusila zuwa da mwanduso vomuhilike mbaka diyelo."},{"book":"Wafilipi","chapter":"1","verse":"6","text":"Na niye chinamanya ng'hani ni kuwa Mulungu yanduse usang'hano unogile muna imizoyo yenu kezaikomeleza muna dizuwa dondayabwele Chilisito Yesu."},{"book":"Wafilipi","chapter":"1","verse":"7","text":"Na ivo nilondeka kuwagesani, kwaviya nowagesani ng'hani muna umoyo wangu. Mweye mose muihanganya muna unovu wa Mulungu hamwe na niye, lusita voniwa muna ichifungo hebu voniwa kunze nolagusa na noigombela Mbuli Inogile."},{"book":"Wafilipi","chapter":"1","verse":"8","text":"Kwaviya Mulungu niiyo mkalangama wangu kuwa nolonga ukweli viya viniwawonela hamu mweye mose muna umoyo wa ulondo wa Chilisito Yesu."},{"book":"Wafilipi","chapter":"1","verse":"9","text":"Kwaviya nhosa yangu iyo ino, nompula Mulungu ulondo wenu wiiyohe ng'hani, hamwe na umanyi na ubala wose,"},{"book":"Wafilipi","chapter":"1","verse":"10","text":"muladi mudahe kusagula chinhu chinogile ng'hani kufosa vose. Baho mwizakuwa wanhu welile na welibule ching'hwasu chochose muna dizuwa dondayabwele Chilisito."},{"book":"Wafilipi","chapter":"1","verse":"11","text":"Ugima wenu wizamemezigwa mbuli zinogile kwa nzila ya Yesu Chilisito, kwa kumtunhiza na kumwing'ha nhogolwa Mulungu."},{"book":"Wafilipi","chapter":"1","verse":"12","text":"Ndugu zangu nolonda muvimanye vinhu vovinilawilile vinhaza ng'hani kwiipwililisa Mbuli Inogile."},{"book":"Wafilipi","chapter":"1","verse":"13","text":"Kwa ichimu cha yayo, wakalizi wose wa kaye ya mfalume na wamwenga wose wovimanya kuwa niye namuna ichifungo kwaviya niye nomsang'hanila Chilisito."},{"book":"Wafilipi","chapter":"1","verse":"14","text":"Kwa ichimu cha kufungigwa kwangu, kuwatendeza ndugu wengi kuwa na uhuwilo kwa Mndewa na mbaka wokuwa magalu wa kuupwililisa usenga wa Mulungu bila ya ludumbo."},{"book":"Wafilipi","chapter":"1","verse":"15","text":"Wamwenga woupeta usenga wa Chilisito kwaviya wana migongo na wamwenga wana ndwagi, mbali wamwenga wompeta kwaviya wolonda kuwataza wanhu."},{"book":"Wafilipi","chapter":"1","verse":"16","text":"Wasang'hana ivo kulawa muna ulondo, kwaviya wovimanya kuwa Mulungu kaning'ha usang'hano kwiigombela Mbuli Inogile."},{"book":"Wafilipi","chapter":"1","verse":"17","text":"Mbali wanhu waja wowompeta Chilisito kwa faida yawo wenyewo na siyo kwa moyo welile, wogesa kuwa wezanyongezela manhesa mengi viniwa muna ichifungo."},{"book":"Wafilipi","chapter":"1","verse":"18","text":"Siyo chinhu bule! Yahawa kwa lungilo dihile hebu kwa lungilo dinogile, mbuli za Chilisito zogong'ondigwa, ivo nodeng'helela. Ona nizagendelela kudeng'helela."},{"book":"Wafilipi","chapter":"1","verse":"19","text":"Kwaviya novimanya kuwa kwa nhambiko zenu na nhazo yoyilawa kwa Muhe wa Yesu Chilisito nizailegeha."},{"book":"Wafilipi","chapter":"1","verse":"20","text":"Chonilonda ng'hani na lolelo jangu ni kuwa habule chinhu chonitenda chondachinigume chinyala, nizakuwa galu muladi sambi na lusita lose, nihadanganika hebu nihawa mgima, Chilisito kotunhizigwa muna ulukuli lwangu."},{"book":"Wafilipi","chapter":"1","verse":"21","text":"Kumwangu niye kukala ni Chilisito na kudanganika ni faida."},{"book":"Wafilipi","chapter":"1","verse":"22","text":"Mbali fana kwa kukala chiisi, nizadaha kusang'hana usang'hano uli na faida ng'hani, ivo sivimanya nisagule choni."},{"book":"Wafilipi","chapter":"1","verse":"23","text":"Nolondeka nitende yano maidi yoilinga. Nolonda kuleka ugima uno, na kuhita kukala hamwe na Chilisito, mbuli inogile ng'hani,"},{"book":"Wafilipi","chapter":"1","verse":"24","text":"mbali kwa ichimu chenu vinoga ng'hani one nahasigala kukala."},{"book":"Wafilipi","chapter":"1","verse":"25","text":"Nohuwila kwa mbuli ino na ivo novimanya kuwa nizagendelela kukala na mweye mose, muladi mudahe kugendelela kudeng'helela na kukula muna uhuwilo yenu."},{"book":"Wafilipi","chapter":"1","verse":"26","text":"Ivo vondaniwe na mweye kaidi, mwizakuwa na chimu cha kuigodela kwa chiya Chilisito chayanitendele niye."},{"book":"Wafilipi","chapter":"1","verse":"27","text":"Mbali ugenzi wenu uwe fana viya viilondeka Mbuli Inogile ya Chilisito fana viya niheza na kuwawona mweye hebu fana siwile baho, nihulike kuwa mokwima vinogile muna umoyo umwe na kuno mogala ng'hondo kwa hamwe na kuno lungilo dimwe kwa ichimu cha voilonda Mbuli Inogile."},{"book":"Wafilipi","chapter":"1","verse":"28","text":"Sekemuwadumbe wehi wenu, yayo yezalagusa kuwa wawo wezanangigwa, na mweye mwizakomboligwa kwaviya ukombola wenu wolawa kwa Mulungu."},{"book":"Wafilipi","chapter":"1","verse":"29","text":"Kwaviya mwing'higwa nyafasi ya kumsang'hanila Chilisito, na siyo kwa kumuhuwila muhala, mbali iviya kwa kugazigwa kwa chimu chake."},{"book":"Wafilipi","chapter":"1","verse":"30","text":"Lelo muilumba hamwe na niye muna kuiyoha. Kuiyoha kuno ni sawa na kuniwona niye mbaka diyelo mohulika viniiyoha."}]}