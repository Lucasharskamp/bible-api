{"data":[{"book":"Isambulo","chapter":"17","verse":"1","text":"Enye yezingilosi eziyisikhombisa ezazilemiganu eyisikhombisa yeza kimi yathi, “Woza ngikutshengise ukujeziswa kwesiphingi esikhulu esihlezi phezu kwamanzi amanengi."},{"book":"Isambulo","chapter":"17","verse":"2","text":"Amakhosi omhlaba afeba laso njalo abahlezi emhlabeni badakwa yiwayini yobufebe baso.”"},{"book":"Isambulo","chapter":"17","verse":"3","text":"Ingilosi yasingithatha ngiseMoyeni yangisa enkangala. Khonapho ngabona owesifazane ehlezi phezu kwesilo esibomvu gebhu sigcwele amabizo ahlambazayo njalo yayilamakhanda ayisikhombisa lempondo ezilitshumi."},{"book":"Isambulo","chapter":"17","verse":"4","text":"Owesifazane lowo wayegqoke okuyibubende lokubomvu gebhu njalo wayekhazimula ngegolide langamatshe aligugu kanye langobuhlalu. Esandleni sakhe wayephethe inkezo igcwele izinto ezenyanyekayo kanye lamanyala obufebe bakhe."},{"book":"Isambulo","chapter":"17","verse":"5","text":"Umbhalo owawulotshwe ebunzini lakhe wawusesabeka:"},{"book":"Isambulo","chapter":"17","verse":"6","text":"Ngabona ukuthi owesifazane lowo wayedakwe ligazi labangcwele, igazi lalabo abalobufakazi bukaJesu."},{"book":"Isambulo","chapter":"17","verse":"7","text":"Ingilosi yasisithi kimi, “Kungani umangala? Ngizakuchazela imfihlakalo yowesifazane lesilo asigadileyo esilamakhanda ayisikhombisa lempondo ezilitshumi."},{"book":"Isambulo","chapter":"17","verse":"8","text":"Isilo osibonileyo sake saba khona, kodwa khathesi kasisekho njalo sizaphuma eMgodini ongelamkhawulo siye ekubhujisweni kwaso. Abahlezi emhlabeni abalamabizo abo angalotshwanga encwadini yokuphila kusukela ekudalweni komhlaba bazamangala lapho besibona lesosilo ngoba sake saba khona, kodwa khathesi kasisekho, kodwa sizabuya sivele."},{"book":"Isambulo","chapter":"17","verse":"9","text":"Lokhu kufuna ingqondo elokuhlakanipha. Amakhanda ayisikhombisa ngamaqaqa ayisikhombisa owesifazane ahlezi phezu kwawo."},{"book":"Isambulo","chapter":"17","verse":"10","text":"Njalo angamakhosi ayisikhombisa. Amahlanu kudala awa, eyodwa ikhona, enye kayikaveli, kodwa nxa isisiza kumele ihlale isikhatshana."},{"book":"Isambulo","chapter":"17","verse":"11","text":"Isilo esake saba khona njalo khathesi esingasekho yinkosi yesificaminwembili. Ngenye yalawo ayisikhombisa njalo isisiya ekubhujisweni kwayo."},{"book":"Isambulo","chapter":"17","verse":"12","text":"Impondo ezilitshumi ozibonileyo ngamakhosi alitshumi angakatholi mbuso, kodwa azathola amandla obukhosi okwehola elilodwa kanye lesilo."},{"book":"Isambulo","chapter":"17","verse":"13","text":"Alenjongo yinye njalo azakupha isilo amandla awo kanye lelungelo."},{"book":"Isambulo","chapter":"17","verse":"14","text":"Azakulwa impi leWundlu, kodwa iWundlu lizawanqoba ngoba liyiNkosi yamakhosi loMbusi wababusi, njalo lizabe lilababiziweyo balo abangabalandeli abakhethiweyo labathembekileyo.”"},{"book":"Isambulo","chapter":"17","verse":"15","text":"Ingilosi yabuya yathi kimi, “Amanzi owabonileyo lapho isiphingi esihlezi khona ngabantu bemihlobo yonke, amaxuku lezizwe kanye lezindimi."},{"book":"Isambulo","chapter":"17","verse":"16","text":"Isilo lempondo ezilitshumi ozibonileyo kuzasizonda isiphingi. Zizasichitha zisitshiye size; zizakudla inyama yomzimba waso zisitshise ngomlilo."},{"book":"Isambulo","chapter":"17","verse":"17","text":"Ngoba uNkulunkulu ubeke ezinhliziyweni zazo ukuba afeze injongo yakhe ngokuvuma ukunika isilo amandla azo okubusa amazwi kaNkulunkulu aze agcwaliseke."},{"book":"Isambulo","chapter":"17","verse":"18","text":"Owesifazane ombonileyo lidolobho elikhulu elibusa amakhosi omhlaba.”"}]}