{"data":[{"book":"ГАЛЯТАЎ","chapter":"6","verse":"1","text":"Браты! калі і дапусьціць чалавек якую пагрэшнасьць, вы, духоўныя, папраўляйце такога ў духу лагоды, зважаючы кожны на сябе, каб ня дацца спакусе."},{"book":"ГАЛЯТАЎ","chapter":"6","verse":"2","text":"Насеце цяжары адно аднаго, і такім чынам выканаеце закон Хрыстовы."},{"book":"ГАЛЯТАЎ","chapter":"6","verse":"3","text":"Бо хто лічыць, што ён нешта такое, калі ён нішто, той ашуквае самога сябе."},{"book":"ГАЛЯТАЎ","chapter":"6","verse":"4","text":"Кожны няхай правярае сваю дзею, і тады мецьме пахвалу толькі ў сабе, а ня ў іншым,"},{"book":"ГАЛЯТАЎ","chapter":"6","verse":"5","text":"бо кожны панясе свой цяжар."},{"book":"ГАЛЯТАЎ","chapter":"6","verse":"6","text":"Той, каго настаўляюць словам, дзяліся ўсякім дабром з тым, хто настаўляе."},{"book":"ГАЛЯТАЎ","chapter":"6","verse":"7","text":"Ня крывеце душою: Бог паганьбёны ня бывае. Што пасее чалавек, тое і сажне:"},{"book":"ГАЛЯТАЎ","chapter":"6","verse":"8","text":"хто сее ў плоць сваю, ад плоці пажне прахласьць; а хто сее ў Дух, ад Духа пажне жыцьцё вечнае."},{"book":"ГАЛЯТАЎ","chapter":"6","verse":"9","text":"Робячы дабро, ня струджваймася: бо ў свой час пажнём, калі не аслабнем."},{"book":"ГАЛЯТАЎ","chapter":"6","verse":"10","text":"Дык вось, пакуль ёсьць час, будзем рабіць дабро ўсім, а найбольш сваім аднаверцам."},{"book":"ГАЛЯТАЎ","chapter":"6","verse":"11","text":"Бачыце, як многа напісаў я вам сваёю рукою."},{"book":"ГАЛЯТАЎ","chapter":"6","verse":"12","text":"Тыя, што хочуць хваліцца паводле цела, змушаюць вас абразацца толькі дзеля таго, каб унікнуць ганеньняў за крыж Хрыстовы,"},{"book":"ГАЛЯТАЎ","chapter":"6","verse":"13","text":"бо і самі абрэзаныя ня трымаюцца закона, але хочуць, каб вы абразаліся, каб пахваліцца ў вашай плоці;"},{"book":"ГАЛЯТАЎ","chapter":"6","verse":"14","text":"а я не хачу хваліцца, хіба толькі крыжам Госпада нашага Ісуса Хрыста, Якім для мяне сьвет укрыжаваны, а я для сьвету."},{"book":"ГАЛЯТАЎ","chapter":"6","verse":"15","text":"Бо ў Хрысьце Ісусе ня мае сілы ні абразаньне, ні неабразаньне, а новае стварэньне."},{"book":"ГАЛЯТАЎ","chapter":"6","verse":"16","text":"Тым, якія чыняць у згодзе з гэтым правілам, мір ім і міласьць, і Ізраілю Божаму."},{"book":"ГАЛЯТАЎ","chapter":"6","verse":"17","text":"У астатнім, хай ніхто не стурбуе мяне, бо я нашу раны Ісусавыя на целе маім."},{"book":"ГАЛЯТАЎ","chapter":"6","verse":"18","text":"Мілата Госпада нашага Ісуса Хрыста з духам вашым, браты. Амін."}]}