{"data":[{"book":"1 Mojžíšova","chapter":"42","verse":"1","text":"Vida pak Jákob, že by potrava byla v Egyptě, řekl synům svým: Co hledíte jeden na druhého?"},{"book":"1 Mojžíšova","chapter":"42","verse":"2","text":"I mluvil jim: Aj, slyšel jsem, že mají potravu v Egyptě; jděte tam, a kupte nám odtud, abychom živi byli a nezemřeli."},{"book":"1 Mojžíšova","chapter":"42","verse":"3","text":"Tedy šlo deset bratrů Jozefových, aby nakoupili obilí v Egyptě."},{"book":"1 Mojžíšova","chapter":"42","verse":"4","text":"Ale Beniamina, bratra Jozefova, neposlal Jákob s bratřími jeho, nebo řekl: Aby se mu tam něco zlého nepřihodilo."},{"book":"1 Mojžíšova","chapter":"42","verse":"5","text":"I šli synové Izraelovi spolu s jinými, aby kupovali; nebo byl hlad v zemi Kananejské."},{"book":"1 Mojžíšova","chapter":"42","verse":"6","text":"Jozef pak byl nejvyšší správce v zemi té; on prodával obilí všemu lidu země. Tedy přišli bratří Jozefovi, a skláněli se před ním tváří až k zemi."},{"book":"1 Mojžíšova","chapter":"42","verse":"7","text":"A uzřev Jozef bratří své, poznal je; a ukázal se k nim jako cizí, a tvrdě mluvil k nim, řka jim: Odkud jste přišli? I odpověděli: Z země Kananejské, abychom nakoupili potrav."},{"book":"1 Mojžíšova","chapter":"42","verse":"8","text":"Poznal, pravím, Jozef bratří své, ale oni nepoznali ho."},{"book":"1 Mojžíšova","chapter":"42","verse":"9","text":"Tedy zpomenul Jozef na sny, kteréž měl o nich, a řekl jim: Špehéři jste, a přišli jste, abyste shlédli nepevná místa země."},{"book":"1 Mojžíšova","chapter":"42","verse":"10","text":"Kteřížto odpověděli jemu: Nikoli, pane můj, ale služebníci tvoji přišli, aby nakoupili pokrmů."},{"book":"1 Mojžíšova","chapter":"42","verse":"11","text":"Všickni my synové jednoho muže jsme, upřímí jsme; nikdyť jsou nebyli služebníci tvoji špehéři."},{"book":"1 Mojžíšova","chapter":"42","verse":"12","text":"Jimž zase řekl: Není tak, ale přišli jste, abyste shlédli nepevná místa země."},{"book":"1 Mojžíšova","chapter":"42","verse":"13","text":"Odpověděli oni: Dvanácte nás bratří služebníků tvých bylo, synů muže jednoho v zemi Kananejské; a aj, nejmladší s otcem naším nyní jest doma, a jednoho není."},{"book":"1 Mojžíšova","chapter":"42","verse":"14","text":"I řekl jim Jozef: Toť jest, což jsem mluvil vám, když jsem řekl: Špehéři jste."},{"book":"1 Mojžíšova","chapter":"42","verse":"15","text":"Touto věcí zkušeni budete: Živť jest Farao, že nevyjdete odsud, až přijde sem bratr váš mladší."},{"book":"1 Mojžíšova","chapter":"42","verse":"16","text":"Vyšlete z sebe jednoho, ať vezma, přivede bratra vašeho; vy pak u vězení zůstaňte, a zkušena budou vaše slova, pravdu-li jste mluvili. Pakli nic, živť jest Farao, že jste špehéři."},{"book":"1 Mojžíšova","chapter":"42","verse":"17","text":"Tedy dal je všecky spolu do vězení za tři dni."},{"book":"1 Mojžíšova","chapter":"42","verse":"18","text":"Třetího pak dne řekl jim Jozef: Toto učiňte, abyste živi byli; neboť já se bojím Boha."},{"book":"1 Mojžíšova","chapter":"42","verse":"19","text":"Jste-li šlechetní muži, jeden bratr váš ať jest ukován v žaláři, v němž jste byli; vy pak jděte, a odneste obilí k zapuzení hladu domů vašich."},{"book":"1 Mojžíšova","chapter":"42","verse":"20","text":"Bratra pak svého mladšího přivedete ke mně; a pravdomluvná prokázána budou vaše slova, a nezemřete. Tedy učinili tak."},{"book":"1 Mojžíšova","chapter":"42","verse":"21","text":"I mluvil jeden k druhému: Jistě provinili jsme proti bratru svému. Nebo viděli jsme ssoužení duše jeho, když nás pokorně prosil, a nevyslyšeli jsme ho; protož přišlo na nás ssoužení toto."},{"book":"1 Mojžíšova","chapter":"42","verse":"22","text":"Odpověděl pak jim Ruben, řka: Zdaliž jsem tehdy vám nepravil těmito slovy: Nehřešte proti pacholeti. Ale neposlechli jste; pročež také krve jeho, hle, vyhledává se."},{"book":"1 Mojžíšova","chapter":"42","verse":"23","text":"A nevěděli oni, že by rozuměl Jozef; nebo skrze tlumače mluvil jim."},{"book":"1 Mojžíšova","chapter":"42","verse":"24","text":"A odvrátiv se od nich, plakal. Potom navrátiv se k nim, mluvil s nimi, a vzav Simeona z nich, svázal ho před očima jejich."},{"book":"1 Mojžíšova","chapter":"42","verse":"25","text":"Přikázal pak Jozef, aby naplněni byli pytlové jejich obilím, a navráceny peníze jejich jednomu každému do pytle jeho, a aby dána jim byla potrava na cestu. I stalo se tak."},{"book":"1 Mojžíšova","chapter":"42","verse":"26","text":"A vloživše obilí svá na osly své, odešli odtud."},{"book":"1 Mojžíšova","chapter":"42","verse":"27","text":"A rozvázav jeden z nich pytel svůj, aby dal obrok oslu svému v hospodě, uzřel peníze své, kteréž byly na vrchu v pytli jeho."},{"book":"1 Mojžíšova","chapter":"42","verse":"28","text":"I řekl bratřím svým: Navráceny jsou mi peníze mé, a aj, jsou v pytli mém. Tedy užasli se, a předěšeni jsouce, mluvili jeden k druhému: Což nám to učinil Bůh?"},{"book":"1 Mojžíšova","chapter":"42","verse":"29","text":"Navrátivše se pak k Jákobovi otci svému do země Kananejské, vypravovali jemu všecko, co se jim přihodilo, pravíce:"},{"book":"1 Mojžíšova","chapter":"42","verse":"30","text":"Muž ten, pán země, mluvil k nám tvrdě, a dal nás do vězení, jako špehéře země."},{"book":"1 Mojžíšova","chapter":"42","verse":"31","text":"A řekli jsme jemu: Upřímí jsme, nikdy jsme nebyli špehéři."},{"book":"1 Mojžíšova","chapter":"42","verse":"32","text":"Dvanácte bylo nás bratří, synů otce našeho, z nichž jednoho není, a mladší nyní jest s otcem naším v zemi Kananejské."},{"book":"1 Mojžíšova","chapter":"42","verse":"33","text":"I řekl nám muž ten, pán země té: Po tomto poznám, že upřímí jste: Bratra vašeho jednoho zanechte u mne, a obilí k zapuzení hladu od domů vašich vezmouce, odejděte."},{"book":"1 Mojžíšova","chapter":"42","verse":"34","text":"A přiveďte bratra svého mladšího ke mně, abych poznal, že nejste špehéři, ale upřímí; tehdy bratra vašeho vrátím vám, a budete moci v zemi této obchod vésti."},{"book":"1 Mojžíšova","chapter":"42","verse":"35","text":"I stalo se, že, když vyprazdňovali pytle své, a aj, jeden každý měl uzlík peněz svých v pytli svém. Vidouce pak oni i otec jejich uzlíky peněz svých, báli se."},{"book":"1 Mojžíšova","chapter":"42","verse":"36","text":"I řekl jim Jákob otec jejich: Mne jste zbavili synů: Jozefa není, Simeona nemám, a Beniamina vezmete. Na mneť jsou se tyto všecky věci svalily."},{"book":"1 Mojžíšova","chapter":"42","verse":"37","text":"Tedy řekl Ruben otci svému těmito slovy: Dva syny mé zabí, jestliže ho nepřivedu zase k tobě; poruč ho v ruce mé, a já zase přivedu ho k tobě."},{"book":"1 Mojžíšova","chapter":"42","verse":"38","text":"I řekl: Nesstoupíť syn můj s vámi. Nebo bratr jeho umřel, a on sám pozůstal; a přihodilo-li by se mu co zlého na té cestě, kterouž půjdete, uvedli byste šediny mé s bolestí do hrobu."}]}