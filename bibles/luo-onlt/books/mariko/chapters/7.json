{"data":[{"book":"Mariko","chapter":"7","verse":"1","text":"Jo-Farisai gi jopuonj Chik moko ma noa Jerusalem nochokore but Yesu"},{"book":"Mariko","chapter":"7","verse":"2","text":"mi gineno ka jopuonjrene moko chiemo gi lwedo mochido, tiende ni lwedo ma ok olwoki e yor pwodhruok."},{"book":"Mariko","chapter":"7","verse":"3","text":"Jo-Farisai gi jo-Yahudi duto ok chiem kapok gilwoko lwetgi e yor pwodhruok, kaluwore gi kit kweregi machon."},{"book":"Mariko","chapter":"7","verse":"4","text":"Ka gia e chiro to ok ginyal chamo gimoro kapok gilwokore. Girito timbegi moko machon mathoth: kaka luoko okombe gi agulni, gi bakunde mag lowo gi birike."},{"book":"Mariko","chapter":"7","verse":"5","text":"Kuom mano jo-Farisai gi jopuonj chik nopenjo Yesu niya, “Angʼo momiyo jopuonjreni ketho chikwa kod puonj mag kwerewa, ka gichiemo gi lwedo mochido?”"},{"book":"Mariko","chapter":"7","verse":"6","text":"Nodwokogi niya, “Isaya ne ni kare kane okoro wach kuomu un joma wuondoregi; mana kaka ondiki ni,"},{"book":"Mariko","chapter":"7","verse":"7","text":"Gilama kayiem nono,"},{"book":"Mariko","chapter":"7","verse":"8","text":"Useweyo Chike Nyasaye mi koro umako mana puonj ma kwereu machon noweyonu.”"},{"book":"Mariko","chapter":"7","verse":"9","text":"Nowachonegi niya, “Un gi lony mathoth mar keto Chike Nyasaye tenge mondo urit puonju uwegi!"},{"book":"Mariko","chapter":"7","verse":"10","text":"Nikech Musa nowacho ni, ‘Luor wuonu gi minu;’7:10 Wuo 20:12; Rap 5:16 kendo ni, ‘Ngʼato angʼata mokwongʼo wuon kata min nyaka negi.’7:10 Wuo 21:17; Lawi 20:9"},{"book":"Mariko","chapter":"7","verse":"11","text":"Un to uwacho ni ka ngʼato owacho ne wuon kata ne min ni, ‘Kony moro amora ma dine uyudo koa kuoma koro en Koban’ (tiende ni, mich mowal ne Nyasaye),"},{"book":"Mariko","chapter":"7","verse":"12","text":"to ngʼama kamano koro ok uyiene mondo okony wuon kata min."},{"book":"Mariko","chapter":"7","verse":"13","text":"Kamano umiyo wach Nyasaye bedo maonge gi teko nikech wach kitu gi timbeu mane kwereu omiyou. Bende utimo gik mamoko mathoth maket gi mano.”"},{"book":"Mariko","chapter":"7","verse":"14","text":"Bangʼ mano Yesu noluongo oganda ire kendo nowachonegi niya, “Chikuru itu, un duto, mondo uwinj tiend wachni."},{"book":"Mariko","chapter":"7","verse":"15","text":"Onge gimoro man oko mar dhano ma kodonjo e iye to nyalo miyo odok mogak. En adier ni gima wuok e dho ngʼato ema miyo odoko mogak. ["},{"book":"Mariko","chapter":"7","verse":"16","text":"Ngʼat man-gi it mar winjo wach mondo owinji.]7:16 Loko moko mag Muma nigi weche machal gi mantie e Mar 4:23.”"},{"book":"Mariko","chapter":"7","verse":"17","text":"Kane oseweyo oganda mi odonjo e ot, jopuonjrene nopenje tiend ngerono mane onyisogi."},{"book":"Mariko","chapter":"7","verse":"18","text":"To nopenjogi niya, “Kare un bende wach pod ok donjnu? Donge ungʼeyo ni gima ni oko kodonjo ei dhano ok nyal miyo odok mogak?"},{"book":"Mariko","chapter":"7","verse":"19","text":"Nikech ok odonji e chunye, to odonjo mana e ich bangʼe owuok oko mar dende.” (Ka Yesu nowacho ma, ne opwodho chiemo duto ni ler.)"},{"book":"Mariko","chapter":"7","verse":"20","text":"Nomedo wuoyo kowacho niya, “Gima wuok koa ei ngʼato ema miyo odoko mogak."},{"book":"Mariko","chapter":"7","verse":"21","text":"Nikech chuny dhano ema richo duto wuokie kaka: paro maricho, chode, kuo, nek, terruok,"},{"book":"Mariko","chapter":"7","verse":"22","text":"kod wuoro; kaachiel gi timbe maricho, wuond, anjawo, ketho nying, sunga kod fuwo."},{"book":"Mariko","chapter":"7","verse":"23","text":"Gik marichogi duto wuok e chuny dhano kendo miyo ngʼato bedo mogak.”"},{"book":"Mariko","chapter":"7","verse":"24","text":"Yesu noa kanyo modhi e gwengʼ mar Turo. Nodonjo e ot moro kendo ne ok odwar mondo ngʼato ongʼe ni en kanyo, kata kamano, bedone kanyo ne ok nyal tamo ji ngʼeyo."},{"book":"Mariko","chapter":"7","verse":"25","text":"Dhako moro ma nyare matin ne nigi jachien marach ka nowinjo ni Yesu kanyo nodhi ire gisano mi ogoyo chonge piny e nyime."},{"book":"Mariko","chapter":"7","verse":"26","text":"Dhakoni ne en nyar jo-Yunani monywol Foinike e piny Siria. Nobiro ir Yesu mohombe mondo oriemb jachien oa kuom nyare."},{"book":"Mariko","chapter":"7","verse":"27","text":"Nowachone niya, “We nyithindo ema okuong ochiem mayiengʼ, nikech ok en gima kare kawo chiemb nyithindo mondo idir ne guogi.”"},{"book":"Mariko","chapter":"7","verse":"28","text":"Dhakono nodwoke kowacho niya, “Mano en adier, Ruoth, to kata mana guogi man e bwo mesa bende chamo ngʼinjo ma nyithindo olwaro piny.”"},{"book":"Mariko","chapter":"7","verse":"29","text":"Eka Yesu nowachone niya, “Nikech dwokonino koro inyalo dhi. Jachien osewuok oweyo nyari.”"},{"book":"Mariko","chapter":"7","verse":"30","text":"Dhakono nodhi dala moyudo nyathineno konindo e kitanda kendo ka jachien osea."},{"book":"Mariko","chapter":"7","verse":"31","text":"Yesu nowuok e gwengʼ mar Turo kaluwo Sidon, mi nolor nyaka Nam Galili mondo ochopi e gwengʼ mar Dekapoli."},{"book":"Mariko","chapter":"7","verse":"32","text":"Kuno, jomoko nokelone ngʼat moro mane ite odino kendo mane ok nyal wuoyo kata matin. Jogi nokwayo Yesu mondo oket lwete kuome."},{"book":"Mariko","chapter":"7","verse":"33","text":"Ka Yesu nosetero ngʼatno tenge, kogole oko e kind oganda, nosoyo lith lwetene e ite. Eka nongʼulo olawo mi omulo lew ngʼatno."},{"book":"Mariko","chapter":"7","verse":"34","text":"Nongʼiyo malo e polo, kendo noomo chunye kowacho niya, “Efatha!” (tiende ni, “Yawri!”)"},{"book":"Mariko","chapter":"7","verse":"35","text":"Kar dhogeno it ngʼatno noyawore kendo lewe nogonyore mochako wuoyo maler."},{"book":"Mariko","chapter":"7","verse":"36","text":"Yesu nochiko joma nenikanyo ni kik ginyis ngʼato wachni. To kaka nomedo kwerogino e kaka gin bende negimedo lando wachno."},{"book":"Mariko","chapter":"7","verse":"37","text":"Ji duto mane owinjo wachno nodhier nono kagiwacho niya, “Osetimo gik moko duto maber, koda ka joma itgi odino omiyo winjo wach, kendo momni bende omiyo wuoyo.”"}]}