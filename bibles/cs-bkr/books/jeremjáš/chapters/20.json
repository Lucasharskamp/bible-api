{"data":[{"book":"Jeremjáš","chapter":"20","verse":"1","text":"Tedy slyšev Paschur syn Immerův, kněz, kterýž byl přední správce v domě Hospodinově, Jeremiáše prorokujícího o těch věcech,"},{"book":"Jeremjáš","chapter":"20","verse":"2","text":"Ubil Paschur Jeremiáše proroka, a dal jej do vězení v bráně Beniaminově hořejší, kteráž byla při domě Hospodinově."},{"book":"Jeremjáš","chapter":"20","verse":"3","text":"Stalo se pak nazejtří, když vyvedl Paschur Jeremiáše z vězení, že řekl jemu Jeremiáš: Nenazval Hospodin jména tvého Paschur, ale Magor missabib."},{"book":"Jeremjáš","chapter":"20","verse":"4","text":"Nebo takto praví Hospodin: Aj, já pustím na tebe strach, na tebe i na všecky přátely tvé, kteříž padnou od meče nepřátel svých, načež oči tvé hleděti budou, když všecken lid Judský vydám v ruku krále Babylonského, kterýž zavede je do Babylona, a mečem je pobije."},{"book":"Jeremjáš","chapter":"20","verse":"5","text":"Vydám i všelijaké bohatství města tohoto, a všecko úsilé jeho, i všelijakou věc drahou jeho, i všecky poklady králů Judských vydám v ruku nepřátel jejich, a rozchvátají je, i poberou je, a dovezou je do Babylona."},{"book":"Jeremjáš","chapter":"20","verse":"6","text":"Ty pak Paschur i všickni, kteříž bydlí v domě tvém, půjdete do zajetí, a do Babylona se dostaneš, a tam umřeš, i tam pochován budeš ty i všickni milující tebe, jimž jsi prorokoval lživě."},{"book":"Jeremjáš","chapter":"20","verse":"7","text":"Namlouvals mne, Hospodine, a dalť jsem se přemluviti; silnějšís byl nežli já, protož zmocnils se mne. Jsem v posměchu každý den, každý se mi posmívá."},{"book":"Jeremjáš","chapter":"20","verse":"8","text":"Nebo jakž jsem začal mluviti, úpím, pro ukrutenství a zhoubu křičím; slovo zajisté Hospodinovo jest mi ku potupě a ku posměchu každého dne."},{"book":"Jeremjáš","chapter":"20","verse":"9","text":"I řekl jsem: Nebuduť ho připomínati, ani mluviti více ve jménu jeho. Ale jest v srdci mém jako oheň hořící, zavřený v kostech mých, jehož snažuje se zdržeti, však nemohu,"},{"book":"Jeremjáš","chapter":"20","verse":"10","text":"Ačkoli slýchám utrhání mnohých, i Magor missabiba, říkajících: Povězte něco na něj, a oznámíme to králi. Všickni, kteříž by měli býti přátelé moji, číhají na poklesnutí mé, říkajíce: Snad někde podveden bude, a zmocníme se ho, a pomstíme se nad ním."},{"book":"Jeremjáš","chapter":"20","verse":"11","text":"Ale Hospodin jest se mnou jakožto rek udatný, protož ti, kteříž mne stihají, zurážejí se, a neodolají; styděti se budou náramně, nebo se jim šťastně nezvede, aniž potupa věčná v zapomenutí dána bude."},{"book":"Jeremjáš","chapter":"20","verse":"12","text":"Protož ó Hospodine zástupů, kterýž zkušuješ spravedlivého, kterýž spatřuješ ledví a srdce, nechť se podívám na pomstu tvou nad nimi, tobě zajisté zjevil jsem při svou."},{"book":"Jeremjáš","chapter":"20","verse":"13","text":"Zpívejte Hospodinu, chvalte Hospodina, že vytrhl duši nuzného z ruky nešlechetných."},{"book":"Jeremjáš","chapter":"20","verse":"14","text":"Zlořečený ten den, v němžto zplozen jsem, den, v němž porodila mne matka má, ať není požehnaný."},{"book":"Jeremjáš","chapter":"20","verse":"15","text":"Zlořečený ten muž, kterýž zvěstoval otci mému, chtěje zvláštně obradovati jej, řka: Narodiloť se dítě pohlaví mužského."},{"book":"Jeremjáš","chapter":"20","verse":"16","text":"A nechť jest ten muž podobný městům, kteráž podvrátil Hospodin, a neželel; nebo slyšel křik v jitře, a provyskování v čas polední."},{"book":"Jeremjáš","chapter":"20","verse":"17","text":"Ó že mne neusmrtil od života, ješto by mi matka má byla hrobem mým, a život její věčně těhotný."},{"book":"Jeremjáš","chapter":"20","verse":"18","text":"Proč jsem jen z života vyšel, abych okoušel těžkosti a zámutku, a aby stráveni byli v pohanění dnové moji?"}]}