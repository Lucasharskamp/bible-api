{"data":[{"book":"Galatákhoz","chapter":"1","verse":"1","text":"Pál, apostol (nem emberektől, sem nem ember által, hanem Jézus Krisztus által és az Atya Isten által, aki feltámasztotta őt a halálból);"},{"book":"Galatákhoz","chapter":"1","verse":"2","text":"és a velem levő összes atyafiak, Galácia gyülekezeteinek:"},{"book":"Galatákhoz","chapter":"1","verse":"3","text":"Kegyelem néktek és békesség az Atya Istentől és a mi Urunk Jézus Krisztustól,"},{"book":"Galatákhoz","chapter":"1","verse":"4","text":"aki adta önmagát a mi bűneinkért, hogy kiszabadítson minket e jelenvaló gonosz világból, az Istennek és a mi Atyánknak akarata szerint,"},{"book":"Galatákhoz","chapter":"1","verse":"5","text":"akinek dicsőség örökkön-örökké! Ámen."},{"book":"Galatákhoz","chapter":"1","verse":"6","text":"Csodálkozom, hogy attól, aki titeket Krisztus kegyelme által elhívott, ily hamar más evangéliumra hajlotok."},{"book":"Galatákhoz","chapter":"1","verse":"7","text":"Holott nincs más; de némelyek zavarnak titeket, és el akarják ferdíteni a Krisztus evangéliumát."},{"book":"Galatákhoz","chapter":"1","verse":"8","text":"De ha akár mi avagy mennyből való angyal hirdetne is néktek valamit azon kívül, amit néktek hirdettünk, legyen átok."},{"book":"Galatákhoz","chapter":"1","verse":"9","text":"Amint előbb mondottuk, most is ismét mondom: Ha valaki néktek hirdet valamit azon kívül, amit elfogadtatok, átok legyen."},{"book":"Galatákhoz","chapter":"1","verse":"10","text":"Mert most embereknek engedek-e avagy az Istennek? Vagy embereknek igyekezem-e tetszeni? Bizonyára, ha még embereknek igyekeznék tetszeni, nem volnék Krisztus szolgája."},{"book":"Galatákhoz","chapter":"1","verse":"11","text":"Tudtotokra adom pedig, atyámfiai, hogy az az evangélium, melyet én hirdettem, nem ember szerint való,"},{"book":"Galatákhoz","chapter":"1","verse":"12","text":"mert én sem embertől vettem azt, sem nem tanítottak arra, hanem a Jézus Krisztus kijelentése által."},{"book":"Galatákhoz","chapter":"1","verse":"13","text":"Mert hallottátok, mint forgolódtam én egykor a zsidóságban, hogy én igen nagyon háborgattam az Isten anyaszentegyházát, és pusztítottam azt."},{"book":"Galatákhoz","chapter":"1","verse":"14","text":"És felülmúltam a zsidóságban nemzetembeli sok kortársamat, szerfelett rajongva atyai hagyományaimért."},{"book":"Galatákhoz","chapter":"1","verse":"15","text":"De mikor az Istennek tetszett, ki elválasztott engem az én anyám méhétől fogva, és elhívott az ő kegyelme által,"},{"book":"Galatákhoz","chapter":"1","verse":"16","text":"hogy kijelentse az ő Fiát énbennem, hogy hirdessem őt a pogányok között: azonnal nem tanácskoztam testtel és vérrel,"},{"book":"Galatákhoz","chapter":"1","verse":"17","text":"sem nem mentem Jeruzsálembe az előttem való apostolokhoz, hanem elmentem Arábiába, és ismét visszatértem Damaszkuszba."},{"book":"Galatákhoz","chapter":"1","verse":"18","text":"Azután három esztendő múlva fölmentem Jeruzsálembe, hogy Pétert meglátogassam, és nála maradtam tizenöt napig."},{"book":"Galatákhoz","chapter":"1","verse":"19","text":"Az apostolok közül pedig mást nem láttam, hanem csak Jakabot, az Úr testvérét."},{"book":"Galatákhoz","chapter":"1","verse":"20","text":"Amiket pedig néktek írok, ím Isten előtt mondom, hogy nem hazudom."},{"book":"Galatákhoz","chapter":"1","verse":"21","text":"Azután mentem Szíriának és Ciliciának tartományaiba."},{"book":"Galatákhoz","chapter":"1","verse":"22","text":"Személyesen pedig ismeretlen voltam a Júdeában levő keresztyén gyülekezetek előtt,"},{"book":"Galatákhoz","chapter":"1","verse":"23","text":"hanem csak hallották, hogy aki minket üldözött egykor, most hirdeti azt a hitet, amelyet egykor pusztított."},{"book":"Galatákhoz","chapter":"1","verse":"24","text":"És dicsőítették bennem az Istent."}]}