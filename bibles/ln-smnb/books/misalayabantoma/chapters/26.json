{"data":[{"book":"Misala ya Bantoma","chapter":"26","verse":"1","text":"Agripa alobaki na Polo :"},{"book":"Misala ya Bantoma","chapter":"26","verse":"2","text":"— Mokonzi Agripa, nazali na esengo mingi ya kosamba lelo liboso na yo, na tina na makambo nyonso oyo Bayuda bafundeli ngai,"},{"book":"Misala ya Bantoma","chapter":"26","verse":"3","text":"pamba te oyebi malamu bizaleli mpe tembe ya Bayuda. Boye nasengi na yo ete ozala na motema monene mpo na koyoka ngai."},{"book":"Misala ya Bantoma","chapter":"26","verse":"4","text":"Bayuda nyonso bayebi evandeli na ngai, wuta na bomwana na ngai, kobanda na ebandeli ya bomoi na ngai, kati na ekolo na ngai, mpe ezala kati na Yelusalemi."},{"book":"Misala ya Bantoma","chapter":"26","verse":"5","text":"Bayebi ngai wuta kala mpe bakoki kotatola, soki balingi, ete natambolisaki bomoi na ngai lokola Mofarizeo, na botosi makasi ya mibeko, ndenge lingomba na biso esengaka."},{"book":"Misala ya Bantoma","chapter":"26","verse":"6","text":"Mpe nazali kosamba lelo mpo na elikya na ngai kati na elaka oyo Nzambe apesaki na bakoko na biso."},{"book":"Misala ya Bantoma","chapter":"26","verse":"7","text":"Bato ya mabota na biso zomi na mibale basalelaki Nzambe, butu mpe moyi, na kolemba te, mpo ete bazalaki na elikya ete bakomona kokokisama ya elaka yango. Mokonzi Agripa, ezali kaka mpo na elikya yango nde Bayuda bafundi ngai."},{"book":"Misala ya Bantoma","chapter":"26","verse":"8","text":"Mpo na nini, kati na bino, bozali kondima te ete Nzambe akoki kosekwisa bakufi ?"},{"book":"Misala ya Bantoma","chapter":"26","verse":"9","text":"Ngai moko mpe nazalaki liboso kokanisa ete esengeli na ngai kosala nyonso oyo ekoki kosalema, mpo na kotelemela Kombo ya Yesu ya Nazareti."},{"book":"Misala ya Bantoma","chapter":"26","verse":"10","text":"Ezali mosala yango nde nasalaki kati na Yelusalemi : natiaki basantu ebele na boloko, na ndingisa ya bakonzi ya Banganga-Nzambe ; boye, tango bazalaki koboma bango, ngai mpe nazalaki kondima."},{"book":"Misala ya Bantoma","chapter":"26","verse":"11","text":"Kati na bandako nyonso ya mayangani, nazalaki mbala mingi kotambola mpo na kopesa bango bitumbu mpe kotinda bango na makasi ete bafinga Yesu-Klisto. Na zuwa na ngai oyo eleka ndelo, nazalaki kolanda bango kino na bingumba ya bapaya mpo na konyokola bango."},{"book":"Misala ya Bantoma","chapter":"26","verse":"12","text":"Ezali mpo na yango nde nakendeki na Damasi, na bokonzi mpe na etinda ya bakonzi ya Banganga-Nzambe."},{"book":"Misala ya Bantoma","chapter":"26","verse":"13","text":"Mokonzi, na ngonga ya midi, wana nazalaki kokende, namonaki pole moko kowuta na likolo, elekaki kutu ata kongenga ya moyi ; pole yango ezipaki ngai mpe bato oyo bazalaki kotambola elongo na ngai."},{"book":"Misala ya Bantoma","chapter":"26","verse":"14","text":"Tokweyaki biso nyonso na mabele, mpe nayokaki mongongo moko koloba na ngai na lokota ya Arami : « Saulo, Saulo, mpo na nini ozali konyokola Ngai ? Ezali pasi mpo na yo komibamba na basende. »"},{"book":"Misala ya Bantoma","chapter":"26","verse":"15","text":"Bongo natunaki : « Nkolo, yo nani ? »"},{"book":"Misala ya Bantoma","chapter":"26","verse":"16","text":"Kasi lamuka mpe telema ! Pamba te namimonisi epai na yo mpo na kokomisa yo mosali na Ngai mpe motatoli ya makambo oyo osili komona, mpe ya makambo oyo nakolakisa yo na sima."},{"book":"Misala ya Bantoma","chapter":"26","verse":"17","text":"Nakokangola yo wuta na maboko ya bato ya ekolo na yo mpe na maboko ya bato ya bikolo ya bapaya. Nakotinda yo epai na bango"},{"book":"Misala ya Bantoma","chapter":"26","verse":"18","text":"mpo ete ofungola bango miso, olongola bango na molili mpe omema bango na pole ; mpo ete olongola bango na se ya bokonzi ya Satana mpe omema bango epai ya Nzambe, na tina ete bazwa bolimbisi ya masumu mpe libula kati na bato oyo babulisama na nzela ya kondima kati na Ngai. »"},{"book":"Misala ya Bantoma","chapter":"26","verse":"19","text":"Boye, mokonzi Agripa, wuta tango wana, nandimaki kotosa emoniseli oyo ewutaki na Likolo."},{"book":"Misala ya Bantoma","chapter":"26","verse":"20","text":"Nateyaki liboso bavandi ya Damasi ; sima, nateyaki bavandi ya Yelusalemi, ya Yuda mobimba mpe ya bikolo ya bapaya : nateyaki bango ete basengeli kobongola mitema, kozonga epai ya Nzambe mpe, na nzela ya misala na bango, kolakisa penza ete babongoli mitema."},{"book":"Misala ya Bantoma","chapter":"26","verse":"21","text":"Ezali kaka mpo na tina oyo nde Bayuda bakangaki ngai kati na Tempelo mpe balukaki koboma ngai."},{"book":"Misala ya Bantoma","chapter":"26","verse":"22","text":"Kasi kino lelo, Nzambe azali kobatela ngai ; yango wana natelemi awa mpo na kotatola liboso ya bato pamba mpe bato minene. Nazali koteya makambo mosusu te, bobele makambo oyo basakoli mpe Moyize baloba ete ekokokisama solo :"},{"book":"Misala ya Bantoma","chapter":"26","verse":"23","text":"Klisto akomona pasi mpe akozala moto ya liboso ya kosekwa kati na bakufi mpo na kosakola pole ya lobiko epai ya Bayuda mpe epai ya bato ya bikolo ya bapaya."},{"book":"Misala ya Bantoma","chapter":"26","verse":"24","text":"Wana Polo azalaki nanu koloba, Festisi akataki ye maloba mpe agangelaki ye :"},{"book":"Misala ya Bantoma","chapter":"26","verse":"25","text":"Polo azongisaki :"},{"book":"Misala ya Bantoma","chapter":"26","verse":"26","text":"Mokonzi Agripa kutu ayebi makambo oyo malamu ; yango wana nazali koloba na molende nyonso liboso na ye. Nandimisami ete abungi ata likambo moko te kati na makambo yango, pamba te esalemaki na nkuku te."},{"book":"Misala ya Bantoma","chapter":"26","verse":"27","text":"Mokonzi Agripa, boni, ondimaka basakoli ? Nayebi malamu ete ondimaka bango."},{"book":"Misala ya Bantoma","chapter":"26","verse":"28","text":"Agripa alobaki na Polo :"},{"book":"Misala ya Bantoma","chapter":"26","verse":"29","text":"Polo azongisaki :"},{"book":"Misala ya Bantoma","chapter":"26","verse":"30","text":"Wana azalaki koloba bongo, mokonzi, moyangeli, Berenise mpe bato nyonso oyo bazalaki elongo na bango batelemaki."},{"book":"Misala ya Bantoma","chapter":"26","verse":"31","text":"Wana bazalaki kobima, balobanaki bango na bango :"},{"book":"Misala ya Bantoma","chapter":"26","verse":"32","text":"Agripa alobaki na Festisi :"}]}