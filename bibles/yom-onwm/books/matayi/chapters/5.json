{"data":[{"book":"Matayi","chapter":"5","verse":"1","text":"Yesu bu kamona nkangu wu batu wukuma va mbata mongo, wuvuanda. Minlonguki miandi mikutakana va kaba."},{"book":"Matayi","chapter":"5","verse":"2","text":"Bosi wutona kuba longa. Wutuba :"},{"book":"Matayi","chapter":"5","verse":"3","text":"Khini kuidi minsukami mu Pheve, bila bawu bavuidi Kipfumu ki Diyilu."},{"book":"Matayi","chapter":"5","verse":"4","text":"Khini kuidi bawu bandila bila bela bombo."},{"book":"Matayi","chapter":"5","verse":"5","text":"Khini kuidi bawu badi mintima milembama, bila bawu bela vinginina ntoto."},{"book":"Matayi","chapter":"5","verse":"6","text":"Khini kuidi bawu beta monanga tsatu ayi phuila yi mambu masonga, bila bela yukutusu."},{"book":"Matayi","chapter":"5","verse":"7","text":"Khini kuidi bawu badi mintima mi kiadi, bila bela kuba mona kiadi."},{"book":"Matayi","chapter":"5","verse":"8","text":"Khini kuidi bawu badi mintima mivedila, bila bela mona Nzambi."},{"book":"Matayi","chapter":"5","verse":"9","text":"Khini kuidi bawu beti tula ndembama, bila bela tedolo bana ba Nzambi."},{"book":"Matayi","chapter":"5","verse":"10","text":"Khini kuidi bawu beta yamusu mu diambu di busonga, bila bawu bavuidi Kipfumu ki Diyilu."},{"book":"Matayi","chapter":"5","verse":"11","text":"Khini kuidi beno enati bakulufinganga, enati bakulu yamisanga ayi enati bakuluvuninanga mambu mambimbi ma phila mu phila mu diambu diama."},{"book":"Matayi","chapter":"5","verse":"12","text":"Lumona kueno khini, lusakadala bila mfutu wunneni wukuluvingila ku Diyilu. Luzaba mboti ti mimbikudi mi lutuamina mamvawu bobo bayamusulu."},{"book":"Matayi","chapter":"5","verse":"13","text":"—Beno luidi tsalu yi ntoto. Enati tsalu yizimbisidi lueki luandi, mu mbi balenda diaka vutudila lueki beni ? Kadi mfunu yisiedi ko, bafueti kuyiloza ku nganda ayi batu bafueti yidiata."},{"book":"Matayi","chapter":"5","verse":"14","text":"Beno luidi muinda wu nza, divula diodi didi va yilu mongo, dilendi suama ko."},{"book":"Matayi","chapter":"5","verse":"15","text":"Enati balemisini muinda, bawu tulanga ku tsi katini ko, vayi va yilu meza muingi wumonisa kiezila kuidi batu boso badi mu nzo."},{"book":"Matayi","chapter":"5","verse":"16","text":"Diawu bika kiezila kieno kilezimina bobo vadi batu muingi bamona mavanga meno mamboti ayi muingi bakembisa Dise dieno didi ku Diyilu."},{"book":"Matayi","chapter":"5","verse":"17","text":"—Lubika yindula ti ndiyiza mu diambu di vonda Mina voti mu diambu di vonda malongi ma mimbikudi. Ndisia kuiza ku vonda ko vayi ndiyiza mu diambu di dukisa miawu."},{"book":"Matayi","chapter":"5","verse":"18","text":"Bila bukiedika ndikulukamba : sumbu Diyilu ayi ntoto bikidi zingi buna kadi kima kimosi kilendi botolo ko mu Mina ; ka diambu ko sono kimosi kifioti. Vayi nate mamoso mela vangama."},{"book":"Matayi","chapter":"5","verse":"19","text":"Diawu woso mutu weta bundula muina wawu wumosi wufioti ayi wela longa batu bavanga buawu, wela monika mutu wukhioki mu Kipfumu ki Diyilu. Vayi woso mutu wunlonganga Mina mi Nzambi ayi weta misadila, wela monika mutu wunneni mu Kipfumu ki Diyilu."},{"book":"Matayi","chapter":"5","verse":"20","text":"Bila ndikulukamba enati busonga bueno bukadi viatuka bobo bu Bafalisi ayi bu Minsoniki mi Mina, buna lulendi kota ko mu Kipfumu ki Diyilu."},{"book":"Matayi","chapter":"5","verse":"21","text":"—Luwa ti bakamba kuidi bakulu beto ti : kadi vonda mutu bila woso wela vonda mutu wela samba va ntuala mazuzi."},{"book":"Matayi","chapter":"5","verse":"22","text":"Vayi minu ndikulukamba : woso mutu wumfuemina ndiandi wela samba va ntuala mazuzi. Woso mutu wumfinga ndiandi ti : “vungisi”, wela samba na ntuala lukutukunu lu bapfumu banganga Nzambi, ayi woso mutu wunfinga ndiandi ti widi “dilawu” mboti mu kunloza ku mbazu yi bulungi."},{"book":"Matayi","chapter":"5","verse":"23","text":"Enati telimini ku kuma mu vana makaba, ayi tebukidi moyo ti diambu khombꞌaku kabeki,"},{"book":"Matayi","chapter":"5","verse":"24","text":"bika makaba maku vana ntuala, kuma, yenda teka dedikisa ayi khombꞌaku bosi yiza vani makaba maku kuidi Nzambi."},{"book":"Matayi","chapter":"5","verse":"25","text":"Enati mutu wubeki mambu vika wizana ayi niandi bu lukidi mu nzila bila niandi kufunda kuidi zuzi, zuzi maka tuma masodi muingi matula mu nloko."},{"book":"Matayi","chapter":"5","verse":"26","text":"Bukiedika ndikukamba ti mawu kala kaka muna nloko nate wumana futa zimbongo zioso."},{"book":"Matayi","chapter":"5","verse":"27","text":"—Luwa ti ditubu : kadi vanga kitsuza."},{"book":"Matayi","chapter":"5","verse":"28","text":"Vayi minu ndikulukamba ti woso wuntala nketo mu kunzinina, buna vengi yandi kitsuza mu ntimꞌandi."},{"book":"Matayi","chapter":"5","verse":"29","text":"Diawu enati dieso diaku, di lubakala5.29 dieso di lubakala : dinsundula dieso dieti luta mona bumboti.  Dilembo kuvodisa masumu, mboti mu kudidovula ayi ku diloza thama. Bila bulutidi mboti kuidi ngeyo mu kambu nama kimosi ki nituꞌaku ayi mu tala nitu aku yimvimba yilozama ku bulungi."},{"book":"Matayi","chapter":"5","verse":"30","text":"Bosi enati koko kuaku, ku lubakala5.30 koko kuaku, ku lubakala : dinsundula koko ku lutidi ngolo., kulembo kuvodisa masumu, mboti wukuzenga ayi wukuloza thama, bila bulutidi mboti kuidi ngeyo mu kambu nama kimosi ki nituꞌaku ayi mu tala nitu aku yimvimba yilozama ku bulungi."},{"book":"Matayi","chapter":"5","verse":"31","text":"—Bakamba diaka : “Woso mutu botudi nketo andi buna bufueni kamvana nkanda wu kimbangi wumonisa ti vondidi dikuela.”"},{"book":"Matayi","chapter":"5","verse":"32","text":"Vayi minu ndikulukamba : woso bakala wumvambana ayi nketo andi, bika sia ti mu diambu di kitsuza, buna niandi wunyekudi mu vanga kitsuza. Ayi woso wunkuela nketo wowo mamvandi vengi kitsuza."},{"book":"Matayi","chapter":"5","verse":"33","text":"—Luwa diaka ti bakamba kuidi bakulu beto : “kadi vonda ndefi wuleva, vayi dukisa ndefi wuvana Pfumu.”"},{"book":"Matayi","chapter":"5","verse":"34","text":"Minu ndikulukamba lubika kueno levanga ndefi. Kadi levilanga ndefi mu “dizina di Diyilu” bila Diyilu diawu kundu ki Nzambi."},{"book":"Matayi","chapter":"5","verse":"35","text":"Lubika levilanga ndefi mu dizina di ntoto bila va ntoto vawu Nzambi keti tetika malu mandi. Lubika levilanga ndefi mu dizina di Yelusalemi bila diawu divula di Ntinu wunneni."},{"book":"Matayi","chapter":"5","verse":"36","text":"Kadi levilanga ndefi va “ntuꞌaku” bila kulendi kitula lusuki lumosi phembi ko voti ndombi ko."},{"book":"Matayi","chapter":"5","verse":"37","text":"Bika lutubanga kaka “Nyinga” bu lufueti tuba nyinga ayi “nana” bu lufueti tuba nana. Bila mambu moso meti buelama va yilu kuidi Satana meti ba."},{"book":"Matayi","chapter":"5","verse":"38","text":"—Luwa bu bakamba : “Enati mutu tobudi dieso di ndiandi, niandi mamvandi bafueti tobula dieso diandi ; enati mutu kodidi dieno di ndiandi, niandi mamvandi bafueti kola diano diandi5.38 Minkanda minkaka misonika dieso mu dieso ; dieno mu dieno bu dinsundula ti mambimbi mavengi mawu bafueti kuvutudila..”"},{"book":"Matayi","chapter":"5","verse":"39","text":"Vayi minu ndikulukamba :"},{"book":"Matayi","chapter":"5","verse":"40","text":"Enati mutu tidi kufunda ayi ziona kikhutu kiaku, buna wunyekudila ayi yunga kiaku."},{"book":"Matayi","chapter":"5","verse":"41","text":"Enati mutu wukuikidi wudiata yandi mu tezo ki kilometele kimosi, ngeyo buela diati yandi mu tezo ki bikilometele biodi."},{"book":"Matayi","chapter":"5","verse":"42","text":"Vana kuidi mutu wowo wukulomba ayi kadi yimina mutu wowo wunzola deva kuidi ngeyo."},{"book":"Matayi","chapter":"5","verse":"43","text":"—Luwa ti bakamba : “zolanga ndiaku ayi lendanga mbeni aku”"},{"book":"Matayi","chapter":"5","verse":"44","text":"Vayi minu ndikulukamba : Luzola bambeni beno ! Lusambidila bobo bakuluyamisanga !"},{"book":"Matayi","chapter":"5","verse":"45","text":"Buawu bobo luela bela bana bakiedika ba Dise dieno didi ku Diyilu. Bila niandi weta kienzudila thangu andi kuidi batu bambimbi ayi batu bamboti ; weta nokisa mvula kuidi batu basonga ayi kuidi bobo bakambulu basonga."},{"book":"Matayi","chapter":"5","verse":"46","text":"Enati lueta zola bobawu beta kuluzola, buna mbi mfutu lumbaka ? Bila mimfutisi mi ziphaku mamvawu beta bu vanga."},{"book":"Matayi","chapter":"5","verse":"47","text":"Enati lueta vana kaka mboti kuidi bakhomba zieno, buna diambu mbi diviatukidi lumvanga e ? Keti Bapakanu mamvawu beti bu vanga."},{"book":"Matayi","chapter":"5","verse":"48","text":"Vayi beno bufueni luba batu bafuana banga buididi Dise dieno widi ku Diyilu widi wufuana."}]}