{"data":[{"book":"Numeri","chapter":"34","verse":"1","text":"Jahweh sprak tot Moses:"},{"book":"Numeri","chapter":"34","verse":"2","text":"Beveel de Israëlieten, en zeg hun: Wanneer ge in het land Kanaän komt, dan zullen dit de grenzen zijn van het land Kanaän, dat uw erfdeel is."},{"book":"Numeri","chapter":"34","verse":"3","text":"De zuidgrens zal lopen van de woestijn Sin langs Edom, en in het oosten beginnen bij het einde van de Zoutzee."},{"book":"Numeri","chapter":"34","verse":"4","text":"Dan zal de grens zich ten zuiden bij de pas van Akrabbim ombuigen, doorlopen tot Sin, en Kadesj-Barnéa zal haar meest zuidelijke punt vormen. Vandaar zal zij zich uitstrekken tot Chasar-Addar en doorlopen tot Asmon."},{"book":"Numeri","chapter":"34","verse":"5","text":"Van Asmon zal de grens ombuigen naar de beek van Egypte, en haar eindpunt zal de zee zijn."},{"book":"Numeri","chapter":"34","verse":"6","text":"Wat nu de westgrens betreft, zo dient de Grote Zee tegelijk als grens; die vormt uw westgrens."},{"book":"Numeri","chapter":"34","verse":"7","text":"Dit zal voor u de noordelijke grens zijn: Van de Grote Zee af moet ge de grenslijn trekken naar de berg Hor,"},{"book":"Numeri","chapter":"34","verse":"8","text":"en van de berg Hor ze doortrekken tot bij Chamat, met Sedad als haar uiterste punt."},{"book":"Numeri","chapter":"34","verse":"9","text":"Vandaar zal de grens doorlopen naar Zifron met Chasar-Enan als eindpunt. Dit zal uw noordgrens zijn."},{"book":"Numeri","chapter":"34","verse":"10","text":"Uw oostgrens zult ge trekken van Chasar-Enan naar Sjefam."},{"book":"Numeri","chapter":"34","verse":"11","text":"Van Sjefam zal de grens afdalen naar Ribla, ten oosten van Ain, en verder uitlopen op de bergrug ten oosten van het meer van Gennezaret."},{"book":"Numeri","chapter":"34","verse":"12","text":"Dan daalt de grens af naar de Jordaan, en loopt uit op de Zoutzee. Dit zal uw land zijn met zijn grenzen rondom."},{"book":"Numeri","chapter":"34","verse":"13","text":"Moses beval de Israëlieten, en zeide: Dit is het land, dat gij door loting moet verdelen, daar Jahweh bevolen heeft, het aan de negen en halve stam te geven."},{"book":"Numeri","chapter":"34","verse":"14","text":"Want de families van de stam der Rubenieten en Gadieten en die van de halve stam van Manasse hebben hun erfdeel al ontvangen."},{"book":"Numeri","chapter":"34","verse":"15","text":"De twee en een halve stam hebben hun aandeel ontvangen aan de overzijde van de Jordaan bij Jericho, dus aan de oostkant."},{"book":"Numeri","chapter":"34","verse":"16","text":"En Jahweh sprak tot Moses:"},{"book":"Numeri","chapter":"34","verse":"17","text":"De volgende mannen moeten het land onder u verdelen: De priester Elazar en Josuë, de zoon van Noen;"},{"book":"Numeri","chapter":"34","verse":"18","text":"verder moet gij uit iedere stam één stamhoofd nemen, om het land te verdelen."},{"book":"Numeri","chapter":"34","verse":"19","text":"Dit zijn de namen van die mannen: Van de stam Juda Kaleb, de zoon van Jefoenne;"},{"book":"Numeri","chapter":"34","verse":"20","text":"van de stam der Simeonieten Sjemoeël, de zoon van Ammihoed;"},{"book":"Numeri","chapter":"34","verse":"21","text":"van de stam Benjamin Elidad, de zoon van Kislon;"},{"book":"Numeri","chapter":"34","verse":"22","text":"van de stam der Danieten het stamhoofd Boekki, de zoon van Jogli;"},{"book":"Numeri","chapter":"34","verse":"23","text":"van de zonen van Josef, van de stam der Manassieten het stamhoofd Channiël, de zoon van Efod,"},{"book":"Numeri","chapter":"34","verse":"24","text":"en van de stam der Efraïmieten het stamhoofd Kemoeël, de zoon van Sjiftan;"},{"book":"Numeri","chapter":"34","verse":"25","text":"van de stam der Zabulonieten het stamhoofd Elisafan, de zoon van Parnak;"},{"book":"Numeri","chapter":"34","verse":"26","text":"van de stam der Issakarieten het stamhoofd Paltiël, de zoon van Azzan;"},{"book":"Numeri","chapter":"34","verse":"27","text":"van de stam der Aserieten het stamhoofd Achihoed, de zoon van Sjelomi;"},{"book":"Numeri","chapter":"34","verse":"28","text":"van de stam der Neftalieten het stamhoofd Pedaël, de zoon van Ammihoed."},{"book":"Numeri","chapter":"34","verse":"29","text":"Aan hen gaf Jahweh bevel het land Kanaän onder de kinderen Israëls te verdelen."}]}