{"data":[{"book":"Psalmen","chapter":"105","verse":"1","text":"Halleluja! Looft Jahweh, verkondigt zijn Naam, Maakt onder de volken zijn daden bekend;"},{"book":"Psalmen","chapter":"105","verse":"2","text":"Zingt en juicht Hem ter ere, En verhaalt al zijn wonderen!"},{"book":"Psalmen","chapter":"105","verse":"3","text":"Roemt in zijn heilige Naam: Vreugd moet er zijn in de harten der Jahweh-vereerders!"},{"book":"Psalmen","chapter":"105","verse":"4","text":"Wendt u tot Jahweh en zijn macht, Houdt niet op, zijn aanschijn te zoeken;"},{"book":"Psalmen","chapter":"105","verse":"5","text":"Denkt aan de wonderen, die Hij deed, Aan zijn tekenen, aan zijn gerichten:"},{"book":"Psalmen","chapter":"105","verse":"6","text":"Gij kinderen van Abraham, zijn dienaar; Gij zonen van Jakob, zijn vriend!"},{"book":"Psalmen","chapter":"105","verse":"7","text":"Hij, Jahweh, is onze God; Voor heel de aarde gelden zijn wetten!"},{"book":"Psalmen","chapter":"105","verse":"8","text":"Hij blijft zijn verbond voor eeuwig indachtig, En zijn belofte in duizend geslachten:"},{"book":"Psalmen","chapter":"105","verse":"9","text":"Het verbond, met Abraham gesloten, De belofte, aan Isaäk gezworen."},{"book":"Psalmen","chapter":"105","verse":"10","text":"En Hij heeft die belofte aan Jakob bekrachtigd, Aan Israël het eeuwig verbond:"},{"book":"Psalmen","chapter":"105","verse":"11","text":"Hij zeide: “Aan u zal Ik geven Het land van Kanaän als uw erfdeel.”"},{"book":"Psalmen","chapter":"105","verse":"12","text":"Toch waren ze daar maar gering in getal, Nog zonder aanzien en vreemd."},{"book":"Psalmen","chapter":"105","verse":"13","text":"En toen ze nog zwierven van volk tot volk, Van het ene rijk naar het andere,"},{"book":"Psalmen","chapter":"105","verse":"14","text":"Duldde Hij niet, dat iemand ze kwelde, Maar tuchtigde koningen om hunnentwil:"},{"book":"Psalmen","chapter":"105","verse":"15","text":"“Raakt mijn gezalfden niet aan, En doet mijn profeten geen leed!”"},{"book":"Psalmen","chapter":"105","verse":"16","text":"En toen Hij honger in het land had ontboden, Alle broodstokken stuk had geslagen,"},{"book":"Psalmen","chapter":"105","verse":"17","text":"Zond Hij een man voor hen uit, Werd Josef verkocht als een slaaf;"},{"book":"Psalmen","chapter":"105","verse":"18","text":"Men sloeg zijn voeten in boeien, In ijzeren ketens werd hij gekluisterd."},{"book":"Psalmen","chapter":"105","verse":"19","text":"Maar toen eindelijk zijn voorzegging vervuld was, En Jahweh’s uitspraak hem in het gelijk had gesteld,"},{"book":"Psalmen","chapter":"105","verse":"20","text":"Beval de koning, hem te bevrijden, Liet de heerser der volken hem los;"},{"book":"Psalmen","chapter":"105","verse":"21","text":"Hij stelde hem aan tot heer van zijn huis, Tot bestuurder van heel zijn bezit."},{"book":"Psalmen","chapter":"105","verse":"22","text":"En terwijl hij diens vorsten door zijn geest onderrichtte, En wijsheid leerde aan zijn oudsten,"},{"book":"Psalmen","chapter":"105","verse":"23","text":"Trok Israël Egypte binnen, Werd Jakob gast in het land van Cham."},{"book":"Psalmen","chapter":"105","verse":"24","text":"Daar liet Hij zijn volk heel vruchtbaar worden, Veel talrijker dan zijn verdrukkers."},{"book":"Psalmen","chapter":"105","verse":"25","text":"Maar toen hun hart verstarde, en zij zijn volk gingen haten, En trouweloos zijn dienaren kwelden,"},{"book":"Psalmen","chapter":"105","verse":"26","text":"Zond Hij Moses, zijn dienstknecht, Aäron, dien Hij zelf had gekozen;"},{"book":"Psalmen","chapter":"105","verse":"27","text":"En zij verrichtten zijn tekenen onder hen, En wonderen in het land van Cham."},{"book":"Psalmen","chapter":"105","verse":"28","text":"Hij zond duisternis af, en maakte het donker; Maar men achtte niet op zijn bevel."},{"book":"Psalmen","chapter":"105","verse":"29","text":"Hij veranderde hun wateren in bloed, En doodde hun vissen."},{"book":"Psalmen","chapter":"105","verse":"30","text":"Hun land krioelde van kikkers, Tot in de zalen zelfs van hun koning."},{"book":"Psalmen","chapter":"105","verse":"31","text":"Hij sprak: Daar kwamen de muggen, Muskieten over heel hun gebied."},{"book":"Psalmen","chapter":"105","verse":"32","text":"Hij gaf hun hagel voor regen, En het vuur laaide op in hun land."},{"book":"Psalmen","chapter":"105","verse":"33","text":"Hij sloeg hun wijnstok en vijg, En knakte de bomen op hun grond."},{"book":"Psalmen","chapter":"105","verse":"34","text":"Hij sprak: Daar kwamen de sprinkhanen aan, En ontelbare slokkers;"},{"book":"Psalmen","chapter":"105","verse":"35","text":"Ze verslonden al het gewas op het veld, En schrokten de vruchten weg van hun akker."},{"book":"Psalmen","chapter":"105","verse":"36","text":"Hij sloeg alle eerstgeborenen in hun land, Al de eersten van hun mannenkracht."},{"book":"Psalmen","chapter":"105","verse":"37","text":"Toen voerde Hij hen uit met zilver en goud, En geen van hun stammen bleef struikelend achter."},{"book":"Psalmen","chapter":"105","verse":"38","text":"Egypte was blij, dat ze gingen; Want de schrik voor hen had ze bevangen."},{"book":"Psalmen","chapter":"105","verse":"39","text":"En Hij spreidde een wolk uit tot dek, Een vuur, om de nacht te verlichten."},{"book":"Psalmen","chapter":"105","verse":"40","text":"Zij baden: Hij liet de kwakkels komen, En verzadigde hen met brood uit de hemel;"},{"book":"Psalmen","chapter":"105","verse":"41","text":"Hij spleet de rotsen: daar borrelden de wateren, En vloeiden door de woestijn als een stroom:"},{"book":"Psalmen","chapter":"105","verse":"42","text":"Want Hij was zijn heilige belofte indachtig, Aan Abraham, zijn dienaar, gedaan!"},{"book":"Psalmen","chapter":"105","verse":"43","text":"Zo leidde Hij zijn volk met gejubel, Zijn uitverkorenen onder gejuich."},{"book":"Psalmen","chapter":"105","verse":"44","text":"Hij schonk hun de landen der heidenen, En ze erfden het vermogen der volken:"},{"book":"Psalmen","chapter":"105","verse":"45","text":"Opdat ze zijn geboden zouden volbrengen, En zijn wetten onderhouden!"}]}