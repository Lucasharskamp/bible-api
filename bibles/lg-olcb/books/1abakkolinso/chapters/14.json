{"data":[{"book":"1 Abakkolinso","chapter":"14","verse":"1","text":"Mugobererenga okwagala era muluubirirenga ebirabo eby’Omwoyo, na ddala ekirabo eky’okwogera eby’obunnabbi."},{"book":"1 Abakkolinso","chapter":"14","verse":"2","text":"Kubanga ayogera mu nnimi tayogera n’abantu, wabula ayogera na Katonda. Kubanga tewali n’omu ategeera by’agamba. Aba ayogera bya kyama mu Mwoyo."},{"book":"1 Abakkolinso","chapter":"14","verse":"3","text":"Naye oyo ategeeza abantu eby’obunnabbi ayogera ebibazimba, ebibagumya era n’okubazzaamu amaanyi."},{"book":"1 Abakkolinso","chapter":"14","verse":"4","text":"Ayogera ennimi yeezimba yekka, naye oyo ayogera eby’obunnabbi azimba ekibiina kyonna eky’abakkiriza."},{"book":"1 Abakkolinso","chapter":"14","verse":"5","text":"Nandyagadde mwenna mwogere mu nnimi, naye ekisingira ddala nandyagadde mwenna mwogere eby’obunnabbi, kubanga ayogera eby’obunnabbi akira oyo ayogera mu nnimi, okuggyako nga waliwo avvuunula, Ekkanisa eryoke egasibwe."},{"book":"1 Abakkolinso","chapter":"14","verse":"6","text":"Kale kaakano, abooluganda, bwe nzija gye muli ne njogera mu nnimi mbagasa ntya? Naye bwe mbategeeza ebyo Katonda by’ambikulidde oba bye njize mu kutegeera, oba eby’obunnabbi, oba bye njigiriza, olwo mmanyi nga mbagasa."},{"book":"1 Abakkolinso","chapter":"14","verse":"7","text":"Era n’ebivuga ebitalina bulamu, ng’endere oba ennanga, bwe bitavuga mu maloboozi gategeerekeka, omuntu ayinza atya okutegeera oluyimba olufuuyibwa oba olukubibwa?"},{"book":"1 Abakkolinso","chapter":"14","verse":"8","text":"Era singa omufuuyi w’eŋŋombe tafuuwa ddoboozi Iitegeerekeka, ani ayinza okweteekerateekera olutalo?"},{"book":"1 Abakkolinso","chapter":"14","verse":"9","text":"Mu ngeri y’emu, bwe mwogera n’omuntu mu lulimi lw’atamanyi, asobola atya okutegeera kye mugamba? Muba mwogeredde bwereere."},{"book":"1 Abakkolinso","chapter":"14","verse":"10","text":"Weewaawo waliwo ennimi nnyingi mu nsi, era zonna zirina amakulu."},{"book":"1 Abakkolinso","chapter":"14","verse":"11","text":"Naye omuntu bw’ayogera olulimi lwe simanyi, aba ng’omugwira gye ndi, nange mba ng’omugwira gy’ali."},{"book":"1 Abakkolinso","chapter":"14","verse":"12","text":"Bwe mutyo nga bwe mwegomba okufuna ebirabo eby’Omwoyo, mufubenga nnyo mulyoke musobole okuzimba Ekkanisa ya Kristo."},{"book":"1 Abakkolinso","chapter":"14","verse":"13","text":"Kale buli ayogera mu lulimi asabe Katonda amusobozese okuluvvuunula."},{"book":"1 Abakkolinso","chapter":"14","verse":"14","text":"Kubanga bwe nsaba Katonda mu lulimi lwe sitegeera, omwoyo gwange gusaba, naye sibaako kye nganyulwa."},{"book":"1 Abakkolinso","chapter":"14","verse":"15","text":"Kale kino ki? Nnaasinzanga Katonda n’omwoyo gwange awamu n’amagezi gange era nnaayimbanga mu mwoyo gwange awamu n’amagezi gange."},{"book":"1 Abakkolinso","chapter":"14","verse":"16","text":"Kubanga bw’otendereza Katonda mu mwoyo gwo, omuntu atategeera ky’ogamba ayinza atya okuddamu nti, “Amiina!” ng’omaliriza okwebaza, ng’ebigambo ebyebazizza tabitegedde?"},{"book":"1 Abakkolinso","chapter":"14","verse":"17","text":"Weewaawo oyinza okuba nga weebazizza Katonda, naye omulala nga tagasibbwa."},{"book":"1 Abakkolinso","chapter":"14","verse":"18","text":"Neebaza Katonda kubanga njogera ennimi okubasinga mwenna."},{"book":"1 Abakkolinso","chapter":"14","verse":"19","text":"Naye mu lukuŋŋaana njagala njogere n’amagezi gange ebigambo bitaano abalala bye bategeera nga mbayigiriza, okusinga okwogera ebigambo omutwalo mu nnimi, bye bataategeere."},{"book":"1 Abakkolinso","chapter":"14","verse":"20","text":"Abooluganda, temulowooza bya kito. Mube ng’abaana abato ku bikwata ku kukola ebibi, mube bakulu mu kulowooza kwammwe."},{"book":"1 Abakkolinso","chapter":"14","verse":"21","text":"Era kyawandiikibwa mu mateeka nti,"},{"book":"1 Abakkolinso","chapter":"14","verse":"22","text":"Noolwekyo ennimi kyeziva ziba akabonero, si eri abo abakkiriza naye eri abo abatali bakkiriza, naye okutegeeza obunnabbi kw’abo abakkiriza so si abo abatali bakkiriza."},{"book":"1 Abakkolinso","chapter":"14","verse":"23","text":"Kale singa Ekkanisa ekuŋŋaana bonna ne boogera mu nnimi abatamanyi oba abatali bakkiriza ne bayingira, tebagamba nti mulaluse?"},{"book":"1 Abakkolinso","chapter":"14","verse":"24","text":"Naye singa bonna boogera eby’obunnabbi, atali mukkiriza oba atamanyi n’ayingira, ebyo ebyogerebwa byonna, bijja kumuleetera okulumirizibwa olw’ebibi bye, yeesalire omusango,"},{"book":"1 Abakkolinso","chapter":"14","verse":"25","text":"ebyama by’omu mutima gwe bibikkulwe, alyoke afukamire asinze Katonda, nga bw’agamba nti, “Ddala Katonda ali mu mmwe.”"},{"book":"1 Abakkolinso","chapter":"14","verse":"26","text":"Kale abooluganda tugambe tutya? Bwe mukuŋŋaana buli omu aba ne zabbuli, oba eky’okuyigiriza, oba ekyo Katonda ky’amubikkulidde, oba okwogera mu nnimi, oba okuvvuunula. Ebyo byonna bisaana bikolebwe olw’okuzimba Ekkanisa ya Katonda."},{"book":"1 Abakkolinso","chapter":"14","verse":"27","text":"Singa wabaawo aboogera mu nnimi bandyogedde babiri, oba obutasussa basatu, era nga boogera mu mpalo, ate wabeewo n’avvuunula."},{"book":"1 Abakkolinso","chapter":"14","verse":"28","text":"Naye bwe watabaawo avvuunula omwogezi w’ennimi asirike busirisi mu Kkanisa wabula ayogerere munda ye ne Katonda."},{"book":"1 Abakkolinso","chapter":"14","verse":"29","text":"Kyokka abo aboogera eby’obunnabbi boogerenga babiri oba basatu, ng’abalala bafumiitiriza ku ebyo ebyogerwa."},{"book":"1 Abakkolinso","chapter":"14","verse":"30","text":"Naye singa omu ku batudde abikkulirwa ekigambo kya Katonda, oyo abadde ayogera asirikenga."},{"book":"1 Abakkolinso","chapter":"14","verse":"31","text":"Kubanga mwenna musobola okwogera eby’obunnabbi nga mwogera mu mpalo, bonna balyoke bayige era bongerwemu amaanyi."},{"book":"1 Abakkolinso","chapter":"14","verse":"32","text":"Abalina omwoyo ogw’obunnabbi bafugibwa bannabbi,"},{"book":"1 Abakkolinso","chapter":"14","verse":"33","text":"kubanga Katonda si wa luyoogaano, wabula wa mirembe."},{"book":"1 Abakkolinso","chapter":"14","verse":"34","text":"abakazi basirikenga busirisi mu kuŋŋaaniro, kubanga tebakkirizibwa kwogera, wabula okukulemberwa ng’amateeka bwe gagamba."},{"book":"1 Abakkolinso","chapter":"14","verse":"35","text":"Bwe wabangawo kye baagala okubuuza babuuzenga ba bbaabwe eka, kubanga kya nsonyi omukazi okwogera mu Kkanisa."},{"book":"1 Abakkolinso","chapter":"14","verse":"36","text":"Kale mulowooza nti ekigambo kya Katonda kyatandikira mu mmwe oba nti mmwe be kyatuukako mwekka?"},{"book":"1 Abakkolinso","chapter":"14","verse":"37","text":"Omuntu yenna alowooza okuba nnabbi oba omuntu ow’omwoyo, ategeere mu bujjuvu nti bino bye mbawandiikira kye kiragiro kya Mukama."},{"book":"1 Abakkolinso","chapter":"14","verse":"38","text":"Naye omuntu yenna atabifaako naye si wa kufiibwako."},{"book":"1 Abakkolinso","chapter":"14","verse":"39","text":"Kale baganda bange muyaayaanirenga okwogera eby’obunnabbi, kyokka okwogera mu nnimi temukuziyiza."},{"book":"1 Abakkolinso","chapter":"14","verse":"40","text":"Naye byonna bikolebwenga nga bwe kisaana era mu ntegeka entuufu."}]}