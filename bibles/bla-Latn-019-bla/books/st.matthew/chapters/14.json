{"data":[{"book":"ST. MATTHEW","chapter":"14","verse":"1","text":"ANNIK' Herod tetrarch okhtsĭm'attomĕsts Jesus otap'ĭstutsipists,"},{"book":"ST. MATTHEW","chapter":"14","verse":"2","text":"Ki an'ĭstsiuax otap'otomokix am'omauk John Baptist; enio'sĭnni mat'sipuau; ŭn'nikaie ŭkkŭk'umapotŭksists itap'ĭtutsimĕsts."},{"book":"ST. MATTHEW","chapter":"14","verse":"3","text":"Herod ŭkai'eĕniuaie John, ki aiĭs'ksipĭstsiuaie, ki itsok'iuaie osto'iaie Herodias, us Philip otokeman'ĭnaai."},{"book":"ST. MATTHEW","chapter":"14","verse":"4","text":"Tŭk'ka John an'ĭstsiuaie matŏkhsiu'ats kŏk'otoŏssi."},{"book":"ST. MATTHEW","chapter":"14","verse":"5","text":"Ki otai'aksenitossaie, stun'nuyiuax matap' pix, tŭk'ka ĭsksĭnnu'yiuaxauaie prophet."},{"book":"ST. MATTHEW","chapter":"14","verse":"6","text":"Ki otai'totstsĭssi Herod otsit'sipokaiipi, Herodias otŭn'ni itŭt'sikipiu, ki itsŭp'ĭstutuyiuaie Herod."},{"book":"ST. MATTHEW","chapter":"14","verse":"7","text":"Itsiksĭs'toatsiuaie atoŭn'ĭssĭnni mŏk'ittokotossaie otan'ĭstopiaie."},{"book":"ST. MATTHEW","chapter":"14","verse":"8","text":"Ki oksĭs'tsi otsĭs'tok, ki an'iu, John Baptist otokŏn' ĭstsŭp'potoat omŭk'okos ki annom' ĭstoko'kit."},{"book":"ST. MATTHEW","chapter":"14","verse":"9","text":"Ki omŭx'ina itsĭk'oketŭkkiu: ki otŭtoanĭs'si ki otopokau'yemix, ŭn'nikaie itani'u mŏk'okotŏsaie."},{"book":"ST. MATTHEW","chapter":"14","verse":"10","text":"Ki itŭp'skŏkiu, ki itsi'kawkokĭtsiauaie John itsĭpsts'okiawpiaie."},{"book":"ST. MATTHEW","chapter":"14","verse":"11","text":"Ki otokŏn'itsipuk'sipĭppotopaie, omŭk'okos itsŭp'potopaie, ki ikotauai'e ake'kuŭn: ki ito'tsĭppotuyiuaie oksĭs'tsi."},{"book":"ST. MATTHEW","chapter":"14","verse":"12","text":"Ki otŭs'ksĭnĭmatsax itoto'iau ki mat'sĭmiau mostŭm' i, ki ai'akotomiau, ki i'tappoiau ki itŭnĭs'tsiiau Jesus."},{"book":"ST. MATTHEW","chapter":"14","verse":"13","text":"Jesus otokh'tsĭmsi, itsĭs'tŭpaatomaie akli'iosatsĭs itsui'akhiosiu, ki ksĭs'tapsksŏkkum itŭpanĭstappo'aie: ki matap'pix otokh'tsĭsau itsiksiuopokiuo'iauaie, otakap'ioyimoauĕsts sŭx'iau."},{"book":"ST. MATTHEW","chapter":"14","verse":"14","text":"Ki Jesus itopĭtsĭssa'atomaie, ki nan'nuyiuax akai'tappix, ki kaiĭm'iuax, ki ikut'tutuyiuax otai'oktokosimoauax."},{"book":"ST. MATTHEW","chapter":"14","verse":"15","text":"Ki otai'ĭstŭkkŏpsi, otŭs'ksĭnĭmatsax otsitota'akax, ki an'ĭstsiauaie, annom' ksĭs'tapsksŏkkumasiu, ki au'mŭtŭputŭkku; o'tappiisĭnna ŭnnĭstŭps'skos, mŏk'ittapposi akap'ioyĭsts, mŏk'opumattosi aau'ŏsĭn."},{"book":"ST. MATTHEW","chapter":"14","verse":"16","text":"Ki Jesus an'ĭstsiuax, matokuiĭstapu'iauats; kotok' mŏks'auattopiau."},{"book":"ST. MATTHEW","chapter":"14","verse":"17","text":"Ki an'ĭstsiauaie, annom' nitsinan'anĭsts nĭsittu'yi ke'tanĭsts ki na'tokŭmi mammix'."},{"book":"ST. MATTHEW","chapter":"14","verse":"18","text":"An'iu, puk'sipĭppotokikau."},{"book":"ST. MATTHEW","chapter":"14","verse":"19","text":"Ki an'ĭstsiuax kŏnai'tappix mŏk'opasax mattu'yikui; ki mat'sĭmĕsts nĭsittu'yĭsts ke'tanĭsts ki na'tokŭmi mam mix', ki, otspisŭp'si itatsĭm'etsĭmĕsts, ki itau'minotsimĕsts; ki ikotsiu'ax otŭs'ksĭnĭmatsax ke'tanists, ki otŭs'ksĭnĭmatsax ikotsiu'ăsts o'tappiisĭnna."},{"book":"ST. MATTHEW","chapter":"14","verse":"20","text":"Ki ikŏnau'yiau, ki itoku'yiau: ki mat'sĭmĕsts iau pi'nikĕsts itstsi'ĭsts na'tsikoputtuyi ĭsksĭmmatŭk'iĭssokaiĭsts."},{"book":"ST. MATTHEW","chapter":"14","verse":"21","text":"Ki aiiniks'ĭsk au'yixk nĭsitsi' omŭk'sikepĭppix nĭn'ax, ki akex, ki pokax'."},{"book":"ST. MATTHEW","chapter":"14","verse":"22","text":"Ki Jesus eikak'imatsiuax otŭs'ksĭnĭnatsax mŏkĭt'sŭppopĭsax akh'iosatsĭs, mŏkotom'apŭmmosax, otsakiaiĭs'tŭpskoŏsaie tappiisĭn'na."},{"book":"ST. MATTHEW","chapter":"14","verse":"23","text":"Ki otsĭs'tŭpskoŏsax otappiisĭn'nă, itsitamĭsso' nitum'mo mŏkatsimoiikasi; ki otau'tŭkkussi itsĭttau'piu."},{"book":"ST. MATTHEW","chapter":"14","verse":"24","text":"Ki akli'iosatsĭs ai'itŭtsikioo, ki ipawkh'paikimskawp: tŭk'ka, umut'totsŭppopi."},{"book":"ST. MATTHEW","chapter":"14","verse":"25","text":"Ki nĭssoo'yi ĭskska'tŭksĭnni koku'yi Jesus itsitappo'ax, omŭk'sikĭmi itokh'itauauŏkau."},{"book":"ST. MATTHEW","chapter":"14","verse":"26","text":"Ki otŭs'ksĭnimatsax otsĭnno'ossauaie umuttokhitauau'okani omŭk'sikimi, ap'aitsitaiau, ki an'iau, Sta'awina; ki oko'pusuai itokum'iau."},{"book":"ST. MATTHEW","chapter":"14","verse":"27","text":"Ki Jesus kaiĭp'sĭtsĭpsatsiuax, ki an'iu, Ŏkh'sitŭkkik; nitam'i; Piniko'puk."},{"book":"ST. MATTHEW","chapter":"14","verse":"28","text":"Ki Peter nokŭt'anĭstsiuaie, Nin'a kŭm'ămieniki ani'kit ksĕsto'a nŏk'itotosi nŏk'itsitŭpauauŏkasi omŭk'sikĭmi."},{"book":"ST. MATTHEW","chapter":"14","verse":"29","text":"Ki an'iu, Puk'siput. Ki Peter otĭnnĭsa'atossi akh'iosatsis, itokh'itauauŏkau omŭk'sikĭmi mŏk'ittapposi Jesus."},{"book":"ST. MATTHEW","chapter":"14","verse":"30","text":"Ki otsĭnĭs'si eik'sopuyi, itsiko'pum: ki otaumutŭp'sŭppopiisi omŭk'sikĭmi ita'sainiepuyiu, ki au'aniu Nin'a, Kŏmotse'piokit."},{"book":"ST. MATTHEW","chapter":"14","verse":"31","text":"Ki Jesus itŭp'sauksikĭns'tsakiuaie ki itsĕn'iuaie, ki an'ĭstsiuaie, ksĕsto'a enŭkaumai'tŭkkiua, kumauk'saietŭkkiks?"},{"book":"ST. MATTHEW","chapter":"14","verse":"32","text":"Otsito'tosau akh'iosatsis, itsiksĭst'sopu."},{"book":"ST. MATTHEW","chapter":"14","verse":"33","text":"Anniks'isk itsŭp'popixk akh'iosatsĭs itoto'iauaie ki atsĭmmĭm'miauaie ki an'iaiu, E'mŭmi kitam'i Ap'istotok'iuă okku'i."},{"book":"ST. MATTHEW","chapter":"14","verse":"34","text":"Ki otau'pŭmmossau, itoto'iau Gennesaret ĭstau'ŏssĭni."},{"book":"ST. MATTHEW","chapter":"14","verse":"35","text":"Ki annim' ĭstsĭn'ax, ots'ksĭnuoŏssau, itŭp'skŭkiau kŏnŭs'ksŏkkum sa'akapotsi, ki itotsĭp'iauaie ikŏnai'oktokosix:"},{"book":"ST. MATTHEW","chapter":"14","verse":"36","text":"Ki au'kŏmŏnĭstsiauaie (Jesus) mŏkskaks'ĭxenĭsax oso'kŏsĭm itssaiin'ikaists: ki manĭsts'eipi kaien'ĭmĭx ŭn'nineetsĭmi sokap'okuttotoax."}]}