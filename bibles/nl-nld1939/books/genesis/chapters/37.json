{"data":[{"book":"Genesis","chapter":"37","verse":"1","text":"Jakob bleef in het land Kanaän wonen, waar ook zijn vader had vertoefd."},{"book":"Genesis","chapter":"37","verse":"2","text":"En dit is de familiegeschiedenis van Jakob: Toen Josef zeventien jaar oud en dus nog een knaap was, en hij met zijn broers, met de zonen van Bilha en de zonen van Zilpa, de vrouwen van zijn vader, de kudde weidde, bracht hij de kwade geruchten, die over hen liepen, aan hun vader over."},{"book":"Genesis","chapter":"37","verse":"3","text":"Ook hield Israël meer van Josef dan van zijn andere zonen, omdat hij hem nog op zijn oude dag geboren was; daarom liet hij hem een kleurig gewaad maken."},{"book":"Genesis","chapter":"37","verse":"4","text":"Toen zijn broeders dus bemerkten, dat hun vader hem meer beminde dan al zijn broers, begonnen zij hem te haten, en gunden hem geen vriendelijk woord meer."},{"book":"Genesis","chapter":"37","verse":"5","text":"Bovendien had Josef eens een droom, die hij aan zijn broers vertelde, met het gevolg, dat zij hem nog meer gingen haten."},{"book":"Genesis","chapter":"37","verse":"6","text":"Hij sprak tot hen: Luistert eens naar de droom, die ik heb gehad."},{"book":"Genesis","chapter":"37","verse":"7","text":"Ziet, wij waren op het veld aan het schoven binden, toen mijn schoof overeind rees en recht bleef staan, terwijl uw schoven zich er omheen plaatsten, en voor de mijne begonnen te buigen."},{"book":"Genesis","chapter":"37","verse":"8","text":"Maar zijn broers zeiden tot hem: Wilt ge soms koning over ons worden, of over ons heersen? En ze haatten hem nog meer om die droom, die hij had verhaald."},{"book":"Genesis","chapter":"37","verse":"9","text":"Later had hij nog een andere droom, die hij eveneens aan zijn broers vertelde. Hij sprak: Ik heb een nieuwe droom gehad. Zie, de zon, de maan en elf sterren bogen zich voor mij neer."},{"book":"Genesis","chapter":"37","verse":"10","text":"Maar toen hij dit aan zijn vader en zijn broers vertelde, berispte hem zijn vader en zei: Wat moet dat met die droom, die ge gehad hebt; moeten ik, uw moeder en broers ons soms voor u ter aarde komen buigen?"},{"book":"Genesis","chapter":"37","verse":"11","text":"Maar terwijl zijn broers nijdig op hem bleven, prentte zijn vader dat verhaal in zijn geheugen."},{"book":"Genesis","chapter":"37","verse":"12","text":"Nu gebeurde het eens, dat zijn broers naar Sikem waren gegaan, om de kudden van hun vader te weiden."},{"book":"Genesis","chapter":"37","verse":"13","text":"Toen sprak Israël tot Josef: De broers zijn in Sikem de kudden aan het weiden; ik wilde u er wel eens heen zenden. Hij antwoordde: Heel goed!"},{"book":"Genesis","chapter":"37","verse":"14","text":"Hij hernam: Ga dan eens zien, of alles in orde is met uw broers en ook met het vee, en kom het mij dan vertellen. Zo zond hij hem uit de vallei van Hebron op pad. Toen hij bij Sikem was gekomen,"},{"book":"Genesis","chapter":"37","verse":"15","text":"en daar in de velden ronddoolde, ontmoette hem iemand, die hem vroeg, wat hij zocht."},{"book":"Genesis","chapter":"37","verse":"16","text":"Hij antwoordde: Ik ben op zoek naar mijn broers; kunt ge me zeggen, waar zij hun kudde weiden?"},{"book":"Genesis","chapter":"37","verse":"17","text":"De man gaf ten antwoord: Zij zijn van hier weg; want ik heb ze horen zeggen, dat ze naar Dotan wilden gaan. Josef ging dus zijn broers achterna, en trof hen in Dotan."},{"book":"Genesis","chapter":"37","verse":"18","text":"Zij zagen hem al uit de verte. En eer hij hen nog had bereikt, hadden ze al het plan beraamd, hem te doden."},{"book":"Genesis","chapter":"37","verse":"19","text":"Ze zeiden tot elkander: Zie, daar komt de dromer aan!"},{"book":"Genesis","chapter":"37","verse":"20","text":"Vooruit nu, laten we hem vermoorden, in een van de putten gooien, en zeggen, dat een wild beest hem heeft verslonden; dan zullen we eens zien, wat er van zijn dromen terecht komt."},{"book":"Genesis","chapter":"37","verse":"21","text":"Toen Ruben dit hoorde, wilde hij hem uit hun handen redden. Daarom zei hij: We moeten hem niet om het leven brengen."},{"book":"Genesis","chapter":"37","verse":"22","text":"En Ruben vervolgde: Ge moet geen bloed vergieten; werpt hem liever in die put daar, in de woestijn, maar raakt hem niet aan. Zo wilde hij hem aan hun handen onttrekken, om hem naar zijn vader terug te brengen."},{"book":"Genesis","chapter":"37","verse":"23","text":"Toen Josef dan bij zijn broers was gekomen, trokken zij hem het veelkleurig kleed uit, dat hij aanhad,"},{"book":"Genesis","chapter":"37","verse":"24","text":"grepen hem vast, en wierpen hem in de put. De put was leeg, en er stond geen water in."},{"book":"Genesis","chapter":"37","verse":"25","text":"Terwijl ze daarna zaten te eten, keken ze op, en bemerkten een karavaan van Jisjmaëlieten, die van Gilad kwam; hun kamelen waren belast met gom, balsem en hars, en waren op weg naar Egypte."},{"book":"Genesis","chapter":"37","verse":"26","text":"Nu zei Juda tot zijn broers: Wat hebben we er aan, onzen broer te vermoorden en zijn bloed te bedekken?"},{"book":"Genesis","chapter":"37","verse":"27","text":"Laten we hem liever aan de Jisjmaëlieten verkopen en niet onze handen aan hem slaan; want hij is toch onze broer en ons eigen vlees. Zijn broers stemden er in toe."},{"book":"Genesis","chapter":"37","verse":"28","text":"En toen de midjanietische kooplieden voorbijkwamen, trokken zij Josef uit de put omhoog, en verkochten hem voor twintig zilverstukken aan de Jisjmaëlieten, die Josef naar Egypte voerden."},{"book":"Genesis","chapter":"37","verse":"29","text":"Toen Ruben weer naar de put kwam, maar Josef niet meer in de put was, scheurde hij zijn kleren."},{"book":"Genesis","chapter":"37","verse":"30","text":"Hij liep terug naar zijn broers, en riep: De jongen is weg, wat moet ik nu gaan beginnen!"},{"book":"Genesis","chapter":"37","verse":"31","text":"Nu namen zij het kleed van Josef, slachtten een geitebokje, en doopten het kleed in het bloed."},{"book":"Genesis","chapter":"37","verse":"32","text":"Ze stuurden het kleurige kleed naar hun vader, en lieten hem zeggen: Dit hebben we gevonden; zie eens, of dit het kleed van uw zoon is, of niet?"},{"book":"Genesis","chapter":"37","verse":"33","text":"Hij herkende het en zei: Het is het kleed van mijn zoon; een wild beest heeft hem verslonden; ach, Josef is in stukken gescheurd!"},{"book":"Genesis","chapter":"37","verse":"34","text":"En Jakob scheurde zijn kleren, deed een zak om zijn lenden, en treurde lange tijd om zijn zoon."},{"book":"Genesis","chapter":"37","verse":"35","text":"Al zijn zonen en dochters kwamen hem troosten; maar hij wilde geen troost. Want hij sprak: Treurend daal ik naar mijn zoon in het dodenrijk af. Zo bleef zijn vader om hem wenen."},{"book":"Genesis","chapter":"37","verse":"36","text":"Intussen hadden de Midjanieten Josef in Egypte verkocht aan Potifar, een hoveling van Farao, en overste van de lijfwacht."}]}