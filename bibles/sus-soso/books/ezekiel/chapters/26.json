{"data":[{"book":"Ezekiel","chapter":"26","verse":"1","text":"A ɲɛ fu nun keren nde, kike xi singe ra, Alatala naxa a masen n bɛ, a naxɛ,"},{"book":"Ezekiel","chapter":"26","verse":"2","text":"«Adamadi, Tire to bara a kolon a Darisalamu na safe si gbɛtɛe sagoe, a fa a maɲɔxun a nɔma naafuli sɔtɔde na gbaloe raba xa fe ra,"},{"book":"Ezekiel","chapter":"26","verse":"3","text":"wo Marigi Alatala yi nan masenxi, ‹Tire, n tixi wo kanke! N fama nɛ si gbɛtɛe ra wo yire, e din wo ra alɔ baa mɔrɔnyie."},{"book":"Ezekiel","chapter":"26","verse":"4","text":"E Tire tɛtɛe birin yensenma nɛ, e wo xa yire makantaxie kana, wo xɔnyi fa findi fanye mageli ra,"},{"book":"Ezekiel","chapter":"26","verse":"5","text":"yɛxɛsuxuie e xa yɛlɛe raxarama dɛnnaxɛ. Alatala xui nan na ki. N a xa naafuli fima nɛ si gbɛtɛe ma,"},{"book":"Ezekiel","chapter":"26","verse":"6","text":"a xa mixie faxama nɛ santidɛgɛma ra. Na kui, e a kolonma nɛ a n tan nan na Alatala ra.›»"},{"book":"Ezekiel","chapter":"26","verse":"7","text":"«Wo Marigi Alatala yi nan masenxi, a naxɛ, ‹N fama nɛ Babilɔn mangɛ xungbe Nebukadansari ra kelife kɔɔla ma, a xa wo tan Tirekae gere a xa sɔɔri gali nun a xa soe ragi gali ra."},{"book":"Ezekiel","chapter":"26","verse":"8","text":"A wo xa mixie sɔntɔma nɛ santidɛgɛma ra. A yiree mate wo xa tɛtɛe sɛɛti ma alako a xa naa kana. Wo mu nɔma a tɔɔrɔde a xa wure lefae xa fe ra."},{"book":"Ezekiel","chapter":"26","verse":"9","text":"A dinma nɛ wo xa naadɛe nun wo xa yire makantaxie ra a xa geresosee ra, han e bira."},{"book":"Ezekiel","chapter":"26","verse":"10","text":"A xa soe gali xube ratema nɛ han. Wo xa tɛtɛ sɛrɛnma nɛ e xa soe, e xa sɔɔri ragisee, nun e xa se xanin see xui ra, e na so wo xa tɛtɛ biraxi tagi tɛmui naxɛ."},{"book":"Ezekiel","chapter":"26","verse":"11","text":"E wo xa kirae boronma nɛ, e wo xa mixie faxa santidɛgɛma ra, e wo xa banxi fanyie rabira."},{"book":"Ezekiel","chapter":"26","verse":"12","text":"E wo xa naafuli xaninma nɛ, e wo harige xun nakana. E wo xa tɛtɛ rabira, e wo xa banxie kana, naxan na lu, e na wɔlɛ baa ma."},{"book":"Ezekiel","chapter":"26","verse":"13","text":"N wo xa sigi sa danma nɛ, wo xa kɔra xui mu mɛma sɔnɔn."},{"book":"Ezekiel","chapter":"26","verse":"14","text":"N i findima fanye mabaxi nan na, yɛlɛ raxarama dɛnnaxɛ. Wo xa taa mu gbilenma ti ra sɔnɔn, barima n xui nan na ki. Wo Marigi Alatala na nan masenxi.›»"},{"book":"Ezekiel","chapter":"26","verse":"15","text":"«Wo Marigi Alatala yi nan masenxi Tire bɛ, a naxɛ, ‹Si gbɛtɛ naxee sabatixi baa dɛ ra, e fama nɛ wo wa xui mɛde yi gbaloe xa fe ra."},{"book":"Ezekiel","chapter":"26","verse":"16","text":"E xa mangɛe goroma nɛ e xa kibanyie kui, e e xa dugi fanyie ba e ma, e fa sunnun dugi ragoro e ma, alako e xa dɔxɔ wo sɛɛti ma bɔxi ma yaragaaxui kui."},{"book":"Ezekiel","chapter":"26","verse":"17","text":"E sunnun suuki nde xabuma nɛ wo xun ma, naxan a falama,"},{"book":"Ezekiel","chapter":"26","verse":"18","text":"Kɔnɔ yakɔsi si naxee sabatixi baa dɛ ra,"},{"book":"Ezekiel","chapter":"26","verse":"19","text":"«Wo Marigi Alatala yi nan masenxi, a naxɛ, ‹N na wo xa taa kana, mixi yo mu lu naa sɔnɔn, baa ye fa din na yire ma,"},{"book":"Ezekiel","chapter":"26","verse":"20","text":"na luma nɛ alɔ mixi dangixi naxee bara siga aligiyama. N wo nɔxunma nɛ bɔxi bun ma, wo mu gbilen duniɲa ma sɔnɔn."},{"book":"Ezekiel","chapter":"26","verse":"21","text":"N wo raɲɔnma nɛ yi gbaloe kui feo. Mixi naxan wo fenma, a mu wo toma sɔnɔn. Wo Marigi Alatala xui nan na ki.›»"}]}