{"data":[{"book":"Micha","chapter":"6","verse":"1","text":"Hoort toch het woord, Dat Jahweh spreekt! Sta op, richt uw aanklacht ten aanhoren der bergen, En laat de heuvelen uw stem vernemen!"},{"book":"Micha","chapter":"6","verse":"2","text":"Hoort bergen, de aanklacht van Jahweh, Gij ook, onwrikbare fundamenten der aarde: Want Jahweh heeft een beschuldiging tegen zijn volk, Een vordering tegen Israël."},{"book":"Micha","chapter":"6","verse":"3","text":"Mijn volk, wat heb Ik u toch gedaan, Waarmee u verdroten? Antwoord Mij!"},{"book":"Micha","chapter":"6","verse":"4","text":"Ik heb u uit Egypte geleid, uit het slavenhuis u verlost, Moses, Aäron en Mirjam aan uw spits laten gaan."},{"book":"Micha","chapter":"6","verse":"5","text":"Gedenk, mijn volk, wat Balak, de koning van Moab, beraamde. Het antwoord, dat Bilam, de zoon van Beor, hem gaf; Wat er gebeurde van Sjittim tot Gilgal, Opdat ge Gods genaden erkent!"},{"book":"Micha","chapter":"6","verse":"6","text":"Waarmede zal ik voor Jahweh treden, Mij buigen voor God in de hoge? Zal ik Hem met brandoffers naderen, Met één-jarige kalveren?"},{"book":"Micha","chapter":"6","verse":"7","text":"Zullen Jahweh de duizenden rammen behagen, Of ontelbare stromen van olie; Zal ik voor mijn misdaad mijn eerstgeborene geven, De vrucht van mijn schoot voor mijn zonde?"},{"book":"Micha","chapter":"6","verse":"8","text":"Hij heeft u verkondigd wat goed is, o mens, En wat Jahweh van u verlangt: Niets anders dan recht doen, en barmhartigheid beminnen, Deemoedig zijn jegens uw God!"},{"book":"Micha","chapter":"6","verse":"9","text":"Hoort, Jahweh roept tot de stad, En wijsheid is het, zijn Naam te vrezen: Hoort het, gij stam, Gij, gemeente der stad!"},{"book":"Micha","chapter":"6","verse":"10","text":"Zou Ik het huis van den goddeloze vergeten, De boze rijkdom, de gevloekte, oneerlijke maat,"},{"book":"Micha","chapter":"6","verse":"11","text":"De bedriegelijke weegschaal onschuldig verklaren, De buidel met valse gewichten?"},{"book":"Micha","chapter":"6","verse":"12","text":"Omdat uw rijkaards vol onrec ht waren, Uw burgers bedriegers met een valse tong in hun mond:"},{"book":"Micha","chapter":"6","verse":"13","text":"Daarom ben Ik begonnen, u te slaan, En te vernielen om uw zonden!"},{"book":"Micha","chapter":"6","verse":"14","text":"Ge zult eten, maar niet verzadigd zijn, En honger in uw binnenste voelen; Ge zult sparen, maar het niet behouden, En wat ge behoudt, geef Ik prijs aan het zwaard."},{"book":"Micha","chapter":"6","verse":"15","text":"Zaaien zult ge, maar niet oogsten, Olijven zult ge gaan treden, Maar u niet zalven met olie, En most, maar er geen wijn van drinken."},{"book":"Micha","chapter":"6","verse":"16","text":"Ge hebt Omri’s wetten onderhouden, Alle praktijken van Achabs huis, naar hun gebruiken geleefd, Opdat Ik u prijs geef aan de vernieling, uw burgers aan spot, En gij de hoon van de volken zoudt dragen!"}]}