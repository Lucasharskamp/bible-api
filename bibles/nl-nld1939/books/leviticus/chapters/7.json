{"data":[{"book":"Leviticus","chapter":"7","verse":"1","text":"Dit is de wet op het schuldoffer: het is hoogheilig."},{"book":"Leviticus","chapter":"7","verse":"2","text":"Op de plaats, waar men het brandoffer slacht, moet men ook het schuldoffer slachten; en de priester moet het altaar aan alle kanten met zijn bloed besprenkelen."},{"book":"Leviticus","chapter":"7","verse":"3","text":"Alle vetdelen ervan moet hij offeren: het staartvet met het vet, dat de ingewanden bedekt;"},{"book":"Leviticus","chapter":"7","verse":"4","text":"de beide nieren met het vet, dat daaromheen in de lenden zit; de kwab aan de lever, die met de nieren moet worden weggenomen."},{"book":"Leviticus","chapter":"7","verse":"5","text":"De priester moet het op het altaar in rook doen opgaan als een vuuroffer voor Jahweh; het is een schuldoffer."},{"book":"Leviticus","chapter":"7","verse":"6","text":"Alle mannen onder de priesters mogen het eten; op een heilige plaats moet het worden genuttigd; want het is hoogheilig."},{"book":"Leviticus","chapter":"7","verse":"7","text":"Voor het zonde(-) en het schuldoffer geldt dezelfde wet; het zal den priester behoren, die er de verzoeningsplechtigheid mee verricht."},{"book":"Leviticus","chapter":"7","verse":"8","text":"Ook de huid van iemands brandoffer is voor den priester, die het opdraagt."},{"book":"Leviticus","chapter":"7","verse":"9","text":"Elk spijsoffer, dat in de oven is gebakken of in een pot of pan is bereid, komt den priester toe, die het opdraagt."},{"book":"Leviticus","chapter":"7","verse":"10","text":"Maar op alle andere spijsoffers, hetzij ze met olie zijn gemengd of droog zijn, hebben alle zonen van Aäron evenveel recht."},{"book":"Leviticus","chapter":"7","verse":"11","text":"Dit is de wet op de vredeoffers, die men aan Jahweh opdraagt."},{"book":"Leviticus","chapter":"7","verse":"12","text":"Wanneer iemand zijn gave uit dankbaarheid brengt, moet hij bij het dankoffer ongedesemde koeken voegen, gemengd met olie, ongedesemde vlaas met olie bestreken, en meelbloem met olie aangemaakt."},{"book":"Leviticus","chapter":"7","verse":"13","text":"Bij zijn vredeoffer uit dankbaarheid moet hij koeken van gedesemd brood als offergave voegen."},{"book":"Leviticus","chapter":"7","verse":"14","text":"Van al deze soorten van offergaven moet hij Jahweh één stuk als hefoffer brengen; het zal voor den priester zijn, die het bloed van het vredeoffer sprenkelt."},{"book":"Leviticus","chapter":"7","verse":"15","text":"Het vlees van zijn vredeoffer uit dankbaarheid gebracht moet op de dag, dat het geofferd wordt, worden gegeten; niets daarvan mag tot de volgende morgen worden bewaard."},{"book":"Leviticus","chapter":"7","verse":"16","text":"Wanneer iemand een slachtoffer als geloftegave of als vrijwillige gave brengt, dan moet wel het slachtoffer op de dag van de offerande worden genuttigd; maar wat overblijft mag ook de volgende dag nog worden gegeten;"},{"book":"Leviticus","chapter":"7","verse":"17","text":"wat op de derde dag nog over is van het offervlees, moet in het vuur worden verbrand."},{"book":"Leviticus","chapter":"7","verse":"18","text":"Wanneer op de derde dag nog van het vlees van het vredeoffer wordt gegeten, komt het hem, die het heeft gebracht, niet ten goede, en wordt het hem niet toegerekend; integendeel dan is het onrein, en iedereen, die ervan eet, belaadt zich met schuld."},{"book":"Leviticus","chapter":"7","verse":"19","text":"Ook als het vlees met iets onreins in aanraking komt, mag het niet meer worden gegeten, maar moet het worden verbrand. Iedereen, die rein is, mag het vlees van het vredeoffer eten."},{"book":"Leviticus","chapter":"7","verse":"20","text":"Maar iedereen, die het vlees van het vredeoffer van Jahweh eet, terwijl hij onrein is, zal van zijn volk worden afgesneden."},{"book":"Leviticus","chapter":"7","verse":"21","text":"Eveneens zal iedereen, die iets onreins heeft aangeraakt, iets onreins van een mens of onrein vee of welk onrein gedierte ook, en die toch van het vlees van het vredeoffer van Jahweh eet, van zijn volk worden afgesneden."},{"book":"Leviticus","chapter":"7","verse":"22","text":"Jahweh sprak tot Moses:"},{"book":"Leviticus","chapter":"7","verse":"23","text":"Zeg aan de Israëlieten: Het vet van een rund, van een schaap of geit moogt ge niet eten;"},{"book":"Leviticus","chapter":"7","verse":"24","text":"het vet van een gestorven of verscheurd dier mag voor alles worden gebruikt, maar ge moogt het niet eten."},{"book":"Leviticus","chapter":"7","verse":"25","text":"Want iedereen, die het vet van runderen eet, die men als vuuroffers aan Jahweh kan brengen, zal van zijn volk worden afgesneden."},{"book":"Leviticus","chapter":"7","verse":"26","text":"Waar ge ook woont, nooit moogt ge bloed nuttigen, noch van vogels noch van viervoetige dieren;"},{"book":"Leviticus","chapter":"7","verse":"27","text":"iedereen, die bloed nuttigt, van welk beest ook, zal van zijn volk worden afgesneden."},{"book":"Leviticus","chapter":"7","verse":"28","text":"Jahweh sprak tot Moses:"},{"book":"Leviticus","chapter":"7","verse":"29","text":"Zeg aan de Israëlieten: Wie Jahweh een vredeoffer brengt, moet zelf zijn gave van dat vredeoffer Jahweh opdragen."},{"book":"Leviticus","chapter":"7","verse":"30","text":"Met eigen handen moet hij de vuuroffers van Jahweh, het vet met de borst opdragen; de borst om ze als strekoffer voor het aanschijn van Jahweh aan te bieden,"},{"book":"Leviticus","chapter":"7","verse":"31","text":"terwijl de priester het vet op het altaar in rook moet doen opgaan. De borst valt dan Aäron en zijn zonen ten deel."},{"book":"Leviticus","chapter":"7","verse":"32","text":"De rechterschenkel van uw vredeoffer moet ge als hefoffer aan den priester geven."},{"book":"Leviticus","chapter":"7","verse":"33","text":"Wie van Aärons zonen het bloed en het vet van het vredeoffer heeft opgedragen, ontvangt de rechterschenkel als zijn deel."},{"book":"Leviticus","chapter":"7","verse":"34","text":"Want de borst, die als strekoffer en de schenkel, die als hefoffer wordt gebracht, neem Ik van het vredeoffer der Israëlieten af, om ze den priester Aäron en zijn zonen te geven als het deel, dat de Israëlieten hun steeds moeten afstaan."},{"book":"Leviticus","chapter":"7","verse":"35","text":"Dit is dus het deel van Jahweh’s vuuroffers, dat Jahweh voor Aäron en zijn zonen heeft bestemd op de dag, dat Hij hen deed aantreden, om zijn priesters te zijn,"},{"book":"Leviticus","chapter":"7","verse":"36","text":"en dat, zoals Jahweh op de dag van hun zalving bevolen heeft, de Israëlieten aan hen moeten afstaan. Het is een eeuwig geldend recht voor hun nageslacht."},{"book":"Leviticus","chapter":"7","verse":"37","text":"Dit is dus de wet op de brand(-) en spijsoffers, op de zonde(-) en schuldoffers, op de wijdings(-) en vredeoffers,"},{"book":"Leviticus","chapter":"7","verse":"38","text":"die Jahweh op de berg Sinaï aan Moses heeft voorgeschreven op de dag, dat Hij hem beval, dat de kinderen Israëls in de woestijn van de Sinaï hun offergaven aan Jahweh zouden brengen."}]}