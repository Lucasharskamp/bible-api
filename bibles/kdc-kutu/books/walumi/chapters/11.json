{"data":[{"book":"Walumi","chapter":"11","verse":"1","text":"Nouza, vino Mulungu kowalema Wayahudi wanhu zake mwenyego? Bule, hawalema! Niye mwenyego na Mwiizilaeli, mzukulu wa Abulahamu, kabila da Benjamini."},{"book":"Walumi","chapter":"11","verse":"2","text":"Mulungu hawalemile bule wanhu zake, yawasagule toka mwaka. Vino hamujuwile bule Maandiko Gang'alile vigalonga mbuli ya Eliya viyamuyalalile Mulungu mbuli ya wanhu wa Izilaeli?"},{"book":"Walumi","chapter":"11","verse":"3","text":"Kalonga, “Mndewa, wawakoma watula ndagu zako na kubomola kila upango wako wa kulavila nhosa. Niye niiyeka ayo nisigale na wao wolonda kung'homa.”"},{"book":"Walumi","chapter":"11","verse":"4","text":"Vino Mulungu kamwidikaze? Kamwidika vino, “Niye mwenyego niikila wanhu gana miyanza malongo saba waja hawamtambikile Baali yaitendile mulungu.”"},{"book":"Walumi","chapter":"11","verse":"5","text":"Sambi vivo ili, hana wanhu kidogo wasigala mna iwanhu wasaguligwe na Mulungu kwa ng'hekewa yake."},{"book":"Walumi","chapter":"11","verse":"6","text":"Avo wasaguligwa kwa ng'hekewa ya Mulungu, siyo mbuli ya gaja gawasang'hane. Maza Mulungu kosagula wanhu kwa gaja goyosang'hana, baho ng'hekewa yake sambi iwe ng'hekewa bule."},{"book":"Walumi","chapter":"11","verse":"7","text":"Vino, wanhu wa Izilaeli wakipata kija kiwakalile wokizahila? Bule, lakini waja wasaguligwe na Mulungu wakipata, wayagwe wafumbigwa sekewajuwe."},{"book":"Walumi","chapter":"11","verse":"8","text":"Kamba Maandiko Gang'alile vigalonga, “Mulungu kaifunga mizoyo yao na nzewele zao, mbaka lelo hawadaha kulola hebu kuhulika.”"},{"book":"Walumi","chapter":"11","verse":"9","text":"Nayo Daudi kolonga,"},{"book":"Walumi","chapter":"11","verse":"10","text":"Meso gao gafumbigwe sekewadahe kulola,"},{"book":"Walumi","chapter":"11","verse":"11","text":"Nouza kabili, vino Wayahudi viwaikwalile na kugwa hawenuke kabili? Bule haili avo, kwavija Wayahudi watenda nzambi, wanhu haweli Wayahudi wakomboligwa, avo Wayahudi wowonela migongo."},{"book":"Walumi","chapter":"11","verse":"12","text":"Nzambi za Wayahudi zigala vinhu vingi vinogile kwa wanhu wa mwiisi, na kulemelwa kwa Wayahudi kugala vinhu vingi vinogile kwa wanhu haweli Wayahudi. Avo kamba Wayahudi wahasang'hana goyolonda Mulungu wogala vinhu vingi ng'hani vinogile."},{"book":"Walumi","chapter":"11","verse":"13","text":"Sambi nolonga na mweye wanhu hamwili Wayahudi, kwavija niye na mtumigwa wa wanhu haweli Wayahudi, noigodela sang'hano yangu."},{"book":"Walumi","chapter":"11","verse":"14","text":"Nogesa nodaha kuwatenda Wayahudi wayangu wawonele migongo mweye, avo ndahe kuwakombola wayagwe wao."},{"book":"Walumi","chapter":"11","verse":"15","text":"Kwavija Wayahudi viwalemigwe, wanhu wose wa mwiisi wailumba na Mulungu. Sambi yokuwaze kamba wahatogoligwa? Wanhu wafile wozilibuka!"},{"book":"Walumi","chapter":"11","verse":"16","text":"Kamba kihande cha ichanduso cha gate kilavigwa kwa Mulungu, avo gate jose dilavigwa kwa Mulungu, na kamba mzizi wa mbiki ulavigwa kwa Mulungu, vivija na matambi gake galavigwa kwa Mulungu."},{"book":"Walumi","chapter":"11","verse":"17","text":"Kamba matambi gayagwe ga mzeituni wamumgunda gakanhigwa na tambi da mzeituni wa kumuhulo diombekigwa, avo mweye wanhu hamwili Wayahudi wao tambi da mzeituni wa kumuhulo. Sambi momweda kwa kupata vinhu vingi vinogile kulawa kwa Wayahudi."},{"book":"Walumi","chapter":"11","verse":"18","text":"Avo sekemuwabeze waja wose wakanhigwe kamba matambi, moigodela choni? Mweye mwa matambi, hamuigogeleza mizizi, ila mizizi yowagogeleza mweye."},{"book":"Walumi","chapter":"11","verse":"19","text":"Lakini molonga, “Matambi gakanhigwa muladi niye niombekigwe mmwake.”"},{"book":"Walumi","chapter":"11","verse":"20","text":"Ona molonga. Wakanhigwa kwavija hawatogole, mweye musola hanhu hao kwavija mutogola. Lakini sekemuigodele mbuli ayo, ila dumbeni."},{"book":"Walumi","chapter":"11","verse":"21","text":"Kamba Mulungu kagakanha matambi gakalile hanhu hake, vino viugesa kokonela bazi gweye?"},{"book":"Walumi","chapter":"11","verse":"22","text":"Loleni Mulungu viyeli na bazi na viyeliduhu mwangalo. Mulungu kaduhu mwangalo kwa waja watendile nzambi, lakini kokonela bazi kamba wahagendelela kutamanila bazi jake. Wahaleka kutenda avo vivija kokanhigwa."},{"book":"Walumi","chapter":"11","verse":"23","text":"Wayahudi wahaleka kulema kutogola kwao, woombekigwa kabili, kwavija Mulungu kodaha kuwaombeka kabili."},{"book":"Walumi","chapter":"11","verse":"24","text":"Mweye wanhu hamwili Wayahudi mukanhigwa kulawa mumzeituni wa kumuhulo na muombekigwa mumzeituni wa mumgunda, hanhu haheli henu, avo vibuha ng'hani kwa Mulungu kugaombeka matambi gakanhigwe mumbiki wao wenyego."},{"book":"Walumi","chapter":"11","verse":"25","text":"Ndugu zangu, nolonda muijuwe mbuli ino ifisigwe, muladi sekemuyone mwa wabala ng'hani, Wayahudi hawamtegeleze Mulungu kwa kipindi kidodo, mbaka wanhu haweli Wayahudi walondeke kumbwelela Mulungu wenele."},{"book":"Walumi","chapter":"11","verse":"26","text":"Wanhu wose wa Izilaeli wokomboligwa, kamba vigalonga Maandiko Gang'alile,"},{"book":"Walumi","chapter":"11","verse":"27","text":"Vino vivo vonda niilagane nao,"},{"book":"Walumi","chapter":"11","verse":"28","text":"Kwavija Wayahudi wailema Mbuli Inogile, waihila na Mulungu mbuli ya mweye wanhu hamwili Wayahudi. Lakini kwavija wasaguligwa, wang'hali wonogeligwa na Mulungu mbuli ya wahenga zao."},{"book":"Walumi","chapter":"11","verse":"29","text":"Kwavija Mulungu yahamsagula munhu na kumgwaa nhunza, hagesa habali yatendile vivo."},{"book":"Walumi","chapter":"11","verse":"30","text":"Baho umwaka mweye wanhu hamwili Wayahudi hamumtegeleze Mulungu, lakini sambi Mulungu kowonela bazi kwavija Wayahudi waleka kumtegeleza."},{"book":"Walumi","chapter":"11","verse":"31","text":"Vivo ili, kwavija Mulungu kawonela bazi mweye, na sambi Wayahudi nao hawamtegeleza Mulungu, muladi na wao vivija Mulungu yawonele bazi."},{"book":"Walumi","chapter":"11","verse":"32","text":"Kwavija Mulungu kawagodeka wanhu wose sekewamtegeleze muladi yawonele bazi wanhu wose."},{"book":"Walumi","chapter":"11","verse":"33","text":"Loleni Mulungu viyanogile! Mulungu mbala ng'hani na kana nzewele ng'hani! Nani yodaha kugasimulila gaja goyolonda kusang'hana? Nani yodaha kuzijuwa nzila zake?"},{"book":"Walumi","chapter":"11","verse":"34","text":"Kamba vigalonga Maandiko Gang'alile,"},{"book":"Walumi","chapter":"11","verse":"35","text":"Nani yasongile kumgwaa kinhu Mulungu,"},{"book":"Walumi","chapter":"11","verse":"36","text":"Kwavija vinhu vose viumbigwa na Mulungu, na vose vabaho kubitila Mulungu na vabaho mbuli yake. Mulungu yagweleligwe ukulu siku zose! Ona."}]}