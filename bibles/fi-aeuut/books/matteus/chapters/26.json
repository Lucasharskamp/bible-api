{"data":[{"book":"Matteus","chapter":"26","verse":"1","text":"Tämän jälkeen Jeesus kertoi oppilailleen:"},{"book":"Matteus","chapter":"26","verse":"2","text":"»Kuten tiedätte, pääsiäisjuhlat alkavat kahden päivän kuluttua. Niiden aikana minut26:2 Sananmukaisesti: »Ihmisen Poika». kavalletaan ja ristiinnaulitaan.»"},{"book":"Matteus","chapter":"26","verse":"3","text":"Samalla hetkellä ylipapit ja muut juutalaisten virkamiehet pitivät kokousta ylipappi Kaifaan palatsissa."},{"book":"Matteus","chapter":"26","verse":"4","text":"He neuvottelivat, miten saisivat Jeesuksen raivatuksi tieltään kaikessa hiljaisuudessa."},{"book":"Matteus","chapter":"26","verse":"5","text":"»Paras jättää pyhien yli, ettei synny mellakkaa», he päättivät."},{"book":"Matteus","chapter":"26","verse":"6","text":"Jeesus lähti Betaniaan ja majoittui lepratautisen Simonin luo."},{"book":"Matteus","chapter":"26","verse":"7","text":"Kun hän oli syömässä, sisään astui nainen, jolla oli mukanaan hyvin kallista voidetta. Hän voiteli sillä Jeesuksen pään."},{"book":"Matteus","chapter":"26","verse":"8","text":"Oppilaita suututti. »Siinä menivät hyvät rahat hukkaan», he sanoivat."},{"book":"Matteus","chapter":"26","verse":"9","text":"»Hän olisi voinut myydä pullon kalliiseen hintaan ja antaa rahat köyhille.»"},{"book":"Matteus","chapter":"26","verse":"10","text":"Jeesus tiesi, mitä he supisivat ja sanoi: »Miksi arvostelette tätä naista? Hän on tehnyt minulle palveluksen."},{"book":"Matteus","chapter":"26","verse":"11","text":"Köyhiä on aina teidän keskellänne, mutta minä en ole aina luonanne."},{"book":"Matteus","chapter":"26","verse":"12","text":"Tämä nainen valmisti ruumistani hautausta varten, kun hän voiteli pääni."},{"book":"Matteus","chapter":"26","verse":"13","text":"Hänen tekoaan ei unohdeta koskaan. Koko maailma saa tietää, mitä hän teki. Se muistetaan joka paikassa, missä hyvää uutista kerrotaan.»"},{"book":"Matteus","chapter":"26","verse":"14","text":"Juudas Iskariot, joka oli yksi Jeesuksen kahdestatoista oppilaasta, meni kysymään ylipapeilta:"},{"book":"Matteus","chapter":"26","verse":"15","text":"»Paljonko maksatte, jos järjestän Jeesuksen käsiinne?» He antoivat hänelle kolmekymmentä hopearahaa."},{"book":"Matteus","chapter":"26","verse":"16","text":"Juudas alkoi nyt etsiä sopivaa tilaisuutta, jossa voisi antaa Jeesuksen ilmi."},{"book":"Matteus","chapter":"26","verse":"17","text":"Alkoi pääsiäisviikko, jonka aikana juutalaiset saivat käyttää vain happamatonta leipää. Ensimmäisenä päivänä oppilaat tulivat kysymään Jeesukselta: »Oletko suunnitellut, missä syömme pääsiäisaterian?»"},{"book":"Matteus","chapter":"26","verse":"18","text":"Jeesus vastasi: »Menkää kaupunkiin sen ja sen luo ja sanokaa hänelle: ’Opettaja sanoo, että hänen aikansa on tullut ja hän syö pääsiäisaterian oppilaidensa kanssa sinun kotonasi.’»"},{"book":"Matteus","chapter":"26","verse":"19","text":"Oppilaat tekivät niin kuin Jeesus pyysi ja valmistivat aterian."},{"book":"Matteus","chapter":"26","verse":"20,21","text":"Kun Jeesus söi heidän kanssaan illallista, hän sanoi: »Yksi teistä pettää minut.»"},{"book":"Matteus","chapter":"26","verse":"22","text":"Alakuloisina he alkoivat kysellä vuoron perään: »Minäkö, Herra?»"},{"book":"Matteus","chapter":"26","verse":"23","text":"Jeesus vastasi: »Se joka otti ruokaa yhtä aikaa kuin minä."},{"book":"Matteus","chapter":"26","verse":"24","text":"Minun on kuoltava,26:24 Sananmukaisesti: »Ihmisen Poika menee pois». niin kuin on ennustettu, mutta sääli sitä ihmistä joka antaa minut ilmi. Hänelle olisi parempi, ettei hän olisi syntynytkään.»"},{"book":"Matteus","chapter":"26","verse":"25","text":"Myös Juudas kysyi: »Opettaja, en kai se ole minä?» Jeesus vastasi: »Sinäpä sen sanoit.»"},{"book":"Matteus","chapter":"26","verse":"26","text":"Illallisella Jeesus otti leivän, kiitti Jumalaa ja mursi leivästä oppilailleen palaset. »Ottakaa tästä ja syökää. Tämä on minun ruumiini», hän sanoi."},{"book":"Matteus","chapter":"26","verse":"27","text":"Hän otti viinimaljan, kiitti Jumalaa ja antoi jokaisen oppilaansa juoda maljasta."},{"book":"Matteus","chapter":"26","verse":"28","text":"»Tämä on minun vereni, joka sinetöi uuden liiton Jumalan ja ihmisten välillä. Se vuodatetaan, että ihmiset saisivat syntinsä anteeksi."},{"book":"Matteus","chapter":"26","verse":"29","text":"Huomatkaa, mitä sanon: seuraavan kerran juon viiniä vasta teidän kanssanne Isäni valtakunnassa. Siellä saamme uutta viiniä.»"},{"book":"Matteus","chapter":"26","verse":"30","text":"He lauloivat kiitosvirren ja lähtivät Öljymäelle."},{"book":"Matteus","chapter":"26","verse":"31","text":"Jeesus paljasti: »Tänä yönä te kaikki jätätte minut. Raamatussa on sanottu, että Jumala lyö paimenta ja lammaslauma hajaantuu.26:31 Sak. 13:7."},{"book":"Matteus","chapter":"26","verse":"32","text":"Kun olen noussut kuolleista, menen Galileaan. Tapaamme siellä.»"},{"book":"Matteus","chapter":"26","verse":"33","text":"Pietari julisti: »Vaikka muut jättäisivät sinut, niin minä en jätä.»"},{"book":"Matteus","chapter":"26","verse":"34","text":"Jeesus vastasi: »Totuus on, että tänä yönä ennen kukonlaulua ehdit kolme kertaa kieltää tuntevasi minut.»"},{"book":"Matteus","chapter":"26","verse":"35","text":"»Mieluummin kuolen!» Pietari vakuutti. Niin sanoivat kaikki muutkin oppilaat."},{"book":"Matteus","chapter":"26","verse":"36","text":"Jeesus lähti heidän kanssaan Getsemanen puutarhaan. Hän pyysi heitä odottamaan sen aikaa, kun hän kävisi vähän kauempana rukoilemassa."},{"book":"Matteus","chapter":"26","verse":"37","text":"Pietari ja Sebedeuksen pojat Jaakob ja Johannes pääsivät hänen mukaansa."},{"book":"Matteus","chapter":"26","verse":"38","text":"Jeesus sanoi murheellisena ja tuskissaan: »Minä olen kuolemanhädässä. Pysykää tässä ja valvokaa kanssani.»"},{"book":"Matteus","chapter":"26","verse":"39","text":"Hän meni vähän matkan päähän, heittäytyi maahan ja rukoili: »Isä! Jos mahdollista, ota minulta pois tämä malja. Haluan kuitenkin, että tapahtuu sinun tahtosi eikä minun.»"},{"book":"Matteus","chapter":"26","verse":"40","text":"Hän palasi kolmen oppilaansa luo ja huomasi, että he nukkuivat. »Pietari!» hän sanoi. »Ettekö jaksaneet yhtään valvoa kanssani?"},{"book":"Matteus","chapter":"26","verse":"41","text":"Herätkää rukoilemaan! Muuten kiusaus voittaa teidät. Henki suostuu kyllä Jumalan tahtoon, mutta ruumis on heikko.»"},{"book":"Matteus","chapter":"26","verse":"42","text":"Jeesus palasi taas rukoilemaan: »Isä! Jos minun on juotava tämä malja, olen valmis tekemään niin kuin sinä tahdot.»"},{"book":"Matteus","chapter":"26","verse":"43","text":"Hän kävi oppilaidensa luona. Uni painoi heidän silmiään, ja he nukkuivat nytkin."},{"book":"Matteus","chapter":"26","verse":"44","text":"Kolmannen kerran Jeesus palasi rukoilemaan. Hän toisti saman rukouksen kuin aikaisemmin."},{"book":"Matteus","chapter":"26","verse":"45","text":"Sitten hän tuli sanomaan oppilailleen: »Te vain nukutte! Mutta nyt on määräaika täyttynyt. Minut26:45 Sananmukaisesti: »Ihmisen Poika». annetaan pahojen ihmisten käsiin."},{"book":"Matteus","chapter":"26","verse":"46","text":"Nouskaa, niin lähdemme! Tuolla ilmiantajani jo onkin.»"},{"book":"Matteus","chapter":"26","verse":"47","text":"Jeesus ei ollut vielä lopettanut lausettaan, kun Juudas tuli heitä kohti. Hänellä oli mukanaan johtavien juutalaisten lähettämä väkijoukko, jolla oli aseina miekkoja ja keppejä."},{"book":"Matteus","chapter":"26","verse":"48","text":"Juudas oli sopinut, että hän tervehtisi miestä, joka heidän oli tarkoitus ottaa kiinni."},{"book":"Matteus","chapter":"26","verse":"49","text":"Sen vuoksi Juudas tuli suoraan Jeesuksen luo: »Iltaa, opettaja!» hän sanoi ja tervehti Jeesusta suudelmalla."},{"book":"Matteus","chapter":"26","verse":"50","text":"Jeesus vastasi: »Hyvä ystävä, suorita vain loppuun tehtävä, jota varten tänne tulit.» Silloin miehet ottivat Jeesuksen kiinni."},{"book":"Matteus","chapter":"26","verse":"51","text":"Yksi Jeesuksen oppilaista veti miekkansa esille ja sivalsi ylipapin palvelijalta korvan."},{"book":"Matteus","chapter":"26","verse":"52","text":"»Pane miekka pois», Jeesus käski. »Ne, jotka käyttävät miekkaa, surmataan."},{"book":"Matteus","chapter":"26","verse":"53","text":"Ymmärräthän, että voisin pyytää Isältäni tuhansia enkeleitä suojelemaan meitä. Hän lähettäisi ne heti."},{"book":"Matteus","chapter":"26","verse":"54","text":"Mutta miten silloin osoittautuisivat tosiksi Raamatun sanat, joissa nämä tapahtumat on ennustettu?»"},{"book":"Matteus","chapter":"26","verse":"55","text":"Sitten Jeesus kysyi kansanjoukolta: »Olenko joku vaarallinen rikollinen, kun olette noin aseistautuneina lähteneet pidättämään minua? Minähän olen opettanut temppelissä joka päivä, mutta siellä minua ei ole otettu kiinni."},{"book":"Matteus","chapter":"26","verse":"56","text":"Näin piti käydä, että ennustukset toteutuisivat.»"},{"book":"Matteus","chapter":"26","verse":"57","text":"Ihmisjoukko kuljetti Jeesuksen ylipappi Kaifaan taloon. Kaikki juutalaisten johtomiehet olivat kokoontuneet sinne."},{"book":"Matteus","chapter":"26","verse":"58","text":"Pietari seurasi kaukana joukon jäljessä. Hän tuli ylipapin pihalle asti ja istui sinne palvelijoiden joukkoon nähdäkseen, kuinka Jeesuksen kävisi."},{"book":"Matteus","chapter":"26","verse":"59","text":"Ylipapit ja itse asiassa koko suuri neuvosto yrittivät löytää miehiä, jotka todistaisivat väärin Jeesusta vastaan, niin että voitaisiin nostaa syyte ja tuomita hänet kuolemaan."},{"book":"Matteus","chapter":"26","verse":"60","text":"Heillä olikin useita todistajia, mutta nämä puhuivat keskenään ristiin."},{"book":"Matteus","chapter":"26","verse":"61","text":"»Tämä mies on sanonut, että hän pystyy hajottamaan ja rakentamaan uudelleen Jumalan temppelin kolmessa päivässä.»"},{"book":"Matteus","chapter":"26","verse":"62","text":"Ylipappi nousi ja kysyi Jeesukselta: »Pitääkö tämä paikkansa?»"},{"book":"Matteus","chapter":"26","verse":"63","text":"Jeesus ei sanonut mitään."},{"book":"Matteus","chapter":"26","verse":"64","text":"»Minä olen», Jeesus vastasi. »Pian näette minun, Ihmisen Pojan, istuvan Jumalan oikealla puolella ja tulevan takaisin pilvissä.»"},{"book":"Matteus","chapter":"26","verse":"65","text":"Silloin ylipappi repäisi vaatteensa ja huudahti: »Kuulkaa, millaista jumalanpilkkaa! Mihin me enää tarvitsemme todistajia?"},{"book":"Matteus","chapter":"26","verse":"66","text":"Mitä sanotte?»"},{"book":"Matteus","chapter":"26","verse":"67","text":"He sylkivät ja löivät Jeesusta kasvoihin ja nauroivat:"},{"book":"Matteus","chapter":"26","verse":"68","text":"»No niin, Messias, sanohan kuka meistä iski sinua nyrkillä?»"},{"book":"Matteus","chapter":"26","verse":"69","text":"Pietari istui tällä välin pihalla. Joku apulaistyttö tuli sanomaan hänelle: »Sinäkin olit Jeesuksen kanssa. Tehän olette molemmat galilealaisia.»26:69 Sisältyy ajatukseen."},{"book":"Matteus","chapter":"26","verse":"70","text":"Pietari väitti vastaan: »En ymmärrä, mitä oikein tarkoitat», hän murahti."},{"book":"Matteus","chapter":"26","verse":"71","text":"Myöhemmin eräs toinen tyttö näki hänet portin luona ja huomautti ympärillään seisoville ihmisille: »Tuokin kulki sen nasaretilaisen kanssa.»"},{"book":"Matteus","chapter":"26","verse":"72","text":"Nyt Pietari väitti kivenkovaa: »En taatusti tunne koko miestä.»"},{"book":"Matteus","chapter":"26","verse":"73","text":"Hetken kuluttua tulivat pihalla seisoskelleet ihmiset sanomaan hänelle: »Olet varmasti hänen oppilaitaan. Sinähän puhut Galilean26:73 Sisältyy ajatukseen. murrettakin.»"},{"book":"Matteus","chapter":"26","verse":"74","text":"Pietari kirosi. »En edes tunne koko miestä», hän vannoi."},{"book":"Matteus","chapter":"26","verse":"75","text":"Samassa kukko kiekui. Äkkiä Pietari muisti, mitä Jeesus oli sanonut: »Ennen kuin kukko kiekuu, sinä jo kiellät kolme kertaa tuntevasi minua.» Ja Pietari lähti pois katkerasti itkien."}]}