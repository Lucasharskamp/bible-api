{"data":[{"book":"1 VaKorinde","chapter":"12","verse":"1","text":"Zvino pamusoro pezvipo zvoMweya, hama, handidi kuti muve musingazivi."},{"book":"1 VaKorinde","chapter":"12","verse":"2","text":"Munoziva kuti pamakanga muri vahedheni, makanga muchitungamirirwa uye nokutsauswa muchiiswa kuzvifananidzo zvisingagoni kutaura."},{"book":"1 VaKorinde","chapter":"12","verse":"3","text":"Naizvozvo ndinokuudzai kuti hakuna munhu anotaura noMweya waMwari anoti, “Jesu ngaatukwe.” Uye hakuna munhu anoti, “Jesu ndiye Ishe,” asi naMweya Mutsvene."},{"book":"1 VaKorinde","chapter":"12","verse":"4","text":"Kuna marudzi akasiyana ezvipo, asi Mweya ndomumwe."},{"book":"1 VaKorinde","chapter":"12","verse":"5","text":"Kuna marudzi akasiyana oushumiri, asi Ishe mumwe."},{"book":"1 VaKorinde","chapter":"12","verse":"6","text":"Kuna marudzi akasiyana amabasa, asi Mwari mumwe ndiye anoita zvose muvanhu vose."},{"book":"1 VaKorinde","chapter":"12","verse":"7","text":"Zvino mumwe nomumwe anopiwa kuratidzwa kwoMweya kuti vose vabatsirwe."},{"book":"1 VaKorinde","chapter":"12","verse":"8","text":"Nokuti mumwe anopiwa noMweya shoko rouchenjeri, mumwe shoko rokuziva noMweya mumwe chete,"},{"book":"1 VaKorinde","chapter":"12","verse":"9","text":"mumwe kutenda noMweya mumwe chete, mumwe zvipo zvokuporesa noMweya mumwe chete,"},{"book":"1 VaKorinde","chapter":"12","verse":"10","text":"mumwe mabasa esimba, mumwe kuprofita, mumwe kuzivisisa mweya, mumwe kutaura nendimi dzakasiyana-siyana, uyezve mumwe kududzirwa kwendimi."},{"book":"1 VaKorinde","chapter":"12","verse":"11","text":"Zvose ibasa raMweya mumwe chete uye anopa mumwe nomumwe, sezvaanoda."},{"book":"1 VaKorinde","chapter":"12","verse":"12","text":"Muviri chinhu chimwe chete, kunyange une mitezo mizhinji; uye kunyange mitezo yawo iri mizhinji, inoumba muviri mumwe chete. Ndizvowo zvakaita Kristu."},{"book":"1 VaKorinde","chapter":"12","verse":"13","text":"Nokuti tose takabhabhatidzwa noMweya mumwe mumuviri mumwe, vangava vaJudha kana vaGiriki, varanda kana vakasununguka, uye tose tikapiwa kuti tinwe Mweya mumwe."},{"book":"1 VaKorinde","chapter":"12","verse":"14","text":"Zvino muviri hauna kuumbwa nomutezo mumwe, asi mizhinji."},{"book":"1 VaKorinde","chapter":"12","verse":"15","text":"Kana rutsoka rukati, “Nokuti handisi ruoko, saka handisi womuviri,” harungaregi kuva chikamu chomuviri nokuda kwechikonzero ichocho."},{"book":"1 VaKorinde","chapter":"12","verse":"16","text":"Uye kana nenzeve ikati, “Nokuti handisi ziso, saka handisi chikamu chomuviri,” haringaregi kuva chikamu chomuviri nokuda kwechikonzero ichocho."},{"book":"1 VaKorinde","chapter":"12","verse":"17","text":"Kana kuti dai muviri wose waiva ziso, kunzwa kwaizovepiko? Kana kuti dai muviri wose waive nzeve, ko, kunhuhwidza kwaizovepiko?"},{"book":"1 VaKorinde","chapter":"12","verse":"18","text":"Asi zvino Mwari akaisa mitezo pamuviri, mumwe nomumwe wayo, sezvaakada kuti ive."},{"book":"1 VaKorinde","chapter":"12","verse":"19","text":"Kana dai yose waiva mutezo mumwe, ko, muviri waizovepiko?"},{"book":"1 VaKorinde","chapter":"12","verse":"20","text":"Sezvazviri, kune mitezo mizhinji asi muviri mumwe."},{"book":"1 VaKorinde","chapter":"12","verse":"21","text":"Ziso haringati kuruoko, “Handinei newe!” Uye musoro haungati kurutsoka, “Handinei newe!”"},{"book":"1 VaKorinde","chapter":"12","verse":"22","text":"Asi kutoti mitezo yomuviri inenge isina simba, ndiyo inodikanwa,"},{"book":"1 VaKorinde","chapter":"12","verse":"23","text":"uye mitezo yatinofunga kuti haikudzwi ndiyo yatinokudza kwazvo,"},{"book":"1 VaKorinde","chapter":"12","verse":"24","text":"asi mitezo yakanaka haidi kushongedzwa. Asi Mwari akabatanidza mitezo yomuviri uye akapa kukudzwa kukuru kumitezo iya isingakudzwi,"},{"book":"1 VaKorinde","chapter":"12","verse":"25","text":"kuitira kuti parege kuva nokupesana pamuviri, asi kuti mitezo ichengetane zvakaenzana."},{"book":"1 VaKorinde","chapter":"12","verse":"26","text":"Kana mumwe mutezo uchitambudzika, mitezo yose inotambudzika pamwe chete nawo; kana mutezo mumwe ukakudzwa, mitezo yose inofara pamwe chete nawo."},{"book":"1 VaKorinde","chapter":"12","verse":"27","text":"Zvino imi muri muviri waKristu, uye mumwe nomumwe wenyu mutezo wawo."},{"book":"1 VaKorinde","chapter":"12","verse":"28","text":"Uye mukereke, Mwari akagadza pakutanga vapostori, vechipiri vaprofita, vechitatu vadzidzisi, tevere vaiti vezvishamiso, uye navane zvipo zvokuporesa, navanobatsira vamwe, vaya vane zvipo zvokufambisa basa, uye navaya vanotaura nendimi dzakasiyana-siyana."},{"book":"1 VaKorinde","chapter":"12","verse":"29","text":"Vose vapostori here? Vose vaprofita here? Vose vadzidzisi here? Vose vanoita zvishamiso here?"},{"book":"1 VaKorinde","chapter":"12","verse":"30","text":"Vose vane zvipo zvokuporesa here? Vose vanotaura nendimi here? Vose vanodudzira here?"},{"book":"1 VaKorinde","chapter":"12","verse":"31","text":"Asi shuvai kwazvo zvipo zvikuru."}]}