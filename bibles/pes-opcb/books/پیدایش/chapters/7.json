{"data":[{"book":"پیدایش","chapter":"7","verse":"1","text":"سپس خداوند به نوح فرمود: «تو و اهل خانه‌ات داخل کشتی شوید، زیرا در بین همهٔ مردمان این روزگار فقط تو را عادل یافتم."},{"book":"پیدایش","chapter":"7","verse":"2","text":"از همۀ حیوانات حلال گوشت، هفت جفت، نر و ماده، با خود بردار، و نیز از حیوانات نجس، یک جفت، نر و ماده،"},{"book":"پیدایش","chapter":"7","verse":"3","text":"و از پرندگان هفت جفت، نر و ماده؛ تا بعد از طوفان، نسل آنها روی زمین باقی بماند."},{"book":"پیدایش","chapter":"7","verse":"4","text":"پس از یک هفته، به مدت چهل شبانه روز باران فرو خواهم ریخت و هر موجودی را که به وجود آورده‌ام، از روی زمین محو خواهم کرد.»"},{"book":"پیدایش","chapter":"7","verse":"5","text":"پس نوح هر آنچه را که خداوند به او امر فرموده بود انجام داد."},{"book":"پیدایش","chapter":"7","verse":"6","text":"وقتی که آن طوفان عظیم بر زمین آمد، نوح ششصد ساله بود."},{"book":"پیدایش","chapter":"7","verse":"7","text":"او و همسرش به اتفاق پسران و عروسانش به درون کشتی رفتند تا از خطر طوفان در امان باشند."},{"book":"پیدایش","chapter":"7","verse":"8","text":"همه نوع حیوان، چه حلال گوشت چه حرام گوشت، و نیز پرندگان و خزندگان،"},{"book":"پیدایش","chapter":"7","verse":"9","text":"همراه نوح به داخل کشتی رفتند. همان‌طوری که خدا فرموده بود، آنها جفت‌جفت، نر و ماده، در کشتی جای گرفتند."},{"book":"پیدایش","chapter":"7","verse":"10","text":"پس از هفت روز، آب طوفان زمین را فرا گرفت."},{"book":"پیدایش","chapter":"7","verse":"11","text":"وقتی نوح ششصد ساله بود، در روز هفدهم ماه دوم، همۀ آبهای زیرزمینی فوران کرد و باران به شدت از آسمان بارید."},{"book":"پیدایش","chapter":"7","verse":"12","text":"باران چهل شبانه روز بر زمین می‌بارید."},{"book":"پیدایش","chapter":"7","verse":"13","text":"اما روزی که طوفان شروع شد، نوح و همسر و پسرانش، سام و حام و یافث و زنان آنها داخل کشتی بودند."},{"book":"پیدایش","chapter":"7","verse":"14","text":"همراه آنان از هر نوع حیوان اهلی و وحشی، و پرنده و خزنده نیز در کشتی بودند."},{"book":"پیدایش","chapter":"7","verse":"15","text":"از هر نوع حیوان که نَفَس حیات در خود داشتند، دو به دو، داخل کشتی شدند."},{"book":"پیدایش","chapter":"7","verse":"16","text":"پس از آنکه حیوانات نر و ماده، طبق دستور خدا به نوح، وارد کشتی شدند خداوند درِ کشتی را از عقب آنها بست."},{"book":"پیدایش","chapter":"7","verse":"17","text":"به مدت چهل شبانه روز باران سیل‌آسا می‌بارید و به تدریج زمین را می‌پوشانید، تا اینکه کشتی از روی زمین بلند شد."},{"book":"پیدایش","chapter":"7","verse":"18","text":"رفته‌رفته آب آنقدر بالا آمد که کشتی روی آن شناور گردید."},{"book":"پیدایش","chapter":"7","verse":"19","text":"سرانجام بلندترین کوهها نیز به زیر آب فرو رفتند."},{"book":"پیدایش","chapter":"7","verse":"20","text":"باران آنقدر بارید که سطح آب به پانزده ذِراع7‏:20 هر ذراع حدود نیم متر است. بالاتر از قلهٔ کوهها رسید."},{"book":"پیدایش","chapter":"7","verse":"21","text":"همهٔ جاندارانِ روی زمین یعنی حیواناتِ اهلی و وحشی، خزندگان و پرندگان، با آدمیان هلاک شدند."},{"book":"پیدایش","chapter":"7","verse":"22","text":"هر موجودِ زنده‌ای که در خشکی بود، از بین رفت."},{"book":"پیدایش","chapter":"7","verse":"23","text":"بدین‌سان خدا تمام موجودات زنده را از روی زمین محو کرد، به‌جز نوح و آنانی که در کشتی همراهش بودند."},{"book":"پیدایش","chapter":"7","verse":"24","text":"آب تا صد و پنجاه روز همچنان روی زمین را پوشانیده بود."}]}