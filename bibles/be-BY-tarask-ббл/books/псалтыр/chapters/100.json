{"data":[{"book":"ПСАЛТЫР","chapter":"100","verse":"1","text":"Псальма Давідава."},{"book":"ПСАЛТЫР","chapter":"100","verse":"2","text":"Думаць буду пра шлях беззаганны: калі прыйдзеш Ты да мяне? Буду хадзіць у беззаганнасьці сэрца майго сярод дома майго."},{"book":"ПСАЛТЫР","chapter":"100","verse":"3","text":"Не пакладу перад вачыма маімі непатрэбнае рэчы; дзею злачынную я ненавіджу; ня прыстане яна да мяне."},{"book":"ПСАЛТЫР","chapter":"100","verse":"4","text":"Сэрца разбэшчанае будзе далёка ад мяне, ліхога я ведаць ня буду."},{"book":"ПСАЛТЫР","chapter":"100","verse":"5","text":"Таго, хто таемна паклёпнічае на блізкага свайго, праганю; ганарыстага вачамі і пагардлівага сэрцам не патрываю."},{"book":"ПСАЛТЫР","chapter":"100","verse":"6","text":"Вочы мае - на верных зямлі, каб яны заставаліся пры мне; хто ходзіць дарогаю беззаганнасьці, той будзе служыць мне."},{"book":"ПСАЛТЫР","chapter":"100","verse":"7","text":"Ня жыцьме ў доме маім той, хто ўчыняе падступна; і хто няпраўду гаворыць, ня стане перад вачыма маімі."},{"book":"ПСАЛТЫР","chapter":"100","verse":"8","text":"З самае раніцы буду зьнішчаць усіх бязбожных зямлі, каб выкарчаваць з горада Гасподняга ўсіх, хто злачынства ўчыняе."}]}