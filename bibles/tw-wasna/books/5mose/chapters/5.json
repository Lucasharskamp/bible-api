{"data":[{"book":"5 Mose","chapter":"5","verse":"1","text":"Mose frɛɛ Israelfoɔ nyinaa ka kyerɛɛ wɔn sɛ:"},{"book":"5 Mose","chapter":"5","verse":"2","text":"Ɛberɛ a yɛwɔ Horeb no, Awurade yɛn Onyankopɔn ne yɛn yɛɛ apam bi."},{"book":"5 Mose","chapter":"5","verse":"3","text":"Ɛnyɛ yɛn agyanom na Awurade ne wɔn yɛɛ apam tete no, na mmom, ɔne yɛn a yɛte ase ɛnnɛ yi na ɛyɛeɛ."},{"book":"5 Mose","chapter":"5","verse":"4","text":"Awurade ne mo kasaa animuanimu firi ogyaframa no mu."},{"book":"5 Mose","chapter":"5","verse":"5","text":"Megyinaa mo ne Awurade ntam, ɛfiri sɛ, na mosuro ogya no enti, moamforo bepɔ no. Ɔkasa kyerɛɛ me na me nso mekaa nsɛm a ɔkaeɛ no kyerɛɛ mo."},{"book":"5 Mose","chapter":"5","verse":"6","text":"“Mene Awurade mo Onyankopɔn a meyii mo firii nkoasom wɔ Misraim no."},{"book":"5 Mose","chapter":"5","verse":"7","text":"“Monnsom onyame foforɔ biara nka me ho."},{"book":"5 Mose","chapter":"5","verse":"8","text":"Monnyɛ ohoni anaa biribiara a ɛsɛ adeɛ a ɛwɔ ewiem, anaa deɛ ɛwɔ asase so, anaa deɛ ɛwɔ nsuo mu, anaa deɛ ɛwɔ asase ase."},{"book":"5 Mose","chapter":"5","verse":"9","text":"Monnkoto ohoni biara nsom no ɛkwan biara so, na me, Awurade mo Onyankopɔn, meyɛ ninkunfoɔ. Na me ne onyame foforɔ bi nkyɛ mo dɔ a modɔ me no. Na sɛ nnipa bi bɔne a wayɛ enti metwe wɔn aso a, metwe wɔn aso kɔsi wɔn awontoatoasoɔ a wɔtan me no nyinaa so."},{"book":"5 Mose","chapter":"5","verse":"10","text":"Na medɔ awoɔ ntoatoasoɔ mpem a wɔdɔ me na wɔdi mʼahyɛdeɛ so."},{"book":"5 Mose","chapter":"5","verse":"11","text":"Mommmɔ Awurade Onyankopɔn din basabasa. Sɛ moyɛ saa a, ɔbɛbu mo fɔ."},{"book":"5 Mose","chapter":"5","verse":"12","text":"Monkae homeda na monni no sɛ ɛda kronkron, sɛdeɛ Awurade ahyɛ no."},{"book":"5 Mose","chapter":"5","verse":"13","text":"Nnansia na momfa nyɛ mo nnwuma nyinaa,"},{"book":"5 Mose","chapter":"5","verse":"14","text":"na ɛda a ɛtɔ so nson no yɛ homeda ma Awurade Onyankopɔn. Saa ɛda no, ɛnsɛ sɛ moyɛ adwuma biara; ɛnsɛ sɛ mo mmammarima, mo mmabaa anaa mo asomfoɔ anaa mo anantwie ne mo afunumu anaa mo ahɔhoɔ yɛ adwuma biara."},{"book":"5 Mose","chapter":"5","verse":"15","text":"Monkae sɛ berɛ bi a atwam no na moyɛ nkoa wɔ Misraim, na Awurade, mo Onyankopɔn, nam anwanwa tumi ne tumi nnwuma so na ɔyii mo firii hɔ. Ɛno enti na Awurade mo Onyankopɔn hyɛ mo sɛ monni homeda no."},{"book":"5 Mose","chapter":"5","verse":"16","text":"Di wʼagya ne wo maame ni sɛdeɛ Awurade, mo Onyankopɔn, hyɛ mo no. Na ɛbɛma wo nkwa nna aware wɔ asase a Awurade wo Onyankopɔn de bɛma wo no so."},{"book":"5 Mose","chapter":"5","verse":"17","text":"Nni awu."},{"book":"5 Mose","chapter":"5","verse":"18","text":"Nsɛe awadeɛ."},{"book":"5 Mose","chapter":"5","verse":"19","text":"Mmɔ korɔno"},{"book":"5 Mose","chapter":"5","verse":"20","text":"Nni wo yɔnko ho adansekurumu"},{"book":"5 Mose","chapter":"5","verse":"21","text":"Mma wʼani mmere wo yɔnko yere. Mma wʼani mmere wo yɔnko fie anaa nʼasase anaa nʼakoa anaa nʼafenawa, ne nʼanantwie, nʼafunumu anaa biribiara a ɛyɛ wo yɔnko dea.”"},{"book":"5 Mose","chapter":"5","verse":"22","text":"Awurade de nne kɛseɛ a ɛfiri ogyaframa no mu ka kyerɛɛ mo firii omununkum a esum kabii atwa ho ahyia mu. Nsɛm a ɔkaeɛ ara ni na ɔtwerɛɛ ne nsɛm no guu aboɔ ɛpono mmienu so na ɔde maa me."},{"book":"5 Mose","chapter":"5","verse":"23","text":"Motee nne no firii esum mu ɛberɛ a bepɔ no ogya redɛre framfram no, mmusuakuo mu ntuanofoɔ no nyinaa baa me nkyɛn."},{"book":"5 Mose","chapter":"5","verse":"24","text":"Wɔkaa sɛ, “Awurade yɛn Onyankopɔn, akyerɛ yɛn nʼanimuonyam ne ne tumi na yɛate ne nne afiri ogya mu. Ɛnnɛ, yɛahunu sɛ, sɛ Onyankopɔn ne onipa kasa koraa a, onipa tumi tena ase."},{"book":"5 Mose","chapter":"5","verse":"25","text":"Na afei, adɛn enti na ɛsɛ sɛ yɛwuwu? Sɛ Awurade, yɛn Onyankopɔn, kasa kyerɛ yɛn bio a, akyinnyeɛ biara nni ho sɛ yɛbɛwuwu na ogya no ahye yɛn pasaa."},{"book":"5 Mose","chapter":"5","verse":"26","text":"Enti, ɔkra teasefoɔ bɛtumi ate Onyankopɔn teasefoɔ no nne afiri ogyaframa no mu na watena ase anaa?"},{"book":"5 Mose","chapter":"5","verse":"27","text":"Wo, kɔ na kɔtie deɛ Awurade yɛn Onyankopɔn no ka. Na afei, bra na bɛka biribiara a ɔka kyerɛɛ wo no kyerɛ yɛn, na yɛbɛtie na yɛadi so.”"},{"book":"5 Mose","chapter":"5","verse":"28","text":"Awurade tee mo nne ɛberɛ a mokasa kyerɛɛ me no, Awurade ka kyerɛɛ me sɛ, “Mate nsɛm a nnipa ka kyerɛɛ wo no. Nsɛm a wɔkaaeɛ no nyinaa yɛ."},{"book":"5 Mose","chapter":"5","verse":"29","text":"Ao, sɛ daa wɔbɛnya akoma sɛdeɛ ɛbɛma wɔasuro me na wɔadi mʼahyɛdeɛ nyinaa so a, anka ɛbɛyɛ ama wɔn ne wɔn asefoɔ nyinaa afebɔɔ."},{"book":"5 Mose","chapter":"5","verse":"30","text":"“Kɔ na kɔka kyerɛ wɔn sɛ, wɔnsane mmra wɔn ntomadan mu."},{"book":"5 Mose","chapter":"5","verse":"31","text":"Nanso, wo deɛ, wo ne me ntena ha sɛdeɛ ɛbɛyɛ a mɛtumi de me nhyɛ ne me mmara ama wo. Wobɛkyerɛkyerɛ nnipa no sɛdeɛ wɔbɛtie wɔ asase a mede rema wɔn no so sɛ wɔn agyapadeɛ.”"},{"book":"5 Mose","chapter":"5","verse":"32","text":"Enti, Mose ka kyerɛɛ nnipa no sɛ, “Monyɛ ɔsetie mma Awurade mo Onyankopɔn ahyɛdeɛ nyinaa, na monni ne nkyerɛkyerɛ so pɛpɛɛpɛ."},{"book":"5 Mose","chapter":"5","verse":"33","text":"Akwan a Awurade mo Onyankopɔn ahyɛ mo sɛ monnante so no so, monnante so. Na moatena ase nna tenten na asi mo yie wɔ asase a morebɛkɔ akɔtena so no so.”"}]}