{"data":[{"book":"3 Johani","chapter":"1","verse":"1","text":"Mukuru, kushamwari yangu inodikanwa Gayo, wandinoda muchokwadi."},{"book":"3 Johani","chapter":"1","verse":"2","text":"Mudikani, ndinonyengetera kuti uve noutano hwakanaka uye kuti zvose zvikunakire kunyange sokufara kwomweya wako."},{"book":"3 Johani","chapter":"1","verse":"3","text":"Ndakafara kwazvo dzimwe hama padzakauya dzikandiudza nezvokutendeka kwako pachokwadi uye kuti unoramba uchifamba sei muchokwadi."},{"book":"3 Johani","chapter":"1","verse":"4","text":"Hapana chimwe chinhu chinondifadza kupfuura kunzwa kuti vana vangu vari kufamba muchokwadi."},{"book":"3 Johani","chapter":"1","verse":"5","text":"Mudikani, wakatendeka pane zvaunoita kuhama, kunyange vasiri vanhu vaunoziva."},{"book":"3 Johani","chapter":"1","verse":"6","text":"Vakataurira kereke nezvorudo rwako. Uchaita zvakanaka kana ukavadzosazve nenzira yakafanira pamberi paMwari."},{"book":"3 Johani","chapter":"1","verse":"7","text":"Nokuda kweZita iri vakabuda, vasingagamuchiri rubatsiro kubva kuvahedheni."},{"book":"3 Johani","chapter":"1","verse":"8","text":"Naizvozvo tinofanira kugamuchira vanhu vakadai kuti tishande pamwe chete muchokwadi."},{"book":"3 Johani","chapter":"1","verse":"9","text":"Ndakanyorera kukereke, asi Dhiotirefesi, iye anoda kuva mukuru, akati haagamuchiri zvatinotaura."},{"book":"3 Johani","chapter":"1","verse":"10","text":"Saka kana ndauya, ndichamuyeuchidza mabasa ake aanoita, okunyeya, nokuitira godo. Kwete izvozvo zvoga, anorambawo kugamuchira hama. Anodzivisawo vaya vanoda havo kuita izvozvo uye achivabudisa mukereke."},{"book":"3 Johani","chapter":"1","verse":"11","text":"Mudikani, usatevedzera zvakaipa asi zvakanaka. Ani naani anoita zvakanaka ndiye anobva kuna Mwari. Ani naani anoita zvakaipa haana kuona Mwari."},{"book":"3 Johani","chapter":"1","verse":"12","text":"Dhemetriasi anopupurirwa zvakanaka navose, uye kunyange nechokwadi chaicho. Nesuwo tinotaura zvakanaka nezvake, uye munoziva kuti uchapupu hwedu ndohwechokwadi."},{"book":"3 Johani","chapter":"1","verse":"13","text":"Ndine zvizhinji zvokukunyorera, asi handidi kuita izvozvi nechinyoreso neingi."},{"book":"3 Johani","chapter":"1","verse":"14","text":"Ndinovimba kuti ndichakuonai nokukurumidza, uye tichazotaurirana chiso nechiso."},{"book":"3 Johani","chapter":"1","verse":"15","text":"Rugare kwamuri."}]}