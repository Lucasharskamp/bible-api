{"data":[{"book":"2. kirje korinttolaisille","chapter":"10","verse":"1","text":"Tahtoisin esittää teille pyyntöni yhtä lempeästi ja ystävällisesti kuin Kristus. Jotkut teistä sanovat, että Paavali lähettelee kyllä rohkeita kirjeitä, mutta ollessaan itse paikalla hän uskaltaa tuskin avata suutaan."},{"book":"2. kirje korinttolaisille","chapter":"10","verse":"2","text":"Toivon, että sinne tultuani minun ei tarvitsisi näyttää miten ankara voin olla. En tahtoisi käyttää kovin jyrkkiä otteita niihin, jotka näyttävät ajattelevan, etten pysty toimimaan enkä puhumaan sen kummemmin kuin kuka muu tahansa."},{"book":"2. kirje korinttolaisille","chapter":"10","verse":"3","text":"Tietysti minäkin olen vain tavallinen, heikko ihminen, mutta minä en taistele taistelujani ihmisvoimin."},{"book":"2. kirje korinttolaisille","chapter":"10","verse":"4","text":"Saatanan linnoitukset kukistuvat vain Jumalan aseilla, eivät ihmisten."},{"book":"2. kirje korinttolaisille","chapter":"10","verse":"5","text":"Näillä aseilla kumoan kaikki Jumalaa vastaan tehdyt väitteet ja raivaan pois jokaisen esteen, jonka ihminen ylpeydessään rakentaa Jumalan tuntemisen tielle. Näillä aseilla voin vangita kapinalliset ja saada heidät muuttumaan, niin että Kristuksen tottelemisesta tulee heille tärkein asia."},{"book":"2. kirje korinttolaisille","chapter":"10","verse":"6","text":"Kunhan olemme ensin saaneet teidät antautumaan Kristukselle, aiomme käyttää Jumalan aseita jokaista jäljellä olevaa kapinallista vastaan."},{"book":"2. kirje korinttolaisille","chapter":"10","verse":"7","text":"Katsokaa kerrankin tosiasioita silmiin! Joku on vakuuttunut, että hän on Kristuksen oma. Ajatelkoon hän sitten myös, että aivan samalla tavalla mekin olemme Kristuksen omia."},{"book":"2. kirje korinttolaisille","chapter":"10","verse":"8","text":"Ehkä teistä tuntuu, että puhun tarpeettoman paljon siitä toimivallasta, joka minulla on. Olen saanut sen auttaakseni enkä vahingoittaakseni teitä, ja voisin täydellä syyllä puhua siitä vielä enemmänkin."},{"book":"2. kirje korinttolaisille","chapter":"10","verse":"9","text":"Olen ottanut asian esille siksi, ettette luulisi minun vain pelottelevan, kun läksytän teitä kirjeissäni."},{"book":"2. kirje korinttolaisille","chapter":"10","verse":"10","text":"Jotkut sanovat: »Älkää välittäkö hänen kirjeistään! Ne ovat kyllä mahtavia, mutta hänen sanoillaan ei ole katetta. Kun hän tulee tänne, saatte nähdä, että hän on mitätön sekä puhujana että muutenkin!»"},{"book":"2. kirje korinttolaisille","chapter":"10","verse":"11","text":"Tällä kertaa, kun tulen, aion olla aivan yhtä tiukka kuin kirjeissänikin."},{"book":"2. kirje korinttolaisille","chapter":"10","verse":"12","text":"Älkää pelätkö – en minä väitä olevani yhtä ihmeellinen kuin ne miehet, jotka siellä kehuvat teille erinomaisuuttaan! Tosin heissäkin on huomauttamista: he vertailevat itseään vain itseensä ja omiin saavutuksiinsa. Järjetöntä!"},{"book":"2. kirje korinttolaisille","chapter":"10","verse":"13","text":"Me emme halua kerskua sellaisista valtuuksista, joita meillä ei ole. Pyrimme täyttämään suunnitelman, joka Jumalalla on meitä varten, ja tähän suunnitelmaan kuuluu, että teemme työtä teidän keskuudessanne."},{"book":"2. kirje korinttolaisille","chapter":"10","verse":"14","text":"Ei kai ole liikaa sanottu, kun väitämme, että meillä on sananvaltaa teidän asioissanne, sillä mehän ensimmäisinä toimme teille uutisen Jeesuksesta."},{"book":"2. kirje korinttolaisille","chapter":"10","verse":"15","text":"Emme suinkaan yritä saada itsellemme kunniaa jonkun toisen tekemästä työstä. Sen sijaan toivomme, että uskonne kasvaisi ja työmme leviäisi siellä yhä laajemmalle."},{"book":"2. kirje korinttolaisille","chapter":"10","verse":"16","text":"Jos näin käy, voimme julistaa sanomaa Kristuksesta vielä etäämmällä teistä olevissa kaupungeissa, minne kukaan muu ei ole vielä hyvää sanomaa vienyt."},{"book":"2. kirje korinttolaisille","chapter":"10","verse":"17","text":"Raamatussa sanotaan: »Jos joku haluaa ylpeillä, puhukoon vain siitä, mitä Herra on tehnyt, eikä itsestään.»"},{"book":"2. kirje korinttolaisille","chapter":"10","verse":"18","text":"Jos joku kehuu itseään ja omia tekojaan, se ei paljon paina. Mutta se on jotain, kun Herra suosittelee ihmistä!"}]}