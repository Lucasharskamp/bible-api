{"data":[{"book":"4 ЦАРСТВАЎ","chapter":"15","verse":"1","text":"У дваццаць сёмы год Ераваама, цара Ізраільскага, зацараваў Азарый, сын Амасія, цар Юдэйскі:"},{"book":"4 ЦАРСТВАЎ","chapter":"15","verse":"2","text":"шаснаццаць гадоў было яму, калі зацараваў, і пяцьдзясят два гады валадарыў у Ерусаліме. Імя маці ягонай Ехолія, зь Ерусаліма."},{"book":"4 ЦАРСТВАЎ","chapter":"15","verse":"3","text":"Ён рабіў спадобнае ў вачах Гасподніх ва ўсім так, як рабіў Амасій, бацька ягоны."},{"book":"4 ЦАРСТВАЎ","chapter":"15","verse":"4","text":"Толькі вышыні ня былі адменены: народ учыняў яшчэ ахвяры і дымленьні на вышынях."},{"book":"4 ЦАРСТВАЎ","chapter":"15","verse":"5","text":"І пабіў Гасподзь цара, і быў ён пракажоны да дня сьмерці сваёй і жыў у асобным доме. А Ётам, сын цароў, начальнічаў над палацам і кіраваў народам зямлі."},{"book":"4 ЦАРСТВАЎ","chapter":"15","verse":"6","text":"Астатняе пра Азарыя і пра ўсё, што ён зрабіў, напісана ў летапісе цароў Юдэйскіх."},{"book":"4 ЦАРСТВАЎ","chapter":"15","verse":"7","text":"І спачыў Азарый з бацькамі сваімі, і пахавалі яго з бацькамі ягонымі ў горадзе Давідавым. І зацараваў Ётам, сын ягоны, замест яго."},{"book":"4 ЦАРСТВАЎ","chapter":"15","verse":"8","text":"У трыццаць восьмы год Азарыя, цара Юдэйскага, зацараваў Захарый, сын Ераваама, над Ізраілем у Самарыі і валадарыў шэсьць месяцаў."},{"book":"4 ЦАРСТВАЎ","chapter":"15","verse":"9","text":"Ён рабіў благое ў вачах Гасподніх, як рабілі бацькі ягоныя; не адставаў ад грахоў Ераваама, сына Наватавага, які ўвёў Ізраіля ў грэх."},{"book":"4 ЦАРСТВАЎ","chapter":"15","verse":"10","text":"І склаў супроць яго змову Сэлум, сын Явіса, і ўдарыў яго перад народам, і забіў яго, і зацараваў замест яго."},{"book":"4 ЦАРСТВАЎ","chapter":"15","verse":"11","text":"Астатняе пра Захарыя напісана ў летапісе цароў Ізраільскіх."},{"book":"4 ЦАРСТВАЎ","chapter":"15","verse":"12","text":"Такое было слова Госпада, якое Ён сказаў Іую, сказаўшы: сыны твае да чацьвёртага роду будуць сядзець на троне Ізраілевым. І збылося так."},{"book":"4 ЦАРСТВАЎ","chapter":"15","verse":"13","text":"Сэлум, сын Явіса, зацараваў на трыццаць дзявятым годзе Азарыя, цара Юдэйскага, і цараваў адзін месяц у Самарыі."},{"book":"4 ЦАРСТВАЎ","chapter":"15","verse":"14","text":"І пайшоў Менаім, сын Гадыя з Тырцы, і прыйшоў у Самарыю, і пабіў Сэлума, сына Явісавага, у Самарыі, і забіў яго, і зацараваў замест яго."},{"book":"4 ЦАРСТВАЎ","chapter":"15","verse":"15","text":"Астатняе пра Сэлума і пра змову ягоную, якую ён склаў, напісана ў летапісе цароў Ізраільскіх."},{"book":"4 ЦАРСТВАЎ","chapter":"15","verse":"16","text":"І пабіў Менаім Тыпсах і ўсіх, што былі ў ім і ў межах яго, ад Тырцы, за тое, што горад не адчыніў брамы, і разьбіў яго: і ўсіх цяжарных жанчын у ім парубаў."},{"book":"4 ЦАРСТВАЎ","chapter":"15","verse":"17","text":"На трыццаць дзявятым годзе Азарыя, цара Юдэйскага, зацараваў Менаім, сын Гадыя, над Ізраілем; і валадарыў дзесяць гадоў у Самарыі;"},{"book":"4 ЦАРСТВАЎ","chapter":"15","verse":"18","text":"і рабіў ён благое ў вачах Гасподніх: не адставаў ад грахоў Ераваама, сына Наватавага, які ўвёў Ізраіль у грэх, ва ўсе дні свае."},{"book":"4 ЦАРСТВАЎ","chapter":"15","verse":"19","text":"Тады прыйшоў Фул, цар Асірыйскі, на зямлю Ізраілевую. І даў Менаім Фулу тысячу талантаў срэбра, каб рукі ягоныя былі за яго і каб умацаваць царства ў руцэ сваёй."},{"book":"4 ЦАРСТВАЎ","chapter":"15","verse":"20","text":"І расклаў Менаім гэта срэбра на Ізраільцянаў, на ўсіх людзей багатых, па пяцьдзясят сікляў срэбра на кожнага чалавека, каб аддаць цару Асірыйскаму. І пайшоў назад цар Асірыйскі, і не застаўся там у зямлі."},{"book":"4 ЦАРСТВАЎ","chapter":"15","verse":"21","text":"Астатняе пра Менаіма і пра ўсё, што ён зрабіў, напісана ў летапісе цароў Ізраільскіх."},{"book":"4 ЦАРСТВАЎ","chapter":"15","verse":"22","text":"І спачыў Менаім з бацькамі сваімі. І зацараваў Факія, сын ягоны, замест яго."},{"book":"4 ЦАРСТВАЎ","chapter":"15","verse":"23","text":"На пяцідзясятым годзе Азарыя, цара Юдэйскага, зацараваў Факія, сын Менаіма, над Ізраілем у Самарыі, і валадарыў два гады;"},{"book":"4 ЦАРСТВАЎ","chapter":"15","verse":"24","text":"і рабіў ён благое ў вачах Гасподніх: не адставаў ад грахоў Ераваама, сына Наватавага, які ўвёў Ізраіль у грэх."},{"book":"4 ЦАРСТВАЎ","chapter":"15","verse":"25","text":"І склаў супроць яго змову Факей, сын Рэмалія, саноўнік ягоны, і пабіў яго ў Самарыі ў палаце царскага дома, з Арговам і Арыем, маючы пры сабе шэсьцьдзясят чалавек Галаадыцянаў, і забіў яго, і зацараваў замест яго"},{"book":"4 ЦАРСТВАЎ","chapter":"15","verse":"26","text":"Астатняе пра Факія і пра ўсё, што ён зрабіў, напісана ў летапісе цароў Ізраільскіх."},{"book":"4 ЦАРСТВАЎ","chapter":"15","verse":"27","text":"У пяцьдзясят другі год Азарыя, цара Юдэйскага, дацараваў Факей, сын Рэмалія, над Ізраілем у Самарыі і валадарыў дваццаць гадоў;"},{"book":"4 ЦАРСТВАЎ","chapter":"15","verse":"28","text":"і рабіў ён благое ў вачах Гасподніх: не адставаў ад грахоў Ераваама, сына Наватавага, які ўвёў Ізраіля ў грэх."},{"book":"4 ЦАРСТВАЎ","chapter":"15","verse":"29","text":"У дні Факея, цара Ізраільскага, прыйшоў Тэглатфэласар, цар Асірыйскі, і ўзяў Ён, Авэл-бэт-Мааху і Янох і Кедэс і Асор, і Галаад і Галілею, усю зямлю Нэфталімавую, і перасяліў іх у Асірыю."},{"book":"4 ЦАРСТВАЎ","chapter":"15","verse":"30","text":"І склаў змову Асія, сын Ілы, супроць Факея, сына Рэмаліінага, і пабіў яго, і забіў яго, і зацараваў замест яго ў дваццаты год Ёатама, сына Азіінага."},{"book":"4 ЦАРСТВАЎ","chapter":"15","verse":"31","text":"Астатняе пра Факея і пра ўсё, што ён зрабіў, напісана ў летапісе цароў Ізраільскіх."},{"book":"4 ЦАРСТВАЎ","chapter":"15","verse":"32","text":"На другім годзе Факея, сына Рэмаліінага, цара Ізраільскага, зацараваў Ёатам, сын Азіі, цара Юдэйскага."},{"book":"4 ЦАРСТВАЎ","chapter":"15","verse":"33","text":"Дваццаць пяць гадоў было яму, калі зацараваў, і шаснаццаць гадоў валадарыў у Ерусаліме. Імя маці ягонай Еруша, дачка Садока."},{"book":"4 ЦАРСТВАЎ","chapter":"15","verse":"34","text":"Ён рабіў спадобнае ў вачах Гасподніх: ва ўсім, як рабіў Азія, бацька ягоны, так рабіў і ён."},{"book":"4 ЦАРСТВАЎ","chapter":"15","verse":"35","text":"Толькі вышыні ня былі адменены: народ учыняў яшчэ ахвяры і дымленьні на вышынях. Ён пабудаваў верхнюю браму пры доме Гасподнім."},{"book":"4 ЦАРСТВАЎ","chapter":"15","verse":"36","text":"Астатняе пра Ёатама і пра ўсё, што ён зрабіў, напісана ў летапісе цароў Юдэйскіх."},{"book":"4 ЦАРСТВАЎ","chapter":"15","verse":"37","text":"У тыя дні пачаў Гасподзь пасылаць на Юдэю Рэцына, цара Сірыйскага, і Факея, сына Рэмаліінага."},{"book":"4 ЦАРСТВАЎ","chapter":"15","verse":"38","text":"І спачыў Ёатам з бацькамі сваімі ў горадазе Давіда, бацькі ягонага. І зацараваў Ахаз, сын ягоны, замест яго."}]}