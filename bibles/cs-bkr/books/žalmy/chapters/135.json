{"data":[{"book":"Žalmy","chapter":"135","verse":"1","text":"Halelujah. Chvalte jméno Hospodinovo, chvalte služebníci Hospodinovi,"},{"book":"Žalmy","chapter":"135","verse":"2","text":"Kteříž stáváte v domě Hospodinově, v síňcích domu Boha našeho."},{"book":"Žalmy","chapter":"135","verse":"3","text":"Chvalte Hospodina, nebo jest dobrý Hospodin; žalmy zpívejte jménu jeho, nebo rozkošné jest."},{"book":"Žalmy","chapter":"135","verse":"4","text":"Jákoba zajisté sobě vyvolil Hospodin, a Izraele za svůj lid zvláštní."},{"book":"Žalmy","chapter":"135","verse":"5","text":"Jáť jsem jistě seznal, že veliký jest Hospodin, a Pán náš nade všecky bohy."},{"book":"Žalmy","chapter":"135","verse":"6","text":"Cožkoli chce Hospodin, to činí na nebi i na zemi, v moři i ve všech propastech."},{"book":"Žalmy","chapter":"135","verse":"7","text":"Kterýž způsobuje to, že páry vystupují od krajů země; blýskání s deštěm přivodí, a vyvodí vítr z pokladů svých."},{"book":"Žalmy","chapter":"135","verse":"8","text":"Kterýž zbil prvorozené v Egyptě, od člověka až do hovada."},{"book":"Žalmy","chapter":"135","verse":"9","text":"Poslal znamení a zázraky u prostřed tebe, Egypte, na Faraona i na všecky služebníky jeho."},{"book":"Žalmy","chapter":"135","verse":"10","text":"Kterýž pobil národy mnohé, a zbil krále mocné,"},{"book":"Žalmy","chapter":"135","verse":"11","text":"Seona krále Amorejského, a Oga krále Bázan, i všecka království Kananejská."},{"book":"Žalmy","chapter":"135","verse":"12","text":"A dal zemi jejich v dědictví, v dědictví Izraelovi lidu svému."},{"book":"Žalmy","chapter":"135","verse":"13","text":"Hospodine, jméno tvé na věky, Hospodine, památka tvá od národu až do pronárodu."},{"book":"Žalmy","chapter":"135","verse":"14","text":"Souditi zajisté bude Hospodin lid svůj, a služebníkům svým bude milostiv."},{"book":"Žalmy","chapter":"135","verse":"15","text":"Ale modly pohanské stříbro a zlato, dílo rukou lidských,"},{"book":"Žalmy","chapter":"135","verse":"16","text":"Ústa mají a nemluví, oči mají a nevidí."},{"book":"Žalmy","chapter":"135","verse":"17","text":"Uši mají a neslyší, nýbrž ani ducha není v ústech jejich."},{"book":"Žalmy","chapter":"135","verse":"18","text":"Buďtež jim podobní, kteříž je dělají, a kdožkoli naději svou v nich skládají."},{"book":"Žalmy","chapter":"135","verse":"19","text":"Dome Izraelský, dobrořečte Hospodinu; dome Aronův, dobrořečte Hospodinu."},{"book":"Žalmy","chapter":"135","verse":"20","text":"Dome Léví, dobrořečte Hospodinu; kteříž se bojíte Hospodina, dobrořečte Hospodinu."},{"book":"Žalmy","chapter":"135","verse":"21","text":"Požehnaný Hospodin z Siona, kterýž přebývá v Jeruzalémě. Halelujah."}]}