{"data":[{"book":"1 Corinthians","chapter":"10","verse":"1","text":"Ogu duaahina nei, au e hiihai bolo goodou gi maanadu ina nia mee ala ne hai ang gi tadau maadua mmaadua ala nogo daudali a Moses. Digaula huogodoo nogo hula i lala di gololangi dela nogo duuli digaula. Digaula huogodoo gu lloo adu hagahumalia laa lodo Tai Mmee.10.1 Exodus 13.21-22; 14.22-29"},{"book":"1 Corinthians","chapter":"10","verse":"2","text":"I lala di gololangi mo i lodo di tai, digaula gu babdais guu hai nia daangada a Moses."},{"book":"1 Corinthians","chapter":"10","verse":"3","text":"Huogodoo nogo miami i tagadilinga meegai hua e dahi mai i di hagataalunga,10.3 Exodus 16.35"},{"book":"1 Corinthians","chapter":"10","verse":"4","text":"gei nogo inu i nia wai o di hagataalunga, idimaa, digaula nogo inu mai i di hadugalaa o di hagataalunga. Di hadugalaa la go Christ dela nogo hana madalia digaula. 10.4 Exodus 17.6; Numbers 20.11"},{"book":"1 Corinthians","chapter":"10","verse":"5","text":"Malaa God ne de hiihai gi di baahi dogologo digaula, gei nadau huaidina gu mmoemmoe dagidahi i lodo di anggowaa.10.5 Numbers 14.29-30"},{"book":"1 Corinthians","chapter":"10","verse":"6","text":"Deenei laa, di mee deenei ne hai belee aago gidaadou, bolo gi hudee hiihai di hai nia mee huaidu digaula nogo hai,10.6 Numbers 11.4"},{"book":"1 Corinthians","chapter":"10","verse":"7","text":"be e daumaha ang gi nia balu god, gadoo be hunu gau i digaula. Di Beebaa Dabu e helekai,"},{"book":"1 Corinthians","chapter":"10","verse":"8","text":"Gidaadou hudee hai di huaidu o di manawa manu, gadoo be hunu gau i digaula, dela ne hidi ai nia daangada e madalua maa dolu mana (23,000) ne mmade i di laangi e dahi.10.8 Numbers 25.1-18"},{"book":"1 Corinthians","chapter":"10","verse":"9","text":"Gidaadou hudee hagamada ina Dimaadua, be hunu gau i digaula, ne hidi ai digaula ga daaligi go nia gihaa lodo henua.10.9 Numbers 21.5-6"},{"book":"1 Corinthians","chapter":"10","verse":"10","text":"Gidaadou hudee hai tamu, be hunu gau i digaula ala ne hai beenei, ga hidi ai digaula gaa mmade i taaligi a tangada di langi.10.10 Numbers 16.41-49"},{"book":"1 Corinthians","chapter":"10","verse":"11","text":"Nia mee aanei huogodoo ne hai ang gi tadau maadua mmaadua belee hai dahi ala mee ang gi digau ala i golo, gei ne hihi gi lala belee hai di mee e haga langahia mai gi gidaadou, idimaa, gidaadou e noho i nia laangi hoohoo gi di hagaodi."},{"book":"1 Corinthians","chapter":"10","verse":"12","text":"Maa goodou gu hagamaanadu bolo goodou guu mau di tuu, goodou gii pula i goodou gi dee tinga."},{"book":"1 Corinthians","chapter":"10","verse":"13","text":"Nia hagamada huogodoo ala gu tale adu gi goodou, le e tale anga labelaa gi digau huogodoo. God le e daahi dana hagababa, Mee e hagalee dumaalia adu gi goodou gi nia hagamada ala e deemee di haga magedaa go goodou. Di madagoaa di hagamada, gei Mee ga gowadu gi goodou di mahi i nia hagamada mo di ala dela e tanga goodou gi daha."},{"book":"1 Corinthians","chapter":"10","verse":"14","text":"Ogu ihoo hagaaloho, haga mogowaa ina goodou i di hai daumaha ang gi nia balu god."},{"book":"1 Corinthians","chapter":"10","verse":"15","text":"Au e helehelekai adu gi goodou digau maalama, hagadina ina be maa di aha dela e helekai iei au."},{"book":"1 Corinthians","chapter":"10","verse":"16","text":"Di ibu dela e danggee ai ge e hai hegau ai gidaadou i lodo Tagamiami Dabu, e inu gidaadou ngaadahi i nia dodo o Christ. Di madagoaa ma gaa gai di palaawaa ginigini, gidaadou ne miami ngaadahi i tuaidina o Christ.10.16 Matthew 26.26-28; Mark 14.22-24; Luke 22.19-20"},{"book":"1 Corinthians","chapter":"10","verse":"17","text":"Di palaawaa hua e dahi deenei, gei gidaadou e dogologo, gidaadou guu hai hua tuaidina e dahi, idimaa, gidaadou ne miami mai i di palaawaa e dahi."},{"book":"1 Corinthians","chapter":"10","verse":"18","text":"Haga maanadu ina digau Israel: hunu gau e miami i nia meegai tigidaumaha, gei digaula e buni anga gi di hai daumaha o di gowaa hai tigidaumaha.10.18 Leviticus 7.6"},{"book":"1 Corinthians","chapter":"10","verse":"19","text":"Dagu mee dela e helekai iei au, le e hai dono hadinga bolo di hai daumaha ang gi nia balu god mo nia meegai ala e tigidaumaha ang gi nia maa la dono dahidamee i golo?"},{"book":"1 Corinthians","chapter":"10","verse":"20","text":"Deeai! Nia tigidaumaha ala e hai i hongo di gowaa hai tigidaumaha digau o di bouli, la nia mee hua e hai ang gi nia hagataalunga huaidu, hagalee hai ang gi God. Au hagalee hiihai bolo goodou gi buni anga gi nia hagataalunga huaidu.10.20 Deuteronomy 32.17"},{"book":"1 Corinthians","chapter":"10","verse":"21","text":"Goodou e deemee di inu i di ibu a Tagi, mo di ibu o nia hagataalunga huaidu. Goodou e deemee di miami i teebele o Tagi, mo teebele o nia hagataalunga huaidu."},{"book":"1 Corinthians","chapter":"10","verse":"22","text":"E hai behee, gidaadou e hiihai e hai tadau Dagi gi dubua? Gidaadou e hai bolo gidaadou e maaloo i Mee?10.22 Deuteronomy 32.21"},{"book":"1 Corinthians","chapter":"10","verse":"23","text":"Hunu gau e helekai boloo, “Gu dugu mai gi gimaadou gi heia nia mee huogodoo.” E donu, gei nia mee huogodoo la hagalee humalia. “Gu dugu mai gi heia nia mee huogodoo,” gei nia mee huogodoo la ono hagamaamaa humalia ai.10.23 1 Corinthians 6.12"},{"book":"1 Corinthians","chapter":"10","verse":"24","text":"Goodou hudee halahala ina nia mee ala e bida hagahumalia goodou, tangada nei mo tangada nei gi halahala ina nia mee ala e mee di hagahumalia digau ala i golo."},{"book":"1 Corinthians","chapter":"10","verse":"25","text":"Goodou e mee di gai di ingoo hua di mee ala e huihui i di gowaa huihui goneiga, hudee heheeu e logo, ma deai dono hala adu gi godou lodo ai."},{"book":"1 Corinthians","chapter":"10","verse":"26","text":"Idimaa di Beebaa Dabu e helekai,"},{"book":"1 Corinthians","chapter":"10","verse":"27","text":"Maa tangada e de hagadonu, ga hagagahi goodou e miami i dono hale, goodou hula, miami nia meegai a maa ala ga gowadu gi goodou, gei goodou hudee heheeu ina nia meegai aalaa, ma deai dono hala adu gi godou lodo ai."},{"book":"1 Corinthians","chapter":"10","verse":"28","text":"Maa tangada ga helekai adu boloo, “Nia meegai aanei ne tigidaumaha ang gi nia balu god,” malaa, goodou hudee geina nia meegai aalaa, e hagagila di maanadu o tangada dela ne hagi adu gi goodou mo di hagagila di hagamaanadu dela e donu."},{"book":"1 Corinthians","chapter":"10","verse":"29","text":"E hai boloo, ma hagalee go godou iloo, gei go di hagamaanadu o tangada dela ne hagi adu gi goodou."},{"book":"1 Corinthians","chapter":"10","verse":"30","text":"Maa au ga danggee ang gi God i agu meegai, malaa tangada le e aha dela e leelee hagahuaidu i agu meegai ala guu lawa di hai dagu danggee?”"},{"book":"1 Corinthians","chapter":"10","verse":"31","text":"Malaa, di mee dela gaa gai, be e inu, be nia mee huogodoo ala ma gaa hai go goodou, heia huogodoo e haga madamada ai a God."},{"book":"1 Corinthians","chapter":"10","verse":"32","text":"I lodo godou mouli, hudee hai dahi mee dela gaa hidi ai di huaidu i baahi digau o Jew, be i baahi digau tuadimee, be i baahi digau o di nohongo dabu a God."},{"book":"1 Corinthians","chapter":"10","verse":"33","text":"Kawe i di au. Au e hagamahi e haga manawa lamalia nia daangada huogodoo i nia mee huogodoo ala e hai ko au, hagalee hagamaanadu agu mee ala belee hagahumalia au, gei nia mee ala e hagahumalia nia daangada huogodoo, bolo gi mouli ai digaula."}]}