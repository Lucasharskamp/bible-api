{"data":[{"book":"Jemisi","chapter":"1","verse":"1","text":"Hagi Jemisi'na Anumzamofone Ranti Jisas Kraisi kazokzo eri'za ne'mo'na, 12fu'a naga'nofi'ma mopa atretma kokankokama umani emani hu'naza nagamotarega, ama avona kreneramue."},{"book":"Jemisi","chapter":"1","verse":"2","text":"Nenafugta knazampima ufresutma, muse zane hutma tamagesa antahiho."},{"book":"Jemisi","chapter":"1","verse":"3","text":"Na'ankure tamagra antahi'naze, tamentintima reramaheno ke'zamo'a, knazampima oti hankavetineno, knazama kazigazi huno erino vu'za erifore nehie."},{"book":"Jemisi","chapter":"1","verse":"4","text":"Hagi maka kna tamagra oti hanavetita, knazana erita nevinkeno, ana tamavutmavazamo'a hanavetino nevina, Anumzamofo avu'ava'ma huzampina, atupara osnageno, fatgo huno knare hugahie."},{"book":"Jemisi","chapter":"1","verse":"5","text":"Hianagi iza'o knare antahintahigu'ma atupama hanuno'a, Anumzamofo antahigenkeno amino, maka vahe'mo'za nunamu hu'za Agri'ma antahigazamokizmia, rimpa heozmante amne nezmiankino, amne tamigahie."},{"book":"Jemisi","chapter":"1","verse":"6","text":"Hu'neanagi antahigesimo'a, amentinti nehuno tare agu'agesaretira antahionkeno, na'ankure tare agu'agesareti'ma antahigemofona, zaho erino hage rimomofo eri kranto kranto hiankna nehie."},{"book":"Jemisi","chapter":"1","verse":"7","text":"E'inahu vahe'mo'a Ramofontegati mago'zana erigahue huno agesa ontahino,"},{"book":"Jemisi","chapter":"1","verse":"8","text":"agra tare antahintahine vahe mani'neankino, mika zama hifina magoke kante anteno nosie."},{"book":"Jemisi","chapter":"1","verse":"9","text":"Hagi mago'mo amunte omne'nenigeno, Anumzamofo amage nentenimo'a muse hino, Anumzamofo avurera ra agi erine."},{"book":"Jemisi","chapter":"1","verse":"10","text":"Hu'neanagi Anumzamo feno ne'ma azeri anteramisigeno mani'nesimo'a musehino. Na'ankure feno vahe'mo'za trazamofo amosre'amo hianka hu'za ko fanane hugahaze."},{"book":"Jemisi","chapter":"1","verse":"11","text":"Na'ankure zagemo'a amuho'ane marerino, ana trazana te hagage higeno, amosre'amo'a hagage huno evuramigeno, konariri'amo'a fanane nehie. Anahukna hu'za feno vahe'mo'za, ana fenozmine fanane hugahaze."},{"book":"Jemisi","chapter":"1","verse":"12","text":"Hagi Rehe'za ne-esigeno kazigazi huno agatereno vania vahe'mo'a asomu'ma erisiana, kini fetori eriankna huno manivava asimura erigahie. Anumzamo'a agri'ma avesinentaza vahe ko huhampri zamante'nea, asimu erigahie."},{"book":"Jemisi","chapter":"1","verse":"13","text":"Mago zamo'ma avazu hanigeno rehezampima ufresuno'a, kefo avu'avazanteti Anumzamo'a renahenoke huno huonteno, na'ankure Agra mago vahera havi avu'avatetira reheno onkegahie."},{"book":"Jemisi","chapter":"1","verse":"14","text":"Hu'neanagi mago magomofona agri'a kefo avesi'zamo, avazu huno rehezampina avarenente."},{"book":"Jemisi","chapter":"1","verse":"15","text":"Hagi havi avu'avazahu avesi'zamo, a'nemo amu'ene hiankna higeno, kumi erifore higeno, kumi'mo hagerama nehuno'a, fri'za eri fore nehie."},{"book":"Jemisi","chapter":"1","verse":"16","text":"Navesineramantoa nafuhetma tamagra'a reramatga osiho."},{"book":"Jemisi","chapter":"1","verse":"17","text":"Mika knare huno fatgo hu'nea, musezana anagamuti eneramie, monafinkati masazamofo Nefantegati ne-ea, avu'avazama'amo zahe osuno turunamo hiankna huno zaza huteno, atupa huteno osugahie."},{"book":"Jemisi","chapter":"1","verse":"18","text":"Mika'zama tro'ma hu'nea zamofo ese raga'a manisunku, Agra'a avesite tamage kereti tazeri fore hu'ne."},{"book":"Jemisi","chapter":"1","verse":"19","text":"Hagi knare nafuheta, ama kea antahi so'e hiho, mika'motma ame hutma kea antahigahazanagi, akoheta kea nehinkeno tamarimpa oheno."},{"book":"Jemisi","chapter":"1","verse":"20","text":"Na'ankure vahe'mofo rimpa he'zamo'a, Anumzamofo fatgo avu'ava zana avreno omegahie."},{"book":"Jemisi","chapter":"1","verse":"21","text":"E'ina hu'negu mika agru osu avu'ava zana erinetreta, tamagu'afima kefo avu'avazama me'nesiana erinetretma, anteramitma, tamagu tamema tamaguma vazisia nanekema Anumzamo'ma tamagu'afima hankre'neana eriho."},{"book":"Jemisi","chapter":"1","verse":"22","text":"Amnea Anumzamofo Ke'agera ontahio, kagraka'a regavatga hugahananki, ana nanekemoma hania kante antenka amage anto."},{"book":"Jemisi","chapter":"1","verse":"23","text":"Mago'mo'ma kema nentahino, ana kema amage'ontesiana, agra kapopi avugosa keteno,"},{"book":"Jemisi","chapter":"1","verse":"24","text":"atreno nevuno anama agra avugosa ke'neana, ame huno agenekania kna nehie."},{"book":"Jemisi","chapter":"1","verse":"25","text":"Hu'neanagi, inamo'ma kinafinti tazeri fru nehia, hentofa kasegefima avuma ke ankenereno, kazigazi huno avaririno antahi'nesia naneke age'okanino amage'antesimofona, mika'zama hanifina Anumzamo'a, asomu huntegahie."},{"book":"Jemisi","chapter":"1","verse":"26","text":"Mago'moka mono vahe'mani'noe nehunka kagefu'na kegava osnanana, kagra'a regavatga hanankeno mono kamo'a amnezankna hugahie."},{"book":"Jemisi","chapter":"1","verse":"27","text":"Agru huno fatgo monoku'ma Anumza Nafatimofona ave'nesiana, e'i megusa mofavre'zagane, kento a'ne zaga knazampima mani'nesazana kegava hunezmanteta, atrenkeno ama mopafi kefozamo'a tamazeri pehena osino."}]}