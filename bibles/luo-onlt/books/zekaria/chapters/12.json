{"data":[{"book":"Zekaria","chapter":"12","verse":"1","text":"Milome. Ma e wach mane Jehova Nyasaye owacho kuom Israel."},{"book":"Zekaria","chapter":"12","verse":"2","text":"Jehova Nyasaye owacho niya, “Neuru, abiro miyo Jerusalem bedo gima bwogo ji duto modak machiegni kode. Juda ibiro goyone agengʼa, kaachiel gi Jerusalem."},{"book":"Zekaria","chapter":"12","verse":"3","text":"Odiechiengʼno, ka pinje duto mag piny ochokorene mar monje, anami Jerusalem bed lwanda mapek ma kata piny duto riwne to ok odhirre. Ji duto manotem dhire to nohinyre gin giwegi."},{"book":"Zekaria","chapter":"12","verse":"4","text":"Odiechiengno anago faras ka faras gi kihondko, to joriemb faras nolokre joneko,” Jehova Nyasaye wacho. “Abiro miyo dhood Juda rit makende, to farese mag ogendini mamoko analok muofni."},{"book":"Zekaria","chapter":"12","verse":"5","text":"Eka jotelo mag Juda nowachi e chunygi ni, ‘Jo-Jerusalem gin roteke nikech Jehova Nyasaye Maratego en Nyasachgi.’"},{"book":"Zekaria","chapter":"12","verse":"6","text":"“Odiechiengno anami jotend Juda chal gi agulu manie mach mangʼangʼni, kendo ka pilni mach manie kind cham mochiek. Gibiro tieko ji duto modak e alworagi koni gi koni, to Jerusalem to biro dongʼ kare kaka en, ka ji odakie."},{"book":"Zekaria","chapter":"12","verse":"7","text":"“Jehova Nyasaye biro reso miech Juda mokwongo, eka duongʼ ma jo-dhood Daudi kod ma joma odak Jerusalem nigo kik lo dhout Juda mamoko."},{"book":"Zekaria","chapter":"12","verse":"8","text":"Odiechiengno Jehova Nyasaye biro chielo joma odak Jerusalem mondo joma nyap mogik e diergi ochal gi Daudi, kendo joka Daudi nochal kaka Nyasaye, ka malaika mar Jehova Nyasaye otelonegi."},{"book":"Zekaria","chapter":"12","verse":"9","text":"Odiechiengno anawuog oko mondo atiek pinje duto mamonjo Jerusalem."},{"book":"Zekaria","chapter":"12","verse":"10","text":"“Kendo anami joka Daudi kod joma odak Jerusalem chuny mar ngʼwono gi kwayo. Giniket geno margi kuoma, an mane gichwowo, kendo giniywage mana kaka ngʼato ywago wuode ma miderma."},{"book":"Zekaria","chapter":"12","verse":"11","text":"Chiengʼno nduru ma ji nogo Jerusalem nobed malich, mana ka nduch Hadad Rimon e paw Megido."},{"book":"Zekaria","chapter":"12","verse":"12","text":"E kindeno dhoudi manie piny noywag malich ka dhoot ka dhoot ywak kar kendgi. Joka Daudi noywag kar kendgi, ka mondgi bende ywak kar kendgi, joka Nathan noywag kar kendgi kendo mondgi bende noywag kar kendgi."},{"book":"Zekaria","chapter":"12","verse":"13","text":"Joka Lawi kod joka Shimei bende noywag kamano, ka mondgi bende ywak kar kendgi."},{"book":"Zekaria","chapter":"12","verse":"14","text":"Dhoudi mamoko bende noywag kar kendgi, ka mondgi bende ywak kamano.”"}]}