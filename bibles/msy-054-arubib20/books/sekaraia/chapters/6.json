{"data":[{"book":"Sekaraia","chapter":"6","verse":"1","text":"Kɨ gɨn ua kogha irebamɨn mɨn bizir mamɨn garima, karisɨn 4pla iti, me brasɨn mɨghsɨar pumuningɨn tɨzimɨn iza, azenan oto."},{"book":"Sekaraia","chapter":"6","verse":"2","text":"6:2 Akar Mogomem 6:4-5Karisɨn faragha izim, hoziar agheviba a kurvasi. Ezɨ an gɨn izir karis, hoziar pɨziba a kurvasi."},{"book":"Sekaraia","chapter":"6","verse":"3","text":"6:3 Akar Mogomem 6:2Ezɨ aningɨn gɨrara izir karis, hoziar ghurghuriba a kurvasi. Ezɨ bar dar gɨn izir karis, baghɨraviba dukumizir hoziaba a kurvasi. Ezɨ hoziar kaba gavgaviba dar iti."},{"book":"Sekaraia","chapter":"6","verse":"4","text":"Egha kɨ kamaghɨn enselɨn azara, “Nan gumazir ekiam, karisɨn 4plan kabar mɨngariba manmaghɨn ghu?”"},{"book":"Sekaraia","chapter":"6","verse":"5","text":"Ezɨ a kamaghɨn na ikaragha ghaze, “Karisɨn 4plan kaba, da 4plan amɨnir overiamɨn pɨn itibar ababanim gami. Da datɨrɨghɨra nguazir kamɨn oteviba bar dar garir Ekiamɨn damazimɨn ikegha, anetegha izi.”"},{"book":"Sekaraia","chapter":"6","verse":"6","text":"Hoziar pɨziba mɨkɨrvazir karis, a notɨn amadaghan itir kantrin zui. Ezɨ hoziar ghurghuriba mɨkɨrvazir karis, a kantrin aruem ghuaghiri naghɨn itimɨn zui. Ezɨ baghɨraviba dukumizir hoziaba mɨkɨrvazir karis, a sautɨn amadaghan itir kantrin zui.6:6 Hibrun akam deragha akar kamɨn mɨngarim abɨghizir puvatɨ. Gumazir maba kamaghɨn nɨghnɨsi, e akar kam gɨraka, “An aruem uaghiri naghɨn uaghiri,” mati, “a ghua hoziar pɨzibar gɨntɨsi.” Gumazir avɨrim kamaghɨn nɨghnɨsi, “kantrin notɨn amadaghan itir kam,” a kantri Babilonɨn ababanim gami."},{"book":"Sekaraia","chapter":"6","verse":"7","text":"Hoziar aghuir kaba, azenan otivigha, zuamɨra kantribar mangɨ da getiasava ami. Ezɨ ensel ghaze, “A dera, ia mangɨ.” Ezɨ me ghue."},{"book":"Sekaraia","chapter":"6","verse":"8","text":"Ezɨ ensel pamtemɨn nan diagha ghaze, “Hoziar notɨn amadaghan itir kantribar ghueziba, me navir amɨrizim isa Ikiavɨra Itir Godɨn Duam ganɨngi.”"},{"book":"Sekaraia","chapter":"6","verse":"9","text":"Ezɨ Ikiavɨra Itir God akar kam na ganɨga ghaze,"},{"book":"Sekaraia","chapter":"6","verse":"10","text":"“Nɨ datɨrɨghɨn Sefanaian otarim Josaian dɨpenimɨn mangɨ otogh, gumazir 3plan kaba, Heldai, Tobia ko, Jedaia, me dama silvaba ko, golba inigh. Me Babilonɨn kalabus ategha Jerusalemɨn iza datɨrɨghɨram oto."},{"book":"Sekaraia","chapter":"6","verse":"11","text":"Egh nɨ me da silvaba ko, golba inigh, dar atrivir dapanir asuamɨn ingarigh. Egh a inigh mangɨ ofa gamir gumazibar dapanim Josuan dapanim darugh, a Jehosadakɨn otarim."},{"book":"Sekaraia","chapter":"6","verse":"12","text":"6:12 Jeremaia 23:5; 33:15; Sekaraia 3:8Egh nɨ kamaghɨn an mɨkɨm, Ikiavɨra Itir Godɨn Gavgaviba Bar Itim ghaze, ‘Gumazir mam, me kamaghɨn a dɨbori, Temer Ghuzir Igiam. Eghtɨ an aghungigh aguar ekiam gavagh bar deraghvɨram otogham. Egh a gɨn Ikiavɨra Itir Godɨn ziam fer Dɨpenimɨn ingaram."},{"book":"Sekaraia","chapter":"6","verse":"13","text":"Guizbangɨra, a uabɨ Ikiavɨra Itir Godɨn Dɨpenimɨn ingaram. Eghtɨ gumazamiziba atrivimɨn mɨn ziar ekiam a danɨngam. Egh a uan atrivir dabirabim daperagh gumazamizibagh ativagh men ganam. Eghtɨ ofa gamir gumazitam an atrivir dabirabimɨn boroghɨn tughɨv ikɨ, aning uaning inigh ingarɨva, uaghara navir amɨrizimɨn fofozim aningɨn tongɨn ikiam.6:13 Hibrun akam deragha mɨgɨrɨgɨar kamɨn mɨngarim abɨghizir puvatɨ. Gumazir maba kamaghɨn nɨghnɨgha ghaze, a kamaghɨn mɨgei, “A nan dɨpenimɨn ingarigh egh, an atrivim ko ofa gamir gumazimɨn mɨn ikɨ egh uan gumazamizibagh ativagh men ganam. Eghtɨ an atrivim ko ofa gamir ingangarir an amir kam bar deravɨram otogham.”"},{"book":"Sekaraia","chapter":"6","verse":"14","text":"Eghtɨ atrivimɨn dapanir asuam, Ikiavɨra Itir Godɨn Dɨpenimɨn aven ikiam. Eghtɨ gumazamiziba atrivimɨn dapanir asuar kamɨn ganɨva God gɨnɨghnɨgham. Eghtɨ gumazir kaba, Heldai, Tobia, Jedaia, ko, Sefanaian otarim Josaia, atrivimɨn dapanir asuamɨn ganamin ingangarim, men dafaribar ikiam.’"},{"book":"Sekaraia","chapter":"6","verse":"15","text":"“Eghtɨ gumazamizir saghuiamɨn itiba izɨva, men akuragh Ikiavɨra Itir Godɨn Dɨpenimɨn ingaram. Eghtɨ ia kamaghɨn fogh suam, Ikiavɨra Itir Godɨn Gavgavir Bar Itim ia bagha na amada. Ia bar deravɨra Ikiavɨra Itir Godɨn Akar Gavgaviba baragh dar gɨn mangɨ, eghtɨ bizir kaba otivigham.”"}]}