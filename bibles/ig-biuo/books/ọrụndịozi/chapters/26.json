{"data":[{"book":"Ọrụ Ndị Ozi","chapter":"26","verse":"1","text":"Agripa gwara Pọl, “Ị nwere ike i kwuru ọnụ gị.”"},{"book":"Ọrụ Ndị Ozi","chapter":"26","verse":"2","text":"“Ana m agụ onwe m dịka onye nwere ihuọma, eze Agripa, inwe ohere ọma dị otu a, ịzara ọnụ m nʼihu gị nʼihe niile metụtara ebubo ndị Juu na-ebo m."},{"book":"Ọrụ Ndị Ozi","chapter":"26","verse":"3","text":"Nke ka nke, amatara m na omenaala ndị Juu na ịrụ ụka metụtara iwu ha doro gị anya. Biko ana m arịọ gị ka i jiri ndidi gee m ntị."},{"book":"Ọrụ Ndị Ozi","chapter":"26","verse":"4","text":"“Ndị Juu niile maara ibi ndụ m site na nwata m. Ha makwa site na mbụ, otu m si bie ndụ m niile nʼobodo nke m, nakwa nʼime Jerusalem."},{"book":"Ọrụ Ndị Ozi","chapter":"26","verse":"5","text":"Ha matara kemgbe ogologo oge, ha ga-agbakwa ama, ma ọ bụrụ na ha chọrọ ikwu eziokwu, na site na mbụ e biri m ndụ dịka otu onye so nʼime otu ahụ nke iwu ya dị ike karịchasịa nʼime okpukpe ndị Juu, nke bụ otu ndị Farisii."},{"book":"Ọrụ Ndị Ozi","chapter":"26","verse":"6","text":"Ma ugbu a, a na-ekpe m ikpe nʼihi na enwere m olileanya na nkwa ahụ Chineke kwere nna nna anyị ochie ha."},{"book":"Ọrụ Ndị Ozi","chapter":"26","verse":"7","text":"Nkwa nke ebo iri na abụọ niile na-ele anya ịnata mgbe ha na-efe ofufe ehihie na abalị. Eze Agripa, ọ bụ nʼihi olileanya a, gị onye a na-asọpụrụ, ka ndị Juu ji na-ebo m ebubo."},{"book":"Ọrụ Ndị Ozi","chapter":"26","verse":"8","text":"Gịnị mere unu jiri na-eche na ọ rara Chineke ahụ ime ka ndị nwụrụ anwụ site nʼọnwụ bilie?"},{"book":"Ọrụ Ndị Ozi","chapter":"26","verse":"9","text":"“Na mbụ, anara m eche na apụrụ m imeso aha Jisọs onye Nazaret mmeso ọjọọ niile."},{"book":"Ọrụ Ndị Ozi","chapter":"26","verse":"10","text":"Otu a ka m mere na Jerusalem. Ọ bụghị naanị na m natara ikike nʼaka ndịisi nchụaja jiri ya kpọchie ọtụtụ ndị nsọ nʼụlọ mkpọrọ, ewelikwara m aka elu nʼoge a na-ama ha ikpe ọnwụ."},{"book":"Ọrụ Ndị Ozi","chapter":"26","verse":"11","text":"Ọtụtụ mgbe ka m hụrụ na a tara ha ahụhụ nʼụlọ nzukọ niile. Agbalịrị m ịkwagide ha ka ha kwuo arụ ma kwutọkwa okwukwe ha. Nʼihi na iwe m dị ọkụ megide ha, esogburu m ha nʼobodo dị iche iche nke na-abụghị obodo ndị Juu."},{"book":"Ọrụ Ndị Ozi","chapter":"26","verse":"12","text":"“Nʼihi nke a, a gara m Damaskọs site nʼikike na nkwenye nke ndịisi nchụaja. Anatakwara m ike nʼaka ndịisi nchụaja."},{"book":"Ọrụ Ndị Ozi","chapter":"26","verse":"13","text":"Nʼoge ehihie, eze Agripa, mgbe mụ na ndị otu m na-aga nʼụzọ, gị onye a na-asọpụrụ, ka m hụrụ ìhè nke na-acha karịa anyanwụ ka o si nʼeluigwe chaa m na ndị mụ na ha so gburugburu."},{"book":"Ọrụ Ndị Ozi","chapter":"26","verse":"14","text":"Anyị niile dara nʼala. Ma anụrụ m olu gwara m okwu nʼasụsụ Hibru, ‘Sọl! Sọl! Gịnị mere i ji na-akpagbu m? Ị na-emerụ onwe gị ahụ site nʼịkpọ ụkwụ na ndụdụ e ji achị ehi.’"},{"book":"Ọrụ Ndị Ozi","chapter":"26","verse":"15","text":"“Asịrị m, ‘Ị bụ onye, Onyenwe anyị?’"},{"book":"Ọrụ Ndị Ozi","chapter":"26","verse":"16","text":"Ugbu a, bilie, kwụrụ ọtọ! Nʼihi na-emere m ka ị hụ m anya, ka m họpụta gị ka ị bụrụ onyeozi m na onye akaebe m. Ị ga-emekwa ka ụwa niile mara ihe banyere nzute a i zutere m taa, na ọtụtụ mgbe ọzọ m ga-ezute gị."},{"book":"Ọrụ Ndị Ozi","chapter":"26","verse":"17","text":"Aga m azọpụta gị site nʼaka ndị nke gị na sitekwa nʼaka ndị mba ọzọ, ndị m na-eziga gị ka i jekwuru."},{"book":"Ọrụ Ndị Ozi","chapter":"26","verse":"18","text":"Imeghe anya ha mee ka ha si nʼọchịchịrị lọghachi banye nʼìhè, sikwa nʼike nke ekwensu lọghachikwute Chineke. Ka ha site nʼokwukwe ha nwere nʼebe m nọ nata mgbaghara mmehie ha, ketakwa oke ahụ dị ngọzị nʼetiti ndị e doro nsọ.’"},{"book":"Ọrụ Ndị Ozi","chapter":"26","verse":"19","text":"“Ya mere, eze Agripa, enupughị m isi nʼọhụ nke eluigwe ahụ."},{"book":"Ọrụ Ndị Ozi","chapter":"26","verse":"20","text":"Ebidoro m izisa oziọma a na Damaskọs. Emekwara m otu a na Jerusalem na nʼime Judịa niile na nʼetiti ndị mba ọzọ. Ana m ekwusa mkpa ọ dị ka mmadụ niile nwee nchegharị lọghachikwute Chineke. Ka ha gosikwa nchegharị ha site nʼezi ọrụ nke ha na-arụ."},{"book":"Ọrụ Ndị Ozi","chapter":"26","verse":"21","text":"Ọ bụ nʼihi nke a ka ndị Juu jiri nwụchie m nʼụlọnsọ ukwu ahụ ma chọsiekwa ụzọ ike ịnapụ m ndụ m."},{"book":"Ọrụ Ndị Ozi","chapter":"26","verse":"22","text":"Ma Chineke chebere m mee ka m bụrụ onye dị ndụ taa, ịkọrọ mmadụ niile akụkọ a, ndị ukwu na ndị nta. Ihe m na-ekwu bụkwa ihe ndị amụma na Mosis kwuru na ọ ga-emezu,"},{"book":"Ọrụ Ndị Ozi","chapter":"26","verse":"23","text":"na Kraịst ahụ ga-ahụ ahụhụ, bụrụkwa onye mbụ ga-esi nʼọnwụ bilie, iwetara ndị Juu na ndị mba ọzọ ìhè.”"},{"book":"Ọrụ Ndị Ozi","chapter":"26","verse":"24","text":"Mgbe ọ na-agọpụ onwe ya, Festọs tiri mkpu, “Pọl, ị bụ onye isi mebiri! Oke mmụta gị emebiela gị isi.”"},{"book":"Ọrụ Ndị Ozi","chapter":"26","verse":"25","text":"Ma Pọl sịrị, “Isi emebighị m, ezigbo nna anyị Festọs. Ihe m na-ekwu nʼanya udo bụ naanị eziokwu."},{"book":"Ọrụ Ndị Ozi","chapter":"26","verse":"26","text":"Eze nʼonwe ya makwaara ihe ndị a niile, nʼihi ya ejighị m egwu ọbụla agwa ya okwu a. Ekwenyere m na ọ dịghị ihe ọbụla nʼime ihe ndị a merenụ nke ezonarịrị ya, nʼihi na o nweghị nke mere na nzuzo."},{"book":"Ọrụ Ndị Ozi","chapter":"26","verse":"27","text":"Gị eze Agripa, i kwenyeghị na ndị amụma? Amaara m na i kweere.”"},{"book":"Ọrụ Ndị Ozi","chapter":"26","verse":"28","text":"Mgbe ahụ Agripa sịrị, “Pọl, ị na-achọ nʼime ntakịrị oge a ịkwagide m ka m bụrụ onye kwere na Kraịst?”"},{"book":"Ọrụ Ndị Ozi","chapter":"26","verse":"29","text":"Ma Pọl sịrị, “Ọ gaara atọ m ụtọ ma ọ bụrụ na Chineke ga-ekwe, mee ka gị na ndị niile nọ nʼebe a bụrụ ihe mụ onwe m bụ nʼime Kraịst ma ewezuga agbụ ndị a.”"},{"book":"Ọrụ Ndị Ozi","chapter":"26","verse":"30","text":"Mgbe ahụ eze biliri ọtọ, ya na Festọs na Benaisi nwunye ya na ndị ọzọ niile ya na ha nọ nʼoche."},{"book":"Ọrụ Ndị Ozi","chapter":"26","verse":"31","text":"Mgbe ha na-apụ, ha kwurịtara nʼonwe ha, “Nwoke a emeghị ihe ọbụla kwesiri ọnwụ maọbụ ịga mkpọrọ.”"},{"book":"Ọrụ Ndị Ozi","chapter":"26","verse":"32","text":"Agripa gwara Festọs, “A gaara a hapụ nwoke a ma ọ bụrụ na o nyefeghị Siza ikpe ya.”"}]}