{"data":[{"book":"אגרת פולוס השליח אל-הגלטים","chapter":"6","verse":"1","text":"אם ייכשל אחד מכם בעבירה כלשהי, אלה מביניכם החזקים יותר באמונה צריכים לעזור לו לשוב לדרך הנכונה, בעדינות ובענווה, ואל תשכחו שבפעם הבאה אתם בעצמכם עלולים להיות בצד הנכשלים."},{"book":"אגרת פולוס השליח אל-הגלטים","chapter":"6","verse":"2","text":"השתתפו איש בבעיות רעהו, כפי שביקש מאיתנו המשיח."},{"book":"אגרת פולוס השליח אל-הגלטים","chapter":"6","verse":"3","text":"מי שחושב שהדבר הוא למטה מכבודו אינו אלא גאוותן; מי שחושב את עצמו ל”מישהו“ הוא לא כלום."},{"book":"אגרת פולוס השליח אל-הגלטים","chapter":"6","verse":"4","text":"כל אחד יעשה את שלו על הצד הטוב ביותר, כי אז יהיה לו סיפוק מעבודתו הטובה, ולא יצטרך להשוות את עצמו לאחרים."},{"book":"אגרת פולוס השליח אל-הגלטים","chapter":"6","verse":"5","text":"כל אחד מאיתנו חייב לקחת אחריות על מעשיו."},{"book":"אגרת פולוס השליח אל-הגלטים","chapter":"6","verse":"6","text":"אלה שלומדים את כתבי־הקודש צריכים לעזור למוריהם ולתמוך בהם כפי יכולתם."},{"book":"אגרת פולוס השליח אל-הגלטים","chapter":"6","verse":"7","text":"אל תחשבו שאתם יכולים להתל באלוהים, שהרי הוא יודע בדיוק מי אתם ומה אתם. כל אחד קוצר את מה שהוא זרע."},{"book":"אגרת פולוס השליח אל-הגלטים","chapter":"6","verse":"8","text":"מי שזרע זרעים של רוע ושחיתות יקצור בבוא הזמן מוות, הרס וכליון. אולם מי שזרע את הזרעים המשובחים של רוח הקודש יקצור בבוא הזמן חיי נצח – מתנת רוח הקודש."},{"book":"אגרת פולוס השליח אל-הגלטים","chapter":"6","verse":"9","text":"הבה נמשיך לעשות את הטוב בלי להרפות, כי מובטח לנו שאם לא נתייאש נראה בבוא הזמן ברכה רבה בעבודתנו."},{"book":"אגרת פולוס השליח אל-הגלטים","chapter":"6","verse":"10","text":"לכן עלינו להתנהג יפה תמיד עם כל אדם, ובמיוחד עם אחינו המאמינים."},{"book":"אגרת פולוס השליח אל-הגלטים","chapter":"6","verse":"11-12","text":"לסיכום: האנשים שמנסים לשכנע אתכם לקיים ברית־מילה עושים זאת מסיבה אחת בלבד: הם יודעים היטב שאם יודו כי ישוע הוא המשיח, יהיה עליהם לסבול למענו. אבל אין הם רוצים לסבול ולאבד את הצלחתם החברתית."},{"book":"אגרת פולוס השליח אל-הגלטים","chapter":"6","verse":"13","text":"אנשים אלה מקיימים את המילה, אך אינם שומרים בעצמם את חוקי התורה; הם רוצים שתקיימו את ברית־המילה רק כדי שיוכלו להתפאר בכוח־השפעתם ובעליונותם."},{"book":"אגרת פולוס השליח אל-הגלטים","chapter":"6","verse":"14","text":"אני עצמי מתפאר אך ורק בצלב ישוע המשיח. הודות לצלב כבר אין לי עניין בשום דבר שקשור להנאות העולם הזה ולפיתוייו. וזה זמן רב כבר שלעולם הזה אין כל עניין בי."},{"book":"אגרת פולוס השליח אל-הגלטים","chapter":"6","verse":"15","text":"עתה, כשאנו מאמינים בישוע המשיח, כלל לא חשוב אם עשינו ברית־מילה או לא. מה שחשוב הוא אם באמת אפשר לראות שאופיינו השתנה לטובה אם לא."},{"book":"אגרת פולוס השליח אל-הגלטים","chapter":"6","verse":"16","text":"שלום ורחמים מאת אלוהים לכל השייכים לאלוהים והשומרים על העיקרון הזה."},{"book":"אגרת פולוס השליח אל-הגלטים","chapter":"6","verse":"17","text":"אני מבקש מכם שמעתה ואילך לא תטרידו אותי בוויכוחים נוספים בנושא זה, שכן גופי מלא צלקות וחבורות, שגרמו לי אויבי המשיח, המשמשים לי סימנים של עבד ישוע המשיח."},{"book":"אגרת פולוס השליח אל-הגלטים","chapter":"6","verse":"18","text":"אחים יקרים, יהי רצון שחסד ישוע המשיח יהיה עם כולכם. – אמן."}]}