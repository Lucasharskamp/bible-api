{"data":[{"book":"2 János","chapter":"1","verse":"1","text":"Én, a presbiter a kiválasztott Asszonynak és gyermekeinek, akiket igazán szeretek, és nemcsak én, hanem mindenki, aki megismerte az igazságot,"},{"book":"2 János","chapter":"1","verse":"2","text":"mert az igazság megmarad bennünk, és velünk lesz örökké."},{"book":"2 János","chapter":"1","verse":"3","text":"Kegyelem, irgalom, békesség legyen veletek az Atya Istentől és az Úr Jézus Krisztustól, az Atya Fiától igazságban és szeretetben."},{"book":"2 János","chapter":"1","verse":"4","text":"Nagyon örültem, hogy találtam gyermekeid között olyanokat, akik igazságban járnak, úgy, ahogy az Atya parancsolta nekünk."},{"book":"2 János","chapter":"1","verse":"5","text":"És most kérlek téged Asszonyom, nem mintha új parancsolatot írnék neked, hanem amelyet kezdettől fogva kaptunk, hogy szeressük egymást!"},{"book":"2 János","chapter":"1","verse":"6","text":"Ez a szeretet abban áll, hogy járjunk az ő parancsolatai szerint. Ez a parancs az, amit kezdettől fogva hallottatok, hogy aszerint éljetek."},{"book":"2 János","chapter":"1","verse":"7","text":"Mert sok hamis tanító jött e világra, akik nem vallják Jézust testben megjelent Krisztusnak. Az ilyen: hamis tanító és antikrisztus."},{"book":"2 János","chapter":"1","verse":"8","text":"Vigyázzatok magatokra, hogy el ne veszítsétek, amit elértünk munkánkkal, hanem teljes jutalmat nyerjetek."},{"book":"2 János","chapter":"1","verse":"9","text":"Aki eltér ettől, és nem marad meg Krisztus tanítása mellett, annak nincs Istene. Aki megmarad a Krisztus tudománya mellett, övé mind az Atya, mind a Fiú."},{"book":"2 János","chapter":"1","verse":"10","text":"Ha valaki elmegy hozzátok, és nem ezt a tanítást viszi, ne fogadjátok azt be házatokba, és ne is köszöntsétek,"},{"book":"2 János","chapter":"1","verse":"11","text":"mert aki köszönti részes annak gonosz cselekedeteiben."},{"book":"2 János","chapter":"1","verse":"12","text":"Sok írni valóm volna nektek, de nem akartam papíron, tintával, hanem remélem, hogy elmegyek hozzátok, és szemtől szembe beszélhetünk, hogy örömünk teljes legyen."},{"book":"2 János","chapter":"1","verse":"13","text":"Köszöntenek téged a te kiválasztott nőtestvéred gyermekei."}]}