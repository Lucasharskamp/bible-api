{"data":[{"book":"Dɔwɔwɔwo","chapter":"11","verse":"1","text":"Eteƒe medidi kura hafi apostoloawo kple xɔsetɔ siwo le Yudea la se be ame siwo menye Yudatɔwo hã xɔ Mawu ƒe nya la."},{"book":"Dɔwɔwɔwo","chapter":"11","verse":"2","text":"Ke esi Petro trɔ va ɖo Yerusalem la, xɔsetɔ siwo tso aʋa la he nya ɖe eŋu vevie."},{"book":"Dɔwɔwɔwo","chapter":"11","verse":"3","text":"Wogblɔ be, “Wò la, eɖade ha kple ame siwo metso aʋa o, eye mi kple wo miede asi agba ɖeka me ɖu nu gɔ̃!”"},{"book":"Dɔwɔwɔwo","chapter":"11","verse":"4","text":"Esia na be Petro gblɔ ale si nyawo katã va dzɔe la na wo."},{"book":"Dɔwɔwɔwo","chapter":"11","verse":"5","text":"Egblɔ na wo be, “Gbe ɖeka la, esime menɔ gbe dom ɖa le Yopa la, mekpɔ ŋutega aɖe. Nu si tututu mekpɔ lae nye be aklala gã aɖe si wotsi ka ɖe eƒe dzogoe eneawo dzi la ɖiɖi ɖe gbɔnye tso dziƒo."},{"book":"Dɔwɔwɔwo","chapter":"11","verse":"6","text":"Esi melé ŋku ɖe aklala la dzi la, mekpɔ anyigbadzilã afɔenewo, lã wɔadãwo kple lã tatawo kple dziƒoxeviwo le afi ma."},{"book":"Dɔwɔwɔwo","chapter":"11","verse":"7","text":"Mese gbe aɖe wònɔ gbɔgblɔm nam be, ‘Petro, tsi tsitre. Wu lã siawo ne nàɖu.’"},{"book":"Dɔwɔwɔwo","chapter":"11","verse":"8","text":"“Ke meɖo eŋu be, ‘Kpao, Aƒetɔ, nyemate ŋu awɔ esia o. Nyemeɖu lã makɔmakɔ siawo dometɔ aɖeke kpɔ o.’"},{"book":"Dɔwɔwɔwo","chapter":"11","verse":"9","text":"“Ke megase gbeɖiɖi la tso dziƒo wògblɔ nam be, ‘Ne Mawu da asi ɖe nane dzi be ekɔ la, wò la, mègagblɔ be mekɔ o!’"},{"book":"Dɔwɔwɔwo","chapter":"11","verse":"10","text":"“Nuwɔna sia yi edzi zi etɔ̃ sɔŋ, eye emegbe la, wohe aklala la kple nu siwo katã nɔ edzi la yi dziƒoe."},{"book":"Dɔwɔwɔwo","chapter":"11","verse":"11","text":"Le ɣe ma ɣi me tututu la, ame dɔdɔ etɔ̃ aɖewo tso Kaesarea va ɖo aƒe si me menɔ la me be yewoakplɔm ayi Kaesarea."},{"book":"Dɔwɔwɔwo","chapter":"11","verse":"12","text":"Gbɔgbɔ Kɔkɔe la de dzi ƒo nam be magaxa nu be womenye Yudatɔwo o, ke boŋ mayi kpli wo, eya ta nye kple nɔvinye ade siwo le afi sia la míedze mɔ heyi. Eteƒe medidi o la, míeva ɖo ame si dɔ ame ɖo ɖem la ƒe aƒe me le Kaesarea."},{"book":"Dɔwɔwɔwo","chapter":"11","verse":"13","text":"Ŋutsu sia gblɔ ale si mawudɔla aɖe ɖe eɖokui fiae eye wògblɔ na ye be, ‘Dɔ ame ɖo ɖe Yopa ne woayɔ Simɔn si wogayɔna hã be Petro la vɛ na wò."},{"book":"Dɔwɔwɔwo","chapter":"11","verse":"14","text":"Atsɔ gbedeasi aɖe vɛ na wò si ana be wò kple wò aƒe siaa miakpɔ ɖeɖe.’"},{"book":"Dɔwɔwɔwo","chapter":"11","verse":"15","text":"“Esi mese nya sia la, mede asi nyanyui la gbɔgblɔ me na wo. Ke esi mele nyaa gbɔgblɔ dzi la, Gbɔgbɔ Kɔkɔe la ŋutɔ dze wo dzi abe ale si tututu wòdze míawo hã dzii le gɔmedzedzea ene."},{"book":"Dɔwɔwɔwo","chapter":"11","verse":"16","text":"Esi nu sia dzɔ alea ko la, Aƒetɔ ƒe nya si wògblɔ be, ‘Yohanes, de mawutsi ta na amewo kple tsi, ke miawo la, woade mawutsi ta na mi kple Gbɔgbɔ Kɔkɔe la’ va ta me nam enumake."},{"book":"Dɔwɔwɔwo","chapter":"11","verse":"17","text":"Azɔ esi wònye Mawu ŋutɔe na nunana sia ame siawo abe ale si wòna míawo hã be míaxɔ Aƒetɔ Yesu Kristo dzi se ene ta la, ame kae menye be mahe nya kple Mawu?”"},{"book":"Dɔwɔwɔwo","chapter":"11","verse":"18","text":"Esi wose Petro ƒe nya siawo la, woƒe nu ku, eye wokafu Mawu gblɔ be, “Ekema Mawu na mɔnukpɔkpɔ ame siwo menye Yudatɔwo o la hã be woatrɔ dzi me akpɔ agbe.”"},{"book":"Dɔwɔwɔwo","chapter":"11","verse":"19","text":"Le ɣeyiɣi siawo me la, xɔsetɔ siwo si le Yerusalem le yometiti si va le Stefano wuwu megbe la dometɔ aɖewo zɔ mɔ yi kekeke Foenisia, Kipro kple Antioxia nutowo me henɔ nyanyui la gblɔm na ame siwo nye Yudatɔwo ko."},{"book":"Dɔwɔwɔwo","chapter":"11","verse":"20","text":"Gake xɔsetɔ siwo tso Kipro kple Kirene heyi Antioxia la dometɔ aɖewo ƒo nu na Helatɔ aɖewo hã tso Aƒetɔ Yesu ƒe nyanyui la ŋu."},{"book":"Dɔwɔwɔwo","chapter":"11","verse":"21","text":"Eye Aƒetɔ la ƒe ŋusẽ nɔ kpli wo, eye ameha gã aɖe xɔ se hezu Aƒetɔ la yomedzelawo."},{"book":"Dɔwɔwɔwo","chapter":"11","verse":"22","text":"Esi Hame si le Yerusalem la se nu si le edzi yim la, woɖo Barnabas ɖe Antioxia be woaɖakpe ɖe xɔsetɔ yeyeawo ŋu."},{"book":"Dɔwɔwɔwo","chapter":"11","verse":"23","text":"Esi Barnabas kpɔ nu gã siwo Mawu wɔ le Antioxia la, dzi dzɔe ŋutɔ. Egado ŋusẽ xɔsetɔawo be woayi edzi alé ɖe Mawu ŋu goŋgoŋgoŋ nenye be nya sia nya le dzɔdzɔm hã."},{"book":"Dɔwɔwɔwo","chapter":"11","verse":"24","text":"Barnabas nye ŋutsu dɔmenyotɔ aɖe si me Gbɔgbɔ Kɔkɔe la yɔ fũu eye eƒe xɔse hã li ke sesĩe. To ame sia ƒe dɔwɔwɔ me la, ame geɖewo trɔ zu Aƒetɔ la tɔ."},{"book":"Dɔwɔwɔwo","chapter":"11","verse":"25","text":"Tso Antioxia la, Barnabas ti Saulo ƒe mɔ yi Tarso."},{"book":"Dɔwɔwɔwo","chapter":"11","verse":"26","text":"Esi wòke ɖe eŋu la ekplɔe, eye wo ame eve la trɔ va Antioxia henɔ afi ma ƒe ɖeka sɔŋ, nɔ nu fiam xɔsetɔwo. Antioxiae wona ŋkɔ xɔsetɔwo le zi gbãtɔ be, “Kristotɔwo.”"},{"book":"Dɔwɔwɔwo","chapter":"11","verse":"27","text":"Le ɣeyiɣi sia me tututu la, Nyagblɔɖila aɖewo tso Yerusalem va Antioxia."},{"book":"Dɔwɔwɔwo","chapter":"11","verse":"28","text":"Gbe ɖeka la, wo dometɔ ɖeka si woyɔna be Agabu la gblɔ nya ɖi tso Gbɔgbɔ Kɔkɔe la ƒe ŋusẽ me be dɔ gã aɖe gbɔna toto ge le xexea me katã. (Nya sia va eme le Fia Klaudio ƒe dziɖuɣi.)"},{"book":"Dɔwɔwɔwo","chapter":"11","verse":"29","text":"Le esia ta xɔsetɔwo ɖo be yewoadzɔ nu, aɖo ɖe yewo nɔvi Kristotɔ siwo le Yudea eye ame sia ame nadzɔ nu abe ale si wòate ŋui ene."},{"book":"Dɔwɔwɔwo","chapter":"11","verse":"30","text":"Wowɔ esia, eye wotsɔ woƒe nunanawo de Barnabas kple Saulo si be woatsɔ ayi na hanunɔlawo le Yerusalem."}]}