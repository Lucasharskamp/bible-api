{"data":[{"book":"Walumi","chapter":"4","verse":"1","text":"Elo kigeeze mwa Ibulahimu tati yetu mwo lukolo lwetu?"},{"book":"Walumi","chapter":"4","verse":"2","text":"Uneva Ibulahimu kazumilwa kunda ywedi hameso ha Mnungu kwa kukombeka kwakwe mwenye hegu andaga na kint'hu cha kukeduvila mna hiyo hameso ha Mnungu."},{"book":"Walumi","chapter":"4","verse":"3","text":"Mawandiko Yakukile yagamba, “Ibulahimu nakamhuwila Mnungu, na kwo mhuwi uwo Mnungu amuwazaga kunda ywedi.”"},{"book":"Walumi","chapter":"4","verse":"4","text":"Mnt'hu akudamanya ndima maliho yakwe hayakuwazigwa enga kudamanyilwa uwedi, mna ni kint'hu akuungwa kwink'hwa."},{"book":"Walumi","chapter":"4","verse":"5","text":"Mna mnt'hu hakukawiila udamanyi wakwe mwenye, mna amhuwila Mnungu uyo akuwalekela want'hu wiihi wawe, elo, Mnungu aukaula mhuwi wa mnt'hu uyo, na kumzumila kunda ywedi hameso hakwe."},{"book":"Walumi","chapter":"4","verse":"6","text":"Ivi nivo alongaga Daudi umwo akalonga kinyemi cha mnt'hu azumilwe ni Mnungu kunda ywedi haheina udamanyi wowose."},{"book":"Walumi","chapter":"4","verse":"7","text":"“Wanakinyemi wose walekelwe wavu wawe,"},{"book":"Walumi","chapter":"4","verse":"8","text":"Ana kinyemi mnt'hu yudya Zumbe haaukumbukile wavu wakwe!”"},{"book":"Walumi","chapter":"4","verse":"9","text":"Togola, kinyemi icho kikulongwa ni Daudi ni wadya wavinilwe du hegu ni hamwenga na wadya hewevinilwe? Kwaviya chalongaga, “Ibulahimu ahuwilaga, niyo azumilwa ni Mnungu kunda ywedi.”"},{"book":"Walumi","chapter":"4","verse":"10","text":"Togoleni, Ibulahimu azumilwagwa umwo andaga akei kuvinilwa na hiyo umwo andaga avinilwe kale? Yandaga umwo andile akei kuvinilwa, hiyo umwo eze ande kavinilwa."},{"book":"Walumi","chapter":"4","verse":"11","text":"Kuvinilwa kwa Ibulahimu kwandaga ni kiwalo cho kulagisa kugamba nakazumilwa kunda ywedi hameso ha Mnungu umwo andile akei kuvinilwa. Aya nayadamanyika vileke Ibulahimu ande tate ywa wose wakumhuwila Mnungu haheina kuvinilwa, awo wazumilwe kunda wedi hameso ha Mnungu, hata uneva hawavinilwe."},{"book":"Walumi","chapter":"4","verse":"12","text":"Iviyaiviya yehe ni tate ywa wose wavinilwe, mna hiyo kwa wadya wavinilwe du, mna kwa wadya wakutimila sila iidya yo mhuwi iyo tati yetu Ibulahimu aitimilaga umwo andaga akei kuvinilwa."},{"book":"Walumi","chapter":"4","verse":"13","text":"Mnungu alaganaga na Ibulahimu ne cheleko chakwe kugamba isi yose neinde yawe. Ibulahimu hatendigwe ivo kwaviya andaga akatimila miko, bule mna ni kwaviya nakahuwila niyo azumilwa ni Mnungu kunda ywedi."},{"book":"Walumi","chapter":"4","verse":"14","text":"Uneva awo nawande wakipe kwa kutimila Miko, ivo mhuwi hauna dyodyose, na kulagana kwa Mnungu hiyo kint'hu."},{"book":"Walumi","chapter":"4","verse":"15","text":"Miko yegala maya ya Mnungu mna hahanandile ne miko, hahakunda na wavu."},{"book":"Walumi","chapter":"4","verse":"16","text":"Kwaivo mbuli ino yakawiila mhuwi naivo lagano idyo dyegalwa kwa uwedi wa Mnungu naho ni kindedi kugamba lagano idyo ni kwajili ya want'hu wose hiyo kwa wadya du wakuitoza imiko, iviyaiviya ni kwa wadya wakwikala kwa mhuwi enga Ibulahimu, kwaviya yehe ni tati yetu chose."},{"book":"Walumi","chapter":"4","verse":"17","text":"Enga viya Mawandiko Yakukile yakugamba, “Hikuika unde tate ywa want'hu wengi.” Lagano idyo ni kindedi hameso ha Mnungu uyo Ibulahimu amhuwile, uyo Mnungu akuwenk'ha wabanike ugima na kuvitenda vint'hu hevihali vinde viyaho."},{"book":"Walumi","chapter":"4","verse":"18","text":"Ibulahimu nakahuwila na kukawiila hata uneva hakwandile ne dikawiilo, na ivo niyo anda “tate ywa si zose.” Enga viya iwandikwe kugamba, “Welekwa wako nawande wengi.”"},{"book":"Walumi","chapter":"4","verse":"19","text":"Mna mhuwi wakwe hauhwele hamwenga na kugamba nakamanya umwili wakwe nounda enga ubanika, kwaviya andaga mdala hagihi na myaka gana, naho Sala mkaziwe andaga mgumba."},{"book":"Walumi","chapter":"4","verse":"20","text":"Ibulahimu handile na kiyangayanga mwo kuhuwila indagano ya Mnungu mna nakapata ludole kulawa mwo mhuwi wakwe, niyo amwink'ha ukulu Mnungu."},{"book":"Walumi","chapter":"4","verse":"21","text":"Naho nakahuwila kindedindedi kugamba Mnungu naakadaha kudamanya yadya alagane."},{"book":"Walumi","chapter":"4","verse":"22","text":"Nivo vilekile afanyanywe kugamba ni ywedi hameso ha Mnungu."},{"book":"Walumi","chapter":"4","verse":"23","text":"Ikagambigwa “kafanyanywa ni Mnungu kunda ywedi,” Haikulongwa kwajili yakwe du."},{"book":"Walumi","chapter":"4","verse":"24","text":"Mbuli ino iviyaiviya ni kwajili yetu suwe kikumhuwila Mnungu amuuyule Zumbe ywetu Yesu."},{"book":"Walumi","chapter":"4","verse":"25","text":"Yehe nakalavigwa akomigwe kwajili ya wavu wetu, niyo auyuka, vileke akitende kizumilwe kunda wedi hameso ha Mnungu."}]}