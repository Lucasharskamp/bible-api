{"data":[{"book":"Sams-Zgame","chapter":"26","verse":"1","text":"Ra Anumzamoka nagrira nenagenka fatgo vahe mani'nane hunka huo. Na'ankure nomaniza'nifina fatgo navu'nava'za hu'na e'noe. Ana nehu'na rukrahe osu hankaveti'na kagrite namentintia hu'noe."},{"book":"Sams-Zgame","chapter":"26","verse":"2","text":"Ra Anumzamoka nagrira renahenka nenagenka, nagu'ane antahintahi zani'a rezaganenka ko."},{"book":"Sams-Zgame","chapter":"26","verse":"3","text":"Na'ankure vagaore kavesi zamo'a navuga me'nege'na nege'na, maka zupa tamage nagu'areti hu'na kamagera ante vava nehue."},{"book":"Sams-Zgame","chapter":"26","verse":"4","text":"Nagra havigema nehaza vahe'enena vano nosu'na, tavre vahe'mofo amu'nompina nomanue."},{"book":"Sams-Zgame","chapter":"26","verse":"5","text":"Havi zamavu zamava'ma nehaza vahe'mo'zama atruma haza atrugura navesra hunezmante'na, havi zamavu zamava'ma nehaza vahe'ma manizafina omanigahue."},{"book":"Sams-Zgame","chapter":"26","verse":"6","text":"Ra Anumzamoka nagri'ma hazenkeni'a omane'ne hu'na kaveri'ma hanuana timpi nazana sese nehu'na, Kresramanama vu itakarera neoe."},{"book":"Sams-Zgame","chapter":"26","verse":"7","text":"Ana nehu'na ranke hu'na muse zagamera hu'na Kagri kagia ahentesga nehu'na, mika knare'nare kagu'vazama hu'nana zankura, huama hu'na vahera zamasamigahue."},{"book":"Sams-Zgame","chapter":"26","verse":"8","text":"Ra Anumzamoka kagrama mani'nankeno, kagri masa zamo'ma me'nea mono nonka'agura navesi navesi nehie."},{"book":"Sams-Zgame","chapter":"26","verse":"9","text":"Hagi kumi'ma nehaza vahe'ma zamazeri havizama hanampina, nagrira nazeri haviza osuo. Ana nehunka vahe'ma zamahe'zama korama eri tagi netraza vahe'ma zamahe frisnampina, nahe ofrio."},{"book":"Sams-Zgame","chapter":"26","verse":"10","text":"Ana vahe zamazampina kefo avu'avazamo avinetegeno, tamaga kaziga zamazampina zagore'ma masave hu'za mago'aza eri'zamo avite'ne."},{"book":"Sams-Zgame","chapter":"26","verse":"11","text":"Hianagi nagrani'a fatgo navu'nava zanke nehugu, kasunku hunantenka ete navro."},{"book":"Sams-Zgame","chapter":"26","verse":"12","text":"Nagra agupo hu'nea mopare oti'noanki'na, kagri vahe kerfamo'zama atruma hanafina, kagri kagia ahentesga hugahue."}]}