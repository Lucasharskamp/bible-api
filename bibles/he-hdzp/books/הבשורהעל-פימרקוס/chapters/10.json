{"data":[{"book":"הבשורה על-פי מרקוס","chapter":"10","verse":"1","text":"ישוע עזב את כפר־נחום והלך דרומה, לגבול יהודה ולאזור שממזרח לנהר הירדן. שוב התאסף סביבו קהל גדול, וישוע לימד אותם כמנהגו."},{"book":"הבשורה על-פי מרקוס","chapter":"10","verse":"2","text":"פרושים אחדים שבאו לנסותו שאלו: ”האם מותר לאיש להתגרש מאשתו?“"},{"book":"הבשורה על-פי מרקוס","chapter":"10","verse":"3","text":"”מה אמר משה רבנו בקשר לגירושין?“ שאל ישוע."},{"book":"הבשורה על-פי מרקוס","chapter":"10","verse":"4","text":"”משה אמר שמותר להתגרש“, השיבו הפרושים. ”הוא אמר שבעל הרוצה לגרש את אשתו צריך לכתוב לה ספר כריתות (מכתב גירושין), וזה כל מה שנדרש ממנו.“"},{"book":"הבשורה על-פי מרקוס","chapter":"10","verse":"5","text":"”האם אתם יודעים מדוע כתב לכם משה את המצוה הזאת?“ השיב ישוע. ”אני אגיד לכם למה: משה לקח בחשבון את האופי העקשני שלכם."},{"book":"הבשורה על-פי מרקוס","chapter":"10","verse":"6-7","text":"הרי מובן מאליו שאלוהים לא ברא איש ואישה כדי שייפרדו, אלא להיפך – אלוהים ברא איש ואישה כדי שיתאחדו לעולם בברית הנישואין. על כן יעזוב איש את אביו ואת אמו,"},{"book":"הבשורה על-פי מרקוס","chapter":"10","verse":"8","text":"ודבק באשתו והיו לבשר אחד.10‏.8 י 8 בראשית ב 24"},{"book":"הבשורה על-פי מרקוס","chapter":"10","verse":"9","text":"וכך אסור לאיש להפריד את מה שאלוהים איחד.“"},{"book":"הבשורה על-פי מרקוס","chapter":"10","verse":"10","text":"מאוחר יותר, כשנשאר ישוע בבית לבד עם התלמידים, שוב העלו את הנושא."},{"book":"הבשורה על-פי מרקוס","chapter":"10","verse":"11","text":"ישוע הסביר להם: ”בעל המגרש את אשתו משום שברצונו להתחתן עם אישה אחרת, נחשב לנואף."},{"book":"הבשורה על-פי מרקוס","chapter":"10","verse":"12","text":"ואישה המגרשת את בעלה ומתחתנת בשנית נחשבת גם היא לנואפת.“"},{"book":"הבשורה על-פי מרקוס","chapter":"10","verse":"13","text":"פעם הביאו אליו מספר אמהות את ילדיהן, כדי שיברך אותם, אולם התלמידים גירשו את האמהות וביקשו מהן שלא להטריד את ישוע."},{"book":"הבשורה על-פי מרקוס","chapter":"10","verse":"14","text":"כשראה ישוע מה עושים תלמידיו, זה לא מצא חן בעיניו. ”תנו לילדים לבוא אלי ואל תמנעו מהם, כי לכאלה שייכת מלכות האלוהים."},{"book":"הבשורה על-פי מרקוס","chapter":"10","verse":"15","text":"אני אומר לכם: מי שלא מקבל את מלכות האלוהים כמו ילד, לא יוכל להיכנס אליה.“"},{"book":"הבשורה על-פי מרקוס","chapter":"10","verse":"16","text":"ישוע חיבק את הילדים, הניח ידיו על ראשם וברך אותם."},{"book":"הבשורה על-פי מרקוס","chapter":"10","verse":"17","text":"יום אחד כאשר ישוע יצא לאחד ממסעותיו, בא אליו אדם בריצה שנפל לרגליו ושאל: ”רבי הטוב, מה עלי לעשות כדי לזכות בחיי נצח?“"},{"book":"הבשורה על-פי מרקוס","chapter":"10","verse":"18","text":"”מדוע אתה קורא לי טוב?“ שאל ישוע. ”רק אלוהים טוב."},{"book":"הבשורה על-פי מרקוס","chapter":"10","verse":"19","text":"אך בתשובה לשאלתך, אתה הרי מכיר את המצוות: לא תרצח, לא תנאף, לא תגנוב, לא תענה ברעך עד שקר, לא תעשוק, כבד את אביך ואת אמך?“"},{"book":"הבשורה על-פי מרקוס","chapter":"10","verse":"20","text":"”רבי,“ ענה האיש, ”תמיד שמרתי את כל המצוות האלה.“"},{"book":"הבשורה על-פי מרקוס","chapter":"10","verse":"21","text":"ישוע הביט בו באהבה. ”עליך לעשות עוד דבר אחד: עליך למכור את רכושך ולתרום את הכסף לעניים – כדי שאוצרך יהיה בשמים – ולאחר מכן לך אחרי.“"},{"book":"הבשורה על-פי מרקוס","chapter":"10","verse":"22","text":"האיש התעצב מאוד והלך לדרכו, כי היה עשיר מאוד."},{"book":"הבשורה על-פי מרקוס","chapter":"10","verse":"23","text":"ישוע הסתכל ואז אמר לתלמידיו: ”לאיש עשיר קשה מאוד להיכנס למלכות האלוהים.“"},{"book":"הבשורה על-פי מרקוס","chapter":"10","verse":"24","text":"דבריו של ישוע הדהימו את התלמידים, ולכן חזר ואמר: ”ילדים יקרים, מי שבוטח בכסף וברכוש קשה לו מאוד להיכנס למלכות האלוהים."},{"book":"הבשורה על-פי מרקוס","chapter":"10","verse":"25","text":"קל יותר לגמל לעבור דרך חור המחט, מאשר לאיש עשיר להיכנס למלכות האלוהים.“"},{"book":"הבשורה על-פי מרקוס","chapter":"10","verse":"26","text":"דבריו אך הגבירו את תמיהת התלמידים. הם שאלו זה את זה: ”מי, אם כן, יוכל להיוושע?“"},{"book":"הבשורה על-פי מרקוס","chapter":"10","verse":"27","text":"ישוע הביט בהם ואמר: ”למעשה, לבני־האדם זה לא אפשרי, אולם לא לאלוהים: עם אלוהים הכול אפשרי!“"},{"book":"הבשורה על-פי מרקוס","chapter":"10","verse":"28","text":"פטרוס החל למנות בקול רם את כל הדברים שהוא ושאר התלמידים עזבו למען ישוע. ”אנחנו ויתרנו על הכול כדי ללכת אחריך!“ אמר פטרוס."},{"book":"הבשורה על-פי מרקוס","chapter":"10","verse":"29","text":"”אני מבטיח לכם,“ אמר ישוע, ”שכל מי שוויתר על בית, אחים, אחיות, אמא, אבא, ילדים או רכוש למעני ולמען הבשורה,"},{"book":"הבשורה על-פי מרקוס","chapter":"10","verse":"30","text":"יקבל ממני חזרה פי מאה ממה שלכאורה הפסיד: בתים, אחים, אחיות, אמהות, ילדים, אדמות – אך עם כל אלה גם רדיפות, ובעולם הבא יקבל חיי נצח."},{"book":"הבשורה על-פי מרקוס","chapter":"10","verse":"31","text":"אולם רבים מאלה שהם ראשונים עתה יהיו אז אחרונים, ואחדים מהאחרונים עתה יהיו אז ראשונים.“"},{"book":"הבשורה על-פי מרקוס","chapter":"10","verse":"32","text":"בדרך לירושלים הלך ישוע בראש, והתלמידים הלכו אחריו בחרדה. ישוע המשיך לספר להם מה יקרה לו."},{"book":"הבשורה על-פי מרקוס","chapter":"10","verse":"33","text":"הוא דיבר איתם על הצפוי לו בירושלים: ”מישהו יסגיר אותי לידי ראשי הכוהנים ולסופרים. הם ידונו אותי למוות וימסרו אותי לידי הרומאים."},{"book":"הבשורה על-פי מרקוס","chapter":"10","verse":"34","text":"הם יִרקו עלי, ילעגו לי, יצליפו בי בשוטים ויהרגו אותי. אבל לאחר שלושה ימים אקום לתחייה.“"},{"book":"הבשורה על-פי מרקוס","chapter":"10","verse":"35","text":"יעקב ויוחנן בני זבדי לחשו באוזנו: ”רבי, אנחנו רוצים לבקש ממך טובה.“"},{"book":"הבשורה על-פי מרקוס","chapter":"10","verse":"36","text":"”איזו טובה אתם רוצים?“ שאל ישוע."},{"book":"הבשורה על-פי מרקוס","chapter":"10","verse":"37","text":"”כאשר תשב על כסא המלכות, אנו רוצים לשבת אחד לימינך ואחד לשמאלך.“"},{"book":"הבשורה על-פי מרקוס","chapter":"10","verse":"38","text":"”אינכם יודעים מה אתם מבקשים!“ התפלא ישוע. ”האם תוכלו לשתות מהכוס שאני חייב לשתות? האם תוכלו להיטבל בטבילה שאני מוכרח להיטבל?“"},{"book":"הבשורה על-פי מרקוס","chapter":"10","verse":"39","text":"”כן!“ השיבו."},{"book":"הבשורה על-פי מרקוס","chapter":"10","verse":"40","text":"”אבל איני יכול להבטיח לכם לשבת לימיני ולשמאלי, מפני שמקומות אלה כבר שמורים!“"},{"book":"הבשורה על-פי מרקוס","chapter":"10","verse":"41","text":"עד מהרה גילו שאר התלמידים את בקשתם של יעקב ויוחנן וכעסו עליהם מאוד."},{"book":"הבשורה על-פי מרקוס","chapter":"10","verse":"42","text":"ישוע קיבץ סביבו את התלמידים ואמר: ”אתם הרי יודעים שאלה הנחשבים למנהיגי הגויים רודים בנתיניהם, ומעניקים כוח וסמכות למי שהם רוצים."},{"book":"הבשורה על-פי מרקוס","chapter":"10","verse":"43","text":"אולם ביניכם אין הדבר כך; מי שרוצה להיות מנהיג ביניכם צריך להיות לכם למשרת."},{"book":"הבשורה על-פי מרקוס","chapter":"10","verse":"44","text":"מי שרוצה לעמוד בראש צריך להיות המשרת של כולכם."},{"book":"הבשורה על-פי מרקוס","chapter":"10","verse":"45","text":"אף אני, בן־האדם, לא באתי לכאן כדי שישרתו אותי, אלא כדי לשרת אחרים ולתת את חיי כופר בעד רבים.“"},{"book":"הבשורה על-פי מרקוס","chapter":"10","verse":"46","text":"ישוע ותלמידיו באו ליריחו. בצאתם מהעיר הלך אחריהם קהל גדול. בצד הדרך ישב קבצן עיוור בשם ברטמי בן־טימי,"},{"book":"הבשורה על-פי מרקוס","chapter":"10","verse":"47","text":"ששמע שישוע מנצרת מתקרב. ברטמי החל לצעוק: ”ישוע בן דוד, רחם עלי!“"},{"book":"הבשורה על-פי מרקוס","chapter":"10","verse":"48","text":"”שתוק!“ ציוו עליו מספר אנשים. אך העיוור לא שתק, אלא הגביר את קולו: ”בן דוד, רחם עלי!“"},{"book":"הבשורה על-פי מרקוס","chapter":"10","verse":"49","text":"ישוע שמע את תחינותיו של העיוור ועמד מלכת. הוא ביקש לקרוא לעיוור. ”התעודד,“ אמרו לו, ”קום! הוא קורא לך.“"},{"book":"הבשורה על-פי מרקוס","chapter":"10","verse":"50","text":"ברטמי השליך מעליו את שמיכותיו ובא לישוע."},{"book":"הבשורה על-פי מרקוס","chapter":"10","verse":"51","text":"”מה אוכל לעשות למענך?“ שאל ישוע."},{"book":"הבשורה על-פי מרקוס","chapter":"10","verse":"52","text":"”כמובן“, השיב ישוע. ”אמונתך ריפאה אותך; לך לשלום.“ ואכן עיניו נרפאו והוא הלך בדרך אחרי ישוע."}]}