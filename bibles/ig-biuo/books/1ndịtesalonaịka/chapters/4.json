{"data":[{"book":"1 Ndị Tesalonaịka","chapter":"4","verse":"1","text":"Nʼikpeazụ, ụmụnna anyị, anyị na-arịọ ma na-akwagidekwa unu nʼime Onyenwe anyị Jisọs, dị ka unu mụtara site nʼaka anyị otu unu kwesiri isi bie ndụ, nakwa ime ihe ga-atọ Chineke ụtọ. Unu na-eme nke a karịa."},{"book":"1 Ndị Tesalonaịka","chapter":"4","verse":"2","text":"Nʼihi na unu maara ụdị ndụmọdụ ahụ sị nʼaka Onyenwe anyị Jisọs nke anyị nyere unu."},{"book":"1 Ndị Tesalonaịka","chapter":"4","verse":"3","text":"Nʼihi na nke a bụ ọchịchọ Chineke, bụ ị dị nsọ unu. Ka unu wezuga onwe unu site na ịkwa iko,"},{"book":"1 Ndị Tesalonaịka","chapter":"4","verse":"4","text":"ka onye ọbụla nʼime unu mata ido ahụ nke onwe ya nʼugwu na nʼịdị nsọ."},{"book":"1 Ndị Tesalonaịka","chapter":"4","verse":"5","text":"Ọ bụghị nʼụzọ imejupụta ọchịchọ ọjọọ nke anụ ahụ dị ka ndị mba ọzọ na-amaghị Chineke."},{"book":"1 Ndị Tesalonaịka","chapter":"4","verse":"6","text":"Ka onye ọbụla ghara imegbu maọbụ ịghọgbu nwanna ya nʼokwu a. Nʼihi na Onyenwe anyị ga-ata onye na-eme ihe dị otu a ahụhụ, dị ka anyị gwara unu na mbụ, na-adọsikwa unu aka na ntị ike."},{"book":"1 Ndị Tesalonaịka","chapter":"4","verse":"7","text":"Nʼihi na ọkpụkpọ Chineke kpọrọ anyị abụghị ka anyị na-ebi ndụ adịghị ọcha kama ọ chọrọ ka anyị dịrị nsọ."},{"book":"1 Ndị Tesalonaịka","chapter":"4","verse":"8","text":"Ya mere, onye ọbụla nke jụrụ ịnara ntụziaka a, ọ bụghị mmadụ ka ọ jụrụ, kama ọ bụ Chineke onye na-enye unu Mmụọ Nsọ ya."},{"book":"1 Ndị Tesalonaịka","chapter":"4","verse":"9","text":"Ugbu a, ihe gbasara ịhụnanya nke kwesiri ịdị nʼetiti ụmụnna, o kwesighị ka anyị gwa unu ihe ọzọ banyere ya. Nʼihi na unu onwe unu bụ ndị Chineke kuziri ka unu nwee ịhụnanya nʼebe ibe unu nọ."},{"book":"1 Ndị Tesalonaịka","chapter":"4","verse":"10","text":"Ma nʼezie, unu na-ahụ ụmụnna anyị niile bi na Masidonia nʼanya. Ma anyị na-arịọsịkwa unu arịrịọ ike sị unu na-ahụkwa ha nʼanya karịa ka unu hụrụ ha ugbu a."},{"book":"1 Ndị Tesalonaịka","chapter":"4","verse":"11","text":"Nweenụ agụụ ibi ndụ nwayọọ, na-arụkwanụ ọrụ dịịrị unu. Jirikwanụ aka unu na-arụ ọrụ dịka anyị gwara unu,"},{"book":"1 Ndị Tesalonaịka","chapter":"4","verse":"12","text":"nke a ga-eme ka ndụ unu na-ebi kwa ụbọchị wetara unu nsọpụrụ nʼebe ndị na-ekweghị ekwe nọ, meekwa ka unu ghara i dabere nʼonye ọbụla."},{"book":"1 Ndị Tesalonaịka","chapter":"4","verse":"13","text":"Ụmụnna m, anyị chọrọ ka unu mata ihe banyere ndị otu anyị ndị dara nʼụra ọnwụ, ya ewutela unu dịka o si ewute ndị ọzọ ndị na-enweghị olileanya."},{"book":"1 Ndị Tesalonaịka","chapter":"4","verse":"14","text":"Nʼihi na ebe ọ bụ na anyị kweere na Jisọs nwụrụ ma sitekwa nʼọnwụ bilie, nʼotu aka ahụ, anyị kwenyekwara na site na Jisọs, Chineke ga-akpọlite ndị niile nwụrụ anwụ."},{"book":"1 Ndị Tesalonaịka","chapter":"4","verse":"15","text":"Nʼihi na okwu nke Onyenwe anyị nke anyị na-akụziri unu bụ nke a, na anyị ndị dị ndụ ruo ọbịbịa Onyenwe anyị agaghị ebu ndị dara nʼụra ọnwụ ụzọ."},{"book":"1 Ndị Tesalonaịka","chapter":"4","verse":"16","text":"Nʼihi na Onyenwe anyị nʼonwe ya ga-esi nʼeluigwe rịdata, ọ ga-ewere olu ike kpọọ oku, werekwa olu nke onyeisi ndị mmụọ ozi na ụda opi ike nke Chineke. Mgbe ahụ ndị niile nwụrụ nʼime Kraịst ga-ebu ụzọ bilie."},{"book":"1 Ndị Tesalonaịka","chapter":"4","verse":"17","text":"Mgbe ahụ, anyị onwe anyị, ndị dị ndụ, ndị fọdụrụ nʼụwa, ka a ga-eweli anyị na ha elu nʼime igwe ojii, ịga izute Onyenwe anyị na mbara eluigwe, ebe anyị na Onyenwe anyị ga-anọ ruo mgbe ebighị ebi."},{"book":"1 Ndị Tesalonaịka","chapter":"4","verse":"18","text":"Ya mere, werenụ okwu ndị a, na-agba onwe unu ume mgbe niile."}]}