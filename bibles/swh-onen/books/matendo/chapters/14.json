{"data":[{"book":"Matendo","chapter":"14","verse":"1","text":"Huko Ikonio Paulo na Barnaba waliingia pamoja katika sinagogi la Wayahudi kama ilivyokuwa desturi yao. Huko wakahubiri kwa uwezo mkubwa kiasi kwamba Wayahudi pamoja na watu wa Mataifa wakaamini."},{"book":"Matendo","chapter":"14","verse":"2","text":"Lakini wale Wayahudi waliokataa kuamini, wakawachochea watu wa Mataifa, wakatia chuki ndani ya mioyo yao dhidi ya wale walioamini."},{"book":"Matendo","chapter":"14","verse":"3","text":"Hivyo Paulo na Barnaba wakakaa huko kwa muda wa kutosha wakihubiri kwa ujasiri juu ya Bwana, ambaye alithibitisha ujumbe wa neema yake kwa kuwawezesha kufanya ishara na miujiza."},{"book":"Matendo","chapter":"14","verse":"4","text":"Lakini watu wa mji ule waligawanyika, wengine wakakubaliana na Wayahudi na wengine na mitume."},{"book":"Matendo","chapter":"14","verse":"5","text":"Watu wa Mataifa na Wayahudi wakajiunga na baadhi ya viongozi, wakafanya mpango wa kuwatendea mitume mabaya na kuwapiga mawe."},{"book":"Matendo","chapter":"14","verse":"6","text":"Lakini mitume walipopata habari hizi wakakimbilia Listra na Derbe, miji ya Likaonia na sehemu zilizopakana nayo."},{"book":"Matendo","chapter":"14","verse":"7","text":"Huko wakaendelea kuhubiri habari njema."},{"book":"Matendo","chapter":"14","verse":"8","text":"Katika mji wa Listra, alikuwako kiwete, ambaye alikuwa amelemaa tangu kuzaliwa na hakuwa ametembea kamwe."},{"book":"Matendo","chapter":"14","verse":"9","text":"Alimsikiliza Paulo alipokuwa akihubiri. Paulo alipomtazama akaona ana imani ya kuponywa."},{"book":"Matendo","chapter":"14","verse":"10","text":"Paulo akapaza sauti, “Simama kwa miguu yako!” Mara yule mtu akasimama upesi akaanza kutembea!"},{"book":"Matendo","chapter":"14","verse":"11","text":"Ule umati wa watu ulipoona yaliyokuwa yamefanywa na Paulo, wakapiga kelele kwa lugha yao ya Kilikaonia wakasema, “Miungu imetushukia katika umbo la binadamu!”"},{"book":"Matendo","chapter":"14","verse":"12","text":"Wakamwita Barnaba Zeu na Paulo wakamwita Herme kwa kuwa ndiye alikuwa msemaji mkuu."},{"book":"Matendo","chapter":"14","verse":"13","text":"Kuhani wa Zeu, ambaye hekalu lake lilikuwa nje kidogo tu ya mji, akaleta mafahali na mashada ya maua penye lango la mji kwa sababu yeye na ule umati wa watu walitaka kuwatolea dhabihu."},{"book":"Matendo","chapter":"14","verse":"14","text":"Lakini mitume Paulo na Barnaba waliposikia haya, wakararua nguo zao, wakawaendea wale watu kwa haraka, wakawapigia kelele, wakisema,"},{"book":"Matendo","chapter":"14","verse":"15","text":"“Enyi watu, kwa nini mnafanya mambo haya? Sisi ni wanadamu tu kama ninyi! Tunawaletea habari njema, tukiwaambia kwamba mgeuke mtoke katika mambo haya yasiyofaa, mmwelekee Mungu aliye hai, aliyeziumba mbingu na nchi na bahari na vitu vyote vilivyomo."},{"book":"Matendo","chapter":"14","verse":"16","text":"Zamani aliwaachia mataifa waishi walivyotaka."},{"book":"Matendo","chapter":"14","verse":"17","text":"Lakini hakuacha kuwaonyesha watu uwepo wake: Ameonyesha wema kwa kuwanyeshea mvua toka mbinguni na kuwapa mazao kwa majira yake, naye amewapa chakula tele na kuijaza mioyo yenu na furaha.”"},{"book":"Matendo","chapter":"14","verse":"18","text":"Hata kwa maneno haya yote, ilikuwa vigumu kuuzuia ule umati wa watu kuwatolea dhabihu."},{"book":"Matendo","chapter":"14","verse":"19","text":"Ndipo wakaja baadhi ya Wayahudi kutoka Antiokia na Ikonio wakawashawishi wale watu, wakampiga Paulo kwa mawe, wakamburuta hadi nje ya mji, wakidhani amekufa."},{"book":"Matendo","chapter":"14","verse":"20","text":"Lakini baada ya wanafunzi kukusanyika akainuka na kurudi mjini. Kesho yake yeye na Barnaba wakaondoka kwenda Derbe."},{"book":"Matendo","chapter":"14","verse":"21","text":"Wakahubiri habari njema katika mji huo na kupata wanafunzi wengi. Kisha wakarudi Listra, Ikonio na Antiokia,"},{"book":"Matendo","chapter":"14","verse":"22","text":"wakiwaimarisha wanafunzi na kuwatia moyo waendelee kudumu katika imani. Wakawaonya wakisema, “Imetupasa kuingia katika Ufalme wa Mungu kwa kupitia katika taabu nyingi.”"},{"book":"Matendo","chapter":"14","verse":"23","text":"Nao baada ya kuwateua wazee katika kila kanisa, kwa kufunga na kuomba wakawakabidhi kwa Bwana waliyemwamini."},{"book":"Matendo","chapter":"14","verse":"24","text":"Kisha wakapitia Pisidia wakafika Pamfilia."},{"book":"Matendo","chapter":"14","verse":"25","text":"Baada ya kuhubiri neno la Mungu huko Perga, wakateremkia Atalia."},{"book":"Matendo","chapter":"14","verse":"26","text":"Kutoka Atalia wakasafiri baharini wakarudi Antiokia, ambako walikuwa wamesifiwa kwa ajili ya neema ya Mungu kutokana na ile huduma waliyokuwa wameikamilisha."},{"book":"Matendo","chapter":"14","verse":"27","text":"Walipowasili Antiokia wakaliita kanisa pamoja na kutoa taarifa ya yale yote Mungu aliyokuwa ametenda kupitia kwao na jinsi alivyokuwa amefungua mlango wa imani kwa ajili ya watu wa Mataifa."},{"book":"Matendo","chapter":"14","verse":"28","text":"Nao wakakaa huko pamoja na wanafunzi kwa muda mrefu."}]}