{"data":[{"book":"1 Wakorintu","chapter":"11","verse":"1","text":"Munfati neni ntambu yanumfata Kristu."},{"book":"1 Wakorintu","chapter":"11","verse":"2","text":"Nuwazyumani mwenga toziya mashaka goseri muhola neni na kugafata mafundu ganuwafundani."},{"book":"1 Wakorintu","chapter":"11","verse":"3","text":"Kumbiti neni nfira muvimani kuwera Kristu ndo mtuwi gwa mpalu na kila mpalu ndo mtuwi gwa mdala gwakuwi na Mlungu ndo mtuwi gwa Kristu."},{"book":"1 Wakorintu","chapter":"11","verse":"4","text":"Su kila mpalu yakamluwa Mlungu ama yakabwera ujumbi wa Mlungu uganu pakagubika mtuwi gwakuwi kwa nguwu, yomberi su kankumsoniziya Kristu."},{"book":"1 Wakorintu","chapter":"11","verse":"5","text":"Na mdala yoseri pakamluwa Mlungu ama pakabwera ujumbi wa Mlungu pota na kugubikira nguwu mtuwi gwakuwi, ayu kankumsoniziya mpalu gwakuwi, yakatenda hangu, kalifana na mdala yakamogiti viri zyakuwi."},{"book":"1 Wakorintu","chapter":"11","verse":"6","text":"Handa mdala yakagubikira ndiri nguwu mtuwi gwakuwi, mbaka kamogi viri zyakuwi. Kumbiti iwera soni kwa mdala kupunguza viri zyakuwi ama kumoga, su mbaka kagubiki mtuwi gwakuwi."},{"book":"1 Wakorintu","chapter":"11","verse":"7","text":"Mpalu kafiruwa ndiri kugubikira nguwu mtuwi gwakuwi, toziya yomberi kalifana na Mlungu na kawera ukwisa wa Mlungu, kumbiti mdala ayu kawera ukwisa wa mpalu."},{"book":"1 Wakorintu","chapter":"11","verse":"8","text":"Toziya mpalu kalawa ndiri kwa mdala, kumbiti mdala kalawiti kwa mpalu."},{"book":"1 Wakorintu","chapter":"11","verse":"9","text":"Mpalu wamuwumbiti ndiri kwajili ya mdala, kumbiti mdala wamuwumbiti kwajili ya mpalu."},{"book":"1 Wakorintu","chapter":"11","verse":"10","text":"Vilaa toziya ya wantumintumi wa kumpindi, su mdala kagubiki nguwu mtuwi gwakuwi, iweri lilangaliru lya uwezu yauwera kumpindi kwakuwi."},{"book":"1 Wakorintu","chapter":"11","verse":"11","text":"Mumakaliru getu kwa kulikolerana pamuhera na Mtuwa, mdala kashintu ndiri pota ya mpalu na mpalu kashintu ndiri pota ya mdala."},{"book":"1 Wakorintu","chapter":"11","verse":"12","text":"Gambira mdala ntambu yakalawirana na mpalu, ntambu iraayi mpalu kayiwuka kwa mdala, kumbiti kila shintu shilawa kwa Mlungu."},{"book":"1 Wakorintu","chapter":"11","verse":"13","text":"Mwamuwi maweni, hashi iherepa kwa mdala kumluwa Mlungu pota ya kuvala shintu mumtuwi mwakuwi?"},{"book":"1 Wakorintu","chapter":"11","verse":"14","text":"Ata ntambu yatuwumbitwi kulanguziya kuwera mpalu pakawera na viri ntali iwera soni kwakuwi mweni,"},{"book":"1 Wakorintu","chapter":"11","verse":"15","text":"kumbiti kwa mdala pakawera na viri ntali iwera ligoya kwakuwi mweni, toziya wampanana viri ntali su zimgubiki."},{"book":"1 Wakorintu","chapter":"11","verse":"16","text":"Handa muntu kafira kujega likakatala kwa shitwatira ashi, su na kavimani kuwera twenga twahera shitiba shamonga, ama shipinga sha wantu shawamjimira Yesu shahera shitiba shimonga."},{"book":"1 Wakorintu","chapter":"11","verse":"17","text":"Pawera nankali nankuwalagalira malagaliru aga, hapeni nuwazyumi mwenga, toziya mumikutanu ya mwenga ya kumguwira Mlungu ijega matatizu nentu kuliku vitwatira viherepa."},{"book":"1 Wakorintu","chapter":"11","verse":"18","text":"Pamberi pa goseri, mpikanira kuwera pamuliwona pamuhera mushipinga sha wantu yawamjimira Yesu, galawiraga malekaniru pakati panu na neni njimira padidini,"},{"book":"1 Wakorintu","chapter":"11","verse":"19","text":"toziya mabagula ga ntambu yingi yingi mpaka gaweri pakati penu, su walii yawajimilwa na Mlungu wapati kumanikana."},{"book":"1 Wakorintu","chapter":"11","verse":"20","text":"Mwenga pamuliwona pamuhera, mulihola kuwera mwankuliya shiboga sha kumuhola Mtuwa, kumbiti mliya ndiri!"},{"book":"1 Wakorintu","chapter":"11","verse":"21","text":"Toziya pamliya kila yumu kankuliya shiboga shakuwi mweni pota na kumuhepera muyaguwi, ata ulawira kwa wamu wenu wawera na njala, na mpaka wamonga walowera."},{"book":"1 Wakorintu","chapter":"11","verse":"22","text":"Hashi, mweza ndiri kuliya na kulanda ukaya kwenu? Ama mwankushibeziya shipinga sha wantu shawamjimira Yesu na kuwasoniziya walii yawahera na shintu? Su vinu nuwagambiri shishi? Ndala! Hapeni nuwazyumi kwa shitwatila ashi."},{"book":"1 Wakorintu","chapter":"11","verse":"23","text":"Toziya neni nugapatiti aga kulawa kwa Mtuwa, malagaliru galii ganuwapananiti kuwera pashiru palii Mtuwa Yesu pawamgalambukiti, yomberi katoliti libumunda,"},{"book":"1 Wakorintu","chapter":"11","verse":"24","text":"kamgambira Mlungu mayagashii, kalimega libumunda, kalonga, “Ayi ndo nshimba yangu yampananitwi mwenga, mtendi hangu kwa kuhola neni.”"},{"book":"1 Wakorintu","chapter":"11","verse":"25","text":"Viraa avi, pakaliiti kala katola lutekeru, kalonga, “Ali ndo lutekeru lya lipatanu lya syayi lyalilanguziwa mumwazi gwangu. Mtendi hangu kila pamlanda, kwa kuhola neni.”"},{"book":"1 Wakorintu","chapter":"11","verse":"26","text":"Toziya kila pamliya libumunda ali na kululandira lutekeru ali, mwankubwera kuhowa kwa Mtuwa, mpaka pakiza kayi."},{"book":"1 Wakorintu","chapter":"11","verse":"27","text":"Su kila yakaliya libumunda ali ama kulandira lutekeru lwa Mtuwa kwa njira yayifiruwa ndiri, ayu hakaweri na ukondola kwa kuvitendera vidoda nshimba na mwazi gwa Mtuwa."},{"book":"1 Wakorintu","chapter":"11","verse":"28","text":"Kwanja kila muntu kaliloleri weri mweni huti, shakapanu kaliyi libumunda ali na kulandira lutekeru ali,"},{"book":"1 Wakorintu","chapter":"11","verse":"29","text":"toziya yakaliya na kulanda pota kuvimana nshimba ya Mtuwa ndo shishi, kaliya na kulanda utoza wakuwi mweni,"},{"book":"1 Wakorintu","chapter":"11","verse":"30","text":"toziya ayi wavuwa pakati penu wawera legilegi na walweli na wamu wawu wahowa kala."},{"book":"1 Wakorintu","chapter":"11","verse":"31","text":"Handa metulitozi hweri twaweni, metutozwi ndiri na Mlungu."},{"book":"1 Wakorintu","chapter":"11","verse":"32","text":"Kumbiti patutozwa na Mtuwa kuwera twana vidoda, twankufundwa tuweri na ligoya, su natutozwa kuwera na vidoda pamuhera na wantu wa pasipanu."},{"book":"1 Wakorintu","chapter":"11","verse":"33","text":"Su, walongu wayangu, pamuliwona kuliya shiboga sha Mtuwa, kila muntu kamuhepi myaguwi."},{"book":"1 Wakorintu","chapter":"11","verse":"34","text":"Handa kwana yoseri yakawera na njala, kaliyi ukaya kwakuwi, su kuliwona kwa mwenga nakutenda utoza wa Mlungu. Kumbiti vitwatira vilii vyamonga, hanuwagambiri paniza."}]}