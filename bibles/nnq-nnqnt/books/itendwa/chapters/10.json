{"data":[{"book":"Itendwa","chapter":"10","verse":"1","text":"Kukiba na mundu jumwe ku Kaisalia ojwakemigwa Konelio, nkolongwa jwa kikuta cha manjolinjoli chuku Loma kikemigwa, “Kikuta cha manjolinjoli guku Italia.”"},{"book":"Itendwa","chapter":"10","verse":"2","text":"Akiba mundu jwambone, jwombe pamwe na akalonga mundu boa banng'ongalela Nnoongo, akiba akatenda ile ijingi ya kajangata akaocho ba Kiyaudi na akiba akagongalela Nnoongo kila kingobu."},{"book":"Itendwa","chapter":"10","verse":"3","text":"Ikiba saa tisa kimuyo, mumalolo ngammona mpakachi jwa Nnoongo kuboka kumbengu akajingila unyumba nu kunnengela, “Konelio!”"},{"book":"Itendwa","chapter":"10","verse":"4","text":"Konelio ngannoleke muno mpakachi jwenio kukujogopa, ngannengela, “Kibi nike ananhota?”"},{"book":"Itendwa","chapter":"10","verse":"5","text":"Ngoe makinge bandu ku Yopa bakankeme mundu jumwe ojwakemigwa Simoni, kuliina lenge Petulo."},{"book":"Itendwa","chapter":"10","verse":"6","text":"Jwombe nng'eni jwa Simoni pundi jwa mambendela nyumba jakwe jibi papipi na baali.”"},{"book":"Itendwa","chapter":"10","verse":"7","text":"Na mpakachi kuboka kumbengu apajomola kulenga genia ngajabula, Konelio ngabakema akapakachi abena bakachakwe na nnenda, ojwakiba akanng'ongalela Nnoongo."},{"book":"Itendwa","chapter":"10","verse":"8","text":"Ngabalengela goa agapitile, ngabakinga ku Yopa."},{"book":"Itendwa","chapter":"10","verse":"9","text":"Malabo jakwe, bandu akatatu benia kongo babi tango mumwanja, nambu papipi na kuika ku Yopa, Petulo ngaombela kunani ja dali ikiba saa sita mui ibe akagongalele."},{"book":"Itendwa","chapter":"10","verse":"10","text":"Ngijimmina njala ngapala kile chukulye, kingobu chakulya apikikiba chakatelekigwa, ngalola malolo."},{"book":"Itendwa","chapter":"10","verse":"11","text":"Ngajibona mbengu jiwekuligwe ni kilebe andi ngobo jikikiyeka ngolongwa jakauluigwa pae kongo jikamuligwe mumalombola gakwe ncheche."},{"book":"Itendwa","chapter":"10","verse":"12","text":"Nkati ja ngobo jikikiweka jenie mukiba na kila inyama, inyama ina makongono ncheche, inyama eikwaba ni ijuni yu kunani."},{"book":"Itendwa","chapter":"10","verse":"13","text":"Ngalijoa lilobe lyakalenga, “Nnyinuke, Petulo, nchinje nnie!”"},{"book":"Itendwa","chapter":"10","verse":"14","text":"Nambu Petulo ngalenga, “Ije, Angwana! Ne nanalyeje kile chochoa chu nhwilo andaje kichapu.”"},{"book":"Itendwa","chapter":"10","verse":"15","text":"Lilobe lela ngilijoanika kabele lyakalenga, “Mikikemaje ichapu ilebe eyaijegwiye Nnoongo!”"},{"book":"Itendwa","chapter":"10","verse":"16","text":"Nhwalo gwenio upiti patatu, na pukujomolela yoa ngitoligwa kujenda kumbengu."},{"book":"Itendwa","chapter":"10","verse":"17","text":"Petulo apakiba tango akaomongwa mana ja malolo genia, bandu abakakingigwa na Konelio, kuboka pa kuimanya nyumba ja Simoni, ngabaika nnongi ja nnyango."},{"book":"Itendwa","chapter":"10","verse":"18","text":"Ngabakema nukonya, “Abi nng'eni pamba ojwakemigwa Simoni Petulo?”"},{"book":"Itendwa","chapter":"10","verse":"19","text":"Petulo akiba tango akajiga kugamanya malolo gala na penia Uhuke jwa Nnoongo ngannengela, “Mpenakie! Babi bandu akatatu pamba batenda mpalapala."},{"book":"Itendwa","chapter":"10","verse":"20","text":"Nhwuluke chokwe na makapweleje kujenda pamwe nangweto magambu nenga nanakingite.”"},{"book":"Itendwa","chapter":"10","verse":"21","text":"Penia Petulo ngauluka pae, ngabalengela bandu benia, “Nenga nga mundu jumampalapala. Kunike nhwikilinge?”"},{"book":"Itendwa","chapter":"10","verse":"22","text":"Angweto ngabannyanga, “Nkolongwa jwa akalenda Konelio mundu jwambone, ojwanng'ongalela Nnoongo na juna kupata ichima muno nnongi ja Akayahudi boa, atukingite. Ngalengeligwa na mpakachi jwa Chwapi kuboka kumbengu bakinge bandu kwinu, ankoke kachakwe kupala apenakie kilebe chochoa echimpakulongela.”"},{"book":"Itendwa","chapter":"10","verse":"23","text":"Petulo ngabapokela unyumba, ngabape paali pu kugoloka kilo."},{"book":"Itendwa","chapter":"10","verse":"24","text":"Lichoba eliika ngabaika ku Kaisalia na kwenio Konelio atela kalenda pamwe na akalongo na akaganja ababakokite."},{"book":"Itendwa","chapter":"10","verse":"25","text":"Petulo apakiba akajingila, Konelio ngapita panja kumpokela, ngakilikitila majugwa nnongi ja Petulo."},{"book":"Itendwa","chapter":"10","verse":"26","text":"Nambu Petulo ngannyinula, ngannengela, “Nnyeme, magabu nenga namundu tu.”"},{"book":"Itendwa","chapter":"10","verse":"27","text":"Petulo ngajendekea kulongela na Konelio kongo bakajingila unyumba omwabakolela bandu ajingi bakonganinge."},{"book":"Itendwa","chapter":"10","verse":"28","text":"Petulo ngabalengela, “Mangweto mmene mmanyi kube Nhyahudi jwajoa akanakigwe na malagilo gakwe ga dini kube lyabe limwe na bandu banga Akayahudi. Nambu Nnoongo anaite nakanhwachilaje mundu jwajoa kube nhwilo andaje nchapu."},{"book":"Itendwa","chapter":"10","verse":"29","text":"Kwa magambu genia, apaungemangita nhike panga pwelea. Nankonyanga, ungemalinga nike?”"},{"book":"Itendwa","chapter":"10","verse":"30","text":"Konelio ngalenga, “Machoba matatu agapetite kingobu andi uchenje, saa tisa kimuyo, nakiba nakagongalela kuchumbi jango. Kingobucho, mundu ojwakiba akwindite ngobo ina kung'ala ngajema nnongi jango,"},{"book":"Itendwa","chapter":"10","verse":"31","text":"ngalenga, ‘Konelio! Kugongalela kwinu na malumbo ginu kwa akaocho Nnoongo ajeketile."},{"book":"Itendwa","chapter":"10","verse":"32","text":"Mankinge mundu ajende ku Yopa akankeme mundu jumwe ojwakemigwa Simoni, ku liina lenge Petulo. Jwombe nng'eni jwa Simoni pundi jwa mambendela papipi na baali.’"},{"book":"Itendwa","chapter":"10","verse":"33","text":"Ku yenie nganagila nhwalo nhwike chokwe na mwe ntei chwapi kuika. Ngoe twe tubi nnongi ja Nnoongo, kupenakia chochoa echibunhwamuliche Angwana kulenga.”"},{"book":"Itendwa","chapter":"10","verse":"34","text":"Penia Petulo ngatumbu kulenga, “Ngoe manyi kube kweli Nnoongo kupembulaje."},{"book":"Itendwa","chapter":"10","verse":"35","text":"Nambu kila kilambo mundu anda akamu gapala Nnoongo kujeketiligwa na jwenio, kujalije mundu kilambo chaboka."},{"book":"Itendwa","chapter":"10","verse":"36","text":"Gongo nga nhwalo Nnoongo ogwaupelika ku bandu ba Isilaeli, akatangacha Nhwalo Gwambone oguleta tengela kundela ja Yesu Kilisto ojwapambuligwe na Nnoongo, ojwabi Nngwana jwa boa."},{"book":"Itendwa","chapter":"10","verse":"37","text":"Mangweto mmanyi nhwalo ogupitile kukilambo choa cha Kuyudea, kutumbu Ku Galilaya kuboka pa Yohana kutangacha nhwalo gwa kubaticha."},{"book":"Itendwa","chapter":"10","verse":"38","text":"Mummanyi Yesu jwa ku Nazaleti Nnoongo apampambwile kukunnyelela Uhuke jwa Chwapi na makakala. Ngajenda kila paali, akatenda gambone na kalamia boa ababoneligwe na Mmaja, gambu Nnoongo akiba pamwe nakwe."},{"book":"Itendwa","chapter":"10","verse":"39","text":"Natwe takachaili ba minhalo joa ajatenda kukilambo cha Akayahudi na kukilambo cha Yelusalemu. Penia ngabankoma kukummamba panchalaba."},{"book":"Itendwa","chapter":"10","verse":"40","text":"Nambu Nnoongo ngannyoa lichoba lya tatu nu kuntenda abonekane,"},{"book":"Itendwa","chapter":"10","verse":"41","text":"kubandu boaje, nambu kwa baba Nnoongo abapambuligwe babe akachaili bakwe, yani twenga twatulile nu kunywe pamwe nakwe kuboka pa kuyoka kwakwe kuboke kwa abawile."},{"book":"Itendwa","chapter":"10","verse":"42","text":"Ngatuamulicha tutangache Nhwalo Gwambone ku bandu boa nu kuchalakicha kutenda jwombe nga ojwapambuligwe na Nnoongo abe akimu jwa ababi ammomi na abawile."},{"book":"Itendwa","chapter":"10","verse":"43","text":"Akalondoli boa ngabachalakicha nhwalo gwakwe kube kila mundu ojwapakunhwamini malekekigwa mabaja gakwe goa kulina lyakwe.”"},{"book":"Itendwa","chapter":"10","verse":"44","text":"Kingobu Petulo apakiba tango akalongela malobe genia, Uhuke jwa Chwapi ngabaulukila boa abakiba bakapenakia nhwalo gwenio."},{"book":"Itendwa","chapter":"10","verse":"45","text":"Akayahudi abaamine abaikalinge pamwe na Petulo kuboke ku Yopa ngabaomongwa kube Nnoongo ngabape hupo ja Uhuke jwa Chwapi uyo bandu banga Akayahudi."},{"book":"Itendwa","chapter":"10","verse":"46","text":"Gambu ngabajoanga bakalongela kukilonge kiyono bakankoleya Nnoongo. Petulo ngalenga,"},{"book":"Itendwa","chapter":"10","verse":"47","text":"“Bandu bamba bapokile Uhuke jwa Chwapi andi twenga tubene apatumpokile. Bo, abi mundu jwajoa ojwaotwi kakanakia bakabatichigwaje kwa mache?”"},{"book":"Itendwa","chapter":"10","verse":"48","text":"Kuyenie, ngaamulicha babatichigwe kuliina lya Yesu Kilisto ojwapambuligwe na Nnoongo. Penia ngabannyopa atame nabo kwa machoba machoko."}]}