{"data":[{"book":"Yeremi","chapter":"21","verse":"1","text":"Alatala yi falan ti Yeremi xa, Manga Sedeki to Malakiyaa dii xɛmɛn Pasaxuri rasiga a ma e nun saraxaraliin Sofoni, Maaseyaa dii xɛmɛna. E yi a fala Yeremi xa, e naxa,"},{"book":"Yeremi","chapter":"21","verse":"2","text":"“Alatala maxɔdin nxu xa, bayo Babilɔn mangan Nebukadanesari bata nxu yɛngɛ fɔlɔ. Waxatina nde Alatala nxu maliyɛ nɛn, a yi a kabanako fena ndee raba nxu xa, alogo yaxuni ito xa a masiga nxu ra.”"},{"book":"Yeremi","chapter":"21","verse":"3","text":"Yeremi yi e yabi, a naxa, “Ɛ a fala Sedeki xa, ɛ naxa,"},{"book":"Yeremi","chapter":"21","verse":"4","text":"‘Alatala, Isirayilaa Ala ito nan falaxi, a naxa: Babilɔn mangan nun Babilɔn kaan naxanye ɛ taan makantan yinna rabilinxi yɛngɛni iki, ɛ ne yɛngɛma yɛngɛ so seen naxanye ra, n ne raxɛtɛma ɛ tan nan ma, n yi ɛ yaxuni itoe malan taani ito kui."},{"book":"Yeremi","chapter":"21","verse":"5","text":"N tan yɛtɛna ɛ yɛngɛma nɛn, n fitinaxin yi n sɛnbɛn nun n fanga gbeen yita ɛ ra n ma xɔlɔn nun n ma bɔɲɛ teeni."},{"book":"Yeremi","chapter":"21","verse":"6","text":"Naxanye birin taani ito yi, n ne ɲaxankatama nɛn, a muxune nun a xuruseene, e birin yi faxa fitina fureni."},{"book":"Yeremi","chapter":"21","verse":"7","text":"Alatalaa falan ni ito ra! Na na dangu, naxanye na lu e nii ra fitina furen nun yɛngɛn nun fitina kamɛn xanbi ra, n ne birin sama nɛn Babilɔn mangan Nebukadanesari sagoni, Yuda mangan Sedeki nun a kuntigine nun taani ito muxune birin, n yi e lu e yaxune sagoni, naxanye waxi e faxa feni. A e faxama nɛn silanfanna ra, a mi kininkinin e ma, a mi hinan e ra sese ma.’ ”"},{"book":"Yeremi","chapter":"21","verse":"8","text":"“Yeremi, a fala yamani ito xa, i naxa, ‘Alatala ito nan falaxi, a naxa, “Ɛ a mato, n bata siimayaan kiraan nun sayaan kiraan yita ɛ ra."},{"book":"Yeremi","chapter":"21","verse":"9","text":"Naxan yo na lu taani ito kui, silanfanna nun fitina kamɛn nun fitina furen nan na kanna faxama. Koni naxan na mini, a yi sa a yɛtɛ dɛntɛgɛ Babilɔn kaane xa, naxanye ɛ rabilinxi yɛngɛni, na kanna kisima nɛn, a tan yi lu a nii ra bɛtɛ."},{"book":"Yeremi","chapter":"21","verse":"10","text":"Bayo n na n yɛɛ rafindima nɛn taani ito ma a ɲaxin na, a faɲin mi a ra. A sama nɛn Babilɔn mangan sagoni, a yi a gan.” Alatalaa falan nan na ra.’ ”"},{"book":"Yeremi","chapter":"21","verse":"11","text":"“Yeremi, a fala Yuda mangana denbayaan xa,"},{"book":"Yeremi","chapter":"21","verse":"12","text":"Dawuda bɔnsɔnna, Alatala ito nan falaxi,"},{"book":"Yeremi","chapter":"21","verse":"13","text":"Alatalaa falan ni ito ra, a naxa:"},{"book":"Yeremi","chapter":"21","verse":"14","text":"N na ɛ saranma ɛ kɛwanle ra nɛn."}]}