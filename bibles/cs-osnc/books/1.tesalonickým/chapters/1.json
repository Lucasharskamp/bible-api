{"data":[{"book":"1. Tesalonickým","chapter":"1","verse":"1","text":"Milí bratři, vám všem v Tesalonice, kteří jste ve spojení s Ježíšem Kristem, naším Pánem, a s Bohem, jeho Otcem, posíláme spolu se Silvánem a Timotejem přání Boží milosti a pokoje."},{"book":"1. Tesalonickým","chapter":"1","verse":"2","text":"V každé naší modlitbě za vás děkujeme."},{"book":"1. Tesalonickým","chapter":"1","verse":"3","text":"Připomínáme si vaše láskyplné skutky, vaši pevnou víru a trpělivé očekávání Pána Ježíše Krista."},{"book":"1. Tesalonickým","chapter":"1","verse":"4","text":"Víme, milovaní, že si vás Bůh vyvolil, abyste se stali jeho dětmi. Když jsme vám tlumočili radostné Boží poselství, přijali jste ho s nepředstíraným zájmem."},{"book":"1. Tesalonickým","chapter":"1","verse":"5","text":"Naše kázání na vás hluboce zapůsobila, protože Boží Duch stál při nás a dával nám odvahu a našim slovům přesvědčivost."},{"book":"1. Tesalonickým","chapter":"1","verse":"6","text":"Tak jste se stali našimi a Kristovými učedníky a vzdor všem nesnázím vás teď Duch svatý naplňuje radostí,"},{"book":"1. Tesalonickým","chapter":"1","verse":"7","text":"takže jste vzorem i ostatním křesťanům po celé Makedonii a Acháji."},{"book":"1. Tesalonickým","chapter":"1","verse":"8","text":"Nejenom tam se však vaší zásluhou dostalo Kristovo poselství. Kamkoliv přijdeme, všude nám vyprávějí – dřív než se sami dostaneme ke slovu –, že jste nalezli pravého Boha."},{"book":"1. Tesalonickým","chapter":"1","verse":"9","text":"Každý hovoří o tom, jak jste nás přijali, jak jste se od svých model obrátili, abyste sloužili Bohu živému a skutečnému,"},{"book":"1. Tesalonickým","chapter":"1","verse":"10","text":"a jak očekáváte příchod jeho Syna Ježíše, kterého Bůh vzkřísil a v němž je naše jediná záchrana před blížícím se soudem."}]}