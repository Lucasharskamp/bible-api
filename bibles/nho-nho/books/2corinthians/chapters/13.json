{"data":[{"book":"2 CORINTHIANS","chapter":"13","verse":"1","text":"Teenei nau ku hanatu i te ttoru aku horau no mmata i kootou. Te Laupepa Tapu raa e taratara peelaa, “Ki mee teelaa se takatoru e tuku ki te taratara tokotasi maa te tama raa e sara, teenaa te tama naa e sara maaoni. Niaaina maa teelaa se takarua e tuku ki te taratara tokotasi maa te tama raa e sara, te tama naa e sara maaoni.”13.1 Deut 17.6; 19.15"},{"book":"2 CORINTHIANS","chapter":"13","verse":"2","text":"Nau e kauatu te taratara nei ki kootou, naa tama koi ttaka mai iloo ma naa haisara laatou imua, aa ma aaraa tama hoki; nau ni kauatu te taratara nei i taku saaita ni hanatu i te rua aku horau ana ki kootou, aa teenei nau ku hakaahe atu hoki te taratara nei i aa nau koi noho i te kina nei. Taku saaita ma ki tae atu raa, nau ma ki seai taku aroha i naa tama haisara naa."},{"book":"2 CORINTHIANS","chapter":"13","verse":"3","text":"Kootou ma ki kkite maa naa taratara Christ raa e takkoto iaa nau. I tana saaita e heheuna i kootou raa, a Ia see tino mmate; a Ia ma ki hakasura ana mahi raa iloto kootou."},{"book":"2 CORINTHIANS","chapter":"13","verse":"4","text":"Tana saaita ni tuukia ki mate i aruna te kros raa, a Ia ni see haimahi hakaoti, tevana iaa a Ia nei ku ora iloto naa mahi TeAtua. Peelaa hoki, maaua nei see haimahi i maaua e ttaka ma Ia, tevana iaa iloto naa mahi TeAtua, maaua ma ki ora ma Ia ki tokonaki maaua ki kootou."},{"book":"2 CORINTHIANS","chapter":"13","verse":"5","text":"Kootou ki mmata hakaraaoi i naa tiputtipu kootou, ki illoa kootou maa kootou maaoni e ora i kootou ku illoa i TeAtua. Kootou see illoa maa Jesus Christ e takoto iloto naa ora kootou?"},{"book":"2 CORINTHIANS","chapter":"13","verse":"6","text":"Nau e taaohi manava maa kootou e illoa maa maaua nei e illoa maaoni i TeAtua."},{"book":"2 CORINTHIANS","chapter":"13","verse":"7","text":"Maaua e taku ki TeAtua ki mmata atu ki kootou, ki see mee ni sara maa kootou. Maaua see mee ma ki kkite kootou maa naa heuna maaua nei e ttonu; maaua e mee ki ffuri kootou no mee naa vana e ttonu, niaaina maa kootou e mmata maa naa heuna maaua nei see ttonu."},{"book":"2 CORINTHIANS","chapter":"13","verse":"8","text":"I te aa, i maaua see lavaa te ffuri no mee naa vana see ttonu."},{"book":"2 CORINTHIANS","chapter":"13","verse":"9","text":"Niaaina maa maaua e tino mmate, maaua e fiaffia i kootou e makkaa. Teenaa maaua e taku hoki ki tokonaki atu TeAtua ki ttonu kootou."},{"book":"2 CORINTHIANS","chapter":"13","verse":"10","text":"Teenei taku vana e sissii atu ai naa taratara nei i aa nau koi noho i te kina nei. Nau e hiihai maa taku saaita e tae atu raa, nau ma ki see huri atu no haia hakallikaina kootou maa i teenaa ni heuna e kaumai TeAriki kiaa nau. Seai. Nau ni heunatia mai ki au nau no hakatipu naa ora kootou; nau ni see heunatia mai ki au nau no seua naa ora kootou."},{"book":"2 CORINTHIANS","chapter":"13","verse":"11","text":"Aku taaina ma aku kave nei, nau ku purepure atu hakaoti ki kootou. Hakamakkii ki ttonu naa ora kootou; hakannoo ki naa taratara e kauatu nau i te kau aso; taratara hakapaa ma aaraa tama; noho laaoi ma aaraa tama. Aa teenaa TeAtua te aroha ma te laaoi ma ki noho ma kootou."},{"book":"2 CORINTHIANS","chapter":"13","verse":"12","text":"Pureppure ma aaraa tama maa te vaisoni e tapu TeAtua."},{"book":"2 CORINTHIANS","chapter":"13","verse":"13","text":"Nau e taku maa TeAriki Jesus Christ ki roorosi hakaraaoi atu ki kootou, te laaoi TeAtua ki takoto i kootou, aa TeAitu TeAtua ki noho ma kootou hakkaatoa."}]}