{"data":[{"book":"2 Kings","chapter":"3","verse":"1","text":"I di madangaholu maa walu (18) ngadau o Jehoshaphat nogo king i Judah, Joram tama daane a Ahab gaa hai di king o Israel, gei mee nogo dagi i Samaria i nia ngadau e madangaholu maa lua (12)."},{"book":"2 Kings","chapter":"3","verse":"2","text":"Mee gu ihala, gu hai baahi gi Dimaadua, gei mee digi huaidu loo be dono damana be dono dinana go Jezebel. Mee gu dugu ia gi lala di ada o dono damana ne hai belee hai di mee daumaha ang gi Baal."},{"book":"2 Kings","chapter":"3","verse":"3","text":"Gei mee nogo dagi Israel gi lodo di huaidu, digi noho loo, gadoo be di king Jeroboam tama daane a Nebat nogo king i mua o mee."},{"book":"2 Kings","chapter":"3","verse":"4","text":"King Mesha o Moab nogo hagadili ana siibi, nia ngadau huogodoo gei mee e kae ana siibi e lau mana (100,000) e wanga dehuia gi di king o Israel mo nia gili siibi mai i nia siibi e lau mana (100,000)."},{"book":"2 Kings","chapter":"3","verse":"5","text":"Gei di madagoaa o Ahab di king o Israel ne made, Mesha gu hai baahi gi Israel."},{"book":"2 Kings","chapter":"3","verse":"6","text":"King Joram gu hagatanga i Samaria gu hagadagabuli mai ana gau dauwa huogodoo."},{"book":"2 Kings","chapter":"3","verse":"7","text":"Gei mee ga hagau dana hegau gi Jehoshaphat di king o Judah boloo, “Di king o Moab gu hai baahi mai gi di au. Goe e mee di madalia au e heebagi gi mee?”"},{"book":"2 Kings","chapter":"3","verse":"8","text":"Dehee di ala dela e hula ai gidaadou e heebagi?”"},{"book":"2 Kings","chapter":"3","verse":"9","text":"King Joram mo nia king o Judah mo Edom gu daamada gaa hula. I muli hua nadau loo adu i lodo nia laangi e hidu, nadau wai inu guu odi. Deai nia mee e dubu ai ang gi nadau gau dauwa mo nadau manu."},{"book":"2 Kings","chapter":"3","verse":"10","text":"King Joram gaa wolo gi nua ga helekai, “Gidaadou guu mmade! Dimaadua guu dugu gidaadou dogodolu gi lala nia mogobuna o di king o Moab!”"},{"book":"2 Kings","chapter":"3","verse":"11","text":"King Jehoshaphat ga heeu, “Ma iai di soukohp i ginei dela e mee di halahala di manawa o Dimaadua mai gi gidaadou?”"},{"book":"2 Kings","chapter":"3","verse":"12","text":"King Jehoshaphat ga helekai; “Mee di soukohp e donu.”"},{"book":"2 Kings","chapter":"3","verse":"13","text":"Elisha ga helekai gi di king o Israel, “Au belee hagamaamaa goe eiaha? Goe hana halahalaina gi baahi nia soukohp ala nogo heheeu ginai do damana mo do dinana.”"},{"book":"2 Kings","chapter":"3","verse":"14","text":"Elisha ga helekai, “Au e hagamodudahi i di ingoo o Dimaadua dela e mouli, dela e hai hegau ginai au, bolo deai dagu mee e hai adu gi goolua ai, maa au hagalee hagadahidamee di gulu ihoo Jehoshaphat di king o Judah."},{"book":"2 Kings","chapter":"3","verse":"15","text":"Laha mai tei dangada hai kasangi.”"},{"book":"2 Kings","chapter":"3","verse":"16","text":"Gei mee ga helekai, “Deenei di mee o Dimaadua e helekai ai, ‘Gelia nia aloalo i nia gowaa huogodoo ala iei nia monowai hagalligi mamaangoo."},{"book":"2 Kings","chapter":"3","verse":"17","text":"Eimaha ma goodou digi gidee di uwa be di madangi, nia dama monowai aanei gaa honu wai, gei goodou, mo godou manu gaa mee di inu nia wai.’”"},{"book":"2 Kings","chapter":"3","verse":"18","text":"Gei Elisha ga helekai adu labelaa, “Di mee deenei la di mee e haingoohia i baahi o Dimaadua, gei Mee e dugu adu gi goodou gi haga magedaa nia daangada o Moab."},{"book":"2 Kings","chapter":"3","verse":"19","text":"Mee e dugu adu gi goodou nadau waahale madamada huogodoo mo nadau abaaba. Goodou gaa hele gi lala nadau laagau ala guu huwa, gaa pono nadau monowai uwa aga, ga hunahuna nadau gowaa dogi mee gaa haa gi nia hadugalaa no lodo.”"},{"book":"2 Kings","chapter":"3","verse":"20","text":"Luada dono daiaa, i di madagoaa dela e haihai nia tigidaumaha luada, nia wai guu hali mai i Edom, guu honu i golo."},{"book":"2 Kings","chapter":"3","verse":"21","text":"Nia daangada o Moab ne longono ginaadou bolo nia king dogodolu gu lloomoi belee heebagi gi ginaadou, nia daane huogodoo ala e mee di heebagi gi nia goloo heebagi, mai i digau ala gu mmaadua gaa tugi nia dama daane lligi, gu haga togomaalia mai gi tagageinga o nadau henua belee hai tauwa."},{"book":"2 Kings","chapter":"3","verse":"22","text":"Ga hooaga dono luada, gei di gaagaa o di laa gu laini mai i hongo nia wai, guu mmada ginai be nia dodo."},{"book":"2 Kings","chapter":"3","verse":"23","text":"Gei digaula gaa wwolo, “Ma nia dodo! Holongo tadau hagadaumee, nia buini gau dauwa dogodolu gu heebagi i nadau mehanga gu dadaaligi ginaadou! Gaa hula e kae nadau goloo i lodo nadau hale laa!”"},{"book":"2 Kings","chapter":"3","verse":"24","text":"Di nadau madagoaa ne dau i golo, digau dauwa o Israel gu heebagi gi digaula gu hagabagi digaula gi muli. Digau Israel gu waluwalu digaula gu dadaaligi digau Moab,"},{"book":"2 Kings","chapter":"3","verse":"25","text":"ge gu oho nia waahale digaula. I di nadau lloo adu la baahi di gowaa dogi mee gelegele humalia, nia daangada Israel huogodoo gu kilikili nadau hadu gi hongo di gowaa dogi mee, guu honu hadu. Digaula guu pono nia monowai uwa aga, guu hele gi lala nia laagau guu huwa. Dela hua go di waahale damana go Kir Heres ne dubu."},{"book":"2 Kings","chapter":"3","verse":"26","text":"I di madagoaa di king Moab ne modongoohia ang gi deia bolo ia ga magedaa, gei mee gaa lahi ana gau dauwa e hidu lau (700) dalia eia, nia gau dauwa e heebagi gi nnulumanu dauwa, bolo ginaadou e llele laa lodo di buini dauwa di baahi dela i golo, gii dau i di king o Syria, gei dana maanadu digi gila be dono hiihai."},{"book":"2 Kings","chapter":"3","verse":"27","text":"Gei mee ga laha mai dana dama daane madua, dela bolo gaa pono dono lohongo king, ga tigidaumaha a mee i hongo di abaaba o di waahale gi di god o Moab. Nia daangada Israel gu mmaadagu huoloo, guu hula gi muli gi nadau guongo donu."}]}