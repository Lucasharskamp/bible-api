{"data":[{"book":"Sakarja","chapter":"12","verse":"1","text":"Tyngden av Herrens (Jahves) ord angående Israel. Så förkunnar (säger, proklamerar) Herren (Jahve) som spänner ut (expanderar) himlarna (universum) och lägger jordens grund och formar människans ande i honom."},{"book":"Sakarja","chapter":"12","verse":"2","text":"Se, jag ska göra Jerusalem till en berusningens bägare [Ordet ”berusningens bägare” finns bara här i hela GT och därför är dess betydelse inte helt klar men roten skvallrar om att det har med fruktansvärda skakningar att göra.] för alla folk runtomkring, och över Juda ska det också falla och bli en belägring mot Jerusalem."},{"book":"Sakarja","chapter":"12","verse":"3","text":"Det ska ske på den tiden att jag ska göra Jerusalem till en stötesten (en tung sten, en snubbelsten) för alla folk. Alla som tynger ner sig själva med den ska bli allvarligt sårade, och alla jordens nationer ska samlas tillsammans mot den."},{"book":"Sakarja","chapter":"12","verse":"4","text":"På den dagen, förkunnar (säger, proklamerar) Herren (Jahve), ska jag slå varje häst med förvirring och hans ryttare med dårskap, och jag ska öppna mina ögon över Juda hus och ska slå varje häst hos folket med blindhet."},{"book":"Sakarja","chapter":"12","verse":"5","text":"Judas ledare ska säga i sina hjärtan: ”Jerusalems invånare är min styrka, eftersom Härskarornas Herre (Jahve Sebaot) är deras Gud (Elohim).”"},{"book":"Sakarja","chapter":"12","verse":"6","text":"På den dagen ska jag göra Juda ledare som en gryta över elden i skogen (som vållar skogsbrand) och som en brinnande fackla bland kärvar, och de ska uppsluka alla folk runtomkring, vid sin högra och vid sin vänstra, och Jerusalem ska åter bli bebott på hennes egen plats i Jerusalem."},{"book":"Sakarja","chapter":"12","verse":"7","text":"Herren ska frälsa Juda tält först, för att härligheten hos Davids hus och härligheten hos Jerusalems invånare inte ska överglänsa Juda."},{"book":"Sakarja","chapter":"12","verse":"8","text":"På den dagen ska Herren (Jahve) försvara Jerusalems invånare, och de som stapplar bland dem den dagen ska vara som David, och Davids hus ska bli som en gudalik varelse, som Herrens ängel framför dem."},{"book":"Sakarja","chapter":"12","verse":"9","text":"Det ska ske på den dagen att jag i grund ska förgöra alla de nationer som kommit mot Jerusalem."},{"book":"Sakarja","chapter":"12","verse":"10","text":"Men över Davids hus och över Jerusalems invånare ska jag utgjuta nådens och bönens Ande (att vädja i bön om nåd), så att de ser upp till mig alef-tav (den förste och den siste, alfa och omega) som de har genomborrat. De ska sörja honom så som man sörjer ende sonen, och de ska gråta bittert över honom, så som man gråter över sin förstfödde."},{"book":"Sakarja","chapter":"12","verse":"11","text":"På den dagen ska det bli en stor sorg i Jerusalem som sorgen efter Hadadrimmon i Megiddos dal."},{"book":"Sakarja","chapter":"12","verse":"12","text":"Landet ska sörja, varje familj för sig och Davids hushåll för sig och deras hustrur för sig, Natans hushåll för sig och deras hustrur för sig."},{"book":"Sakarja","chapter":"12","verse":"13","text":"Familjerna i Levis hushåll för sig och deras hustrur för sig,"},{"book":"Sakarja","chapter":"12","verse":"14","text":"och alla övriga familjer för sig och deras hustrur för sig."}]}