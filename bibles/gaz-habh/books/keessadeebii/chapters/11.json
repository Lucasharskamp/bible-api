{"data":[{"book":"Keessa Deebii","chapter":"11","verse":"1","text":"Waaqayyo Waaqa kee jaalladhu; yeroo hundas fedhii isaa, qajeelchawwan isaa, seerawwan isaatii fi ajajawwan isaa eegi."},{"book":"Keessa Deebii","chapter":"11","verse":"2","text":"Kan adabbii Waaqayyo Waaqa keessanii, surraa isaa, harka isaa jabaa fi irree isaa kan diriirfame beeke yookaan arge isinuma malee akka ijoollee keessan hin taʼin harʼa yaadadhaa."},{"book":"Keessa Deebii","chapter":"11","verse":"3","text":"Mallattoowwanii fi wantoota inni Gibxi keessatti Faraʼoon mootii Gibxii fi biyya isaa guutuu irratti hojjete,"},{"book":"Keessa Deebii","chapter":"11","verse":"4","text":"waan inni loltoota Gibxi, fardeenii fi gaariiwwanis godhe, utuma isaan isin duukaa buʼanuu akka inni Galaana Diimaadhaan isaan haguuge, akka itti Waaqayyo badiisa bara baraa isaanitti fide yaadadhaa."},{"book":"Keessa Deebii","chapter":"11","verse":"5","text":"Waan inni hamma isin iddoo kana geessanitti lafa gammoojjii keessatti isiniif godhe kan arge ijoollee keessan miti;"},{"book":"Keessa Deebii","chapter":"11","verse":"6","text":"isaan waan inni gaafa lafti afaan ishee banattee guutummaa Israaʼel gidduutti Daataanii fi Abiiraam ilmaan Eliiyaab namicha gosa Ruubeen sana maatii isaanii wajjin, dunkaanota isaaniitii fi qabeenya isaanii kan lubbuu qabu hunda liqimsitetti isaan godhe hin argine."},{"book":"Keessa Deebii","chapter":"11","verse":"7","text":"Iji keessan garuu waan guddaa Waaqayyo godhe kanneen hunda argeera."},{"book":"Keessa Deebii","chapter":"11","verse":"8","text":"Kanaafuu isin akka Yordaanosiin ceetanii biyya dhaaluuf jirtanitti galuuf jabaattaniif ajajawwan ani harʼa isinii kennu hunda eegaa;"},{"book":"Keessa Deebii","chapter":"11","verse":"9","text":"kunis akka isin biyya Waaqayyo abbootii keessanii fi sanyii isaaniitiif kennuuf kakate kan aannanii fi damma baasu sana keessatti bara dheeraa jiraattaniif."},{"book":"Keessa Deebii","chapter":"11","verse":"10","text":"Biyyi ati dhaaluuf itti galaa jirtu kun akka biyya Gibxi kan ati keessaa baatee dhufte kan ati akkuma lafa biqiltuutti sanyii kee facaaftee miilla keetiin bishaan obaafte sanaa miti."},{"book":"Keessa Deebii","chapter":"11","verse":"11","text":"Biyyi ati Yordaanos ceetee dhaaltu kun garuu biyya tulluuwwanii fi sululawwanii kan samiidhaa bokkaa argatuu dha."},{"book":"Keessa Deebii","chapter":"11","verse":"12","text":"Biyyi kun biyya Waaqayyo Waaqni kee kunuunsuu dha; jalqaba waggaatii hamma dhuma waggaattis iji Waaqayyo Waaqa keetii ishee irraa hin buqqaʼu."},{"book":"Keessa Deebii","chapter":"11","verse":"13","text":"Yoo ajajawwan ani harʼa isiniif kennu amanamummaadhaan eegdan jechuunis yoo isin Waaqayyo Waaqa keessan jaallattanii garaa keessan guutuu fi lubbuu keessan guutuudhaan isa tajaajiltan,"},{"book":"Keessa Deebii","chapter":"11","verse":"14","text":"akka ati midhaan kee, wayinii keetii fi zayitii kee galfattuuf ani yeroo isaatti bokkaa birraatii fi bokkaa arfaasaa lafa keetti nan roobsa."},{"book":"Keessa Deebii","chapter":"11","verse":"15","text":"Loon keetiif marga bakkee nan kenna; atis nyaattee quufta."},{"book":"Keessa Deebii","chapter":"11","verse":"16","text":"Of eeggadhaa! Yoo kanaa achii isin akka garagaltanii waaqota biraa waaqeffattanii fi isaaniifis sagaddan gowwoomfamtu."},{"book":"Keessa Deebii","chapter":"11","verse":"17","text":"Ergasii dheekkamsi Waaqayyoo isinitti bobaʼa; innis akka bokkaan hin roobne, laftis oomisha hin kennineef samiiwwan ni cufa; isinis biyya gaarii Waaqayyo isiniif kennu irraa daftanii ni baddu."},{"book":"Keessa Deebii","chapter":"11","verse":"18","text":"Dubbiiwwan koo kanneen garaa fi qalbii keessanitti qabadhaa; akka mallattootti harkatti hidhadhaa; adda keessan irrattis maxxanfadhaa."},{"book":"Keessa Deebii","chapter":"11","verse":"19","text":"Ijoollee keessanis barsiisaa; yeroo mana teessu, yeroo karaa deemtu, yeroo ciiftuu fi yeroo dammaqxutti waaʼee isaanii odeessi."},{"book":"Keessa Deebii","chapter":"11","verse":"20","text":"Michichilawwan balbala mana keetiitii fi karrawwan kee irrattis isaan barreessi;"},{"book":"Keessa Deebii","chapter":"11","verse":"21","text":"kunis akka umuriin keessanii fi umuriin ijoollee keessanii biyya Waaqayyo abbootii keessaniif kennuuf kakate keessatti akkuma umurii samiiwwan lafaa oli jiraniitti dheeratuuf."},{"book":"Keessa Deebii","chapter":"11","verse":"22","text":"Yoo isin ajajawwan ani isiniif kennu kanneen hunda of eeggannoodhaan duukaa buutan jechuunis yoo isin Waaqayyo Waaqa keessan jaallattan, karaa isaa hunda irra deemtanii fi isatti maxxantan,"},{"book":"Keessa Deebii","chapter":"11","verse":"23","text":"Waaqayyo saboota hunda fuula keessan duraa ariʼee ni baasa; isinis saboota isin caalaa gurguddaa fi jajjaboo ni dhaaltu."},{"book":"Keessa Deebii","chapter":"11","verse":"24","text":"Lafti miilli keessan irra dhaabate hundinuu keessan taʼa; daariin keessanis gammoojjiidhaa hamma Libaanoonitti, laga Efraaxiisii hamma galaana lixaatti ni balʼata."},{"book":"Keessa Deebii","chapter":"11","verse":"25","text":"Namni kam iyyuu fuula keessan dura dhaabachuu hin dandaʼu. Waaqayyo Waaqni keessan akkuma isin abdachiisetti rifachiisuu fi sodaachisuu keessan lafa isin dhaqxan hunda irra ni buusa."},{"book":"Keessa Deebii","chapter":"11","verse":"26","text":"Kunoo, ani harʼa eebbaa fi abaarsa fuula keessan dura nan kaaʼa;"},{"book":"Keessa Deebii","chapter":"11","verse":"27","text":"eebbi kunis yoo isin ajajawwan Waaqayyo Waaqa keessanii kanneen ani harʼa isiniif kennu eegdanii dha."},{"book":"Keessa Deebii","chapter":"11","verse":"28","text":"Abaarsi immoo yoo isin ajajawwan Waaqayyo Waaqa keessanii dhagaʼuu diddanii karaa ani harʼa isin ajaje irraa garagaltanii waaqota biraa kanneen isin duraan hin beekne duukaa buutanii dha."},{"book":"Keessa Deebii","chapter":"11","verse":"29","text":"Yommuu Waaqayyo Waaqni kee biyya ati dhaaluuf itti galtu kanatti si fidutti Tulluu Gerziim irratti eebba, Tulluu Eebaal irratti immoo abaarsa labsita."},{"book":"Keessa Deebii","chapter":"11","verse":"30","text":"Tulluuwwan kunneen Yordaanos gamatti, karaa gara lixa biiftuutti geessuun gama lixaatti, muka Mooree guddicha biratti, biyya Kanaʼaanota Arabbaa keessa jiraatan keessatti fuullee Gilgaalitti argamu mitii?"},{"book":"Keessa Deebii","chapter":"11","verse":"31","text":"Isin biyya Waaqayyo Waaqni keessan isiniif kennu seentanii dhaaluuf Yordaanosin ceʼuudhaaf jirtu; yommuu lafa sana dhaaltanii irra jiraattanitti,"},{"book":"Keessa Deebii","chapter":"11","verse":"32","text":"ajajawwanii fi seerawwan ani harʼa fuula keessan dura kaaʼu hunda eegaa."}]}