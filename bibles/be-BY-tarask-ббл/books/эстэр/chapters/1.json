{"data":[{"book":"ЭСТЭР","chapter":"1","verse":"1","text":"І было ў дні Артаксэркса, - гэты Артаксэркс валадарыў над ста дваццацьцю сямю вобласьцямі ад Індыі і да Эфіопіі,"},{"book":"ЭСТЭР","chapter":"1","verse":"2","text":"у той час, як цар Артаксэркс заступіў на царскі трон свой, што ў Сузах, горадзе сталічным,"},{"book":"ЭСТЭР","chapter":"1","verse":"3","text":"на трэцім годзе свайго валадараньня ён зладзіў гасьціну ўсім князям сваім і тым, што служылі пры ім, галоўным начальнікам войска Персідскага і Мідыйскага і кіраўнікам вобласьцяў сваіх,"},{"book":"ЭСТЭР","chapter":"1","verse":"4","text":"паказваючы вялікае багацьце царства свайго і выдатны бляск велічы сваёй шмат дзён, сто восемдзесят дзён."},{"book":"ЭСТЭР","chapter":"1","verse":"5","text":"Пасьля заканчэньня гэтых дзён зрабіў цар народу свайму, які быў у сталічным горадзе Сузах, ад вялікага да малога, гасьціну сямідзённую на садовым двары дома царскага."},{"book":"ЭСТЭР","chapter":"1","verse":"6","text":"Белая, баваўняная і яхантавага колеру шарсьцяная тканіна, прымацаваная вісоннымі і пурпуровымі шнурамі, вісела на срэбраных колцах і мармуровых слупах."},{"book":"ЭСТЭР","chapter":"1","verse":"7","text":"Залатыя і срэбныя ложкі былі на памосьце, засланым камянямі зялёнага колеру і мармурам, і перламутрам і камянямі чорнага колеру."},{"book":"ЭСТЭР","chapter":"1","verse":"8","text":"Напоі падаваліся ў залатым посудзе і ў посудзе разнастайным, цаною ў трыццаць тысяч талантаў; і віна царскага было багата, па багацьці цара. Пітво ішло мерна, ніхто не прымушаў, бо цар даў такі загад усім аканомам у доме ягоным, каб рабілі па волі кожнага."},{"book":"ЭСТЭР","chapter":"1","verse":"9","text":"А царыца Астынь таксама зладзіла гасьціну жанчынам у царскім доме цара Артаксэркса."},{"book":"ЭСТЭР","chapter":"1","verse":"10","text":"На сёмы дзень, калі разьвесялілася сэрца ў цара ад віна, ён сказаў Мэгуману, Бізту, Харбону і Авагту, Зэтару і Каркасу - сямі еўнухам, якія служылі перад абліччам цара Артаксэркса,"},{"book":"ЭСТЭР","chapter":"1","verse":"11","text":"каб яны прывялі царыцу Астынь перад аблічча цара, каб паказаць народам і князям прыгажосьць яе; бо яна была вельмі прыгожая."},{"book":"ЭСТЭР","chapter":"1","verse":"12","text":"Але царыца Астынь не захацела прыйсьці па загадзе цара, абвешчаным празь еўнухаў."},{"book":"ЭСТЭР","chapter":"1","verse":"13","text":"І разгневаўся цар моцна, і шаленства ягонае загарэлася ў ім. І сказаў цар мудрацам, якія памяталі ранейшыя часы, - бо дзеі цара чыніліся перад усімі, хто ведаў закон і права,"},{"book":"ЭСТЭР","chapter":"1","verse":"14","text":"прыбліжаныя да яго тады былі: Каршэна, Шэтар, Адмата, Тарсіс, Мэрэс, Марсэна, Мэмухан - сем князёў Персідскіх і Мідыйскіх, якія маглі бачыць твар цара і сядзелі першыя ў царстве:"},{"book":"ЭСТЭР","chapter":"1","verse":"15","text":"што зрабіць па законе з царыцаю Астынь за тое, што яна не зрабіла па слове цара Артаксэркса, абвешчаным празь еўнухаў?"},{"book":"ЭСТЭР","chapter":"1","verse":"16","text":"І сказаў Мамухан перад абліччам цара і князёў: не перад царом адным вінаватая царыца Астынь, а перад усімі князямі і перад усімі народамі, якія па ўсіх вобласьцях цара Артаксэркса;"},{"book":"ЭСТЭР","chapter":"1","verse":"17","text":"бо ўчынак царыцы дойдзе да ўсіх жонак, і яны будуць грэбаваць мужамі сваімі і казаць: цар Артаксэркс загадаў прывесьці царыцу Астынь перад аблічча сваё, а яна не пайшла."},{"book":"ЭСТЭР","chapter":"1","verse":"18","text":"Цяпер княгіні Персідскія і Мідыйскія, якія пачуюць пра ўчынак царыцы, будуць тое самае казаць усім князям царовым; і пагарды і засмучэньня будзе ўдосыць."},{"book":"ЭСТЭР","chapter":"1","verse":"19","text":"Калі заўгодзіцца цару, хай выйдзе ад яго царская пастанова і ўпішацца ў законы Персідскія і Мідыйскія і не адмяняецца, пра тое, што Астынь ня будзе ўваходзіць перад аблічча цара Артаксэркса, а царскую годнасьць яе цар перадасьць іншай, якая лепшая за яе."},{"book":"ЭСТЭР","chapter":"1","verse":"20","text":"Калі пачуюць пра такую пастанову цара, якая разыдзецца па ўсім царстве ягоным, як яно ні вялікае, тады ўсе жонкі будуць шанаваць мужоў сваіх, ад вялікага да малога."},{"book":"ЭСТЭР","chapter":"1","verse":"21","text":"І заўгоднае было слова гэта ў вачах цара і князёў; і зрабіў цар па слове Мэмухана"},{"book":"ЭСТЭР","chapter":"1","verse":"22","text":"і паслаў ва ўсе вобласьці цара лісты, пісаныя ў кожную вобласьць пісьмёнамі яе і да кожнага народу на мове яго, каб кожны муж быў гаспадаром у доме сваім, і каб гэта было абвешчана кожнаму на прыроднай мове ягонай."}]}