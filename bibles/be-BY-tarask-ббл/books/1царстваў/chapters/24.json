{"data":[{"book":"1 ЦАРСТВАЎ","chapter":"24","verse":"1","text":"І выйшаў Давід адтуль і жыў у бясьпечных мясьцінах Эн-Гадзі."},{"book":"1 ЦАРСТВАЎ","chapter":"24","verse":"2","text":"Калі Саўл вярнуўся ад Філістымлянаў, яму паведамілі, кажучы: вось, Давід у пустыні Эн-Гадзі."},{"book":"1 ЦАРСТВАЎ","chapter":"24","verse":"3","text":"І ўзяў Саўл тры тысячы выбраных мужчын з усяго Ізраіля і пайшоў шукаць Давіда і людзей ягоных па гарах, дзе жывуць сарны."},{"book":"1 ЦАРСТВАЎ","chapter":"24","verse":"4","text":"І прыйшоў да кашары авечай, пры дарозе; там была пячора, і зайшоў туды Саўл дзеля патрэбы; а Давід і людзі ягоныя сядзелі ўглыбіні пячоры."},{"book":"1 ЦАРСТВАЎ","chapter":"24","verse":"5","text":"І казалі Давіду людзі ягоныя: вось дзень, пра які казаў табе Гасподзь: вось, Я аддам ворага твайго ў рукі твае, і зробіш зь ім, што табе заўгодна. Давід устаў і ціхенька адрэзаў край ад верхняй вопраткі Саўла."},{"book":"1 ЦАРСТВАЎ","chapter":"24","verse":"6","text":"Але пасьля гэтага забалела на сэрцы ў Давіда, што ён адрэзаў край ад вопраткі Саўла."},{"book":"1 ЦАРСТВАЎ","chapter":"24","verse":"7","text":"І сказаў ён людзям сваім: хай не дапусьціць мне Гасподзь зрабіць гэта гаспадару майму, памазанцу Гасподняму, каб накласьці руку маю на яго, бо ён памазанец Гасподні."},{"book":"1 ЦАРСТВАЎ","chapter":"24","verse":"8","text":"І стрымаў Давід людзей сваіх гэтымі словамі і ня даў ім паўстаць на Саўла. А Саўл устаў і выйшаў зь пячоры на дарогу."},{"book":"1 ЦАРСТВАЎ","chapter":"24","verse":"9","text":"Потым устаў і Давід, і выйшаў зь пячоры, і закрычаў усьлед Саўлу, кажучы: гаспадару мой, цару! Саўл азірнуўся, і Давід упаў тварам на зямлю і пакланіўся."},{"book":"1 ЦАРСТВАЎ","chapter":"24","verse":"10","text":"І сказаў Давід Саўлу: навошта ты слухаеш словы людзей, якія кажуць: вось, Давід намышляе ліхое на цябе?"},{"book":"1 ЦАРСТВАЎ","chapter":"24","verse":"11","text":"Вось, сёньня бачаць вочы твае, што Гасподзь аддаваў цябе сёньня ў рукі мае ў пячоры, і мне казалі, каб забіць цябе; але я пашкадаваў цябе і сказаў: не падыму рукі маёй на гаспадара майго, бо ён памазанец Госпада."},{"book":"1 ЦАРСТВАЎ","chapter":"24","verse":"12","text":"Бацька мой! паглядзі на край вопраткі тваёй у руцэ маёй: я адрэзаў край вопраткі тваёй, а цябе не забіў; пазнай і пераканайся, што няма ў руцэ маёй ліха, ні падступства, і я не зграшыў супроць цябе; а ты шукаеш душы маёй, каб забраць яе."},{"book":"1 ЦАРСТВАЎ","chapter":"24","verse":"13","text":"Хай рассудзіць Гасподзь паміж мною і табою, і хай адпомсьціць табе Гасподзь за мяне; але рука мая ня будзе на табе,"},{"book":"1 ЦАРСТВАЎ","chapter":"24","verse":"14","text":"як павядае старадаўняя прыпавесьць: ад беззаконных паходзіць беззаконьне. А мая рука ня будзе на табе."},{"book":"1 ЦАРСТВАЎ","chapter":"24","verse":"15","text":"Супроць каго выйшаў цар Ізраільскі? За кім ты ганяешся? За мёртвым сабакам, за адною блыхою."},{"book":"1 ЦАРСТВАЎ","chapter":"24","verse":"16","text":"Гасподзь хай будзе судзьдзёю паміж мною і табою. Ён разгледзіць, разьбярэ справу маю і выратуе мяне ад рукі тваёй."},{"book":"1 ЦАРСТВАЎ","chapter":"24","verse":"17","text":"Калі скончыў Давід гаварыць словы гэтыя да Саўла, Саўл сказаў: ці твой гэта голас, сыне мой Давідзе? І ўзвысіў Саўл голас свой, і плакаў,"},{"book":"1 ЦАРСТВАЎ","chapter":"24","verse":"18","text":"і сказаў Давіду: твая большая праўда за маю, бо ты адплаціў мне дабром, а я плаціў табе злом;"},{"book":"1 ЦАРСТВАЎ","chapter":"24","verse":"19","text":"ты паказаў гэта сёньня, абышоўшыся са мною мілажальна: калі Гасподзь аддаваў мяне ў рукі твае, ты не забіў мяне."},{"book":"1 ЦАРСТВАЎ","chapter":"24","verse":"20","text":"Хто, знайшоўшы ворага свайго, адпусьціў бы яго ў добрую дарогу? Гасподзь заплаціць табе дабром за тое, што ты зрабіў мне сёньня."},{"book":"1 ЦАРСТВАЎ","chapter":"24","verse":"21","text":"І цяпер я ведаю, што ты канечне будзеш цараваць, і царства Ізраілевае будзе цьвёрдае ў руцэ тваёй."},{"book":"1 ЦАРСТВАЎ","chapter":"24","verse":"22","text":"Дык вось, запрысягніся мне Госпадам, што ты ня выкараніш нашчадкаў маіх пасьля мяне і ня зьнішчыш імя майго ў доме ў бацькі майго."},{"book":"1 ЦАРСТВАЎ","chapter":"24","verse":"23","text":"І прысягнуў Давід Саўлу. І пайшоў Саўл у дом свой, а Давід і людзі ягоныя ўвайшлі ў месца ўмацаванае."}]}