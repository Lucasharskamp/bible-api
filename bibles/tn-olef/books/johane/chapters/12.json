{"data":[{"book":"Johane","chapter":"12","verse":"1","text":"Malatsi a le marataro pele ga meletlo ya Tlolaganyo e simologa, Jesu a goroga mo Bethania kwa Lasaro monna yo a mo rudisitseng a neng a le teng."},{"book":"Johane","chapter":"12","verse":"2","text":"Mme Jesu a baakanyediwa modiro wa tlotlo teng. Maratha a ba tsholela mme Lasaro ene a nna le bone kwa lomating lwa bojelo (tafole)."},{"book":"Johane","chapter":"12","verse":"3","text":"Mme Marea a tsaya setlolo se se tlhwatlhwa kgolo se dirilwe ka dinkgisamonate a tlotsa dinao tsa ga Jesu ka sone, a bo a di phimola ka moriri wa gagwe. Mme ntlo ya tlala monkgo o o monate wa setlolo."},{"book":"Johane","chapter":"12","verse":"4","text":"Mme Judase Isekariota, mongwe wa barutwa ba gagwe, ene yo o tlaa mo okang, a re,"},{"book":"Johane","chapter":"12","verse":"5","text":"“Setlolo seo se ne se lekanye madi a mantsi. Se ka bo se rekisitswe mme madi a sone a abelwa bahumanegi.”"},{"book":"Johane","chapter":"12","verse":"6","text":"E ne e se gore ka go bua jalo o gopotse go tlhokomela bahumanegi, gonne o ne a le mmei wa madi a barutwa mme o ne a tle a a utswe a a dirise mo ditirong tsa gagwe!"},{"book":"Johane","chapter":"12","verse":"7","text":"Mme Jesu a fetola a re, “Mo tlogele. O dirile jalo e le paakanyetso ya phitlho ya me."},{"book":"Johane","chapter":"12","verse":"8","text":"Lo ka aga lo thusa bahumanegi, mme nna ga ke na go nna le lona ka lobaka lo loleele.”"},{"book":"Johane","chapter":"12","verse":"9","text":"Erile fa ba e leng batho fela ba Jerusalema ba utlwalela ka kgorogo ya gagwe ba itlhaganela ka bontsintsi go ya go mmona le go bona Lasaro, monna yo o rudileng."},{"book":"Johane","chapter":"12","verse":"10","text":"Mme ditlhogo tsa baperesiti tsa ikaelela go bolaya le Lasaro,"},{"book":"Johane","chapter":"12","verse":"11","text":"gonne e ne e le ka ntlha ya ga Lasaro gore baeteledipele ba Sejuta ba le bantsi ba tlogele Sejuta ba dumele mo go Jesu e le Mesia wa bone."},{"book":"Johane","chapter":"12","verse":"12","text":"Letsatsi le le latelang, dikgang tse di reng Jesu o mo tseleng ya Jerusalema tsa anama mo motseng, mme bontsintsi jo bogolo jwa baeti ba Tlolaganyo,"},{"book":"Johane","chapter":"12","verse":"13","text":"jwa tsaya dikala tsa makolane mme jwa fologela mo tseleng go mo kgatlhantsha ba goa ba re, “Mmoloki! Modimo segofatsa Kgosi ya Iseraele! A go bakwe moemedi wa Modimo!”"},{"book":"Johane","chapter":"12","verse":"14","text":"Jesu a tsamaya a palame tonkana, a diragatsa seporofeso se se reng"},{"book":"Johane","chapter":"12","verse":"15","text":"“Se boifeng Kgosi ya lona, batho ba Iseraele, gonne e tlaa tla kwa go lona ka boingotlo, e palame tonkana!”"},{"book":"Johane","chapter":"12","verse":"16","text":"(Barutwa ba gagwe ba seka ba lemoga ka nako eo gore se e ne e le tiragatso ya seporofeso; mme morago ga Jesu a boela kwa kgalalelong ya gagwe kwa legodimong, ba simolola go lemoga gore go setse go diragetse diporofeso di le kae tsa lokwalo mo matlhong a bone)."},{"book":"Johane","chapter":"12","verse":"17","text":"Mme ba ba mo bontsintsing joo ba ba neng ba bonye Jesu a tsosa Lasaro mo baswing ba ne ba bolela gotlhe ka gone."},{"book":"Johane","chapter":"12","verse":"18","text":"Ke sone se batho ba le bantsi ba neng ba ya go mo kgatlhantsha, gonne ba ne ba utlwile kgakgamatso e tona eo."},{"book":"Johane","chapter":"12","verse":"19","text":"Mme Bafarasai ba raana ba re, “Re fentswe. Bonang, lefatshe lotlhe le mo setse morago!”"},{"book":"Johane","chapter":"12","verse":"20","text":"Bagerika bangwe ba ba neng ba tsile mo Jerusalema go obama mo Tlolaganyong,"},{"book":"Johane","chapter":"12","verse":"21","text":"ba etela Filipo yo a neng a tswa Bethesaida, mme ba feta ba re, “Rara, re batla go rakana le Jesu.”"},{"book":"Johane","chapter":"12","verse":"22","text":"Filipo a bolelela Anderea ka gone, mme ba tsamaya botlhe go kopa Jesu."},{"book":"Johane","chapter":"12","verse":"23-24","text":"Jesu a ba fetola ka gore nako e mo gorogetse ya go boela kwa kgalalelong ya gagwe kwa legodimong, le gore, “Ke tshwanetse go wa ka swa jaaka tlhaka ya mabele e e welang mo mmung wa boleme. Fa ke sa swe, ke tlaa nna ke le nosi, peo e e yosi. Mme loso lwa me lo tlaa tlhogisa ditlhaka tsa mabele di le dintsi, thobo e kgolo ya matshelo a masha."},{"book":"Johane","chapter":"12","verse":"25","text":"Fa lo rata botshelo jwa lona mono lefatsheng, bo tlaa lo latlhegela. Mme fa lo nyatsa botshelo jwa lona mono lefatsheng, o tlaa bo ananya ka kgalalelo ya bosakhutleng."},{"book":"Johane","chapter":"12","verse":"26","text":"“Fa e le gore Bagerika ba, ba batla go nna barutwa ba me, ba boleleleng gore ba tle ba ntshale morago, gonne batlhanka ba me ba tshwanetse go nna kwa ke teng. Mme fa ba ntshala morago, Rara o tlaa ba tlotla"},{"book":"Johane","chapter":"12","verse":"27","text":"Jaanong mowa wa me o tshwenyegile thata. A nka rapela ka re, ‘Rara, mpoloka mo go se se nkemeng pele?’ Mme ke lone lebaka le ke le tletseng!"},{"book":"Johane","chapter":"12","verse":"28","text":"Rara, galaletsa leina la gago o bo o le tlotle.” Mme ga bua lentswe le tswa kwa legodimong le re, “Ke setse ke dirile jalo, mme ke tlaa dira jalo gape.”"},{"book":"Johane","chapter":"12","verse":"29","text":"Erile fa bontsintsi jwa batho bo utlwa lentswe, bangwe ba bone ba gopola gore ke tladi, fa ba bangwe bone ba re ke moengele o buile nae."},{"book":"Johane","chapter":"12","verse":"30","text":"Mme Jesu a ba raya a re, “Lentswe leo ga le a tla ka ntlha ya me, mme e leng ka ntlha ya lona."},{"book":"Johane","chapter":"12","verse":"31","text":"Lobaka lwa katlholo ya lefatshe lo gorogile, le nako ya fa Satane, Kgosana ya lefatshe leno a tlaa kgoromelediwang ntle."},{"book":"Johane","chapter":"12","verse":"32","text":"Mme fa ke tsholediwa (mo mokgorong) ke tlaa gogela mongwe le mongwe kwa go nna?”"},{"book":"Johane","chapter":"12","verse":"33","text":"O ne a bua jaana go supa ka fa o tlaa swang ka teng."},{"book":"Johane","chapter":"12","verse":"34","text":"Bontsintsi jwa botsa jwa re, “Go swa? Re utlwile gore Mesia o tlaa tshela ka bosakhutleng mme ga a kitla a a swa. Ke eng fa o re o tlaa swa? O bua kaga. Mesia ofe?”"},{"book":"Johane","chapter":"12","verse":"35","text":"Mme Jesu a fetola a re, “Lesedi la me le tlaa lo phatsimela ka lobakanyana. Tsamayang mo go lone lo sa ntse lo ka kgona, mme lo ye kwa lo batlang go ya teng pele ga lefifi le tla, gonne ka nako eo lobaka lo tlaa bo lo setse lo fetile thata gore lo bone tsela ya lona."},{"book":"Johane","chapter":"12","verse":"36","text":"Dirisang Lesedi nako e sa le teng; ka go dira jalo lo tlaa nna batsamaisi ba lesedi.” Morago ga a bua dilo tse, Jesu a tsamaya mme a ba iphitlhetse."},{"book":"Johane","chapter":"12","verse":"37","text":"Mme le fa a ne a dirile dikgakgamatso tse tsotlhe, batho ba le bantsi ba ne ba sa dumele gore ke Mesia."},{"book":"Johane","chapter":"12","verse":"38","text":"Ke sone tota se Isaia o se porofetileng a re: “Morena, re tlaa dumelwa ke mang? E mang yo o tlaa tsayang dikgakgamatso tsa Modimo tse di tona e le bosupi?”"},{"book":"Johane","chapter":"12","verse":"39","text":"Mme ba ne ba seka ba dumela, fela jaaka Isaia le ene a ne a rile:"},{"book":"Johane","chapter":"12","verse":"40","text":"“Modimo o foufaditse matlho a bone o bile o thatafaditse dipelo tsa bone gore ba seka ba bona le fa e le go tlhaloganya e se re kgotsa ba sokologela kwa go nna gore ke ba fodise.”"},{"book":"Johane","chapter":"12","verse":"41","text":"Isaia o ne a raya Jesu fa a porofeta jaana, gonne o ne a bonye ponatshego ya kgalalelo ya ga Mesia."},{"book":"Johane","chapter":"12","verse":"42","text":"Le fa go ntse jalo, le baeteledipele ba Sejuta ba le bantsi ba ne ba dumela mo go ene gore ke Mesia mme legale ba ne ba sa dumele fa ba na le batho ka ntlha ya go tshaba go kgaolwa ke Bafarasai mo tlung ya ga Jehofa;"},{"book":"Johane","chapter":"12","verse":"43","text":"gonne ba ne ba rata kgalaletso ya batho bogolo go kgalaletso ya Modimo."},{"book":"Johane","chapter":"12","verse":"44","text":"Mme Jesu a goela kwa bontsintsing a re, “Fa lo ntumela lo dumela Modimo."},{"book":"Johane","chapter":"12","verse":"45","text":"Gonne fa lo mpona, lo bona ene yo o nthomileng."},{"book":"Johane","chapter":"12","verse":"46","text":"Ke tsile ke le Lesedi go phatsima mo lefatsheng leno le le lefifi gore botlhe ba ba dumelang mo go nna ba seka ba tlhola ba tsamaya mo lefifing."},{"book":"Johane","chapter":"12","verse":"47","text":"Mme le fa e le mang yo o nkutlwang mme a sa nkobamele, ga ke moatlhodi wa gagwe, gonne ke tletse go boloka lefatshe eseng go le atlhola."},{"book":"Johane","chapter":"12","verse":"48","text":"Mme botlhe ba ba nkganang le molaetsa wa me, ba tlaa atlholwa ka Letsatsi la Katlholo ka mafoko a boammaaruri a ke a buileng."},{"book":"Johane","chapter":"12","verse":"49","text":"Gonne se ga se tlhaloganyo ya me, mme ke lo boleletse se Rara a rileng ke se lo bolelele."},{"book":"Johane","chapter":"12","verse":"50","text":"Mme ke itse gore ditaolo tsa gagwe di gogela kwa botshelong jo bo sa khutleng; jalo sengwe le sengwe se a reng ke se bue, ke a se bua!”"}]}