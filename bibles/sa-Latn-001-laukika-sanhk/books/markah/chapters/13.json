{"data":[{"book":"mArkaH","chapter":"13","verse":"1","text":"anantaraM mandirAd bahirgamanakAle tasya ziSyANAmekastaM vyAhRtavAn he guro pazyatu kIdRzAH pASANAH kIdRk ca nicayanaM|"},{"book":"mArkaH","chapter":"13","verse":"2","text":"tadA yIzustam avadat tvaM kimetad bRhannicayanaM pazyasi? asyaikapASANopi dvitIyapASANopari na sthAsyati sarvve 'dhaHkSepsyante|"},{"book":"mArkaH","chapter":"13","verse":"3","text":"atha yasmin kAle jaitungirau mandirasya sammukhe sa samupaviSTastasmin kAle pitaro yAkUb yohan Andriyazcaite taM rahasi papracchuH,"},{"book":"mArkaH","chapter":"13","verse":"4","text":"etA ghaTanAH kadA bhaviSyanti? tathaitatsarvvAsAM siddhyupakramasya vA kiM cihnaM? tadasmabhyaM kathayatu bhavAn|"},{"book":"mArkaH","chapter":"13","verse":"5","text":"tato yAzustAn vaktumArebhe, kopi yathA yuSmAn na bhrAmayati tathAtra yUyaM sAvadhAnA bhavata|"},{"book":"mArkaH","chapter":"13","verse":"6","text":"yataH khrISTohamiti kathayitvA mama nAmnAneke samAgatya lokAnAM bhramaM janayiSyanti;"},{"book":"mArkaH","chapter":"13","verse":"7","text":"kintu yUyaM raNasya vArttAM raNADambaraJca zrutvA mA vyAkulA bhavata, ghaTanA etA avazyammAvinyaH; kintvApAtato na yugAnto bhaviSyati|"},{"book":"mArkaH","chapter":"13","verse":"8","text":"dezasya vipakSatayA dezo rAjyasya vipakSatayA ca rAjyamutthAsyati, tathA sthAne sthAne bhUmikampo durbhikSaM mahAklezAzca samupasthAsyanti, sarvva ete duHkhasyArambhAH|"},{"book":"mArkaH","chapter":"13","verse":"9","text":"kintu yUyam AtmArthe sAvadhAnAstiSThata, yato lokA rAjasabhAyAM yuSmAn samarpayiSyanti, tathA bhajanagRhe prahariSyanti; yUyaM madarthe dezAdhipAn bhUpAMzca prati sAkSyadAnAya teSAM sammukhe upasthApayiSyadhve|"},{"book":"mArkaH","chapter":"13","verse":"10","text":"zeSIbhavanAt pUrvvaM sarvvAn dezIyAn prati susaMvAdaH pracArayiSyate|"},{"book":"mArkaH","chapter":"13","verse":"11","text":"kintu yadA te yuSmAn dhRtvA samarpayiSyanti tadA yUyaM yadyad uttaraM dAsyatha, tadagra tasya vivecanaM mA kuruta tadarthaM kiJcidapi mA cintayata ca, tadAnIM yuSmAkaM manaHsu yadyad vAkyam upasthApayiSyate tadeva vadiSyatha, yato yUyaM na tadvaktAraH kintu pavitra AtmA tasya vaktA|"},{"book":"mArkaH","chapter":"13","verse":"12","text":"tadA bhrAtA bhrAtaraM pitA putraM ghAtanArthaM parahasteSu samarpayiSyate, tathA patyAni mAtApitro rvipakSatayA tau ghAtayiSyanti|"},{"book":"mArkaH","chapter":"13","verse":"13","text":"mama nAmahetoH sarvveSAM savidhe yUyaM jugupsitA bhaviSyatha, kintu yaH kazcit zeSaparyyantaM dhairyyam AlambiSyate saeva paritrAsyate|"},{"book":"mArkaH","chapter":"13","verse":"14","text":"dAniyelbhaviSyadvAdinA proktaM sarvvanAzi jugupsitaJca vastu yadA tvayogyasthAne vidyamAnaM drakSatha (yo janaH paThati sa budhyatAM) tadA ye yihUdIyadeze tiSThanti te mahIdhraM prati palAyantAM;"},{"book":"mArkaH","chapter":"13","verse":"15","text":"tathA yo naro gRhopari tiSThati sa gRhamadhyaM nAvarohatu, tathA kimapi vastu grahItuM madhyegRhaM na pravizatu;"},{"book":"mArkaH","chapter":"13","verse":"16","text":"tathA ca yo naraH kSetre tiSThati sopi svavastraM grahItuM parAvRtya na vrajatu|"},{"book":"mArkaH","chapter":"13","verse":"17","text":"tadAnIM garbbhavatInAM stanyadAtrINAJca yoSitAM durgati rbhaviSyati|"},{"book":"mArkaH","chapter":"13","verse":"18","text":"yuSmAkaM palAyanaM zItakAle yathA na bhavati tadarthaM prArthayadhvaM|"},{"book":"mArkaH","chapter":"13","verse":"19","text":"yatastadA yAdRzI durghaTanA ghaTiSyate tAdRzI durghaTanA IzvarasRSTeH prathamamArabhyAdya yAvat kadApi na jAtA na janiSyate ca|"},{"book":"mArkaH","chapter":"13","verse":"20","text":"aparaJca paramezvaro yadi tasya samayasya saMkSepaM na karoti tarhi kasyApi prANabhRto rakSA bhavituM na zakSyati, kintu yAn janAn manonItAn akarot teSAM svamanonItAnAM hetoH sa tadanehasaM saMkSepsyati|"},{"book":"mArkaH","chapter":"13","verse":"21","text":"anyacca pazyata khrISTotra sthAne vA tatra sthAne vidyate, tasminkAle yadi kazcid yuSmAn etAdRzaM vAkyaM vyAharati, tarhi tasmin vAkye bhaiva vizvasita|"},{"book":"mArkaH","chapter":"13","verse":"22","text":"yatoneke mithyAkhrISTA mithyAbhaviSyadvAdinazca samupasthAya bahUni cihnAnyadbhutAni karmmANi ca darzayiSyanti; tathA yadi sambhavati tarhi manonItalokAnAmapi mithyAmatiM janayiSyanti|"},{"book":"mArkaH","chapter":"13","verse":"23","text":"pazyata ghaTanAtaH pUrvvaM sarvvakAryyasya vArttAM yuSmabhyamadAm, yUyaM sAvadhAnAstiSThata|"},{"book":"mArkaH","chapter":"13","verse":"24","text":"aparaJca tasya klezakAlasyAvyavahite parakAle bhAskaraH sAndhakAro bhaviSyati tathaiva candrazcandrikAM na dAsyati|"},{"book":"mArkaH","chapter":"13","verse":"25","text":"nabhaHsthAni nakSatrANi patiSyanti, vyomamaNDalasthA grahAzca vicaliSyanti|"},{"book":"mArkaH","chapter":"13","verse":"26","text":"tadAnIM mahAparAkrameNa mahaizvaryyeNa ca meghamAruhya samAyAntaM mAnavasutaM mAnavAH samIkSiSyante|"},{"book":"mArkaH","chapter":"13","verse":"27","text":"anyacca sa nijadUtAn prahitya nabhobhUmyoH sImAM yAvad jagatazcaturdigbhyaH svamanonItalokAn saMgrahISyati|"},{"book":"mArkaH","chapter":"13","verse":"28","text":"uDumbarataro rdRSTAntaM zikSadhvaM yadoDumbarasya taro rnavInAH zAkhA jAyante pallavAdIni ca rnigacchanti, tadA nidAghakAlaH savidho bhavatIti yUyaM jJAtuM zaknutha|"},{"book":"mArkaH","chapter":"13","verse":"29","text":"tadvad etA ghaTanA dRSTvA sa kAlo dvAryyupasthita iti jAnIta|"},{"book":"mArkaH","chapter":"13","verse":"30","text":"yuSmAnahaM yathArthaM vadAmi, AdhunikalokAnAM gamanAt pUrvvaM tAni sarvvANi ghaTiSyante|"},{"book":"mArkaH","chapter":"13","verse":"31","text":"dyAvApRthivyo rvicalitayoH satyo rmadIyA vANI na vicaliSyati|"},{"book":"mArkaH","chapter":"13","verse":"32","text":"aparaJca svargasthadUtagaNo vA putro vA tAtAdanyaH kopi taM divasaM taM daNDaM vA na jJApayati|"},{"book":"mArkaH","chapter":"13","verse":"33","text":"ataH sa samayaH kadA bhaviSyati, etajjJAnAbhAvAd yUyaM sAvadhAnAstiSThata, satarkAzca bhUtvA prArthayadhvaM;"},{"book":"mArkaH","chapter":"13","verse":"34","text":"yadvat kazcit pumAn svanivezanAd dUradezaM prati yAtrAkaraNakAle dAseSu svakAryyasya bhAramarpayitvA sarvvAn sve sve karmmaNi niyojayati; aparaM dauvArikaM jAgarituM samAdizya yAti, tadvan naraputraH|"},{"book":"mArkaH","chapter":"13","verse":"35","text":"gRhapatiH sAyaMkAle nizIthe vA tRtIyayAme vA prAtaHkAle vA kadAgamiSyati tad yUyaM na jAnItha;"},{"book":"mArkaH","chapter":"13","verse":"36","text":"sa haThAdAgatya yathA yuSmAn nidritAn na pazyati, tadarthaM jAgaritAstiSThata|"},{"book":"mArkaH","chapter":"13","verse":"37","text":"yuSmAnahaM yad vadAmi tadeva sarvvAn vadAmi, jAgaritAstiSThateti|"}]}