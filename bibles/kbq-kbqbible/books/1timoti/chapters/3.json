{"data":[{"book":"1 Timoti","chapter":"3","verse":"1","text":"Hagi ama'i tamage naneke, iza'o mono kva manigahue hanimo'a, knare eri'zane huno erino."},{"book":"1 Timoti","chapter":"3","verse":"2","text":"Kvama hania ne'mo'a amanahu hino, hazenke'a omneno, magoke a' anteno, mani'zama'a kva nehuno, fatgo zanke nehuno, avufa antermino nemanino, nantu antentesia vahe agampu nehuno, agra knare'za rempi huzmi ne' nemanino,"},{"book":"1 Timoti","chapter":"3","verse":"3","text":"hanave rina neno negi oneno, hafra osuno, hagi arimpa fru nehuno, ke hakare osuno, zagogu avesinte'zana atreno."},{"book":"1 Timoti","chapter":"3","verse":"4","text":"Agra knare huno naga'a kva nehuno, mofavre zaga'a zamazeri fatgo hanige'za, knare kante maniho."},{"book":"1 Timoti","chapter":"3","verse":"5","text":"Hu'neanagi naga'a kvagri so'e nosnimo'a, ina kna huno Anumzamofo mono' nona kegava hugahie?"},{"book":"1 Timoti","chapter":"3","verse":"6","text":"Menima agu'a rukrahe hu'nesnia nera, mono kva ne' manisnie hunka ame'ama hunka azeri o'otio. Agra avufa erisaga nehnigeno Sata'a ana hanifi efreno azeri traka hugahie."},{"book":"1 Timoti","chapter":"3","verse":"7","text":"Hagi monopi omani megi'a vahe'mo'za nege'za, knare nere nehanageno, agra havi avu'avapina uramino Sata krifufina ohegahie."},{"book":"1 Timoti","chapter":"3","verse":"8","text":"Dikenima manisia ne'mo'a, anahu kna huno avu'avapina fatgo huno mani'neno, tare agerura oruno, hanave tintera osuno, havi kantetira vahe'mofo zagoa e'orino,"},{"book":"1 Timoti","chapter":"3","verse":"9","text":"e'inara osuno ani' agu'agesare mani'neno, Anumzamofonte hanave amentintima hu'neana, azeri hampo'na hino."},{"book":"1 Timoti","chapter":"3","verse":"10","text":"Ana eri'zana erigahazanki hu'nenka, esera avame antenka eri'za zamige'za knare hu'zama erisagenka, dikeni eri'zana zamige'za eriho."},{"book":"1 Timoti","chapter":"3","verse":"11","text":"A'nezamimo'zanena anahu kna hu'za knare hu'za nemani'za, vahe zamefi'a ke osu'za, knare avu'ava hu'za fatgo zanke hakareza hanafina nehnage'za antahi zamigahaze."},{"book":"1 Timoti","chapter":"3","verse":"12","text":"Dikenima manisimo'a magoke a' anteno, mofavre naga'a knare huno kegava negrino, noma'afi zantamine, vahe enena kegava krigahie."},{"book":"1 Timoti","chapter":"3","verse":"13","text":"Ana dikeni eri'zama knare hu'za erisamo'za knare zamagi eneri'za, eri'za zamifina otine'za, korera osu'za Krais Jisasintera hanaveti'za zamentinti hugahaze."},{"book":"1 Timoti","chapter":"3","verse":"14","text":"Nagra ama avoma kre atrogeno kagritega viana, zaza kna omaninesake'na ko e'naku nehue."},{"book":"1 Timoti","chapter":"3","verse":"15","text":"Hianagi mago'a zamo'ma nazerinke'na omesugenka, nagrama avoma kre troana kagra kenka antahinka hu'nane, vahe'mo'za inankna hu'za Anumzamofo nagara zamagra kegava hugahaze, kasefa huno mani'nea Anumzamofo mono nonte'ma, atru re'nea anumza zafa, tamage kemofo agafa'e."},{"book":"1 Timoti","chapter":"3","verse":"16","text":"Maka vahe'mota mago trimpa nehune, Anumzamofo avu'avapi tamentintima hu'zamo'a eama nehie, Kraisi'a avufa erino eama higeno, Avamu'mo fatgo avu'ava'a eriama higeno, ankero'moza kageno, Kraisi agi agenke hakare kaziga huama hazageno, miko mopane mopane vahe'mo'za zamentinti hazageno, tusi'a masanentake konariri'afi avreno mareri'ne."}]}