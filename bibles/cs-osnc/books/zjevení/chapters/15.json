{"data":[{"book":"Zjevení","chapter":"15","verse":"1-2","text":"Ještě jiné mocné a podivuhodné úkazy jsem uviděl na nebi. Přede mnou se rozprostíralo křišťálově průzračné jezero, jiskřící jako oheň. U něho se shromáždili všichni ti, kdo zůstali věrni Bohu a zvítězili nad ďábelskou šelmou, neuctívali její sochu a nedali se označit jejím číslem."},{"book":"Zjevení","chapter":"15","verse":"3","text":"Nyní dostali od Boha harfy, aby hráli a zpívali píseň vysvoboditele Božího lidu a píseň Spasitele světa Ježíše:"},{"book":"Zjevení","chapter":"15","verse":"4","text":"Kdo by se tě, Pane, nebál"},{"book":"Zjevení","chapter":"15","verse":"5","text":"Potom jsem viděl: Otevřela se svatyně nebeského chrámu"},{"book":"Zjevení","chapter":"15","verse":"6","text":"a vyšlo z ní sedm andělů – vykonavatelů sedmi posledních pohrom, kterými se dovrší spravedlivý Boží hněv. Ti andělé měli zářivě čistá kněžská roucha a byli přepásáni zlatými šerpami."},{"book":"Zjevení","chapter":"15","verse":"7-8","text":"Jedna ze čtyř bytostí od Božího trůnu jim předala sedm zlatých číší naplněných hněvem od Boha, živého od věků na věky."}]}