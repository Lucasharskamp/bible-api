{"data":[{"book":"2 Wakolinto","chapter":"12","verse":"1","text":""},{"book":"2 Wakolinto","chapter":"12","verse":"2","text":"Tsanimmanya imunu yumwe iyamtoghole Kiristu, miyaka kumi na mine (14) ipfosile tsakenulighwa mbaka kulanga"},{"book":"2 Wakolinto","chapter":"12","verse":"3","text":"Nomanya ka imunu ayo tsakasolighwa mbaka kulanga, lekeni simmanyile bae ka kakala ako kwa lukuli au kwa ghumuhe. Imulungu mwenyegho komanya,"},{"book":"2 Wakolinto","chapter":"12","verse":"4","text":"ako yeye kahulika ipfinu ing'apfilongeka bae, ipfinu apfo imunu ng'obamighwa bae yalonge."},{"book":"2 Wakolinto","chapter":"12","verse":"5","text":"Nitseghodela imunu ka ayo, lekeni sitseghodela mwenyegho, ila nitseghoda kwa pfinu pfila ipfilangusa pfanilihela ngupfu."},{"book":"2 Wakolinto","chapter":"12","verse":"6","text":"Ning'abamile kwighoda, ning'awile si mbotsi bae, kwaapfila ning'alongese. Lekeni tsangoma mwenyegho, ili iwanu waleke kumbona ka namkulu kubita aghala ghawakona na kuhulika kulawa kuna nene."},{"book":"2 Wakolinto","chapter":"12","verse":"7","text":"Ili ipfinu pfikulu pfangubulighwe pfileke kunenda nighode, tsaning'ighwa usungu mkulu mlukuli ka nihomighwa na luhonga, imsenga wa Setani konidudunza ili ndeke kwighoda ng'ani."},{"book":"2 Wakolinto","chapter":"12","verse":"8","text":"Tsanimlomba Imtwatsa mala ndatu ili chinu acho chindawe."},{"book":"2 Wakolinto","chapter":"12","verse":"9","text":"Lekeni yeye kanongela, “uluso wangu wakwenela, kwaapfila ingupfu yangu yokuwa ng'ulu ghendo hala haulihela ngupfu.” Apfo nitseghoda kwa kudeng'elela pfanihungukighwe ngupfu ili ngupfu ya Kiristu ikale mchanya mwangu."},{"book":"2 Wakolinto","chapter":"12","verse":"10","text":"Apfo kwaajili ya Kiristu, nodeng'elela hanikala nahela ngupfu, hanilighighwa, hanighanzika, hanighaya. Kwaapfila hanikala nahela ngupfu, baho nakuwa na ngupfu."},{"book":"2 Wakolinto","chapter":"12","verse":"11","text":"Niwa ka mbotsi, lekeni mwemwe yamninanahitse niwe apfo, mwemwe iwo imbamighwe kunitoghola. Kwaapfila hata ka nene si chinu bae, lekeni sili mdodo bae mna awala iwekema iwenyegho “iwatumighwa wakulu.”"},{"book":"2 Wakolinto","chapter":"12","verse":"12","text":"Pfihulo na pfinu pfa kukangawatsa ipfilangusa ka nene na imtumighwa tsapfitendighwa mghati mwenu kwa kududumila ghendo."},{"book":"2 Wakolinto","chapter":"12","verse":"13","text":"Kwaapfila chinu chachi chamuhungukighwe kubita makanisa ghangi, ila nene siwatsupfile bae kwa kubama mwemwe mnyapfile? Mnilekelele kwa acho chihile chaniwatendile!"},{"book":"2 Wakolinto","chapter":"12","verse":"14","text":"Mlole aluno lwa kadatu nene niyandaa kumwangilani, na sitsokuwa mtsigho bae kuna mwemwe. Sibama bae ipfinu pfenu, ila nowabamani mwemwe, kwaapfila iwana ng'awowekela hatsina iwelesi wawo, ila welesi wowekila iwana wawo."},{"book":"2 Wakolinto","chapter":"12","verse":"15","text":"Nitsodeng'elela sideke kulapfa pfose pfanilinapfo, hata kwilapfa mwenyegho ili kumwapfilani mwemwe, angu mtsoninoghela chidogho kwaapfila nowanoghelani ng'ani?"},{"book":"2 Wakolinto","chapter":"12","verse":"16","text":"Apfo mtsotoghola ka nene siwile mtsigho bae kuna mwemwe. Lekeni imunu yumwe katsolonga, “Kwaapfila Pauli kakengela, tsakawapata kwa kuwaghutsukila.”"},{"book":"2 Wakolinto","chapter":"12","verse":"17","text":"Angu nene tsaniwaboka chinu ahala hanimtumile imunu wowose kuna mwemwe?"},{"book":"2 Wakolinto","chapter":"12","verse":"18","text":"Tsanimlomba Tito, nimtuma yatse kuna mwemwe hamwe na ndughu yetu yungi. Angu Tito kawaboka pfinu pfenu? Angu yeye na nene ng'atusang'ane bae kwa ghumoyo ghughula au ng'atuwinzile bae nzila ihila imwe?"},{"book":"2 Wakolinto","chapter":"12","verse":"19","text":"Angu mwokwalangula mbaka sambi ka tweyamila wenyegho hambele henu? Twetwe twolonga hambele he Imulungu ka twa iwanu wa Kiristu. Sale tsangu, chochose chotusang'ana, twosang'ana kumwing'ani mwemwe ingupfu."},{"book":"2 Wakolinto","chapter":"12","verse":"20","text":"Kwaapfila nopfuka hala hanikutsa kuna mwemwe ndeke kuwapfika si ka pfanibama kuwonani, namwe ng'amtsombona bae ka pfambama kumbona. Nopfuka kwaapfila kutsolawila ukwisonga, chepfu, ughobo, ukwihisanya, ung'enye, ukwighoda, maya, ukwighola na hengele,"},{"book":"2 Wakolinto","chapter":"12","verse":"21","text":"Nopfuka kwaapfila hanitsakutsa keli Imulungu wangu katsonenda nihole hambele henu, na nitsowalilila awala iwatendile nzambi kulawa mwanduso, lekeni ng'awatoghole bae kuleka nzambi tsawo, dong'o tsawo na ughoni wawautendile."}]}