{"data":[{"book":"Imisebenzi","chapter":"1","verse":"1","text":"Encwadini yami yakuqala, Theyofelasi, ngalandisa ngakho konke uJesu akwenzayo lakufundisayo"},{"book":"Imisebenzi","chapter":"1","verse":"2","text":"kwaze kwafika usuku enyukiswa ngalo esiya ezulwini, esenike izeluleko ngoMoya oNgcwele kubapostoli ayebakhethile."},{"book":"Imisebenzi","chapter":"1","verse":"3","text":"Ngemva kokuhlupheka kwakhe, waziveza kubo, wabapha iziqiniseko ezinengi njengobufakazi bokuthi wayephila. Wabonakala kubo okwensuku ezingamatshumi amane, ekhuluma ngombuso kaNkulunkulu."},{"book":"Imisebenzi","chapter":"1","verse":"4","text":"Wathi esidla labo ngelinye ilanga wabalaya wathi, “Lingasuki eJerusalema, lilindele isipho esathenjiswa nguBaba, elangizwa ngikhuluma ngaso."},{"book":"Imisebenzi","chapter":"1","verse":"5","text":"Ngoba uJohane wabhaphathiza ngamanzi, kodwa ngemva kwensuku ezimbalwa lizabhaphathizwa ngoMoya oNgcwele.”"},{"book":"Imisebenzi","chapter":"1","verse":"6","text":"Basebesithi gwaqa ndawonye bambuza bathi, “Nkosi, khathesi usuzabuyisela umbuso ko-Israyeli na?”"},{"book":"Imisebenzi","chapter":"1","verse":"7","text":"Wathi kubo: “Kakusikho kwenu ukwazi izikhathi loba insuku uBaba azimisileyo ngamandla akhe."},{"book":"Imisebenzi","chapter":"1","verse":"8","text":"Kodwa lina lizakwamukela amandla nxa uMoya oNgcwele esefikile kini, njalo lizakuba ngofakazi bami eJerusalema lakulo lonke eleJudiya laseSamariya kanye lasemikhawulweni yomhlaba.”"},{"book":"Imisebenzi","chapter":"1","verse":"9","text":"Esekutshilo lokhu, wenyukiswa phambi kwamehlo abo, iyezi lamfihla, abazabe besambona."},{"book":"Imisebenzi","chapter":"1","verse":"10","text":"Babejolozele esibhakabhakeni ngesikhathi esenyuka, masinyazana nje kwema amadoda amabili eduze kwabo egqoke okumhlophe."},{"book":"Imisebenzi","chapter":"1","verse":"11","text":"Athi kubo, “Madoda aseGalile, limeleni lapha lijolozele esibhakabhakeni na? UJesu lo osethethwe kini wasiwa ezulwini uzabuya ngayonale indlela elimbone esenyuka ngayo esiya ezulwini.”"},{"book":"Imisebenzi","chapter":"1","verse":"12","text":"Basebebuyela eJerusalema besuka eNtabeni yama-Oliva, okungumango ongaba likhilomitha kusuka edolobheni."},{"book":"Imisebenzi","chapter":"1","verse":"13","text":"Ekufikeni kwabo bakhuphukela endlini ephezulu lapho ababehlala khona. Ababelapho babebalisa:"},{"book":"Imisebenzi","chapter":"1","verse":"14","text":"Bonke laba bahlangana kokuphela bekhuleka, bendawonye labesifazane loMariya unina kaJesu kanye labafowabo bakaJesu."},{"book":"Imisebenzi","chapter":"1","verse":"15","text":"Ngalezonsuku uPhethro wasukuma phakathi kwamakholwa (ixuku elalingafika ikhulu elilamatshumi amabili)"},{"book":"Imisebenzi","chapter":"1","verse":"16","text":"wathi, “Bazalwane, uMbhalo kwakumele ugcwaliseke, lokho okwakhulunywa nguMoya oNgcwele endulo ngomlomo kaDavida mayelana loJudasi owaba ngumkhokheli walabo ababopha uJesu."},{"book":"Imisebenzi","chapter":"1","verse":"17","text":"Wayengomunye wenani lethu njalo waba lengxenye emsebenzini wethu wobuvangeli.”"},{"book":"Imisebenzi","chapter":"1","verse":"18","text":"(Ngomvuzo awuzuzayo ngenxa yobubi bakhe, uJudasi wathenga isiqinti; khonapho wawa ngekhanda, isidumbu sakhe sadubuka, amathumbu akhe wonke agcwala phansi."},{"book":"Imisebenzi","chapter":"1","verse":"19","text":"Bonke eJerusalema bezwa ngalokho, yikho babiza isiqinti leso ngolimi lwabo bathi yi-Akhelidama, okutsho iSiqinti seGazi.)"},{"book":"Imisebenzi","chapter":"1","verse":"20","text":"UPhethro wathi, “Ngoba kulotshiwe encwadini yamaHubo ukuthi:"},{"book":"Imisebenzi","chapter":"1","verse":"21","text":"Ngakho kufanele ukuba sikhethe omunye wamadoda abekade elathi isikhathi sonke iNkosi uJesu isesephakathi kwethu,"},{"book":"Imisebenzi","chapter":"1","verse":"22","text":"kusukela ekubhaphathizweni kwakhe nguJohane kuze kufike esikhathini lapho uJesu athathwa khona kithi. Ukuze omunye wabo laba abe ngufakazi kanye lathi ngokuvuka kwakhe kwabafileyo.”"},{"book":"Imisebenzi","chapter":"1","verse":"23","text":"Ngakho basebemisa amadoda amabili, uJosefa owayethiwa nguBhasabhasi (esaziwa njalo ngokuthi nguJustusi) loMathiyasi."},{"book":"Imisebenzi","chapter":"1","verse":"24","text":"Basebekhuleka bathi, “Nkosi, uyayazi inhliziyo yomuntu munye ngamunye. Sitshengise ukuthi nguphi phakathi kwalaba ababili omkhethileyo"},{"book":"Imisebenzi","chapter":"1","verse":"25","text":"ukuba athathe lesisikhundla sobupostoli, uJudasi asitshiyayo esiya lapho ayefanele khona.”"},{"book":"Imisebenzi","chapter":"1","verse":"26","text":"Basebesenza inkatho, yadla uMathiyasi, wasesengezwa kubapostoli abalitshumi lanye."}]}