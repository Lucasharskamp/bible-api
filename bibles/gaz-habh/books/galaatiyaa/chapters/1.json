{"data":[{"book":"Galaatiyaa","chapter":"1","verse":"1","text":"Phaawulos ergamticha isa utuu namoota biraa yookaan namaan hin taʼin garuu Yesuus Kiristoosii fi Waaqa Abbaa isa Yesuusin warra duʼan keessaa kaaseen ergamee fi"},{"book":"Galaatiyaa","chapter":"1","verse":"2","text":"obboloota na wajjin jiran hundumaa irraa,"},{"book":"Galaatiyaa","chapter":"1","verse":"3","text":"Abbaa keenya Waaqaa fi Yesuus Kiristoos Gooftaa irraa ayyaannii fi nagaan isiniif haa taʼu;"},{"book":"Galaatiyaa","chapter":"1","verse":"4","text":"inni akka fedhii Abbaa keenyaa fi Waaqa keenyaatti bara hamaa kana jalaa nu oolchuuf jedhee cubbuu keenyaaf of kenne;"},{"book":"Galaatiyaa","chapter":"1","verse":"5","text":"ulfinni bara baraa hamma bara baraatti isaaf haa taʼu. Ameen."},{"book":"Galaatiyaa","chapter":"1","verse":"6","text":"Akkana ariifattanii isa karaa ayyaana Kiristoosiin isin waame sana dhiisuudhaan wangeela biraa duukaa buʼuun keessan baayʼee na dinqeera;"},{"book":"Galaatiyaa","chapter":"1","verse":"7","text":"wangeelli biraa illee hin jiru. Garuu namoonni isin dogoggorsanii wangeela Kiristoos jalʼisuu yaalan tokko tokko jiru."},{"book":"Galaatiyaa","chapter":"1","verse":"8","text":"Nus taanaan yookaan yoo ergamaan Waaqaa samii irraa dhufe tokko wangeela nu kanaan dura isinitti lallabne sana irraa adda taʼe isinitti lallabe, inni bara baraan haa abaaramu!"},{"book":"Galaatiyaa","chapter":"1","verse":"9","text":"Akkuma nu kanaan dura jenne ani ammas irra deebiʼee nan dubbadha; yoo eenyu iyyuu wangeela isin kanaan dura fudhattan sana irraa adda taʼe isinitti lallabe inni abaaramaa haa taʼu!"},{"book":"Galaatiyaa","chapter":"1","verse":"10","text":"Ani amma nama biratti moo Waaqa biratti fudhatama argachuu yaalaan jira? Yookaan nama gammachiisuu nan yaalaa? Ani utuun hamma ammaatti nama gammachiisuu yaalee silaa tajaajilaa Kiristoos hin taʼu ture."},{"book":"Galaatiyaa","chapter":"1","verse":"11","text":"Yaa obboloota, wangeelli ani lallabe sun nama irraa akka hin dhufin isin akka beektan nan barbaada."},{"book":"Galaatiyaa","chapter":"1","verse":"12","text":"Ani wangeelicha mulʼataan Yesuus Kiristoos irraa fudhadhe malee nama tokko irraa illee hin fudhanne; yookaan namni na hin barsiifne."},{"book":"Galaatiyaa","chapter":"1","verse":"13","text":"Akka ani yeroon amantii Yihuudootaa duukaa buʼaa turetti waldaa kiristaanaa Waaqaa akka malee ariʼachaa fi balleessuufis yaalaa ture dhageessaniirtu."},{"book":"Galaatiyaa","chapter":"1","verse":"14","text":"Ani amantii Yihuudootaatiin warra saba koo keessaa hiriyoota koo taʼan baayʼee nan caala ture; duudhaa abbootii kootiifis akka malee nan hinaafa ture."},{"book":"Galaatiyaa","chapter":"1","verse":"15","text":"Garuu yommuu Waaqni gadameessa haadha kootii jalqabee na filatee fi ayyaana isaatiin na waame sun,"},{"book":"Galaatiyaa","chapter":"1","verse":"16","text":"akka ani Namoota Ormaa gidduutti waaʼee Ilma isaa lallabuuf isa natti mulʼisuu jaallatetti ani nama tokkoon iyyuu hin mariʼanne."},{"book":"Galaatiyaa","chapter":"1","verse":"17","text":"Ani warra anaan dura ergamoota turan arguuf Yerusaalemitti ol hin baane; garuu yeruma sana biyya Arabaan dhaqe. Ergasiis Damaasqoottin deebiʼe."},{"book":"Galaatiyaa","chapter":"1","verse":"18","text":"Ergasiis anis waggaa sadii booddee Keefaan wal baruuf jedhee Yerusaalemitti ol baʼe; guyyaa kudha shanis isa biran ture."},{"book":"Galaatiyaa","chapter":"1","verse":"19","text":"Ani garuu Yaaqoob obboleessa Gooftaa malee ergamoota kaan keessaa tokko illee hin argine."},{"book":"Galaatiyaa","chapter":"1","verse":"20","text":"Wanti ani isinii barreessu akka soba hin taʼin kunoo fuula Waaqaa duratti isiniifin mirkaneessa."},{"book":"Galaatiyaa","chapter":"1","verse":"21","text":"Ergasiis ani gara Sooriyaa fi biyya Kiilqiyaan dhaqe."},{"book":"Galaatiyaa","chapter":"1","verse":"22","text":"Waldoonni Kiristaanaa Yihuudaa kanneen Kiristoositti jiranis fuula koo arganii hin beekan."},{"book":"Galaatiyaa","chapter":"1","verse":"23","text":"Isaanis oduu, “Namichi duraan nu ariʼachaa ture sun amma immoo amantiidhuma dur balleessuuf yaalaa ture sana lallabaa jira” jedhu qofa dhagaʼan."},{"book":"Galaatiyaa","chapter":"1","verse":"24","text":"Isaanis sababii kootiif Waaqaaf ulfina kennan."}]}