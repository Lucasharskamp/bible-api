{"data":[{"book":"Jakab","chapter":"3","verse":"1","text":"Atyámfiai, ne legyetek sokan tanítók, tudva azt, hogy súlyosabb ítéletben lesz részük."},{"book":"Jakab","chapter":"3","verse":"2","text":"Mert mindnyájan sokat vétkezünk. De ha valaki beszédében nem vétkezik, az tökéletes ember, képes egész testét is megzabolázni."},{"book":"Jakab","chapter":"3","verse":"3","text":"Ha a lovak szájába zablát vetünk, hogy engedelmeskedjenek nekünk, egész testüket irányítjuk."},{"book":"Jakab","chapter":"3","verse":"4","text":"Íme a hajókat is, bármily nagyok is, és bármilyen erős szelek hajtják is őket, egy igen kicsi kormányrúd mégis oda irányítja, ahová a kormányos akarja."},{"book":"Jakab","chapter":"3","verse":"5","text":"A nyelv is kicsiny testrész ugyan, de nagyra tartja magát. Íme egy csekély tűz, milyen nagy erdőt felgyújt."},{"book":"Jakab","chapter":"3","verse":"6","text":"A nyelv is tűz, a gonoszság világa. Olyan a nyelv tagjaink között, hogy egész testünket beszennyezi, sőt lángba borítja életünket, miközben maga is lángra lobban a gyehenna tüzétől."},{"book":"Jakab","chapter":"3","verse":"7","text":"Mindenfajta vadállat, madár, csúszómászó és vízi állat megszelídíthető. Az ember meg is szelídíti őket."},{"book":"Jakab","chapter":"3","verse":"8","text":"De a nyelvet az emberek közül senki sem szelídítheti meg, mert fékezhetetlenül gonosz az, telve van halálos méreggel."},{"book":"Jakab","chapter":"3","verse":"9","text":"Ezzel áldjuk Istent, a mi Atyánkat, és ezzel átkozzuk az embereket, akik az Isten hasonlatosságára teremtettek."},{"book":"Jakab","chapter":"3","verse":"10","text":"Ugyanabból a szájból jön ki az áldás és az átok. Atyámfiai, nem kellene így lenni ennek!"},{"book":"Jakab","chapter":"3","verse":"11","text":"Vajon a forrás ugyanabból a nyílásból csörgedeztethet-e édes és keserű vizet?"},{"book":"Jakab","chapter":"3","verse":"12","text":"Vajon, atyámfiai, teremhet-e a fügefa olajmagvakat, vagy a szőlő fügét? Így egy forrás sem adhat sós és édes vizet."},{"book":"Jakab","chapter":"3","verse":"13","text":"Kicsoda bölcs és okos közöttetek? Mutassa meg jó magatartásával, hogy mindent bölcs szelídséggel tesz."},{"book":"Jakab","chapter":"3","verse":"14","text":"Ha pedig keserű irigység és viszálykodás van szívetekben, ne kérkedjetek, és ne hazudtoljátok meg az igazságot."},{"book":"Jakab","chapter":"3","verse":"15","text":"Ez nem az a bölcsesség, amely felülről jön, hanem földi, testi és ördögi."},{"book":"Jakab","chapter":"3","verse":"16","text":"Mert ahol irigység és viszálykodás van, ott békétlenség, és mindenféle gonosz cselekedet is van."},{"book":"Jakab","chapter":"3","verse":"17","text":"A felülről való bölcsesség pedig először is tiszta, azután békeszerető, méltányos, engedelmes, irgalmassággal és jó gyümölcsökkel teljes, nem kételkedő és nem képmutató."},{"book":"Jakab","chapter":"3","verse":"18","text":"Az igazság gyümölcsét pedig békességben vetik el azoknak, akik békeszeretők."}]}