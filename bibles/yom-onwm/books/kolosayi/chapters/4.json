{"data":[{"book":"Kolosayi","chapter":"4","verse":"1","text":"Beno bapfumu, luvangila bavika baeno mambu masonga ayi mafuana bila bu luzebi ti beno mamveno lubeki Pfumu yimosi yidi ku Diyilu."},{"book":"Kolosayi","chapter":"4","verse":"2","text":"Lutatamana ayi luzibula meso mu lusambulu va kimosi ayi phutudulu yi matondo."},{"book":"Kolosayi","chapter":"4","verse":"3","text":"Lutusambidilanga muingi Nzambi katuvana diluaku di samunina Mambu mandi, muingi katuvana diluaku di yamikisa mansueki ma Klisto ; momo ndididi wukangama"},{"book":"Kolosayi","chapter":"4","verse":"4","text":"muingi ndibaka bu yamikisila mawu boso mfueti tubila."},{"book":"Kolosayi","chapter":"4","verse":"5","text":"Ludiatila mu nzayilu va ntuala batu bobo badi ku nganda4.5 batu bobo badi ku nganda : dinsundula ti batu bobo bakambulu mu dikanda di bana ba Nzambi. ayi lusadila thangu."},{"book":"Kolosayi","chapter":"4","verse":"6","text":"Bika mambu meno lueti tuba mabanga kaka mambu ma wedi nlemvo wu Nzambi ayi ma kitoko muingi luzaba buevi lufueti vutudila mvutu kuidi kadika mutu."},{"book":"Kolosayi","chapter":"4","verse":"7","text":"Titsike, khombꞌeto yi luzolo, kisadi kikuikama ayi nkundi eto mu kisalu ki Pfumu wela kulukamba mambu moso matedi mu minu."},{"book":"Kolosayi","chapter":"4","verse":"8","text":"Mu bila kioki ndilufidisidi niandi muingi luzaba buevi tuididiayi kabomba mintima mieno."},{"book":"Kolosayi","chapter":"4","verse":"9","text":"Ndimfidisidi va kimosi ayi Onesime, khombꞌeto yi luzolo ayi yikuikama. Niandi widi mutu eno. Bela kulukamba mambu moso mamviokakuaku."},{"book":"Kolosayi","chapter":"4","verse":"10","text":"Alisitalike, nkundi ama wu nloko, wulufidisidi mboti va kimosi ayi Malako, muana khazi wu Balinabasi ; mutu wowo ndiluvanina lutumunu ti lufueti kunyakula bumbote enati wizidi kuidi beno."},{"book":"Kolosayi","chapter":"4","verse":"11","text":"Yesu diodi beta tedila ti Yusitusi mamvandi wulufidisidi mboti. Bawu kaka batu batotukila mu dikanda di Bayuda bansalanga yama mu diambu di Kipfumu ki Nzambi ayi bawu bakhindisa ngolo."},{"book":"Kolosayi","chapter":"4","verse":"12","text":"Epalafasi wulufidisidi mboti, niandi widi wumosi mu beno ayi widi kisadi ki Klisto Yesu. Weti kulunuaninanga mu zithangu zioso mu zitsambulu mu diambu lutelama nangui mu luzolo loso lu Nzambi ; mu diambu luba bafuana ayi diana di ngolo."},{"book":"Kolosayi","chapter":"4","verse":"13","text":"Bila minu ndieti kuntelimina kimbangi ti niandi beki kisalu kiwombomu beno ayi mu diambu di bobo badi ku Lawodise ayi ku Yelapolisi."},{"book":"Kolosayi","chapter":"4","verse":"14","text":"Luka, munganga wu luzolo wulufidisidi mboti va kimosi ayi Demasi."},{"book":"Kolosayi","chapter":"4","verse":"15","text":"Luvana mboti kuidi bakhomba badi ku Lawodise ayi kuidi Nimfa va kimosi ayi dibundu dieti kutakananga ku nzoꞌandi."},{"book":"Kolosayi","chapter":"4","verse":"16","text":"Nkanda bu wela tangu kuidi beno ; buna lunuana muingi wutangu ku dibundu di Lawodise ; ayi beno mamveno lutanga wowo wuntotukila ku dibundu di Lawodise."},{"book":"Kolosayi","chapter":"4","verse":"17","text":"Lukamba Alishipe ti : Keba bumboti kisalu kiwutambula mu Pfumu mu diambu di wumanisa kiawu."},{"book":"Kolosayi","chapter":"4","verse":"18","text":"Minu Polo ndilufidisidi zimbote ; tsonikini ziawu mu koko kuama. Lubika kunzimbakana bu ndidi mu nloko. Bika nlemvo wu Nzambi wubanga yeno."}]}