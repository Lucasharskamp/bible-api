{"data":[{"book":"1 Mojžíšova","chapter":"11","verse":"1","text":"Byla pak všecka země jazyku jednoho a řeči jedné."},{"book":"1 Mojžíšova","chapter":"11","verse":"2","text":"I stalo se, když se brali od východu, nalezli pole v zemi Sinear, a bydlili tam."},{"book":"1 Mojžíšova","chapter":"11","verse":"3","text":"A řekli jeden druhému: Nuže, nadělejme cihel, a vypalme je ohněm. I měli cihly místo kamení, a zemi lepkou místo vápna."},{"book":"1 Mojžíšova","chapter":"11","verse":"4","text":"Nebo řekli: Nuže, vystavějme sobě město a věži, jejíž by vrch dosahal k nebi; a tak učiňme sobě jméno, abychom nebyli rozptýleni po vší zemi."},{"book":"1 Mojžíšova","chapter":"11","verse":"5","text":"Sstoupil pak Hospodin, aby viděl to město a věži, kterouž stavěli synové lidští."},{"book":"1 Mojžíšova","chapter":"11","verse":"6","text":"A řekl Hospodin: Aj, lid jeden a jazyk jeden všechněch těchto, a toť jest začátek díla jejich; nyní pak nedadí sobě v tom překaziti, což umínili dělati."},{"book":"1 Mojžíšova","chapter":"11","verse":"7","text":"Protož sstupme a změťme tam jazyk jejich, aby jeden druhého jazyku nerozuměl."},{"book":"1 Mojžíšova","chapter":"11","verse":"8","text":"A tak rozptýlil je Hospodin odtud po vší zemi; i přestali stavěti města toho."},{"book":"1 Mojžíšova","chapter":"11","verse":"9","text":"Protož nazváno jest jméno jeho Bábel; nebo tu zmátl Hospodin jazyk vší země; a odtud rozptýlil je Hospodin po vší zemi."},{"book":"1 Mojžíšova","chapter":"11","verse":"10","text":"Titoť jsou rodové Semovi: Sem, když byl ve stu letech, zplodil Arfaxada ve dvou letech po potopě."},{"book":"1 Mojžíšova","chapter":"11","verse":"11","text":"A byl živ Sem po zplození Arfaxada pět set let; a plodil syny a dcery."},{"book":"1 Mojžíšova","chapter":"11","verse":"12","text":"Arfaxad pak živ byl pět a třidceti let, a zplodil Sále."},{"book":"1 Mojžíšova","chapter":"11","verse":"13","text":"A po zplození Sále živ byl Arfaxad čtyři sta a tři léta; a plodil syny a dcery."},{"book":"1 Mojžíšova","chapter":"11","verse":"14","text":"Sále také živ byl třidceti let, a zplodil Hebera."},{"book":"1 Mojžíšova","chapter":"11","verse":"15","text":"A živ byl Sále po zplození Hebera čtyři sta a tři léta; a plodil syny a dcery."},{"book":"1 Mojžíšova","chapter":"11","verse":"16","text":"Živ pak byl Heber čtyři a třidceti let, a zplodil Pelega."},{"book":"1 Mojžíšova","chapter":"11","verse":"17","text":"A živ byl Heber po zplození Pelega čtyři sta a třidceti let; a plodil syny a dcery."},{"book":"1 Mojžíšova","chapter":"11","verse":"18","text":"Peleg pak živ byl třidceti let, a zplodil Réhu."},{"book":"1 Mojžíšova","chapter":"11","verse":"19","text":"A živ byl Peleg po zplození Réhu dvě stě a devět let; a plodil syny a dcery."},{"book":"1 Mojžíšova","chapter":"11","verse":"20","text":"Réhu také živ byl třidceti a dvě létě, a zplodil Sáruga."},{"book":"1 Mojžíšova","chapter":"11","verse":"21","text":"A po zplození Sáruga živ byl Réhu dvě stě a sedm let; a plodil syny a dcery."},{"book":"1 Mojžíšova","chapter":"11","verse":"22","text":"Živ pak byl Sárug třidceti let, a zplodil Náchora."},{"book":"1 Mojžíšova","chapter":"11","verse":"23","text":"A byl živ Sárug po zplození Náchora dvě stě let; a plodil syny a dcery."},{"book":"1 Mojžíšova","chapter":"11","verse":"24","text":"Náchor pak živ byl dvadceti a devět let, a zplodil Táre."},{"book":"1 Mojžíšova","chapter":"11","verse":"25","text":"A živ byl Náchor po zplození Táre sto a devatenácte let; a plodil syny a dcery."},{"book":"1 Mojžíšova","chapter":"11","verse":"26","text":"Živ pak byl Táre sedmdesáte let, a zplodil Abrama, Náchora a Hárana."},{"book":"1 Mojžíšova","chapter":"11","verse":"27","text":"Tito jsou pak rodové Táre: Táre zplodil Abrama, Náchora a Hárana; Háran pak zplodil Lota."},{"book":"1 Mojžíšova","chapter":"11","verse":"28","text":"Umřel pak Háran prvé než Táre otec jeho v zemi narození svého, totiž v Ur Kaldejských."},{"book":"1 Mojžíšova","chapter":"11","verse":"29","text":"I zpojímali sobě ženy Abram a Náchor; jméno ženy Abramovy Sarai, a jméno ženy Náchorovy Melcha, dcera Háranova, kterýž byl otec Melchy a Jeschy."},{"book":"1 Mojžíšova","chapter":"11","verse":"30","text":"Byla pak Sarai neplodná, a neměla dětí."},{"book":"1 Mojžíšova","chapter":"11","verse":"31","text":"I vzal Táre Abrama syna svého, a Lota syna Háranova, vnuka svého, a Sarai nevěstu svou, ženu Abrama syna svého, a vyšli spolu z Ur Kaldejských, aby se brali do země Kananejské, a přišli až do Cháran, a bydlili tam."},{"book":"1 Mojžíšova","chapter":"11","verse":"32","text":"A byli dnové Táre dvě stě a pět let; i umřel Táre v Cháran."}]}