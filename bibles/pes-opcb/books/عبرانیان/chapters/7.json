{"data":[{"book":"عبرانیان","chapter":"7","verse":"1","text":"این مِلْکیصِدِق، هم پادشاه سالیم بود و هم کاهن خدای متعال. زمانی که ابراهیم چندین پادشاه را شکست داده بود و به دیار خود بازمی‌گشت، مِلکیصِدِق به دیدن او رفت و او را برکت داد."},{"book":"عبرانیان","chapter":"7","verse":"2","text":"ابراهیم نیز از همۀ غنایم جنگی، به او ده‌یک داد."},{"book":"عبرانیان","chapter":"7","verse":"3","text":"از آنجا که در کتب مقدّس، چیزی دربارۀ پدر و مادر و شجره‌نامه‌اش نوشته نشده، و در آنها از زمان آغاز زندگی‌اش و پایان آن سخنی به میان نیامده، لذا شبیه به پسر خدا می‌گردد و کاهنی همیشگی باقی می‌مانَد."},{"book":"عبرانیان","chapter":"7","verse":"4","text":"ملاحظه کنید این مِلکیصِدِق چه سمت بزرگی داشته است:"},{"book":"عبرانیان","chapter":"7","verse":"5","text":"حال بنا بر شریعت موسی، کاهنانی که از نسل لاوی هستند می‌باید از برادران اسرائیلی خود ده‌یک بگیرند، که آنها نیز از نسل ابراهیم‌اند."},{"book":"عبرانیان","chapter":"7","verse":"6","text":"اما با اینکه مِلکیصِدِق نسبتی با او نداشت، ابراهیم به او این هدیه را داد."},{"book":"عبرانیان","chapter":"7","verse":"7","text":"به طوری که همه می‌دانند، کسی که قدرت و اختیار دادن برکت دارد، بزرگتر از کسی است که برکت را دریافت می‌کند."},{"book":"عبرانیان","chapter":"7","verse":"8","text":"سوم، کاهنان یهودی که ده‌یک را جمع‌آوری می‌کنند، انسانهایی فانی هستند. اما در خصوص مِلکیصِدِق، گویی خدا شهادت می‌دهد که او هنوز زنده بوده، زیرا در کتب مقدّس چیزی دربارۀ مرگ او نوشته نشده است."},{"book":"عبرانیان","chapter":"7","verse":"9","text":"چهارم، حتی می‌توان گفت که «لاوی»، که جدّ همه کاهنان یهود بود، از طریق ابراهیم، به مِلکیصِدِق هدیه داد؛"},{"book":"عبرانیان","chapter":"7","verse":"10","text":"زیرا زمانی که مِلکیصِدِق به دیدار ابراهیم آمد، گرچه لاوی هنوز به دنیا نیامده بود، اما می‌توان گفت در این وقت در داخل بدن ابراهیم بود."},{"book":"عبرانیان","chapter":"7","verse":"11","text":"پنجم، اگر کهانت لاویان که بر پایۀ شریعت بود، می‌توانست انسان را به کمال برساند، دیگر چه نیازی بود که کاهنی دیگر که همانند مِلکیصِدِق است و نه همانند لاویان و هارون، ظهور کند؟"},{"book":"عبرانیان","chapter":"7","verse":"12-14","text":"به علاوه، زمانی که خدا کاهنی از نوع دیگر می‌فرستد، باید شریعت و حکم و روش خود را نیز در این خصوص تغییر دهد، تا این امر میسر گردد. چنانکه همه می‌دانیم، مسیح از قبیلهٔ کاهنان یعنی قبیلهٔ لاوی نبود، بلکه به قبیلهٔ یهودا تعلق داشت که برای کهانت انتخاب نشده بود، و موسی هیچگاه چنین خدمتی را به قبیلهٔ یهودا محول نکرده بود."},{"book":"عبرانیان","chapter":"7","verse":"15","text":"پس به طور واضح می‌بینیم که خدا، حکم و روش خود را تغییر داد؛ زیرا مسیح که کاهن اعظم جدید و همانند مِلکیصِدِق است،"},{"book":"عبرانیان","chapter":"7","verse":"16","text":"مطابق شریعت و روش سابق از طایفۀ لاوی نبود؛ او بر اساس قدرتی کاهن شد که از حیات بی‌پایان جاری است."},{"book":"عبرانیان","chapter":"7","verse":"17","text":"در مزامیر نیز به همین موضوع اشاره شده که: «تو تا ابد کاهن هستی، کاهنی همانند مِلکیصِدِق.»7‏:17 مزمور ۱۱۰‏:۴."},{"book":"عبرانیان","chapter":"7","verse":"18","text":"بله، شریعت و روش سابق کهانت، که بر اساس اصل و نسب بود، کنار گذاشته شد زیرا بی‌فایده و ضعیفتر از آن بود که بتواند به کسی امید نجات ببخشد،"},{"book":"عبرانیان","chapter":"7","verse":"19","text":"زیرا شریعت چیزی را کامل نکرد. اما اکنون ما امید بهتری داریم که از طریق آن به خدا نزدیک شویم."},{"book":"عبرانیان","chapter":"7","verse":"20","text":"و این روش جدید با سوگند همراه بود. فرزندان هارون بدون هیچ سوگندی کاهن شدند،"},{"book":"عبرانیان","chapter":"7","verse":"21","text":"اما کهانت عیسی با سوگند همراه بود، زیرا خدا به او گفت: «خداوند سوگند خورده است و از آن برنخواهد گشت، که تو تا ابد کاهن هستی.»‏7‏:21 مزمور ۱۱۰‏:۴."},{"book":"عبرانیان","chapter":"7","verse":"22","text":"بر اساس این قسم خدا، عیسی می‌تواند موفقیت این عهد و پیمان جدید و بهتر را برای همیشه تضمین کند."},{"book":"عبرانیان","chapter":"7","verse":"23","text":"در آن روش و پیمان قدیم، تعداد کاهنان می‌بایست زیاد باشد، زیرا مرگ مانع از ادامۀ خدمت آنها می‌شد."},{"book":"عبرانیان","chapter":"7","verse":"24","text":"اما عیسی، از آنجا که تا ابد زنده است، برای همیشه کاهن می‌باشد و نیازی به جانشین ندارد."},{"book":"عبرانیان","chapter":"7","verse":"25","text":"بنابراین، قادر است همهٔ آنانی را که به‌وسیلۀ او نزد خدا می‌آیند، به طور کامل نجات بخشد7‏:25 یا «جاودانه نجات بخشد».؛ و چون همیشه زنده است، پیوسته در حضور خدا برای ما وساطت می‌کند."},{"book":"عبرانیان","chapter":"7","verse":"26","text":"این درست همان کاهن اعظمی است که ما نیاز داریم؛ زیرا او پاک و بی‌عیب و بی‌گناه و از گناهکاران جدا می‌باشد و در آسمان از مقامی پر افتخار برخوردار است."},{"book":"عبرانیان","chapter":"7","verse":"27","text":"او هرگز احتیاج ندارد مانند سایر کاهنان، هر روز ابتدا برای گناهان خود و بعد برای گناهان قوم، قربانی کند؛ زیرا وقتی بر روی صلیب، خود را در راه ما قربانی کرد، برای همیشه به تمام قربانیها پایان داد."},{"book":"عبرانیان","chapter":"7","verse":"28","text":"کاهنان اعظم که مطابق شریعت موسی به این مقام می‌رسند، افرادی ضعیف می‌باشند که نمی‌توانند خود را از گناه دور نگاه دارند. اما مدتها بعد از اعطای شریعت، خدا پسر خود را که برای همیشه کامل می‌باشد، در مقام کاهن اعظم تعیین کرد و در این خصوص سوگند یاد کرد."}]}