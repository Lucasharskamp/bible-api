{"data":[{"book":"Rómverjabréfið","chapter":"6","verse":"1","text":"Hvað er um þetta að segja? Eigum við að halda áfram að syndga svo að Guð geti sýnt okkur kærleika sinn og fyrirgefningu enn betur?"},{"book":"Rómverjabréfið","chapter":"6","verse":"2-3","text":"Nei, alls ekki! Hvaða vit er í því að syndga ef hægt er að komast hjá því? Valdið sem syndin hafði yfir okkur, var brotið á bak aftur þegar við urðum kristin og vorum skírð til að verða samgróin Kristi. Dauði Krists braut á bak aftur það afl sem syndin hafði í lífi okkar."},{"book":"Rómverjabréfið","chapter":"6","verse":"4","text":"Okkar gamla eðli, sem elskaði syndina, var grafið með honum í skírninni þegar hann dó. Og þegar Guð faðir reisti hann aftur til lífsins með dýrlegum krafti, þá eignuðumst við hlutdeild í lífi hans."},{"book":"Rómverjabréfið","chapter":"6","verse":"5","text":"Við erum orðin samgróin honum og þegar hann dó, þá dóum við með honum. Nú eigum við sameiginlega hlutdeild í nýja lífinu hans og munum rísa upp á sama hátt og hann."},{"book":"Rómverjabréfið","chapter":"6","verse":"6","text":"Þegar Kristur var krossfestur, voru gömlu og illu hvatirnar okkar krossfestar með honum. Þessar hvatir sem þrá syndina, voru særðar til ólífis. Líkami okkar er því ekki lengur á valdi syndarinnar og þarf ekki að vera þræll hennar."},{"book":"Rómverjabréfið","chapter":"6","verse":"7","text":"Þegar við dóum syndinni, vorum við leyst undan öllu því táli og valdi sem hún beitti okkur."},{"book":"Rómverjabréfið","chapter":"6","verse":"8","text":"Fyrst löngunin til að elska syndina „dó“ með Kristi, þá vitum við að við eigum hlutdeild í nýja lífinu sem birtist í upprisu hans."},{"book":"Rómverjabréfið","chapter":"6","verse":"9","text":"Kristur reis upp frá dauðum og hann mun aldrei aftur deyja. Dauðinn hefur ekki framar neitt vald yfir honum."},{"book":"Rómverjabréfið","chapter":"6","verse":"10","text":"Hann dó í eitt skipti fyrir öll, til að brjóta á bak aftur vald syndarinnar og lifir nú í eilífu og órjúfanlegu samfélagi við Guð."},{"book":"Rómverjabréfið","chapter":"6","verse":"11","text":"Lítið því á ykkar gamla synduga eðli sem dautt og ónæmt fyrir syndinni og kröfum hennar, en lifið þess í stað fyrir Guð í samfélaginu við Drottin Jesú Krist."},{"book":"Rómverjabréfið","chapter":"6","verse":"12","text":"Leyfið syndinni ekki framar að stjórna dauðlegum líkömum ykkar og látið ekki undan girnd þeirra."},{"book":"Rómverjabréfið","chapter":"6","verse":"13","text":"Látið engan hluta líkamans verða verkfæri í höndum hins illa, til að drýgja synd, en gefið ykkur algjörlega Guði á vald – hvern einasta líkamshluta – því þið hafið snúið baki við dauðanum. Nú þráið þið að verða verkfæri í höndum Guðs, svo að hann geti notað ykkur til að framkvæma góðar fyrirætlanir sínar."},{"book":"Rómverjabréfið","chapter":"6","verse":"14","text":"Syndin þarf ekki lengur að vera húsbóndi ykkar, því að nú eruð þið laus við lögin sem syndin þrælkaði ykkur með. Nú eruð þið frjáls vegna kærleika og miskunnar Guðs."},{"book":"Rómverjabréfið","chapter":"6","verse":"15","text":"Þýðir þetta að við getum haldið áfram að syndga og kært okkur kollótt um afleiðingarnar? Vegna þess að hjálpræði okkar byggist ekki á því að hlýða lögunum heldur á því að taka á móti náð Guðs!"},{"book":"Rómverjabréfið","chapter":"6","verse":"16","text":"Skiljið þið ekki að það er á ykkar valdi að velja ykkur húsbónda? Annars vegar getið þið valið syndina, og þar með dauðann, eða þá hlýðni og hlotið sýknun. Sá sem þið gefið ykkur á vald, hann mun taka við ykkur og verða húsbóndi ykkar og þið þrælar hans."},{"book":"Rómverjabréfið","chapter":"6","verse":"17","text":"Þakkið Guði, því að þótt þið væruð einu sinni þrælar syndarinnar, þá hafið þið nú hlýðnast þeim boðskap sem Guð flutti ykkur."},{"book":"Rómverjabréfið","chapter":"6","verse":"18","text":"Nú eruð þið laus úr ánauð gamla húsbóndans, syndarinnar, og eruð þess í stað orðin þjónar nýs húsbónda: Réttlætisins!"},{"book":"Rómverjabréfið","chapter":"6","verse":"19","text":"Ég tala á þennan hátt og nota líkingar af þrælum og húsbændum til þess að þið skiljið þetta betur. Eins og þið eitt sinn voruð þrælar margs konar synda, þá verðið þið nú að gerast þjónar hins góða og heilaga."},{"book":"Rómverjabréfið","chapter":"6","verse":"20","text":"Þegar þið voruð þrælar syndarinnar þá skeyttuð þið lítið um hið góða."},{"book":"Rómverjabréfið","chapter":"6","verse":"21","text":"Hver var afleiðingin? Hún hefur áreiðanlega ekki verið af betra taginu, fyrst þið skammist ykkar jafnvel fyrir að hugsa um það sem þið voruð áður vön að gera, en allt leiddi það til eilífs dóms."},{"book":"Rómverjabréfið","chapter":"6","verse":"22","text":"Nú eruð þið hins vegar laus undan valdi syndarinnar og hafið gerst þjónar Guðs. Hlunnindin, sem Guð veitir ykkur, eru meðal annars helgun og eilíft líf."},{"book":"Rómverjabréfið","chapter":"6","verse":"23","text":"Laun syndarinnar eru dauði, en óverðskulduð gjöf Guðs til okkar er eilíft líf í Kristi Jesú, Drottni okkar og frelsara."}]}