{"data":[{"book":"Markús","chapter":"2","verse":"1","text":"Nokkrum dögum síðar sneri Jesús aftur til Kapernaum og fyrr en varði vissu bæjarbúar að hann var kominn heim."},{"book":"Markús","chapter":"2","verse":"2","text":"Á skammri stundu var húsið sem hann dvaldist í orðið svo þéttsetið að fleiri komust ekki þangað inn og meira að segja þröng úti fyrir. Þarna flutti hann orð Guðs."},{"book":"Markús","chapter":"2","verse":"3","text":"Þá komu þar menn sem báru lamaðan mann á börum á milli sín."},{"book":"Markús","chapter":"2","verse":"4","text":"Þeir komust ekki að Jesú vegna mannfjöldans og rufu því gat á leirþakið og létu börurnar með veika manninum síga niður til Jesú."},{"book":"Markús","chapter":"2","verse":"5","text":"Þegar Jesús sá trú þeirra – hversu sannfærðir þeir voru um að hann gæti hjálpað – sagði hann við lamaða manninn: „Sonur minn, syndir þínar eru fyrirgefnar!“"},{"book":"Markús","chapter":"2","verse":"6","text":"Nokkrir trúarleiðtogar þjóðarinnar urðu vitni að þessum atburði og hugsuðu með sér:"},{"book":"Markús","chapter":"2","verse":"7","text":"„Hvað er að heyra? Þetta er guðlast! Hann heldur þó ekki að hann sé Guð? Hver getur fyrirgefið syndir nema Guð einn?“"},{"book":"Markús","chapter":"2","verse":"8","text":"Jesús las hugsanir þeirra og sagði: „Hvers vegna hugsið þið svona?"},{"book":"Markús","chapter":"2","verse":"9","text":"Er nokkuð erfiðara að fyrirgefa syndir hans en að lækna hann?"},{"book":"Markús","chapter":"2","verse":"10","text":"Ég skal sanna ykkur að ég, maðurinn frá himnum, hef fyrirgefið honum syndir hans.“"},{"book":"Markús","chapter":"2","verse":"11","text":"Síðan sneri hann sér að lamaða manninum og sagði: „Taktu börurnar og farðu heim. Þú ert heilbrigður.“"},{"book":"Markús","chapter":"2","verse":"12","text":"Maðurinn spratt á fætur, tók börurnar og ruddi sér leið gegnum mannfjöldann, sem var agndofa af undrun. Og fólkið tók að lofa Guð og hrópa: „Við höfum aldrei séð neitt þessu líkt.“"},{"book":"Markús","chapter":"2","verse":"13","text":"Eftir þetta gekk Jesús niður að vatninu og talaði við mannfjöldann sem þar safnaðist að honum."},{"book":"Markús","chapter":"2","verse":"14","text":"Á leið sinni fram hjá skattstofunni sá hann Leví Alfeusson sitja þar. „Komdu og vertu lærisveinn minn.“ sagði Jesús við hann. Þá stóð Leví upp og fylgdi honum."},{"book":"Markús","chapter":"2","verse":"15","text":"Um kvöldið bauð Leví vinnufélögum sínum á skattstofunni og mörgum sem illt orð fór af, til kvöldverðar, svo þeir gætu hitt Jesú og lærisveina hans. (Í þeim fjölda sem fylgdi Jesú höfðu ekki heldur allir gott orð á sér.)"},{"book":"Markús","chapter":"2","verse":"16","text":"Þegar trúarleiðtogar fólksins sáu hann matast með þessum mönnum, sögðu þeir við lærisveina hans: „Hvernig í ósköpunum getur hann fengið af sér að borða með þvílíkum ruslaralýð?“"},{"book":"Markús","chapter":"2","verse":"17","text":"Þegar Jesús heyrði þetta, sagði hann við þá: „Veikir þurfa lækni en heilbrigðir ekki! Ég kom ekki til að hvetja hina „góðu“ til að iðrast synda sinna, heldur þá sem vondir eru.“"},{"book":"Markús","chapter":"2","verse":"18","text":"Nú stóð yfir fasta hjá lærisveinum Jóhannesar og faríseunum (en þá neyttu þeir ekki matar af trúarástæðum). Menn komu þá til Jesú og sögðu við hann: „Af hverju fasta þínir lærisveinar ekki eins og hinir?“"},{"book":"Markús","chapter":"2","verse":"19","text":"Jesús svaraði og sagði: „Hvað gera vinir brúðgumans? Hafna þeir kræsingunum í brúðkaupsveislu hans, og eiga þeir að vera daprir í bragði meðan hann er hjá þeim? Nei!"},{"book":"Markús","chapter":"2","verse":"20","text":"En sá dagur kemur að hann verður tekinn frá þeim og þá munu þeir fasta."},{"book":"Markús","chapter":"2","verse":"21","text":"Hver bætir gamla flík með bót sem á eftir að hlaupa? Hvað mundi þá gerast? Bótin mundi hlaupa í fyrsta þvotti og rifna frá og gatið verða ennþá stærra en áður."},{"book":"Markús","chapter":"2","verse":"22","text":"Þið vitið að ekki má setja nýtt vín í gamla skinnbelgi, þá rifna þeir, vínið fer allt niður og belgirnir eyðileggjast. Nýtt vín er sett á nýja belgi.“"},{"book":"Markús","chapter":"2","verse":"23","text":"Seinna – á helgidegi var Jesús ásamt lærisveinum sínum á gangi yfir akur. Lærisveinarnir brutu þá öx af stráunum og átu úr þeim kornið."},{"book":"Markús","chapter":"2","verse":"24","text":"Þá sögðu farísearnir við Jesú: „Þetta mega þeir ekki gera! Það er lagabrot að uppskera korn á helgidegi.“"},{"book":"Markús","chapter":"2","verse":"25-26","text":"En hann sagði við þá: „Hafið þið aldrei heyrt hvað Davíð gerði þegar hann og menn hans hungraði? Þeir fóru inn í helgidóm Guðs – það var þegar Abíatar var æðsti prestur – og átu brauðið sem ætlað var prestunum. Það var einnig lagabrot."},{"book":"Markús","chapter":"2","verse":"27","text":"Helgidagurinn varð til mannsins vegna en ekki maðurinn vegna helgidagsins."},{"book":"Markús","chapter":"2","verse":"28","text":"Ég, Kristur, hef vald til að ákveða hvað menn mega gera á helgidögum.“"}]}