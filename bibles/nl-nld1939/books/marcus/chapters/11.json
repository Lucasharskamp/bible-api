{"data":[{"book":"Marcus","chapter":"11","verse":"1","text":"Toen zij Jerusalem naderden, bij Bétfage en Betánië op de Olijfberg, zond Hij twee van zijn leerlingen vooruit,"},{"book":"Marcus","chapter":"11","verse":"2","text":"en zei tot hen: Gaat naar het dorp, dat tegenover u ligt. Zodra ge daar binnenkomt, zult ge er een veulen vinden vastgebonden, waarop nog geen mens heeft gezeten; maakt het los, en brengt het hier."},{"book":"Marcus","chapter":"11","verse":"3","text":"Zo iemand u zegt: Wat doet ge daar? zegt dan: de Heer heeft het nodig, maar Hij stuurt het dadelijk hier terug."},{"book":"Marcus","chapter":"11","verse":"4","text":"Ze gingen heen, en vonden een veulen, vastgebonden voor de deur buiten op straat; en ze maakten het los."},{"book":"Marcus","chapter":"11","verse":"5","text":"Enige omstanders zeiden tot hen: Wat hebt ge dat veulen los te maken?"},{"book":"Marcus","chapter":"11","verse":"6","text":"Ze antwoordden hun, zoals Jesus hun bevolen had; en men liet ze begaan"},{"book":"Marcus","chapter":"11","verse":"7","text":"Ze brachten het veulen bij Jesus, en legden er hun mantels op; en Hij zette Zich daarop neer."},{"book":"Marcus","chapter":"11","verse":"8","text":"Nu spreidden velen hun mantels over de weg, en anderen de groene twijgen, die ze op de velden hadden gekapt."},{"book":"Marcus","chapter":"11","verse":"9","text":"En zij, die voorop gingen en volgden, riepen: Hosanna!"},{"book":"Marcus","chapter":"11","verse":"10","text":"Gezegend die komt in de naam des Heren; Gezegend het rijk van onzen vader David, dat komt; Hosanna in den hogen!"},{"book":"Marcus","chapter":"11","verse":"11","text":"Zo trok Hij Jerusalem en de tempel binnen. En toen Hij alles had afgezien, en het intussen laat was geworden, keerde Hij met de twaalf naar Betánië terug."},{"book":"Marcus","chapter":"11","verse":"12","text":"Toen zij de volgende dag uit Betánië vertrokken, kreeg Hij honger."},{"book":"Marcus","chapter":"11","verse":"13","text":"Van verre zag Hij een vijgeboom, die in het blad stond: Hij ging er heen, om te zien, of Hij er misschien iets aan kon vinden. Maar toen Hij er bij kwam, vond Hij er niets dan bladeren aan; want het was de tijd der vijgen niet."},{"book":"Marcus","chapter":"11","verse":"14","text":"En Hij sprak tot hem: Nooit in der eeuwigheid eet iemand nog vruchten van u! Zijn leerlingen hoorden het."},{"book":"Marcus","chapter":"11","verse":"15","text":"Zij kwamen in Jerusalem. Hij ging de tempel binnen, en begon er allen uit te drijven, die in de tempel verkochten en kochten; Hij smeet de tafels der wisselaars en de stoelen der duivenverkopers omver,"},{"book":"Marcus","chapter":"11","verse":"16","text":"en liet niet toe, dat nog iemand koopwaar door de tempel droeg."},{"book":"Marcus","chapter":"11","verse":"17","text":"En Hij leerde aldus: Staat er niet geschreven: “Mijn huis zal heten een huis van gebed voor alle volkeren; maar gij hebt er een rovershol van gemaakt”."},{"book":"Marcus","chapter":"11","verse":"18","text":"De opperpriesters en schriftgeleerden hoorden het, en zochten een middel om Hem te doden; want ze waren bang voor Hem, daar al het volk in bewondering stond voor zijn leer."},{"book":"Marcus","chapter":"11","verse":"19","text":"Tegen de avond verlieten ze de stad."},{"book":"Marcus","chapter":"11","verse":"20","text":"De volgende morgen kwamen zij langs de vijgeboom, en zagen, dat hij van de wortel af was verdord."},{"book":"Marcus","chapter":"11","verse":"21","text":"Petrus herinnerde zich het gebeurde, en sprak tot Hem: Rabbi, zie eens: de vijgeboom, die Gij gevloekt hebt, is verdord."},{"book":"Marcus","chapter":"11","verse":"22","text":"Jesus gaf hun ten antwoord: Hebt Godsgeloof!"},{"book":"Marcus","chapter":"11","verse":"23","text":"Voorwaar, Ik zeg u: Zo iemand zegt tot deze berg: Hef u op, en werp u in zee; als hij niet twijfelt in zijn hart, maar gelooft, dat er gebeurt wat hij zegt, dan zal het gebeuren."},{"book":"Marcus","chapter":"11","verse":"24","text":"Daarom zeg Ik u: Zo gij iets vraagt in het gebed, gelooft dan, dat gij het verkrijgt; en gij zult het verkrijgen."},{"book":"Marcus","chapter":"11","verse":"25","text":"Maar wanneer gij staat te bidden, en gij iets tegen iemand hebt, vergeeft het dan: opdat uw Vader, die in de hemel is, ook u uw zonden vergeeft."},{"book":"Marcus","chapter":"11","verse":"26","text":"-"},{"book":"Marcus","chapter":"11","verse":"27","text":"Zo kwamen zij weer in Jerusalem terug. En terwijl Hij rondwandelde in de tempel, traden de opperpriesters, schriftgeleerden en oudsten op Hem toe,"},{"book":"Marcus","chapter":"11","verse":"28","text":"en zeiden tot Hem: Met wat recht doet Gij dit alles; of wie heeft U het recht gegeven, om dit te doen?"},{"book":"Marcus","chapter":"11","verse":"29","text":"Jesus sprak tot hen: Ook Ik zal U één vraag stellen; zo gij Mij daarop antwoordt, dan zal ook Ik u zeggen, met welk recht Ik dit alles doe."},{"book":"Marcus","chapter":"11","verse":"30","text":"Was het doopsel van Johannes van de hemel of van de mensen? Antwoordt Mij!"},{"book":"Marcus","chapter":"11","verse":"31","text":"Ze overlegden bij zichzelf: Zo we zeggen: “van de hemel”, dan zal Hij antwoorden: waarom hebt gij hem dan niet geloofd?"},{"book":"Marcus","chapter":"11","verse":"32","text":"Zouden we zeggen: “van de mensen”? …Maar ze waren bang voor het volk; want allen hielden Johannes voor een echten profeet."},{"book":"Marcus","chapter":"11","verse":"33","text":"Ze gaven dus Jesus ten antwoord: We weten het niet. Nu sprak Jesus tot hen: Dan zeg Ik u evenmin, met welk recht Ik dit alles doe."}]}