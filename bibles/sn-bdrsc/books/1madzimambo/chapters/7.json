{"data":[{"book":"1 Madzimambo","chapter":"7","verse":"1","text":"Zvisinei, zvakatorera Soromoni makore gumi namatatu kuti apedze kuvaka muzinda wake."},{"book":"1 Madzimambo","chapter":"7","verse":"2","text":"Akavaka Muzinda weSango reRebhanoni wakanga wakareba makubhiti zana7:2 mamita angaita 46 , upamhi hwawo huri makubhiti makumi mashanu7:2 mamita angaita 23 , namakubhiti makumi matatu7:2 mamita angaita 13.5  pakukwirira kwawo mudenga, akaivaka pamusoro pemitsara mina yembiru dzemisidhari namatanda emisidhari akavezwa pamusoro pembiru."},{"book":"1 Madzimambo","chapter":"7","verse":"3","text":"Wakanga une denga remisidhari rakanga riri pamusoro pamatanda akanga akagadzikwa pamusoro pembiru yamatanda makumi mana namashanu, gumi namashanu mumutsara mumwe chete."},{"book":"1 Madzimambo","chapter":"7","verse":"4","text":"Mawindo awo akanga ari pamusoro, ari matatu, akatarisana."},{"book":"1 Madzimambo","chapter":"7","verse":"5","text":"Makonhi ose namagwatidziro zvaiva namativi mana; akanga ari nechemberi ari matatu matatu, akatarisana."},{"book":"1 Madzimambo","chapter":"7","verse":"6","text":"Akaita imba yembiru yakanga yakareba makubhiti makumi mashanu7:6 mamita angaita 23  iine upamhi hwamakubhiti makumi matatu7:6 mamita angaita 13.5. Pamberi payo paiva nebiravira, pamberi parowo paine mbiru nedenga rakarembera."},{"book":"1 Madzimambo","chapter":"7","verse":"7","text":"Akavakawo imba yechigaro chokutonga, Imba Yokururamisira, umo maaizotongera nyaya, uye akaifukidza nemisidhari kubva pasi kusvikira kumusoro."},{"book":"1 Madzimambo","chapter":"7","verse":"8","text":"Muzinda wake waaizogara necheseri, wakanga wakavakwa zvimwe chetezvo. Soromoni akavakirawo mwanasikana waFaro, uyo waakanga awana, muzinda wakafanana nouyu."},{"book":"1 Madzimambo","chapter":"7","verse":"9","text":"Dzimba dzose idzi, kubva kunze kusvikira kuchivanze chikuru, nokubva pahwaro kusvikira paberevere, dzakanga dziri dzamatombo anokosha, akavezwa zvakaenzanirana, uye akachekwa nejeko kunze nomukati."},{"book":"1 Madzimambo","chapter":"7","verse":"10","text":"Hwaro hwakanga hwakavakwa namatombo makuru anokosha, mamwe akareba makubhiti gumi7:10 mamita angaita 4.5, mamwe makubhiti masere7:10 mamita angaita 3.7."},{"book":"1 Madzimambo","chapter":"7","verse":"11","text":"Pamusoro paiva namatombo anokosha, akavezwa zvakaenzanirana, namatanda emisidhari."},{"book":"1 Madzimambo","chapter":"7","verse":"12","text":"Chivanze chikuru chaiva chakapoteredzwa norusvingo rwakanga rune mitsara mitatu yamatombo akavezwa nomutsara mumwe chete wamatanda omusidhari akanyatsovezwa, zvimwe chetezvo zvakanga zvakaita chivanze chomukati chetemberi yaJehovha nebiravira rayo."},{"book":"1 Madzimambo","chapter":"7","verse":"13","text":"Zvino Mambo Soromoni akatuma vanhu kundotora Hiramu kuTire."},{"book":"1 Madzimambo","chapter":"7","verse":"14","text":"Hiramu aiva mwanakomana wechirikadzi yorudzi rwaNafutari, baba vake vari veTire, mupfuri wendarira. Hiramu akanga azere nounyanzvi, uye aino ruzivo rwezvamabasa ose endarira. Akauya kuna Mambo Soromoni akaita basa rose raakapiwa."},{"book":"1 Madzimambo","chapter":"7","verse":"15","text":"Akavaka mbiru mbiri dzendarira, imwe neimwe yakanga yakareba makubhiti gumi namasere7:15 mamita angaita 8.2, uye yaipoteredzwa netambo yakareba makubhiti gumi namaviri7:15 mamita angaita 5.5 pakuyera."},{"book":"1 Madzimambo","chapter":"7","verse":"16","text":"Akaitawo misoro yembiru yendarira yakanyungurutswa miviri, yokugadzika pamusoro pembiru, musoro mumwe nomumwe wakanga wakareba makubhiti mashanu7:16 mamita angaita 2.3 uyewo nomundima 23  pakukwirira kwawo."},{"book":"1 Madzimambo","chapter":"7","verse":"17","text":"Mimbure yengetani dzakarukwa yaiva yakashongedza misoro yaiva pamusoro pembiru, minomwe pamusoro pomumwe nomumwe."},{"book":"1 Madzimambo","chapter":"7","verse":"18","text":"Akaitawo matamba mumitsara miviri yakapoteredza mumbure mumwe nomumwe kuti ishongedze misoro yaiva pamusoro pembiru. Akaita zvimwe chetezvo pamusoro pomumwe nomumwe."},{"book":"1 Madzimambo","chapter":"7","verse":"19","text":"Misoro yaiva pamusoro pembiru pabiravira yakanga yakaumbwa samaruva amahapa, yakareba makubhiti mana7:19 mamita angaita 1.8 pakukwirira kwayo."},{"book":"1 Madzimambo","chapter":"7","verse":"20","text":"Pamusoro pemisoro yembiru mbiri idzi, nechapamusoro pedumbu rakanga riri parutivi pomumbure, paiva namatamba mazana maviri mumitsara yakapoteredza."},{"book":"1 Madzimambo","chapter":"7","verse":"21","text":"Akamisa mbiru pabiravira retemberi. Mbiru yezasi akaitumidza zita rokuti Jakini uye yokumusoro akaitumidza kuti Bhoazi."},{"book":"1 Madzimambo","chapter":"7","verse":"22","text":"Pamusoro pembiru paiva nezvishongo zvakafanana namaruva amahapa. Saizvozvo basa rapambiru rakapera."},{"book":"1 Madzimambo","chapter":"7","verse":"23","text":"Akaita Gungwa reNdarira yakanyauswa, redenderedzwa rakanga rine upamhi hwamakubhiti gumi7:23 mamita angaita 4.5 pamuromo, uye rakareba makubhiti mashanu pakukwirira kwaro. Zvaitora tambo yakareba makubhiti makumi matatu7:23 mamita angaita 13.7 kuti iripoteredze pakuyera."},{"book":"1 Madzimambo","chapter":"7","verse":"24","text":"Pasi pomuromo waro pakanga pane mapfundo akapoteredza, ari gumi pakubhiti, achipoteredza gungwa. Mapfundo aya akaumbwa akanga ari mumitsara miviri, pamwe chete neGungwa."},{"book":"1 Madzimambo","chapter":"7","verse":"25","text":"Gungwa rakanga rimire pahando gumi nembiri, nhatu dzakatarisa kumusoro, nhatu kumadokero, nhatu zasi nenhatu kumabvazuva. Gungwa rakanga rigere pamusoro padzo, uye shure kwadzo kwakanga kwakatarisa pakati."},{"book":"1 Madzimambo","chapter":"7","verse":"26","text":"Ukobvu hwaro hwaikwana upamhi hwechanza chomunhu7:26 masendimita angaita 8, uye muromo waro wakanga wakafanana nomuromo wekapu, seruva ramahapa. Mukati maro maikwana mabhati zviuru zviviri7:26 makiromita angaita 44."},{"book":"1 Madzimambo","chapter":"7","verse":"27","text":"Akaitawo zvigadziko gumi zvendarira zvaiva namavhiri endarira gumi; chimwe nechimwe chakanga chakareba makubhiti mana7:27 mamita angaita 1.8, upamhi huri makubhiti mana nokukwirira kwacho kuri makubhiti matatu7:27 mamita angaita 1.4 ."},{"book":"1 Madzimambo","chapter":"7","verse":"28","text":"Zvigadziko izvi zvakanga zvakaitwa seizvi: pakati pembiru dzezvigadziko paiva namagwatidziro mumativi."},{"book":"1 Madzimambo","chapter":"7","verse":"29","text":"Pamagwatidziro aya pakati pembiru paiva neshumba, hando namakerubhi, uyewo napambiru. Pamusoro napasi peshumba nehando paiva nezvishongo zvamaruva zvendarira."},{"book":"1 Madzimambo","chapter":"7","verse":"30","text":"Chigadziko chimwe nechimwe chaiva namavhiri mana endarira ane maekesero endarira, uye imwe neimwe yaiva nedhishi rakanga riri pamusoro pezvitsigiro zvina, zvakaumbwa zviine zvishongo zvamaruva kurutivi rumwe norumwe."},{"book":"1 Madzimambo","chapter":"7","verse":"31","text":"Nechomukati mechigadziko maiva negomba rakanga riri redenderedzwa rakadzika zvinosvika kubhiti rimwe chete7:31 0.5 yemita . Gomba iri rakanga riri redenderedzwa, uye nechigadziko charo raikwana kubhiti nehafu7:31 0.7 yemita, uyewo nomundima 32 . Pamuromo paro paiva nezvinyorwa. Magwatidziro akanga ane mativi akaenzana, asiri edenderedzwa."},{"book":"1 Madzimambo","chapter":"7","verse":"32","text":"Mavhiri mana aiva pasi pamagwatidziro, uye maekesero amavhiri aiva akabatana netafura. Vhiri rimwe nerimwe raiva noupamhi hwekubhiti rimwe chete nehafu."},{"book":"1 Madzimambo","chapter":"7","verse":"33","text":"Mavhiri akanga akagadzirwa sokugadzirwa kwamavhiri engoro dzamabhiza; maekesero, marimu, zvipokisi namahabhu zvose zvaiva zvakagadzirwa nendarira."},{"book":"1 Madzimambo","chapter":"7","verse":"34","text":"Chigadziko chimwe nechimwe chaiva nemibato mina, pakona imwe neimwe, uye yaibudikira kubva pachigadziko."},{"book":"1 Madzimambo","chapter":"7","verse":"35","text":"Pamusoro pechigadziko paiva nechitenderere chakanga chakadzika zvinosvika hafu yekubhiti7:35 0.2 yemita . Zvitsigiro namagwatidziro zvakanga zvakanamatidzwa pamusoro pechigadziko."},{"book":"1 Madzimambo","chapter":"7","verse":"36","text":"Akaveza makerubhi, shumba nemiti yemichindwe pazvitsigiro namagwatidziro, napose paigona kuvezwa, nezvishongo zvamaruva kumativi ose."},{"book":"1 Madzimambo","chapter":"7","verse":"37","text":"Aya ndiwo magadziriro aakaita zvigadziko gumi. Zvose zvakanga zvakafanana pakuumbwa kwazvo, zvakaenzana pakukura napamaumbirwo."},{"book":"1 Madzimambo","chapter":"7","verse":"38","text":"Ipapo akaita madhishi endarira gumi, rimwe nerimwe richipinda mabhati makumi mana7:38 marita angaita 880 uye rakafara makubhiti mana, dhishi rimwe chete richizoiswa pachigadziko chimwe nechimwe chezvigadziko gumi."},{"book":"1 Madzimambo","chapter":"7","verse":"39","text":"Akaisa zvigadziko zvishanu zasi kwetemberi, zvishanu kumusoro. Akaisa Gungwa kurutivi rwezasi, zasi kwakadziva kumabvazuva kwetemberi."},{"book":"1 Madzimambo","chapter":"7","verse":"40","text":"Hiramu akaitawo poto, foshoro namadhishi."},{"book":"1 Madzimambo","chapter":"7","verse":"41","text":"mbiru mbiri;"},{"book":"1 Madzimambo","chapter":"7","verse":"42","text":"matamba mazana mana emimbure miviri (mitsara miviri yamatamba pamumbure mumwe chete, kuti ishongedze misoro yedenderedzwa yaiva pamusoro pembiru);"},{"book":"1 Madzimambo","chapter":"7","verse":"43","text":"zvigadziko gumi namadhishi azvo gumi;"},{"book":"1 Madzimambo","chapter":"7","verse":"44","text":"Gungwa nehando gumi nembiri pasi paro;"},{"book":"1 Madzimambo","chapter":"7","verse":"45","text":"poto, foshoro namadhishi."},{"book":"1 Madzimambo","chapter":"7","verse":"46","text":"Mambo akaita kuti zviumbwe nevhu rokuumba pabani reJorodhani pakati peSukoti neZaretani."},{"book":"1 Madzimambo","chapter":"7","verse":"47","text":"Soromoni haana kuyera zvinhu zvose izvi nokuti zvakanga zvakawanda kwazvo; uremu hwendarira hahuna kuzivikanwa."},{"book":"1 Madzimambo","chapter":"7","verse":"48","text":"Soromoni akaitawo midziyo yose yaiva mutemberi maJehovha:"},{"book":"1 Madzimambo","chapter":"7","verse":"49","text":"zvigadziko zvemwenje zvegoridhe rakaisvonaka (zvishanu kurudyi nezvishanu kuruboshwe pamberi penzvimbo tsvene yomukati);"},{"book":"1 Madzimambo","chapter":"7","verse":"50","text":"makapu, zvidzimiso zvemwenje, madhishi, madhishi ezvinonhuhwira nezvaenga zvomoto, zvegoridhe rakaisvonaka;"},{"book":"1 Madzimambo","chapter":"7","verse":"51","text":"Zvino basa rose rakaitwa naMambo Soromoni patemberi yaJehovha parakapera, Soromoni akauyisa zvinhu zvakanga zvakumikidzwa nababa vake Dhavhidhi, midziyo yesirivha negoridhe, akazvichengeta mumatura epfuma yetemberi yaJehovha."}]}