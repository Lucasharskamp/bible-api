{"data":[{"book":"సామెత","chapter":"18","verse":"1","text":"తనకు తానుగా ఉండే వాడు స్వార్థపరుడు. వాడు సరైన ఆలోచనకు వ్యతిరేకం."},{"book":"సామెత","chapter":"18","verse":"2","text":"మూర్ఖుడికి విషయం అర్థం చేసుకోవాలని ఉండదు. తానేమి అనుకుంటున్నాడో అది చెప్పడమే అతనికి ఇష్టం."},{"book":"సామెత","chapter":"18","verse":"3","text":"దుర్మార్గుడు రాగానే ధిక్కారం వస్తుంది. అతడితో బాటే కళంకం, నింద వస్తాయి."},{"book":"సామెత","chapter":"18","verse":"4","text":"మనిషి పలికే మాటలు లోతుగా ప్రవహించే ప్రవాహం వంటివి. జ్ఞానపు ఊటలో నుండి పారే సెలయేరు వంటివి."},{"book":"సామెత","chapter":"18","verse":"5","text":"దుష్టుడి పట్ల పక్షపాతం చూపుడం, నిర్దోషులకు అన్యాయం చేయడం భావ్యం కాదు."},{"book":"సామెత","chapter":"18","verse":"6","text":"బుద్ధి లేని వాడి పెదాలు కలహానికి కాచుకుని ఉంటాయి. వాడి మాటలు దెబ్బల కోసం వెంపర్లాతాయి."},{"book":"సామెత","chapter":"18","verse":"7","text":"మూర్ఖుడి నోరు వాడికే నాశన హేతువు. అతని మాటలే అతనికి ఉరి."},{"book":"సామెత","chapter":"18","verse":"8","text":"కొండేలు చెప్పే వాడి మాటలు చవులూరించే భక్ష్యాలు. అవి హాయిగా కడుపులోకి దిగిపోతాయి."},{"book":"సామెత","chapter":"18","verse":"9","text":"పనిలో సోమరిగా ఉండేవాడు నష్టం కలిగించే వాడికి అన్న."},{"book":"సామెత","chapter":"18","verse":"10","text":"యెహోవా నామం బలమైన దుర్గం. నీతిపరుడు అందులో తలదాచుకుని సురక్షితంగా ఉంటాడు."},{"book":"సామెత","chapter":"18","verse":"11","text":"ధనవంతుడి ఆస్తి అతనికి దిట్టమైన కోట. అది పటిష్టమైన ప్రాకారం అని అతని భ్రమ."},{"book":"సామెత","chapter":"18","verse":"12","text":"విపత్తుకు ముందు మనిషి హృదయం అహంకార పూరితంగా ఉంటుంది. వినయం వల్ల గౌరవం కలుగుతుంది."},{"book":"సామెత","chapter":"18","verse":"13","text":"సావధానంగా వినకుండానే జవాబిచ్చేవాడు తన తెలివి తక్కువతనాన్ని బయట పెట్టుకుంటాడు. సిగ్గు కొని తెచ్చుకుంటాడు."},{"book":"సామెత","chapter":"18","verse":"14","text":"వ్యాధి కలిగినా మనిషి ఆత్మ వైపుకుని నిలబడుతుంది. ఆత్మే నలిగిపోతే భరించడమెలా?"},{"book":"సామెత","chapter":"18","verse":"15","text":"తెలివి గలవారి హృదయం జ్ఞానాన్ని అన్వేషిస్తుంది. వివేకి అస్తమానం దాని పైనే గురి పెట్టుకుంటాడు."},{"book":"సామెత","chapter":"18","verse":"16","text":"ఒక మనిషి ఇచ్చే కానుక తలుపులు తెరుస్తుంది. దాని సాయంతో అతడు గొప్పవారిని కలుసుకుంటాడు."},{"book":"సామెత","chapter":"18","verse":"17","text":"వ్యాజ్యంలో మొదట మాట్లాడిన వాడి మాటలు సరైనవిగా కనిపిస్తాయి. అయితే అతని ప్రత్యర్థి వచ్చాక గానీ విషయం తేట పడదు."},{"book":"సామెత","chapter":"18","verse":"18","text":"చీట్లు వేస్తే వివాదం సమసిపోతుంది. బలమైన వారిని అది ఊరుకోబెడుతుంది."},{"book":"సామెత","chapter":"18","verse":"19","text":"పటిష్టమైన నగరాన్ని వశపరచుకోవడం కంటే అలిగిన సోదరుణ్ణి సముదాయించడం కష్టం. పోట్లాటలు కోట తలుపుల అడ్డగడియలంత గట్టివి."},{"book":"సామెత","chapter":"18","verse":"20","text":"ఒకడి కడుపు నిండడం అతని నోటి మాటలను బట్టే ఉంటుంది. తన పెదవుల పంట కోత మూలంగా అతడు తృప్తిచెందుతాడు."},{"book":"సామెత","chapter":"18","verse":"21","text":"జీవన్మరణాలు నాలుక వశం. దాన్ని ఇష్టపడే వారు దాని ఫలం అనుభవిస్తారు."},{"book":"సామెత","chapter":"18","verse":"22","text":"భార్య దొరికిన వాడికి మేలు దొరికింది. అతడు యెహోవా అనుగ్రహం పొందాడు."},{"book":"సామెత","chapter":"18","verse":"23","text":"నిరుపేద ఎంతో ప్రాధేయ పడతాడు. ధనవంతుడు దురుసుగా జవాబిస్తాడు."},{"book":"సామెత","chapter":"18","verse":"24","text":"ఎక్కువ మంది స్నేహితులున్న వాడికి నష్టం. అయితే సోదరుని కన్నా సన్నిహితంగా ఉండే మిత్రులు కూడా ఉంటారు."}]}