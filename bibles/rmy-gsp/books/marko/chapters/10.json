{"data":[{"book":"Marko","chapter":"10","verse":"1","text":"Tegani o Isus iklilo taro Kafarnaum thaj đelo ani phuv i Judeja thaj prekali len o Jordan. Pale ćidije pe pherdo manuša paše leste, al vov, sar so ćerola uvek, sikavola len."},{"book":"Marko","chapter":"10","verse":"2","text":"Avile nesave fariseja te iskušin le thaj pučlje le: “Šaj li o rom te ačhavol pe romnja?”"},{"book":"Marko","chapter":"10","verse":"3","text":"A o Isus pučlja len: “So o Mojsije an po zakon zapovedisada tumenđe?”"},{"book":"Marko","chapter":"10","verse":"4","text":"A von phende: “O Mojsije dozvolisada e romese te dol pe romnjaće rastavimaso lil kaj mučhol la i gija šaj te razvedil pe latar”."},{"book":"Marko","chapter":"10","verse":"5","text":"Al o Isus vaćarda: “O Mojsije dija tumen gasavo zapovest golese kaj tumare ile si zurale."},{"book":"Marko","chapter":"10","verse":"6","text":"Al ko anglunipe taro ćeripe ‘o Dol ćerda murše thaj e džuvlja."},{"book":"Marko","chapter":"10","verse":"7","text":"Golese o manuš ka ačhavol pe dade thaj pe da thaj ka phandolpe pe romnjasa"},{"book":"Marko","chapter":"10","verse":"8","text":"thaj duj ka aven jekh telo.’ Gija, von naj više duj, nego jekh telo."},{"book":"Marko","chapter":"10","verse":"9","text":"Golese, so o Dol phandol, o manuš ma te ulavol!”"},{"book":"Marko","chapter":"10","verse":"10","text":"Kana palem sesa ano čher, e sikade pučlje le kalestar."},{"book":"Marko","chapter":"10","verse":"11","text":"O Isus vaćarda lenđe: “Ko mučhol pe romnja thaj lol avera, ćerol preljuba premali angluni romni."},{"book":"Marko","chapter":"10","verse":"12","text":"A gija i voj, ako ačhavol pe rome thaj lol avere, ćerol preljuba.”"},{"book":"Marko","chapter":"10","verse":"13","text":"Jekh đive ande e manuša pe čhavoren anglo Isus te čhuvol pe vasta pe lende te blagoslovil len. Al e sikade korisade len golese."},{"book":"Marko","chapter":"10","verse":"14","text":"Kana o Isus dikhlja gova, holajlo ke pe sikade thaj vaćarda lenđe: “Mučhen e čhavoren te aven ke mande. Ma ačhaven len, golese kaj gasavenđe si o Carstvo e Devleso!"},{"book":"Marko","chapter":"10","verse":"15","text":"Čače vaćarav tumenđe, ko ni primil o Carstvo e Devleso sar čhavoro, čače ni ka dol ane leste.”"},{"book":"Marko","chapter":"10","verse":"16","text":"Thaj lija e čhavoren ani pi angali thaj čhuta pe vasta pe lende thaj blagoslovisada len."},{"book":"Marko","chapter":"10","verse":"17","text":"Kana o Isus iklilo ko drom, prastija jekh manuš angle leste thaj pelo ke pe koča thaj pučlja e Isuse: “Učitelju šukareja, so trubul te ćerav te avol ma džuvdipe bizo meripe?”"},{"book":"Marko","chapter":"10","verse":"18","text":"O Isus pučlja le: “Sose man de vika šukareja? Khoni naj šukar, samo jekh si šukar – o Dol."},{"book":"Marko","chapter":"10","verse":"19","text":"E Devlese zapovestura džane: ‘Ma mudar’, ‘Ma ćer preljuba’, ‘Ma čor’, ‘Ma svedoči xoxavne’, ‘Ma prevari’, ‘Poštuji će dade thaj će da!’”"},{"book":"Marko","chapter":"10","verse":"20","text":"Al vov vaćarda lese: “Učitelju! Sa kala zapovestura ićarav taro mo ternipe.”"},{"book":"Marko","chapter":"10","verse":"21","text":"Tegani o Isus dikhlja le bute manglimasa thaj vaćarda lese: “Jekh trubul tuće. Dža i bićin sa so isi tut, ulav e pare e čororenđe thaj ka avol tut barvalipe ko nebo. Tegani av thaj dža pale mande.”"},{"book":"Marko","chapter":"10","verse":"22","text":"Kana šunda o manuš kala lafura, sasa but žalosno thaj đelo dukhado, golese kaj sasa but barvalo i ni manglja te bićinol sa so isi le."},{"book":"Marko","chapter":"10","verse":"23","text":"O Isus dikhlja trujal peste thaj pe sikadenđe vaćarda: “Kobor si pharo e barvalenđe te den ano Carstvo e Devleso!”"},{"book":"Marko","chapter":"10","verse":"24","text":"A e sikade čudisajle tare e lafura lese, al o Isus pale vaćarda lenđe: “Čhavoralen, sar si pharo te džal pe ano Carstvo e Devleso!"},{"book":"Marko","chapter":"10","verse":"25","text":"Po ločhe si e kamilaće te načhol maškare suvaće kana, nego o barvalo te dol ano Carstvo e Devleso!”"},{"book":"Marko","chapter":"10","verse":"26","text":"A e sikade sesa vadži pobut čudime thaj maškare peste pučlje pe: “Ko šaj onda te avol spasime?”"},{"book":"Marko","chapter":"10","verse":"27","text":"O Isus dikhlja pe lende thaj vaćarda: “E manušenđe si nemoguće, al e Devlese si sa moguće.”"},{"book":"Marko","chapter":"10","verse":"28","text":"Tegani o Petar vaćarda e Isusese: “Ak! Amen sa ačhadam thaj pale tute dža.”"},{"book":"Marko","chapter":"10","verse":"29","text":"O Isus phenda: “Čače vaćarav tumenđe sa dži jekh savo zbog mande thaj pašo Lačho Lafi ačhada po čher, il pe phralen, il pe phejen, il pe da, il pe dade,10,29 Ane nesave rukopisura si dodaimo: “il pe romnja”. il pe čhaven, il pe njive,"},{"book":"Marko","chapter":"10","verse":"30","text":"čače ka primil akana, ane kava vreme šel droma po but čhera, phralen, phejen, dejen, čhaven thaj njive – ano progonstvo – a ane aver buduće sveto ka lol džuvdipe bizo meripe."},{"book":"Marko","chapter":"10","verse":"31","text":"But save si akana anglal odori ka aven em palal, a okola save si em palal odori ka aven em anglal.”"},{"book":"Marko","chapter":"10","verse":"32","text":"Kana đele po drom ano Jerusalim, o Isus đelo angle lende. E sikade lese čudisajle so džal ano Jerusalim thaj kola so džana pale lende sesa darade. Tegani o Isus palem crdija ki rig pire dešudujen sikaden thaj lija te vaćarol lenđe so ka avol lesa:"},{"book":"Marko","chapter":"10","verse":"33","text":"“Ak, dža ano Jerusalim thaj man, e Čhave e Manušese, ka den e šerutnenđe tare sveštenikura thaj e učiteljenđe tare Mojsijaso zakon thaj ka osudin man ko meripe thaj ka den man e abandžijenđe."},{"book":"Marko","chapter":"10","verse":"34","text":"Von ka maren muj mancar, ka čhungaren man, ka šibin man thaj ka mudaren man, al pale trin đive me ka uštav tare mule.”"},{"book":"Marko","chapter":"10","verse":"35","text":"Tegani ko Isus avile o Jakov thaj o Jovane, e Zevedejevese čhave thaj vaćarde lese: “Učitelju, manga te ćere amenđe sa so roda tutar.”"},{"book":"Marko","chapter":"10","verse":"36","text":"O Isus pučlja len: “So manđen te ćerav tumenđe?”"},{"book":"Marko","chapter":"10","verse":"37","text":"Von phende lese: “Mukh amen te beša tusa kana ka ave ane ćiri nebesko slava, jekh ki ćiri desno rig, a o dujto ki ćiri levo rig.”"},{"book":"Marko","chapter":"10","verse":"38","text":"A o Isus vaćarda lenđe: “Ni džanen so manđen. Šaj li pijen o tahtaj savo me pijav? Šaj li krstin tumen krstimasa savesa me ka krstiv man?”"},{"book":"Marko","chapter":"10","verse":"39","text":"Von vaćarde: “Šaj.”"},{"book":"Marko","chapter":"10","verse":"40","text":"Al te bešen manđe ki desno thaj ki levo rig našti dav me. Gola thana preperen kolenđe kase o Dol pripremisada.”"},{"book":"Marko","chapter":"10","verse":"41","text":"Kana gova šunde e avera deš sikade, lije te holjavon po Jakov thaj po Jovane."},{"book":"Marko","chapter":"10","verse":"42","text":"A o Isus dija len vika paše peste thaj vaćarda lenđe: “Tumen džanen kola save vladin e abandžijencar, sikaven po zuralipe pe lende thaj lenđe vođe manđen te gospodarin pe lende."},{"book":"Marko","chapter":"10","verse":"43","text":"Al maškar tumende te ma avol gija! Ko manđol te avol maškar tumende baro, nek kandol tumen,"},{"book":"Marko","chapter":"10","verse":"44","text":"thaj ko manđol te avol maškar tumende angluno, nek kandol savoren."},{"book":"Marko","chapter":"10","verse":"45","text":"Golese kaj ni me, o Čhavo e Manušeso, ni aviljem te kanden man, nego aviljem te kandav thaj mo džuvdipe te dav te bi poćinava butenđe.”"},{"book":"Marko","chapter":"10","verse":"46","text":"Tegani resle ano foro Jerihon. Kana o Isus pe sikadencar thaj pherdo manušencar save phirde pale leste, iklilo andaro Jerihon, bešlo pašo drom jekh koro savo prosil, o Vartimej, e Timejeso čhavo."},{"book":"Marko","chapter":"10","verse":"47","text":"Kana vov šunda kaj avilo o Isus o Nazarećanino, lija te dol vika: “Isuse, Čhaveja e Davideso, smilui tut manđe!”"},{"book":"Marko","chapter":"10","verse":"48","text":"But džene korisade le te ma dol vika, al vov dija vika vadži po zurale: “Čhaveja e Davideso, smilui tut manđe!”"},{"book":"Marko","chapter":"10","verse":"49","text":"O Isus ačhilo thaj vaćarda: “Akharen le.”"},{"book":"Marko","chapter":"10","verse":"50","text":"O Vartimej čhudija o ogrtači pestar, hutija ke pe pingre thaj avilo ko Isus."},{"book":"Marko","chapter":"10","verse":"51","text":"O Isus pučlja le: “So manđe te ćerav tuće?”"},{"book":"Marko","chapter":"10","verse":"52","text":"O Isus vaćarda lese: “Dža, ćo pačaipe sastarda tut!” Thaj tari jekh drom o Vartimej predikhlja thaj pojdisada e dromesa palo Isus."}]}