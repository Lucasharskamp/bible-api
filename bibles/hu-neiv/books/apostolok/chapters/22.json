{"data":[{"book":"Apostolok","chapter":"22","verse":"1","text":"„Atyámfiai, férfiak és atyák, hallgassátok meg beszédemet, amellyel most magamat előttetek mentem.“"},{"book":"Apostolok","chapter":"22","verse":"2","text":"Mikor pedig hallották, hogy zsidó nyelven szól hozzájuk, még inkább nyugalmat tanúsítottak."},{"book":"Apostolok","chapter":"22","verse":"3","text":"„Én zsidó ember vagyok, a ciliciai Tarzuszban születtem, éspedig ebben a városban nevelkedtem, s Gamáliel lábainál tanítottak az atyák törvényének pontossága szerint, buzgó voltam az Istenhez, miként ti mindnyájan vagytok ma."},{"book":"Apostolok","chapter":"22","verse":"4","text":"Ezt a tanítást üldöztem mindhalálig, megkötöztem és börtönbe vetettem mind férfiakat, mind nőket."},{"book":"Apostolok","chapter":"22","verse":"5","text":"A főpap is bizonyságom nekem, és a vének egész tanácsa, akiktől leveleket is kaptam a testvérekhez mikor Damaszkuszba mentem, hogy az odavalósiakat is elfogva Jeruzsálembe hozzam, hogy bűnhődjenek."},{"book":"Apostolok","chapter":"22","verse":"6","text":"Történt pedig, hogy amint mentünk, és közeledtünk Damaszkuszhoz, déltájban nagy hirtelenséggel az égből nagy világosság sugárzott körül engem."},{"book":"Apostolok","chapter":"22","verse":"7","text":"Leestem a földre, és hangot hallottam, amely azt mondta nekem: Saul, Saul, miért üldözöl engem?"},{"book":"Apostolok","chapter":"22","verse":"8","text":"Én pedig megkérdeztem: Kicsoda vagy, Uram?"},{"book":"Apostolok","chapter":"22","verse":"9","text":"Akik pedig velem voltak, a világosságot ugyan látták és megrémültek, de annak hangját, aki nekem szólt, nem hallották."},{"book":"Apostolok","chapter":"22","verse":"10","text":"Én pedig ezt mondtam: Mit tegyek, Uram?"},{"book":"Apostolok","chapter":"22","verse":"11","text":"Mivel pedig nem láttam annak a világosságnak a ragyogása miatt, akik velem voltak kézen fogva vezettek, és elmentem Damaszkuszba."},{"book":"Apostolok","chapter":"22","verse":"12","text":"Egy bizonyos Anániás pedig, aki a törvény szerint istenfélő férfiú, aki mellett az ott lakó zsidók mind jó bizonyságot tesznek,"},{"book":"Apostolok","chapter":"22","verse":"13","text":"eljött hozzám, mellém állt, és ezt mondta nekem: Saul atyámfia, nyerd vissza szemed világát. És én abban a szempillantásban reá tekintettem."},{"book":"Apostolok","chapter":"22","verse":"14","text":"Ő pedig ezt mondta: A mi atyáinknak Istene választott ki téged, hogy megismerd az ő akaratát, és meglásd az Igazat, és hangot hallj az ő szájából."},{"book":"Apostolok","chapter":"22","verse":"15","text":"Mert tanúbizonysága leszel neki minden embernél arról, amiket láttál és hallottál."},{"book":"Apostolok","chapter":"22","verse":"16","text":"Most azért miért késlekedsz? Kelj fel, keresztelkedj meg, és mosd le bűneidet, segítségül hívva az Úrnak nevét."},{"book":"Apostolok","chapter":"22","verse":"17","text":"Történt pedig, hogy mikor Jeruzsálembe visszatértem, és imádkoztam a templomban, elragadtattam lélekben,"},{"book":"Apostolok","chapter":"22","verse":"18","text":"és láttam őt, aki ezt mondta nekem: Siess és menj ki hamar Jeruzsálemből, mert nem fogadják el a rólam szóló tanúbizonyságtételedet."},{"book":"Apostolok","chapter":"22","verse":"19","text":"Én pedig ezt mondtam erre: Uram, ők maguk tudják, hogy én börtönbe vetettem, és zsinagógáról zsinagógára járva megverettem azokat, akik hittek benned."},{"book":"Apostolok","chapter":"22","verse":"20","text":"És amikor a te mártírodnak, Istvánnak vérét kiontották, én is ott álltam, és helyeseltem az ő megölését, és azoknak köntösét őriztem, akik őt megölték."},{"book":"Apostolok","chapter":"22","verse":"21","text":"De ő azt mondta nekem: Eredj el, mert én messze küldelek téged a pogányok közé.“"},{"book":"Apostolok","chapter":"22","verse":"22","text":"Eddig a szóig hallgatták őt, de most felemelték szavukat: „Töröld el a föld színéről az ilyet, mert nem illik neki élnie.“"},{"book":"Apostolok","chapter":"22","verse":"23","text":"Amikor pedig azok kiabáltak, köntösüket elhányták és port szórtak a levegőbe,"},{"book":"Apostolok","chapter":"22","verse":"24","text":"megparancsolta az ezredes, hogy vigyék a várba, s korbácsütésekkel vallassák ki, hogy megtudhassa, miért kiabáltak úgy reá."},{"book":"Apostolok","chapter":"22","verse":"25","text":"Amint azonban lekötötték őt a szíjakkal, Pál az ott álló századosnak ezt mondta: „Vajon szabad-e nektek római embert, akit el nem ítéltek, megostorozni?“"},{"book":"Apostolok","chapter":"22","verse":"26","text":"Miután pedig ezt meghallotta a százados, elment és jelentette az ezredesnek ezt mondva: „Vigyázz, hogy mit akarsz tenni, mert ez az ember római.“"},{"book":"Apostolok","chapter":"22","verse":"27","text":"Erre odament hozzá az ezredes, és ezt mondta neki: „Mondd meg nekem, te római vagy-e?“"},{"book":"Apostolok","chapter":"22","verse":"28","text":"Az ezredes erre így felelt: „Én nagy összegért vettem meg ezt a polgárjogot.“"},{"book":"Apostolok","chapter":"22","verse":"29","text":"Ekkor azonnal félreálltak tőle azok, akik vallatni akarták. Sőt az ezredes is megijedt, amikor megértette, hogy római, és megkötöztette őt."},{"book":"Apostolok","chapter":"22","verse":"30","text":"Másnap aztán meg akarta tudni a valóságot, hogy mivel vádolják a zsidók, feloldatta bilincseiből, és megparancsolta, hogy a főpapok az egész tanácsukkal együtt menjenek hozzá. Pált pedig levezettette és eléjük állította."}]}