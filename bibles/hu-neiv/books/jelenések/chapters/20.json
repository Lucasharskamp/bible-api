{"data":[{"book":"Jelenések","chapter":"20","verse":"1","text":"És láttam egy angyalt leszállni a mennyből, akinél a mélység kulcsa volt, és egy nagy lánc a kezében."},{"book":"Jelenések","chapter":"20","verse":"2","text":"És megfogta a sárkányt, azt a régi kígyót, aki az ördög és a sátán és megkötözte ezer esztendőre."},{"book":"Jelenések","chapter":"20","verse":"3","text":"És a mélységbe vetette és bezárta azt és bepecsételte, hogy többé el ne hitesse a népeket, amíg el nem telik az ezer esztendő, azután el kell oldoztatnia egy kis időre."},{"book":"Jelenések","chapter":"20","verse":"4","text":"És láttam királyi székeket, és leültek azokra, és ítélő hatalmat kaptak azoknak a lelkei, akiknek fejüket vették a Jézusról való bizonyságtételért és az Isten beszédéért, és akik nem imádták a fenevadat, sem annak képét és nem vették annak bélyegét homlokukra és kezeikre, ezek életre keltek és uralkodtak a Krisztussal ezer esztendeig."},{"book":"Jelenések","chapter":"20","verse":"5","text":"A többi halott nem kelt életre, amíg el nem telt az ezer esztendő. Ez az első feltámadás."},{"book":"Jelenések","chapter":"20","verse":"6","text":"Boldog és szent, akinek része van az első feltámadásban. Ezeken nincs hatalma a második halálnak, hanem Istennek és Krisztusnak papjai lesznek, és uralkodnak vele ezer esztendeig."},{"book":"Jelenések","chapter":"20","verse":"7","text":"És amikor eltelik az ezer esztendő, a sátán kiszabadul fogságából."},{"book":"Jelenések","chapter":"20","verse":"8","text":"És kimegy, hogy elhitesse a föld négy sarkán lévő népeket, Gógot és Magógot, hogy összegyűjtse őket háborúra, akiknek száma, mint a tenger fövénye."},{"book":"Jelenések","chapter":"20","verse":"9","text":"És felvonultak széles e földön és körülvették a szentek táborát és a szeretett várost, de Istentől, a mennyből tűz szállt le és megemésztette azokat."},{"book":"Jelenések","chapter":"20","verse":"10","text":"És az ördög, aki elhitette őket, a tűz és kénkő tavába vettetett, ahol a fenevad és a hamis próféta van és kínozzák őket éjjel és nappal örökkön örökké."},{"book":"Jelenések","chapter":"20","verse":"11","text":"És láttam egy nagy fehér királyi széket, és a rajta ülőt, akinek szeme elől eltűnt a föld és az ég, úgyhogy helyük sem volt található."},{"book":"Jelenések","chapter":"20","verse":"12","text":"És láttam a halottakat, nagyokat és kicsiket, állni Isten előtt, és könyveket nyitottak ki. Kinyitottak egy másik könyvet is, amely az élet könyve, és a halottakat azokból ítélték meg cselekedeteik szerint, amik a könyvekbe voltak írva."},{"book":"Jelenések","chapter":"20","verse":"13","text":"És a tenger kiadta a benne lévő halottakat, és a halál és a pokol is kiadta az ott lévő halottakat, és megítéltetett mindenki cselekedetei szerint."},{"book":"Jelenések","chapter":"20","verse":"14","text":"A halál és pokol belevettetett a tűz tavába. A tűz tava a második halál"},{"book":"Jelenések","chapter":"20","verse":"15","text":"És ha valaki nem volt beírva az élet könyvébe, azt a tűz tavába vetették."}]}