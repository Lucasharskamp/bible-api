{"data":[{"book":"ΚΑΤΑ ΜΑΡΚΟΝ","chapter":"5","verse":"1","text":"Καὶ ἦλθον εἰς τὸ πέραν τῆς θαλάσσης, εἰς τὴν χώραν τῶν Γαδαρηνῶν."},{"book":"ΚΑΤΑ ΜΑΡΚΟΝ","chapter":"5","verse":"2","text":"Καὶ ἐξελθόντι αὐτῷ ἐκ τοῦ πλοίου, εὐθέως ἀπήντησεν αὐτῷ ἐκ τῶν μνημείων ἄνθρωπος ἐν πνεύματι ἀκαθάρτῳ,"},{"book":"ΚΑΤΑ ΜΑΡΚΟΝ","chapter":"5","verse":"3","text":"ὃς τὴν κατοίκησιν εἶχεν ἐν τοῖς μνημείοις· καὶ οὔτε ἁλύσεσιν οὐδεὶς ἠδύνατο αὐτὸν δῆσαι,"},{"book":"ΚΑΤΑ ΜΑΡΚΟΝ","chapter":"5","verse":"4","text":"διὰ τὸ αὐτὸν πολλάκις πέδαις καὶ ἁλύσεσι δεδέσθαι, καὶ διεσπᾶσθαι ὑπ᾿ αὐτοῦ τὰς ἁλύσεις, καὶ τὰς πέδας συντετρίφθαι· καὶ οὐδεὶς αὐτὸν ἴσχυε δαμάσαι·"},{"book":"ΚΑΤΑ ΜΑΡΚΟΝ","chapter":"5","verse":"5","text":"καὶ διὰ παντός, νυκτὸς καὶ ἡμέρας, ἐν τοῖς ὄρεσι καὶ ἐν τοῖς μνήμασιν ἦν κράζων καὶ κατακόπτων ἑαυτὸν λίθοις."},{"book":"ΚΑΤΑ ΜΑΡΚΟΝ","chapter":"5","verse":"6","text":"Ἰδὼν δὲ τὸν Ἰησοῦν ἀπὸ μακρόθεν, ἔδραμε καὶ προσεκύνησεν αὐτῷ,"},{"book":"ΚΑΤΑ ΜΑΡΚΟΝ","chapter":"5","verse":"7","text":"καὶ κράξας φωνῇ μεγάλῃ εἶπε, Τί ἐμοὶ καὶ σοί, Ἰησοῦ, υἱὲ τοῦ Θεοῦ τοῦ ὑψίστου; Ὁρκίζω σε τὸν Θεόν, μή με βασανίσῃς."},{"book":"ΚΑΤΑ ΜΑΡΚΟΝ","chapter":"5","verse":"8","text":"Ἔλεγε γὰρ αὐτῷ, Ἔξελθε, τὸ πνεῦμα τὸ ἀκάθαρτον, ἐκ τοῦ ἀνθρώπου."},{"book":"ΚΑΤΑ ΜΑΡΚΟΝ","chapter":"5","verse":"9","text":"Καὶ ἐπηρώτα αὐτόν, Τί σοι ὄνομα; Καὶ ἀπεκρίθη, λέγων, Λεγεὼν ὄνομά μοι, ὅτι πολλοί ἐσμεν."},{"book":"ΚΑΤΑ ΜΑΡΚΟΝ","chapter":"5","verse":"10","text":"Καὶ παρεκάλει αὐτὸν πολλὰ ἵνα μὴ αὐτοὺς ἀποστείλῃ ἔξω τῆς χώρας."},{"book":"ΚΑΤΑ ΜΑΡΚΟΝ","chapter":"5","verse":"11","text":"Ἦν δὲ ἐκεῖ πρὸς τὰ ὄρη ἀγέλη χοίρων μεγάλη βοσκομένη·"},{"book":"ΚΑΤΑ ΜΑΡΚΟΝ","chapter":"5","verse":"12","text":"καὶ παρεκάλεσαν αὐτὸν πάντες οἱ δαίμονες, λέγοντες, Πέμψον ἡμᾶς εἰς τοὺς χοίρους, ἵνα εἰς αὐτοὺς εἰσέλθωμεν."},{"book":"ΚΑΤΑ ΜΑΡΚΟΝ","chapter":"5","verse":"13","text":"Καὶ ἐπέτρεψεν αὐτοῖς εὐθέως ὁ Ἰησοῦς. Καὶ ἐξελθόντα τὰ πνεύματα τὰ ἀκάθαρτα εἰσῆλθον εἰς τοὺς χοίρους· καὶ ὥρμησεν ἡ ἀγέλη κατὰ τοῦ κρημνοῦ εἰς τὴν θάλασσαν· ἦσαν δὲ ὡς δισχίλιοι· καὶ ἐπνίγοντο ἐν τῇ θαλάσσῃ."},{"book":"ΚΑΤΑ ΜΑΡΚΟΝ","chapter":"5","verse":"14","text":"Οἱ δὲ βόσκοντες τοὺς χοίρους ἔφυγον, καὶ ἀνήγγειλαν εἰς τὴν πόλιν καὶ εἰς τοὺς ἀγρούς. Καὶ ἐξῆλθον ἰδεῖν τί ἐστι τὸ γεγονός·"},{"book":"ΚΑΤΑ ΜΑΡΚΟΝ","chapter":"5","verse":"15","text":"καὶ ἔρχονται πρὸς τὸν Ἰησοῦν, καὶ θεωροῦσι τὸν δαιμονιζόμενον καθήμενον καὶ ἱματισμένον καὶ σωφρονοῦντα, τὸν ἐσχηκότα τὸν Λεγεῶνα· καὶ ἐφοβήθησαν."},{"book":"ΚΑΤΑ ΜΑΡΚΟΝ","chapter":"5","verse":"16","text":"Καὶ διηγήσαντο αὐτοῖς οἱ ἰδόντες πῶς ἐγένετο τῷ δαιμονιζομένῳ, καὶ περὶ τῶν χοίρων."},{"book":"ΚΑΤΑ ΜΑΡΚΟΝ","chapter":"5","verse":"17","text":"Καὶ ἤρξαντο παρακαλεῖν αὐτὸν ἀπελθεῖν ἀπὸ τῶν ὁρίων αὐτῶν."},{"book":"ΚΑΤΑ ΜΑΡΚΟΝ","chapter":"5","verse":"18","text":"Καὶ ἐμβάντος αὐτοῦ εἰς τὸ πλοῖον, παρεκάλει αὐτὸν ὁ δαιμονισθείς, ἵνα ᾖ μετ᾿ αὐτοῦ."},{"book":"ΚΑΤΑ ΜΑΡΚΟΝ","chapter":"5","verse":"19","text":"Ὁ δὲ Ἰησοῦς οὐκ ἀφῆκεν αὐτόν, ἀλλὰ λέγει αὐτῷ, Ὕπαγε εἰς τὸν οἶκόν σου πρὸς τοὺς σούς, καὶ ἀνάγγειλον αὐτοῖς ὅσα σοι ὁ Κύριος ἐποίησε, καὶ ἠλέησέ σε."},{"book":"ΚΑΤΑ ΜΑΡΚΟΝ","chapter":"5","verse":"20","text":"Καὶ ἀπῆλθε καὶ ἤρξατο κηρύσσειν ἐν τῇ Δεκαπόλει ὅσα ἐποίησεν αὐτῷ ὁ Ἰησοῦς· καὶ πάντες ἐθαύμαζον."},{"book":"ΚΑΤΑ ΜΑΡΚΟΝ","chapter":"5","verse":"21","text":"Καὶ διαπεράσαντος τοῦ Ἰησοῦ ἐν τῷ πλοίῳ πάλιν εἰς τὸ πέραν, συνήχθη ὄχλος πολὺς ἐπ᾿ αὐτόν, καὶ ἦν παρὰ τὴν θάλασσαν."},{"book":"ΚΑΤΑ ΜΑΡΚΟΝ","chapter":"5","verse":"22","text":"Καὶ ἰδού, ἔρχεται εἷς τῶν ἀρχισυναγώγων, ὀνόματι Ἰάειρος, καὶ ἰδὼν αὐτόν, πίπτει πρὸς τοὺς πόδας αὐτοῦ,"},{"book":"ΚΑΤΑ ΜΑΡΚΟΝ","chapter":"5","verse":"23","text":"καὶ παρεκάλει αὐτὸν πολλά, λέγων ὅτι Τὸ θυγάτριόν μου ἐσχάτως ἔχει· ἵνα ἐλθὼν ἐπιθῇς αὐτῇ τὰς χεῖρας, ὅπως σωθῇ καὶ ζήσεται."},{"book":"ΚΑΤΑ ΜΑΡΚΟΝ","chapter":"5","verse":"24","text":"Καὶ ἀπῆλθε μετ᾿ αὐτοῦ· καὶ ἠκολούθει αὐτῷ ὄχλος πολύς, καὶ συνέθλιβον αὐτόν."},{"book":"ΚΑΤΑ ΜΑΡΚΟΝ","chapter":"5","verse":"25","text":"Καὶ γυνή τις οὖσα ἐν ῥύσει αἵματος ἔτη δώδεκα,"},{"book":"ΚΑΤΑ ΜΑΡΚΟΝ","chapter":"5","verse":"26","text":"καὶ πολλὰ παθοῦσα ὑπὸ πολλῶν ἰατρῶν, καὶ δαπανήσασα τὰ παρ᾿ ἑαυτῆς πάντα, καὶ μηδὲν ὠφεληθεῖσα, ἀλλὰ μᾶλλον εἰς τὸ χεῖρον ἐλθοῦσα,"},{"book":"ΚΑΤΑ ΜΑΡΚΟΝ","chapter":"5","verse":"27","text":"ἀκούσασα περὶ τοῦ Ἰησοῦ, ἐλθοῦσα ἐν τῷ ὄχλῳ ὄπισθεν, ἥψατο τοῦ ἱματίου αὐτοῦ·"},{"book":"ΚΑΤΑ ΜΑΡΚΟΝ","chapter":"5","verse":"28","text":"ἔλεγε γὰρ ὅτι Κἂν τῶν ἱματίων αὐτοῦ ἅψωμαι, σωθήσομαι."},{"book":"ΚΑΤΑ ΜΑΡΚΟΝ","chapter":"5","verse":"29","text":"Καὶ εὐθέως ἐξηράνθη ἡ πηγὴ τοῦ αἵματος αὐτῆς, καὶ ἔγνω τῷ σώματι ὅτι ἴαται ἀπὸ τῆς μάστιγος."},{"book":"ΚΑΤΑ ΜΑΡΚΟΝ","chapter":"5","verse":"30","text":"Καὶ εὐθέως ὁ Ἰησοῦς ἐπιγνοὺς ἐν ἑαυτῷ τὴν ἐξ αὐτοῦ δύναμιν ἐξελθοῦσαν, ἐπιστραφεὶς ἐν τῷ ὄχλῳ, ἔλεγε, Τίς μου ἥψατο τῶν ἱματίων;"},{"book":"ΚΑΤΑ ΜΑΡΚΟΝ","chapter":"5","verse":"31","text":"Καὶ ἔλεγον αὐτῷ οἱ μαθηταὶ αὐτοῦ, Βλέπεις τὸν ὄχλον συνθλίβοντά σε, καὶ λέγεις, Τίς μου ἥψατο;"},{"book":"ΚΑΤΑ ΜΑΡΚΟΝ","chapter":"5","verse":"32","text":"Καὶ περιεβλέπετο ἰδεῖν τὴν τοῦτο ποιήσασαν."},{"book":"ΚΑΤΑ ΜΑΡΚΟΝ","chapter":"5","verse":"33","text":"Ἡ δὲ γυνὴ φοβηθεῖσα καὶ τρέμουσα, εἰδυῖα ὃ γέγονεν ἐπ᾿ αὐτῇ, ἦλθε καὶ προσέπεσεν αὐτῷ, καὶ εἶπεν αὐτῷ πᾶσαν τὴν ἀλήθειαν."},{"book":"ΚΑΤΑ ΜΑΡΚΟΝ","chapter":"5","verse":"34","text":"Ὁ δὲ εἶπεν αὐτῇ, Θύγατερ, ἡ πίστις σου σέσωκέ σε· ὕπαγε εἰς εἰρήνην, καὶ ἴσθι ὑγιὴς ἀπὸ τῆς μάστιγός σου."},{"book":"ΚΑΤΑ ΜΑΡΚΟΝ","chapter":"5","verse":"35","text":"Ἔτι αὐτοῦ λαλοῦντος, ἔρχονται ἀπὸ τοῦ ἀρχισυναγώγου, λέγοντες ὅτι Ἡ θυγάτηρ σου ἀπέθανε· τί ἔτι σκύλλεις τὸν διδάσκαλον;"},{"book":"ΚΑΤΑ ΜΑΡΚΟΝ","chapter":"5","verse":"36","text":"Ὁ δὲ Ἰησοῦς εὐθέως ἀκούσας τὸν λόγον λαλούμενον λέγει τῷ ἀρχισυναγώγῳ, Μὴ φοβοῦ· μόνον πίστευε."},{"book":"ΚΑΤΑ ΜΑΡΚΟΝ","chapter":"5","verse":"37","text":"Καὶ οὐκ ἀφῆκεν οὐδένα αὐτῷ συνακολουθῆσαι, εἰ μὴ Πέτρον καὶ Ἰάκωβον καὶ Ἰωάννην τὸν ἀδελφὸν Ἰακώβου."},{"book":"ΚΑΤΑ ΜΑΡΚΟΝ","chapter":"5","verse":"38","text":"Καὶ ἔρχεται εἰς τὸν οἶκον τοῦ ἀρχισυναγώγου, καὶ θεωρεῖ θόρυβον, 5.38 κλαίοντας ¦ καὶ κλαίοντας Er. Sc.κλαίοντας καὶ ἀλαλάζοντας πολλά."},{"book":"ΚΑΤΑ ΜΑΡΚΟΝ","chapter":"5","verse":"39","text":"Καὶ εἰσελθὼν λέγει αὐτοῖς, Τί θορυβεῖσθε καὶ κλαίετε; Τὸ παιδίον οὐκ ἀπέθανεν, ἀλλὰ καθεύδει."},{"book":"ΚΑΤΑ ΜΑΡΚΟΝ","chapter":"5","verse":"40","text":"Καὶ κατεγέλων αὐτοῦ. Ὁ δέ, ἐκβαλὼν ἅπαντας, παραλαμβάνει τὸν πατέρα τοῦ παιδίου καὶ τὴν μητέρα καὶ τοὺς μετ᾿ αὐτοῦ, καὶ εἰσπορεύεται ὅπου ἦν τὸ παιδίον ἀνακείμενον."},{"book":"ΚΑΤΑ ΜΑΡΚΟΝ","chapter":"5","verse":"41","text":"Καὶ κρατήσας τῆς χειρὸς τοῦ παιδίου, λέγει αὐτῇ, Ταλιθά, κοῦμι· ὅ ἐστι μεθερμηνευόμενον, Τὸ κοράσιον, σοὶ λέγω, ἔγειραι."},{"book":"ΚΑΤΑ ΜΑΡΚΟΝ","chapter":"5","verse":"42","text":"Καὶ εὐθέως ἀνέστη τὸ κοράσιον καὶ περιεπάτει, ἦν γὰρ ἐτῶν δώδεκα· καὶ ἐξέστησαν ἐκστάσει μεγάλῃ."},{"book":"ΚΑΤΑ ΜΑΡΚΟΝ","chapter":"5","verse":"43","text":"Καὶ διεστείλατο αὐτοῖς πολλὰ ἵνα μηδεὶς γνῷ τοῦτο· καὶ εἶπε δοθῆναι αὐτῇ φαγεῖν."}]}