{"data":[{"book":"گِنتی","chapter":"33","verse":"1","text":"ذیل میں اُن جگہوں کے نام ہیں جہاں جہاں اسرائیلی قبیلے اپنے دستوں کے مطابق موسیٰ اور ہارون کی راہنمائی میں مصر سے نکل کر خیمہ زن ہوئے تھے۔"},{"book":"گِنتی","chapter":"33","verse":"2","text":"رب کے حکم پر موسیٰ نے ہر جگہ کا نام قلم بند کیا جہاں اُنہوں نے اپنے خیمے لگائے تھے۔ اُن جگہوں کے نام یہ ہیں:"},{"book":"گِنتی","chapter":"33","verse":"3","text":"پہلے مہینے کے پندرھویں دن اسرائیلی رعمسیس سے روانہ ہوئے۔ یعنی فسح کے دن کے بعد کے دن وہ بڑے اختیار کے ساتھ تمام مصریوں کے دیکھتے دیکھتے چلے گئے۔"},{"book":"گِنتی","chapter":"33","verse":"4","text":"مصری اُس وقت اپنے پہلوٹھوں کو دفن کر رہے تھے، کیونکہ رب نے پہلوٹھوں کو مار کر اُن کے دیوتاؤں کی عدالت کی تھی۔"},{"book":"گِنتی","chapter":"33","verse":"5","text":"رعمسیس سے اسرائیلی سُکات پہنچ گئے جہاں اُنہوں نے پہلی مرتبہ اپنے ڈیرے لگائے۔"},{"book":"گِنتی","chapter":"33","verse":"6","text":"وہاں سے وہ ایتام پہنچے جو ریگستان کے کنارے پر واقع ہے۔"},{"book":"گِنتی","chapter":"33","verse":"7","text":"ایتام سے وہ واپس مُڑ کر فی ہخیروت کی طرف بڑھے جو بعل صفون کے مشرق میں ہے۔ وہ مجدال کے قریب خیمہ زن ہوئے۔"},{"book":"گِنتی","chapter":"33","verse":"8","text":"پھر وہ فی ہخیروت سے کوچ کر کے سمندر میں سے گزر گئے۔ اِس کے بعد وہ تین دن ایتام کے ریگستان میں سفر کرتے کرتے مارہ پہنچ گئے اور وہاں اپنے خیمے لگائے۔"},{"book":"گِنتی","chapter":"33","verse":"9","text":"مارہ سے وہ ایلیم چلے گئے جہاں 12 چشمے اور کھجور کے 70 درخت تھے۔ وہاں ٹھہرنے کے بعد"},{"book":"گِنتی","chapter":"33","verse":"10","text":"وہ بحرِ قُلزم کے ساحل پر خیمہ زن ہوئے،"},{"book":"گِنتی","chapter":"33","verse":"11","text":"پھر دشتِ صین میں پہنچ گئے۔"},{"book":"گِنتی","chapter":"33","verse":"12","text":"اُن کے اگلے مرحلے یہ تھے: دُفقہ،"},{"book":"گِنتی","chapter":"33","verse":"13-37","text":"الوس، رفیدیم جہاں پینے کا پانی دست یاب نہ تھا، دشتِ سینا، قبروت ہتاوہ، حصیرات، رِتمہ، رِمّون فارص، لِبناہ، رِسّہ، قہیلاتہ، سافر پہاڑ، حرادہ، مقہیلوت، تحت، تارح، مِتقَہ، حشمونہ، موسیروت، بنی یعقان، حور ہَجِدجاد، یُطباتہ، عبرونہ، عصیون جابر، دشتِ صین میں واقع قادس اور ہور پہاڑ جو ادوم کی سرحد پر واقع ہے۔"},{"book":"گِنتی","chapter":"33","verse":"38","text":"وہاں رب نے ہارون امام کو حکم دیا کہ وہ ہور پہاڑ پر چڑھ جائے۔ وہیں وہ پانچویں ماہ کے پہلے دن فوت ہوا۔ اسرائیلیوں کو مصر سے نکلے 40 سال گزر چکے تھے۔"},{"book":"گِنتی","chapter":"33","verse":"39","text":"اُس وقت ہارون 123 سال کا تھا۔"},{"book":"گِنتی","chapter":"33","verse":"40","text":"اُن دنوں میں عراد کے کنعانی بادشاہ نے سنا کہ اسرائیلی میرے ملک کی طرف بڑھ رہے ہیں۔ وہ کنعان کے جنوب میں حکومت کرتا تھا۔"},{"book":"گِنتی","chapter":"33","verse":"41-47","text":"ہور پہاڑ سے روانہ ہو کر اسرائیلی ذیل کی جگہوں پر ٹھہرے: ضلمونہ، فُونون، اوبوت، عیّے عباریم جو موآب کے علاقے میں تھا، دیبون جد، علمون دِبلاتائم اور نبو کے قریب واقع عباریم کا پہاڑی علاقہ۔"},{"book":"گِنتی","chapter":"33","verse":"48","text":"وہاں سے اُنہوں نے یردن کی وادی میں اُتر کر موآب کے میدانی علاقے میں اپنے ڈیرے لگائے۔ اب وہ دریائے یردن کے مشرقی کنارے پر یریحو شہر کے سامنے تھے۔"},{"book":"گِنتی","chapter":"33","verse":"49","text":"اُن کے خیمے بیت یسیموت سے لے کر ابیل شِطّیم تک لگے تھے۔"},{"book":"گِنتی","chapter":"33","verse":"50","text":"وہاں رب نے موسیٰ سے کہا،"},{"book":"گِنتی","chapter":"33","verse":"51","text":"”اسرائیلیوں کو بتانا کہ جب تم دریائے یردن کو پار کر کے ملکِ کنعان میں داخل ہو گے"},{"book":"گِنتی","chapter":"33","verse":"52","text":"تو لازم ہے کہ تم تمام باشندوں کو نکال دو۔ اُن کے تراشے اور ڈھالے ہوئے بُتوں کو توڑ ڈالو اور اُن کی اونچی جگہوں کے مندروں کو تباہ کرو۔"},{"book":"گِنتی","chapter":"33","verse":"53","text":"ملک پر قبضہ کر کے اُس میں آباد ہو جاؤ، کیونکہ مَیں نے یہ ملک تمہیں دے دیا ہے۔ یہ میری طرف سے تمہاری موروثی ملکیت ہے۔"},{"book":"گِنتی","chapter":"33","verse":"54","text":"ملک کو مختلف قبیلوں اور خاندانوں میں قرعہ ڈال کر تقسیم کرنا۔ ہر خاندان کے افراد کی تعداد کا لحاظ رکھنا۔ بڑے خاندان کو نسبتاً زیادہ زمین دینا اور چھوٹے خاندان کو نسبتاً کم زمین۔"},{"book":"گِنتی","chapter":"33","verse":"55","text":"لیکن اگر تم ملک کے باشندوں کو نہیں نکالو گے تو بچے ہوئے تمہاری آنکھوں میں خار اور تمہارے پہلوؤں میں کانٹے بن کر تمہیں اُس ملک میں تنگ کریں گے جس میں تم آباد ہو گے۔"},{"book":"گِنتی","chapter":"33","verse":"56","text":"پھر مَیں تمہارے ساتھ وہ کچھ کروں گا جو اُن کے ساتھ کرنا چاہتا ہوں۔“"}]}