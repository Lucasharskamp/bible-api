{"data":[{"book":"ЕРАМІІ","chapter":"32","verse":"1","text":"Слова, якое было ад Госпада Ерамію ў дзясяты год Сэдэкіі, цара Юдэйскага; гэты год быў васемнаццаты год Навухаданосара."},{"book":"ЕРАМІІ","chapter":"32","verse":"2","text":"Тады войска цара Вавілонскага аблягала Ерусалім, і Ерамія прарок быў увязьнены ў двары варты, які быў пры доме цара Юдэйскага."},{"book":"ЕРАМІІ","chapter":"32","verse":"3","text":"Сэдэкія, цар Юдэйскі, увязьніў яго туды, сказаўшы: «навошта ты прарочыш і кажаш: так кажа Гасподзь: вось, я аддаю горад гэты ў рукі цара Вавілонскага, і ён возьме яго;"},{"book":"ЕРАМІІ","chapter":"32","verse":"4","text":"і Сэдэкія, цар Юдэйскі, не ўцячэ ад рук Халдэяў, а непазьбежна аддадзены будзе ў рукі цару Вавілонскаму, і будзе гаварыць зь імі вусны ў вусны, і вочы ягоныя ўбачаць вочы яго;"},{"book":"ЕРАМІІ","chapter":"32","verse":"5","text":"і ён завядзе Сэдэкію ў Вавілон, дзе той і будзе, пакуль не наведаю яго, кажа Гасподзь. Калі вы будзеце ваяваць з Халдэямі, дык ня мецьмеце посьпеху»?"},{"book":"ЕРАМІІ","chapter":"32","verse":"6","text":"І сказаў Ерамія: такое было мне слова Гасподняе:"},{"book":"ЕРАМІІ","chapter":"32","verse":"7","text":"і вось Анамэіл, сын Салумаў, дзядзькі твайго, ідзе да цябе сказаць: купі сабе поле маё, якое ў Анатоце, бо паводле права роднасьці табе належыць купіць яго."},{"book":"ЕРАМІІ","chapter":"32","verse":"8","text":"І Анамэіл, сын дзядзькі майго, прыйшоў да мяне, паводле слова Гасподняга, у двары варты і сказаў мне: купі поле маё, якое ў Анатоце, у зямлі Веньямінавай, бо права спадчыны тваё і права выкупу тваё; купі сабе. Тады я даведаўся, што гэта было слова Гасподняе."},{"book":"ЕРАМІІ","chapter":"32","verse":"9","text":"І купіў я поле ў Анамэіла, сына дзядзькі майго, якое ў Анатоце, і наважыў яму сем сікляў срэбра і дзесяць срэбранікаў;"},{"book":"ЕРАМІІ","chapter":"32","verse":"10","text":"і запісаў у кнігу і запячатаў яе, і запрасіў да таго сьведкаў і наважыў срэбра на вагах."},{"book":"ЕРАМІІ","chapter":"32","verse":"11","text":"І ўзяў я купчы запіс, як запячатаны паводле закона, так і адкрыты,"},{"book":"ЕРАМІІ","chapter":"32","verse":"12","text":"і аддаў гэты купчы запіс Варуху, сыну Нірыі, сына Маасэі, на вачах у Анамэіла, сына дзядзькі майго, і на вачах у сьведак, якія падпісалі купчы запіс, на вачах ва ўсіх Юдэяў, якія сядзелі ў двары варты;"},{"book":"ЕРАМІІ","chapter":"32","verse":"13","text":"І наказаў Варуху пры іх:"},{"book":"ЕРАМІІ","chapter":"32","verse":"14","text":"так кажа Гасподзь Саваоф Бог Ізраілеў: вазьмі гэтыя запісы, - гэты купчы запіс, які запячатаны, і гэты запіс адкрыты, - і пакладзі іх у гліняны запіс, каб яны заставаліся там многа дзён."},{"book":"ЕРАМІІ","chapter":"32","verse":"15","text":"Бо так кажа Гасподзь Саваоф Бог Ізраілеў: дамы і палі і вінаграднікі будуць зноў купляцца ў зямлі гэтай."},{"book":"ЕРАМІІ","chapter":"32","verse":"16","text":"І перадаўшы купчы запіс Варуху, сыну Нірыі, я памаліўся Госпаду:"},{"book":"ЕРАМІІ","chapter":"32","verse":"17","text":"«О Госпадзе Божа! Ты стварыў неба і зямлю вялікаю сілаю Тваёю і працягнутай рукою; Табе няма нічога немагчымага;"},{"book":"ЕРАМІІ","chapter":"32","verse":"18","text":"Ты выказваеш міласэрнасьць тысячам і за беззаконьне бацькоў даеш у нутро дзецям іхнім пасьля іх: Божа вялікі, моцны, імя Якому - Гасподзь Саваоф!"},{"book":"ЕРАМІІ","chapter":"32","verse":"19","text":"Вялікі ў радзе і моцны ў дзеях, вочы Якога адкрытыя на ўсе шляхі сыноў чалавечых, каб даваць кожнаму паводле шляхоў ягоных і паводле плёну дзеяў яго,"},{"book":"ЕРАМІІ","chapter":"32","verse":"20","text":"Які ўчыніў цуды і азнакі ў зямлі Егіпецкай, і ўчыняеш да сёньняшняга дня і ў Ізраілі і сярод усіх людзей, і стварыў Сабе імя, як у гэты дзень,"},{"book":"ЕРАМІІ","chapter":"32","verse":"21","text":"і вывеў народ твой Ізраіля зь зямлі Егіпецкай азнакамі і цудамі, і рукою моцнаю і мышцаю прасьцёртаю, пры вялікай жудасьці,"},{"book":"ЕРАМІІ","chapter":"32","verse":"22","text":"і даў ім зямлю гэтую, даць якую ім запрысягнуўся бацькам іхнім, - зямлю, якая цячэ малаком і мёдам."},{"book":"ЕРАМІІ","chapter":"32","verse":"23","text":"Яны ўвайшлі і завалодалі ёю, але перасталі слухацца голасу Твайго і рабіць паводле закона Твайго, перасталі рабіць тое, што Ты наказаў ім рабіць, і за тое Ты навёў на іх усё гэта бедства."},{"book":"ЕРАМІІ","chapter":"32","verse":"24","text":"Вось насыпы дастаюць да горада, каб узяць яго; і горад ад меча і голаду і пошасьці з паморкам аддаецца ў рукі Халдэям, якія ваююць супроць яго; што Ты казаў, тое і збываецца, і вось, Ты бачыш гэта."},{"book":"ЕРАМІІ","chapter":"32","verse":"25","text":"А Ты, Госпадзе Божа, сказаў мне: «купі сабе поле за срэбра і запрасі сьведкаў, тым часам як горад аддаецца ў рукі Халдэям»."},{"book":"ЕРАМІІ","chapter":"32","verse":"26","text":"І было слова Гасподняе Ераміі:"},{"book":"ЕРАМІІ","chapter":"32","verse":"27","text":"вось, Я - Гасподзь Бог кожнай плоці: ці ёсьць што немагчымае Мне?"},{"book":"ЕРАМІІ","chapter":"32","verse":"28","text":"Таму так кажа Гасподзь: вось, Я аддаю горад гэты ў рукі Халдэям і ў рукі Навухаданосару, цару Вавілонскаму, і ён возьме яго,"},{"book":"ЕРАМІІ","chapter":"32","verse":"29","text":"і ўвойдуць Халдэі, якія аблажылі гэты горад, падпаляць горад агнём і спаляць яго і дамы, на дахах якіх куродымілі Ваалу і лілі чужым божышчам, каб гнявіць Мяне."},{"book":"ЕРАМІІ","chapter":"32","verse":"30","text":"Бо сыны Ізраілевыя і сыны Юдавыя толькі зло чынілі перад вачыма Маімі з маладосьці сваёй; сыны Ізраілевыя толькі гнявілі Мяне дзеямі рук сваіх, кажа Гасподзь."},{"book":"ЕРАМІІ","chapter":"32","verse":"31","text":"І як бы на гнеў Мой і лютасьць Маю існаваў горад гэты з самага дня пабудовы яго да гэтага дня, каб Я адкінуў яго ад аблічча Майго"},{"book":"ЕРАМІІ","chapter":"32","verse":"32","text":"за ўсё зло сыноў Ізраіля і сыноў Юды, якое яны дзеля гневу Майго рабілі, - яны, цары іхнія, князі іхнія, сьвятары іхнія і прарокі іхнія, і мужы Юдавы і жыхары Ерусаліма."},{"book":"ЕРАМІІ","chapter":"32","verse":"33","text":"Яны павярнуліся да Мяне сьпінаю, а ня тварам; і калі Я вучыў іх, з самае раніцы вучыў, яны не хацелі прыняць настаўленьні,"},{"book":"ЕРАМІІ","chapter":"32","verse":"34","text":"і ў доме, над якім названа імя Маё, паставілі гідоты свае, апаганьваючы яго."},{"book":"ЕРАМІІ","chapter":"32","verse":"35","text":"Зладзілі капішчы Ваалу ў даліне сыноў Эномавых, каб праводзіць праз агонь сыноў сваіх і дачок сваіх у гонар Малоху, чаго Я не загадваў ім, і Мне ў галаву ня прыходзіла, каб яны рабілі гэтую гідоту, уводзячы ў грэх Юду."},{"book":"ЕРАМІІ","chapter":"32","verse":"36","text":"І аднак жа сёньня так кажа Гасподзь, Бог Ізраілеў, пра гэты горад, пра які вы кажаце: «ён аддаецца ў рукі цару Вавілонскаму мечам і голадам і пошасьцю з паморкам», -"},{"book":"ЕРАМІІ","chapter":"32","verse":"37","text":"вось, Я зьбяру іх з усіх краін, у якія выгнаў іх у гневе Маім і ў лютасьці Маёй і ў вялікім абурэньні, і вярну іх на месца гэтае і дам ім жыцьцё ў бясьпецы."},{"book":"ЕРАМІІ","chapter":"32","verse":"38","text":"Яны будуць Маім народам, а Я буду ім Богам."},{"book":"ЕРАМІІ","chapter":"32","verse":"39","text":"І дам ім адно сэрца і адну дарогу, каб баяліся Мяне праз усе дні жыцьця, на дабро сабе і на дабро дзецям сваім пасьля іх."},{"book":"ЕРАМІІ","chapter":"32","verse":"40","text":"І заключу зь імі вечны запавет, паводле якога Я не адвярнуся ад іх, каб тварыць ім дабро, і страх Мой укладу ў сэрцы іхнія, каб яны не адступаліся ад Мяне."},{"book":"ЕРАМІІ","chapter":"32","verse":"41","text":"І буду радавацца за іх, творачы ім дабро, і пасаджу іх на зямлі гэтай цьвёрда - ад усяго сэрца Майго і ад усёй душы Маёй."},{"book":"ЕРАМІІ","chapter":"32","verse":"42","text":"Бо так кажа Гасподзь: як Я навёў на народ гэты ўсё гэта вялікае ліха, так навяду на іх усё дабро, якое Я сказаў пра іх."},{"book":"ЕРАМІІ","chapter":"32","verse":"43","text":"І будуць купляць палі ў зямлі гэтай, пра якую вы кажаце: «гэта - пустыня, бязь людзей і бяз быдла; яна аддадзена ў рукі Халдэям»;"},{"book":"ЕРАМІІ","chapter":"32","verse":"44","text":"будуць купляць палі за срэбра і ўносіць у запісы, і запячатваць і запрашаць сьведак - у зямлі Веньямінавай і ў ваколіцах Ерусаліма, і ў гарадах Юды і ў гарадах нагорных, і ў гарадах нізінных і ў гарадах паўднёвых: бо вярну палон іхні, кажа Гасподзь."}]}