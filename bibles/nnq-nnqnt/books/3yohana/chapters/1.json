{"data":[{"book":"3 Yohana","chapter":"1","verse":"1","text":"Nenga nananhota nunhwandikila mwenga maganja bango Gayo, manumpala mukweli."},{"book":"3 Yohana","chapter":"1","verse":"2","text":"Maganja bango, nanyope yene kila kilebe channyende kwambone, nannyope mme na mmele gwambone andi pammi mubwomi gwinu muhuke."},{"book":"3 Yohana","chapter":"1","verse":"3","text":"Ndekuala mwojo muno bange akalongo pabaika pamba, ngabachalakicha mwe pimijijali kweli na pannyende kutama mukweli."},{"book":"3 Yohana","chapter":"1","verse":"4","text":"Kibije kilebe chanhala mwojo muno nambu tu panyoa kita ingota yango itama mukweli."},{"book":"3 Yohana","chapter":"1","verse":"5","text":"Maganja bango, mwenga mmi kuaminika kila kingobu pamabegelela akalongo, ata bakabi ageni."},{"book":"3 Yohana","chapter":"1","verse":"6","text":"Bandu benia bachalakiche kubandu ba pamba abunhwamini Kilisto minhalo ja mapalano ginu. Chonde majangate bajendeke na mwanja gwabe tela na apipakunhwalila Nnoongo."},{"book":"3 Yohana","chapter":"1","verse":"7","text":"Gambu batumbalanga mwanja gwabe mukummegele Kilisto panga pokela kilebe chochoa chakajangata kuboka kwa bandu banganhwamini Kilisto."},{"book":"3 Yohana","chapter":"1","verse":"8","text":"Twenga tupaligwa kajangata bandu benia, kupala na twenga tube pamwe muliengo lyabe mukutangacha kweli."},{"book":"3 Yohana","chapter":"1","verse":"9","text":"Nganhandika balua kukikuta cha bandu chibunhwamini Kilisto, nambu Diotefa, ojwapalapala kube nkolongwa jwabe, apaije kumbenakia."},{"book":"3 Yohana","chapter":"1","verse":"10","text":"Yene, pambakuika mbakulenga ilebe yoa yaiteile, nilenga malobe mabaja gu wangi galenga kwito. Kabe genia tuje, jwombe akana kapoke akalongo ababi mumwanja, nu uhyo bakanakia bandu bange abapalanga kapoke akageni nu kupala kabenga baboke mukikuta cha bandu abaamine."},{"book":"3 Yohana","chapter":"1","verse":"11","text":"Maganja bango, makajigaje mabaja, nambu nnyiga gambone. Kila ojwatenda gambone jwenio jwa Nnoongo, nambu ojwatenda mabaja ammanyije Nnoongo."},{"book":"3 Yohana","chapter":"1","verse":"12","text":"Kila mundu annumbali Demetilio, na kweli jene jichalakicha kutenda jwenio jwambone. Na ata twenga tunchalakicha ujwo, namwenga mmanyi kutenda echitulongela chakweli."},{"book":"3 Yohana","chapter":"1","verse":"13","text":"Ngweti ndu gukunnengela, nambu mbaije kunhwandikia mubalua jenje."},{"book":"3 Yohana","chapter":"1","verse":"14","text":"Nhyobale kummona enoeno kupala tulongela putupakongana."},{"book":"3 Yohana","chapter":"1","verse":"15","text":"Tengela jibe na mwenga. Akaganja binu boa ba pamba bampata abali na mwenga mampata abali kila mundu jwabi nng'anja jwito."}]}