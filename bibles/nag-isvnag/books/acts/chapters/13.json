{"data":[{"book":"Acts","chapter":"13","verse":"1","text":"Aru Antioch girja te bhabobadi khan aru hikhok khan bhi thakise. Barnabas aru Simon -junke Niger koi-, aru Cyrene laga Lucius, - Herod tetrarch pora pala bhai- aru Saul."},{"book":"Acts","chapter":"13","verse":"2","text":"Jitia taikhan Isor ke aradhana kori kene aru upwas kori thakise, Pobitro Atma pora koise, “Tumikhan Barnabas aru Saul ke Ami nimite alag rakhi dibi, Moi taikhan nimite ki kaam ase etu kori bole karone.”"},{"book":"Acts","chapter":"13","verse":"3","text":"Titia taikhan upwas rakhise aru duijon uporte hath dikena prathana kori dise, aru tai duijon ke pathai dise."},{"book":"Acts","chapter":"13","verse":"4","text":"Barnabas aru Saul ke Pobitro Atma pora Seleucia te pathai dise; aru taikhan naw te uthi kene Cyprus majuli te jaise."},{"book":"Acts","chapter":"13","verse":"5","text":"Aru jitia duijon Salamis sheher te ponchise, taikhan Yehudi khan laga mondoli te jai kene Isor laga kotha prochar korise. Aru duijon ke modot kori bole John Mark bhi thakise."},{"book":"Acts","chapter":"13","verse":"6","text":"Aru jitia taikhan Paphos sheher laga sob jagate jaise, ta te ekjon jadu kora manu ke lok paise, Yehudi laga misa bhabobadi, tai laga naam Bar Jesus thakise."},{"book":"Acts","chapter":"13","verse":"7","text":"Etu jadu kora manu to Proconsul Sergius Paulus logote thakise, tai gyaan thaka manu asele. Tai Barnabas aru Saul ke matise, kelemane tai Isor laga kotha huni bole mon thakise."},{"book":"Acts","chapter":"13","verse":"8","text":"Kintu Elymas “Jadu kora manu” -taike eneka naam pora he mate- taikhan ke bhirodh korise; tai proconsul ke biswas pora hatai dibole kosis korise."},{"book":"Acts","chapter":"13","verse":"9","text":"Titia Saul, junke Paul koi kene mate, taike Pobitro Atma pora bhorta hoise, aru taike bhal pora saise"},{"book":"Acts","chapter":"13","verse":"10","text":"aru koise, “Tumi saitan laga bacha, tumi sob biya kaam pora bhorta hoi ase aru tumi logote sob letera bhabona he ase. Tumi dharmikta laga sob kisim kaam laga dushman ase. Tumi Probhu laga sidha rasta to tera kori bole kitia bhi norokhibo, hoi na nohoi?"},{"book":"Acts","chapter":"13","verse":"11","text":"Etiya sabi, Probhu laga hath tumi uporte ase, aru tumi suku andha hoi jabo. Tumi olop din nimite suryo to nadikhibo.” Etu homoi te Elymas uporte andhera ahi jaise, aru tai manu khan ke tai laga hath dhurikena loi jabole modot mangise."},{"book":"Acts","chapter":"13","verse":"12","text":"Jitia proconsul pora ki hoise etu dikhise, tai biswas korise, kelemane tai Isor laga kotha sikhai diya to asurit lagise."},{"book":"Acts","chapter":"13","verse":"13","text":"Aru titia Paul aru tai laga sathi khan Paphos pora naw te uthi kene jaise aru Pamphylia jagate thaka Perga sheher te ahi jaise. Kintu John taikhan ke chari kene aru Jerusalem te wapas ahi jaise."},{"book":"Acts","chapter":"13","verse":"14","text":"Kintu Paul aru tai laga sathi khan Perga te jaise aru Antioch laga Pisidia jagate ponchise. Taikhan Bisram laga dinte mondoli te jai kene bohise."},{"book":"Acts","chapter":"13","verse":"15","text":"Bhabobadi aru niyom laga kotha porha pichete, mondoli laga cholawta khan pora koise, “Bhai khan, yate laga manu khan nimite kiba bhal kotha ase koile, kobi.”"},{"book":"Acts","chapter":"13","verse":"16","text":"Titia Paul khara korise aru hath pora dikhai kene koise, “Israel manu aru Isor ke bhoi kori kene thaka khan, huni bhi."},{"book":"Acts","chapter":"13","verse":"17","text":"Israel manu laga Isor pora moi khan baba laga baba khan ke basi loise aru bisi kori dise jitia taikhan Egypt te thakise, aru Tai laga hath to uthaikene taikhan ke tai pora ulai loi anise."},{"book":"Acts","chapter":"13","verse":"18","text":"Aru chalis saal tak Tai jongol te taikhan logote thakise."},{"book":"Acts","chapter":"13","verse":"19","text":"Aru jitia Tai Cannan laga sat-ta desh ke khotom kori dise, Tai etu jaga amikhan laga manu khan ke dise."},{"book":"Acts","chapter":"13","verse":"20","text":"Etu sob charsoh pachas saal upor hoise. Etu sob huwa pichete, Isor taikhan ke bisar dise jitia tak bhabobadi Samuel aha nai."},{"book":"Acts","chapter":"13","verse":"21","text":"Titia taikhan raja mangise, aru Isor pora taikhan ke Kish laga chokra Saul dise, ekjon Benjamin laga jat pora, chalis saal tak raja hobole dise."},{"book":"Acts","chapter":"13","verse":"22","text":"Kintu Isor pora Saul ke raja laga jaga pora hatai diya pichete, taikhan nimite David ke raja bonai dise. Aru David nimite bhi Isor pora koise, ‘Moi laga mon usorte te thaka ekjon Jesse laga chokra David ke paise, tai moi laga itcha kaam sob koribo.’"},{"book":"Acts","chapter":"13","verse":"23","text":"Etu manu laga khandan pora Isor Israel te bachai diya, Jisu ke pathaise, Tai Israel manu khan ke kosom diya nisena."},{"book":"Acts","chapter":"13","verse":"24","text":"Etu sob to shuru hoise jitia, Jisu naha age te, John poila Israel manu khan ke baptizma dikene mon ghura bole koise."},{"book":"Acts","chapter":"13","verse":"25","text":"Aru jitia John laga kaam khotom kori thakise, tai hudise, ‘Moike tumikhan kun ase bhabe? Moi etu nohoi. Kintu huni bhi, ekjon ahi ase, aru tai laga theng laga juta bandhi bole bhi moi layak nai.’"},{"book":"Acts","chapter":"13","verse":"26","text":"Hey bhai khan, Abraham khandan laga bacha khan, apuni khan majote kun Isor ke bhoi kore, amikhan nimite he etu notun jibon laga kotha to pathai dise."},{"book":"Acts","chapter":"13","verse":"27","text":"Kunkhan Jerusalem te thaki ase, aru taikhan laga cholawta khan Taike chini bole para nai, aru bhabobadi khan kowa to pura kori dise, jun to ase, hodai Bisram dinte Taike hinsa aru bodnam kori kene puri thake."},{"book":"Acts","chapter":"13","verse":"28","text":"Aru taikhan Taike morai dibole eku golti napai le bhi, taikhan Pilate ke Jisu morai dibole koise."},{"book":"Acts","chapter":"13","verse":"29","text":"Jitia Tai nimite Shastro te ki likha ase etu sob pura hoise, taikhan Cross pora Taike namai ani kene kobor te rakhidise."},{"book":"Acts","chapter":"13","verse":"30","text":"Kintu Isor Taike mora pora aru bhi jinda kori dise."},{"book":"Acts","chapter":"13","verse":"31","text":"Aru Tai logote Galilee pora Jerusalem te kun manu khan ahise bisi din tak Taike dikhise. Aru etu manu khan Tai laga gawahi manu khan ke koi kene berai."},{"book":"Acts","chapter":"13","verse":"32","text":"Aru etu nimite amikhan etu kotha to koi kene prochar kore juntu Isor pora amikhan laga baba khan ke kosom disele."},{"book":"Acts","chapter":"13","verse":"33","text":"Isor he sob kotha to amikhan nimite, taikhan laga bacha khan nimite pura kori dise, Jisu ke jinda kori diya pora. Bhajan Geet te likhi kene thaka nisena:"},{"book":"Acts","chapter":"13","verse":"34","text":"Taike mora pora jinda kori diya motlob ase Tai laga gaw to kitia bhi napuchibo, Isor to eneka koise:"},{"book":"Acts","chapter":"13","verse":"35","text":"Etu nimite tai dusra Psalms te aru koi kene ase,"},{"book":"Acts","chapter":"13","verse":"36","text":"Kelemane David tai laga homoi te Isor laga itcha pora Tai nijor manu ke sewa kori thakise aru mori jaise, aru tai baba khan logot moidam te dise, aru puchi jaise."},{"book":"Acts","chapter":"13","verse":"37","text":"Kintu Jisu junke Isor jinda kori dise, Taike puchibole diya nai."},{"book":"Acts","chapter":"13","verse":"38","text":"Kintu apuni khan jani lobi, manu khan, bhai khan, etu manu pora he apuni khan paap to maph pabo, aru sob biya pora ajadi pabo jun to Moses laga niyom pora bhi apnikhan ke dibole para nai."},{"book":"Acts","chapter":"13","verse":"39","text":"Aru jun Taike biswas kore tai bachi jabo."},{"book":"Acts","chapter":"13","verse":"40","text":"Etu karone hoshiar thakibi bhabobadi khan pora ki koise etu apuni khan logote nohobole nimite:"},{"book":"Acts","chapter":"13","verse":"41","text":"‘Sabi, hinsa kora khan, asurit hoi kene nijor harai jabi;"},{"book":"Acts","chapter":"13","verse":"42","text":"Aru jitia Paul aru Barnabas jaise, manu khan taikhan ke anurodh korise etu kotha ahi kene aru Bisram dinte koi dibole."},{"book":"Acts","chapter":"13","verse":"43","text":"Aru jitia mondoli laga sabha khotom hoise, Yehudi khan aru Yunani bhasa kotha koi thaka Yehudi khan Paul aru Barnabas pichete jaise, aru taikhan pora duijon ke Isor laga morom to koi thaki bole nimite koise,"},{"book":"Acts","chapter":"13","verse":"44","text":"Aru Bisram laga dusra dinte, pura sheher eke logote joma hoise Probhu laga kotha huni bole nimite."},{"book":"Acts","chapter":"13","verse":"45","text":"Kintu jitia Yehudi khan pora dangor bhir dikhise, taikhan suku jolise aru Paul laga biya kotha koise aru taike sorom khilai dise."},{"book":"Acts","chapter":"13","verse":"46","text":"Kintu Paul aru Barnabas mon dangor kori kene koise, “Isor kotha apuni khan logote poila kobole bisi dorkar thakise. Kintu Isor kotha to hatai diya dikhi kene tumikhan Tai laga rajyote jabole layak nai, sabi, amikhan Porjati khan logot jai ase."},{"book":"Acts","chapter":"13","verse":"47","text":"Etu karone Probhu he moike hukum dise, aru koise,"},{"book":"Acts","chapter":"13","verse":"48","text":"Jitia Porjati khan etu kotha hunise, taikhan khushi paise aru Probhu laga kotha ke dhanyavad dise. Aru jiman manu anonto jibon pabole ase eitu khan biswas kori loise."},{"book":"Acts","chapter":"13","verse":"49","text":"Aru Probhu laga kotha sob usor-usor jagate prochar hoi jaise."},{"book":"Acts","chapter":"13","verse":"50","text":"Kintu niyom luwa manu aru dorkar thaka maiki, aru sheher te manu majote naam thaka khan ke Yehudi khan pora Paul aru Barnabas ke digdar dibole korise, aru duijon ke taikhan laga desh pora bahar ulai dise."},{"book":"Acts","chapter":"13","verse":"51","text":"Kintu Paul aru Barnabas taikhan usor pora theng laga dhula sapha korise. Aru ta te pora Iconium laga sheher te jaise."},{"book":"Acts","chapter":"13","verse":"52","text":"Aru chela khan Pobitro Atma pora bhorta hoi kene khushi pora thakise."}]}