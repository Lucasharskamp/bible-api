{"data":[{"book":"Isambulo","chapter":"13","verse":"1","text":"Ngabuya ngabona isilo siphuma olwandle. Sasilempondo ezilitshumi lamakhanda ayisikhombisa silemiqhele elitshumi phezu kwempondo zaso njalo ekhanda ngalinye kulebizo elihlambazayo."},{"book":"Isambulo","chapter":"13","verse":"2","text":"Isilo engasibonayo sasinjengengwe, kodwa silenyawo ezifana lezebhele lomlomo onjengowesilwane. Umgobho wanika isilo leso amandla awo lesihlalo sawo sobukhosi kanye lamandla amakhulu."},{"book":"Isambulo","chapter":"13","verse":"3","text":"Elinye lamakhanda esilo leso lalingathi lalike laba lenxeba elibulalayo, kodwa inxeba elibulalayo lelo laselipholile. Umhlaba wonke wamangala wasilandela isilo."},{"book":"Isambulo","chapter":"13","verse":"4","text":"Abantu bawukhonza umgobho ngoba wawunike isilo amandla, lesilo basikhonza bebuza besithi, “Ngubani onjengesilo? Ngubani ongalwa impi laso na?”"},{"book":"Isambulo","chapter":"13","verse":"5","text":"Isilo saphiwa umlomo ukuba sikhulume amazwi okuzigqaja lokuhlambaza kanye lokuthi sisebenzise amandla aso okwezinyanga ezingamatshumi amane lambili."},{"book":"Isambulo","chapter":"13","verse":"6","text":"Savula umlomo waso ukuba sihlambaze uNkulunkulu lokuba sichothoze ibizo lakhe lendawo yakhe yokuhlala kanye lalabo abahlala ezulwini."},{"book":"Isambulo","chapter":"13","verse":"7","text":"Sasiphiwe amandla okulwa impi labangcwele kanye lokubanqoba. Saphiwa lamandla phezu kwezizwana zonke labantu lezindimi kanye lezizwe zonke."},{"book":"Isambulo","chapter":"13","verse":"8","text":"Bonke abantu abahlala emhlabeni bazasikhonza isilo leso, bonke abalamabizo abo angalotshwanga encwadini yokuphila yeWundlu elahlatshwayo kusukela ekudalweni komhlaba."},{"book":"Isambulo","chapter":"13","verse":"9","text":"Lowo olendlebe, akezwe."},{"book":"Isambulo","chapter":"13","verse":"10","text":"“Nxa umuntu kumele aye ekuthunjweni,"},{"book":"Isambulo","chapter":"13","verse":"11","text":"Ngabuya ngabona esinye isilo siphuma emhlabeni. Sasilempondo ezimbili njengewundlu, kodwa sikhuluma njengomgobho."},{"book":"Isambulo","chapter":"13","verse":"12","text":"Sasisebenzisa wonke amandla esilo sakuqala esikhundleni saso njalo senza umhlaba labahlezi kuwo bakhonze isilo sakuqala, esinxeba laso eselapholayo."},{"book":"Isambulo","chapter":"13","verse":"13","text":"Njalo senza izibonakaliso ezinkulu lezimangalisayo, kanye lokwenza ukuthi umlilo wehlele phansi usuka ezulwini usiza emhlabeni abantu bezibonela."},{"book":"Isambulo","chapter":"13","verse":"14","text":"Ngenxa yezibonakaliso saphiwa amandla okumela isilo sakuqala, sakhohlisa abahlezi emhlabeni. Sabalaya ukuba bamise umfanekiso wokuhlonipha isilo esalinyazwa ngenkemba, kodwa saphila."},{"book":"Isambulo","chapter":"13","verse":"15","text":"Saphiwa amandla okuba umfanekiso wesilo sakuqala siwunike umphefumulo ukuze sikhulume njalo sibangele ukuthi bonke abala ukukhonza umfanekiso babulawe."},{"book":"Isambulo","chapter":"13","verse":"16","text":"Njalo sabamba abantu bonke ngamandla, abancane labakhulu, abanothileyo labayanga, abakhululekileyo kanye lezigqili ukuba babekwe uphawu ezandleni zabo zokudla loba emabunzini abo"},{"book":"Isambulo","chapter":"13","verse":"17","text":"ukuze angabikhona ozathenga kumbe athengise ngaphandle kokuba elophawu lolo olulibizo lesilo leso loba inombolo yebizo laso."},{"book":"Isambulo","chapter":"13","verse":"18","text":"Lokhu kufuna inhlakanipho. Umuntu olombono lengqondo ebonayo, kayidingisise inombolo yesilo ngoba yinombolo yomuntu. Inombolo yaso ngamakhulu ayisithupha lamatshumi ayisithupha lesithupha (666)."}]}