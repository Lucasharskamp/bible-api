{"data":[{"book":"Mateyu","chapter":"11","verse":"1","text":"Ndipo Yesu atamaliza kulangiza ophunzira ake khumi ndi awiri aja, anachoka kumeneko kupita kukaphunzitsa ndi kukalalikira ku mizinda ya ku Galileya."},{"book":"Mateyu","chapter":"11","verse":"2","text":"Yohane ali mʼndende anamva zimene Khristu ankachita, ndipo anatumiza ophunzira ake kukamufunsa Iye."},{"book":"Mateyu","chapter":"11","verse":"3","text":"Anamufunsa kuti, “Kodi Inu ndinu uja ankanena kuti mudzabwerayu kapena tidikire wina?”"},{"book":"Mateyu","chapter":"11","verse":"4","text":"Yesu anayankha kuti, “Bwererani ndi kukamuwuza Yohane zimene mwamva ndi kuona."},{"book":"Mateyu","chapter":"11","verse":"5","text":"Osaona akuona, olumala akuyenda, akhate akuchiritsidwa, osamva akumva, akufa akuukitsidwa ndipo Uthenga Wabwino ukulalikidwa kwa osauka."},{"book":"Mateyu","chapter":"11","verse":"6","text":"Odala ndi munthu amene sakhumudwa chifukwa cha Ine.”"},{"book":"Mateyu","chapter":"11","verse":"7","text":"Pamene ophunzira a Yohane ankachoka, Yesu anayamba kuyankhula kwa gulu la anthu za Yohane kuti, “Kodi munkapita ku chipululu kuti mukaone chiyani? Kodi bango logwedezeka ndi mphepo?"},{"book":"Mateyu","chapter":"11","verse":"8","text":"Nanga munkapita kukaona chiyani, munthu wovala zokongola? Ayi, wovala zokongola amakhala mʼnyumba za mafumu."},{"book":"Mateyu","chapter":"11","verse":"9","text":"Nanga munkapita kukaona chiyani? Mneneri kodi? Inde ndikuwuzani kuti munkakaona woposa mneneri."},{"book":"Mateyu","chapter":"11","verse":"10","text":"Uyu ndi amene malemba akunena za iye kuti,"},{"book":"Mateyu","chapter":"11","verse":"11","text":"Zoonadi, Ine ndikuwuzani kuti pakati pa obadwa ndi mkazi sipanaoneke wina aliyense wamkulu woposa Yohane Mʼbatizi; komatu amene ndi wamngʼono kwambiri mu ufumu wakumwamba ndi wamkulu koposa iye."},{"book":"Mateyu","chapter":"11","verse":"12","text":"Kuyambira masiku a Yohane Mʼbatizi mpaka tsopano, ufumu wakumwamba ndi wolimbirana ndipo anthu amphamvu okha ndi amene akuwulanda."},{"book":"Mateyu","chapter":"11","verse":"13","text":"Pakuti aneneri onse ndi malamulo ananenera kufikira nthawi ya Yohane."},{"book":"Mateyu","chapter":"11","verse":"14","text":"Ndipo ngati inu mufuna kulandira izi, iyeyu ndi Eliya amene ankanena kuti adzabwera uja."},{"book":"Mateyu","chapter":"11","verse":"15","text":"Iye amene ali ndi makutu amve."},{"book":"Mateyu","chapter":"11","verse":"16","text":"“Kodi mʼbado uwu ndingawufanizire ndi chiyani? Uli ngati ana opezeka mʼmisika amene akuyitana anzawo nʼkumati:"},{"book":"Mateyu","chapter":"11","verse":"17","text":"“ ‘Tinakuyimbirani zitoliro,"},{"book":"Mateyu","chapter":"11","verse":"18","text":"Pakuti Yohane sanabwerere kudya kapena kumwa koma iwo ankanena kuti, ‘Iye anali ndi chiwanda.’"},{"book":"Mateyu","chapter":"11","verse":"19","text":"Mwana wa Munthu anabwera ndi kumadya ndi kumwa koma iwo akuti, ‘Munthu wadyera, woledzera, bwenzi la amisonkho ndi bwenzi la ochimwa.’ Koma nzeru imatsimikizika kuti ndi yolondola mwa ntchito zake.”"},{"book":"Mateyu","chapter":"11","verse":"20","text":"Pamenepo Yesu anayamba kudzudzula mizinda imene zodabwitsa zake zambiri zinachitikamo, chifukwa chakuti sinatembenuke mtima."},{"book":"Mateyu","chapter":"11","verse":"21","text":"“Tsoka kwa iwe Korazini! Tsoka kwa iwe Betisaida! Ngati zodabwitsa zimene zinachitika mwa iwe zikanachitidwa mu Turo ndi Sidoni, iwo akanalapa kale atavala ziguduli ndi kudzola phulusa."},{"book":"Mateyu","chapter":"11","verse":"22","text":"Koma ndikuwuzani inu kuti pa tsiku lachiweruzo mlandu wa Turo ndi Sidoni udzachepako kusiyana ndi wanu."},{"book":"Mateyu","chapter":"11","verse":"23","text":"Ndipo iwe Kaperenawo, kodi udzakwezedwa kufika kumwamba? Ayi, udzatsitsidwa mpaka pansi kufika ku Hade. Ngati zodabwitsa zimene zinachitika mwa iwe, zikanachitika mu Sodomu, bwenzi iye alipo kufikira lero."},{"book":"Mateyu","chapter":"11","verse":"24","text":"Koma Ine ndikuwuzani kuti pa tsiku la chiweruziro mlandu wa Sodomu udzachepako kusiyana ndi wanu.”"},{"book":"Mateyu","chapter":"11","verse":"25","text":"Pa nthawi imeneyo Yesu anati, “Ine ndikukuyamikani Inu Atate Ambuye akumwamba ndi dziko lapansi, chifukwa Inu mwawabisira zinthu izi anzeru ndi ophunzira ndi kuziwulula kwa ana angʼonoangʼono."},{"book":"Mateyu","chapter":"11","verse":"26","text":"Inde, Atate, ichi chinali chokukomerani Inu."},{"book":"Mateyu","chapter":"11","verse":"27","text":"“Zinthu zonse zapatsidwa kwa Ine ndi Atate anga. Palibe mmodzi amene adziwa Mwana kupatula Atate ndipo palibe mmodzi amene adziwa Atate kupatula Mwana ndi kwa iwo amene Mwana awasankha kuwawululira."},{"book":"Mateyu","chapter":"11","verse":"28","text":"“Idzani kwa Ine, inu nonse otopa ndi olemedwa ndipo Ine ndidzakupatsani mpumulo."},{"book":"Mateyu","chapter":"11","verse":"29","text":"Senzani goli langa ndipo phunzirani kwa Ine, pakuti ndine wofatsa ndi wodzichepetsa. Ndipo inu mudzapeza mpumulo wa miyoyo yanu."},{"book":"Mateyu","chapter":"11","verse":"30","text":"Pakuti goli langa ndi losavuta ndipo katundu wanga ndi wopepuka.”"}]}