{"data":[{"book":"Márk","chapter":"12","verse":"1","text":"Ezután példázatokban kezdett beszélni hozzájuk: „Egy ember szőlőt ültetett, körülvette gyepűvel, és sajtót ásott, és tornyot épített, és kiadta munkásoknak, és elutazott."},{"book":"Márk","chapter":"12","verse":"2","text":"Amikor eljött az ideje, szolgát küldött a munkásokhoz, hogy kapjon a munkásoktól a szőlő gyümölcséből."},{"book":"Márk","chapter":"12","verse":"3","text":"Azok azonban megfogták, megverték, és üresen küldték vissza."},{"book":"Márk","chapter":"12","verse":"4","text":"És ismét küldött hozzájuk egy másik szolgát, akit meg kővel dobáltak meg, fejét betörték, és gyalázattal illetve visszaküldték."},{"book":"Márk","chapter":"12","verse":"5","text":"Ismét küldött egy másikat, de azt megölték, és még sok más szolgát is, akik közül némelyeket megvertek, némelyeket pedig megöltek."},{"book":"Márk","chapter":"12","verse":"6","text":"Mivel pedig még egyvalakije, egyetlen szeretett fia is volt, utoljára azt is elküldte hozzájuk, ezt mondván: A fiamat meg fogják becsülni."},{"book":"Márk","chapter":"12","verse":"7","text":"A munkások azonban ezt mondák maguk között: Ez az örökös, gyertek, öljük meg, és mienk lesz az örökség."},{"book":"Márk","chapter":"12","verse":"8","text":"És megfogták, megölték, és a szőlőn kívülre dobták."},{"book":"Márk","chapter":"12","verse":"9","text":"Mit cselekszik hát a szőlőnek ura? Eljön, és elveszti a munkásokat, és a szőlőt másoknak adja."},{"book":"Márk","chapter":"12","verse":"10","text":"Ezt az Írást sem olvastátok:"},{"book":"Márk","chapter":"12","verse":"11","text":"Az Úrtól lett ez,"},{"book":"Márk","chapter":"12","verse":"12","text":"És igyekeztek őt elfogni, de féltek a sokaságtól, mert tudták, hogy a példázatot ellenük mondta. Ezért otthagyták őt, és tovább mentek onnan."},{"book":"Márk","chapter":"12","verse":"13","text":"Elküldtek hozzá néhányat a farizeusok és a Heródes-pártiak közül, hogy szavaival fogják meg."},{"book":"Márk","chapter":"12","verse":"14","text":"Azok pedig odamenve, ezt mondták neki: „Mester, tudjuk hogy igaz vagy, és nem tartasz senkitől, mert nem az emberek személyére tekintesz, hanem az igazság szerint tanítod az Isten útját. Szabad-e a császárnak adót fizetni vagy nem? Fizessünk vagy ne fizessünk?“"},{"book":"Márk","chapter":"12","verse":"15","text":"Ő pedig ismerve képmutatásukat, ezt mondta nekik: „Miért kísértetek engem? Hozzatok nekem egy pénzt, hadd lássam.“"},{"book":"Márk","chapter":"12","verse":"16","text":"Azok pedig hoztak, és Jézus megkérdezte tőlük: „Kié ez a kép és a felirat?“ Azok pedig ezt felelték: „A császáré.“"},{"book":"Márk","chapter":"12","verse":"17","text":"Ekkor Jézus ezt mondta nékik: „Adjátok meg a császárnak, ami a császáré, és az Istennek, ami az Istené.“ És elálmélkodtak rajta."},{"book":"Márk","chapter":"12","verse":"18","text":"Ezután szadduceusok jöttek hozzá, akik azt mondják, hogy nincsen feltámadás, és megkérdezték tőle:"},{"book":"Márk","chapter":"12","verse":"19","text":"„Mester, Mózes azt írta nekünk, hogy »ha valakinek testvére meghalt, és feleséget hagyott hátra, gyermekeket pedig nem hagyott, akkor a feleségét vegye el az ő testvére, és támasszon utódot a testvérének.«"},{"book":"Márk","chapter":"12","verse":"20","text":"Volt tehát hét fiútestvér. Az első feleséget vett, de meghalt, és nem hagyott utódot."},{"book":"Márk","chapter":"12","verse":"21","text":"A második is elvette az asszonyt, de meghalt, és utódot ő sem hagyott. Hasonlóképpen a harmadik is,"},{"book":"Márk","chapter":"12","verse":"22","text":"és mind a hét elvette, és utódot nem hagytak. Legutoljára meghalt az asszony is."},{"book":"Márk","chapter":"12","verse":"23","text":"A feltámadáskor tehát, mikor feltámadnak, melyiküknek lesz a felesége? Mert mind a hétnek a felesége volt.“"},{"book":"Márk","chapter":"12","verse":"24","text":"Jézus pedig így felelt nekik: „Vagy nem azért tévelyegtek-e, mert nem ismeritek az Írásokat, sem az Istennek hatalmát?"},{"book":"Márk","chapter":"12","verse":"25","text":"Mert amikor a halálból feltámadnak, sem nem házasodnak, sem férjhez nem mennek, hanem olyanok lesznek, mint az angyalok a mennyekben."},{"book":"Márk","chapter":"12","verse":"26","text":"A halottakról pedig, hogy feltámadnak, nem olvastátok-e a Mózes könyvében, a csipkebokornál, hogy hogyan szólott neki az Isten, ezt mondván: »Én vagyok Ábrahám Istene, Izsák Istene és Jákób Istene«?"},{"book":"Márk","chapter":"12","verse":"27","text":"Az Isten nem holtaknak, hanem élőknek Istene. Ti tehát igen tévelyegtek.“"},{"book":"Márk","chapter":"12","verse":"28","text":"Akkor odament hozzá egy az írástudók közül, aki az ő vitatkozásukat hallotta, és tudva, hogy jól megfelelt nekik, megkérdezte tőle: „Melyik az első az összes parancsolat közül?“"},{"book":"Márk","chapter":"12","verse":"29","text":"Jézus ezt felelt neki: „Minden parancsolat közül az első: »Halljad, Izrael, az Úr, a mi Istenünk az egyetlen Úr."},{"book":"Márk","chapter":"12","verse":"30","text":"Szeressed azért az Urat, a te Istenedet teljes szívedből, teljes lelkedből, teljes elmédből és teljes erődből. Ez az első parancsolat.«"},{"book":"Márk","chapter":"12","verse":"31","text":"A második pedig hasonlít ehhez: »Szeresd felebarátodat, mint magadat.« Nincs más ezeknél nagyobb parancsolat.“"},{"book":"Márk","chapter":"12","verse":"32","text":"Akkor mondta neki az írástudó: „Jól van, Mester, helyesen mondod, hogy egy Isten van, és nincsen kívüle más,"},{"book":"Márk","chapter":"12","verse":"33","text":"és szeretni őt teljes szívből, teljes elméből, teljes lélekből és teljes erőből és szeretni az ember felebarátját, mint önmagát, többet ér minden égőáldozatnál és véres áldozatnál.“"},{"book":"Márk","chapter":"12","verse":"34","text":"Jézus pedig látva, hogy bölcsen felelt, ezt mondta neki: „Nem vagy messze az Isten országától.“ És többé senki sem merte őt megkérdezni."},{"book":"Márk","chapter":"12","verse":"35","text":"Amint Jézus a templomban tanított, ezt kérdezte: „Hogyan mondhatják az írástudók, hogy a Krisztus Dávidnak Fia?"},{"book":"Márk","chapter":"12","verse":"36","text":"Hiszen Dávid maga mondta a Szentlélek által:"},{"book":"Márk","chapter":"12","verse":"37","text":"Tehát maga Dávid nevezi őt »Urának«, hogyan lehet akkor a Fia?“ És a nagy sokaság örömmel hallgatta."},{"book":"Márk","chapter":"12","verse":"38","text":"Jézus pedig ezt mondta nekik tanításában: „Őrizkedjetek az írástudóktól, akik örömest járnak hosszú köntösökben, és szeretik, ha a piacokon köszöntik őket."},{"book":"Márk","chapter":"12","verse":"39","text":"És szeretik a gyülekezetekben az első helyeket és a lakomákon a főhelyeket."},{"book":"Márk","chapter":"12","verse":"40","text":"Az özvegyeknek házát fölemésztik, és színlelésből hosszan imádkoznak: ezek súlyosabb ítélet alá esnek.“"},{"book":"Márk","chapter":"12","verse":"41","text":"Ezután leült Jézus a templompersellyel átellenben, és nézte, hogy a sokaság miként dob pénzt a perselybe. Sok gazdag pedig sokat dobott abba."},{"book":"Márk","chapter":"12","verse":"42","text":"Egy szegény özvegyasszony is odajött, két fillért, azaz egynegyed pénzt dobott bele."},{"book":"Márk","chapter":"12","verse":"43","text":"Akkor odaszólította tanítványait, és ezt mondta nekik: „Bizony mondom néktek, hogy ez a szegény özvegyasszony többet dobott mindenkinél, akik a perselybe dobtak."},{"book":"Márk","chapter":"12","verse":"44","text":"Mert azok mindnyájan a fölöslegükből dobtak, ő pedig a szegénységéből, amije csak volt, mind bedobta, az egész vagyonát.“"}]}