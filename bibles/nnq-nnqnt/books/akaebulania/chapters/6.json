{"data":[{"book":"Akaebulania","chapter":"6","verse":"1","text":"Tujendeke kukibola maboulo agakomile nu kugaleka maboulo ga kalakala gangakomala gu nhwalo gwa Kilisto, ngiti kujendeke kubola maboulo ga kalakalaje gangajangata kilebe andaje maboulo ga kalakala nu nhwalo gukunhwamini Nnoongo,"},{"book":"Akaebulania","chapter":"6","verse":"2","text":"na aina nduu ji maboulo gu ubaticho nu kummeke maboko nu kuyoigwa kwa bandu na hukumu ja machoba goa pangapela."},{"book":"Akaebulania","chapter":"6","verse":"3","text":"Genia matutenda anda apai Nnoongo."},{"book":"Akaebulania","chapter":"6","verse":"4","text":"Gambu bandu abapi lumuli nu kupaya kitoi chu kumbengu, ngabapoke Uhuke jwa Chwapi pamwe,"},{"book":"Akaebulania","chapter":"6","verse":"5","text":"nu kupaya gambone ga lilobe lya Nnoongo na makakala ga dunia ejiika,"},{"book":"Akaebulania","chapter":"6","verse":"6","text":"Kuboka pa genia ngibijileka imani jabe, kuwechekanaje benia kabuya balape kabena. Andi bammamba kabena panchalaba Mwana jwa Nnoongo kukunkana nu kunkoya oni pukongolou."},{"book":"Akaebulania","chapter":"6","verse":"7","text":"Nng'onda ogukome ula kila kingobu nu kumalika ipandwa eibape akalemi ipato jenie ipatite kindimba ku Nnoongo."},{"book":"Akaebulania","chapter":"6","verse":"8","text":"Nambu nng'onda anda umalike mikongo ja miba na chinde, gwambonije, ubandakile kulaanigwa na Nnoongo nu pukupela dunia ujochigwa mwoto."},{"book":"Akaebulania","chapter":"6","verse":"9","text":"Nambu makalonga bango iganukube tulenga nyenie, tumanyi kutenda kweli mangweto mmi mundela jambone, ndela jenie jijenda ku ukoligwa."},{"book":"Akaebulania","chapter":"6","verse":"10","text":"Nnoongo kutendaje ilebe yanga paligwa, kuyenie alilibilije liengo elinteilinge andaje kupalana kwannaite kwa liina lyakwe, magambu mabegalile bandu bakwe bachwapi na mpaka ngoe tango makabegelela."},{"book":"Akaebulania","chapter":"6","verse":"11","text":"Tupai muno kummona kila mundu kati jinu alaye kachana ukwakwo mpaka pukupela kupala gaga agunhyobalela galenganile."},{"book":"Akaebulania","chapter":"6","verse":"12","text":"Yene makabegangaje makakata, nambu mmaganga andi abaamine na abaimbalila, ngabapokela agalagila Nnoongo."},{"book":"Akaebulania","chapter":"6","verse":"13","text":"Nnoongo apampa Ulaimu lilagilo, ngalapila kwa lina lyakwe mwene, magambu abije ojwabi nkolongwa kupeta Nnoongo, kabi otwile kulapila kwa jwenio."},{"book":"Akaebulania","chapter":"6","verse":"14","text":"Nnoongo ngalenga, “Kweli kindimba manampa ni ibelei nduu.”"},{"book":"Akaebulania","chapter":"6","verse":"15","text":"Ulaimu ngalendela ku kuimbalila ku yene ngapokela chache channagila Nnoongo."},{"book":"Akaebulania","chapter":"6","verse":"16","text":"Bandu apabalapila, balapila ku jumwe ojwabi nkolongwa kupeta benia, nu kulapila kwenio kulaya kweli ja chache chikilongaligwe."},{"book":"Akaebulania","chapter":"6","verse":"17","text":"Nnoongo ngapala kulaya kipola muno kwa abalapile kutenda agalambukaje."},{"book":"Akaebulania","chapter":"6","verse":"18","text":"Ibi ilebe ibele, lilagilo nu kulapila, yenie kuotwaje kugalambuka, kuyene Nnoongo kulengaje uwangi, twenga tatubutakile tengela jakwe tupata mwojo gu kulikamu lihyobalelo elibekigwe nnongi jito."},{"book":"Akaebulania","chapter":"6","verse":"19","text":"Tukweti lihyobalelo lyene libi andi nanga ja meli mubwomi gwito. Lihyobalelo lyene lipekenyela mpaka pilipazia paali pachwapi muno."},{"book":"Akaebulania","chapter":"6","verse":"20","text":"Mwene Yesu alongali kujingila mwenio kwa magambu gito jwenio nga nkung'i nkolongwa machoba goa pangapela, kukulandanikia andi liengo lyu ukung'i lya Melikizedeki."}]}