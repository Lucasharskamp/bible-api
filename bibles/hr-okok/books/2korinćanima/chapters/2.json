{"data":[{"book":"2 Korinćanima","chapter":"2","verse":"1","text":"Zato sam sebi rekao: “Neću ponovno doći tako da ih ražalostim.”"},{"book":"2 Korinćanima","chapter":"2","verse":"2","text":"Jer ako ja vas ražalostim, tko će mene razveseliti ako ne vi?"},{"book":"2 Korinćanima","chapter":"2","verse":"3","text":"Ovo sam vam i napisao zato da me, kad dođem, ne bi ožalostili oni koji bi me trebali razveseliti, jer sam uvjeren da ćete vi biti sretni ako sam i ja sretan."},{"book":"2 Korinćanima","chapter":"2","verse":"4","text":"Pišem vam ovo shrvan žalošću, s bolom u srcu i sa suzama, ne da bih vas ražalostio, već da bih vam pokazao koliko vas silno volim."},{"book":"2 Korinćanima","chapter":"2","verse":"5","text":"Neću pretjerati ako kažem da čovjek koji mi je nanio zlo nije ražalostio samo mene već i sve vas."},{"book":"2 Korinćanima","chapter":"2","verse":"6","text":"On je već dovoljno kažnjen time što ga je većina vas zbog toga osudila."},{"book":"2 Korinćanima","chapter":"2","verse":"7","text":"Sada mu, naprotiv, oprostite i utješite ga, da ga prevelika žalost ne bi slomila."},{"book":"2 Korinćanima","chapter":"2","verse":"8","text":"Molim vas, pokažite mu da ga još uvijek volite."},{"book":"2 Korinćanima","chapter":"2","verse":"9","text":"Zato sam vam i pisao, da vidim hoćete li me u svemu poslušati."},{"book":"2 Korinćanima","chapter":"2","verse":"10","text":"Kad vi nekome oprostite, i ja mu oprostim. A što sam oprostio, ako sam imao što oprostiti, učinio sam po Kristovu ovlaštenju i za vašu dobrobit,"},{"book":"2 Korinćanima","chapter":"2","verse":"11","text":"da nas ne bi nadmudrio Sotona jer njegove nakane dobro poznajemo!"},{"book":"2 Korinćanima","chapter":"2","verse":"12","text":"Kad sam stigao u Troadu propovijedati Radosnu vijest o Kristu, Gospodin mi je za to otvorio vrata,"},{"book":"2 Korinćanima","chapter":"2","verse":"13","text":"ali nisam imao duševnog mira jer ondje nisam našao brata Tita. Zato sam se oprostio od druge braće i krenuo u Makedoniju."},{"book":"2 Korinćanima","chapter":"2","verse":"14","text":"Ali hvala Bogu koji nas u Kristu uvijek vodi u pobjedonosnom slavlju i koji kroz nas, poput ugodna mirisa, posvuda širi spoznaju o sebi."},{"book":"2 Korinćanima","chapter":"2","verse":"15","text":"Mi smo Bogu ugodan Kristov miris i među onima koji se spašavaju i među onima koji propadaju;"},{"book":"2 Korinćanima","chapter":"2","verse":"16","text":"prvima miris koji ih iz smrti vodi u život, a drugima koji ih iz života vodi u smrt. A tko je podoban za takav posao?"},{"book":"2 Korinćanima","chapter":"2","verse":"17","text":"Nismo mi kao varalice koji na Božjoj riječi nastoje zaraditi, već iz iskrenih pobuda, poslani od Boga, govorimo o Kristu. I znamo da nas Bog promatra."}]}