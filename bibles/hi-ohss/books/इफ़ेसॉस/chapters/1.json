{"data":[{"book":"इफ़ेसॉस","chapter":"1","verse":"1","text":"पौलॉस की ओर से, जो परमेश्वर की इच्छा के अनुसार मसीह येशु का प्रेरित है,"},{"book":"इफ़ेसॉस","chapter":"1","verse":"2","text":"तुम्हें हमारे पिता परमेश्वर और हमारे प्रभु येशु मसीह की ओर से अनुग्रह और शांति प्राप्‍त होती रहे."},{"book":"इफ़ेसॉस","chapter":"1","verse":"3","text":"हमारे प्रभु येशु मसीह के परमेश्वर और पिता की स्तुति हो, जिन्होंने हमें मसीह में स्वर्गीय स्थानों में हर एक आत्मिक आशीष से आशीषित किया है."},{"book":"इफ़ेसॉस","chapter":"1","verse":"4","text":"उन्होंने संसार की सृष्टि से पूर्व ही हमें मसीह में चुन लिया कि हम उनकी दृष्टि में पवित्र व निष्कलंक हों. प्रेम में"},{"book":"इफ़ेसॉस","chapter":"1","verse":"5","text":"उन्होंने हमें अपनी इच्छा के भले उद्देश्य के अनुसार अपने लिए मसीह येशु के द्वारा आदि से ही अपनी संतान होने के लिए नियत किया,"},{"book":"इफ़ेसॉस","chapter":"1","verse":"6","text":"कि उनके अद्भुत अनुग्रह की स्तुति हो, जो उन्होंने हमें अपने उस प्रिय पुत्र में उदारतापूर्वक प्रदान किया है."},{"book":"इफ़ेसॉस","chapter":"1","verse":"7","text":"और उन्हीं में हमें उनके बहुत अनुग्रह के अनुसार उनके लहू के द्वारा छुटकारा तथा अपराधों की क्षमा प्राप्‍त हुई"},{"book":"इफ़ेसॉस","chapter":"1","verse":"8","text":"यह अनुग्रह उन्होंने हम पर बहुतायत से बरसाया, उन्होंने सारी बुद्धिमानी और विवेक में,"},{"book":"इफ़ेसॉस","chapter":"1","verse":"9","text":"अपनी इच्छा का भेद हम पर अपने भले उद्देश्य के अनुसार प्रकट किया, जो उन्होंने स्वयं मसीह में स्थापित की थी,"},{"book":"इफ़ेसॉस","chapter":"1","verse":"10","text":"यह इंतजाम उन्होंने समयों को पूरा होने को ध्यान में रखकर मसीह में स्वर्ग तथा पृथ्वी की सभी वस्तुओं को इकट्ठा करने के लिए किया."},{"book":"इफ़ेसॉस","chapter":"1","verse":"11","text":"उन्हीं में उनके उद्देश्य के अनुरूप, जो अपनी इच्छा के अनुसार सभी कुछ संचालित करते हैं, हमने पहले से ठहराए जाकर एक मीरास प्राप्‍त की है,"},{"book":"इफ़ेसॉस","chapter":"1","verse":"12","text":"कि अंत में हम, जिन्होंने पहले से मसीह में आशा रखी, उनकी महिमा की स्तुति के साधन हो जाएं."},{"book":"इफ़ेसॉस","chapter":"1","verse":"13","text":"जिनमें तुम्हें भी, जिन्होंने सत्य का वचन अर्थात् अपने उद्धार का ईश्वरीय सुसमाचार सुनकर प्रभु येशु मसीह में विश्वास किया है, उन्हीं में प्रतिज्ञा किए हुए पवित्र आत्मा से छाप लगाई गई,"},{"book":"इफ़ेसॉस","chapter":"1","verse":"14","text":"यह हमारी मीरास के बयाने के रूप में, परमेश्वर की निज प्रजा के रूप में छुटकारे, और उनकी महिमा की स्तुति के लिए हमें प्रदान किए गए हैं."},{"book":"इफ़ेसॉस","chapter":"1","verse":"15","text":"यही कारण है कि मैं भी प्रभु येशु मसीह में तुम्हारे विश्वास और पवित्र लोगों के प्रति तुम्हारे प्रेम के विषय में सुनकर,"},{"book":"इफ़ेसॉस","chapter":"1","verse":"16","text":"अपनी प्रार्थनाओं में तुम्हें याद करते हुए परमेश्वर को धन्यवाद देना नहीं छोड़ता."},{"book":"इफ़ेसॉस","chapter":"1","verse":"17","text":"मेरी प्रार्थना यह है कि हमारे प्रभु येशु मसीह के परमेश्वर और प्रतापमय पिता तुम्हें ज्ञान व प्रकाशन की आत्मा प्रदान करें कि तुम उन्हें उत्तम रीति से जान सको."},{"book":"इफ़ेसॉस","chapter":"1","verse":"18","text":"और मैं प्रार्थना करता हूं कि अपने मन की आंखों के प्रकाशन से तुम जान सको कि उनकी बुलाहट की आशा और उनके पवित्र लोगों की मीरास के वैभव का धन क्या है,"},{"book":"इफ़ेसॉस","chapter":"1","verse":"19","text":"और हम विश्वासियों के प्रति उनका सामर्थ्य कैसा महान है. यह सामर्थ्य उनकी महाशक्ति की काम-प्रणाली के अनुरूप है"},{"book":"इफ़ेसॉस","chapter":"1","verse":"20","text":"जिसे उन्होंने मसीह में प्रकाशित किया, जब उन्होंने उन्हें मरे हुओं में से जीवित कर स्वर्गीय स्थानों में अपनी दायीं ओर बैठाया,"},{"book":"इफ़ेसॉस","chapter":"1","verse":"21","text":"सभी सत्ता, प्रधानता, सामर्थ्य, अधिकार और हर एक नाम के ऊपर, चाहे इस युग के या आनेवाले युग के."},{"book":"इफ़ेसॉस","chapter":"1","verse":"22","text":"उन्होंने सब कुछ उनके अधीन कर दिया तथा कलीसिया के लिए सभी वस्तुओं का शिरोमणि ठहरा दिया"},{"book":"इफ़ेसॉस","chapter":"1","verse":"23","text":"कलीसिया, जो उनका शरीर, उनकी परिपूर्णता है, जो सब में सब कुछ भरकर करते हैं."}]}