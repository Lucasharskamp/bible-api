{"data":[{"book":"Isaiah","chapter":"20","verse":"1","text":"Sargon di king aamua o Assyria ga hagau tagi dauwa aamua o Assyria gi heebagi gi di waahale Ashdod i Philistia."},{"book":"Isaiah","chapter":"20","verse":"2","text":"Nia ngadau e dolu nomua, Dimaadua gu helekai gi Isaiah, di tama Amoz, gi daawa ina gi daha ono suudi mo dono gahu manawa gee. Gei mee gu hagagila nnelekai Dimaadua, gu heehee ono suudi ai, mo ono goloo ai."},{"book":"Isaiah","chapter":"20","verse":"3","text":"Di madagoaa Ashdod ne kumi, Dimaadua ga helekai, “I lodo nia ngadau e dolu, dagu dangada hai hegau Isaiah nogo heehee ono suudi ai, mo ono goloo ai. Deenei la di hagamodongoohia dela gaa hai ang gi Egypt mo Ethiopia."},{"book":"Isaiah","chapter":"20","verse":"4","text":"Di king o Assyria gaa dagi digau galabudi nadau goloo ai, ala ne kumi go mee i nnenua e lua aanei. Digau mmaadua mo nia dama daane ga heehee nadau suudi ai, nadau goloo ai, nadau malau dono, e hagalangaadia Egypt."},{"book":"Isaiah","chapter":"20","verse":"5","text":"Digau ala e hagadagadagagee gi Ethiopia, ge hagaamu Egypt, gaa tee ga deai nadau hagadagadagagee, hagaamu ai."},{"book":"Isaiah","chapter":"20","verse":"6","text":"Di madagoaa deelaa ma ga dau mai, gei nia daangada ala e noho i tongotai Philistia ga helekai, ‘Mmada gi digau ala nogo hagadagadagagee ginai gidaadou bolo ga hagamaamaa laa gidaadou gi daha mo di king Assyria! Gidaadou ga mouli behee?’”"}]}