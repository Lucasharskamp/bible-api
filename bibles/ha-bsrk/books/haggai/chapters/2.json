{"data":[{"book":"Haggai","chapter":"2","verse":"1","text":"a ranar ashirin da ɗaya ga watan bakwai, maganar Ubangiji ta zo ta wurin annabi Haggai cewa,"},{"book":"Haggai","chapter":"2","verse":"2","text":"“Ka yi magana da Zerubbabel ɗan Sheyaltiyel wanda yake gwamna a Yahuda, da Yoshuwa ɗan Yehozadak, babban firist, da kuma dukan raguwar mutane. Ka tambaye su ka ce,"},{"book":"Haggai","chapter":"2","verse":"3","text":"‘Wane ne a cikinku ya ragu da ya ga wannan gida a darajarsa ta dā? Yaya yake a gare ku a yanzu? Bai yi kamar a bakin kome ba, ko ba haka ba?"},{"book":"Haggai","chapter":"2","verse":"4","text":"Amma yanzu ka ƙarfafa, ya Zerubbabel,’ in ji Ubangiji. ‘Ka ƙarfafa, ya Yoshuwa ɗan Yehozadak, babban firist. Ku ƙarfafa, dukanku mutanen ƙasar,’ in ji Ubangiji, ‘ku yi aiki. Gama ina tare da ku,’ in ji Ubangiji Maɗaukaki."},{"book":"Haggai","chapter":"2","verse":"5","text":"‘Wannan shi ne alkawarin da na yi da ku a lokacin da kuka fito daga Masar. Ruhuna kuwa yana tare da ku. Kada ku ji tsoro.’"},{"book":"Haggai","chapter":"2","verse":"6","text":"“Ga abin da Ubangiji Maɗaukaki ya ce, ‘Ba da jimawa ba zan sāke girgiza sammai da kuma ƙasa, teku da busasshiyar ƙasa."},{"book":"Haggai","chapter":"2","verse":"7","text":"Zan girgiza dukan al’ummai, marmarin kowace al’umma kuma zai taso, sa’an nan zan cika gidan nan da ɗaukaka,’ in ji Ubangiji Maɗaukaki."},{"book":"Haggai","chapter":"2","verse":"8","text":"‘Da zinariya da azurfa duka nawa ne,’ in ji Ubangiji Maɗaukaki."},{"book":"Haggai","chapter":"2","verse":"9","text":"‘Ɗaukakar gidan nan na yanzu za tă fi ɗaukakar gidan nan na dā,’ in ji Ubangiji Maɗaukaki. ‘A wannan wuri kuma zan ba da salama,’ in ji Ubangiji Maɗaukaki.”"},{"book":"Haggai","chapter":"2","verse":"10","text":"A ranar ashirin da huɗu ga watan tara, a shekara ta biyu ta mulkin Dariyus, maganar Ubangiji ta zo wa annabi Haggai cewa,"},{"book":"Haggai","chapter":"2","verse":"11","text":"“Ga abin da Ubangiji Maɗaukaki ya ce, ‘Ku tambayi firist abin da doka ta ce."},{"book":"Haggai","chapter":"2","verse":"12","text":"Idan mutum yana riƙe da naman da aka keɓe a rigarsa, sa’an nan kuma wannan rigar ta taɓa burodi, ko dafaffen abinci, ko ruwan inabi, ko mai, ko kowane irin abinci, wannan zai sa abin yă zama tsarkake?’ ”"},{"book":"Haggai","chapter":"2","verse":"13","text":"Sa’an nan Haggai ya ce, “In mutumin da ya ƙazantar da kansa ta wurin taɓa gawa, ya taɓa wani daga cikin waɗannan abubuwa, za su ƙazantu?”"},{"book":"Haggai","chapter":"2","verse":"14","text":"Sai annabi Haggai ya ce, “ ‘Haka yake da wannan mutane da kuma wannan al’umma a gabana,’ in ji Ubangiji. ‘Duk abin da suke yi da kuma dukan abin da suke miƙawa ƙazantattu ne."},{"book":"Haggai","chapter":"2","verse":"15","text":"“ ‘Yanzu kuwa sai ku yi la’akari da wannan daga wannan rana zuwa gaba2.15 Ko kuwa ranakun da suka wuce, ku tuna yadda al’amura suke kafin a ɗora wani dutse bisa wani a haikalin Ubangiji."},{"book":"Haggai","chapter":"2","verse":"16","text":"A lokacin, idan wani ya tafi wurin tsibin da zai auna mudu ashirin, sai yă iske mudu goma kawai. Idan kuma wani ya tafi wurin matse ruwan inabi don yă ɗebo lita hamsin, sai yă tarar da lita ashirin kawai."},{"book":"Haggai","chapter":"2","verse":"17","text":"Na mai da aikin da kuka sha wahala kuka yi ya zama banza ta wurin saukar da burtuntuna, da fumfuna, da ƙanƙara, duk da haka ba ku juyo gare ni ba,’ in ji Ubangiji."},{"book":"Haggai","chapter":"2","verse":"18","text":"‘Daga wannan rana zuwa gaba, wato, rana ta ashirin da huɗu ga watan tara, ku lura da ranar da aka kafa harsashin haikalin Ubangiji. Ku lura da kyau."},{"book":"Haggai","chapter":"2","verse":"19","text":"Akwai sauran irin da ya rage a rumbu? Har yanzu, kuringar inabi da itacen ɓaure, rumman da itacen zaitun ba su ba da ’ya’ya ba tukuna."},{"book":"Haggai","chapter":"2","verse":"20","text":"Maganar Ubangiji ta zo wa annabi Haggai sau na biyu a rana ta ashirin da huɗu ga wata cewa,"},{"book":"Haggai","chapter":"2","verse":"21","text":"“Ka faɗa wa Zerubbabel gwamnan Yahuda cewa zan girgiza sammai da ƙasa."},{"book":"Haggai","chapter":"2","verse":"22","text":"Zan hamɓarar da gadajen mulki in kuma ragargaza ƙarfin ƙasashen al’ummai. Zan tumɓuke kekunan yaƙi da mahayansu; dawakai da mahayansu za su mutu, kowane ta wurin takobin ɗan’uwansu."},{"book":"Haggai","chapter":"2","verse":"23","text":"“ ‘A wannan rana,’ in ji Ubangiji Maɗaukaki, ‘Zan ɗauke ka, bawana Zerubbabel ɗan Sheyaltiyel,’ in ji Ubangiji, ‘in kuma maishe ka kamar zoben hatimi, gama na zaɓe ka,’ in ji Ubangiji Maɗaukaki.”"}]}