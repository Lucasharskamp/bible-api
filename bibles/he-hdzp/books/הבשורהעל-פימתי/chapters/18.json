{"data":[{"book":"הבשורה על-פי מתי","chapter":"18","verse":"1","text":"באותה שעה באו התלמידים אל ישוע ושאלו: ”מי מאיתנו יהיה הגדול ביותר במלכות השמים?“"},{"book":"הבשורה על-פי מתי","chapter":"18","verse":"2","text":"ישוע קרא אליו ילד קטן והציג אותו לפניהם."},{"book":"הבשורה על-פי מתי","chapter":"18","verse":"3","text":"לאחר מכן אמר: ”אם לא תחזרו בתשובה ותהיו כמו ילדים, לא תיכנסו למלכות השמים."},{"book":"הבשורה על-פי מתי","chapter":"18","verse":"4","text":"לכן מי שיהיה עניו כמו הילד הזה, הוא הגדול ביותר במלכות השמים."},{"book":"הבשורה על-פי מתי","chapter":"18","verse":"5","text":"וכל מי שמקבל ילד כזה בשמי, מקבל למעשה אותי."},{"book":"הבשורה על-פי מתי","chapter":"18","verse":"6","text":"אבל אוי למי שיגרום לילד המאמין בי לאבד את אמונתו! לאדם כזה מוטב שיקשרו אבן כבדה לצווארו ויטביעו אותו בים!"},{"book":"הבשורה על-פי מתי","chapter":"18","verse":"7","text":"”אוי לעולם על כל הרוע שבו! הפיתוי לעשות את הרע הוא בלתי נמנע, אולם אוי לאדם שיגרום לפיתוי!"},{"book":"הבשורה על-פי מתי","chapter":"18","verse":"8","text":"לכן אם ידך או רגלך גורמת לך לחטוא, כרות אותה והשלך אותה ממך והלאה! מוטב שתיכנס למלכות השמים בעל מום, מאשר שתהיה באש עולם עם שתי ידיך או שתי רגליך."},{"book":"הבשורה על-פי מתי","chapter":"18","verse":"9","text":"ואם עינך גורמת לך לחטוא, עקור אותה והשלך אותה. מוטב שתיכנס למלכות השמים עם עין אחת, מאשר שתהיה בגיהינום עם שתי עיניים ותראה את אש העולם!"},{"book":"הבשורה על-פי מתי","chapter":"18","verse":"10","text":"”אני מזהיר אתכם שלא לבוז לאחד מן הילדים האלה, כי אני אומר לכם שהמלאכים שלהם יכולים תמיד לגשת אל אבי."},{"book":"הבשורה על-פי מתי","chapter":"18","verse":"11","text":"ואני, בן־האדם, באתי להושיע את האובדים."},{"book":"הבשורה על-פי מתי","chapter":"18","verse":"12","text":"”אם יש לאדם מאה כבשים, ואחת מהן הולכת לאיבוד – מה יעשה אותו אדם? האם לא יעזוב את תשעים ותשע הכבשים לבדן, ויחזור אל ההרים כדי לחפש את האובדת?"},{"book":"הבשורה על-פי מתי","chapter":"18","verse":"13","text":"כשימצא אותה, האם לא ישמח על הכבשה שנמצאה יותר מאשר על התשעים ותשע שלא אבדו?"},{"book":"הבשורה על-פי מתי","chapter":"18","verse":"14","text":"כך גם אבי אינו רוצה שאף אחד מהקטנים האלה יאבד!"},{"book":"הבשורה על-פי מתי","chapter":"18","verse":"15","text":"”אם אחיך חטא לך, הוכח אותו לבד. אם הוא מקשיב לך ומודה באשמתו – רכשת לך אח."},{"book":"הבשורה על-פי מתי","chapter":"18","verse":"16","text":"אם לא יקשיב, קח איתך עוד אח או שניים, וחיזרו אליו כששני העדים מאשרים את טענותיך."},{"book":"הבשורה על-פי מתי","chapter":"18","verse":"17","text":"אם עדיין יסרב להקשיב, הבא את הבעיה לפני הקהילה. אם הקהילה תפסוק לטובתך, והוא בכל זאת יעמוד על דעתו ולא ייכנע, היא רשאית לגרשו משורותיה ולהחרים אותו."},{"book":"הבשורה על-פי מתי","chapter":"18","verse":"18","text":"ואני אומר לכם: כל מה שתאסרו על הארץ יהיה אסור בשמים, וכל מה שתתירו על הארץ יהיה מותר בשמים."},{"book":"הבשורה על-פי מתי","chapter":"18","verse":"19","text":"”אומר לכם עוד דבר: אם שניים מכם מסכימים ביניכם לבקש דבר מה, אבי שבשמים ייתן לכם את אשר תבקשו."},{"book":"הבשורה על-פי מתי","chapter":"18","verse":"20","text":"כי בכל מקום שבו נפגשים שניים או שלושה אנשים המאמינים בי, אני שם בתוכם.“"},{"book":"הבשורה על-פי מתי","chapter":"18","verse":"21","text":"לאחר מכן בא פטרוס אל ישוע ושאל: ”אדוני, כמה פעמים עלי לסלוח לאדם שחטא לי? שבע פעמים?“"},{"book":"הבשורה על-פי מתי","chapter":"18","verse":"22","text":"”לא“, ענה ישוע, ”שבעים כפול שבע פעמים!“"},{"book":"הבשורה על-פי מתי","chapter":"18","verse":"23","text":"”אפשר להמשיל את מלכות השמים למלך שהחליט לעדכן את ספרי החשבונות שלו."},{"book":"הבשורה על-פי מתי","chapter":"18","verse":"24","text":"במהלך יישוב החשבונות הובא לפניו אדם שהיה חייב לו עשרת אלפים ככרי כסף."},{"book":"הבשורה על-פי מתי","chapter":"18","verse":"25","text":"מכיוון שלא היה לאיש כסף לשלם, ציווה המלך למכור אותו, את אשתו, את ילדיו ואת כל רכושו תמורת החוב.“"},{"book":"הבשורה על-פי מתי","chapter":"18","verse":"26","text":"”אולם האיש נפל לרגלי המלך, בכה והתחנן: ’אנא, אדוני, תן לי חסד ואשלם לך את כל החוב!‘"},{"book":"הבשורה על-פי מתי","chapter":"18","verse":"27","text":"”המלך ריחם על האיש, שיחרר אותו וויתר לו על החוב."},{"book":"הבשורה על-פי מתי","chapter":"18","verse":"28","text":"”אולם כשיצא האיש מלפני המלך, הלך אל אדם שהיה חייב לו אלף שקלים, תפס אותו ודרש ממנו לשלם מיד את חובו."},{"book":"הבשורה על-פי מתי","chapter":"18","verse":"29","text":"החייב נפל על ברכיו והתחנן: ’אנא, עשה עמי חסד; חכה בסבלנות ואשלם לך הכל!‘"},{"book":"הבשורה על-פי מתי","chapter":"18","verse":"30","text":"”אולם המלווה לא הסכים לחכות, וציווה לכלוא את החייב בבית־הסוהר עד שיגמור לשלם את חובו."},{"book":"הבשורה על-פי מתי","chapter":"18","verse":"31","text":"”כשראו חבריו העבדים את הנעשה התעצבו מאוד והלכו אל המלך וסיפרו לו מה שקרה."},{"book":"הבשורה על-פי מתי","chapter":"18","verse":"32","text":"המלך קרא אליו את האדם שעל חובו ויתר, ואמר: ’נבזה מרושע שכמוך! אני ויתרתי לך על חוב עצום רק משום שביקשת זאת ממני!"},{"book":"הבשורה על-פי מתי","chapter":"18","verse":"33","text":"האם לא היה עליך לרחם על חברך העבד, כשם שאני ריחמתי עליך?‘"},{"book":"הבשורה על-פי מתי","chapter":"18","verse":"34","text":"”המלך הנרגז שלח את האיש לתא העינויים, עד שיגמור לשלם את חובו עד הפרוטה האחרונה."},{"book":"הבשורה על-פי מתי","chapter":"18","verse":"35","text":"כך יעשה לכם אבי שבשמים אם תסרבו לסלוח לאחיכם בכל לבכם.“"}]}