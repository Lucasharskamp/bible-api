{"data":[{"book":"2 ImiLando","chapter":"29","verse":"1","text":"UHezekhiya wayeleminyaka engamatshumi amabili lemihlanu ubudala ethatha ubukhosi, njalo wabusa eJerusalema okweminyaka engamatshumi amabili lasificamunwemunye. Ibizo likanina lalingu-Abhija indodakazi kaZakhariya."},{"book":"2 ImiLando","chapter":"29","verse":"2","text":"Wenza okulungileyo phambi kukaThixo, njengalokho okwakwenziwe nguyise uDavida."},{"book":"2 ImiLando","chapter":"29","verse":"3","text":"Ngenyanga yakuqala ngomnyaka wakuqala wokubusa kwakhe, wavula iminyango yethempeli likaThixo wayilungisa."},{"book":"2 ImiLando","chapter":"29","verse":"4","text":"Wamema abaphristi kanye labaLevi, wababuthanisa egumeni eliseceleni langempumalanga"},{"book":"2 ImiLando","chapter":"29","verse":"5","text":"wathi: “Lalelani kimi, lina baLevi! Zihlambululeni khathesi njalo lihlambulule lethempeli likaThixo, uNkulunkulu waboyihlo. Lisuse amanyala endaweni engcwele."},{"book":"2 ImiLando","chapter":"29","verse":"6","text":"Obaba babengathembekanga; benza okubi emehlweni kaThixo uNkulunkulu wethu bamdela. Indawo kaThixo bayincitsha ubuso bakhangela eceleni njalo bamfulathela uThixo."},{"book":"2 ImiLando","chapter":"29","verse":"7","text":"Bavala njalo izivalo zomphempe bacitsha izibane. Abazange batshise impepha njalo kabalethanga iminikelo yokutshiswa endaweni engcwele kaNkulunkulu ka-Israyeli."},{"book":"2 ImiLando","chapter":"29","verse":"8","text":"Ngakho ulaka lukaThixo selwehlele phezu kwabakoJuda laphezu kwabaseJerusalema; uThixo usebenze besabeka, bathuthumelisa baba yinto yokweyiswa, njengoba lizibonela ngawenu amehlo."},{"book":"2 ImiLando","chapter":"29","verse":"9","text":"Lokhu sekubangele ukubulawa kwabo ngenkemba njalo lokuthi amadodana lamadodakazi labomkethu babe sekuthunjweni."},{"book":"2 ImiLando","chapter":"29","verse":"10","text":"Khathesi ngifuna ukwenza isivumelwano loThixo, uNkulunkulu ka-Israyeli, ukuze ulaka lwakhe oluvuthayo lusidedele."},{"book":"2 ImiLando","chapter":"29","verse":"11","text":"Madodana ami, kalingabi ngabangananziyo ngoba uThixo uselikhethile lina ukuma phambi kwakhe limkhonze, limsebenzele lokutshisa impepha.”"},{"book":"2 ImiLando","chapter":"29","verse":"12","text":"Ngakho laba abaLevi bahle baqalisa umsebenzi:"},{"book":"2 ImiLando","chapter":"29","verse":"13","text":"kwabosendo luka-Elizafani,"},{"book":"2 ImiLando","chapter":"29","verse":"14","text":"kwabosendo lukaHemani,"},{"book":"2 ImiLando","chapter":"29","verse":"15","text":"Bathi sebebuthanise abafowabo bazihlambulula bona, bangena ukuyahlambulula ithempeli likaThixo, njengokuqondisa kwenkosi, eyayilandela ilizwi likaThixo."},{"book":"2 ImiLando","chapter":"29","verse":"16","text":"Abaphristi bangena endaweni engcwele kaThixo ukuba bayeyihlambulula. Konke okwakungcolile ethempelini likaThixo bakukhuphela egumeni lethempeli likaThixo. AbaLevi bakuthwala baya lakho eSigodini saseKhidironi."},{"book":"2 ImiLando","chapter":"29","verse":"17","text":"Baqalisa ukwahlukanisela ngosuku lwakuqala lwenyanga yakuqala, kwathi ngosuku lwesificaminwembili lwenyanga bafika emphempeni kaThixo. Ngezinsuku ezilandelayo ezificaminwembili bangcwelisa ithempeli likaThixo uqobo, baze baqeda ngosuku lwetshumi lesithupha lwenyanga yakuqala."},{"book":"2 ImiLando","chapter":"29","verse":"18","text":"Basebengena enkosini uHezekhiya ukuba bayembikela bathi: “Sesilihlambulule lonke ithempeli likaThixo, le-alithari lomnikelo wokutshiswa lezitsha zalo zonke, kanye lethala lokwendlalela isinkwa esingcwelisiweyo kanye lazozonke impahla zakhona."},{"book":"2 ImiLando","chapter":"29","verse":"19","text":"Sesilungise sangcwelisa zonke izitsha ezasuswa yinkosi u-Ahazi ngokungathembeki kwakhe eseseyinkosi. Khathesi seziphambi kwe-alithari likaThixo.”"},{"book":"2 ImiLando","chapter":"29","verse":"20","text":"Ekuseni ngosuku olulandelayo inkosi uHezekhiya wabuthanisa izikhulu zedolobho ndawonye wasesiya ethempelini likaThixo."},{"book":"2 ImiLando","chapter":"29","verse":"21","text":"Baletha inkunzi eziyisikhombisa, lenqama eziyisikhombisa, lamazinyane ezimvu amaduna ayisikhombisa kanye lempongo eziyisikhombisa kungumnikelo wesono sombuso, lesendlu yokukhonzela kanye lesikaJuda. Inkosi yalaya abaphristi, abenzalo ka-Aroni, ukunikela ngalokho e-alithareni likaThixo."},{"book":"2 ImiLando","chapter":"29","verse":"22","text":"Ngakho babulala inkunzi, abaphristi bathatha igazi bachela ngalo e-alithareni; kwalandela inqama abazibulala bachela igazi lazo e-alithareni; basebebulala amazinyane ezimvu bachela igazi lawo e-alithareni."},{"book":"2 ImiLando","chapter":"29","verse":"23","text":"Impongo zomnikelo wesono zalethwa phambi kwenkosi laphambi kwebandla, babeka izandla zabo phezu kwazo."},{"book":"2 ImiLando","chapter":"29","verse":"24","text":"Abaphristi basebebulala impongo baletha igazi lazo e-alithareni kungumnikelo wesono ukuze kwenzelwe wonke u-Israyeli indlela yokubuyisana, ngoba inkosi yayilaye ukuthi kube lomnikelo wokutshiswa lomnikelo wesono kunikelelwa wonke u-Israyeli."},{"book":"2 ImiLando","chapter":"29","verse":"25","text":"AbaLevi yababeka phakathi kwethempeli likaThixo belezigubhu, lamachacho lemihubhe njengalokho okwakumiswe nguDavida loGadi umboni wenkosi loNathani umphrofethi; lokhu kwakungumlayo kaThixo oweza ngabaphrofethi bakhe."},{"book":"2 ImiLando","chapter":"29","verse":"26","text":"Ngakho abaLevi balinda belamachacho kaDavida, abaphristi belamacilongo."},{"book":"2 ImiLando","chapter":"29","verse":"27","text":"UHezekhiya wakhupha isiqondiso sokuba kwenziwe umnikelo wokutshiswa e-alithareni. Kuthe kuqalisa umnikelo, ukuhlabelela uThixo lakho kwaqalisa, kwahamba kanyekanye lamacilongo kanye lamachacho kaDavida inkosi yako-Israyeli."},{"book":"2 ImiLando","chapter":"29","verse":"28","text":"Ibandla lonke lakhothama lakhonza, abahlabeleli behlabela labamacilongo bewavuthela. Konke lokhu kwaqhubeka kwaze kwaphela umnikelo wokutshiswa."},{"book":"2 ImiLando","chapter":"29","verse":"29","text":"Ngemva kokuphela kweminikelo inkosi labo bonke ababekhona baguqa bakhonza."},{"book":"2 ImiLando","chapter":"29","verse":"30","text":"Inkosi uHezekhiya lezikhulu zayo yatshela abaLevi ukuba badumise uThixo ngamazwi kaDavida kanye laka-Asafi umboni. Ngakho badumisa ngokuhlabelela ngenjabulo bakhothamisa amakhanda abo bakhonza."},{"book":"2 ImiLando","chapter":"29","verse":"31","text":"UHezekhiya wasesithi, “Selizinikele kuThixo khathesi. Wozani lilethe imihlatshelo leminikelo yokubonga ethempelini likaThixo.” Ngakho ibandla laletha imihlatshelo leminikelo, yokubonga, njalo ababelenhliziyo ezivumayo baletha iminikelo yokutshiswa."},{"book":"2 ImiLando","chapter":"29","verse":"32","text":"Inani leminikelo yokutshiswa eyalethwa libandla kwakuzinkunzi ezingamatshumi ayisikhombisa, inqama ezilikhulu lamazinyane amaduna ezimvu angamakhulu amabili, konke kungokomnikelo wokutshiswa kuThixo."},{"book":"2 ImiLando","chapter":"29","verse":"33","text":"Izifuyo ezahlukaniselwa ukuba ngumhlatshelo kwakuzinkunzi ezingamakhulu ayisithupha lezimvu lembuzi ezizinkulungwane ezintathu."},{"book":"2 ImiLando","chapter":"29","verse":"34","text":"Kodwa, abaphristi babebalutshwana kakhulu ekuhlinzeni ezomnikelo wokutshiswa; ngakho basebencediswa ngabafowabo abaLevi waze waphela umsebenzi njalo abanye abaphristi baze bangcweliswa ngoba abaLevi babekunanzelele kakhulu ukuzingcwelisa kulabaphristi."},{"book":"2 ImiLando","chapter":"29","verse":"35","text":"Umnikelo wokutshiswa wawumnengi, kanye lamafutha omnikelo wobudlelwano kanye lomnikelo wokunathwayo okwakuhambelana lomnikelo wokutshiswa."},{"book":"2 ImiLando","chapter":"29","verse":"36","text":"UHezekhiya labo bonke abantu bajabula ngababekuphiwe nguNkulunkulu ekwenzela abantu bakhe, ngoba kwakwenzakale ngokuphangisa."}]}