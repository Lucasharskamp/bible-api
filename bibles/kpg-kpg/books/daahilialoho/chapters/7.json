{"data":[{"book":"Daahili Aloho","chapter":"7","verse":"1","text":"Tama ahina goe e madanga hualaa behee!"},{"book":"Daahili Aloho","chapter":"7","verse":"2","text":"Di boolo i golo dela e deemee di odi ono waini gu hagakala."},{"book":"Daahili Aloho","chapter":"7","verse":"3","text":"Oo uu le e hai be tagahaanau ee, e hai labelaa be nia manu ‘gazelle’ e lua."},{"book":"Daahili Aloho","chapter":"7","verse":"4","text":"Doo uwa e hai gadoo be di angulaa ne hai gi nia ‘ivory’."},{"book":"Daahili Aloho","chapter":"7","verse":"5","text":"Do libogo gu daahi gi nua guu hai be di Gonduu Carmel."},{"book":"Daahili Aloho","chapter":"7","verse":"6","text":"Goe e madanga hualaa behee!"},{"book":"Daahili Aloho","chapter":"7","verse":"7","text":"Di ngalungalua o do huaidina e hai gadoo be di niu,"},{"book":"Daahili Aloho","chapter":"7","verse":"8","text":"Au gaa gaga di niu, gaa hagi nia huwa o di maa."},{"book":"Daahili Aloho","chapter":"7","verse":"9","text":"ge doo ngudu e kala gadoo be nia waini ala koia e kala."},{"book":"Daahili Aloho","chapter":"7","verse":"10","text":"Au di mee ni dogu aloho, gei mee e hiihai mai gi di au."},{"book":"Daahili Aloho","chapter":"7","verse":"11","text":"Hanimoi, go dogu aloho, gidaua gaa hula gi lodo henua,"},{"book":"Daahili Aloho","chapter":"7","verse":"12","text":"Gidaua gaa aala hagaluada loo ga madamada gi nia laagau ‘grape’"},{"book":"Daahili Aloho","chapter":"7","verse":"13","text":"Goe ga hagadungu iha di hauiha kala o nia laagau ‘mandrake’,"}]}