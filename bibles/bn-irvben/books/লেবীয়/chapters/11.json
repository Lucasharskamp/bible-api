{"data":[{"book":"লেবীয়","chapter":"11","verse":"1","text":"আর সদাপ্রভু মোশি ও হারোণকে বললেন,"},{"book":"লেবীয়","chapter":"11","verse":"2","text":"“তোমরা ইস্রায়েল সন্তানদের বল, ভূচর সমস্ত পশুর মধ্যে এই সব জীব তোমাদের খাদ্য হবে।"},{"book":"লেবীয়","chapter":"11","verse":"3","text":"পশুদের মধ্যে যে কোনো পশু সম্পূর্ণ দুই টুকরো খুরবিশিষ্ট ও জাবর কাটে, তা তোমরা খেতে পার।"},{"book":"লেবীয়","chapter":"11","verse":"4","text":"কিন্তু যারা জাবর কাটে, কিংবা দুই টুকরো খুরবিশিষ্ট, তাদের মধ্যে তোমরা এই এই পশু খাবে না। উট তোমাদের পক্ষে অশুচি, কারণ সে জাবর কাটে বটে, কিন্তু দুই টুকরো খুরবিশিষ্ট নয়।"},{"book":"লেবীয়","chapter":"11","verse":"5","text":"আর শাফন তোমাদের পক্ষে অশুচি, কারণ সে জাবর কাটে, কিন্তু দুই টুকরো খুরবিশিষ্ট নয়"},{"book":"লেবীয়","chapter":"11","verse":"6","text":"এবং খরগোশ তোমাদের পক্ষে অশুচি, কারণ সে জাবর কাটে, কিন্তু দুই টুকরো খুরবিশিষ্ট নয়।"},{"book":"লেবীয়","chapter":"11","verse":"7","text":"আর শূকর তোমাদের পক্ষে অশুচি, কারণ সে সম্পূর্ণরূপে দুই টুকরো খুরবিশিষ্ট বটে, কিন্তু জাবর কাটে না।"},{"book":"লেবীয়","chapter":"11","verse":"8","text":"তোমরা তাদের মাংস খেও না এবং তাদের মৃতদেহও স্পর্শ কোরো না; তারা তোমাদের পক্ষে অশুচি।"},{"book":"লেবীয়","chapter":"11","verse":"9","text":"জলে বাস করা জন্তুদের মধ্যে তোমরা এই সব খেতে পার; সমুদ্রে কি নদীতে অবস্থিত জন্তুর মধ্যে ডানা ও আঁশবিশিষ্ট জন্তু তোমাদের খাদ্য।"},{"book":"লেবীয়","chapter":"11","verse":"10","text":"কিন্তু সমুদ্রে কি নদীতে অবস্থিত জলচরদের মধ্যে, জলে অবস্থিত যাবতীয় প্রাণীর মধ্যে যারা ডানা ও আঁশবিশিষ্ট নয়, তারা তোমাদের পক্ষে ঘৃণিত।"},{"book":"লেবীয়","chapter":"11","verse":"11","text":"তারা তোমাদের জন্যে ঘৃণিত হবে; তোমরা তাদের মাংস খাবে না, তাদের মৃতদেহও ঘৃণা করবে।"},{"book":"লেবীয়","chapter":"11","verse":"12","text":"জলজ জন্তুর মধ্যে যাদের ডানা ও আঁশ নাই, সে সবই তোমাদের জন্যে ঘৃণিত।"},{"book":"লেবীয়","chapter":"11","verse":"13","text":"আর পাখিদের মধ্যে এই সব তোমাদের জন্যে ঘৃণিত হবে; এ সব অখাদ্য, এ সব ঘৃণিত; ঈগল, শকুন,"},{"book":"লেবীয়","chapter":"11","verse":"14","text":"চিল ও যে কোনো বাজপাখি"},{"book":"লেবীয়","chapter":"11","verse":"15","text":"এবং বিভিন্ন ধরনের কাক,"},{"book":"লেবীয়","chapter":"11","verse":"16","text":"উটপাখি, রাত্রিশ্যেন ও গাংচিল এবং নিজেদের জাতি অনুসারে শ্যেন,"},{"book":"লেবীয়","chapter":"11","verse":"17","text":"পেঁচা, মাছরাঙ্গা ও মহাপেঁচা,"},{"book":"লেবীয়","chapter":"11","verse":"18","text":"দীর্ঘগল হাঁস, পানিভেলা ও শকুনী,"},{"book":"লেবীয়","chapter":"11","verse":"19","text":"সারস এবং নিজেদের জাতি অনুসারে বক, টিট্টিভ ও বাদুড়।"},{"book":"লেবীয়","chapter":"11","verse":"20","text":"চার পায়ে চলা পতঙ্গ সব তোমাদের জন্য ঘৃণিত।"},{"book":"লেবীয়","chapter":"11","verse":"21","text":"তাছাড়া চার পায়ে চলা পাখনাবিশিষ্ট জন্তুর মধ্যে মাটিতে লাফানোর জন্যে যাদের পায়ের নলী দীর্ঘ, তারা তোমাদের খাদ্য হবে।"},{"book":"লেবীয়","chapter":"11","verse":"22","text":"ফলে নিজেদের জাতি অনুসারে পঙ্গপাল, নিজেদের জাতি অনুসারে বিধ্বংসী পঙ্গপাল, নিজেদের জাতি অনুসারে ঝিঁঝিঁ এবং নিজেদের জাতি অনুসারে অন্য ফড়িঙ্গ, এই সব তোমাদের খাদ্য হবে।"},{"book":"লেবীয়","chapter":"11","verse":"23","text":"কিন্তু আর সমস্ত চার পায়ে উড়ে বেড়ানো পতঙ্গ তোমাদের জন্য ঘৃণিত।"},{"book":"লেবীয়","chapter":"11","verse":"24","text":"এই সবের মাধ্যমে তোমরা অশুচি হবে; যে কেউ তাদের মৃতদেহ স্পর্শ করবে, সে সন্ধ্যা পর্যন্ত অশুচি থাকবে।"},{"book":"লেবীয়","chapter":"11","verse":"25","text":"আর যে কেউ তাদের মৃতদেহের কোনো অংশ বয়ে নিয়ে যাবে, সে নিজের পোশাক ধোবে এবং সন্ধ্যা পর্যন্ত অশুচি থাকবে।"},{"book":"লেবীয়","chapter":"11","verse":"26","text":"যে সব পশু সম্পূর্ণভাবে দুই টুকরো খুরবিশিষ্ট না এবং জাবর কাটে না, তারা তোমাদের জন্যে অশুচি; যে কেউ তাদেরকে স্পর্শ করে, সে অশুচি হবে।"},{"book":"লেবীয়","chapter":"11","verse":"27","text":"আর সমস্ত চার পায়ে চলা জন্তুর মধ্যে যে যে জন্তু থাবার মাধ্যমে চলে, তারা তোমাদের জন্যে অশুচি; যে কেউ তাদের শব স্পর্শ করবে, সে সন্ধ্যা পর্যন্ত অশুচি থাকবে।"},{"book":"লেবীয়","chapter":"11","verse":"28","text":"যে কেউ তাদের মৃতদেহ বয়ে নিয়ে যাবে, সে নিজের পোশাক ধোবে এবং সন্ধ্যা পর্যন্ত অশুচি থাকবে; তারা তোমাদের জন্যে অশুচি।"},{"book":"লেবীয়","chapter":"11","verse":"29","text":"আর বুকে হেঁটে চলা সরীসৃপের মধ্যে এই সব তোমাদের জন্যে অশুচি; নিজেদের জাতি অনুসারে বেজি, ইঁদুর ও টিকটিকি,"},{"book":"লেবীয়","chapter":"11","verse":"30","text":"গোসাপ, নীল টিকটিকি, মেটে গিরগিটি, হরিৎ টিকটিকি ও বহুরূপী।"},{"book":"লেবীয়","chapter":"11","verse":"31","text":"সরীসৃপের এই সব তোমাদের জন্যে অশুচি; এই সব মারা গেলে যে কেউ তাদেরকে স্পর্শ করবে, সে সন্ধ্যা পর্যন্ত অশুচি থাকবে।"},{"book":"লেবীয়","chapter":"11","verse":"32","text":"আর তাদের মধ্যে কারো মৃতদেহ যে জিনিসের ওপরে পড়বে, সেটাও অশুচি হবে; কাঠের পাত্র কিংবা পোশাক কিংবা চামড়া কিংবা চট, যে কোনো কাজের যোগ্য পাত্র হোক, তা জলে ডোবাতে হবে এবং সন্ধ্যা পর্যন্ত অশুচি থাকবে; পরে শুচি হবে।"},{"book":"লেবীয়","chapter":"11","verse":"33","text":"কোনো মাটির পাত্রের মধ্যে তাদের মৃতদেহ পড়লে তার মধ্যে অবস্থিত সব জিনিস অশুচি হবে ও তোমরা তা ভেঙে ফেলবে।"},{"book":"লেবীয়","chapter":"11","verse":"34","text":"তার মধ্যে অবস্থিত যে কোনো খাদ্য সামগ্রীর ওপরে জল দেওয়া যায়, তা অশুচি হবে এবং এই ধরনের সব পাত্রে সব প্রকার পানীয় জিনিস অশুচি হবে।"},{"book":"লেবীয়","chapter":"11","verse":"35","text":"যে কোনো জিনিসের ওপরে তাদের মৃতদেহের কিছু অংশ পড়ে, তা অশুচি হবে এবং যদি উনানে কিংবা রান্নার পাত্রে পড়ে, তবে তা ভেঙে ফেলতে হবে; তা অশুচি, তোমাদের জন্যে অশুচি থাকবে।"},{"book":"লেবীয়","chapter":"11","verse":"36","text":"ঝরনা কিংবা যে কুয়োতে অনেক জল থাকে, তা শুচি হবে; কিন্তু যাতে তাদের মৃতদেহ স্পৃষ্ট হবে, তাই অশুচি হবে।"},{"book":"লেবীয়","chapter":"11","verse":"37","text":"আর তাদের মৃতদেহের কোনো অংশ যদি কোনো বপন করা বীজে পড়ে, তবে তা শুচি থাকবে।"},{"book":"লেবীয়","chapter":"11","verse":"38","text":"কিন্তু বীজের ওপরে জল থাকলে যদি তাদের মৃতদেহের কোনো অংশ তার ওপরে পড়ে, তবে তা তোমাদের জন্যে অশুচি।"},{"book":"লেবীয়","chapter":"11","verse":"39","text":"আর তোমাদের খাবার কোনো পশু মরলে, যে কেউ তার মৃতদেহ স্পর্শ করবে, সে সন্ধ্যা পর্যন্ত অশুচি থাকবে।"},{"book":"লেবীয়","chapter":"11","verse":"40","text":"আর যে কেউ তার মৃতদেহের মাংস খাবে, সে নিজের পোশাক ধোবে এবং সন্ধ্যা পর্যন্ত অশুচি থাকবে। আর যে কেউ সেই শব বহন করবে, সেও নিজের বস্ত্র ধোবে এবং সন্ধ্যা পর্যন্ত অশুচি থাকবে"},{"book":"লেবীয়","chapter":"11","verse":"41","text":"আর বুকে হেঁটে চলা প্রত্যেক কীট ঘৃণিত; তা অখাদ্য হবে।"},{"book":"লেবীয়","chapter":"11","verse":"42","text":"বুকে হেঁটে চলা হোক কিংবা চার পায়ে কিংবা অনেক পায়ে হেঁটে চলা হোক, যে কোনো বুকে হেঁটে চলা কীট হোক, তোমরা তা খেও না, তা ঘৃণিত।"},{"book":"লেবীয়","chapter":"11","verse":"43","text":"কোনো বুকে হেঁটে চলা কীটের মাধ্যমে তোমরা নিজেদেরকে ঘৃণিত কোরো না ও সেই সবের মাধ্যমে নিজেদেরকে অশুচি কোরো না, পাছে তার মাধ্যমে অশুচি হও।"},{"book":"লেবীয়","chapter":"11","verse":"44","text":"কারণ আমি সদাপ্রভু তোমাদের ঈশ্বর; অতএব তোমরা নিজেদেরকে পবিত্র কর; পবিত্র হও, কারণ আমি পবিত্র; তোমরা মাটির ওপরে চলা কোনো ধরনের বুকে হেঁটে চলা জীবের মাধ্যমে নিজেদেরকে অপবিত্র কোরো না।"},{"book":"লেবীয়","chapter":"11","verse":"45","text":"কারণ আমি সদাপ্রভু তোমাদের ঈশ্বর হবার জন্য মিশর দেশ থেকে তোমাদেরকে এনেছি; অতএব তোমরা পবিত্র হবে, কারণ আমি পবিত্র।"},{"book":"লেবীয়","chapter":"11","verse":"46","text":"পশু, পাখি, জলচর সমস্ত প্রাণীর ও মাটিতে বুকে হেঁটে চলা সমস্ত প্রাণীর বিষয়ে এই ব্যবস্থা;"},{"book":"লেবীয়","chapter":"11","verse":"47","text":"এতে শুচি অশুচি জিনিসের ও খাদ্য অখাদ্য প্রাণীর পার্থক্য জানা যায়।”"}]}