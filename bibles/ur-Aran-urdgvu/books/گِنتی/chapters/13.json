{"data":[{"book":"گِنتی","chapter":"13","verse":"1","text":"پھر رب نے موسیٰ سے کہا،"},{"book":"گِنتی","chapter":"13","verse":"2","text":"”کچھ آدمی ملکِ کنعان کا جائزہ لینے کے لئے بھیج دے، کیونکہ مَیں اُسے اسرائیلیوں کو دینے کو ہوں۔ ہر قبیلے میں سے ایک راہنما کو چن کر بھیج دے۔“"},{"book":"گِنتی","chapter":"13","verse":"3","text":"موسیٰ نے رب کے کہنے پر اُنہیں دشتِ فاران سے بھیجا۔ سب اسرائیلی راہنما تھے۔"},{"book":"گِنتی","chapter":"13","verse":"4","text":"اُن کے نام یہ ہیں:"},{"book":"گِنتی","chapter":"13","verse":"5","text":"شمعون کے قبیلے سے سافط بن حوری،"},{"book":"گِنتی","chapter":"13","verse":"6","text":"یہوداہ کے قبیلے سے کالب بن یفُنّہ،"},{"book":"گِنتی","chapter":"13","verse":"7","text":"اِشکار کے قبیلے سے اِجال بن یوسف،"},{"book":"گِنتی","chapter":"13","verse":"8","text":"افرائیم کے قبیلے سے ہوسیع بن نون،"},{"book":"گِنتی","chapter":"13","verse":"9","text":"بن یمین کے قبیلے سے فلطی بن رفُو،"},{"book":"گِنتی","chapter":"13","verse":"10","text":"زبولون کے قبیلے سے جدی ایل بن سودی،"},{"book":"گِنتی","chapter":"13","verse":"11","text":"یوسف کے بیٹے منسّی کے قبیلے سے جَدی بن سُوسی،"},{"book":"گِنتی","chapter":"13","verse":"12","text":"دان کے قبیلے سے عمی ایل بن جملّی،"},{"book":"گِنتی","chapter":"13","verse":"13","text":"آشر کے قبیلے سے ستور بن میکائیل،"},{"book":"گِنتی","chapter":"13","verse":"14","text":"نفتالی کے قبیلے سے نخبی بن وُفسی،"},{"book":"گِنتی","chapter":"13","verse":"15","text":"جد کے قبیلے سے جیُوایل بن ماکی۔"},{"book":"گِنتی","chapter":"13","verse":"16","text":"موسیٰ نے اِن ہی بارہ آدمیوں کو ملک کا جائزہ لینے کے لئے بھیجا۔ اُس نے ہوسیع کا نام یشوع یعنی ’رب نجات ہے‘ میں بدل دیا۔"},{"book":"گِنتی","chapter":"13","verse":"17","text":"اُنہیں رُخصت کرنے سے پہلے اُس نے کہا، ”دشتِ نجب سے گزر کر پہاڑی علاقے تک پہنچو۔"},{"book":"گِنتی","chapter":"13","verse":"18","text":"معلوم کرو کہ یہ کس طرح کا ملک ہے اور اُس کے باشندے کیسے ہیں۔ کیا وہ طاقت ور ہیں یا کمزور، تعداد میں کم ہیں یا زیادہ؟"},{"book":"گِنتی","chapter":"13","verse":"19","text":"جس ملک میں وہ بستے ہیں کیا وہ اچھا ہے کہ نہیں؟ وہ کس قسم کے شہروں میں رہتے ہیں؟ کیا اُن کی چاردیواریاں ہیں کہ نہیں؟"},{"book":"گِنتی","chapter":"13","verse":"20","text":"ملک کی زمین زرخیز ہے یا بنجر؟ اُس میں درخت ہیں کہ نہیں؟ اور جرأت کر کے ملک کا کچھ پھل چن کر لے آؤ۔“ اُس وقت پہلے انگور پک گئے تھے۔"},{"book":"گِنتی","chapter":"13","verse":"21","text":"چنانچہ اِن آدمیوں نے سفر کر کے دشتِ صین سے رحوب تک ملک کا جائزہ لیا۔ رحوب لبو حمات کے قریب ہے۔"},{"book":"گِنتی","chapter":"13","verse":"22","text":"وہ دشتِ نجب سے گزر کر حبرون پہنچے جہاں عناق کے بیٹے اخی مان، سیسی اور تلمی رہتے تھے۔ (حبرون کو مصر کے شہر ضُعن سے سات سال پہلے تعمیر کیا گیا تھا)۔"},{"book":"گِنتی","chapter":"13","verse":"23","text":"جب وہ وادیٔ اِسکال تک پہنچے تو اُنہوں نے ایک ڈالی کاٹ لی جس پر انگور کا گُچھا لگا ہوا تھا۔ دو آدمیوں نے یہ انگور، کچھ انار اور کچھ انجیر لاٹھی پر لٹکائے اور اُسے اُٹھا کر چل پڑے۔"},{"book":"گِنتی","chapter":"13","verse":"24","text":"اُس جگہ کا نام اُس گُچھے کے سبب سے جو اسرائیلیوں نے وہاں سے کاٹ لیا اِسکال یعنی گُچھا رکھا گیا۔"},{"book":"گِنتی","chapter":"13","verse":"25","text":"چالیس دن تک ملک کا کھوج لگاتے لگاتے وہ لوٹ آئے۔"},{"book":"گِنتی","chapter":"13","verse":"26","text":"وہ موسیٰ، ہارون اور اسرائیل کی پوری جماعت کے پاس آئے جو دشتِ فاران میں قادس کی جگہ پر انتظار کر رہے تھے۔ وہاں اُنہوں نے سب کچھ بتایا جو اُنہوں نے معلوم کیا تھا اور اُنہیں وہ پھل دکھائے جو لے کر آئے تھے۔"},{"book":"گِنتی","chapter":"13","verse":"27","text":"اُنہوں نے موسیٰ کو رپورٹ دی، ”ہم اُس ملک میں گئے جہاں آپ نے ہمیں بھیجا تھا۔ واقعی اُس ملک میں دودھ اور شہد کی کثرت ہے۔ یہاں ہمارے پاس اُس کے کچھ پھل بھی ہیں۔"},{"book":"گِنتی","chapter":"13","verse":"28","text":"لیکن اُس کے باشندے طاقت ور ہیں۔ اُن کے شہروں کی فصیلیں ہیں، اور وہ نہایت بڑے ہیں۔ ہم نے وہاں عناق کی اولاد بھی دیکھی۔"},{"book":"گِنتی","chapter":"13","verse":"29","text":"عمالیقی دشتِ نجب میں رہتے ہیں جبکہ حِتّی، یبوسی اور اموری پہاڑی علاقے میں آباد ہیں۔ کنعانی ساحلی علاقے اور دریائے یردن کے کنارے کنارے بستے ہیں۔“"},{"book":"گِنتی","chapter":"13","verse":"30","text":"کالب نے موسیٰ کے سامنے جمع شدہ لوگوں کو اشارہ کیا کہ وہ خاموش ہو جائیں۔ پھر اُس نے کہا، ”آئیں، ہم ملک میں داخل ہو جائیں اور اُس پر قبضہ کر لیں، کیونکہ ہم یقیناً یہ کرنے کے قابل ہیں۔“"},{"book":"گِنتی","chapter":"13","verse":"31","text":"لیکن دوسرے آدمیوں نے جو اُس کے ساتھ ملک کو دیکھنے گئے تھے کہا، ”ہم اُن لوگوں پر حملہ نہیں کر سکتے، کیونکہ وہ ہم سے طاقت ور ہیں۔“"},{"book":"گِنتی","chapter":"13","verse":"32","text":"اُنہوں نے اسرائیلیوں کے درمیان اُس ملک کے بارے میں غلط افواہیں پھیلائیں جس کی تفتیش اُنہوں نے کی تھی۔ اُنہوں نے کہا، ”جس ملک میں سے ہم گزرے تاکہ اُس کا جائزہ لیں وہ اپنے باشندوں کو ہڑپ کر لیتا ہے۔ جو بھی اُس میں رہتا ہے نہایت درازقد ہے۔"},{"book":"گِنتی","chapter":"13","verse":"33","text":"ہم نے وہاں دیو قامت افراد بھی دیکھے۔ (عناق کے بیٹے دیو قامت افراد کی اولاد تھے)۔ اُن کے سامنے ہم اپنے آپ کو ٹڈی جیسا محسوس کر رہے تھے، اور ہم اُن کی نظر میں ایسے تھے بھی۔“"}]}