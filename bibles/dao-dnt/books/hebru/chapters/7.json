{"data":[{"book":"Hebru","chapter":"7","verse":"1","text":"Ahina Melkhihzadek cun Salem sangpuxang ja ak’hlüng säih Pamhnama Ktaiyüa kyaki. Abraham naw sangpuxang kphyü jah näng lü ngtuk pawhnak üngkhyüh a law be üng Melkhihzadek naw nghmuh püi lü dawnak a pet."},{"book":"Hebru","chapter":"7","verse":"2","text":"Abraham naw a yah naküt xa üngka mat ani üng peki. (Melkhihzadek tinak akcük suilam ta “Ngsungpyunkia Sangpuxang” ja Salem sangpuxanga a thawna phäh a ngming cun “Dimdeihnaka Sangpuxanga pi kyaki”) ti naka kyaki"},{"book":"Hebru","chapter":"7","verse":"3","text":"Melkhihzadeka nu ja pa, a pupae am mi jah ksing. A hminak ja a thihnak pi am mi ksing. Ani cun Pamhnama Cakpa mäia angläta ktaiyüa kyaki."},{"book":"Hebru","chapter":"7","verse":"4","text":"Ihlawka dämduhki tia nami ksingki. A ngming ngthangkia mi pupa Abraham naw ngtuk pawh lü a yaha xa üngka mat ani üng a pet ni."},{"book":"Hebru","chapter":"7","verse":"5","text":"7:5: Num 18:21Ktaiyüea kyaki, Leviha mjükphyüie naw Isarel khyange veia ami taknak xa üngka mat cun ami kbämei vaia Thum üng jah peki. Acune cun Abrahama mjükphyüie pi kya lü amäta khyangea pi kyaki."},{"book":"Hebru","chapter":"7","verse":"6","text":"Melkhihzadek cun Leviha mjüa am kya, lüpi ani naw Abraham, Pamhnama khyütam yahkia khawh xa üngka mat la lü dawnak peki."},{"book":"Hebru","chapter":"7","verse":"7","text":"Dawnak yahkia kthaka dawnak peki cun däm bawki tia mi ksingki."},{"book":"Hebru","chapter":"7","verse":"8","text":"Cangcim naw, thikia ktaiyüe naw xa üngka mat la u lü am thi theikia Melkhihzadek naw xa üngka mat a lak tia, a pyena kba ni."},{"book":"Hebru","chapter":"7","verse":"9","text":"Pyen vai a kyak üng, Abraham naw a khawh xa üngka mat a pet üng Levih (A mjükphyüi naw xa üngka mat laki) naw pi pe hngaki."},{"book":"Hebru","chapter":"7","verse":"10","text":"Levih cun am hmi law ham lüpi pyen vaia kyak üng, a pupa Abraham naw Melkhihzadek a hmuh üng ania k'uma veki."},{"book":"Hebru","chapter":"7","verse":"11","text":"Isarel khyange veia levih ktaiyü ninga Thum cun jah peta kyaki. Levih ktaiyüea bilawh hin a kümcei ania kyak üng ktaiyü akce a po law vai am hlü, acun hin Aron üngkhyüh am kya lü Melkhihzadek7:11: Melkhihzadeka ktaiyüa mjü üng (Büka 5:6) üngkhyüh vai ni."},{"book":"Hebru","chapter":"7","verse":"12","text":"Ktaiyü anghlai üng thum pi nghlai hnga khai."},{"book":"Hebru","chapter":"7","verse":"13","text":"Mi Bawipa naw a pyen ta a mjü hngaki naw säng na lü ania mjüe naw ktaiyü cun kphyawnkunga am pawh yah u."},{"book":"Hebru","chapter":"7","verse":"14","text":"Bawipa cun Judaha mjü üngkhyüh hmi law khai tia ngsing lü Mosi naw ktaiyüea mawng a pyen üng a mjü cun am pyen sih."},{"book":"Hebru","chapter":"7","verse":"15","text":"Ahina mawng cun ngsing law dämki, Melkhihzadeka mäi ktaiyü a kce po lawki ni."},{"book":"Hebru","chapter":"7","verse":"16","text":"Ani ktaiyüa mcawn cun nghngicim naw bilo lü pawhmsaha am kya, lüpi apäihnak am vekia xünnaka johit üngkhyüha ni a kya ve."},{"book":"Hebru","chapter":"7","verse":"17","text":"7:17: Sal 110:4 Cangcim naw, “Nang cun Melkhihzadeka ktaiyü a kya lawa kba angläta ktaiyüa na kya khai,”7:17: Melkhihzadeka ktaiyüa mjü üng (Büka 5:6) tia pyenki."},{"book":"Hebru","chapter":"7","verse":"18","text":"Bilawh kphyüm cun hawiha kyaki, isetiakyaküng ani cun summang vai am kya ti."},{"book":"Hebru","chapter":"7","verse":"19","text":"Mosia thum naw anaküt am kümceisak thei. Pamhnam am mi cähnak law üngkhyüha daw bawkia äpeinak mi yahki."},{"book":"Hebru","chapter":"7","verse":"20","text":"Acuna thea, Pamhnama ng'yünnak pi veki. Akce ktaiyüe vaia jah mcawn üng ahikba ng'yünnak am ve khawi."},{"book":"Hebru","chapter":"7","verse":"21","text":"7:21: Sal 110:4  Ng’yünnak üngkhyüh Jesuh ktaiyüa a thawn law üng Pamhnam naw ani üng,"},{"book":"Hebru","chapter":"7","verse":"22","text":"Acuna kyase, Jesuh cun hina hngalangki akdaw bawk ngthumkhäna mkhühüpnaka pawhki."},{"book":"Hebru","chapter":"7","verse":"23","text":"Akcea hngalangnak ta: ktaiyü kce khawhah veki. Ami cun thi u lü ami khut am msu thei u."},{"book":"Hebru","chapter":"7","verse":"24","text":"Jesuh cun angläta xüngkia kya lü a ktaiyünaka khut cun khyang kcea vei am pha thei."},{"book":"Hebru","chapter":"7","verse":"25","text":"Ani üngkhyüh Pamhnama vei lawki he cun atuh ja angläta jah küikyan khawhki, isetiakyaküng, amimia phäh Pamhnam nghuinak khaia angläta xüngki ni."},{"book":"Hebru","chapter":"7","verse":"26","text":"Acunakyase, Jesuh, Ktaiyü Ngvai Säih naw mi hlükaw jah kbebangki. Ani cun ngcimki; hmanak ja mkhyekatnak pi am ve, ani cun mkhyeki he üngkhyüh phyäi lü Khankhawea khana a mhlün ni."},{"book":"Hebru","chapter":"7","verse":"27","text":"7:27: Lev 9:7 Ani cun akce ktaiyü ngvaie säiha kba am ni; ani naw amäta mkhyea phäh ja khyangea mkhyea phäh ngkengtainak amhnüp tä a pawh vai am hlü. Ani naw amät ngkengtainaka ahun pawh hin avana phäh ahun däk a pawh ni."},{"book":"Hebru","chapter":"7","verse":"28","text":"Am kümceikiea khyange cun ktaiyü ngvai säih vaiea Mosia Thum naw jah mcawnki. Lüpi Pamhnam naw ng'yünnak am khyütam a pawh ta Thuma hnua law khai, angläta kümceikia a pawh Cakpa cun a mcawn ni."}]}