{"data":[{"book":"1Wakolinto","chapter":"6","verse":"1","text":"Uneva mntu ywa kwenyu kalemana na mkulisito mnyawe mwatenda vivihi kumlaha mzumizi mnyawe mwechitala cha wantu hewena kuvika, mkaleka kumlaha kwa wantu wa Chohile?"},{"book":"1Wakolinto","chapter":"6","verse":"2","text":"Hegu hamvimanyize kugamba wantu wakukile nawawakantile wantu we isi? Hegu nivyo, isi naikantilwe ni nyuwe, togolani! Hamkuwagila kukantila mbuli ndodo?"},{"book":"1Wakolinto","chapter":"6","verse":"3","text":"Hamvimanyize kugamba nachiwakantile wandima wa kwembingu? Uneva hegu imbuli ino, sikugamba chikantilise mbuli za mazuwa yano?"},{"book":"1Wakolinto","chapter":"6","verse":"4","text":"Ivyo, uneva mkatenda na nkumbizi mwe mbuli za mazwela, togolani, mwawatenda walamuzi wantu awo hewekusinya bunga dya wamzumile Chohile?"},{"book":"1Wakolinto","chapter":"6","verse":"5","text":"Nalonga ayo chani niwajele soni! Togola, hahana hata yumwenga mwenyu mta ubala wa kulamula nkumbizi mwe bunga dya wamzumile Chohile?"},{"book":"1Wakolinto","chapter":"6","verse":"6","text":"Mna mwalahana, mlukolo na mlukolo naho walamuzi nawo hawezumile."},{"book":"1Wakolinto","chapter":"6","verse":"7","text":"Ichindedi uko kulahana wenye yalagisa kugamba mdundugisa! Havyatendile vyedi mbunyanywe? Havyatendile vyedi mnkonywe vyenyu?"},{"book":"1Wakolinto","chapter":"6","verse":"8","text":"Mna, kuhigana na ivyo, nyuwe wenye mwankonya wantu na kuwahoka vyawo, naho, ayo mwawatendela walukolo wenyu!"},{"book":"1Wakolinto","chapter":"6","verse":"9","text":"Hegu, hamvimanyize kugamba wantu wavu hawengile mo uzumbe wa Chohile? Msekwedanta! Sawo wajenda uyaga hegu wavikila matukulu hegu wajenda na wantu wa wenye hegu wadyamapulu hegu wagosi hegu wavyele wakwesigina,"},{"book":"1Wakolinto","chapter":"6","verse":"10","text":"hegu wabavi hegu wabafu hegu wakozi hegu walulimi hegu wapolaganyi, awo wose hawengile mo uzumbe wa Chohile."},{"book":"1Wakolinto","chapter":"6","verse":"11","text":"Wamwenga mgati mwenyu wendaga seivyo wowo. Mna mlenguswa kulaila mwe masa, mtendwa wedi kulongozi kwa Chohile kwa zina dya Zumbe Yesu Kulisito na kwa Muye wa Chohile ywetu."},{"book":"1Wakolinto","chapter":"6","verse":"12","text":"Mntu adaha kulonga, “Chila chintu kwangu miye chaligana naviya sigilizi ikunga.” Heye, mna siyo chila chintu ni chedi kwako. Nadaha kugamba chila chintu chaligana na sigilizi kwangu mna sikunga kulongozwa ni chochose."},{"book":"1Wakolinto","chapter":"6","verse":"13","text":"Yumwenga adaha kulonga, “Nkande ni ya nda, na nda nayo ni ya nkande.” Ni chindedi, mna Chohile nabalange vyose vidi. Mwili suwo wa uchilanga, mna kumsankanila Zumbe, Zumbe naye ni kwachausa cha mwili."},{"book":"1Wakolinto","chapter":"6","verse":"14","text":"Ivyo, Chohile amuuyuse Zumbe nachuyuse naswi kwa nguvu yakwe."},{"book":"1Wakolinto","chapter":"6","verse":"15","text":"Togolani! Hamvimanyize kugamba mili yenyu ni vitago vya mwili wa Kulisito? Ivyo niviguhe vitago vya Kulisito nakuvitenda vitago vya mchilanga? Havikudahika!"},{"book":"1Wakolinto","chapter":"6","verse":"16","text":"Hegu hamvimanyize kugamba akulungana na mchilanga atenda mwili umwenga naye? Saviya viwandikwe, “Waidi awo nawatende mwili umwenga.”"},{"book":"1Wakolinto","chapter":"6","verse":"17","text":"Mna elungile na Zumbe ni muye umwenga naye."},{"book":"1Wakolinto","chapter":"6","verse":"18","text":"Enegani uchilaga. Masa yose yadamanywa kuse ko mwili mna mchilanga adamanya masa mo mwili wakwe mwenye."},{"book":"1Wakolinto","chapter":"6","verse":"19","text":"Hegu hamvimanyize kugamba mili yenyu ikala saviya nyumba nkulu ya kumvikila Chohile ya Muye Ukukile emndani mwenyu, uyo mumhokele kwa Chohile? Nyuwe hamwi ugoli wenyu wenye."},{"book":"1Wakolinto","chapter":"6","verse":"20","text":"Kawagulani kwa yombe kulu. Ivyo, mtunyeni Chohile kwe mili yenyu."}]}