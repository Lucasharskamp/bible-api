{"data":[{"book":"1 Wakolimso","chapter":"4","verse":"1","text":"Munhu yachiwone cheye iyo wasang'hani wa Chilisito, wowokwika goya vinhu vovifisigwe va Mulungu."},{"book":"1 Wakolimso","chapter":"4","verse":"2","text":"Na chilondeka kwa yoyose ija yokwika goya ni kwaminika."},{"book":"1 Wakolimso","chapter":"4","verse":"3","text":"Mbali kumwangu niye siyo chinhu kutagusigwa na mweye hebu wanhu wamwenga wala siitagusa niye mwenyewo."},{"book":"1 Wakolimso","chapter":"4","verse":"4","text":"Kwaviya siwona chimu cha kumulongeleza mwenyewo muna umoyo wangu, mbali iyo hailagusa kuwa ninoga haulongozi wa Mulungu. Mndewa iyo yonda yanilamulile nhaguso."},{"book":"1 Wakolimso","chapter":"4","verse":"5","text":"Ivo sekemumulamulile nhaguso munhu yoyose ing'hali lusita halunafika, na gozeleni mbaka Mndewa vondayeze. Yeye kezagala bung'hulo muna diziza zozifisigwe na kulagusa magesa ya mizoyo ya wanhu. Baho chila munhu kezahokela nhogolwa imfaya kulawa kwa Mulungu."},{"book":"1 Wakolimso","chapter":"4","verse":"6","text":"Ndugu zangu, kwa ichimu chenu nizitenda mbuli zino ziwe simwe da niye na Apolo, muladi kwa simwe jetu mupate kuifunza sekemfose yaja yandikigwe, muladi imwe wenu sekeyaigode kwa ichimu cha ino na kumwehula imwenga."},{"book":"1 Wakolimso","chapter":"4","verse":"7","text":"Sekemugese kuwa muna mbasakanyo na wamwenga. Mulungu kakwing'ha vinhu vose viwilinavo. Sekewiigode, fana hunahokela bule."},{"book":"1 Wakolimso","chapter":"4","verse":"8","text":"Mogesa mumala kupata chila chinhu chomulonda. Mogesa muwa matajili mumala. Mogesa muwa wafalume, ingawa cheye siyo. Vinoga, nowalondeleni muwe wafalume wa kweli, muladi na cheye chiwe wafalume hamwe na mweye."},{"book":"1 Wakolimso","chapter":"4","verse":"9","text":"Nogesa Mulungu kachitenda cheye watumigwa chiwe wanhu wa kulukomelezo ng'hani, fana wanhu watagusigwe kukomigwa. Chikigwa fana wanhu wa kusangazigwa haulongozi wa isi yose na wasenga wa Mulungu na wanhu."},{"book":"1 Wakolimso","chapter":"4","verse":"10","text":"Cheye chawabozi kwa ichimu cha kumsang'hanila Chilisito, mbali mweye mwawabala muna ukuilumba na Chilisito! Cheye chawanyondenyonde na mweye muna nguvu, iviya mweye mohishimika mbali cheye chokwehuligwa."},{"book":"1 Wakolimso","chapter":"4","verse":"11","text":"Mbaka sambi cheye china nzala na ng'hilu, chabule viwalo na chotowigwa ng'hani, na chabule hanhu ha kukala."},{"book":"1 Wakolimso","chapter":"4","verse":"12","text":"Chogaya na kusang'hana usang'hano kwa makono yetu wenyewo, na chahaduwiligwa chowatemela mate na chihagazigwa chofunya umoyo,"},{"book":"1 Wakolimso","chapter":"4","verse":"13","text":"Chahavwiziligwa chokwidika vinogile. Mbaka sambi cheye chowoneka fana unyolodo wa isi na unyolodo wa vinhu vose."},{"book":"1 Wakolimso","chapter":"4","verse":"14","text":"Siwandikileni usenga uno kwa ichimu cha kungumani chinyala, mbali kwa ichimu cha kuwazumha fana wanangu walondwa."},{"book":"1 Wakolimso","chapter":"4","verse":"15","text":"Hata one muhawa na ndoleizi maalufu longo muna ugima wenu wa Chichilisito, mwabule tata wengi. Kwaviya muna ugima wenu muna ukuilumba na Chilisito Yesu niwa tati yenu kwa kuwapeteleni Mbuli Inogile."},{"book":"1 Wakolimso","chapter":"4","verse":"16","text":"Nomulambani muwinze simwe jangu."},{"book":"1 Wakolimso","chapter":"4","verse":"17","text":"Lekamana nimtuma Timoseyo kumwenu, yeli mwanangu mulondwa mwaminika muna ukuilumba na Mndewa na kezamkumbusani nzila iniinzile niye muna ukuilumba na Chilisito, nzila ija inifundiza chila hanhu muna gamabumbila ga wanhu womuhuwila Mulungu."},{"book":"1 Wakolimso","chapter":"4","verse":"18","text":"Wamwenga wenu wandusa kuigoda wagesa siza kaidi kumulaulani."},{"book":"1 Wakolimso","chapter":"4","verse":"19","text":"Mbali Mndewa yahalonda nize kumwenu, nizakwiza sambi, na baho nizawona mwenyewo ludabwa lwa magoda yawelinayo wanhu, na chiwolonga."},{"book":"1 Wakolimso","chapter":"4","verse":"20","text":"Kwaviya Ufalume wa Mulungu si mbuli ya kulonga, mbali ni ludabwa."},{"book":"1 Wakolimso","chapter":"4","verse":"21","text":"Molondeka kusagula. Nize kumwenu na balati hebu nize na muhe wa ulondo na uhole? Nogesa molonda nize na ulondo na uhole."},{"book":"1 Wakolimso","chapter":"4","verse":"1","text":"Munhu yachiwone cheye iyo wasang'hani wa Chilisito, wowokwika goya vinhu vovifisigwe va Mulungu."},{"book":"1 Wakolimso","chapter":"4","verse":"2","text":"Na chilondeka kwa yoyose ija yokwika goya ni kwaminika."},{"book":"1 Wakolimso","chapter":"4","verse":"3","text":"Mbali kumwangu niye siyo chinhu kutagusigwa na mweye hebu wanhu wamwenga wala siitagusa niye mwenyewo."},{"book":"1 Wakolimso","chapter":"4","verse":"4","text":"Kwaviya siwona chimu cha kumulongeleza mwenyewo muna umoyo wangu, mbali iyo hailagusa kuwa ninoga haulongozi wa Mulungu. Mndewa iyo yonda yanilamulile nhaguso."},{"book":"1 Wakolimso","chapter":"4","verse":"5","text":"Ivo sekemumulamulile nhaguso munhu yoyose ing'hali lusita halunafika, na gozeleni mbaka Mndewa vondayeze. Yeye kezagala bung'hulo muna diziza zozifisigwe na kulagusa magesa ya mizoyo ya wanhu. Baho chila munhu kezahokela nhogolwa imfaya kulawa kwa Mulungu."},{"book":"1 Wakolimso","chapter":"4","verse":"6","text":"Ndugu zangu, kwa ichimu chenu nizitenda mbuli zino ziwe simwe da niye na Apolo, muladi kwa simwe jetu mupate kuifunza sekemfose yaja yandikigwe, muladi imwe wenu sekeyaigode kwa ichimu cha ino na kumwehula imwenga."},{"book":"1 Wakolimso","chapter":"4","verse":"7","text":"Sekemugese kuwa muna mbasakanyo na wamwenga. Mulungu kakwing'ha vinhu vose viwilinavo. Sekewiigode, fana hunahokela bule."},{"book":"1 Wakolimso","chapter":"4","verse":"8","text":"Mogesa mumala kupata chila chinhu chomulonda. Mogesa muwa matajili mumala. Mogesa muwa wafalume, ingawa cheye siyo. Vinoga, nowalondeleni muwe wafalume wa kweli, muladi na cheye chiwe wafalume hamwe na mweye."},{"book":"1 Wakolimso","chapter":"4","verse":"9","text":"Nogesa Mulungu kachitenda cheye watumigwa chiwe wanhu wa kulukomelezo ng'hani, fana wanhu watagusigwe kukomigwa. Chikigwa fana wanhu wa kusangazigwa haulongozi wa isi yose na wasenga wa Mulungu na wanhu."},{"book":"1 Wakolimso","chapter":"4","verse":"10","text":"Cheye chawabozi kwa ichimu cha kumsang'hanila Chilisito, mbali mweye mwawabala muna ukuilumba na Chilisito! Cheye chawanyondenyonde na mweye muna nguvu, iviya mweye mohishimika mbali cheye chokwehuligwa."},{"book":"1 Wakolimso","chapter":"4","verse":"11","text":"Mbaka sambi cheye china nzala na ng'hilu, chabule viwalo na chotowigwa ng'hani, na chabule hanhu ha kukala."},{"book":"1 Wakolimso","chapter":"4","verse":"12","text":"Chogaya na kusang'hana usang'hano kwa makono yetu wenyewo, na chahaduwiligwa chowatemela mate na chihagazigwa chofunya umoyo,"},{"book":"1 Wakolimso","chapter":"4","verse":"13","text":"Chahavwiziligwa chokwidika vinogile. Mbaka sambi cheye chowoneka fana unyolodo wa isi na unyolodo wa vinhu vose."},{"book":"1 Wakolimso","chapter":"4","verse":"14","text":"Siwandikileni usenga uno kwa ichimu cha kungumani chinyala, mbali kwa ichimu cha kuwazumha fana wanangu walondwa."},{"book":"1 Wakolimso","chapter":"4","verse":"15","text":"Hata one muhawa na ndoleizi maalufu longo muna ugima wenu wa Chichilisito, mwabule tata wengi. Kwaviya muna ugima wenu muna ukuilumba na Chilisito Yesu niwa tati yenu kwa kuwapeteleni Mbuli Inogile."},{"book":"1 Wakolimso","chapter":"4","verse":"16","text":"Nomulambani muwinze simwe jangu."},{"book":"1 Wakolimso","chapter":"4","verse":"17","text":"Lekamana nimtuma Timoseyo kumwenu, yeli mwanangu mulondwa mwaminika muna ukuilumba na Mndewa na kezamkumbusani nzila iniinzile niye muna ukuilumba na Chilisito, nzila ija inifundiza chila hanhu muna gamabumbila ga wanhu womuhuwila Mulungu."},{"book":"1 Wakolimso","chapter":"4","verse":"18","text":"Wamwenga wenu wandusa kuigoda wagesa siza kaidi kumulaulani."},{"book":"1 Wakolimso","chapter":"4","verse":"19","text":"Mbali Mndewa yahalonda nize kumwenu, nizakwiza sambi, na baho nizawona mwenyewo ludabwa lwa magoda yawelinayo wanhu, na chiwolonga."},{"book":"1 Wakolimso","chapter":"4","verse":"20","text":"Kwaviya Ufalume wa Mulungu si mbuli ya kulonga, mbali ni ludabwa."},{"book":"1 Wakolimso","chapter":"4","verse":"21","text":"Molondeka kusagula. Nize kumwenu na balati hebu nize na muhe wa ulondo na uhole? Nogesa molonda nize na ulondo na uhole."}]}