{"data":[{"book":"Apokalipsa","chapter":"22","verse":"1","text":"Potem anioł pokazał mi rzekę wody życia, czystą jak kryształ. Wypływała ona z tronu Boga i Baranka"},{"book":"Apokalipsa","chapter":"22","verse":"2","text":"i biegła przez środek miasta. Na obu jej brzegach rosło drzewo życia, owocujące dwanaście razy w roku, każdego miesiąca rodzące inne owoce. Liście tego drzewa służyły narodom za lekarstwo."},{"book":"Apokalipsa","chapter":"22","verse":"3","text":"W mieście tym nie będzie niczego, co zostało przeklęte przez Boga. Bóg i Baranek będą zasiadać na tronie. Słudzy Boga będą oddawać Mu cześć,"},{"book":"Apokalipsa","chapter":"22","verse":"4","text":"zobaczą Go bowiem twarzą w twarz, a Jego imię zostanie wypisane na ich czołach."},{"book":"Apokalipsa","chapter":"22","verse":"5","text":"W mieście tym nie będzie nocy, jego mieszkańcy nie będą więc potrzebowali lamp ani słońca. Ich jedynym światłem będzie bowiem Bóg, z którym będą wiecznie królować."},{"book":"Apokalipsa","chapter":"22","verse":"6","text":"Następnie anioł, zwracając się do mnie, powiedział:"},{"book":"Apokalipsa","chapter":"22","verse":"7","text":"Pan wkrótce przyjdzie! Szczęśliwy jest ten, kto ufa proroczym słowom tej księgi!"},{"book":"Apokalipsa","chapter":"22","verse":"8","text":"Ja, Jan, jestem tym, który to wszystko słyszał i widział. Po tym wszystkim padłem do nóg anioła, który mi to przekazał, chcąc oddać mu cześć."},{"book":"Apokalipsa","chapter":"22","verse":"9","text":"Ale on rzekł:"},{"book":"Apokalipsa","chapter":"22","verse":"10","text":"Potem dodał:"},{"book":"Apokalipsa","chapter":"22","verse":"11","text":"Ten, kto czyni zło, niech nadal tak postępuje, a ten, kto jest brudny, niech brudzi się jeszcze bardziej. Ten jednak, kto jest prawy, niech dąży do jeszcze większej prawości, a święty—do jeszcze większej świętości."},{"book":"Apokalipsa","chapter":"22","verse":"12","text":"Jezus mówi: „Wkrótce przyjdę i nagrodzę wszystkich stosownie do ich czynów."},{"book":"Apokalipsa","chapter":"22","verse":"13","text":"Ja jestem Alfa i Omega, Pierwszy i Ostatni, Początek i Koniec."},{"book":"Apokalipsa","chapter":"22","verse":"14","text":"Szczęśliwi są ci, którzy oczyścili swoje szaty, aby móc wejść do Bożego miasta i spożywać owoce z drzewa życia."},{"book":"Apokalipsa","chapter":"22","verse":"15","text":"Na zewnątrz znajdą się ludzie, którzy zachowują się jak psy, uprawiają czary, prowadzą rozwiązłe życie, oddają cześć podobiznom bożków oraz ci, którzy okłamują innych, bo kochają kłamstwo."},{"book":"Apokalipsa","chapter":"22","verse":"16","text":"Ja, Jezus, wysłałem mojego anioła, aby potwierdził kościołom, że to wszystko jest prawdą. Jestem potomkiem króla Dawida, ale także jego przodkiem oraz jasną Gwiazdą Poranną!”."},{"book":"Apokalipsa","chapter":"22","verse":"17","text":"Duch i narzeczona wołają: „Przyjdź już!”. Każdy, kto usłyszy te słowa, niech razem z nimi zawoła: „Przyjdź już!”. Ten zaś, kto jest spragniony, niech przyjdzie. Każdy, kto pragnie wody życia, niech ją za darmo weźmie."},{"book":"Apokalipsa","chapter":"22","verse":"18","text":"Każdego, kto słucha proroczych słów tej księgi, ostrzegam: Jeśli ktokolwiek doda coś do tej treści, Bóg ukarze go klęskami opisanymi w tej księdze."},{"book":"Apokalipsa","chapter":"22","verse":"19","text":"Jeśli zaś pominie któreś z zawartych w niej proroctw, Bóg nie wpuści go do świętego miasta, które zostało w niej opisane, i nie pozwoli mu spożywać owoców z drzewa życia."},{"book":"Apokalipsa","chapter":"22","verse":"20","text":"Ten, od którego pochodzą te prorocze słowa, mówi: „Tak! Już wkrótce przyjdę”."},{"book":"Apokalipsa","chapter":"22","verse":"21","text":"Niech Pan Jezus obdarza was wszystkich swoją łaską!"}]}