{"data":[{"book":"لۆقا","chapter":"20","verse":"1","text":"ڕۆژێکیان عیسا لە حەوشەکانی پەرستگا خەڵکی فێردەکرد و مزگێنیی دەدا، کاهینانی باڵا و مامۆستایانی تەورات لەگەڵ پیران هاتنە لای،"},{"book":"لۆقا","chapter":"20","verse":"2","text":"پێیان گوت: «پێمان بڵێ، بە چ دەسەڵاتێک ئەمانە دەکەیت؟ کێ ئەم دەسەڵاتەی بە تۆ داوە؟»"},{"book":"لۆقا","chapter":"20","verse":"3","text":"وەڵامی دانەوە: «منیش پرسیارێکتان لێ دەکەم. پێم بڵێن:"},{"book":"لۆقا","chapter":"20","verse":"4","text":"لەئاوهەڵکێشانی یەحیا، لە ئاسمانەوە بوو یان لە مرۆڤەوە؟»"},{"book":"لۆقا","chapter":"20","verse":"5","text":"لەناو خۆیاندا ڕاوێژیان کرد و گوتیان: «ئەگەر بڵێین، ”لە ئاسمانەوە،“ دەڵێت، ”بۆچی باوەڕتان پێی نەکرد؟“"},{"book":"لۆقا","chapter":"20","verse":"6","text":"ئەگەریش بڵێین، ”لە مرۆڤەوە بوو،“ هەموو خەڵکەکە بەردبارانمان دەکەن، چونکە دڵنیان کە یەحیا پێغەمبەرە.»"},{"book":"لۆقا","chapter":"20","verse":"7","text":"وەڵامیان دایەوە کە نازانن لەکوێوەیە."},{"book":"لۆقا","chapter":"20","verse":"8","text":"عیساش پێی فەرموون: «منیش پێتان ناڵێم بە چ دەسەڵاتێک ئەمانە دەکەم.»"},{"book":"لۆقا","chapter":"20","verse":"9","text":"ئینجا دەستی کرد بە هێنانەوەی ئەم نموونەیە بۆ خەڵکەکە: «کابرایەک ڕەزێکی چاند و بە ڕەزەوانانی سپارد و بۆ ماوەیەکی زۆر گەشتی کرد."},{"book":"لۆقا","chapter":"20","verse":"10","text":"لە‏ وەرزی بەروبووم کۆکردنەوەدا کۆیلەیەکی بۆ لای ڕەزەوانەکان نارد، تاکو لە بەرهەمی ڕەزەکەی بدەنێ، بەڵام ڕەزەوانەکان لێیاندا و بە دەستی بەتاڵ ناردییانەوە."},{"book":"لۆقا","chapter":"20","verse":"11","text":"کۆیلەیەکی دیکەشی نارد، بەڵام لەمەشیان دا و سووکایەتییان پێکرد و بە دەستبەتاڵی ناردییانەوە."},{"book":"لۆقا","chapter":"20","verse":"12","text":"سێیەمیشی نارد، ئەمەیان بریندار کرد و دەریانکرد."},{"book":"لۆقا","chapter":"20","verse":"13","text":"«خاوەن ڕەزەکە گوتی: ”چی بکەم؟ کوڕە خۆشەویستەکەم دەنێرم، لەوانەیە ڕێزی بگرن.“"},{"book":"لۆقا","chapter":"20","verse":"14","text":"«بەڵام کە ڕەزەوانەکان بینییان، تەگبیریان لەگەڵ یەکتری کرد و گوتیان: ”ئەوەتا میراتگر، با بیکوژین، تاکو ببینە میراتگر.“"},{"book":"لۆقا","chapter":"20","verse":"15","text":"ئینجا بردیانە دەرەوەی ڕەزەکە و کوشتیان."},{"book":"لۆقا","chapter":"20","verse":"16","text":"دێت و ئەم ڕەزەوانانە لەناودەبات و ڕەزەکە دەداتە خەڵکی دیکە.»"},{"book":"لۆقا","chapter":"20","verse":"17","text":"ئەویش سەیری کردن و فەرمووی: «کەواتە ئەمەی نووسراوە چییە:"},{"book":"لۆقا","chapter":"20","verse":"18","text":"ئەوەی بەسەر بەردەکەدا بکەوێت تێکدەشکێت، ئەوەش کە بەردەکە بەسەریدا بکەوێت وردوخاشی دەکات.»"},{"book":"لۆقا","chapter":"20","verse":"19","text":"لەو کاتەدا مامۆستایانی تەورات و کاهینانی باڵا هەوڵیان دا بیگرن، چونکە زانییان ئەو نموونەیەی لەسەر ئەوان هێنایەوە، بەڵام لە خەڵکەکە ترسان."},{"book":"لۆقا","chapter":"20","verse":"20","text":"ئینجا چاودێریی عیسایان کرد و سیخوڕیان نارد کە خۆیان بە ڕاستودروست دەردەخست، تاکو بە قسەی خۆی تووشی بکەن و بیدەنە دەست حوکم و دەسەڵاتی فەرمانڕەوا."},{"book":"لۆقا","chapter":"20","verse":"21","text":"ئیتر سیخوڕەکان پرسیاریان لێکرد: «مامۆستا، دەزانین لە قسەکردن و فێرکرنتدا ڕاستی، لایەنگری کەسیش ناکەیت، بەڵکو ڕێگای خودا بە ڕاستی فێر دەکەیت."},{"book":"لۆقا","chapter":"20","verse":"22","text":"بۆ ئێمە دروستە سەرانە بدەینە قەیسەر یان نا؟»"},{"book":"لۆقا","chapter":"20","verse":"23","text":"عیسا کە بە فێڵەکەیانی دەزانی، پێی فەرموون:"},{"book":"لۆقا","chapter":"20","verse":"24","text":"«دینارێکم نیشان بدەن. ئەم وێنە و نووسینە هی کێیە؟»"},{"book":"لۆقا","chapter":"20","verse":"25","text":"ئەویش پێی فەرموون: «هی قەیسەر بدەنە قەیسەر، هی خوداش بدەنە خودا.»"},{"book":"لۆقا","chapter":"20","verse":"26","text":"ئیتر نەیانتوانی لەبەردەم خەڵکدا بە قسەکەی تووشی بکەن، سەرسامیش بوون لە وەڵامەکەی و بێدەنگ بوون."},{"book":"لۆقا","chapter":"20","verse":"27","text":"هەندێک سەدوقی20‏:27 چینێکی جولەکە بوون کە زۆربەیان کاهین بوون، باوەڕیان بە فریشتە و هەستانەوە نەبوو.‏ هاتن، ئەوانەی دەڵێن هەستانەوە نییە، لێیان پرسی:"},{"book":"لۆقا","chapter":"20","verse":"28","text":"«مامۆستا، موسا بۆی نووسیوین، ئەگەر یەکێک براکەی بە وەجاخکوێری مرد و ژنەکەی لەپاش خۆی بەجێهێشت، ئەوا براژنەکەی دەخوازێتەوە و وەچە بۆ براکەی دەخاتەوە."},{"book":"لۆقا","chapter":"20","verse":"29","text":"ئینجا حەوت برا هەبوون، یەکەمیان ژنی هێنا و بە وەجاخکوێری مرد."},{"book":"لۆقا","chapter":"20","verse":"30","text":"دووەمیش و"},{"book":"لۆقا","chapter":"20","verse":"31","text":"سێیەمیش خواستیانەوە، هەر حەوتیان بە هەمان شێوە بە وەجاخکوێری مردن."},{"book":"لۆقا","chapter":"20","verse":"32","text":"لەدوای هەموویان ژنەکەش مرد."},{"book":"لۆقا","chapter":"20","verse":"33","text":"ئایا لە ڕۆژی زیندووبوونەوەدا دەبێتە ژنی کامیان؟ چونکە ژنی هەر حەوتیان بووە.»"},{"book":"لۆقا","chapter":"20","verse":"34","text":"عیساش پێی فەرموون: «خەڵکی ئەم دنیایە ژن دەهێنن و شوو دەکەن،"},{"book":"لۆقا","chapter":"20","verse":"35","text":"بەڵام ئەوانەی شایانی گەیشتنن بەو دنیا و هەستانەوەی نێو مردووان، ژن ناهێنن و شوو ناکەن."},{"book":"لۆقا","chapter":"20","verse":"36","text":"هەروەها ناتوانن بمرن، چونکە وەک فریشتەن و کوڕی خودان کە کوڕی هەستانەوەن."},{"book":"لۆقا","chapter":"20","verse":"37","text":"تەنانەت موساش لە چیرۆکی دەوەنەکە ڕوونی دەکاتەوە کە مردووان هەڵدەستنەوە، چونکە یەزدانی ناوبرد بە ﴿خودای ئیبراهیم و خودای ئیسحاق و خودای یاقوب.﴾20‏:37 دەرچوون 3‏:6‏‏"},{"book":"لۆقا","chapter":"20","verse":"38","text":"ئەو خودای مردووان نییە، بەڵکو هی زیندووانە، چونکە لای ئەو هەموو زیندوون.»"},{"book":"لۆقا","chapter":"20","verse":"39","text":"هەندێک لە مامۆستایانی تەورات وەڵامیان دایەوە: «مامۆستا، باشت فەرموو.»"},{"book":"لۆقا","chapter":"20","verse":"40","text":"ئیتر نەیانوێرا هیچی دیکەی لێ بپرسن."},{"book":"لۆقا","chapter":"20","verse":"41","text":"عیسا پێی فەرموون: «باشە چۆن دەڵێن کە مەسیح کوڕی داودە؟"},{"book":"لۆقا","chapter":"20","verse":"42","text":"داود خۆی لە پەڕتووکی زەبووردا دەڵێت:"},{"book":"لۆقا","chapter":"20","verse":"43","text":"هەتا دوژمنانت دەکەمە تەختەپێ بۆ پێیەکانت.“﴾20‏:43 زەبوورەکان 110‏:1‏‏"},{"book":"لۆقا","chapter":"20","verse":"44","text":"ئەوەتا داود پێی دەڵێ ”خاوەن شکۆ“، ئیتر چۆن دەبێتە کوڕی؟»"},{"book":"لۆقا","chapter":"20","verse":"45","text":"کاتێک هەموو خەڵکەکە گوێیان گرتبوو، بە قوتابییەکانی فەرموو:"},{"book":"لۆقا","chapter":"20","verse":"46","text":"«ئاگاداری مامۆستایانی تەورات بن، حەز دەکەن بە جلی شۆڕەوە بگەڕێن و پێیان خۆشە لە بازاڕدا سڵاویان لێ بکرێت، لە کەنیشتەکان ڕیزی پێشەوە بگرن و لە میوانیشدا لای سەرەوە."},{"book":"لۆقا","chapter":"20","verse":"47","text":"ماڵی بێوەژن هەڵدەلووشن و بۆ خۆدەرخستن نوێژەکانیان درێژ دەکەنەوە. ئەمانە سزایان گەورەترە.»"}]}