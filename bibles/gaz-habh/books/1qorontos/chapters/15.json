{"data":[{"book":"1 Qorontos","chapter":"15","verse":"1","text":"Ammas yaa obboloota, ani waaʼee wangeela ani isinitti lallabe, kan isin fudhattanii ittiin dhaabatan sanaa isin yaadachiisuu nan barbaada."},{"book":"1 Qorontos","chapter":"15","verse":"2","text":"Isin yoo dubbii ani isinitti lallabe sana jabeessitanii qabattan wangeeluma kanaan ni fayyitu. Yoo kanaa achii akkasumaan amantan jechuu dha."},{"book":"1 Qorontos","chapter":"15","verse":"3","text":"Anis waanan fudhadhe duraan dursee dabarseen isinitti kenneeraatii; akka Katabbiiwwan Qulqulluun dubbatanitti, Kiristoos cubbuu keenyaaf jedhee duʼe;"},{"book":"1 Qorontos","chapter":"15","verse":"4","text":"ni awwaalames; akka Katabbiiwwan Qulqulluun dubbatanitti guyyaa sadaffaatti duʼaa kaafame."},{"book":"1 Qorontos","chapter":"15","verse":"5","text":"Inni duraan dursee Keefaatti, ergasiis warra Kudha Lamaanitti mulʼate."},{"book":"1 Qorontos","chapter":"15","verse":"6","text":"Sana booddee yeroo tokkotti obboloota dhibba shanii ol taʼanitti mulʼate; isaan keessaas yoo muraasni boqotan iyyuu hedduun isaanii hamma ammaatti ni jiru."},{"book":"1 Qorontos","chapter":"15","verse":"7","text":"Ergasiis Yaaqoobitti, itti aansee ergamoota hundatti mulʼate;"},{"book":"1 Qorontos","chapter":"15","verse":"8","text":"dhuma irratti immoo ana kan akka gatataatti dhalateetti lakkaaʼamutti mulʼate."},{"book":"1 Qorontos","chapter":"15","verse":"9","text":"Ani ergamoota hundaa gadi; ergamaa jedhamee waamamuun iyyuu naaf hin malu; ani waldaa kiristaanaa Waaqaa ariʼachaan tureetii."},{"book":"1 Qorontos","chapter":"15","verse":"10","text":"Garuu ani ayyaana Waaqaatiin akkuman jiru kana jira; ayyaanni isaa kan naa kennames akkasumaan hin hafne. Ani hunduma isaanii caalaa jabaadhee hojjedheera; kanas utuu ana hin taʼin ayyaana Waaqaa kan na wajjin jirutu hojjete."},{"book":"1 Qorontos","chapter":"15","verse":"11","text":"Egaa anas taʼu yookaan isaan, wanni nu lallabnu, wanni isin amantanis kanuma."},{"book":"1 Qorontos","chapter":"15","verse":"12","text":"Kiristoos warra duʼan keessaa akka kaafame erga lallabamee, isin keessaa namoonni tokko tokko akkamitti duʼaa kaʼuun warra duʼanii hin jiru jechuu dandaʼu ree?"},{"book":"1 Qorontos","chapter":"15","verse":"13","text":"Erga duʼaa kaʼuun warra duʼanii hin jirre, Kiristoos iyyuu duʼaa hin kaafamne jechuudha kaa!"},{"book":"1 Qorontos","chapter":"15","verse":"14","text":"Erga Kiristoos duʼaa hin kaafamin immoo lallabni keenya faayidaa hin qabu; amantiin keessanis faayidaa hin qabu."},{"book":"1 Qorontos","chapter":"15","verse":"15","text":"Kana malees Waaqni Kiristoosin duʼaa kaaseera jennee waaʼee Waaqaa waan dhugaa baaneef, nu waaʼee Waaqaa dhuga baatota sobaa taanee argamneerra. Garuu erga warri duʼan hin kaafamin inni Kiristoosin hin kaafne jechuu dha."},{"book":"1 Qorontos","chapter":"15","verse":"16","text":"Yoo warri duʼan kaafamuu baatan, Kiristoosis duʼaa hin kaafamneetii."},{"book":"1 Qorontos","chapter":"15","verse":"17","text":"Erga Kiristoos duʼaa hin kaafamin amantiin keessan faayidaa hin qabu; isinis ammuma iyyuu cubbuu keessa jirtu."},{"book":"1 Qorontos","chapter":"15","verse":"18","text":"Yoos warri utuu Kiristoositti jiranuu boqotan baduu isaanii ti."},{"book":"1 Qorontos","chapter":"15","verse":"19","text":"Yoo jireenya ammaa qofaaf Kiristoosin abdanne nu warra namni hundi naʼuuf taʼuu keenya."},{"book":"1 Qorontos","chapter":"15","verse":"20","text":"Amma garuu Kiristoos warra boqotaniif hangafa taʼee dhugumaan warra duʼan keessaa kaafameera."},{"book":"1 Qorontos","chapter":"15","verse":"21","text":"Akkuma duuti karaa nama tokkootiin dhufe, akkasuma immoo duʼaa kaʼuun warra duʼanii karaa nama tokkootiin dhufeetii."},{"book":"1 Qorontos","chapter":"15","verse":"22","text":"Akkuma hundinuu Addaamiin duʼan, hundinuu Kiristoosiin jiraatoo ni taasifamuutii."},{"book":"1 Qorontos","chapter":"15","verse":"23","text":"Kun hundinuus yeroo dabaree isaatti ni taʼa; Kiristoos hangafticha, ergasii immoo yeroo inni deebiʼee dhufutti warra kan Kiristoos taʼan."},{"book":"1 Qorontos","chapter":"15","verse":"24","text":"Innis erga bulchiinsa hunda, taayitaa fi humna hunda balleessee booddee, yeroo Waaqa Abbaatti mootummaa dabarsee kennutti dhumni ni taʼa."},{"book":"1 Qorontos","chapter":"15","verse":"25","text":"Inni hamma diinota isaa hunda miilla isaa jala galfatutti moʼuu qabaatii."},{"book":"1 Qorontos","chapter":"15","verse":"26","text":"Diinni dhumaa kan barbadeeffamuu qabu duʼa."},{"book":"1 Qorontos","chapter":"15","verse":"27","text":"Inni, “Waan hunda miilla isaa jala galcheeraatii.”15:27 Far 8:6 Garuu “Wanni hundi” isa jala galfameera jechuun akka isa waan hunda isa jala galche sana hin dabalatin beekamaa dha."},{"book":"1 Qorontos","chapter":"15","verse":"28","text":"Erga waan kana godhee booddee akka Waaqni waan hundumaan hundumaa taʼuuf Ilmi mataan isaa iyyuu isa waan hundumaa miilla isaa jala galche sanaaf ni bula."},{"book":"1 Qorontos","chapter":"15","verse":"29","text":"Yoo duʼaa kaʼuun jiraachuu baate namoonni warra duʼaniif jedhanii cuuphaman maal gochuu isaanii ti? Warri duʼanis yoo duʼaa hin kaafamin namoonni maaliif qooda isaanii cuuphamu ree?"},{"book":"1 Qorontos","chapter":"15","verse":"30","text":"Nu maaliif saʼaatii hunda balaaf of saaxilla?"},{"book":"1 Qorontos","chapter":"15","verse":"31","text":"Yaa obboloota, ani guyyuma guyyaan akkan duʼu of jajuu karaa Gooftaa keenya Kiristoos Yesuusiin isin irratti qabuun nan kakadha."},{"book":"1 Qorontos","chapter":"15","verse":"32","text":"Ani akka namaatti Efesoonitti bineensa wajjin wal loluun koo, erga warri duʼan hin kaafamnee, maal na fayyada?"},{"book":"1 Qorontos","chapter":"15","verse":"33","text":"Hin gowwoomfaminaa: “Hiriyaan hamaan amala gaarii balleessa.”"},{"book":"1 Qorontos","chapter":"15","verse":"34","text":"Gara qalbii keessan isa qajeelaatti deebiʼaa; cubbuu hojjechuus dhiisaa; namoonni Waaqa hin beekne tokko tokko isin gidduu jiruutii. Anis isin qaanessuufin waan kana dubbadha."},{"book":"1 Qorontos","chapter":"15","verse":"35","text":"Garuu namni tokko, “Warri duʼan akkamitti kaafamu? Dhagna akkamiitiin dhufu?” jedhee ni gaafata taʼa."},{"book":"1 Qorontos","chapter":"15","verse":"36","text":"Yaa gowwaa! Wanni ati facaaftu yoo duʼe malee jireenya hin argatu."},{"book":"1 Qorontos","chapter":"15","verse":"37","text":"Wanni ati facaaftu sanyiidhuma, jechuunis sanyii qamadii yookaan sanyii midhaan biraati malee dhagna midhaan biqilee guddachuuf jiru sanaa miti."},{"book":"1 Qorontos","chapter":"15","verse":"38","text":"Waaqni garuu akkuma fedhetti dhagna isaaf kenna; tokkoo tokkoo gosa sanyiitiifis dhagna mataa isaa kenna."},{"book":"1 Qorontos","chapter":"15","verse":"39","text":"Foon hundinuu tokko miti; namni foon gosa tokkoo qaba; horiin foon gosa biraa, simbirroon foon gosa biraa, qurxummiinis foon gosa biraa qabu."},{"book":"1 Qorontos","chapter":"15","verse":"40","text":"Akkasuma immoo dhagnawwan samii irraa ni jiru; dhagnawwan lafa irraas ni jiru; garuu ulfinni dhagnawwan samii irraa gosa tokko; ulfinni dhagnawwan lafa irraa immoo gosa biraa ti."},{"book":"1 Qorontos","chapter":"15","verse":"41","text":"Aduun ulfina gosa tokkoo qabdi; jiʼis ulfina gosa biraa, urjiiwwanis ulfina gosa biraa qabu; urjiin tokko ulfinaan urjii biraatiin addaatii."},{"book":"1 Qorontos","chapter":"15","verse":"42","text":"Duʼaa kaʼuun warra duʼaniis akkasuma. Dhagni facaafamu kan baduu dha; kan hin badne taʼee immoo kaafama."},{"book":"1 Qorontos","chapter":"15","verse":"43","text":"Inni salphinaan facaafama; ulfinaan kaafama; dadhabbiin facaafama; humnaan kaafama;"},{"book":"1 Qorontos","chapter":"15","verse":"44","text":"dhagna fooniitu facaafama; dhagna hafuuraatu kaafama."},{"book":"1 Qorontos","chapter":"15","verse":"45","text":"Kanaaf, “Addaam namichi jalqabaa lubbuu jiraataa taʼe”15:45 Uma 2:7 jedhamee barreeffameera; Addaam inni dhumaa immoo hafuura jireenya kennu taʼe."},{"book":"1 Qorontos","chapter":"15","verse":"46","text":"Inni jalqabatti dhufe garuu isa hafuuraa utuu hin taʼin isa foonii ti; inni hafuuraa immoo ergasii dhufe."},{"book":"1 Qorontos","chapter":"15","verse":"47","text":"Namichi duraa lafa irraa dhufe; inni kan lafaa ti; namichi lammaffaan immoo samii irraa dhufe."},{"book":"1 Qorontos","chapter":"15","verse":"48","text":"Warri kan lafaa taʼan akkuma namicha lafa irraa sanaa ti; warri kan samii taʼan immoo akkuma namicha samii irraa dhufe sanaa ti."},{"book":"1 Qorontos","chapter":"15","verse":"49","text":"Nu akkuma bifa namicha lafaa sanaa uffanne, akkasuma immoo bifa namicha samii sanaa ni uffanna."},{"book":"1 Qorontos","chapter":"15","verse":"50","text":"Yaa obboloota, akka foonii fi dhiigni mootummaa Waaqaa dhaaluu hin dandeenye yookaan akka inni badu isa hin badne dhaaluu hin dandeenye ani isinitti nan hima."},{"book":"1 Qorontos","chapter":"15","verse":"51","text":"Kunoo, ani icciitii tokko isinittin hima: Hundi keenya hin duunu; nu hundi garuu ni geeddaramna;"},{"book":"1 Qorontos","chapter":"15","verse":"52","text":"kunis yeroo malakanni dhumaa afuufamu yeruma sanatti hamma liphsuu ijaatti raawwatama. Malakanni ni afuufamaatii; warri duʼanis kanneen hin badne taʼanii ni kaafamu; nus ni geeddaramna."},{"book":"1 Qorontos","chapter":"15","verse":"53","text":"Inni badu kun isa hin badne, inni duʼu kun immoo isa hin duune uffachuu qabaatii."},{"book":"1 Qorontos","chapter":"15","verse":"54","text":"Yeroo inni badu isa hin badne uffatee, inni duʼu immoo isa hin duune uffatutti dubbiin akkana jedhamee barreeffame sun ni raawwatama; “Duuti moʼichaan liqimfameera.”15:54 Far 25:8 Akkasumas,"},{"book":"1 Qorontos","chapter":"15","verse":"55","text":"“Yaa duʼa, moʼichi kee meerre?"},{"book":"1 Qorontos","chapter":"15","verse":"56","text":"Ilkeen duʼaa cubbuu dha; humni cubbuu immoo seera."},{"book":"1 Qorontos","chapter":"15","verse":"57","text":"Waaqa karaa Gooftaa keenya Yesuus Kiristoosiin moʼicha nuu kennuuf garuu galanni haa taʼu!"},{"book":"1 Qorontos","chapter":"15","verse":"58","text":"Kanaafuu yaa obboloota koo jaallatamoo, jabaadhaa dhaabadhaa. Wanni tokko isin hin sochoosin; akka dadhabbiin keessan Gooftaa biratti faayidaa malee hin hafne waan beektaniif yeroo hunda hojii Gooftaatiif guutummaatti of kennaa."}]}