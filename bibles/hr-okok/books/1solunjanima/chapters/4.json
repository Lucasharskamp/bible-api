{"data":[{"book":"1 Solunjanima","chapter":"4","verse":"1","text":"Na koncu, draga braćo i sestre, zaklinjemo vas u imenu Gospodina Isusa da živite životom ugodnim Bogu kao što smo vas poučili. Vi već tako i živite. Napredujte i dalje."},{"book":"1 Solunjanima","chapter":"4","verse":"2","text":"Znate zapovijedi koje smo vam dali u ime Gospodina Isusa."},{"book":"1 Solunjanima","chapter":"4","verse":"3","text":"Bog želi da budete sveti i čisti, da se uzdržavate od grijeha bluda."},{"book":"1 Solunjanima","chapter":"4","verse":"4","text":"Tako će svatko od nas znati nadzirati svoje tijelo4:4 U grčkome: znati kako posjedovati svoju posudu. u svetosti i časti,"},{"book":"1 Solunjanima","chapter":"4","verse":"5","text":"a ne živjeti u strasti i pohoti poput pogana koji ne poznaju Boga."},{"book":"1 Solunjanima","chapter":"4","verse":"6","text":"Nikada u tomu ni u čemu drugome ne varajte svojega brata kršćanina jer Gospodin se za to osvećuje, kao što sam vas već upozorio."},{"book":"1 Solunjanima","chapter":"4","verse":"7","text":"Jer nas Bog nije pozvao da živimo pokvarenim, već čistim životom."},{"book":"1 Solunjanima","chapter":"4","verse":"8","text":"Tko odbacuje ove zapovijedi, ne odbacuje čovjeka, nego Boga koji vam daje svojega Svetog Duha."},{"book":"1 Solunjanima","chapter":"4","verse":"9","text":"O bratskoj ljubavi koja mora vladati među Božjim narodom ne moram vam ni pisati jer vas je sam Bog poučio da volite jedni druge."},{"book":"1 Solunjanima","chapter":"4","verse":"10","text":"Vi zaista iskazujete veliku ljubav braći u cijeloj Makedoniji. Molimo vas ipak, draga braćo, da u tome još više napredujete."},{"book":"1 Solunjanima","chapter":"4","verse":"11","text":"Trudite se mirno živjeti, baviti se svojim poslom i raditi vlastitim rukama, kako smo vam zapovjedili."},{"book":"1 Solunjanima","chapter":"4","verse":"12","text":"Tako ćete časno živjeti pred nevjernicima i nitko vam neće trebati novčano pomagati."},{"book":"1 Solunjanima","chapter":"4","verse":"13","text":"Želim, braćo i sestre, da znate što će se dogoditi s umrlim kršćanima, da ne tugujete kao drugi koji nemaju nade."},{"book":"1 Solunjanima","chapter":"4","verse":"14","text":"Vjerujemo da je Isus umro i uskrsnuo te da će Bog, kad Isus opet dođe, s Isusom dovesti i kršćane koji su usnuli u Isusu."},{"book":"1 Solunjanima","chapter":"4","verse":"15","text":"Govorim vam ovo poučen izravno od Gospodina: oni od nas koji još budu živi kad se Gospodin vrati, neće preteći umrle."},{"book":"1 Solunjanima","chapter":"4","verse":"16","text":"Sam će Gospodin sići s neba na zapovijed, na glas arhanđela, na zov Božje trublje. Najprije će uskrsnuti umrli u Kristu."},{"book":"1 Solunjanima","chapter":"4","verse":"17","text":"Zatim će oni od nas koji još budu živi biti uzneseni u vis, na oblake, u susret Gospodinu, da s njime zauvijek ostanu."},{"book":"1 Solunjanima","chapter":"4","verse":"18","text":"Tješite se međusobno tim riječima."}]}