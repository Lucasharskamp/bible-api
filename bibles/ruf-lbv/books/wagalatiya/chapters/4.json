{"data":[{"book":"Wagalatiya","chapter":"4","verse":"1","text":"Lelo nolonga apfi, mhala hayang'ali mdodo, keghala na imtumwa, hata ka mali yose ya kwake."},{"book":"Wagalatiya","chapter":"4","verse":"2","text":"Ghamatsuwa agho ghose kolongotsighwa ne iwanu iwomlela na iwomlolesa mbaka ghamatsuwa ghala ighekighwe na aba wake haghatsopfika."},{"book":"Wagalatiya","chapter":"4","verse":"3","text":"Twetwe pfipfila hatukalile ng'ana tutange ukweli, tsatukala watumwa we muhe itsitawala isi yose."},{"book":"Wagalatiya","chapter":"4","verse":"4","text":"Lekeni ichipindi chinoghile hachipfikile, Imulungu tsakamtuma Imwanaghe iyelekighwe ne ipinga, naye tsakakala kwa kulongotsighwa na Ghamalaghitso,"},{"book":"Wagalatiya","chapter":"4","verse":"5","text":"yawaghombole awala iwalongotsighwe na Ghamalaghitso ili twetwe tudahe kuwa iwana we Imulungu."},{"book":"Wagalatiya","chapter":"4","verse":"6","text":"Lelo kwaapfila mwemwe mwawana, Imulungu kamghala Ghumuhe wa imwanaghe mmoyo mwetu, na Ghumuhe ayo kotulongela Imulungu ka Aba wetu."},{"book":"Wagalatiya","chapter":"4","verse":"7","text":"Apfo mwemwe si watumwa keli, ila mwa wana, na kwaapfila mwa wana, mtsohala ghose Imulungu ghayawekele iwanaghe."},{"book":"Wagalatiya","chapter":"4","verse":"8","text":"Ghumwande tsamkala ng'amummanyile bae Imulungu, apfo tsamkala watumwa wa milungu iwali si milungu ghendo."},{"book":"Wagalatiya","chapter":"4","verse":"9","text":"Lekeni sambi mwommanya Imulungu, au tulonge mwomanyika ne Imulungu, ebali lelo mwotsuyila keli muhe tsila itsitawala isi yose itsilihela ngupfu? Ebali mwobama kutsitumikila keli?"},{"book":"Wagalatiya","chapter":"4","verse":"10","text":"Mng'ali mwokinda mbuli tse ghamatsuwa na miyetsi na imisimu na imiyaka!"},{"book":"Wagalatiya","chapter":"4","verse":"11","text":"Nomwalangulani, ileke kuwa ng'onde yanisang'anile kuna mwemwe yagha hela."},{"book":"Wagalatiya","chapter":"4","verse":"12","text":"Ndughu tsangu nowalomba muwe ka nene, kwaapfila hata nene tsaniwa ka mwemwe. Ng'amnitendele bae chinu chochose chihile."},{"book":"Wagalatiya","chapter":"4","verse":"13","text":"Ka pfammanyile, utamu iwo iunendile nimpeteleni Imbuli Inoghile kwa mala ya mwanduso."},{"book":"Wagalatiya","chapter":"4","verse":"14","text":"Lekeni hata ka utamu wangu tsaukala ka maghayo kuna mwemwe, ng'amnibetsile bae wala ng'amnilemile bae, ila tsamnibokela ka nene na malaika we Imulungu au Kiristu Yesu imwenyegho."},{"book":"Wagalatiya","chapter":"4","verse":"15","text":"Tsamdeng'ela! Lelo choni ichilawile? Nodaha kulonga ghendo, ghamatsuwa ghala mng'adahile hata kutsing'ola nenge tsenu mngaye nene."},{"book":"Wagalatiya","chapter":"4","verse":"16","text":"Pfii lelo, nene niwa mwihile wenu kwaapfila nolongesa?"},{"book":"Wagalatiya","chapter":"4","verse":"17","text":"Iwanu awo wangi womhangaikilani mwemwe, lekeni imimoyo yawo ng'ainoghile bae. Wobama nene na mwemwe twibaghule, ili mwemwe muwahangaikile wawo."},{"book":"Wagalatiya","chapter":"4","verse":"18","text":"Kulonga kweli pfinogha ghamatsuwa ghose kuhangaikila ipfinu pfinoghile, na si ghamatsuwa ghanili na mwemwe ghaliheka bae."},{"book":"Wagalatiya","chapter":"4","verse":"19","text":"Wanangu, ka mamo pfayakona usungu hayakweleka, na nene nomwonelani usungu keli mbaka Kiristu yalumbighwe mghati mwenu."},{"book":"Wagalatiya","chapter":"4","verse":"20","text":"Tsapfinogha ka sambi ning'awile namwe, ili nonge namwe kwa uhole, mana nomwalangulani ghendo."},{"book":"Wagalatiya","chapter":"4","verse":"21","text":"Lelo nongeleni, mwemwe imbama kulongotsighwa ne Ghamalaghitso gha Musa, angu ng'amuhulika bae Ghamalaghitso pfagholonga?"},{"book":"Wagalatiya","chapter":"4","verse":"22","text":"Tsayandikighwa mne pfitabu pfa Ghamalaghitso ka Abrahamu tsakakala ne iwana weli, yumwe kelekighwa ne ipinga mtumwa na yungi kelekighwa ne ipinga iyali si mtumwa."},{"book":"Wagalatiya","chapter":"4","verse":"23","text":"Ayula wa pinga mtumwa tsakelekighwa ka iwanu pfawakwelekighwa, lekeni ayula wa ipinga iyali si mtumwa bae kelekighwa kwa laghano lye Imulungu."},{"book":"Wagalatiya","chapter":"4","verse":"24","text":"Ipfinu pfino pfomanyika ka mfano, mana iwapinga wano weli wolangusa malaghano meli. Laghano lya mwanduso lya iwana wa Hajiri iwelekighwe mne utumwa ilitendighwe mne chidunda cha Sinai."},{"book":"Wagalatiya","chapter":"4","verse":"25","text":"Hajiri kakwima hanu ha chidunda Sinai ichili Arabiya, cheghala na Yerusalemu iili sambi muisi, iili mtumwa hamwe ne iwanaghe."},{"book":"Wagalatiya","chapter":"4","verse":"26","text":"Lekeni Yerusalemu ya kulanga si isi ya chitumwa bae, nayo iyo mai wetu."},{"book":"Wagalatiya","chapter":"4","verse":"27","text":"Mana Ghamaandiko Mahenzeluka gholonga,"},{"book":"Wagalatiya","chapter":"4","verse":"28","text":"Lelo ndughu tsangu, mwemwe mwa iwana wa achila chayalongile Imulungu ka pfayakalile Isaka."},{"book":"Wagalatiya","chapter":"4","verse":"29","text":"Lekeni ka ghamatsuwa ghala imwana yula iyelekighwe ka iwanu pfawakwelekighwa pfayamdununze imwana iyelekighwe kwa ngupfu ye Ghumuhe we Imulungu, apfo pfipfo pfaili na ghamatsuwa ghano."},{"book":"Wagalatiya","chapter":"4","verse":"30","text":"Lekeni Ghamaandiko Mahenzeluka ghalongatse? Gholonga, “Muwinge ipinga mtumwa ne imwanaghe, kwaapfila imwana we imtumwa ng'atsohala bae ne imwana we ipinga iyali si mtumwa.”"},{"book":"Wagalatiya","chapter":"4","verse":"31","text":"Apfo ndughu tsangu, twetwe si wana we mtumwa, ila twa iwana we ipinga yula iyali si mtumwa bae."}]}