{"data":[{"book":"1 Korintiyawa","chapter":"3","verse":"1","text":"’Yan’uwa, ban iya yi muku magana kamar masu ruhaniya ba, sai dai kamar masu halin mutuntaka, jarirai cikin bin Kiristi kawai."},{"book":"1 Korintiyawa","chapter":"3","verse":"2","text":"Na ba ku madara ba abinci mai tauri ba, domin ba ku balaga ba a lokacin. Kai, har yanzu ma, ba ku balaga ba."},{"book":"1 Korintiyawa","chapter":"3","verse":"3","text":"Har yanzu kuna rayuwa bisa ga halin mutuntaka. Da yake akwai kishi da faɗace-faɗace a cikinku, ba rayuwa irin ta halin mutuntaka ke nan kuke yi ba? Kuma ba rayuwa irin ta mutane ce kawai kuke yi ba?"},{"book":"1 Korintiyawa","chapter":"3","verse":"4","text":"Gama sa’ad da wani ya ce, “Ni na Bulus ne,” wani kuma ya ce, “Ni na Afollos ne,” ba rayuwa irin ta mutane ke nan kuke yi ba?"},{"book":"1 Korintiyawa","chapter":"3","verse":"5","text":"Shin, wane ne Afollos? Wane ne kuma Bulus? Ai, bayi ne kawai waɗanda ta wurinsu kuka gaskata, kamar yadda Ubangiji ya ba kowannensu aikinsa."},{"book":"1 Korintiyawa","chapter":"3","verse":"6","text":"Ni na shuka iri, Afollos kuma ya yi banruwa, amma Allah ne ya sa irin ya yi girma."},{"book":"1 Korintiyawa","chapter":"3","verse":"7","text":"Don haka, da wanda ya yi shuki, da wanda ya yi banruwa, ba a bakin kome suke ba, sai dai Allah kaɗai, mai sa abubuwa su yi girma."},{"book":"1 Korintiyawa","chapter":"3","verse":"8","text":"Mutumin da ya yi shuki, da mutumin da ya yi banruwa nufinsu ɗaya ne, kuma kowannensu zai sami lada gwargwadon aikinsa."},{"book":"1 Korintiyawa","chapter":"3","verse":"9","text":"Gama mu abokan aiki ne na Allah; ku kuwa gonar ce ta Allah, ginin Allah kuma."},{"book":"1 Korintiyawa","chapter":"3","verse":"10","text":"Ta wurin alherin da Allah ya ba ni, na kafa tushen gini kamar ƙwararren magini, wani kuma dabam yana gini a kai. Amma kowa yă lura da yadda yake gini."},{"book":"1 Korintiyawa","chapter":"3","verse":"11","text":"Gama babu wanda zai iya kafa wani tushen gini dabam da wanda aka riga aka kafa, wanda yake Yesu Kiristi."},{"book":"1 Korintiyawa","chapter":"3","verse":"12","text":"In wani ya yi gini a kan tushen ginin nan da zinariya, azurfa, duwatsu masu daraja, itace, ciyawa ko kara,"},{"book":"1 Korintiyawa","chapter":"3","verse":"13","text":"aikin zai bayyana kansa, domin za a nuna shi a sarari a Ranar. Wuta ce za tă bayyana aikin, wutar kuwa za tă gwada ingancin aikin kowa."},{"book":"1 Korintiyawa","chapter":"3","verse":"14","text":"In abin da kowane mutum ya gina ya tsaya, zai sami lada."},{"book":"1 Korintiyawa","chapter":"3","verse":"15","text":"In ya ƙone, zai yi hasara, amma zai sami ceto, sai dai kamar wanda ya bi ta tsakiyar wuta ne."},{"book":"1 Korintiyawa","chapter":"3","verse":"16","text":"Ashe, ba ku sani ba cewa ku kanku haikalin Allah ne, Ruhun Allah kuma yana zaune a cikinku?"},{"book":"1 Korintiyawa","chapter":"3","verse":"17","text":"Duk wanda ya ɓata haikalin Allah, Allah zai ɓata shi, don haikalin Allah mai tsarki ne, ku ne kuwa haikalin nan."},{"book":"1 Korintiyawa","chapter":"3","verse":"18","text":"Kada ku ruɗi kanku. In waninku yana tsammani cewa yana da hikima, yadda duniya ta ɗauki hikima, to, sai ya mai da kansa “wawa” don yă zama mai hikima."},{"book":"1 Korintiyawa","chapter":"3","verse":"19","text":"Gama hikimar duniyan nan, wauta ce a gaban Allah, kamar yadda yake a rubuce cewa, “Yakan kama masu hikima a cikin makircinsu”3.19 Ayu 5.13;"},{"book":"1 Korintiyawa","chapter":"3","verse":"20","text":"kuma a rubuce yake cewa, “Ubangiji ya san dukan tunanin masu hikima banza ne.”"},{"book":"1 Korintiyawa","chapter":"3","verse":"21","text":"Saboda haka, kada wani yă yi taƙama da mutum! Gama kome naku ne,"},{"book":"1 Korintiyawa","chapter":"3","verse":"22","text":"ko Bulus ko Afollos ko Kefas ko duniya ko rai ko mutuwa ko abubuwa na yanzu ko na nan gaba, ai, duka naku ne,"},{"book":"1 Korintiyawa","chapter":"3","verse":"23","text":"ku kuwa na Kiristi ne, Kiristi kuma na Allah ne."}]}