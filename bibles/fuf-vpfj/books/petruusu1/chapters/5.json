{"data":[{"book":"PETRUUSU 1","chapter":"5","verse":"1","text":"Awa jooni miɗo yewtude ardotooɓe *moftal wonɓe hakkunde mon ɓen. Min kadi ko mi ardotooɗo, e seedeejo tampereeji *Almasiihu on, e heɓoowo geɓal e darja feɲɲinoyteeɗo on. Mi wakkilinii on"},{"book":"PETRUUSU 1","chapter":"5","verse":"2","text":"aynugol wuro ngo Alla halfini on ngon, hara hinaa e hoore karheede, kono hara ko no Alla yiɗiri non e hoore ɓernde laaɓunde, hara on waɗiraali ɗun miile, kono hara ko e anniyee moƴƴo."},{"book":"PETRUUSU 1","chapter":"5","verse":"3","text":"Wota on hollu mbawdi e hoore ɓe halfinaɗon ɓen, kono wonanon wuro ngon misal."},{"book":"PETRUUSU 1","chapter":"5","verse":"4","text":"Ɗun, nde Hooreejo Ngaynaakooɓe ɓen feeɲoyi, on hendoyto *meetelol darja, ngol ŋari mun bontataa haa poomaa."},{"book":"PETRUUSU 1","chapter":"5","verse":"5","text":"Onon kadi sukaaɓe wano non, yankinanee ardotooɓe moftal ngal, mo kala e mon jippina hoore mun yeeso oya, ko fii:"},{"book":"PETRUUSU 1","chapter":"5","verse":"6","text":"Awa, jippinee hoore mon e ley jungo Alla dolnungo ngon fii yo o ɓantoy on e saa'i mo o toɗɗii on."},{"book":"PETRUUSU 1","chapter":"5","verse":"7","text":"Fawee anndeeji mon ɗin fow e hoore makko, ko fii o kippay fii mon."},{"book":"PETRUUSU 1","chapter":"5","verse":"8","text":"Wonon hakkilanɓe e reeniiɓe, ko fii liddotooɗo on on, ɗun ko Ibuliisa, no waɗude yaha ara, riggora wa ngayuuri, hara no ɗaɓɓa ko seekita."},{"book":"PETRUUSU 1","chapter":"5","verse":"9","text":"Dartoree mo kanko Ibuliisa no tiiɗiri e nder gomɗinal ngal, e hoore yo on andu ko tampereeji gooti fawaɗon onon e musiɓɓe mon wonɓe e nder aduna on fow."},{"book":"PETRUUSU 1","chapter":"5","verse":"10","text":"Kono si on tampii e nder saa'ihun nii, Alla Jom sulfu on, on Nodduɗo on ka darja makko poomayankeejo on e nder humondiral e Iisaa Almasiihu on, o heydintinoyay on kanko tigi, o tabintina on, o tiiɗinoya on, o waɗa on ɓe dillintaako."},{"book":"PETRUUSU 1","chapter":"5","verse":"11","text":"Ko kanko bawgal wonani haa poomaa. Aamiina!"},{"book":"PETRUUSU 1","chapter":"5","verse":"12","text":"Ko e dow ballal Silaasi, oo musiɗɗo sella-findeejo, mi windirani on nduu ɓatakuru raɓɓiɗundu, fii wakkilingol on e fii seedintingol wonde ko ɗunɗoo woni moƴƴere Alla haqiiqaare nden, awa humee e mayre."},{"book":"PETRUUSU 1","chapter":"5","verse":"13","text":"Suɓaaɓe wonɓe *Baabiila"},{"book":"PETRUUSU 1","chapter":"5","verse":"14","text":"Awa hiwrondiree lunnondiral giggol siɗɗankaaku."}]}