{"data":[{"book":"Gaalu Sɛʋɛi","chapter":"28","verse":"1","text":"Ɠɔoɠɔ GALAGI ɓɔɛni Moize ʋɔ, é ɠɛ ma:"},{"book":"Gaalu Sɛʋɛi","chapter":"28","verse":"2","text":"«Niima levei laazeeli Izilayɛle nuiti ma, è ɠɛ ti ma: Wa dama kpɛ, wo nɔ̀nɔ ma vebɛanii ve, yeeɠɛɠala ʋagɔi zu, é ga nà-zalaɠaiti, daamianigiti ti ɠalazu abui ɠa, ti bɛ̀ ga ani maku nɛai."},{"book":"Gaalu Sɛʋɛi","chapter":"28","verse":"3","text":"Ɗa ɠɛ ti ma: Folo-o-folo, wa kona gila baala sinɛ felegɔ ɠula, nii nɛɛʋuzu la ba, Ɠɔoɠɔ GALAGI ʋɛ ga gala zalaɠai, nii abui galazu."},{"book":"Gaalu Sɛʋɛi","chapter":"28","verse":"4","text":"Ɗa baala ziʋoi ɠilagi ɠula ga zalaɠai sobui, è zɔɔma ʋaala ziʋoi ɠula ga zalaɠai kpɔkɔi,"},{"book":"Gaalu Sɛʋɛi","chapter":"28","verse":"5","text":"naa ʋɛɛ vebɛ zalaɠai ʋa, nii é ga ɓulu vukɔ ʋagɔi kilo saʋagɔ, gaayɔgai ga wolive wulɔ ʋagɔi litɛlɛ ɠila ta tukpɛ (1,5)."},{"book":"Gaalu Sɛʋɛi","chapter":"28","verse":"6","text":"Gala zalaɠai ɠana, folo-o-folo, nii é ɠɛɛzu ɠulazu, eɠɛʋelei deveai la Sinayi gizei ma. Zalaɠai ʋe, nii abui galazu, makugi nɛai Ɠɔoɠɔ GALAGI ʋɛ."},{"book":"Gaalu Sɛʋɛi","chapter":"28","verse":"7","text":"Wa puya zalaɠai ɓɔ baala ziʋo mɔungi ʋa, ga dɔɔ ɓaagi litɛlɛ ɠila ta tukpɛ (1,5), ada ɲadegai zu ɠa wa puya zalaɠai naa ɠula ná, ga dɔɔ ɓaagi Ɠɔoɠɔ GALAGI ʋɛ."},{"book":"Gaalu Sɛʋɛi","chapter":"28","verse":"8","text":"Baala ziʋoi velesiɛi ɠa ɠula ga zalaɠai kpɔkɔi, vebɛ zalaɠai ta puya zalaɠai, niiti ti ɓɔgai sobu gelei ʋa, naa ma ziiti nɔ ɓɔ ba. Zalaɠai ʋe, nii abui galazu, makugi nɛai Ɠɔoɠɔ GALAGI ʋɛ."},{"book":"Gaalu Sɛʋɛi","chapter":"28","verse":"9","text":"«Dooɠo foloi, wa baala ziʋo felegɔ ɠula ga zalaɠai, niiti ti kona gila nɔ ɠɛa, nɛɛʋuzu nɔpɛ ge la ba, è vebɛ zalaɠai ʋu ma ga ɓulu vukɔ ʋagɔi kilo lɔzita, gaayɔgai ga gulɔi, puya zalaɠai ʋu ma."},{"book":"Gaalu Sɛʋɛi","chapter":"28","verse":"10","text":"Wa gala zalaɠai naa ɠula dooɠo foloi ɠilagilagi. Naa kpein ge ɓɔ gala zalaɠai ʋa, é ɠulazu folo-o-folo, ta ná-puya zalaɠai."},{"book":"Gaalu Sɛʋɛi","chapter":"28","verse":"11","text":"«Alugi laaɠulazuʋɛ, wa nikɛ zinɛ ɓokpa felegɔ ɠula ga gala zalaɠai Ɠɔoɠɔ GALAGI ʋɛ, ta baala sinɛ ɠila, ta kona gila baala sinɛ lɔfela, nɛɛʋuzu mina ɠɛ ti ʋa."},{"book":"Gaalu Sɛʋɛi","chapter":"28","verse":"12","text":"Wa vebɛ zalaɠai ʋɛɛ gala zalaɠa zuaiti ba, toɠa ɠɛ ga ɓulu vukɔ ʋagɔi, gaayɔgai ga gulɔi: kilo taaʋuugɔ nikɛ zinɛi ɠilagilagi ʋɛ, ta kilo lɔzita baala sinɛi ʋɛ,"},{"book":"Gaalu Sɛʋɛi","chapter":"28","verse":"13","text":"ta kilo saʋagɔ baala ziʋoi ɠilagilagi ʋɛ. Gala zalaɠai ʋe, zalaɠai nii abui galazu, makugi nɛai Ɠɔoɠɔ GALAGI ʋɛ."},{"book":"Gaalu Sɛʋɛi","chapter":"28","verse":"14","text":"Puya zalaɠaiti ta ɠɛɛzu ga dɔɔi litɛlɛ saʋagɔ, é ʋɛɛ nikɛ zinɛ ɠilagi ʋa, litɛlɛ felegɔ ʋɛɛ baala sinɛi ʋa, ta litɛlɛ ɠila ta tukpɛ (1,5) ge ʋɛɛ baala ziʋoi ʋa. Gala zalaɠaiti kana, ta ɠɛ ɠulazu alugi laaɠulazuʋɛ, alu-o-alu, konagi zu."},{"book":"Gaalu Sɛʋɛi","chapter":"28","verse":"15","text":"Wa boli zinɛi ɠula ɓalaa ga koto gba zalaɠai Ɠɔoɠɔ GALAGI ʋɛ. Naa kpein ge ɓɔ gala zalaɠai ʋa, é ɠulazu folo-o-folo, ta ná-puya zalaɠai."},{"book":"Gaalu Sɛʋɛi","chapter":"28","verse":"16","text":"«Alu mɔungi ma volo puugɔ maazu naanisiɛi (14) ɠa ɠɛɛzu ga Ɠɔoɠɔ GALAGI ná-Pakegi."},{"book":"Gaalu Sɛʋɛi","chapter":"28","verse":"17","text":"«Alugi naa ma volo puugɔ maazu lɔɔlusiɛi (15) ɠa fɛtii lɔɔzeizu ma. Ɓului nii lɛʋɛ la su, naa ɠa wa ɠɛ miizu eyɛsu folo lɔfela."},{"book":"Gaalu Sɛʋɛi","chapter":"28","verse":"18","text":"Folo mɔungi, wa gaalɛba ɲadegai wo, wo la boti nɔpɛ kɛa, eɠɛʋelei wa ɗa kɛ la,"},{"book":"Gaalu Sɛʋɛi","chapter":"28","verse":"19","text":"wa nikɛ zinɛ ɓokpa felegɔ ɠula ga gala zalaɠai Ɠɔoɠɔ GALAGI ʋɛ, ta baala sinɛ ɠila, ta kona gila baala sinɛ lɔfela, nɛɛʋuzu mina ɠɛ ti ʋa."},{"book":"Gaalu Sɛʋɛi","chapter":"28","verse":"20","text":"Wa vebɛ zalaɠai ʋɛɛ gala zalaɠa zuaiti ba, toɠa ɠɛ ga ɓulu vukɔ ʋagɔi, gaayɔgai ga gulɔi: kilo taaʋuugɔ nikɛ zinɛi ɠilagilagi ʋɛ, ta kilo lɔzita baala sinɛi ʋɛ,"},{"book":"Gaalu Sɛʋɛi","chapter":"28","verse":"21","text":"ta kilo saʋagɔ baala ziʋoi ɠilagilagi ʋɛ."},{"book":"Gaalu Sɛʋɛi","chapter":"28","verse":"22","text":"Wa boli zinɛ ɠila kula ga koto gba zalaɠai, naa ɠa a kɛ koto gba vai ɠɛ wo ʋɛ."},{"book":"Gaalu Sɛʋɛi","chapter":"28","verse":"23","text":"Naati kpein ta laazu gala zalaɠai maazu, é ɠulazu sobu-o-sobu."},{"book":"Gaalu Sɛʋɛi","chapter":"28","verse":"24","text":"Folo-o-folo, folo lɔfela laawu, wa naama laamianigiti kula, nii abui galazu, makugi nɛai Ɠɔoɠɔ GALAGI ʋɛ. Wa ti ɠula ga zalaɠai, é ɓɔ gala zalaɠai ʋa, é ɠulazu folo-o-folo, ta ná-puya zalaɠai."},{"book":"Gaalu Sɛʋɛi","chapter":"28","verse":"25","text":"Foloi lɔfelasiɛi, wa gaalɛba ɲadegai wo, wo la boti nɔpɛ kɛa, eɠɛʋelei wa ɗa kɛ la."},{"book":"Gaalu Sɛʋɛi","chapter":"28","verse":"26","text":"«Zooi ʋaalɔnɔ mɔungiti ma ɠoozunɛ voloi, wo ʋaazu vebɛ zalaɠai veezu la Ɠɔoɠɔ GALAGI ʋɛ, ga ani niinɛiti, dɔɔɠɔiti ma vɛtii, wa gaalɛba ɲadegai wo, wo la boti nɔpɛ kɛa, eɠɛʋelei wa ɗa kɛ la."},{"book":"Gaalu Sɛʋɛi","chapter":"28","verse":"27","text":"Wa nikɛ zinɛ ɓokpa felegɔ ɠula ga gala zalaɠai, ta baala sinɛ ɠila, ta kona gila baala sinɛ lɔfela, makugi nɛai Ɠɔoɠɔ GALAGI ʋɛ."},{"book":"Gaalu Sɛʋɛi","chapter":"28","verse":"28","text":"Wa vebɛ zalaɠai ʋɛɛ gala zalaɠa zuaiti ba, toɠa ɠɛ ga ɓulu vukɔ ʋagɔi, gaayɔgai ga gulɔi: kilo taaʋuugɔ nikɛ zinɛi ɠilagilagi ʋɛ, ta kilo lɔzita baala sinɛi ʋɛ,"},{"book":"Gaalu Sɛʋɛi","chapter":"28","verse":"29","text":"ta kilo saʋagɔ baala ziʋoi ɠilagilagi ʋɛ."},{"book":"Gaalu Sɛʋɛi","chapter":"28","verse":"30","text":"Wa boli zinɛi ɠula ɓalaa, naa ɠa a kɛ koto gba vai ɠɛ wo ʋɛ."},{"book":"Gaalu Sɛʋɛi","chapter":"28","verse":"31","text":"Wa suai niiti kula, nɛɛʋuzu mina ɠɛ ti ʋa, ta ta-ʋuya zalaɠaiti. Naa kpein ge ɓɔ gala zalaɠai ʋa, é ɠulazu folo-o-folo, ta ná-vebɛanii."}]}