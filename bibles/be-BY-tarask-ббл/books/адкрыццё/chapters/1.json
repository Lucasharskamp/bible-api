{"data":[{"book":"АДКРЫЦЦЁ","chapter":"1","verse":"1","text":"Адкрыцьцё Ісуса Хрыста, якое даў Яму Бог, каб паказаць рабам Сваім, што мае быць неўзабаве. І Ён паказаў, паслаўшы яго праз Свайго анёла рабу Свайму Яну,"},{"book":"АДКРЫЦЦЁ","chapter":"1","verse":"2","text":"які сьведчыў пра слова Божае і сьведчаньне Ісуса Хрыста, і што сам бачыў."},{"book":"АДКРЫЦЦЁ","chapter":"1","verse":"3","text":"Дабрашчасны, хто чытае і слухае словы прароцтва гэтага і выконвае напісанае ў ім; бо час блізкі."},{"book":"АДКРЫЦЦЁ","chapter":"1","verse":"4","text":"Ян сямі цэрквам, якія ў Азіі: мілата вам і мір ад Таго, Які ёсьць, і быў, і прыйдзе, і ад сямі духаў, што перад тронам Ягоным,"},{"book":"АДКРЫЦЦЁ","chapter":"1","verse":"5","text":"і ад Ісуса Хрыста, Які ёсьць сьведка верны, Першынец зь мёртвых і Ўладар цароў зямных; Яму, Хто палюбіў нас і адмыў нас ад грахоў нашых Крывёю Сваёю,"},{"book":"АДКРЫЦЦЁ","chapter":"1","verse":"6","text":"і зрабіў нас царамі і сьвятарамі Богу і Айцу Свайму, слава і ўлада на векі вечныя, амін."},{"book":"АДКРЫЦЦЁ","chapter":"1","verse":"7","text":"«Вось, ідзе з хмарамі; і ўгледзіць яго кожнае вока, і тыя, што «пракалолі Яго»; і заплачуць перад Ім усе плямёны зямныя». Так, амін."},{"book":"АДКРЫЦЦЁ","chapter":"1","verse":"8","text":"Я ёсьць Альфа і Амэга, пачатак і канец, кажа Гасподзь, Які ёсьць, і быў, і прыйдзе, Усеўладны."},{"book":"АДКРЫЦЦЁ","chapter":"1","verse":"9","text":"Я Ян, брат ваш і супольнік у скрусе і ў валадарстве і ў цярпеньнях Ісуса Хрыста, быў на востраве, які называецца Патмос, за слова Божае і за сьведчаньне Ісуса Хрыста."},{"book":"АДКРЫЦЦЁ","chapter":"1","verse":"10","text":"Я быў у духу ў дзень нядзельны і чуў за сабою гучны голас, быццам трубны, які казаў: «Я ёсьць Альфа і Амэга, першы і апошні»;"},{"book":"АДКРЫЦЦЁ","chapter":"1","verse":"11","text":"тое, што бачыш, напішы ў кнігу і пашлі цэрквам, якія ў Азіі: у Эфэс і ў Сьмірну, і ў Пергам і ў Фіятыру, і ў Сардыс, і ў Філядэльфію і ў Лаадыкію."},{"book":"АДКРЫЦЦЁ","chapter":"1","verse":"12","text":"Я абярнуўся, каб убачыць, чый голас прамаўляў да мяне; і абярнуўшыся, убачыў сем залатых сьветачаў"},{"book":"АДКРЫЦЦЁ","chapter":"1","verse":"13","text":"і, пасярод сямі сьветачаў, падобнага на Сына Чалавечага, ахінутага ў падыр і на грудзях аперазанага залатым пасам:"},{"book":"АДКРЫЦЦЁ","chapter":"1","verse":"14","text":"галава ў Яго і валасы белыя, як белая воўна, як сьнег; і вочы ў Яго - як полымя вогненнае;"},{"book":"АДКРЫЦЦЁ","chapter":"1","verse":"15","text":"і ногі ў Яго падобныя да халкалівану, як распаленыя ў печы; і голас у Яго - як шум водаў вялікіх."},{"book":"АДКРЫЦЦЁ","chapter":"1","verse":"16","text":"Ён трымаў у правіцы Сваёй сем зорак, і з вуснаў ягоных выходзіў востры з двух бакоў меч; і аблічча ў Яго - нібы сонца, што зьзяе ў сіле сваёй."},{"book":"АДКРЫЦЦЁ","chapter":"1","verse":"17","text":"І калі я ўбачыў Яго, дык ўпаў да ног Ягоных, нібы мёртвы. І Ён усклаў на мяне правіцу Сваю і сказаў мне: ня бойся; Я ёсьць першы і апошні"},{"book":"АДКРЫЦЦЁ","chapter":"1","verse":"18","text":"і жывы; і быў мёртвы, і вось, жывы на векі вечныя, амін; і маю ключы пекла і сьмерці."},{"book":"АДКРЫЦЦЁ","chapter":"1","verse":"19","text":"Дык вось, напішы, што ты бачыў, і што ёсьць, і што будзе пасьля гэтага."},{"book":"АДКРЫЦЦЁ","chapter":"1","verse":"20","text":"Таямніца сямі зорак, якія ты бачыў у правіцы Маёй, і сямі залатых сьветачаў: сем зорак - анёлы сямі цэркваў; а сем сьветачаў, якія ты бачыў, - сем цэркваў."}]}