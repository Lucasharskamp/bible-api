{"data":[{"book":"Tito","chapter":"3","verse":"1","text":"Uwakumbutse anthu kuti azigonjera oweruza ndi olamulira, aziwamvera ndi kukhala okonzeka kuchita chilichonse chabwino."},{"book":"Tito","chapter":"3","verse":"2","text":"Asamachitire chipongwe aliyense, asamakangane, akhale ofatsa ndipo oganizira ena, ndipo nthawi zonse akhale aulemu kwa anthu onse."},{"book":"Tito","chapter":"3","verse":"3","text":"Nthawi ina tinali opusa, osamvera, onamizidwa ndi omangidwa ndi zilakolako ndi zokondweretsa zamitundumitundu. Tinkakhala moyo wadumbo ndi wakaduka, odedwa ndiponso odana wina ndi mnzake."},{"book":"Tito","chapter":"3","verse":"4","text":"Koma kukoma mtima ndi chikondi cha Mulungu Mpulumutsi wathu chitaonekera,"},{"book":"Tito","chapter":"3","verse":"5","text":"Iye anatipulumutsa, osati chifukwa cha ntchito zathu zolungama zimene tinachita koma chifukwa cha chifundo chake. Anatipulumutsa potisambitsa, kutibadwitsa kwatsopano ndi kutikonzanso mwa Mzimu Woyera"},{"book":"Tito","chapter":"3","verse":"6","text":"amene anatipatsa mowolowamanja kudzera mwa Yesu Khristu Mpulumutsi wathu,"},{"book":"Tito","chapter":"3","verse":"7","text":"kuti titalungamitsidwa mwachisomo chake, tikhale olowamʼmalo okhala ndi chiyembekezo cha moyo wosatha."},{"book":"Tito","chapter":"3","verse":"8","text":"Mawuwa ndi okhulupirika ndipo ine ndikufuna kuti iwe utsindike zinthu izi, kuti amene akhulupirira Mulungu adzipereke kuchita ntchito zabwino. Zinthu izi ndi zabwino kwambiri ndi zopindulitsa kwa aliyense."},{"book":"Tito","chapter":"3","verse":"9","text":"Koma upewe kufufuzafufuza zopusa, kuwerengawerenga mndandanda wa mibado ya makolo, mikangano ndi mitsutso pa za Malamulo, chifukwa zimenezi ndi zosapindulitsa ndi zopanda pake."},{"book":"Tito","chapter":"3","verse":"10","text":"Munthu woyambitsa mipatuko umuchenjeze koyamba, ndiponso umuchenjeze kachiwiri. Kenaka umupewe."},{"book":"Tito","chapter":"3","verse":"11","text":"Iwe udziwe kuti munthu wotero ngosokoneza ndi wochimwa, ndipo akudzitsutsa yekha."},{"book":"Tito","chapter":"3","verse":"12","text":"Ndikadzamutuma Artema kapena Tukiko kwanuko, udzayesetse kundipeza ku Nikapoli, chifukwa ndatsimikiza kukhala kumeneko pa nthawi yozizira."},{"book":"Tito","chapter":"3","verse":"13","text":"Uyesetse chilichonse ungathe kuthandiza Zena katswiri wa malamulo ndi Apolo, kuti apitirize ulendo wawo, ndipo uwonetsetse asasowe kanthu."},{"book":"Tito","chapter":"3","verse":"14","text":"Anthu athu aphunzire kudzipereka pogwira ntchito zabwino, nʼcholinga chakuti athandize zinthu zimene zikufunika msangamsanga. Ndipo asakhale moyo osapindulitsa."},{"book":"Tito","chapter":"3","verse":"15","text":"Onse amene ali ndi ine akupereka moni. Upereke moni kwa amene amatikonda ife mʼchikhulupiriro."}]}