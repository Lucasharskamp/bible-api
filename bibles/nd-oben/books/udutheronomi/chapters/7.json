{"data":[{"book":"UDutheronomi","chapter":"7","verse":"1","text":"“Lapho uThixo uNkulunkulu wenu elingenisa elizweni alinika lona ukuba libe ngelenu uxotsha izizwe ezinengi phambi kwenu, amaHithi, amaGigashi, ama-Amori, amaKhenani, amaPherizi, amaHivi lamaJebusi, izizwe eziyisikhombisa ezinkulu njalo ezilamandla kulani,"},{"book":"UDutheronomi","chapter":"7","verse":"2","text":"kuthi lapho uThixo uNkulunkulu wenu esezinikele ezandleni zenu lani selizinqobile kufanele lizitshabalalise ngokupheleleyo. Lingabi lesivumelwano lazo, njalo lingabi lesihawu kuzo."},{"book":"UDutheronomi","chapter":"7","verse":"3","text":"Lingendiselani lazo. Lingendiseli amadodakazi enu emadodaneni azo, kumbe lithathele amadodana enu amadodakazi azo,"},{"book":"UDutheronomi","chapter":"7","verse":"4","text":"ngoba azaphambula amadodana enu ekungikhonzeni abesekhonza abanye onkulunkulu, kuthi ulaka lukaThixo luvuthe lulitshabalalise."},{"book":"UDutheronomi","chapter":"7","verse":"5","text":"Nanku okumele likwenze kulezi zizwe: Dilizani ama-alithare azo, libhidlize amatshe eziwakhonzayo, ligamule izinsika zika-Ashera njalo litshise izithombe zazo ngomlilo."},{"book":"UDutheronomi","chapter":"7","verse":"6","text":"Phela lina lingabantu abangcwele kuThixo uNkulunkulu wenu. UThixo uNkulunkulu wenu ulikhethile phakathi kwabantu bonke emhlabeni ukuthi libe ngabantu bakhe, isipho sakhe esiligugu."},{"book":"UDutheronomi","chapter":"7","verse":"7","text":"UThixo kazange ehlisele uthando lwakhe phezu kwenu ngoba libanengi kulezinye izizwe, phela lina livele liyisizwe sabantu abalutshwana."},{"book":"UDutheronomi","chapter":"7","verse":"8","text":"Kodwa kungenxa yokuthi uThixo walithanda wagcina isifungo asifunga kubokhokho benu walikhupha ngesandla esilamandla walihlenga ezweni lobugqili, emandleni kaFaro inkosi yaseGibhithe."},{"book":"UDutheronomi","chapter":"7","verse":"9","text":"Yazini-ke ukuthi uThixo uNkulunkulu wenu unguNkulunkulu; unguNkulunkulu othembekileyo, ogcina isivumelwano sothando kuze kufike esizukulwaneni senkulungwane salabo abamthandayo njalo begcina imilayo yakhe."},{"book":"UDutheronomi","chapter":"7","verse":"10","text":"Kodwa"},{"book":"UDutheronomi","chapter":"7","verse":"11","text":"Kungakho, nanzelelani lilandele imilayo, izimiso kanye lemithetho engilinika yona lamuhla."},{"book":"UDutheronomi","chapter":"7","verse":"12","text":"Nxa linanzelela limithetho njalo liyilandela, uThixo uNkulunkulu wenu uzagcina isivumelwano sakhe sothando kini, njengoba wafunga kubokhokho benu."},{"book":"UDutheronomi","chapter":"7","verse":"13","text":"Uzalithanda alibusise andise ubunengi benu. Uzabusisa izithelo zenzalo yezisu zenu, izilimo zamasimu enu, amabele enu, iwayini elitsha kanye lamafutha, amathole emihlambi yenkomo zenu kanye lamazinyane emihlambi yezimvu zenu elizweni afunga ukuthi uzalinika okhokho benu ukuba balinike lona."},{"book":"UDutheronomi","chapter":"7","verse":"14","text":"Lina lizabusiswa okungaphezu kwabanye abantu; kakho phakathi kwamadoda labafazi kini ozaswela umntwana, njalo lezifuyo zenu ngeke ziswele amankonyane."},{"book":"UDutheronomi","chapter":"7","verse":"15","text":"UThixo uzaliphephisa emikhuhlaneni yonke. Kayikulehlisela imikhuhlane yonke eyesabekayo elaliyibona eGibhithe, kodwa uzayehlisela kulabo abalizondayo."},{"book":"UDutheronomi","chapter":"7","verse":"16","text":"Libobhubhisa bonke abantu uThixo uNkulunkulu wenu abanikela ezandleni zenu. Lingabazweli usizi, lingakhonzi onkulunkulu babo, ngoba lokho kuzakuba yisifu kini."},{"book":"UDutheronomi","chapter":"7","verse":"17","text":"Mhlawumbe lizakuthi: ‘Lezizizwe zilamandla kulathi. Sizazixotsha njani lapha?’"},{"book":"UDutheronomi","chapter":"7","verse":"18","text":"Kodwa lingazesabi; khumbulani ukuthi uThixo uNkulunkulu wenu wenzani kuFaro kanye lakulo lonke elaseGibhithe."},{"book":"UDutheronomi","chapter":"7","verse":"19","text":"Lazibonela ngawenu amehlo imilingo emikhulu, izibonakaliso zemilingo lezimanga, isandla esilamandla lokwelulwa kwengalo, khona okwasetshenziswa nguThixo wenu ukulikhupha. UThixo uNkulunkulu wenu uzakuphinda khonokho kubo laba abantu elibesabayo."},{"book":"UDutheronomi","chapter":"7","verse":"20","text":"Phezu kwalokho uThixo uNkulunkulu wenu uzathumela olonyovu phakathi kwabo kuze kuthi labasilileyo balicatshela babhujiswe."},{"book":"UDutheronomi","chapter":"7","verse":"21","text":"Lingabesabi, ngoba uThixo uNkulunkulu wenu ophakathi kwenu, nguThixo omkhulu njalo owesabekayo."},{"book":"UDutheronomi","chapter":"7","verse":"22","text":"UThixo uNkulunkulu wenu uzazidudula lezozizwe phambi kwenu kancanekancane. Aliyikuvunyelwa ukuzibhubhisa ngasikhathi sinye ngoba izinyamazana zeganga zinganda zilihanqe."},{"book":"UDutheronomi","chapter":"7","verse":"23","text":"Kodwa uThixo uNkulunkulu wenu uzabanikela kini, abaphazamise baze babhujiswe."},{"book":"UDutheronomi","chapter":"7","verse":"24","text":"Amakhosi azo uzawanikela ezandleni zenu, njalo lizakwesula amabizo awo ngaphansi komkhathi. Kakho ozakwenelisa ukumelana lani, lizababhubhisa."},{"book":"UDutheronomi","chapter":"7","verse":"25","text":"Izithombe zabonkulunkulu bazo lizazitshisa ngomlilo. Lingahawukeli isiliva legolide eliphezu kwezithombe, lingazigcineli lona, ngoba lizabe selizibambisile emjibileni ngalo, ngoba liyisinengiso kuThixo uNkulunkulu wenu."},{"book":"UDutheronomi","chapter":"7","verse":"26","text":"Lingalethi okunengisayo ezindlini zenu, ngoba lani njengakho lokho lizakhethelwa ukubhujiswa. Kwenyanyeni linengeke ngakho, ngoba kumiselwe ukutshabalaliswa.”"}]}