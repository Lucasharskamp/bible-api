{"data":[{"book":"ДРУГІ ЗАКОН","chapter":"1","verse":"1","text":"І вось словы, якія казаў Майсей усяму Ізраілю за Ярданам у пустыні на раўніне насупраць Суфа, паміж Фаранам і Тафэлем, і Лаванам і Асіротам і Дызагавам,"},{"book":"ДРУГІ ЗАКОН","chapter":"1","verse":"2","text":"на адлегласьці ў адзінаццаць дзён дарогі ад Харыва, па дарозе ад гары Сэір да Кадэс-Варні."},{"book":"ДРУГІ ЗАКОН","chapter":"1","verse":"3","text":"Саракавога году, адзінаццатага месяца, першага дня месяца, казаў Майсей сынам Ізраілевым усё, што наказаў яму Гасподзь пра іх."},{"book":"ДРУГІ ЗАКОН","chapter":"1","verse":"4","text":"Пасьля таго, як забіў ён Сігона, цара Амарэйскага, які жыў у Эсэвоне, і Ога, цара Васанскага, які жыў у Амтэроце ў Эдрэі,"},{"book":"ДРУГІ ЗАКОН","chapter":"1","verse":"5","text":"за Ярданам, у зямлі Маавіцкай, пачаў Майсей тлумачыць закон гэты і сказаў:"},{"book":"ДРУГІ ЗАКОН","chapter":"1","verse":"6","text":"Гасподзь, Бог наш, гаварыў нам у Харыве і сказаў: годзе вам жыць на гары гэтай!"},{"book":"ДРУГІ ЗАКОН","chapter":"1","verse":"7","text":"павярнецеся, выпраўцеся ў дарогу і йдзеце на гару Амарэяў і да ўсіх суседзяў іхніх, на раўніну, на гару, на нізкія мясьціны і на паўднёвы край і да берагоў мора, у зямлю Ханаанскую і да Лівана, нават да ракі вялікай, ракі Еўфрата;"},{"book":"ДРУГІ ЗАКОН","chapter":"1","verse":"8","text":"вось, Я даю вам зямлю гэтую, ідзеце, вазьмеце ў спадчыну зямлю, якую Гасподзь з клятваю абяцаў даць бацькам вашым, Абрагаму, Ісааку і Якаву, ім і нашчадкам іхнім."},{"book":"ДРУГІ ЗАКОН","chapter":"1","verse":"9","text":"І я сказаў вам у той час: не магу адзін вадзіць вас;"},{"book":"ДРУГІ ЗАКОН","chapter":"1","verse":"10","text":"Гасподзь, Бог ваш, памножыў вас, і вось, вы сёньня шматлікія, як зоркі нябесныя;"},{"book":"ДРУГІ ЗАКОН","chapter":"1","verse":"11","text":"Гасподзь, Бог бацькоў вашых, хай памножыць вас у тысячу разоў ад таго, колькі вас сёньня, і хай дабраславіць вас, як ён казаў вам:"},{"book":"ДРУГІ ЗАКОН","chapter":"1","verse":"12","text":"як жа мне аднаму насіць цяжары вашыя, ношкі вашыя і раздоры вашыя?"},{"book":"ДРУГІ ЗАКОН","chapter":"1","verse":"13","text":"выберыце сабе па плямёнах вашых мужоў мудрых, разумных і выпрабаваных, і я пастаўлю іх правадырамі вашымі."},{"book":"ДРУГІ ЗАКОН","chapter":"1","verse":"14","text":"Вы адказвалі мне і сказалі: добрую дзею загадваеш ты ўчыніць."},{"book":"ДРУГІ ЗАКОН","chapter":"1","verse":"15","text":"І ўзяў я галоўных з плямёнаў вашых, мужоў мудрых і выпрабаваных, і зрабіў іх правадырамі над вамі, тысячнікамі, сотнікамі, пяцідзясяцкімі, дзясятнікамі і наглядчыкамі паводле плямёнаў вашых."},{"book":"ДРУГІ ЗАКОН","chapter":"1","verse":"16","text":"І даў я загад судзьдзям вашым у той час, кажучы: выслухвайце братоў вашых і судзеце справядліва як брата з братам, так і прыхадня ягонага;"},{"book":"ДРУГІ ЗАКОН","chapter":"1","verse":"17","text":"ня вырозьнівайце асобаў на судзе, як малога, так і вялікага выслухоўвайце: ня бойцеся аблічча чалавечага, бо суд - дзея Божая; а справу, якая вам цяжкая, даводзьце да мяне, і я выслухаю яе."},{"book":"ДРУГІ ЗАКОН","chapter":"1","verse":"18","text":"І даў я вам у той час загады пра ўсё, што трэба вам рабіць."},{"book":"ДРУГІ ЗАКОН","chapter":"1","verse":"19","text":"І выправіліся мы ад Гарыва, і йшлі па ўсёй гэтай вялікай і страшнай пустыні, якую вы бачылі па дарозе да гары Амарэйскай, як загадаў Гасподзь, Бог наш, і прыйшлі ў Кадэс-Варні."},{"book":"ДРУГІ ЗАКОН","chapter":"1","verse":"20","text":"І сказаў я вам: вы прыйшлі да гары Амарэйскай, якую Гасподзь, Бог наш, дае вам;"},{"book":"ДРУГІ ЗАКОН","chapter":"1","verse":"21","text":"вось, Гасподзь, Бог твой, аддае табе зямлю гэтую, ідзі, вазьмі яе ў валоданьне, як казаў табе Гасподзь, Бог бацькоў тваіх, ня бойся і не жахайся."},{"book":"ДРУГІ ЗАКОН","chapter":"1","verse":"22","text":"Але вы ўсе падышлі да мяне і сказалі: пашлём перад сабою людзей, каб яны нагледзелі нам зямлю і прынесьлі нам вестку пра дарогу, па якой нам ісьці, і пра гарады, у якія нам ісьці."},{"book":"ДРУГІ ЗАКОН","chapter":"1","verse":"23","text":"Слова гэтае мне спадабалася, і я ўзяў з вас дванаццаць чалавек, па адным чалавеку ад племя."},{"book":"ДРУГІ ЗАКОН","chapter":"1","verse":"24","text":"Яны пайшлі, узышлі на гару і дайшлі да даліны Эсхол і агледзелі яе;"},{"book":"ДРУГІ ЗАКОН","chapter":"1","verse":"25","text":"і ўзялі ў рукі свае пладоў зямлі й прынесьлі нам, і прынесьлі нам вестку і сказалі: добрая зямля, якую Гасподзь, Бог наш, дае нам."},{"book":"ДРУГІ ЗАКОН","chapter":"1","verse":"26","text":"Але вы не захацелі йсьці і ўсупрацівіліся загаду Госпада, Бога вашага,"},{"book":"ДРУГІ ЗАКОН","chapter":"1","verse":"27","text":"і наракалі ў намётах вашых і казалі: Гасподзь, зь нянавісьці да нас, вывеў нас зь зямлі Егіпецкай, каб аддаць нас у рукі Амарэяў, і зьнішчыць нас;"},{"book":"ДРУГІ ЗАКОН","chapter":"1","verse":"28","text":"куды мы пойдзем? браты нашыя расслабілі сэрца наша, кажучы: народ той большы і вышэйшы за нас, гарады там большыя і з умацаваньнямі да нябёсаў, ды й сыноў Энакавых бачылі мы там."},{"book":"ДРУГІ ЗАКОН","chapter":"1","verse":"29","text":"І я сказаў вам: не палохайцеся і ня бойцеся іх,"},{"book":"ДРУГІ ЗАКОН","chapter":"1","verse":"30","text":"Гасподзь, Бог ваш, ідзе перад вамі; Ён будзе біцца за вас, як Ён зрабіў з вамі ў Егіпце, перад вачыма вашымі,"},{"book":"ДРУГІ ЗАКОН","chapter":"1","verse":"31","text":"і ў пустыні той, дзе, як ты бачыў, Гасподзь, Бог твой, насіў цябе, як чалавек носіць сына свайго, на ўсім шляху, які вы праходзілі, да прыходу вашага на гэта месца."},{"book":"ДРУГІ ЗАКОН","chapter":"1","verse":"32","text":"Але і пры гэтым вы ня верыце Госпаду, Богу вашаму,"},{"book":"ДРУГІ ЗАКОН","chapter":"1","verse":"33","text":"Які йшоў прад вамі дарогаю шукаць вам месца, дзе спыніцца вам, уначы ў агні, каб паказваць вам дарогу, па якой ісьці, а ўдзень у воблаку."},{"book":"ДРУГІ ЗАКОН","chapter":"1","verse":"34","text":"І Гасподзь пачуў словы вашыя, і разгневаўся, і запрысягнуўся, кажучы:"},{"book":"ДРУГІ ЗАКОН","chapter":"1","verse":"35","text":"ніхто зь людзей гэтых, з гэтага ліхога роду, не пабачыць добрай зямлі, якую Я прысягнуўся даць бацькам вашым;"},{"book":"ДРУГІ ЗАКОН","chapter":"1","verse":"36","text":"Толькі Халеў, сын Ефаніеў, пабачыць яе; яму дам Я зямлю, па якой ён праходзіў, і сынам ягоным, за тое, што ён слухаўся Госпада."},{"book":"ДРУГІ ЗАКОН","chapter":"1","verse":"37","text":"І на мяне ўгневаўся Гасподзь за вас, кажучы: і ты ня ўвойдзеш туды;"},{"book":"ДРУГІ ЗАКОН","chapter":"1","verse":"38","text":"Ісус, сын Наваў, які пры табе, ён увойдзе туды; яго ўмацуй, бо ён увядзе Ізраіля ў валоданьне ёю;"},{"book":"ДРУГІ ЗАКОН","chapter":"1","verse":"39","text":"дзеці вашыя, пра якіх вы казалі, што яны дастануцца здабычаю ворагам, і сыны вашыя, якія ня ведаюць сёньня ні дабра, ні ліха, яны ўвойдуць туды, ім дам яе, і яны авалодаюць ёю;"},{"book":"ДРУГІ ЗАКОН","chapter":"1","verse":"40","text":"а вы павярнецеся і выпраўцеся ў пустыню па дарозе да Чэрмнага мора."},{"book":"ДРУГІ ЗАКОН","chapter":"1","verse":"41","text":"І вы адказвалі тады і сказалі мне: зграшылі мы прад Госпадам, пойдзем і будзем біцца, як загадаў нам Гасподзь, Бог наш. І аперазаліся вы, кожны баявой зброяй сваёю, і неразумна рашыліся ўзысьці на гару."},{"book":"ДРУГІ ЗАКОН","chapter":"1","verse":"42","text":"Але Гасподзь сказаў мне: скажы ім: ня ўзыходзьце і ня бецеся, бо няма Мяне сярод вас, каб не пабілі вас ворагі вашыя."},{"book":"ДРУГІ ЗАКОН","chapter":"1","verse":"43","text":"І я казаў вам, але вы не паслухаліся і ўсупрацівіліся загаду Гасподняму і з упартасьці сваёй узышлі на гару."},{"book":"ДРУГІ ЗАКОН","chapter":"1","verse":"44","text":"І выступіў супроць вас Амарэй, які жыў на гары той, і гналі вас так, як робяць пчолы, і білі вас на Сэіры да самай Хормы."},{"book":"ДРУГІ ЗАКОН","chapter":"1","verse":"45","text":"І вярнуліся вы і плакалі прад Госпадам; але Гасподзь не пачуў ляманту вашага і не паслухаў вас."},{"book":"ДРУГІ ЗАКОН","chapter":"1","verse":"46","text":"І прабылі вы ў Кадэсе шмат часу, колькі часу вы там былі."}]}