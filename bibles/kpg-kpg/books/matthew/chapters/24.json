{"data":[{"book":"Matthew","chapter":"24","verse":"1","text":"Jesus ne hagatanga i di Hale Daumaha, gei ana dama agoago ga lloomoi, ga helekai gi Mee bolo gii mmada gi nia hale o di Hale Daumaha!"},{"book":"Matthew","chapter":"24","verse":"2","text":"Gei Mee ga helekai, “Uaa, goodou mmada gi humalia gi nia hale huogodoo. Au e hagi adu gi goodou di tonu bolo dahi hadu gaa dubu dono lohongo ai. Nia hadu huogodoo ga meheu gi lala.”"},{"book":"Matthew","chapter":"24","verse":"3","text":"Jesus nogo noho i hongo di Gonduu Olib, ana dama agoago ga lloomoi gi Mee mada ginaadou, ga heeu, “Hagia mai di madagoaa behee dela ga gila aga nia mee aanei, gei nia haga modongoohia behee ala ga haga modongoohia do hanimoi mo di hagaodi o di madagoaa.”"},{"book":"Matthew","chapter":"24","verse":"4","text":"Jesus ga helekai, “Pula i goodou, hudee dugu anga goodou gi halahalau ina go dahi dangada."},{"book":"Matthew","chapter":"24","verse":"5","text":"Nia daangada dogologo ga lloomoi i dogu ingoo, ga helekai boloo: ‘Au go di Mesaia!’ gei digaula ga halahalau nia daangada dogologo."},{"book":"Matthew","chapter":"24","verse":"6","text":"Goodou ga longono nia lee dauwa hoohoo mai mono longo dauwa mogowaa, gei goodou hudee mmaadagu i nia mee aanei e hai. Nia mee aanei e hai loo gii hai, malaa, deenei la hagalee go di hagaodi o henuailala."},{"book":"Matthew","chapter":"24","verse":"7","text":"Nia henua llauehe ga heheebagi i nadau mehanga, gei nia henua king ga heheebagi ginaadou. Nia dau magamaga, ngalungalua tenua ga kila aga i nia gowaa huogodoo i henuailala."},{"book":"Matthew","chapter":"24","verse":"8","text":"Nia mee aanei huogodoo le e hai be di mmae matagidagi o di ahina ma ga haanau."},{"book":"Matthew","chapter":"24","verse":"9","text":"“Nia daangada ga lawalawa goodou, gaa lahi ga hagaduadua ge e dadaaligi gi mmademmade. Nia henua ga de hiihai adu gi goodou mai i dogu ingoo.24.9 Matthew 10.22"},{"book":"Matthew","chapter":"24","verse":"10","text":"Di madagoaa deelaa, digau dogologo gaa kili gi daha nadau hagadonu, ga hagadau hagi aga ginaadou, ga hudiou i nadau mehanga."},{"book":"Matthew","chapter":"24","verse":"11","text":"Nia soukohp dilikai dogologo ga kila aga, ga halahalau nia daangada dogologo."},{"book":"Matthew","chapter":"24","verse":"12","text":"Nia aloho o nia daangada dogologo gaa maa gi daha, idimaa nia huaidu ga llauehe mai."},{"book":"Matthew","chapter":"24","verse":"13","text":"Tangada dela ga daahi hua beelaa dono hagadonu gaa dae loo gi di hagaodi, la ga hagamouli.24.13 Matthew 10.22"},{"book":"Matthew","chapter":"24","verse":"14","text":"Di Longo Humalia o Teenua King o God ga hagadele ang gi nia gowaa huogodoo i henuailala, e hai di haga modongoohia gi nia daangada huogodoo. Nomuli laa, gei di hagaodi o henuailala la gaa hai."},{"book":"Matthew","chapter":"24","verse":"15","text":"“Goodou gaa mmada gi di ada mee huaidu e haga madagudagu dangada e duu i lodo di gowaa dabuaahia, dela ne helekai ai soukohp Daniel.” (Tangada dela gaa dau di mee deenei, gi modongoohia dono hadinga!)24.15 Daniel 9.27; 11.31; 12.11"},{"book":"Matthew","chapter":"24","verse":"16","text":"“Malaa, digau ala e noho i Judea, gii llele gi tomo nia gonduu lligi."},{"book":"Matthew","chapter":"24","verse":"17","text":"Tangada dela i tomo dono hale, hudee hai bolo ia e gaga gi lala e gowaga ana mee i lodo dono hale.24.17 Luke 17.31"},{"book":"Matthew","chapter":"24","verse":"18","text":"Tangada dela i lodo dana gowaa, gi hudee hanimoi bolo e kae dono gahu."},{"book":"Matthew","chapter":"24","verse":"19","text":"E haingadaa ang gi nia ahina hai dama, mono gau ala nadau dama lligi."},{"book":"Matthew","chapter":"24","verse":"20","text":"Dalodalo ang gi God bolo goodou gi hagalee llele gi daha i di madagoaa magalillili, be i di Laangi Sabad."},{"book":"Matthew","chapter":"24","verse":"21","text":"Idimaa, di haingadaa o di madagoaa deelaa, koia e huaidu i nia haingadaa mai taamada o henuailala, gaa dae mai gi dangi nei. Di mee beenei e gila aga maalia ai.24.21 Daniel 12.1; Hagagida 7.14"},{"book":"Matthew","chapter":"24","verse":"22","text":"God gu haga hogoohi nia laangi aalaa. Maa nei bolo Mee digi haga hogoohi nia laangi aalaa, tangada e mouli ai. Gei God ga haga hogoohi nia laangi aalaa ang gi ana daangada ala ne hilihili."},{"book":"Matthew","chapter":"24","verse":"23","text":"“Maa tangada ga helekai adu gi goodou boloo, ‘Mmada, deenei di Mesaia!’ be, ‘Deelaa a Mee!’ hudee hagadonu ina a mee."},{"book":"Matthew","chapter":"24","verse":"24","text":"Idimaa, nia mesaia mono soukohp dilikai ga kila aga, gaa hai nadau ada mee haga goboina mono mogobuna belee halahalau nia dama a God ala ne hilihili, be di maa e mee."},{"book":"Matthew","chapter":"24","verse":"25","text":"Hagalongo gi humalia, Au gu haga iloo adu gi goodou i mua nia mee aanei ma gaa hai."},{"book":"Matthew","chapter":"24","verse":"26","text":"“Maa digaula ga helekai adu gi goodou boloo, ‘Mmada, mee dela i lodo di anggowaa!’ hudee hula gi golo. Gei digaula ma ga helekai boloo, ‘Mee dela e bala hagammuni i kinei!’ Hudee hagadonu ina.24.26 Luke 17.23-24"},{"book":"Matthew","chapter":"24","verse":"27","text":"Idimaa, di hanimoi Tama Tangada le e hai gadoo be di ila dela e daba i di bahi i dua, gaa dae gi di bahi i dai o di langi hagatau."},{"book":"Matthew","chapter":"24","verse":"28","text":"“Di gowaa dela iai tuaidina dangada made, deelaa di gowaa e hula ginai nia manu ‘vulture’.24.28 Luke 17.37"},{"book":"Matthew","chapter":"24","verse":"29","text":"“I muli nia haingadaa llauehe o nia laangi aalaa, di laa ga bouli, di malama ga hagalee maahina, nia heduu ga monnono, nia mogobuna o lodo di ahiaalangi ga mmaanege gee mo nadau lohongo.24.29 Isaiah 13.10; 34.4; Ezekiel 32.7; Joel 2.10-31; 3.15; Hagagida 6.12-13"},{"book":"Matthew","chapter":"24","verse":"30","text":"Deenei di madagoaa o di haga modongoohia Tama Tangada gaa gila i di gili di langi, gei nia daangada huogodoo i henuailala ga tangitangi i di nadau gidee Tama Tangada e hanimoi i hongo nia gololangi i ono mahi mo ono madamada aamua.24.30 Daniel 7.13; Zechariah 12.10-14; Hagagida 1.7"},{"book":"Matthew","chapter":"24","verse":"31","text":"Di lee labaa damana ga ili, gei Mee ga hagau ana gau di langi gi nia mada e haa o henuailala, ga haga dagabuli ana gau ala guu lawa di hili, daamada i di mada o henuailala, gaa dae gi di mada dela i golo."},{"book":"Matthew","chapter":"24","verse":"32","text":"“Goodou kae ina di agoago o di laagau ‘fig’. Di madagoaa nia manga ma ga balabala, gei nia lau ga daamada ga matilitili mai, gei goodou gu iloo hua bolo di madagoaa mahanahana la gu hoohoo mai."},{"book":"Matthew","chapter":"24","verse":"33","text":"Gei e hai labelaa beenei, maa goodou ga gidee nia mee huogodoo aanei, goodou ga iloo bolo di madagoaa la gu hoohoo mai."},{"book":"Matthew","chapter":"24","verse":"34","text":"Gi langahia goodou bolo nia mee aanei huogodoo ga kila aga i mua digau huogodoo ala e mouli dangi nei ma gaa mmade."},{"book":"Matthew","chapter":"24","verse":"35","text":"Di langi mo henuailala ga hagalee, gei agu helekai e deemee di hagalee."},{"book":"Matthew","chapter":"24","verse":"36","text":"“Deai tangada e iloo di laangi be di aawaa dela ma gaa dae mai ai. Digau di langi i nua mo Tama e de iloo labelaa, go Tamana lahua e iloo."},{"book":"Matthew","chapter":"24","verse":"37","text":"Di hanimoi o Tama Tangada le e hai gadoo be tolongo Noah.24.37 Genesis 6.5-8"},{"book":"Matthew","chapter":"24","verse":"38","text":"Nia laangi i mua toloo, nia daangada e haihai nadau hagamiami ge inuinu, nia daane mono ahina guu bida haga hai lodo ginaadou, gaa dae gi di laangi ne ulu Noah gi lodo dono waga."},{"book":"Matthew","chapter":"24","verse":"39","text":"Gei nia daangada digi modongoohia loo bolo di mee deenei gaa hai, gaa dae loo gi toloo deelaa ne hai, gu hagammaa gi daha digaula huogodoo. Gei deenei hogi di hai gaa hai i di madagoaa ga hanimoi Tama Tangada.24.39 Genesis 7.6-24"},{"book":"Matthew","chapter":"24","verse":"40","text":"Di madagoaa deelaa, nia daane dogolua e ngalua i lodo henua, tangada e dahi gaa lahi gei di hoo o maa la gaa dubu i golo."},{"book":"Matthew","chapter":"24","verse":"41","text":"Nia ahina dogolua e mmili nau palaawaa, di ahina e dahi gaa lahi, gei di hoo o maa la gaa dubu i golo."},{"book":"Matthew","chapter":"24","verse":"42","text":"Goodou la gii noho kanakana, idimaa, goodou e de iloo di laangi dela ma ga hanimoi ai di godou Dagi."},{"book":"Matthew","chapter":"24","verse":"43","text":"Maa tangada donu o dono hale ga iloo di madagoaa tangada gaiaa e hanimoi ai, goodou gii donu humalia, bolo mee ga haga ala hua e hagalee dugu ang gi tangada gaiaa gi ohaa dono hale.24.43 Luke 12.39-40"},{"book":"Matthew","chapter":"24","verse":"44","text":"Malaa, nia madagoaa huogodoo gi togomaalia, idimaa, Tama Tangada le e hanimoi i di aawaa dela hagalee talitali goodou a mee."},{"book":"Matthew","chapter":"24","verse":"45","text":"“Di hege behee dela koia e manawa dahi, gei e kabemee? Deenei tangada dela ne haga menege aga go dono dagi belee dagi nia daangada hai hegau ala i golo, geia e haangai digaula i di madagoaa belee haangai ai."},{"book":"Matthew","chapter":"24","verse":"46","text":"E maluagina behee go di hege i di madagoaa dono dagi ga hanimoi gi di hale, ga gidee ia bolo mee e hai dana hegau deenei."},{"book":"Matthew","chapter":"24","verse":"47","text":"Au e hagi adu gi goodou bolo di tagi ga haga menege aga di hege deelaa, e dagi ana mee huogodoo."},{"book":"Matthew","chapter":"24","verse":"48","text":"Maa mee di hege huaidu, geia ga hagamaanadu bolo dono dagi le e duai nau dono hanimoi."},{"book":"Matthew","chapter":"24","verse":"49","text":"Geia ga daamada ga dadaaligi digau hai hegau ala i golo, ga miami ge e inuinu madalia digau libaliba."},{"book":"Matthew","chapter":"24","verse":"50","text":"Tagi o di hege deenei ga hanimoi i di laangi mo di madagoaa hagalee kana go mee."},{"book":"Matthew","chapter":"24","verse":"51","text":"Mee ga hanimoi ga duuduu a mee, gaa bae a mee gi baahi digau hai hegau ngudu golomada i di gowaa dela e dangidangi, gei e gadigadi ono niha."}]}