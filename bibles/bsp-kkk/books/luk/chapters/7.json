{"data":[{"book":"Luk","chapter":"7","verse":"1","text":"Ntɛ Yesu elip kəlok-lokər afum aŋɛ ŋanccəŋkəl kɔ mɔ, k'ɔŋkɔ Kaparnam."},{"book":"Luk","chapter":"7","verse":"2","text":"Dəndo kəfo kaŋkɔ, wəbɛ ka asɔdar tasar tin (100) wəRom wəlɔma ɛnayɔ wəcar nwɛ tetɔn tɛnayeŋk kɔ mɔ. Wəcar wəkakɔ ɛnatamnɛ fɛ, pəcfaŋ kəfi."},{"book":"Luk","chapter":"7","verse":"3","text":"Ntɛ wəbɛ ka asɔdar nwɛ ene pacloku teta Yesu mɔ, k'osom abeki aSuyif alɔma, ŋakɔwenɛ kɔ Yesu pədetaməsɛ kɔ wəcar kɔn."},{"book":"Luk","chapter":"7","verse":"4","text":"Kɔ abeki akakɔ ŋander ŋabəp Yesu kɔ ŋalɛtsɛnɛ kɔ ŋacgbɔkərɛ, ŋacloku: «Ɔyɔ dofum ndɛ pəmar məyɔnɛ kɔ ti mɔ,"},{"book":"Luk","chapter":"7","verse":"5","text":"bawo wəbɛ wəkawɛ ɔmbɔtər atɔf ŋosu, nkɔn ɛnacəmbər dəkətola Kanu da aSuyif dosu.»"},{"book":"Luk","chapter":"7","verse":"6","text":"Kɔ Yesu ɔŋkɔ kɔ ŋa. Ŋanabɔlɛnɛ fɛ kəlɔ ka wəsɔdar, kɔ wəsɔdar osom anapa ɔn kəkɔloku kɔ: «Wəbɛ ta mətɔrəsnɛ, bawo isɔtɔ fɛ dofum ndɛ pəmar'am kəbɛrɛ kəlɔ kem mɔ."},{"book":"Luk","chapter":"7","verse":"7","text":"Itɔ ɔsɔŋɛ ntɛ inasərka intɔnakɔ nnɔ məyi mɔ. Mba məloku toloku tin, wəcar kem pətamnɛ."},{"book":"Luk","chapter":"7","verse":"8","text":"Bawo ina wəkawɛ yati abɛ'em ŋɔ iyi dəntɔf, k'ina sɔ iyɔ asɔdar alɔma aŋɛ ŋay'im dəntɔf mɔ. Nwɛ iŋkulɛ fɔ məkɔ mɔ, wəkayi ɔŋkɔ, k'iloku wəkɔ fɔ məder-ɛ, wəkayi ender. K'iloku wəcar kem fɔ məyɔ ntɛ-ɛ, ɔŋyɔ ti.»"},{"book":"Luk","chapter":"7","verse":"9","text":"Ntɛ Yesu ene moloku mamɔkɔ mɔ, kɔ teta wəsɔdar nwɛ tenciyanɛ kɔ. K'ɛŋkafəlɛ, k'ɛntɛfərnɛ afum akɔ ŋanacəmɛ kɔ darəŋ mɔ, k'oloku: «Iclok'un, ali nde Yisrayel inanəŋk fɛ kəlaŋ pəmɔ kaŋkɛ!»"},{"book":"Luk","chapter":"7","verse":"10","text":"Kɔ asom a wəsɔdar nwɛ, ŋalukus ndɔrɔn. Kɔ ŋabəp wəcar nwɛ ɛnatɔ-tamnɛ mɔ, pətamnɛ keŋ."},{"book":"Luk","chapter":"7","verse":"11","text":"Ntɛ telip mɔ, k'ɔŋkɔ dare ndɛ ancwe Nayin mɔ. Atəkəs ɔn kɔ afum alarəm ŋanasol kɔ nkɔn kəkɔ."},{"book":"Luk","chapter":"7","verse":"12","text":"Ntɛ ŋalɔtərnɛ kəbɛrɛ ka dare mɔ, kɔ ŋambəpɛnɛ kɔ afum ŋanckekərɛ fum wəfi dəkəwup, mba fum nwɛ sona gboŋ sɔ kɛrɛ ɛnakom kɔ, wos pəfi sɔ. Afum alarəm a dare dadɔkɔ ŋanckekərɛ wəfi wəkakɔ dəkəwup."},{"book":"Luk","chapter":"7","verse":"13","text":"Kɔ Yesu ɛnəŋk wəran nwɛ, k'ɔyɔnɛ kɔ nɔnɔfɔr, k'oloku kɔ: «Ta məbok!»"},{"book":"Luk","chapter":"7","verse":"14","text":"Kɔ Yesu ɔncɔŋnɛ k'oŋgbuŋɛnɛ kaŋkəra ka wəfi. Aŋɛ ŋanatɔmpər kɔ mɔ ŋancəmɛ. Kɔ Yesu oloku: «Wətɛmp, in' olok'əm: Məyɛfɛ!»"},{"book":"Luk","chapter":"7","verse":"15","text":"Kɔ wəfi ɛyɛfɛ k'ɛndɛ, k'oncop kəlok-loku. Kɔ Yesu oluksɛ wəfi nwɛ kɛrɛ."},{"book":"Luk","chapter":"7","verse":"16","text":"Kɔ fəp fənesɛ, kɔ ŋayɛfɛ kəcam debeki da Kanu, ŋacloku: «Wədəŋk wəka Kanu wəpɔŋ ɛyɛfɛ su dacɔ! Kɔ Kanu kənder kəmar afum ɔn!»"},{"book":"Luk","chapter":"7","verse":"17","text":"Kɔ tɔyɔ ta Yesu tatɔkɔ tɛsam atɔf ŋa Yude fəp, kəbəp ka sədare səkɔ səŋkɛl Yude mɔ."},{"book":"Luk","chapter":"7","verse":"18","text":"Kɔ acɛpsɛ a Saŋ darəŋ ŋaŋkɔ ŋaloku kɔ mes mamɔkɔ fəp. Kɔ Saŋ ewe acɛpsɛ ɔn darəŋ dacɔ afum mɛrəŋ,"},{"book":"Luk","chapter":"7","verse":"19","text":"k'osom ŋa kəkɔyif Mariki kɔ pəyɔnɛ nkɔn ɔyɔnɛ nwɛ eyi kəder mɔ ba, ka pəmar pakar wəlɔma?"},{"book":"Luk","chapter":"7","verse":"20","text":"Ntɛ ŋambəp kɔ mɔ, kɔ afum aŋɛ ŋaloku kɔ: «Saŋ Batis osom su kədeyif'əm: ‹Məna ɔyɔnɛ, nwɛ eyi kəder mɔ ba, ka pəmar səkar wəlɔma?›»"},{"book":"Luk","chapter":"7","verse":"21","text":"Afum akakɔ anasom mɔ ŋaŋkɔ ŋabəp Yesu pəctaməs docu da atɔtamnɛ alarəm, lanyiru, aŋɛ yɔŋk yɛlɛc yɛncəmɛ darəŋ mɔ, k'ɔsɔŋɛ atɔnəŋk alarəm kənəŋk."},{"book":"Luk","chapter":"7","verse":"22","text":"Kɔ Yesu oloku ŋa: «Nəkɔ nəloku Saŋ tɔkɔ nənəŋk kɔ tɔkɔ nəne mɔ:"},{"book":"Luk","chapter":"7","verse":"23","text":"Pəbɔt nwɛ tetem tɔntɔdesɔŋɛ kəloŋɛ7.23 kəsolɛ mɔ!»"},{"book":"Luk","chapter":"7","verse":"24","text":"Ntɛ asom a Saŋ aŋɛ ŋaŋkɔ mɔ, kɔ Yesu ɛyɛfɛ kəloku afum teta Saŋ pəcyif: «Ake nənakɔ kəmɔmən nde dətɛgbərɛ-ɛ? Awo nŋɛ afef ŋeyikəc mɔ ba?"},{"book":"Luk","chapter":"7","verse":"25","text":"Mba ake nənakɔ oŋ kəmɔmən di-ɛ, fum wəbɛrnɛ duma dɔtɔt? Mba abɛrnɛ suma sətɔt, ŋayi pətɔt disrɛ ŋandɛ wɔlɔ wa abɛ disrɛ."},{"book":"Luk","chapter":"7","verse":"26","text":"Ake nənakɔ oŋ kəmɔmən-ɛ, wədəŋk wəka Kanu-ɛ? Ɛy, iclok'un, Saŋ entesɛ pətas wədəŋk wəka Kanu."},{"book":"Luk","chapter":"7","verse":"27","text":"Tetɔn t'ancicəs nde yecicəs yecempi disrɛ:"},{"book":"Luk","chapter":"7","verse":"28","text":"Kɔ Yesu oloku: «Iclok'un, aŋɛ aran ŋaŋkom mɔ fəp, ali wəkin eyi fɛ nwɛ encepər Saŋ mɔ. Mba nwɛ ɛfɛtɛ nde akip ŋa dɛbɛ da Kanu dəntɔf mɔ, ɔyɔnɛ nwɛ encepər Saŋ mɔ."},{"book":"Luk","chapter":"7","verse":"29","text":"Afum aŋɛ ŋanane kɔ kəlok-loku mɔ fəp, kəbəp awerəs dut, kɔ ŋawosɛ dolompu da Kanu. Ti disrɛ kɔ ŋawosɛ a Saŋ pəgbət ŋa dəromun teta Kanu."},{"book":"Luk","chapter":"7","verse":"30","text":"Mba aFarisi kɔ atəksɛ a sariyɛ ŋanawosɛ fɛ ntɛ Kanu kənafaŋɛ ŋa mɔ, kɔ ŋafati a Saŋ pəgbət ŋa dəromun teta Kanu."},{"book":"Luk","chapter":"7","verse":"31","text":"Anɔ indetubcɛnɛ afum a dɛtɛmp dandɛ-ɛ? Anɔ ɔ ŋawurɛnɛ-ɛ?"},{"book":"Luk","chapter":"7","verse":"32","text":"Aŋɛ ŋɔ ŋawurɛnɛ: Ŋawurɛnɛ awut aŋɛ ŋandɛ kəfo nkɛ afum fəp ŋambəpsɛnɛ mɔ, a ŋacwenɛnɛ kəkɔloku:"},{"book":"Luk","chapter":"7","verse":"33","text":"Bawo ntɛ Saŋ wəgbət afum dəromun ɛnader mɔ, ɔncsɔm fɛ kəcom, oncmun fɛ member, kɔ nəloku: ‹Wəka ŋɔŋk ŋɛlɛc ɔfɔ!›"},{"book":"Luk","chapter":"7","verse":"34","text":"Kɔ Wan ka Wərkun ender, pəcsɔm kəcom pəcmun member kɔ nəloku: ‹Wəcɛlək kɔ wəcis ɔfɔ, wanapa ka abaŋəs dut k'aciya!›"},{"book":"Luk","chapter":"7","verse":"35","text":"Mba awut a kəcərɛ pətɔt ŋawosɛ dolompu da ki.»"},{"book":"Luk","chapter":"7","verse":"36","text":"Kɔ wəFarisi wəlɔma ewe Yesu kəkɔdi yeri kɔ nkɔn. Kɔ Yesu ɛmbɛrɛ nde kəlɔ ka wəFarisi wəkakɔ, k'ɔŋkɔ pəndɛ amɛsa kiriŋ."},{"book":"Luk","chapter":"7","verse":"37","text":"Wəran wəciya wəlɔma ɛnayi dare dadɔkɔ, k'ene a Yesu ŋayi kədi yeri nde kəlɔ ka wəFarisi. Wəran wəkakɔ ɛlɛk tɔkɔbɔ pa alabatər pɛlarɛ labundɛ,"},{"book":"Luk","chapter":"7","verse":"38","text":"k'ɔŋkɔ pəcəmɛ Yesu kumunt darəŋ pəsumpər kɔ wɛcək. K'ɛyɛfɛ kəbok pəccaŋkəsɛ mɛncər mɔn wɛcək wa Yesu, k'ɛfɛŋətɛ wɛcək wa Yesu cəfon cɔn, pəccup wi, pəcloŋsər wi labundɛ."},{"book":"Luk","chapter":"7","verse":"39","text":"Ntɛ wəFarisi nwɛ ɛnawe Yesu nde ndɔrɔn, ɛnəŋk tatɔkɔ mɔ, k'olokunɛ dɛbəkəc: «Fum wəkawɛ ɔŋyɔnɛ wədəŋk wəka Kanu-ɛ, k'ɛncərɛ wəran nwɛ oŋgbuŋɛnɛ kɔ mɔ, fum nwɛ ɔyɔnɛ mɔ—Wəran wəciya.»"},{"book":"Luk","chapter":"7","verse":"40","text":"Kɔ Yesu ɛlɛk moloku, k'oloku: «Simɔŋ, iyɔ toloku tɔlɔma tolok'əm.» Kɔ Simɔŋ oloku kɔ: «Məlok'im ti, Wətəksɛ.»"},{"book":"Luk","chapter":"7","verse":"41","text":"«Wəbɔs-bɔsər wəlɔma afum mɛrəŋ ŋanatɔmpərɛ debe: Wəkin nwɛ pətɔmpərɛ kɔ gbeti mɛncəmbəl masar kəcamət (500), kɔ wəka mɛrəŋ pətɔmpərɛ kɔ mɛncəmbəl 50."},{"book":"Luk","chapter":"7","verse":"42","text":"Mba ntɛ wəbɔs-bɔsər nwɛ ɛnəŋk fɔ alɛkər ɔn səbe ŋayɔ fɛ gbeti boluksɛ kɔ mɔ, k'ɛŋaŋnɛnɛ mɛrəŋ maŋan fəp. Akakɔ mɛrəŋ anɔ endenaŋkanɛ kəbɔtər kɔ pətas wəkɔ-ɛ?»"},{"book":"Luk","chapter":"7","verse":"43","text":"Kɔ Simɔŋ oloku kɔ: «Pəwurɛn'em, a wəkɔ ɛnatɔmpərɛ kɔ gbeti bɛlarəm mɔ.» Kɔ Yesu oloku kɔ: «Gbɛs, məloku kance!»"},{"book":"Luk","chapter":"7","verse":"44","text":"Kɔ Yesu ɛŋkafəlɛ k'ɛntɛfərnɛ wəran nwɛ, k'oloku Simɔŋ: «Mənəŋk wəran nwɛ? Imbɛrɛna nnɔ kəlɔ kam mba məsɔŋna f'em domun ibikɛnɛ wɛcək, mba nkɔn ɛncaŋkəsɛ wɛcək wem mɛncər mɔn, k'ɛfɛŋətɛ wi cəfon cɔn."},{"book":"Luk","chapter":"7","verse":"45","text":"Məncupna f'em, mba nkɔn kəyɛfɛ ntɛ imbɛrɛna nnɔ mɔ, a k'oncop kəcupəs'im wɛcək mɔ, haŋ ndɛkəl itɔ eyi kəyɔ."},{"book":"Luk","chapter":"7","verse":"46","text":"Məsopna f'em moro dəromp,7.46 Aka Yisrayel moro mɔ ŋancsop acikəra aŋan alel mba wəran wəkawɛ osop'im labundɛ dəwɛcək."},{"book":"Luk","chapter":"7","verse":"47","text":"Itɔ ɔsɔŋɛ ntɛ intam kəlok'əm fɔ, kiciya kəlarəm nkɛ enciya mɔ, aŋaŋnɛnɛ kɔ ki, bawo nkɔn ɔmbɔtər pənaŋkanɛ. Məna nwɛ aŋaŋnɛnɛ pipic mɔ, pipic pɔ məmbɔtər.»"},{"book":"Luk","chapter":"7","verse":"48","text":"Kɔ Yesu oloku wəran nwɛ: «Aŋaŋnɛn'am kiciya kam.»"},{"book":"Luk","chapter":"7","verse":"49","text":"Afum aŋɛ ŋanandɛ amɛsa kiriŋ kɔ nkɔn mɔ, ŋancop kəclokunɛ dəbəkəc: «Anɔ ɔfɔ wəkawɛ ɛŋaŋnɛnɛ ali kiciya mɔ?»"},{"book":"Luk","chapter":"7","verse":"50","text":"Mba kɔ Yesu oloku wəran: «Kəlaŋ kam kəyac'əm, məkɔnɛ abəkəc ŋoforu.»"}]}