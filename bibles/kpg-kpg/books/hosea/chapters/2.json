{"data":[{"book":"Hosea","chapter":"2","verse":"1","text":"“Gahia digau ala e dau gi Israel boloo, ‘Nia daangada ni God’ mo ‘Nia daangada a God e aloho ai’."},{"book":"Hosea","chapter":"2","verse":"2","text":"“Agu dama nei, dangidangi haga mahi gi di godou dinana, ma e aha maa mee gu hagalee hai di lodo ni oogu, gei Au gu hagalee hai labelaa di lodo ni mee. Dangidangi gi mee bolo gi dugua dono mouli hai be di manu, mo dono mouli huihui dono huaidina."},{"book":"Hosea","chapter":"2","verse":"3","text":"Maa mee ga hagalee lawa i dana hai, gei Au gaa hai a mee gii noho beelaa ono goloo ai be dono laangi dela ne haanau mai ai. Au gaa hai a mee gii hai be di anggowaa maangoo, gei mee gaa made i dono hieinu."},{"book":"Hosea","chapter":"2","verse":"4-5","text":"Au ga hagalee dumaalia loo gi ana dama aanei, idimaa, digaula la nia dama ni di ahina mouli hai be di manu dono langaadia ai. Mee guu bida helekai ang gi deia boloo, ‘Au gaa hana gi baahi ogu ihoo daane, gei digaula ga gaamai agu meegai, mono wai, mono gahu gili siibi, mono gahu lenge, mono lolo olib, mono waini.’"},{"book":"Hosea","chapter":"2","verse":"6","text":"Malaa, Au ga duuli di ahina deelaa gi nia laagau duduia, gaa hau dagu abaaba e pono di ala o maa."},{"book":"Hosea","chapter":"2","verse":"7","text":"Mee gaa lele i muli ono ehoo daane, ge e deemee di kumi digaula. Mee ga halahala digaula ge hagalee gida. Gei mee ga helekai, ‘Au gaa hana gi muli gi dogu lodo donu, idimaa dogu noho i dono baahi la koia e humalia hua e tanga i dogu noho beenei.’"},{"book":"Hosea","chapter":"2","verse":"8","text":"“Di ahina deelaa la de iloo ia bolo ma ko Au dela ne wanga ana meegai, mono waini, mono lolo olib, mo nia silber mono goolo ala e uluulu ieia e daumaha gi Baal."},{"book":"Hosea","chapter":"2","verse":"9","text":"I di madagoaa o tau gai, gei Au ga daa gi daha agu meegai mono waini mono gahu gili siibi mono gahu lenge ala ne wanga ko Au gi mee belee gahu ai."},{"book":"Hosea","chapter":"2","verse":"10","text":"Gei Au gaa hai a mee gii noho beelaa ono goloo ai i mua ono ehoo daane, deai tangada e mee di daa a mee gi daha mo ogu mogobuna aanei ai."},{"book":"Hosea","chapter":"2","verse":"11","text":"Gei Au gaa dugu ono tene balumee, aalaa go ana hagamiami ngadau, mono laangi llauehe o nia malama, mono tenetene e logo ala nogo hai i lodo nia Laangi Sabad, aalaa go ana hagadilinga daumaha huogodoo."},{"book":"Hosea","chapter":"2","verse":"12","text":"Au ga hunahuna ana laagau ‘grape’ mo ana laagau ‘fig’ ala nogo hai ei mee bolo nia mee ni ono ehoo daane ne haga ingoo ang gi deia belee hui dono huaidina gi digaula. Au gaa hai ana hadagee waini mono gowaa laagau gii hai be di anggowaa, gei nia manu lodo geinga ga hunahuna nia maa."},{"book":"Hosea","chapter":"2","verse":"13","text":"Au ga hagahuaidu a mee gii tau gi di madagoaa o mee dela ne de langahieia Au, dela nogo dudu ana ‘incense’ ang gi Baal, ge nogo humu ia gi nia hadu hagalabagau, ga waluwalu ono ehoo daane. Aanei la nnelekai mai baahi o Dimaadua."},{"book":"Hosea","chapter":"2","verse":"14","text":"“Malaa, Au gaa lahi labelaa a mee gi lodo di anggowaa, gei Au ga leelee gi mee i golo gi nia helekai hagaaloho."},{"book":"Hosea","chapter":"2","verse":"15","text":"Au gaa wanga labelaa nia hadagee waini a maa mai i mua, gaa hai di Gowaa o di Haingadaa gii hai di Bontai o di Hagadagadagagee. Mee ga hagalongo mai gi di Au gadoo be dono hagalongo i dono madagoaa nogo dama ahina i di madagoaa o mee ne hanimoi ai i Egypt.2.15 Joshua 7.24-26"},{"book":"Hosea","chapter":"2","verse":"16","text":"Malaa, mee gaa gahi labelaa Au bolo dono lodo, ga hagalee gahi Au bolo dono Baal.2.16 Baal: Di ingoo ni di god o digau Canaan, dono hadinga bolo “tagi”, dono hadinga labelaa bolo “di lodo di ahina”"},{"book":"Hosea","chapter":"2","verse":"17","text":"Au ga hagalee dumaalia ang gi mee gi helekai di ingoo Baal labelaa."},{"book":"Hosea","chapter":"2","verse":"18","text":"“Deelaa dogu madagoaa ga hagababa ang gi nia manu lodo henua mono manu mamaangi bolo ginaadou gi hudee heia agu daangada gii tale gi di haingadaa. Gei Au ga haga mmaa gi daha mo tenua nia goloo dauwa, ala go nia hulumanu mono maalei huogodoo, gaa hai agu daangada la gi mouli i lodo di haingoohia mo di noho i di aumaalia."},{"book":"Hosea","chapter":"2","verse":"19","text":"“Israel, Au gaa dugu goe bolo di lodo ni oogu."},{"book":"Hosea","chapter":"2","verse":"20","text":"Au ga daahi dagu hagababa la gii donu,"},{"book":"Hosea","chapter":"2","verse":"21-22","text":"Di madagoaa hua deelaa,"},{"book":"Hosea","chapter":"2","verse":"23","text":"Au ga haga noho agu daangada donu i tenua deelaa,"}]}