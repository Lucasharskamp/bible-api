{"data":[{"book":"وَشَيِ","chapter":"19","verse":"1","text":"نَ تٌ دَنفِ، ﭑ نَشَ حَمَ شُنفبٍ شُي مّ كٌورٍ مَ عَ قَلَ رَ، «عَلَ تَنتُ. كِسِ، شُننَكٍلِ، نُن سّنبّ نَ مُشُ مَرِفِ عَلَ بّ،"},{"book":"وَشَيِ","chapter":"19","verse":"2","text":"بَرِ مَ عَ شَ كِيتِ تِنشِن، عَ قِندِشِ نْندِ نَن نَ. عَ بَرَ لَنفٌي فِنّ مَكِيتِ، نَشَن نُ بَرَ دُنِحَ رَتَنتَن عَ شَ قٍ حَاشِيٍ رَ. عَلَ بَرَ عَ شَ كٌنيِيٍ وُلِ فبٍحْشْ عَ مَ.»"},{"book":"وَشَيِ","chapter":"19","verse":"3","text":"حَمَ مَن نَشَ عَ قَلَ عَ قِرِن ندٍ، «عَلَ تَنتُ. بَبِلْن تُورِ تٍمَ نّ عَبَدَن.»"},{"book":"وَشَيِ","chapter":"19","verse":"4","text":"نَ قٌرِ مْشْحّن نُن نَانِ، نُن نَ نِمَسٍ نَانِ نَشَ عٍ قٍلٍن بْشِ، عٍ عَلَ بَتُ نَشَن نُ مَفٌرٌشِ كِبَنيِ كُي، عَ قَلَقٍ رَ، «عَمِنَ، عَلَ تَنتُ.»"},{"book":"وَشَيِ","chapter":"19","verse":"5","text":"شُي ندٍ نَشَ مِنِ كِبَنيِ، عَ قَلَقٍ رَ، «عَلَ شَ كٌنيِيٍ، وٌ شَ وٌن مَرِفِ عَلَ مَتْشْ، وٌ تَن نَشٍيٍ فَاشُ عَ يَ رَ، وٌ تَن دِ مّيٍ نُن قٌرِيٍ.»"},{"book":"وَشَيِ","chapter":"19","verse":"6","text":"ﭑ نَشَ حَمَ شُنفبٍ شُي مّ نَشَن سّنبّ فبٌ عَلْ شُرٍ وُندُ شُي، شَ نَ مُ عَ رَ فَلَنيِ شُي. عٍ نَشَ عَ قَلَ، «عَلَ تَنتُ، بَرِ مَ عَلَ سّنبّ كَنيِ، وٌن مَرِفِ عَلَ بَرَ سٌ عَ شَ مَنفّيَ كُي."},{"book":"وَشَيِ","chapter":"19","verse":"7","text":"وٌن شَ سّيوَ، وٌن شَ حّلّشِن، وٌن شَ عَ بِنيَ، بَرِ مَ يّشّييْرّ شَ قُتِ شِرِ تّمُي بَرَ عَ لِ. عَ نَشَن دْشْمَ، عَ بَرَ فّ عَ يّتّ يَءِلَندٍ."},{"book":"وَشَيِ","chapter":"19","verse":"8","text":"عَ نَشَن دْشْمَ عَ بَرَ دُفِ قِيشّ تٌقَنيِ رَفٌرٌ عَ مَ، نَشَن مِسَالِشِ سّنِيّنتْييٍ شَ كّوَلِ تِنشِنشِيٍ رَ.»"},{"book":"وَشَيِ","chapter":"19","verse":"9","text":"مَلٍكّ نَشَ عَ قَلَ ﭑ بّ، «عِ شَ عَ سّبّ، ‹حّلّشِنيِ نَ مِشِيٍ بّ نَشٍيٍ مَشِلِشِ يّشّييْرّ شَ قُتِ شِرِ مَلَنيِ.›» عَ نَشَ عَ قَلَ ﭑ بّ، «عَلَ شَ نْندِ نَن نَ كِ.»"},{"book":"وَشَيِ","chapter":"19","verse":"10","text":"ﭑ نَشَ ﭑ شِنبِ سِن عَ بُن مَ ﭑ شَ عَ بَتُ، كْنْ عَ نَشَ عَ قَلَ ﭑ بّ، «عَدٍ، عِ نَشَ نَ رَبَ. ﭑ قَن قِندِشِ عَلَ شَ كٌنيِ نَن نَ عَلْ عِ تَن نُن عِ نفَشَكٍرٍنيِ نَشٍيٍ بَرَ لَ عِسَ شَ سٍيدٍحْشْيَ رَ. عِ شَ عَلَ نَن بَتُ. عِسَ شَ سٍيدٍحْشْيَ قِندِشِ نَمِحْنمّ شَ مَسٍنيِ شْرِ نَن نَ.»"},{"book":"وَشَيِ","chapter":"19","verse":"11","text":"نَ دَنفِ شَنبِ ﭑ نَشَ كٌورٍ تٌ رَبِ رَ، سٌي قِيشّ تِشِ نَ، عَ رَفِمَ شِلِ دُفُتّفّ نُن نْندِ قَلّ. عَ فٍرٍ سٌمَ تِنشِنيِ نَن نَ، عَ كِيتِ سَ تِنشِنيِ كُي."},{"book":"وَشَيِ","chapter":"19","verse":"12","text":"عَ يَيٍ نُ لُشِ نّ عَلْ تّ، مَنفّ كَتَنيِ نَشَن يَءِلَنشِ فّمّ تٌقَنيِ رَ نُ دُ سُشِ عَ شُن نَ. عَ شِلِ سّبّشِ عَ مَ، شِلِ مِشِ يٌ مُ نَشَن كٌلٌن بَقٍ عَ تَن نَ."},{"book":"وَشَيِ","chapter":"19","verse":"13","text":"عَ شَ دُفِ بُندَشِ وُلِ رَ. عَ شِلِ نّ عَلَ شَ مَسٍنيِ."},{"book":"وَشَيِ","chapter":"19","verse":"14","text":"كٌورٍ سْورِ فَلِ نُ بِرَشِ عَ قْشْ رَ عٍ شَ سٌي قِيشّيٍ قَرِ، دُفِ قِيشّ تٌقَنيِيٍ قَن نَفٌرٌشِ عٍ مَ."},{"book":"وَشَيِ","chapter":"19","verse":"15","text":"سَنتِدّفّمَ شّحّنشِ نُ مِنِشِ عَ دّ عِ، عَلَكٌ عَ شَ حَمَنّيٍ فٍرٍ، عَ شَ عٍ يَمَرِ سَوُرِ سّنبّمَ رَ، عَلَ سّنبّ كَنيِ شَ شْنّ شَ كَمَلِ."},{"book":"وَشَيِ","chapter":"19","verse":"16","text":"عَ سّبّشِ عَ شَ دُفِ شُنفبٍ مَ، عَ نُن عَ تَبٍ مَ، «مَنفّيٍ شَ مَنفّ، مَرِفِيٍ مَرِفِ.»"},{"book":"وَشَيِ","chapter":"19","verse":"17","text":"ﭑ نَشَ مَلٍكّ تٌ، عَ تِشِ سٌفٍ قَرِ. عَ نَشَ عَ قَلَ عَ شُي عِتٍشِ رَ شْنِ بِرِن بّ نَشٍيٍ نُ نَ كٌورٍ مَ، «وٌ قَ عَلَ شَ شُننَكٍلِ يِرٍ،"},{"book":"وَشَيِ","chapter":"19","verse":"18","text":"وٌ شَ مَنفّيٍ سُبٍ دٌن، عَ نُن سْورِ مَنفّيٍ سُبٍ، سّنبّمَيٍ سُبٍ، سٌييٍ سُبٍ، سٌي رَفِيٍ سُبٍ، لَسِرِ نُن كٌنيِيٍ سُبٍ، دِ مّيٍ نُن قٌرِيٍ سُبٍ.»"},{"book":"وَشَيِ","chapter":"19","verse":"19","text":"ﭑ نَشَ نَ سُبٍ تٌ، عَ نُن دُنِحَ مَنفّيٍ نُن عٍ شَ سْورِيٍ. عٍ بِرِن نُ مَلَنشِ عَلَكٌ عٍ شَ نَ سٌي قِيشّ رَفِمَ نُن عَ شَ سْورِ فَلِ فٍرٍ."},{"book":"وَشَيِ","chapter":"19","verse":"20","text":"سٌي قِيشّ رَفِمَ نَشَ نَ سُبٍ حَاشِ سُشُ، عَ نُن نَ نَمِحْنمّ وُلٍ قَلّ، نَشَن نُ بَرَ مِشِيٍ مَدَشُ تْنشُمَيٍ رَ، سُبٍ شَ تْنشُمَ نُ سَشِ مِشِ نَشٍيٍ مَ، عَ نُن نَشٍيٍ نُ بَرَ نَ سُبٍ شَ كُيٍ بَتُ. نَ قِرِنيِيٍ بِرِن نَشَ وٌلِ تّ نُن سٌدَ شْورَ."},{"book":"وَشَيِ","chapter":"19","verse":"21","text":"سَنتِدّفّمَ نَشَن نُ مِنِمَ سٌي قِيشّ رَفِمَ دّ كُي، عَ نَشَ بٌورٍيٍ قَشَ، شْنِيٍ قَ عٍ سُبٍ دٌن."}]}