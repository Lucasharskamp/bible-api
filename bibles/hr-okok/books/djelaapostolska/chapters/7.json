{"data":[{"book":"Djela Apostolska","chapter":"7","verse":"1","text":"Veliki svećenik ga upita: “Je li to istina?”"},{"book":"Djela Apostolska","chapter":"7","verse":"2","text":"Stjepan odgovori: “Braćo i časni oci, poslušajte me! Naš se slavni Bog ukazao našemu ocu Abrahamu u Mezopotamiji, prije nego što se nastanio u Haranu."},{"book":"Djela Apostolska","chapter":"7","verse":"3","text":"Rekao mu je: ‘Idi iz svoje zemlje, iz svojega zavičaja, u zemlju koju ću ti pokazati.’7:3 Postanak 12:1."},{"book":"Djela Apostolska","chapter":"7","verse":"4","text":"Abraham tako napusti kaldejsku zemlju i nastani se u Haranu. Odande ga je Bog, nakon smrti njegova oca, preselio u ovu zemlju u kojoj vi sada živite."},{"book":"Djela Apostolska","chapter":"7","verse":"5","text":"Ali nije mu u njoj dao nikakvu baštinu, ni stopu zemlje, nego ju je obećao dati njemu i njegovim potomcima iako Abraham još nije imao djece."},{"book":"Djela Apostolska","chapter":"7","verse":"6","text":"Bog mu je također rekao da će njegovi potomci živjeti u tuđoj zemlji kao robovi i da će ih ondje tlačiti četiri stotine godina."},{"book":"Djela Apostolska","chapter":"7","verse":"7","text":"Ali rekao je: ‘Narodu kojemu će robovati ja ću suditi. A zatim će izići i klanjati mi se na ovomu mjestu.’7:5-7 Postanak 15:13-14."},{"book":"Djela Apostolska","chapter":"7","verse":"8","text":"Zatim je Bog s Abrahamom sklopio savez obrezanja. Tako je Izak, Abrahamov sin, obrezan kad mu je bilo osam dana. Izak je tako učinio sa svojim sinom Jakovom, a Jakov s dvanaestoricom sinova, patrijarsima židovskoga naroda."},{"book":"Djela Apostolska","chapter":"7","verse":"9","text":"A Jakovljevi sinovi, patrijarsi, bili su ljubomorni na svojega brata, Josipa, pa su ga prodali kao roba u Egipat. Ali Bog je bio s njim"},{"book":"Djela Apostolska","chapter":"7","verse":"10","text":"i izbavljao ga iz svih nevolja. Darivao ga je svojom naklonošću i mudrošću pred egipatskim kraljem, faraonom, te ga je on postavio za upravitelja Egipta i cijeloga svojeg dvora."},{"book":"Djela Apostolska","chapter":"7","verse":"11","text":"Poslije je zavladala glad u cijelome Egiptu i Kanaanu. Naši su preci bili u velikoj nevolji: nisu mogli naći hrane."},{"book":"Djela Apostolska","chapter":"7","verse":"12","text":"Jakov je čuo da u Egiptu ima žita pa je onamo poslao svoje sinove, naše pretke."},{"book":"Djela Apostolska","chapter":"7","verse":"13","text":"Kad su drugi put otišli onamo, Josip je otkrio braći tko je, pa je faraon upoznao njegovu obitelj."},{"book":"Djela Apostolska","chapter":"7","verse":"14","text":"Zatim je Josip poslao po svojega oca Jakova i svu svoju rodbinu da dođu u Egipat. Bilo ih je sedamdeset pet."},{"book":"Djela Apostolska","chapter":"7","verse":"15","text":"Tako je Jakov došao u Egipat. Ondje su umrli on i njegovi sinovi, naši preci."},{"book":"Djela Apostolska","chapter":"7","verse":"16","text":"Prenijeli su ih u Sihem i položili u grob koji je Abraham za srebro kupio od Hamorovih sinova."},{"book":"Djela Apostolska","chapter":"7","verse":"17","text":"Kako se bližilo vrijeme ispunjenja obećanja koje je Bog dao Abrahamu, u Egiptu je naš narod rastao i množio se."},{"book":"Djela Apostolska","chapter":"7","verse":"18","text":"Ali na egipatsko prijestolje dođe novi kralj, koji nije poznavao Josipa."},{"book":"Djela Apostolska","chapter":"7","verse":"19","text":"Zlostavljao je naše pretke i primoravao roditelje da ostavljaju svoju novorođenčad da pomre."},{"book":"Djela Apostolska","chapter":"7","verse":"20","text":"U to se doba rodio Mojsije. Bio je prelijepo dijete. Roditelji su se o njemu brinuli tri mjeseca."},{"book":"Djela Apostolska","chapter":"7","verse":"21","text":"Kad su ga na koncu morali ostaviti, pronašla ga je faraonova kći i odgojila kao vlastitoga sina."},{"book":"Djela Apostolska","chapter":"7","verse":"22","text":"Mojsije je poučen svoj egipatskoj mudrosti. Postao je silnim i u riječima i na djelima."},{"book":"Djela Apostolska","chapter":"7","verse":"23","text":"Kad mu je bilo četrdeset godina, srce ga ponuka da posjeti svoje rođake, izraelski narod."},{"book":"Djela Apostolska","chapter":"7","verse":"24","text":"Ondje ugleda kako neki Egipćanin zlostavlja Izraelca. Braneći zlostavljanog Izraelca, suprotstavi se Egipćaninu te se osveti i ubije ga."},{"book":"Djela Apostolska","chapter":"7","verse":"25","text":"Mislio je da će njegova braća shvatiti kako ga je Bog poslao da ih spasi, ali oni nisu razumjeli."},{"book":"Djela Apostolska","chapter":"7","verse":"26","text":"Sutradan opet ode k njima i ugleda kako se tuku dva Izraelca. Počne ih nagovarati da se pomire: ‘Ljudi!’ reče im. ‘Braća ste! Zašto zlostavljate jedni druge?!’"},{"book":"Djela Apostolska","chapter":"7","verse":"27","text":"Ali onaj koji je zlostavljao bližnjega odgurne Mojsija i reče: ‘Tko je tebe postavio poglavarom i sucem nad nama?"},{"book":"Djela Apostolska","chapter":"7","verse":"28","text":"Kaniš li i mene ubiti kao onoga Egipćanina jučer?’"},{"book":"Djela Apostolska","chapter":"7","verse":"29","text":"Kad je to čuo, Mojsije pobjegne i skloni se u midjansku zemlju. Ondje su mu se rodila dva sina."},{"book":"Djela Apostolska","chapter":"7","verse":"30","text":"Četrdeset godina nakon toga ukazao mu se anđeo u pustinji blizu gore Sinaja, u plamtećoj vatri gorućega grma."},{"book":"Djela Apostolska","chapter":"7","verse":"31","text":"Mojsije je opazio gorući grm i zadivljen se pitao što je to. Dok je prilazio da bolje pogleda, začuje Gospodnji glas:"},{"book":"Djela Apostolska","chapter":"7","verse":"32","text":"‘Ja sam Abrahamov, Izakov i Jakovljev Bog.’ Mojsije se silno preplaši. Nije se usuđivao gledati."},{"book":"Djela Apostolska","chapter":"7","verse":"33","text":"Gospodin mu reče: ‘Izuj sandale s nogu jer stojiš na svetoj zemlji."},{"book":"Djela Apostolska","chapter":"7","verse":"34","text":"Dobro sam vidio nevolju svojega naroda u Egiptu i čuo njegove uzdahe. Sišao sam da ga izbavim. Idi sada! Šaljem te u Egipat!’7:31-34 Izlazak 3:5-10."},{"book":"Djela Apostolska","chapter":"7","verse":"35","text":"Toga istog Mojsija kojega su se odrekli pitajući ga: ‘Tko je tebe postavio poglavarom i sucem nad nama?’ Bog im je poslao kao poglavara i otkupitelja da ih izbavi, preko anđela koji mu se ukazao u gorućem grmu."},{"book":"Djela Apostolska","chapter":"7","verse":"36","text":"On ih je izveo iz Egipta čineći čudesa i znakovlje. Vodio ih je kroz Crveno more i kroz pustinju četrdeset godina."},{"book":"Djela Apostolska","chapter":"7","verse":"37","text":"Taj je isti Mojsije rekao izraelskome narodu: ‘Bog će vam podignuti proroka poput mene iz vašega vlastitog naroda.’7:37 Ponovljeni zakon 18:15."},{"book":"Djela Apostolska","chapter":"7","verse":"38","text":"Isti je Mojsije bio posrednikom između izraelskoga naroda i anđela koji mu je dao riječi života na gori Sinaju da ih preda nama."},{"book":"Djela Apostolska","chapter":"7","verse":"39","text":"Naši preci nisu mu se htjeli pokoriti, nego su ga odbili i srcima se opet okrenuli prema Egiptu."},{"book":"Djela Apostolska","chapter":"7","verse":"40","text":"Rekli su Aronu: ‘Napravi nam bogove koji će ići pred nama jer ne znamo što se dogodilo s Mojsijem koji nas je izveo iz Egipta!’"},{"book":"Djela Apostolska","chapter":"7","verse":"41","text":"Načinili su idola u obliku teleta, prinijeli mu žrtve i veselili se tomu što su učinili."},{"book":"Djela Apostolska","chapter":"7","verse":"42","text":"A Bog se okrenuo od njih i pustio ih da se klanjaju suncu, mjesecu i zvijezdama kao svojim bogovima. U proročkoj je knjizi zapisano:"},{"book":"Djela Apostolska","chapter":"7","verse":"43","text":"Ne; okrenuli ste se poganskim bogovima—"},{"book":"Djela Apostolska","chapter":"7","verse":"44","text":"Naši su preci sa sobom kroz pustinju nosili Šator svjedočanstva. Bio je načinjen točno prema predlošku koji je Mojsiju pokazao Bog."},{"book":"Djela Apostolska","chapter":"7","verse":"45","text":"Mnogo godina zatim, kad je Jošua ratovao protiv poganskih naroda koje je Bog istjerao iz te zemlje, Šator su unijeli sa sobom u novu zemlju. Ondje je ostao sve do vremena kralja Davida."},{"book":"Djela Apostolska","chapter":"7","verse":"46","text":"Davidu je Bog bio milostiv, te ga je zamolio za dopuštenje da izgradi Hram Jakovljevu Bogu."},{"book":"Djela Apostolska","chapter":"7","verse":"47","text":"Ali izgradio ga je tek Salomon."},{"book":"Djela Apostolska","chapter":"7","verse":"48","text":"Ipak, Svevišnji ne prebiva u hramovima koje su izgradile ljudske ruke. Kao što kaže prorok:"},{"book":"Djela Apostolska","chapter":"7","verse":"49","text":"‘Nebo mi je prijestolje,"},{"book":"Djela Apostolska","chapter":"7","verse":"50","text":"Zar nije moja ruka stvorila sve u nebu i na zemlji?’7:49-50 Izaija 66:1-2."},{"book":"Djela Apostolska","chapter":"7","verse":"51","text":"Tvrdoglavi ste! Pogani ste u srcima i gluhi za istinu!7:51 U grčkome: neobrezanih srca i ušiju. Uvijek se opirete Svetome Duhu, baš kao i vaši preci!"},{"book":"Djela Apostolska","chapter":"7","verse":"52","text":"Ima li ijedan prorok kojega vaši oci nisu progonili? Pobili su one koji su pretkazali dolazak Pravednika—kojega ste vi izdali i smaknuli."},{"book":"Djela Apostolska","chapter":"7","verse":"53","text":"Preko anđela ste dobili Zakon, a niste ga se držali!”"},{"book":"Djela Apostolska","chapter":"7","verse":"54","text":"Kad su to čuli, židovski se vođe toliko razgnjeve na Stjepana da na njega počnu škripati zubima."},{"book":"Djela Apostolska","chapter":"7","verse":"55","text":"Ali Stjepan, pun Svetoga Duha, upre pogled u nebo i ugleda Božju slavu i Isusa kako stoji na počasnome mjestu, Bogu zdesna."},{"book":"Djela Apostolska","chapter":"7","verse":"56","text":"“Vidim otvorena nebesa”, reče, “i Sina Čovječjega kako stoji zdesna Bogu.”"},{"book":"Djela Apostolska","chapter":"7","verse":"57","text":"Oni nato rukama poklope uši i vičući iz svega glasa složno navale na njega."},{"book":"Djela Apostolska","chapter":"7","verse":"58","text":"Izvuku ga iz grada i počnu kamenovati. Svjedoci odlože ogrtače do nogu mladića Savla.7:58 Savao se također zove Pavao. Vidjeti: 13:9."},{"book":"Djela Apostolska","chapter":"7","verse":"59","text":"Dok su ga kamenovali, Stjepan je zazivao: “Gospodine Isuse, primi moj duh!”"},{"book":"Djela Apostolska","chapter":"7","verse":"60","text":"Zatim se baci na koljena i poviče iz sve snage: “Gospodine, ne uzmi im ovo za grijeh!” Pošto to izgovori, izdahne."}]}