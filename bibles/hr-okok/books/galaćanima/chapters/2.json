{"data":[{"book":"Galaćanima","chapter":"2","verse":"1","text":"Nakon četrnaest godina vratio sam se u Jeruzalem s Barnabom, a sa sobom sam poveo i Tita."},{"book":"Galaćanima","chapter":"2","verse":"2","text":"Otišao sam onamo jer me je Bog tako uputio objavom. Ondje sam posebno razgovarao s crkvenim vođama. Htio sam da razumiju što propovijedam poganima. Želio sam biti siguran da se oni s time slažu kako moj trud za Gospodina ne bi bio uzaludan."},{"book":"Galaćanima","chapter":"2","verse":"3","text":"Oni su se složili sa mnom. Nisu čak zahtijevali ni da se moj pratilac Tit obreže iako je Grk."},{"book":"Galaćanima","chapter":"2","verse":"4","text":"Ne bi to nitko ni spominjao da ondje nije bilo uljeza, lažne braće koja su vrebala da nam oduzmu našu slobodu u Kristu Isusu. Pokušali su nas učiniti robovima—primorati nas da se držimo židovskih odredbi."},{"book":"Galaćanima","chapter":"2","verse":"5","text":"Ali nismo im ni trenutka popustili. Htjeli smo sačuvati istinu evanđelja među vama."},{"book":"Galaćanima","chapter":"2","verse":"6","text":"A crkveni vođe koji su bili ondje nisu imali što dodati mojemu propovijedanju. (Iako meni nije bilo važno to što su oni vođe jer Bog na to ne gleda.)"},{"book":"Galaćanima","chapter":"2","verse":"7","text":"Vidjeli su da mi je Bog povjerio propovijedanje evanđelja poganima, kao što je Petru povjerio da ga propovijeda Židovima."},{"book":"Galaćanima","chapter":"2","verse":"8","text":"Jer onaj koji je kroz Petrovu apostolsku službu djelovao među Židovima djelovao je kroz mene među poganima."},{"book":"Galaćanima","chapter":"2","verse":"9","text":"Jakov, Petar2:9 U grčkome: Kefa. i Ivan, stupovi Crkve, prepoznali su milost koju mi je Bog ukazao i pružili nam desnicu u znak zajedništva: mi ćemo raditi među poganima, a oni među Židovima."},{"book":"Galaćanima","chapter":"2","verse":"10","text":"Jedino su nam rekli da vodimo brigu o siromasima, što sam revno i činio."},{"book":"Galaćanima","chapter":"2","verse":"11","text":"Ali kad je Petar došao u Antiohiju, pred svima sam mu se usprotivio jer je ono što je učinio zasluživalo osudu."},{"book":"Galaćanima","chapter":"2","verse":"12","text":"Kad je stigao, jeo je s kršćanima nežidovskog podrijetla. No kad su stigli neki Židovi, Jakovljevi prijatelji, nije više htio s njima jesti jer se bojao što će mu reći obrezani."},{"book":"Galaćanima","chapter":"2","verse":"13","text":"Nakon toga su i ostali kršćani židovskog podrijetla, čak i Barnaba, počeli licemjeriti slijedeći Petrov primjer."},{"book":"Galaćanima","chapter":"2","verse":"14","text":"Kad sam vidio da ne slijede istinu evanđelja, rekao sam Petru pred svima: “Kad si ti, Židov po rođenju, prestao izvršavati židovske zakone i živiš poput poganina, kako možeš pogane tjerati da se drže tih zakona?"},{"book":"Galaćanima","chapter":"2","verse":"15","text":"Ti i ja rođeni smo kao Židovi, a ne kao ‘grešnici iz poganstva’ koji se ne drže židovskoga Zakona.”"},{"book":"Galaćanima","chapter":"2","verse":"16","text":"Pa ipak, mi kršćani židovskog podrijetla znamo da pred Bogom nismo opravdani držimo li se zakonskih odredbi, već vjerom u Isusa Krista. Zato smo uzvjerovali u Krista Isusa, da nas Bog prihvati zbog naše vjere—a ne zato što smo bili poslušni Zakonu. Jer nitko se nikada neće spasiti vršenjem Zakona."},{"book":"Galaćanima","chapter":"2","verse":"17","text":"Ako se zato što smo željeli biti opravdani u Kristu očitovalo da smo i mi kao “grešnici iz poganstva”, znači li to da nas je Krist odveo u grijeh? Zasigurno ne griješimo ne držeći se židovskoga Zakona!"},{"book":"Galaćanima","chapter":"2","verse":"18","text":"Naprotiv, bit ću kriv budem li iznova gradio ono staro što sam već srušio."},{"book":"Galaćanima","chapter":"2","verse":"19","text":"Zato sam, po Zakonu, umro Zakonu da bih mogao živjeti Bogu; raspet sam s Kristom."},{"book":"Galaćanima","chapter":"2","verse":"20","text":"Ja više ne živim, nego Krist živi u meni. Tako svoj život u ovome zemaljskom tijelu živim pouzdajući se u Sina Božjega, koji me je volio i koji je samog sebe za mene predao."},{"book":"Galaćanima","chapter":"2","verse":"21","text":"Nisam od onih koji preziru tu Božju milost. Jer da smo se mogli spasiti izvršavanjem Zakona, Krist bi za nas uzalud umro."}]}