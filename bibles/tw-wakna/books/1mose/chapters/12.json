{"data":[{"book":"1 Mose","chapter":"12","verse":"1","text":"Awurade ka kyerɛɛ Abram se, “Fi wʼabusuafo nkyɛn ne wʼasase so kɔ asase a mɛkyerɛ wo no so."},{"book":"1 Mose","chapter":"12","verse":"2","text":"“Mɛma wo ayɛ ɔman kɛse,"},{"book":"1 Mose","chapter":"12","verse":"3","text":"Mehyira wɔn a wohyira wo,"},{"book":"1 Mose","chapter":"12","verse":"4","text":"Enti Abram kɔe, sɛnea Awurade Nyankopɔn ka kyerɛɛ no no. Na Lot ne no kɔe. Bere a Abram refi Haran asase so akɔ no, na wadi mfe aduɔson anum."},{"book":"1 Mose","chapter":"12","verse":"5","text":"Na Abram faa ne yere Sarai ne ne nuabarima Haran babarima Lot, nʼagyapade ne nʼasomfo a onyaa wɔn wɔ Haran nyinaa, sii mu kɔɔ Kanaan asase so."},{"book":"1 Mose","chapter":"12","verse":"6","text":"Wɔfaa asase no so ara kosii baabi a wɔfrɛ hɔ Sekem, koduu odum dua bi a esi baabi a wɔfrɛ hɔ More. Ɛhɔ na wosii wɔn ntamadan. Saa bere no, na Kanaanfo na wɔte asase no so."},{"book":"1 Mose","chapter":"12","verse":"7","text":"Afei, Awurade Nyankopɔn yii ne ho adi kyerɛɛ Abram ka kyerɛɛ no se, “Mede saa asase yi bɛma wʼaseni.” Enti Abram sii afɔremuka wɔ hɔ, de kaee Awurade Nyankopɔn a ɔdaa ne ho adi kyerɛɛ no no."},{"book":"1 Mose","chapter":"12","verse":"8","text":"Akyiri no, Abram fii hɔ, de nʼani kyerɛɛ mmepɔw bi a ɛwɔ apuei fam, sii ne ntamadan wɔ hɔ. Na Bet-El da atɔe fam, na Ai nso da apuei fam. Ɛhɔ na osii afɔremuka maa Awurade Nyankopɔn, sɔree no wɔ hɔ."},{"book":"1 Mose","chapter":"12","verse":"9","text":"Na Abram fii hɔ toaa so de nʼani kyerɛɛ Negeb."},{"book":"1 Mose","chapter":"12","verse":"10","text":"Saa bere no, ɔkɔm kɛse bi sii asase a na Abram te so no so. Enti otu kɔtenaa Misraim12.10 Asuten a ɛdeda Misraim no nti, ɔpɛ dennen no anka no. asase so kakra, efisɛ ɔkɔm a ɛbaa asase no so no, na ano yɛ den yiye."},{"book":"1 Mose","chapter":"12","verse":"11","text":"Ɔreyɛ adu Misraim asase so no, ɔka kyerɛɛ ne yere Sarai se, “Minim sɛ woyɛ ɔbea a wo ho yɛ fɛ yiye."},{"book":"1 Mose","chapter":"12","verse":"12","text":"Sɛ Misraimfo no hu wo a, wɔbɛka se, ‘Ne yere ni. Momma yenkum no, na yɛmfa no.’"},{"book":"1 Mose","chapter":"12","verse":"13","text":"Na sɛ woka sɛ woyɛ me nuabea a, Misraimfo no bɛhwɛ me yiye, efisɛ wɔn ani wɔ wo ho nti wɔrenkum me.”"},{"book":"1 Mose","chapter":"12","verse":"14","text":"Bere a woduu Misraim asase so no, Misraimfo no huu sɛ ɔbea no ho yɛ fɛ yiye."},{"book":"1 Mose","chapter":"12","verse":"15","text":"Na ɔhene Farao mpanyimfo huu no no, wɔkamfoo nʼahoɔfɛ, kɔbɔɔ no amanneɛ. Enti ɔhene Farao soma ma wɔkɔfaa ɔbea no baa nʼahemfi hɔ."},{"book":"1 Mose","chapter":"12","verse":"16","text":"Esiane ɔbea no ahoɔfɛ nti, ɔhene Farao hwɛɛ Abram yiye, maa no nguan, anantwi, afurumnini ne afurumbere, nkoa, mfenaa ne yoma."},{"book":"1 Mose","chapter":"12","verse":"17","text":"Na esiane Abram yere Sarai te a na ɔte Farao ahemfi hɔ no nti, Awurade Nyankopɔn maa ɔyaredɔm baa Farao ne ne fifo so."},{"book":"1 Mose","chapter":"12","verse":"18","text":"Eyi nti, Farao frɛɛ Abram bisaa no se, “Dɛn na woayɛ me yi? Adɛn nti na woanka ankyerɛ me sɛ ɔbea no yɛ wo yere?"},{"book":"1 Mose","chapter":"12","verse":"19","text":"Adɛn nti na wokae se, ‘Ɔyɛ me nuabea’ na woama maware no? Sɛ saa na ɛte de a, gye wo yere. Wo yere ni! Fa wʼade kɔ!”"},{"book":"1 Mose","chapter":"12","verse":"20","text":"Na Farao hyɛɛ asraafo sɛ wonkogya Abram ne ne yere kwan a wɔn fifo ne wɔn agyapade nyinaa ka ho."}]}