{"data":[{"book":"गणना","chapter":"3","verse":"1","text":"जब याहवेह ने मोशेह से सीनायी पर्वत पर बातें की, तब मोशेह तथा अहरोन की पीढ़ियां इस प्रकार थीं:"},{"book":"गणना","chapter":"3","verse":"2","text":"अहरोन के पुत्रों के नाम: जेठा पुत्र नादाब फिर अबीहू, एलिएज़र तथा इथामार."},{"book":"गणना","chapter":"3","verse":"3","text":"अहरोन के ये पुत्र अभिषिक्त पुरोहित थे. इन्हें अहरोन ने ही पुरोहित होने के लिए अभिषिक्त किया था."},{"book":"गणना","chapter":"3","verse":"4","text":"इनमें नादाब तथा अबीहू की मृत्यु उस परिस्थिति में याहवेह के ही सामने हो गई थी, जब उन्होंने सीनायी के निर्जन प्रदेश के रास्ते याहवेह को भेंट चढ़ाई, किंतु उन्होंने अपवित्र आग का उपयोग किया. ये दोनों निस्संतान थे. इस कारण एलिएज़र तथा इथामार ही अपने पिता अहरोन के जीवनकाल में पुरोहित का काम करते रहे."},{"book":"गणना","chapter":"3","verse":"5","text":"फिर याहवेह ने मोशेह को आज्ञा दी,"},{"book":"गणना","chapter":"3","verse":"6","text":"“लेवी गोत्र को बुलाकर उन्हें अहरोन की उपस्थिति में ले जाओ ताकि वे पुरोहित अहरोन की सहायता के लिए तैयार रहें."},{"book":"गणना","chapter":"3","verse":"7","text":"वे मिलनवाले तंबू के सामने उपस्थित रहते हुए अहरोन तथा सारे इस्राएल के लिए अपनी सेवा किया करें, जिससे यह उनके लिए साक्षी के तंबू की सेवा हो."},{"book":"गणना","chapter":"3","verse":"8","text":"इस्राएलियों से ज़िम्मेदारियों को निभाने के अलावा वे मिलनवाले तंबू की वस्तुओं का ध्यान रखेंगे, यह उनकी साक्षी के तंबू संबंधित सेवा होगी."},{"book":"गणना","chapter":"3","verse":"9","text":"इस प्रबंध के अंतर्गत तुम सारे लेवियों को अहरोन तथा उनके पुत्रों के अधीन कर दोगे, वे सारे इस्राएल में से उन्हें सौंप दिए गए हैं."},{"book":"गणना","chapter":"3","verse":"10","text":"इस प्रकार तुम अहरोन तथा उसके पुत्रों को नियुक्त कर दोगे, कि वे पुरोहित के रूप में सेवा करते रहें, किंतु जो भी साधारण व्यक्ति साक्षी के तंबू के निकट आ जाए, उसे प्राण-दंड दे दिया जाए.”"},{"book":"गणना","chapter":"3","verse":"11","text":"याहवेह ने मोशेह को यह आदेश भी दिया,"},{"book":"गणना","chapter":"3","verse":"12","text":"“अब यह देखो, मैंने लेवी को, सारे इस्राएल में से प्रत्येक पहलौठे के स्थान पर, अर्थात् उस संतान के स्थान पर, जो गर्भ का प्रथम फल होता है, अलग कर लिया है, कि लेवी सिर्फ मेरे होकर रहें."},{"book":"गणना","chapter":"3","verse":"13","text":"क्योंकि सभी पहलौठे मेरे हैं. जिस दिन मैंने मिस्र देश में सारे पहिलौठों को मारा, मैंने इस्राएल के घराने में से सभी पहिलौठों को अपने लिए अलग कर लिया था; मनुष्यों एवं पशुओं, दोनों में से. वे मेरे रहेंगे. मैं याहवेह हूं.”"},{"book":"गणना","chapter":"3","verse":"14","text":"इसके बाद याहवेह ने सीनायी के निर्जन प्रदेश में मोशेह को यह आज्ञा दी,"},{"book":"गणना","chapter":"3","verse":"15","text":"“तुम लेवी के वंश की, उनके गोत्र तथा उनके परिवारों के अनुसार, गिनती करोगे; हर एक नर बालक की जिसकी आयु एक महीने से अधिक है.”"},{"book":"गणना","chapter":"3","verse":"16","text":"इसलिये मोशेह ने उन्हें जैसी आज्ञा दी थी, याहवेह की आज्ञा के अनुसार उनकी गिनती की."},{"book":"गणना","chapter":"3","verse":"17","text":"उनके नामों के अनुसार लेवी के पुत्र इस प्रकार थे:"},{"book":"गणना","chapter":"3","verse":"18","text":"परिवारों के अनुसार गेरशोन के पुत्र:"},{"book":"गणना","chapter":"3","verse":"19","text":"परिवारों के अनुसार कोहाथ के पुत्र:"},{"book":"गणना","chapter":"3","verse":"20","text":"परिवारों के अनुसार मेरारी के पुत्र:"},{"book":"गणना","chapter":"3","verse":"21","text":"गेरशोन से लिबनियों तथा शिमेईयों के परिवारों का गोत्र निकला और ये गेरशोनियों का परिवार कहलाए."},{"book":"गणना","chapter":"3","verse":"22","text":"जब एक माह से ऊपर की अवस्था के नर गिने गए; उनकी संख्या 7,500 थी."},{"book":"गणना","chapter":"3","verse":"23","text":"गेरशोनियों के परिवारों के लिए यह तय किया गया कि वे साक्षी के तंबू के पीछे पश्चिम दिशा में अपने शिविर डाला करेंगे."},{"book":"गणना","chapter":"3","verse":"24","text":"गेरशोनियों के घराने का प्रधान था लाएल का पुत्र एलियासाफ़."},{"book":"गणना","chapter":"3","verse":"25","text":"गेरशोन-वंशजों के लिए मिलनवाले तंबू के संबंध में निर्धारित कार्य था साक्षी के तंबू का आंगन, उसके आवरण तथा मिलनवाले तंबू के द्वार का पर्दा,"},{"book":"गणना","chapter":"3","verse":"26","text":"आंगन के पर्दे, उस आंगन के द्वार का पर्दा, जो वेदी एवं साक्षी के तंबू के चारों ओर है, उसकी डोरियां, जो इनसे संबंधित विधियों के अनुसार प्रयोग की जाती हैं."},{"book":"गणना","chapter":"3","verse":"27","text":"कोहाथ से अमरामियों का, इज़हारियों का, हेब्रोनियों का तथा उज्जिएलियों के परिवारों का कुल निकला; ये ही कोहाथियों के परिवार थे."},{"book":"गणना","chapter":"3","verse":"28","text":"जब एक महीने से अधिक आयु के हर एक पुरुष की गिनती की गई, तो संख्या 8,600 पाई गई."},{"book":"गणना","chapter":"3","verse":"29","text":"इनके शिविर डालने के लिए ठहराया हुआ स्थान साक्षी के तंबू का दक्षिणी इलाका था."},{"book":"गणना","chapter":"3","verse":"30","text":"कोहाथियों के गोत्रों के परिवारों का प्रधान था उज्ज़िएल का पुत्र एलिज़ाफ़ान."},{"book":"गणना","chapter":"3","verse":"31","text":"इनके लिए ठहराई हुई ज़िम्मेदारी थी: वाचा का संदूक, मेज़, दीवट, वेदियां, उन्हीं के द्वारा उपयोग किए जानेवाले पवित्र स्थान के सारे बर्तन, पर्दे तथा उनसे संबंधित सारी सेवाएं."},{"book":"गणना","chapter":"3","verse":"32","text":"लेवियों का प्रमुख प्रधान था पुरोहित अहरोन का पुत्र एलिएज़र. इसे ही पवित्र स्थान से संबंधित सारी सेवाओं की देखभाल करनी होती थी."},{"book":"गणना","chapter":"3","verse":"33","text":"मेरारी से माहलियों तथा मुशियों के परिवारों का कुल निकला, जो मेरारी के परिवार कहलाए."},{"book":"गणना","chapter":"3","verse":"34","text":"जब एक महीने से ऊपर की आयु के पुरुष गिने गए; उनकी संख्या 6,200 थी."},{"book":"गणना","chapter":"3","verse":"35","text":"मेरारी के कुल के परिवारों का प्रधान था अबीहाइल का पुत्र ज़ूरिएल."},{"book":"गणना","chapter":"3","verse":"36","text":"मेरारी के वंशजों के लिए ठहराया हुआ कार्य यह था: साक्षी के तंबू के चौखट, उसकी छड़ें, उसके खंभे, उसके आधारपात्र, उसका सारा सामान तथा इन सबसे संबंधित सारे कार्य,"},{"book":"गणना","chapter":"3","verse":"37","text":"तथा आंगन के आस-पास के खंभे तथा उनके आधारपात्र, उनकी खूंटियां तथा उनकी डोरियां."},{"book":"गणना","chapter":"3","verse":"38","text":"वे, जिन्हें सूर्योदय की दिशा, साक्षी के तंबू के पूर्व में मिलनवाले तंबू के सामने शिविर डालने के लिए नियुक्त किया गया था, वे मोशेह एवं अहरोन तथा उनके पुत्र हैं. वे पवित्र स्थान से संबंधित कार्यों की रखवाली करेंगे,"},{"book":"गणना","chapter":"3","verse":"39","text":"याहवेह द्वारा मोशेह एवं अहरोन को दी गई आज्ञा के अंतर्गत, जो गिनती उनके परिवारों के अनुसार की गई थी, हर एक महीने से ऊपर की आयु के पुरुष की गिनती से प्राप्‍त कुल संख्या थी 22,000."},{"book":"गणना","chapter":"3","verse":"40","text":"इसके बाद याहवेह ने मोशेह को आज्ञा दी, “इस्राएल में एक महीने से अधिक आयु के हर एक पुरुष की गिनती करो तथा उनके नामों की सूची बनाओ."},{"book":"गणना","chapter":"3","verse":"41","text":"इस्राएल के घराने के पहिलौठों के तथा इस्राएल के पशुओं के पहिलौठों के स्थान पर तुम मेरे लिए लेवियों को अलग कर लोगे. मैं ही वह याहवेह हूं.”"},{"book":"गणना","chapter":"3","verse":"42","text":"इसलिये मोशेह ने इस्राएल के घराने के सभी पहिलौंठों की गिनती की, जैसा कि उन्हें याहवेह की ओर से आज्ञा दी गई थी."},{"book":"गणना","chapter":"3","verse":"43","text":"ये सभी एक महीने से अधिक आयु के पुरुष थे, जिनकी गिनती नामों एवं संख्या के आधार पर की गई. इनकी संख्या कुल 22,273 हुई."},{"book":"गणना","chapter":"3","verse":"44","text":"इसके बाद याहवेह ने मोशेह को आज्ञा दी,"},{"book":"गणना","chapter":"3","verse":"45","text":"“इस्राएल के घराने के सभी पहिलौठों के स्थान पर, लेवियों एवं उनके पशुओं को अलग कर लो. लेवी मेरे होंगे. मैं ही वह याहवेह हूं."},{"book":"गणना","chapter":"3","verse":"46","text":"इस्राएल के घराने के 273 पहिलौठों की छुड़ौती के लिए, जो लेवियों की संख्या से अधिक हैं,"},{"book":"गणना","chapter":"3","verse":"47","text":"तुम प्रति व्यक्ति पांच शेकेल लोगे; तथा ये शेकेल पवित्र स्थान के मानक शेकेल होंगे एक शेकेल में बीस गेराह."},{"book":"गणना","chapter":"3","verse":"48","text":"तुम यह छुड़ौती की राशि अहरोन तथा उसके पुत्रों को सौंप दोगे.”"},{"book":"गणना","chapter":"3","verse":"49","text":"इसलिये मोशेह ने उन व्यक्तियों से, जो लेवियों की संख्या के अलावा थे, वह छुड़ौती की राशि इकट्ठी कर ली, उनके अलावा, जो लेवियों की संख्या के अलावा थे."},{"book":"गणना","chapter":"3","verse":"50","text":"इस्राएल के पहिलौठों से उन्होंने पवित्र स्थान के मानक शेकेल में धनराशि इकट्ठी कर ली, जो 1,365 शेकेल थी."},{"book":"गणना","chapter":"3","verse":"51","text":"यह राशि मोशेह ने अहरोन एवं उसके पुत्रों को, याहवेह के आदेश के अनुसार, जैसा आदेश उन्होंने मोशेह को दिया था, सौंप दी."}]}