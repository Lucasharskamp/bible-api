{"data":[{"book":"Ayyukan Manzanni","chapter":"7","verse":"1","text":"Sai babban firist ya tambaye shi ya ce, “Waɗannan zargen gaskiya ne?”"},{"book":"Ayyukan Manzanni","chapter":"7","verse":"2","text":"Game da wannan ya amsa ya ce, “’Yan’uwa da ubanni, ku saurare ni! Allah mai ɗaukaka ya bayyana ga kakanmu Ibrahim yayinda yake a ƙasar Mesofotamiya tukuna, kafin ya yi zama a Haran."},{"book":"Ayyukan Manzanni","chapter":"7","verse":"3","text":"Allah ya ce, ‘Ka bar ƙasarka da kuma mutanenka, ka tafi ƙasar da zan nuna maka.’7.3 Far 12.1"},{"book":"Ayyukan Manzanni","chapter":"7","verse":"4","text":"“Saboda haka ya bar ƙasar Kaldiyawa ya kuma yi zama a Haran. Bayan mutuwar mahaifinsa, Allah ya aika da shi wannan ƙasar da yanzu kuke zama."},{"book":"Ayyukan Manzanni","chapter":"7","verse":"5","text":"Bai ba shi gādo a nan ba, ko taki ɗaya na ƙasa. Amma Allah ya yi masa alkawari cewa shi da zuriyarsa masu zuwa bayansa za su mallaki ƙasar, ko da yake a lokacin Ibrahim ba shi da yaro."},{"book":"Ayyukan Manzanni","chapter":"7","verse":"6","text":"Allah ya yi magana da shi ta haka, ‘Shekara ɗari huɗu, zuriyarka za tă yi baƙunci a wata ƙasar da ba tasu ba, za su yi bauta su kuma sha wulaƙanci."},{"book":"Ayyukan Manzanni","chapter":"7","verse":"7","text":"Amma zan hore ƙasar da suka bauta wa.’ Allah ya ce, ‘Kuma daga baya za su fita daga wannan ƙasa su kuma yi mini sujada a wannan wuri.’7.7 Far 15.13,14"},{"book":"Ayyukan Manzanni","chapter":"7","verse":"8","text":"Sa’an nan ya yi wa Ibrahim alkawari game da kaciya. Ibrahim kuwa ya zama mahaifin Ishaku ya kuma yi masa kaciya kwana takwas bayan haihuwarsa. Daga baya Ishaku ya zama mahaifin Yaƙub, Yaƙub kuma ya zama mahaifin kakanninmu sha biyun nan."},{"book":"Ayyukan Manzanni","chapter":"7","verse":"9","text":"“Domin kakanninmu sun ji kishin Yusuf, sai suka sayar da shi bawa zuwa Masar. Amma Allah ya kasance tare da shi"},{"book":"Ayyukan Manzanni","chapter":"7","verse":"10","text":"ya kuma cece shi daga dukan wahalolinsa. Ya ba wa Yusuf hikima ya kuma sa ya sami farin jini a wurin Fir’auna, sarkin Masar; saboda haka ya mai da shi mai mulki a kan Masar da kuma dukan fadarsa."},{"book":"Ayyukan Manzanni","chapter":"7","verse":"11","text":"“Sai yunwa ta auko wa dukan Masar da Kan’ana, ta kawo wahala mai tsanani, kakanninmu ba su iya samun abinci ba."},{"book":"Ayyukan Manzanni","chapter":"7","verse":"12","text":"Sa’ad da Yaƙub ya ji cewa akwai hatsi a Masar, sai ya aiki kakanninmu ziyararsu ta farko."},{"book":"Ayyukan Manzanni","chapter":"7","verse":"13","text":"A ziyararsu ta biyu, Yusuf ya faɗa wa ’yan’uwansa wane ne shi, Fir’auna kuwa ya sami sani game da iyalin Yusuf."},{"book":"Ayyukan Manzanni","chapter":"7","verse":"14","text":"Bayan wannan, Yusuf ya aika a zo da mahaifinsa Yaƙub da dukan iyalinsa, gaba ɗaya dai mutum saba’in da biyar ne."},{"book":"Ayyukan Manzanni","chapter":"7","verse":"15","text":"Sai Yaƙub ya gangara zuwa Masar, inda shi da kuma kakanninmu suka mutu."},{"book":"Ayyukan Manzanni","chapter":"7","verse":"16","text":"Aka dawo da gawawwakinsu Shekem aka binne su a kabarin da Ibrahim ya saya daga wurin ’ya’yan Hamor da waɗansu kuɗi a Shekem."},{"book":"Ayyukan Manzanni","chapter":"7","verse":"17","text":"“Da lokaci ya yi kusa da Allah zai cika alkawarin da ya yi wa Ibrahim, sai yawan mutanenmu da suke a Masar ya ƙaru ƙwarai."},{"book":"Ayyukan Manzanni","chapter":"7","verse":"18","text":"Sa’an nan wani sarki, wanda bai san kome game da Yusuf ba, ya zama mai mulkin Masar."},{"book":"Ayyukan Manzanni","chapter":"7","verse":"19","text":"Ya kuwa wulaƙanta mutanenmu sosai, ya kuma gwada wa kakanni-kakanninmu azaba ta wurin tilasta su su zubar da sababbin jariransu, don su mutu."},{"book":"Ayyukan Manzanni","chapter":"7","verse":"20","text":"“A lokacin nan aka haifi Musa, shi kuwa ba kamar sauran jarirai ba ne. Wata uku aka yi renonsa a gidan mahaifinsa."},{"book":"Ayyukan Manzanni","chapter":"7","verse":"21","text":"Sa’ad da aka ajiye shi a waje, diyar Fir’auna ta ɗauke shi ta kuma rene shi kamar ɗanta."},{"book":"Ayyukan Manzanni","chapter":"7","verse":"22","text":"Musa ya sami ilimi cikin dukan hikimar Masarawa ya kuma zama mai iko cikin magana da ayyuka."},{"book":"Ayyukan Manzanni","chapter":"7","verse":"23","text":"“Da Musa ya cika shekara arba’in da haihuwa, sai ya yanke shawara yă ziyarci ’yan’uwansa Isra’ilawa."},{"book":"Ayyukan Manzanni","chapter":"7","verse":"24","text":"Ya ga ɗayansu yana shan wulaƙanci a hannun wani mutumin Masar, sai ya je ya kāre shi, ya rama masa ta wurin kashe mutumin Masar ɗin."},{"book":"Ayyukan Manzanni","chapter":"7","verse":"25","text":"Musa ya yi tsammani mutanensa za su gane cewa, Allah yana amfani da shi don yă cece su, amma ba su gane ba."},{"book":"Ayyukan Manzanni","chapter":"7","verse":"26","text":"Kashegari, Musa ya sadu da Isra’ilawa biyu suna faɗa. Ya yi ƙoƙari ya sasanta su, yana cewa, ‘Ku mutane, ku ’yan’uwa ne, don me kuke so ku cutar da juna?’"},{"book":"Ayyukan Manzanni","chapter":"7","verse":"27","text":"“Amma mutumin da yake wulaƙanta ɗayan, ya tura Musa a gefe ya ce, ‘Wa ya mai da kai mai mulki, da alƙali a kanmu?"},{"book":"Ayyukan Manzanni","chapter":"7","verse":"28","text":"Kana so ka kashe ni kamar yadda ka kashe mutumin Masar nan na jiya?’7.28 Fit 2.14"},{"book":"Ayyukan Manzanni","chapter":"7","verse":"29","text":"Sa’ad da Musa ya ji haka, sai ya gudu zuwa ƙasar Midiyan, inda ya yi baƙunci, ya kuma haifi ’ya’ya biyu maza."},{"book":"Ayyukan Manzanni","chapter":"7","verse":"30","text":"“Bayan shekaru arba’in suka wuce, sai mala’ika ya bayyana ga Musa cikin harshen wuta a ɗan itace a hamada kusa da Dutsen Sinai."},{"book":"Ayyukan Manzanni","chapter":"7","verse":"31","text":"Sa’ad da ya ga haka, ya yi mamakin abin da ya gani. Da ya yi kusa domin ya duba sosai, sai ya ji muryar Ubangiji ta ce,"},{"book":"Ayyukan Manzanni","chapter":"7","verse":"32","text":"‘Ni ne Allahn kakanninka, Allah na Ibrahim, Ishaku, da kuma Yaƙub.’7.32 Fit 3.6 Sai Musa ya yi rawan jiki don tsoro, bai kuwa yi karambanin dubawa ba."},{"book":"Ayyukan Manzanni","chapter":"7","verse":"33","text":"“Sa’an nan Ubangiji ya ce masa, ‘Ka cire takalmanka; wurin da kake tsayen nan mai tsarki ne."},{"book":"Ayyukan Manzanni","chapter":"7","verse":"34","text":"Tabbatacce na ga wulaƙancin da ake yi wa mutanena a Masar. Na ji nishinsu na kuma sauka domin in ’yantar da su. Yanzu ka zo, zan aike ka ka koma Masar.’7.34 Fit 3.5,7,8,10"},{"book":"Ayyukan Manzanni","chapter":"7","verse":"35","text":"“Wannan Musa ɗin da suka ƙi suna cewa, ‘Wa ya mai da kai mai mulki da kuma alƙali?’ Allah da kansa ya aike shi, ta wurin mala’ikan da ya bayyana a gare shi a ɗan itace, yă zama mai mulkinsu, da kuma mai cetonsu."},{"book":"Ayyukan Manzanni","chapter":"7","verse":"36","text":"Ya fitar da su daga Masar ya kuma yi ayyukan da abubuwan banmamaki a Masar, a Jan Teku, da kuma cikin hamada har shekara arba’in."},{"book":"Ayyukan Manzanni","chapter":"7","verse":"37","text":"“Wannan Musa ne ya ce Isra’ilawa, ‘Allah zai aika muku wani annabi kamar ni daga cikin mutanenku.’7.37 M Sh 18.15"},{"book":"Ayyukan Manzanni","chapter":"7","verse":"38","text":"Ya kasance a cikin taron nan a hamada, tare da mala’ikan da ya yi magana da shi a Dutsen Sinai, da kuma tare da kakanninmu; ya kuma karɓi kalmomi masu rai don yă miƙa mana."},{"book":"Ayyukan Manzanni","chapter":"7","verse":"39","text":"“Amma kakanninmu suka ƙi yin masa biyayya. A maimakon haka, sai suka ƙi shi a cikin zuciyarsu kuwa suka koma Masar."},{"book":"Ayyukan Manzanni","chapter":"7","verse":"40","text":"Suka ce wa Haruna, ‘Ka yi mana allolin da za su yi mana jagora. Game da wannan Musa ɗin wanda ya fitar da mu daga Masar, ba mu san abin da ya faru da shi ba!’7.40 Fit 32.1"},{"book":"Ayyukan Manzanni","chapter":"7","verse":"41","text":"A lokacin ne suka ƙera gunki mai siffar ɗan maraƙi. Suka kawo masa hadayu suka kuma yi bikin girmama abin da suka ƙera da hannuwansu."},{"book":"Ayyukan Manzanni","chapter":"7","verse":"42","text":"Sai Amma Allah ya juya musu baya ya kuma ba da su ga bautar abubuwan da suke a sararin sama. Wannan ya yi daidai da abin da yake a rubuce a cikin littafin annabawa cewa,"},{"book":"Ayyukan Manzanni","chapter":"7","verse":"43","text":"Kun ɗaukaka gidan tsafin Molek,"},{"book":"Ayyukan Manzanni","chapter":"7","verse":"44","text":"“Kakanni-kakanninmu suna da tabanakul na Shaida tare da su a hamada. An yi shi bisa ga yadda Allah ya umarci Musa, bisa ga zānen da ya gani."},{"book":"Ayyukan Manzanni","chapter":"7","verse":"45","text":"Bayan sun gāji tabanakul nan, kakanninmu a ƙarƙashin jagorancin Yoshuwa suka kawo shi tare da su, lokacin da suka ƙwace ƙasar daga al’umman da Allah ya kora a idanunsu. Tabanakul ɗin ya kasance a ƙasar har zamanin Dawuda,"},{"book":"Ayyukan Manzanni","chapter":"7","verse":"46","text":"wanda ya sami tagomashi daga Allah, ya kuma nemi yă yi wa Allah na Yaƙub wurin zama."},{"book":"Ayyukan Manzanni","chapter":"7","verse":"47","text":"Amma Solomon ne ya gina masa gida."},{"book":"Ayyukan Manzanni","chapter":"7","verse":"48","text":"“Duk da haka, Mafi Ɗaukaka ba ya zama a gidajen da mutane suka gina. Kamar yadda annabi ya faɗi cewa,"},{"book":"Ayyukan Manzanni","chapter":"7","verse":"49","text":"“ ‘Sama ne kursiyina,"},{"book":"Ayyukan Manzanni","chapter":"7","verse":"50","text":"Ba hannuna ne ya yi dukan waɗannan abubuwa ba?’7.50 Ish 66. 2"},{"book":"Ayyukan Manzanni","chapter":"7","verse":"51","text":"“Ku mutane masu taurinkai, da zukata da kuma kunnuwa marasa kaciya! Kuna kama da kakanninku. Kullum kuna tsayayya da Ruhu Mai Tsarki!"},{"book":"Ayyukan Manzanni","chapter":"7","verse":"52","text":"An yi wani annabin da kakanninku ba su tsananta wa ba? Sun ma kashe waɗanda suka yi maganar zuwan Mai Adalcin nan. Yanzu kuwa kun bashe shi kuka kuma kashe shi"},{"book":"Ayyukan Manzanni","chapter":"7","verse":"53","text":"ku da kuka karɓi dokar da aka sa a aiki ta wurin mala’iku amma ba ku yi biyayya da ita ba.”"},{"book":"Ayyukan Manzanni","chapter":"7","verse":"54","text":"Da membobin Sanhedrin suka ji haka, sai suka yi fushi suka ciji haƙoransu."},{"book":"Ayyukan Manzanni","chapter":"7","verse":"55","text":"Amma Istifanus, cike da Ruhu Mai Tsarki, ya dubi sama ya kuma ga ɗaukakar Allah, da Yesu kuma tsaye a hannun dama na Allah."},{"book":"Ayyukan Manzanni","chapter":"7","verse":"56","text":"Ya ce, “Ga shi, na ga sama a buɗe da kuma Ɗan Mutum tsaye a hannun dama na Allah.”"},{"book":"Ayyukan Manzanni","chapter":"7","verse":"57","text":"Da jin haka sai suka tattoshe kunnuwansu, suka kuma yi ihu da ƙarfi sosai, suka aukar masa gaba ɗaya."},{"book":"Ayyukan Manzanni","chapter":"7","verse":"58","text":"Suka ja shi zuwa bayan birnin suka kuma yi ta jifansa da duwatsu. Ana cikin haka, shaidun suka ajiye tufafinsu a wurin wani saurayi mai suna Shawulu."},{"book":"Ayyukan Manzanni","chapter":"7","verse":"59","text":"Yayinda suke cikin jifansa, sai Istifanus ya yi addu’a ya ce, “Ubangiji Yesu, ka karɓi ruhuna.”"},{"book":"Ayyukan Manzanni","chapter":"7","verse":"60","text":"Sa’an nan ya durƙusa ya ɗaga murya ya ce, “Ubangiji, kada ka riƙe wannan zunubi a kansu.” Da ya faɗi haka, sai ya yi barci."}]}