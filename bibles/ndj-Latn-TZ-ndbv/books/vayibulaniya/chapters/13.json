{"data":[{"book":"Vayibulaniya","chapter":"13","verse":"1","text":"Muyendileli kwitama muulongu."},{"book":"Vayibulaniya","chapter":"13","verse":"2","text":"Mukotoo kwivasuwa kuvalibushila vahenja, nongwa kwa kugola naha vandu vamonga vaweshili kuvalibushila makungu ngajila kumanya."},{"book":"Vayibulaniya","chapter":"13","verse":"3","text":"Mukotoo kuvayivasuwa vala yivawopiwili muchijaka kucha muwopiwa pamu, mukotoo kuvayivasuwa vala yivagoboleka ngimu yumwi mukugoboleka kucha veni."},{"book":"Vayibulaniya","chapter":"13","verse":"4","text":"Ndova yikudayiliwa kutundamiliwa na vonda mlulumi na mdadala vakudayiliwa vayidimi ndova yawu. Chapanga davahighi vapeji na vawoni."},{"book":"Vayibulaniya","chapter":"13","verse":"5","text":"Mukotoo kuva vandu yimudobukela mbiya, fivabaki findu fila fimuveli nafyu. Mweni Chapanga adetili, “Danguleki ng'o, wala danguyasi ng'o.”"},{"book":"Vayibulaniya","chapter":"13","verse":"6","text":"Ndi nongwa tukudeta kwa kwidumba,"},{"book":"Vayibulaniya","chapter":"13","verse":"7","text":"Mukotoo kuvayivasuwa vakomi venu vala yivalandulili Chilongu cha Chapanga. Muyiholi ndambu ya ngalilu na sovelu yawu, mukakovikeli ujumilwa wau."},{"book":"Vayibulaniya","chapter":"13","verse":"8","text":"Yesu Kilistu yuyula yula, lichu nalelu na jola."},{"book":"Vayibulaniya","chapter":"13","verse":"9","text":"Mukotoo kuyeyishiwa kula na kunu kwa ng'ulilu henja. Usangi wa Chapanga ndi yikudindasha ngunda shetu na kukamula Malawu yivayilata filivi vakumtanga ha mundu yakovikela ndambu ya Malawu yivayilata filivi."},{"book":"Vayibulaniya","chapter":"13","verse":"10","text":"Yufwi tuva na fyalu vala yivakimbanikila mulibudi lya Vayawudi lya kudadavila vakudayiliwa ha kulya findu fyaki."},{"book":"Vayibulaniya","chapter":"13","verse":"11","text":"Mtambika mkomi wa Chiyawudi akuyegha mwasi wa vang'ongolu mahali Pang'alili na kutawula litambiku kwanongwa ya sambi, lakini nyama sha ava vang'ongolu shikunyanyiwa tinigu panji ya kambi."},{"book":"Vayibulaniya","chapter":"13","verse":"12","text":"Ndi nongwa Yesu wuwula, ayilatili kavapugha vandu kwa mwasi waki mweni, agobuliwi na kusova panji ya mbwani."},{"book":"Vayibulaniya","chapter":"13","verse":"13","text":"Topi, tumuyendeli panji ya kambi tukagobuleki ngimu wagobulekili."},{"book":"Vayibulaniya","chapter":"13","verse":"14","text":"Nongwa apa pamlima tuva na mbwani ya jola ha, lakini tukuyisaka yila yiyisa."},{"book":"Vayibulaniya","chapter":"13","verse":"15","text":"Topi, kwa deha ya Yesu leki tumutawulila Chapanga. Filongu afi fya jumu ndi ndawulilu shetu chipindi patuwomba kucha mweni ndi Bambu."},{"book":"Vayibulaniya","chapter":"13","verse":"16","text":"Mukotoo kwivasuwa kugola usangi na kwitanga, nongwa ayi ndi mitambiku yimunowesha Chapanga."},{"book":"Vayibulaniya","chapter":"13","verse":"17","text":"Muvapikani vakomi venu na kukamula Malawu vawu, veni vakudima fuki shenu kwanongwa vakudayiliwa kudeta tolitoli yawu kwa Chapanga. Kucha pamuvapikanisha davagoli fichuku fyawu kwa seku, leki ng'odu, davafigoli kwa lung'ong'u na dayivi chindu ha kwa yumwi."},{"book":"Vayibulaniya","chapter":"13","verse":"18","text":"Tudadavili na yufwi. Tuva na unakaka kucha tuva na mbatiwa ha kwa Chapanga, nongwa chitudayila kugola ndi chila chiveli nyanyi chipindi chosi."},{"book":"Vayibulaniya","chapter":"13","verse":"19","text":"Chamunu nguvadedeka nendu munuvili kwa Chapanga ili ang'uyishi kwa yumwi kalopu munu."},{"book":"Vayibulaniya","chapter":"13","verse":"20","text":"Chapanga yayegha kusika, kamushukusha Bambu wetu Yesu Kilistu yavelili mdimi mkomi wa fungami kwanongwa ya kwita mwasi waki wuulangusha lilaghanu ali lya jola ndi lya nakaka."},{"book":"Vayibulaniya","chapter":"13","verse":"21","text":"Chapanga wa kusika avadindashi kwa kila chigoli chinofu ili mugoli chila chadayila mweni na agoli mugati yetu kwa deha ya Kilistu fila fyadayila mweni. Ukomi wuvi kwa Yesu Kilistu jola na jola! Yina."},{"book":"Vayibulaniya","chapter":"13","verse":"22","text":"Topi, valongu vangu nguvaluva mpokeli kwa uwunilifu unjagila awu wa kuvakamula mawoku. Baluwa ayi ndali ha yindivayandikilili."},{"book":"Vayibulaniya","chapter":"13","verse":"23","text":"Ngudayila kuvawombela kucha mlongu wetu Timotewu kalekishiwa kala muchijaka. Kucha pafika apa kalopu, danyisi na mweni kwa yumwi."},{"book":"Vayibulaniya","chapter":"13","verse":"24","text":"Muvajambushi vakomi venu vosi pamu na lipinga lya vandu va Chapanga vosi! Valongu va Italiya vakuvajambusha."},{"book":"Vayibulaniya","chapter":"13","verse":"25","text":"Tukuvaluvila mwavosi usangi wa Chapanga."}]}