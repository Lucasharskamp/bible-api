{"data":[{"book":"Římanům","chapter":"15","verse":"1","text":"My vyspělejší ve víře jsme povinni snášet nedostatky těch, kdo tak pokročilí nejsou, a nesmíme být na svou úroveň domýšliví."},{"book":"Římanům","chapter":"15","verse":"2","text":"Pamatujte především na bližní a na to, co prospívá jim."},{"book":"Římanům","chapter":"15","verse":"3","text":"Vždyť ani Kristus nehledal svůj prospěch, ale podle prorockých slov ze žalmu snášel výsměch nepřátel: „Urážky těch, kdo tebe, Bože, tupili, snesly se na moji hlavu.“"},{"book":"Římanům","chapter":"15","verse":"4","text":"I toto, jako vše v Písmu, bylo napsáno k našemu naučení, abychom získali vytrvalost a čerpali z toho povzbuzení a naději."},{"book":"Římanům","chapter":"15","verse":"5","text":"Ať vám tedy Bůh, dárce toho všeho, dá žít navzájem v souladu."},{"book":"Římanům","chapter":"15","verse":"6","text":"Tak si to přál Ježíš Kristus, abyste jednomyslně oslavovali Boha, jeho Otce."},{"book":"Římanům","chapter":"15","verse":"7","text":"Nechtějte být nějakou uzavřenou společností. Nestraňte se jeden druhého; přijímejte se navzájem, jako nás Kristus přijal do slávy."},{"book":"Římanům","chapter":"15","verse":"8","text":"Kristus byl poslán k židům, aby tak Bůh prokázal svou věrnost a splnil sliby, jež dal praotcům."},{"book":"Římanům","chapter":"15","verse":"9","text":"Současně přinesl milost i všem ostatním lidem, aby také oni oslavovali Boha. Bible to potvrzuje na mnoha místech. Cituji alespoň některá:"},{"book":"Římanům","chapter":"15","verse":"10","text":"„Pohani, i vy se radujte společně s jeho lidem!“"},{"book":"Římanům","chapter":"15","verse":"11","text":"„Chvalte Boha ve všech národech,"},{"book":"Římanům","chapter":"15","verse":"12","text":"„Z kořene Jišajova vyroste výhonek,"},{"book":"Římanům","chapter":"15","verse":"13","text":"Ať vás Bůh, dárce naděje, naplní pokojem, radostí a důvěrou, abyste s pomocí Ducha svatého naději neztráceli, ale naopak šířili."},{"book":"Římanům","chapter":"15","verse":"14","text":"Nepochybuji o tom, moji bratři, že co do vědomostí i schopností jste sami dostatečně na výši, abyste se obešli i bez mých rad."},{"book":"Římanům","chapter":"15","verse":"15","text":"Přesto jsem si v tomto dopise dovolil připomenout vám některé věci."},{"book":"Římanům","chapter":"15","verse":"16","text":"K tomu mne přece Bůh povolal, abych byl služebníkem Ježíše Krista mezi všemi národy. Plním tedy tento svatý úkol, aby se všichni obrátili k Bohu a pod vedením Ducha svatého se mu cele odevzdali."},{"book":"Římanům","chapter":"15","verse":"17","text":"Účast na Božím díle je mou největší chloubou."},{"book":"Římanům","chapter":"15","verse":"18-19","text":"Považuji za přednost, že Kristus mým prostřednictvím probouzí víru v pohanech, mění jejich život a zázračným způsobem je přesvědčuje o své moci. Rozšířil jsem jeho poselství po celém okolí Jeruzaléma a ve všech krajích až po Illyrii."},{"book":"Římanům","chapter":"15","verse":"20","text":"Zakládám si na tom, že zvěstuji Krista těm, kteří o něm dosud neslyšeli. Nechci stavět na cizích základech,"},{"book":"Římanům","chapter":"15","verse":"21","text":"ale řídím se slovy Písma:"},{"book":"Římanům","chapter":"15","verse":"22","text":"To byl tedy důvod, který mě dlouho zdržoval od cesty k vám do Říma."},{"book":"Římanům","chapter":"15","verse":"23","text":"Ale nyní jsem v této oblasti svou práci dokončil."},{"book":"Římanům","chapter":"15","verse":"24","text":"Už několik let se těším, že se u vás zastavím při cestě do Španělska. Doufám, že teď se mi to přání konečně splní a že se s vámi nějakou chvíli potěším, než mne zase vyprovodíte dál."},{"book":"Římanům","chapter":"15","verse":"25","text":"Zatím však musím ještě podniknout cestu do Jeruzaléma, abych pomohl tamním křesťanům."},{"book":"Římanům","chapter":"15","verse":"26","text":"V Makedonii a Řecku uspořádali totiž sbírku na potřebné bratry v Jeruzalémě."},{"book":"Římanům","chapter":"15","verse":"27","text":"Rozhodli se tak, protože jsou Jeruzalémským zavázáni vděčností za užitek z jejich duchovního bohatství."},{"book":"Římanům","chapter":"15","verse":"28","text":"Až tedy vyřídím tuto záležitost a vybrané peníze odevzdám, vypravím se do Španělska a cestou se zastavím u vás."},{"book":"Římanům","chapter":"15","verse":"29","text":"Už teď cítím, že Kristus našemu setkání určitě požehná."},{"book":"Římanům","chapter":"15","verse":"30","text":"Chci vás ještě poprosit, milí bratři, modlete se za mne,"},{"book":"Římanům","chapter":"15","verse":"31","text":"abych byl ochráněn před nepřátelstvím nevěřících v Judsku a také aby Jeruzalémští mou službu dobře přijali."},{"book":"Římanům","chapter":"15","verse":"32","text":"Potom – když mi to dopřeje Bůh – s radostí přijdu k vám, abych mezi vámi trochu pookřál."},{"book":"Římanům","chapter":"15","verse":"33","text":"Bůh, dárce pokoje, buď s vámi všemi."}]}