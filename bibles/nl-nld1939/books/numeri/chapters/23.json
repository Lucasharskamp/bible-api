{"data":[{"book":"Numeri","chapter":"23","verse":"1","text":"Toen sprak Balaäm tot Balak: Bouw hier voor mij zeven altaren, en maak zeven stieren en zeven rammen voor mij gereed."},{"book":"Numeri","chapter":"23","verse":"2","text":"Balak deed zoals Balaäm gezegd had, en offerde een stier en een ram op ieder altaar."},{"book":"Numeri","chapter":"23","verse":"3","text":"Nu sprak Balaäm tot Balak: Blijf hier bij uw offer, terwijl ik heenga. Misschien dat Jahweh mij verschijnt; dan zal ik u verkondigen, wat Hij mij openbaart. Toen ging hij naar een kale heuvel,"},{"book":"Numeri","chapter":"23","verse":"4","text":"waar God hem verscheen. Balaäm zeide tot Hem: Ik heb zeven altaren gebouwd, en op ieder altaar een stier en een ram laten offeren."},{"book":"Numeri","chapter":"23","verse":"5","text":"Nu legde Jahweh Balaäm een woord in de mond, en sprak: Keer terug naar Balak, en zeg dit."},{"book":"Numeri","chapter":"23","verse":"6","text":"Hij keerde dan naar hem terug, terwijl hij nog bij zijn offer stond met al de vorsten van Moab."},{"book":"Numeri","chapter":"23","verse":"7","text":"Hij hief zijn orakel aan en sprak: Uit Aram heeft mij Balak ontboden, Moabs koning uit de bergen ten oosten: Kom, vloek voor mij Jakob, Kom, verwens Israël!"},{"book":"Numeri","chapter":"23","verse":"8","text":"Maar hoe zal ik vervloeken, Dien God niet vervloekt; Hoe zal ik verwensen Dien Jahweh niet verwenst!"},{"book":"Numeri","chapter":"23","verse":"9","text":"Waarachtig, ik zie het van de top van de rotsen, Ik aanschouw het van de heuvelen af: Zie, een volk dat in afzondering woont, En zich niet onder de volken rekent."},{"book":"Numeri","chapter":"23","verse":"10","text":"Maar wie zal het stof van Jakob tellen, Wie Israëls drommen berekenen? Mocht ik de dood der rechtvaardigen sterven, Mocht mijn einde zijn als het hunne!"},{"book":"Numeri","chapter":"23","verse":"11","text":"Maar Balak zeide tot Balaäm: Wat doet ge me nu! Ik heb u ontboden om mijn vijanden te vervloeken; en zie, ge spreekt een zegening uit!"},{"book":"Numeri","chapter":"23","verse":"12","text":"Hij gaf hem ten antwoord: Moet ik dan niet eerlijk spreken, wat Jahweh mij in de mond heeft gelegd?"},{"book":"Numeri","chapter":"23","verse":"13","text":"Toen zei Balak tot hem: Kom met mij naar een andere plaats, vanwaar gij slechts zijn uiterste rijen kunt zien, en niet het geheel; vandaar zult ge het voor mij vervloeken."},{"book":"Numeri","chapter":"23","verse":"14","text":"Hij nam hem dus mee naar het Spiedersveld op de top van de Pisga, waar hij zeven altaren bouwde, en op ieder altaar een stier en een ram offerde."},{"book":"Numeri","chapter":"23","verse":"15","text":"En Balaäm sprak tot Balak: Blijf hier bij uw offer staan: terwijl ik heenga, om een nieuwe verschijning te hebben."},{"book":"Numeri","chapter":"23","verse":"16","text":"En Jahweh verscheen aan Balaäm, legde een woord in zijn mond en sprak: Keer terug naar Balak, en zeg dit."},{"book":"Numeri","chapter":"23","verse":"17","text":"Hij ging naar hem toe, terwijl deze nog bij zijn offer stond met de vorsten van Moab. Balak vroeg hem: Wat heeft Jahweh gezegd?"},{"book":"Numeri","chapter":"23","verse":"18","text":"Toen hief hij zijn orakel aan en sprak: Sta op, Balak, en hoor: Luister naar mij, zoon van Sippor:"},{"book":"Numeri","chapter":"23","verse":"19","text":"God is geen mens, die zijn woord breekt, Geen mensenkind, wien iets berouwt. Zou Hij iets zeggen, dat Hij niet uitvoert; Iets spreken, dat Hij niet houdt?"},{"book":"Numeri","chapter":"23","verse":"20","text":"Zie, ik heb opdracht te zegenen, Ik zegen, en trek het niet terug:"},{"book":"Numeri","chapter":"23","verse":"21","text":"Ik aanschouw geen onheil in Jakob, Zie geen rampen in Israël! Jahweh, zijn God, is met hem, Koningsjubel klinkt onder hem op."},{"book":"Numeri","chapter":"23","verse":"22","text":"God heeft hem uit Egypte geleid, Het heeft hoornen als die van een buffel."},{"book":"Numeri","chapter":"23","verse":"23","text":"Neen, tegen Jakob helpt geen waarzeggerij, Geen wichelarij tegen Israël: Thans wordt over Jakob gezegd, En over Israël, wat God zal doen."},{"book":"Numeri","chapter":"23","verse":"24","text":"Ziedaar een volk, dat zich opricht als een leeuwin, En als een leeuw zich verheft; Dat niet neerligt, eer het zijn buit heeft verslonden, En het bloed der gesneuvelden heeft gedronken."},{"book":"Numeri","chapter":"23","verse":"25","text":"Nu zei Balak tot Balaäm: Kunt ge het niet vervloeken, zegen het tenminste niet."},{"book":"Numeri","chapter":"23","verse":"26","text":"Maar Balaäm antwoordde Balak: Heb ik u niet gezegd: “Al wat Jahweh mij zegt, zal ik doen?”"},{"book":"Numeri","chapter":"23","verse":"27","text":"Toen zei Balak tot Balaäm: Kom, ik zal u naar een andere plaats brengen: misschien behaagt het God, dat gij het van daaruit vervloekt."},{"book":"Numeri","chapter":"23","verse":"28","text":"Balak nam Balaäm dus mee naar de top van de Peor, die oprijst ten oosten van de woestenij."},{"book":"Numeri","chapter":"23","verse":"29","text":"Daar sprak Balaäm tot Balak: Bouw hier voor mij zeven altaren, en maak zeven stieren en zeven rammen voor mij gereed."},{"book":"Numeri","chapter":"23","verse":"30","text":"Balak deed, wat Balaäm gezegd had, en offerde een stier en een ram op ieder altaar."}]}