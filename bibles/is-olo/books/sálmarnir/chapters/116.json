{"data":[{"book":"Sálmarnir","chapter":"116","verse":"1","text":"Ég elska Drottin, því að hann heyrir bænir mínar – og svarar þeim."},{"book":"Sálmarnir","chapter":"116","verse":"2","text":"Meðan ég dreg andann mun ég biðja til hans, því að hann lítur niður og hlustar á mig."},{"book":"Sálmarnir","chapter":"116","verse":"3","text":"Ég horfðist í augu við dauðann – var hræddur og hnípinn."},{"book":"Sálmarnir","chapter":"116","verse":"4","text":"Þá hvíslaði ég: „Drottinn, frelsaðu mig!“"},{"book":"Sálmarnir","chapter":"116","verse":"5","text":"Náðugur er Drottinn og góður er hann!"},{"book":"Sálmarnir","chapter":"116","verse":"6","text":"Drottinn hlífir vondaufum og styrkir hjálparvana."},{"book":"Sálmarnir","chapter":"116","verse":"7","text":"Nú get ég slakað á og verið rór, því að Drottinn hefur gert mikla hluti fyrir mig."},{"book":"Sálmarnir","chapter":"116","verse":"8","text":"Hann hefur bjargað mér frá dauða, augum mínum frá gráti og fótum mínum frá hrösun."},{"book":"Sálmarnir","chapter":"116","verse":"9","text":"Ég fæ að lifa! Já, lifa með honum hér á jörðu!"},{"book":"Sálmarnir","chapter":"116","verse":"10-11","text":"Þegar ég átti erfitt hugsaði ég: Þeir segja ósatt, að allt muni snúast mér í hag."},{"book":"Sálmarnir","chapter":"116","verse":"12","text":"En nú, hvernig get ég nú endurgoldið Drottni góðverk hans við mig?"},{"book":"Sálmarnir","chapter":"116","verse":"13","text":"Ég vil lyfta bikarnum og vínberjalegi að fórn, þakka honum lífið."},{"book":"Sálmarnir","chapter":"116","verse":"14","text":"Fórnina sem ég lofaði Drottni, færi ég nú í allra augsýn."},{"book":"Sálmarnir","chapter":"116","verse":"15","text":"Hann elskar vini sína og lætur þá ekki deyja án gildrar ástæðu."},{"book":"Sálmarnir","chapter":"116","verse":"16","text":"Drottinn, þú hefur leyst fjötra mína, því vil ég þjóna þér af öllu hjarta."},{"book":"Sálmarnir","chapter":"116","verse":"17","text":"Ég vil lofa þig og færa þér þakkarfórn."},{"book":"Sálmarnir","chapter":"116","verse":"18-19","text":"Í forgörðum musteris Drottins í Jerúsalem vil ég – og það í augsýn allra – færa honum allt sem ég hafði lofað. Dýrð sé Drottni!"}]}