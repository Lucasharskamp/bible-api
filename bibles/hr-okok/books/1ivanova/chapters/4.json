{"data":[{"book":"1 Ivanova","chapter":"4","verse":"1","text":"Dragi moji, ne vjerujte svakome tko tvrdi da govori od Duha. Iskušajte ih da vidite dolazi li njihov duh od Boga. Jer u svijetu je mnogo lažnih proroka."},{"book":"1 Ivanova","chapter":"4","verse":"2","text":"Po ovomu ćete poznati Božjega Duha: svaki prorok koji priznaje da je Isus Krist došao u ljudskome tijelu, ima Božjega Duha."},{"book":"1 Ivanova","chapter":"4","verse":"3","text":"Ali tko god ne priznaje takvog Isusa, nije od Boga. U njemu je duh Antikrista o kojemu ste čuli da dolazi i koji je već u svijetu."},{"book":"1 Ivanova","chapter":"4","verse":"4","text":"Vi, draga moja djeco, pripadate Bogu i takve ste već pobijedili jer je onaj koji je u vama jači nego onaj koji je u svijetu."},{"book":"1 Ivanova","chapter":"4","verse":"5","text":"Oni pripadaju ovome svijetu; zato i govore njegovim jezikom i svijet ih sluša."},{"book":"1 Ivanova","chapter":"4","verse":"6","text":"Mi pripadamo Bogu; zato nas i slušaju oni koji Boga poznaju. Tko nije od Boga, ne sluša nas. Po tomu ćemo znati ima li tko Duha istine ili duha prijevare."},{"book":"1 Ivanova","chapter":"4","verse":"7","text":"Volimo jedni druge, dragi moji, jer ljubav dolazi od Boga. Svaki koji voli, od Boga je rođen i poznaje Boga."},{"book":"1 Ivanova","chapter":"4","verse":"8","text":"Tko ne voli, nije upoznao Boga jer Bog je ljubav."},{"book":"1 Ivanova","chapter":"4","verse":"9","text":"Bog je svoju ljubav prema nama iskazao tako što je poslao svojega jedinorođenog Sina na svijet da po njemu imamo vječni život."},{"book":"1 Ivanova","chapter":"4","verse":"10","text":"To je prava ljubav. Mi nismo voljeli Boga, ali je on volio nas i poslao je svojega Sina kao žrtvu pomirnicu za naše grijehe."},{"book":"1 Ivanova","chapter":"4","verse":"11","text":"Budući da je on toliko volio nas, dragi moji, i mi moramo voljeti jedni druge."},{"book":"1 Ivanova","chapter":"4","verse":"12","text":"Boga nitko nikada nije vidio, ali ako volimo jedni druge, Bog živi u nama i njegova je ljubav u nama potpuna."},{"book":"1 Ivanova","chapter":"4","verse":"13","text":"Da mi živimo u njemu i on u nama, znamo po tomu što nam je dao od svojega Duha."},{"book":"1 Ivanova","chapter":"4","verse":"14","text":"Osim toga, vidjeli smo vlastitim očima i sada svjedočimo da je Otac poslao svojega Sina da bude Spasitelj svijeta."},{"book":"1 Ivanova","chapter":"4","verse":"15","text":"Tko priznaje da je Isus Božji Sin, Bog živi u njemu i on živi u Bogu."},{"book":"1 Ivanova","chapter":"4","verse":"16","text":"Upoznali smo Božju ljubav prema nama i pouzdali se u nju."},{"book":"1 Ivanova","chapter":"4","verse":"17","text":"Kako živimo u Bogu, naša ljubav postaje sve savršenijom. Zato se na Dan suda nećemo bojati, već ćemo pred njega stati s pouzdanjem jer smo mi poput Krista u ovomu svijetu."},{"book":"1 Ivanova","chapter":"4","verse":"18","text":"U ljubavi nema straha jer savršena ljubav izgoni svaki strah. Bojimo li se, to je zbog straha od kazne, što pokazuje da njegova ljubav u nama nije savršena."},{"book":"1 Ivanova","chapter":"4","verse":"19","text":"Mi volimo zato što je on nas prvi volio."},{"book":"1 Ivanova","chapter":"4","verse":"20","text":"Kaže li tko: “Ja volim Boga”, a mrzi svojega brata, lažac je; jer ako ne voli brata kojega vidi, kako može voljeti Boga kojega nikad nije vidio?"},{"book":"1 Ivanova","chapter":"4","verse":"21","text":"A Bog nam je zapovjedio da moramo voljeti ne samo njega već i svoju braću i sestre."}]}