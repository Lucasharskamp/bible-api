{"data":[{"book":"KORENTI 2","chapter":"1","verse":"1","text":"Immorde e an min Puulusa, mo Alla hoddiri wonugol *sahaabaajo Iisaa Almasiihu on, wondude e oo musiɗɗo wi'eteeɗo Timotee, haa e ngal *moftal Alla wongal Korenti, e gomɗinɓe wonɓe Akaaya ɓen fow."},{"book":"KORENTI 2","chapter":"1","verse":"2","text":"Yo moƴƴere e ɓuttu wonan on immorde e Alla Baaba men, e Iisaa Almasiihu Joomi on."},{"book":"KORENTI 2","chapter":"1","verse":"3","text":"Mantoore wonanii Alla, Ben Iisaa Almasiihu Joomi men on, on Baabaajo yurmeteeɗo e on Alla Jom wakkilaare fow,"},{"book":"KORENTI 2","chapter":"1","verse":"4","text":"on wakkilinoowo en e nder kala tampereeji men, fii no enen kadi waawiren wakkilinirde ɓen wonɓe e nder kala noone tampereeji wakkilaare nde heɓirɗen Alla nden enen tigi."},{"book":"KORENTI 2","chapter":"1","verse":"5","text":"Ko fii, ko wano tampereeji *Almasiihu on layirta e hoore men non, ko wano non wakkilaare men nden layirta immorde e Almasiihu on."},{"book":"KORENTI 2","chapter":"1","verse":"6","text":"Si tawii men tampii, ko fii wakkilaare mon nden e fii kisiyee mon on. Si tawii men wakkilinaama, ko fii no wakkilinireɗon, no wawnireɗon ŋaɲɲaade tampereeji gooti e ɗi men woni naɓude ɗin."},{"book":"KORENTI 2","chapter":"1","verse":"7","text":"Tama'u amen on e telen-ma mon ko selluɗo, ko fii meɗen andi, wano tawdiraɗon non e tampereeji amen ɗin, ko wano non tawdiraɗon e wakkilaare amen nden."},{"book":"KORENTI 2","chapter":"1","verse":"8","text":"Men faalaaka yo on ronku andude, yo musiɓɓe amen, tampereeji heɓuɗi men ɗin *Aazii ɗi men sonjiraa, haa ka tawata alaa hattoode toonin doole amen ɗen, haa men taƴii hay wuurugol."},{"book":"KORENTI 2","chapter":"1","verse":"9","text":"Kono menen e hoore amen tigi, meɗen felliti men fawaama mayde, fii wota men fawu hoolaare amen nden e hoore amen menen tigi, kono e Alla on Immintinoowo mayɓe ɓen."},{"book":"KORENTI 2","chapter":"1","verse":"10","text":"Ko on jattini men, jattinoyta men kadi e sifa nden mayde. Hiiyii, meɗen tanƴinii, o jattinoyay men"},{"book":"KORENTI 2","chapter":"1","verse":"11","text":"e nder ko faaborton men torndeeji kon. Ko non Alla jaabinirta torndeeji ɗi ɗuuɗuɓe torantoo men ɗin. Ko ɗun waɗi si yimɓe ɗuuɗuɓe jarnay Alla fii amen."},{"book":"KORENTI 2","chapter":"1","verse":"12","text":"Ko men woni mantorde kon, ko ko ɓernde amen nden ɓanginani men kon, wonde men wuuririi e oo aduna, tentinii telen-ma mon, nunɗal e haqiiqa ko iwri ka Alla, hara hinaa ko iwri e faamu neɗɗanke, kono ko e sulfu Alla on."},{"book":"KORENTI 2","chapter":"1","verse":"13","text":"Ko fii ko men woni on windande kon fow, ko ko waawoton jangude faamon. E miɗo tanƴinii on faamay ɗun fota,"},{"book":"KORENTI 2","chapter":"1","verse":"14","text":"wano fuɗɗorɗon faamude non wonde ko men ɓe mantorton. Onon kadi ko on ɓe men mantorta ɲande ardu Iisaa Joomi men on."},{"book":"KORENTI 2","chapter":"1","verse":"15","text":"E nder nden hoolaare, hari miɗo faalanoo yahude ka mon, fii no heɓiron faabo Alla goo kadi."},{"book":"KORENTI 2","chapter":"1","verse":"16","text":"Si mi iwriino ka mon, mi feƴƴa Masedonii. Nde miɗo iwta Masedonii, mi artira ka mon kadi fii no walliron mi no mi hewtira ka diiwal Yahuuda."},{"book":"KORENTI 2","chapter":"1","verse":"17","text":"E nder anniyagol an ɗun, taw si hara mi miijitaaki? Kaa hara on sikku ɗen eɓɓooje an ko eɓɓooje neɗɗanke, haa ka tawata no e an «hiiyii» e «oo'o»?"},{"book":"KORENTI 2","chapter":"1","verse":"18","text":"No Alla woniri sella-findeejo non, ko non tawiri kongol ngol men hewtini on ngol wonaa ngol «hiiyii» e «oo'o»."},{"book":"KORENTI 2","chapter":"1","verse":"19","text":"Ko fii *Ɓiɗɗo Alla on, ɗun ko Iisaa Almasiihu on, mo min e Silaasi e Timotee men waajii on fii mun on, hinaa mo «hiiyii» e «oo'o», kono ko «hiiyii» woni e makko."},{"book":"KORENTI 2","chapter":"1","verse":"20","text":"Fodooje Alla ɗen fow ko «hiiyii» e makko, awa kadi ko kanko wi'irten Alla «aamiina» fii mangu makko ngun."},{"book":"KORENTI 2","chapter":"1","verse":"21","text":"Ko Alla woni fellintinanoowo en fow wonde hiɗen humondiri e Almasiihu on. Ko kanko kadi suɓii en,"},{"book":"KORENTI 2","chapter":"1","verse":"22","text":"o maandiniri en maande makko nden, ɗun ko tolmugol Ruuhu makko on ka ɓerɗe men."},{"book":"KORENTI 2","chapter":"1","verse":"23","text":"Alla ko seedee an: ko fii wota mi aanin on haɗi mi yiltitoo Korenti."},{"book":"KORENTI 2","chapter":"1","verse":"24","text":"Hinaa fii meɗen laamii on e hoore gomɗinal mon ngal, kono ko men gollidooɓe e mon fii weltaare mon nden, ɓay hiɗon tabiti e nder gomɗinal ngal."}]}