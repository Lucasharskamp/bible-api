{"data":[{"book":"Psalmen","chapter":"46","verse":"1","text":"Voor muziekbegeleiding. Van de zonen van Kore. Met sopraanstemmen. Een lied. God is onze toevlucht en sterkte Een machtige hulp in de nood:"},{"book":"Psalmen","chapter":"46","verse":"2","text":"Dus vrezen wij niets, al wordt de aarde uit haar voegen gerukt, En schudden de bergen in het diepst van de zee;"},{"book":"Psalmen","chapter":"46","verse":"3","text":"Al bruisen en schuimen haar wateren, En rillen de bergen door haar geweld! Jahweh der heirscharen is met ons, Onze burcht is Jakobs God!"},{"book":"Psalmen","chapter":"46","verse":"4","text":"Een vloed met zijn stromen brengt de Godsstad in vreugde, De heilige stede van den Allerhoogste."},{"book":"Psalmen","chapter":"46","verse":"5","text":"God is daarbinnen, nooit zal zij wankelen; God zal haar helpen, als de dageraad komt:"},{"book":"Psalmen","chapter":"46","verse":"6","text":"Al woeden de volken, al wankelen de staten, Al beeft de aarde door de stem van zijn donder!"},{"book":"Psalmen","chapter":"46","verse":"7","text":"Jahweh der heirscharen is met ons, Onze burcht is Jakobs God!"},{"book":"Psalmen","chapter":"46","verse":"8","text":"Komt dan, en ziet de werken van Jahweh, Die wonderen op de aarde wrocht:"},{"book":"Psalmen","chapter":"46","verse":"9","text":"Die de oorlogen bant buiten de grenzen der aarde, De bogen breekt, de lansen vernielt, de wagens verbrandt."},{"book":"Psalmen","chapter":"46","verse":"10","text":"Houdt op! Erkent, dat Ik God ben, Hoog boven de volkeren, verheven op aarde!"},{"book":"Psalmen","chapter":"46","verse":"11","text":"Jahweh der heirscharen is met ons, Onze burcht is Jakobs God!"}]}