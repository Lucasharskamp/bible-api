{"data":[{"book":"Marcus","chapter":"1","verse":"1","text":"Aanvang der blijde boodschap van Jesus Christus, den Zoon van God:"},{"book":"Marcus","chapter":"1","verse":"2","text":"zoals geschreven staat bij den profeet Isaias: Zie, Ik zend mijn gezant voor U uit, Om voor U de weg te bereiden."},{"book":"Marcus","chapter":"1","verse":"3","text":"De stem van een roepende in de woestijn: Bereidt de weg des Heren, Maakt recht zijn paden."},{"book":"Marcus","chapter":"1","verse":"4","text":"Johannes de Doper trad op in de woestijn, en preekte een doopsel van boetvaardigheid tot vergiffenis der zonden."},{"book":"Marcus","chapter":"1","verse":"5","text":"En het hele land van Judea en allen uit Jerusalem liepen naar hem uit, en lieten zich door hem dopen in de rivier de Jordaan, terwijl ze hun zonden beleden."},{"book":"Marcus","chapter":"1","verse":"6","text":"Johannes droeg een kemelharen mantel, en een leren heupkleed om zijn lenden; hij at sprinkhanen en wilde honing. En hij preekte aldus:"},{"book":"Marcus","chapter":"1","verse":"7","text":"Na mij komt er Een, die machtiger is dan ik; ik ben niet waardig, om mij voor Hem neer te bukken, en zijn schoenriem los te maken."},{"book":"Marcus","chapter":"1","verse":"8","text":"Ik heb u met water gedoopt, maar Hij zal u dopen met den Heiligen Geest."},{"book":"Marcus","chapter":"1","verse":"9","text":"In die dagen kwam Jesus uit Názaret van Galilea, en werd in de Jordaan door Johannes gedoopt."},{"book":"Marcus","chapter":"1","verse":"10","text":"Maar onmiddellijk steeg Hij uit het water op, en zag de Hemel geopend, en den Geest op Zich neerdalen als een duif."},{"book":"Marcus","chapter":"1","verse":"11","text":"En er kwam een stem uit de hemel: Gij zijt mijn welbeminde Zoon, in U heb Ik welbehagen."},{"book":"Marcus","chapter":"1","verse":"12","text":"Dadelijk daarna dreef de Geest Hem naar de woestijn."},{"book":"Marcus","chapter":"1","verse":"13","text":"Veertig dagen bleef Hij in de woestijn, waar Hij door de satan werd bekoord; Hij vertoefde onder de wilde dieren, en de engelen dienden Hem."},{"book":"Marcus","chapter":"1","verse":"14","text":"Nadat Johannes was gevangen gezet, kwam Jesus in Galilea, en verkondigde het Evangelie van het koninkrijk Gods."},{"book":"Marcus","chapter":"1","verse":"15","text":"Hij zeide: De tijd is vervuld, en het koninkrijk Gods is nabij; bekeert u, en gelooft in het evangelie."},{"book":"Marcus","chapter":"1","verse":"16","text":"Toen Hij eens langs het meer van Galilea ging, zag Hij Simon en Andreas, den broer van Simon, het net uitwerpen in het meer; want ze waren vissers."},{"book":"Marcus","chapter":"1","verse":"17","text":"En Jesus sprak tot hen: Volgt Mij; Ik zal mensenvissers van u maken."},{"book":"Marcus","chapter":"1","verse":"18","text":"Aanstonds verlieten ze de netten, en volgden Hem."},{"book":"Marcus","chapter":"1","verse":"19","text":"Een weinig verder zag Hij Jakobus, den zoon van Zebedeüs, en Johannes zijn broer, die ook in een boot waren en de netten herstelden."},{"book":"Marcus","chapter":"1","verse":"20","text":"Aanstonds riep Hij ze. En ze lieten hun vader Zebedeüs in de boot met de bemanning achter, en volgden Hem."},{"book":"Marcus","chapter":"1","verse":"21","text":"Zij begaven zich nu naar Kafárnaum. En terstond ging Hij op de sabbat de synagoge binnen, en trad als leraar op."},{"book":"Marcus","chapter":"1","verse":"22","text":"Men stond verbaasd over zijn leer; want Hij leerde hen als een die gezag heeft, en niet zoals de schriftgeleerden."},{"book":"Marcus","chapter":"1","verse":"23","text":"Al heel spoedig was er in hun synagoge een man met een onreinen geest. Hij riep:"},{"book":"Marcus","chapter":"1","verse":"24","text":"Wat hebt Gij met ons te maken, Jesus van Názaret? Zijt Gij gekomen, om ons in het verderf te storten? Ik weet, wie Gij zijt: de Heilige Gods."},{"book":"Marcus","chapter":"1","verse":"25","text":"Maar Jesus gebood hem: Zwijg, en ga van hem uit."},{"book":"Marcus","chapter":"1","verse":"26","text":"En onder stuiptrekken en luid geschreeuw ging de onreine geest van hem uit."},{"book":"Marcus","chapter":"1","verse":"27","text":"Allen waren verbaasd, en vroegen zich af: Wat kan dat toch zijn? Een nieuwe leer met gezag! Bovendien gebiedt Hij de onreine geesten, en ze gehoorzamen Hem!"},{"book":"Marcus","chapter":"1","verse":"28","text":"En zijn faam ging aanstonds overal rond door heel het land van Galilea."},{"book":"Marcus","chapter":"1","verse":"29","text":"Toen zij de synagoge hadden verlaten, begaven zij zich, van Jakobus en Johannes vergezeld, rechtstreeks naar het huis van Simon en Andreas."},{"book":"Marcus","chapter":"1","verse":"30","text":"De schoonmoeder van Simon lag ziek aan de koorts; en aanstonds vertelden ze het Hem."},{"book":"Marcus","chapter":"1","verse":"31","text":"Hij trad nader, vatte haar bij de hand, en richtte haar op; de koorts verliet haar, en ze bediende Hem."},{"book":"Marcus","chapter":"1","verse":"32","text":"Toen het avond was geworden en de zon was ondergegaan, bracht men alle zieken en bezetenen naar Hem toe;"},{"book":"Marcus","chapter":"1","verse":"33","text":"de hele stad stond voor de deur bijeen."},{"book":"Marcus","chapter":"1","verse":"34","text":"En Hij genas er velen, die aan verschillende kwalen leden. Ook dreef Hij veel duivels uit; maar Hij liet niet toe, dat de duivels zeiden, dat ze Hem kenden."},{"book":"Marcus","chapter":"1","verse":"35","text":"Zeer vroeg in de morgen stond Hij op, en ging heen; Hij begaf zich naar een eenzame plaats, om er te bidden."},{"book":"Marcus","chapter":"1","verse":"36","text":"Simon en zijn gezellen gingen Hem achterna,"},{"book":"Marcus","chapter":"1","verse":"37","text":"vonden Hem, en zeiden: Iedereen zoekt U."},{"book":"Marcus","chapter":"1","verse":"38","text":"Maar Hij sprak tot hen: Laten we naar de omliggende dorpen gaan, om ook daar te preken; want daartoe ben Ik gekomen."},{"book":"Marcus","chapter":"1","verse":"39","text":"Zo trok Hij heel Galilea rond: Hij preekte in hun synagogen, en dreef de duivels uit."},{"book":"Marcus","chapter":"1","verse":"40","text":"Eens kwam een melaatse naar Hem toe, die smekend voor Hem op de knieën viel, en tot Hem sprak: Zo Gij wilt, kunt Gij me reinigen."},{"book":"Marcus","chapter":"1","verse":"41","text":"Jesus had medelijden met hem: Hij strekte zijn hand uit, raakte hem aan, en zeide tot hem: Ik wil, word gereinigd!"},{"book":"Marcus","chapter":"1","verse":"42","text":"Terstond verdween de melaatsheid; hij was gereinigd."},{"book":"Marcus","chapter":"1","verse":"43","text":"Onmiddellijk zond Hij hem weg, vermaande hem ernstig."},{"book":"Marcus","chapter":"1","verse":"44","text":"en zei hem: Pas op, dat ge het niemand zegt; maar ga heen, vertoon u aan den priester, en offer voor uw reiniging wat Moses als bewijs voor hen heeft voorgeschreven."},{"book":"Marcus","chapter":"1","verse":"45","text":"Maar nauwelijks was hij heengegaan, of hij begon het overal te vertellen, en het geval ruchtbaar te maken; zodat Jesus niet meer openlijk in een stad kon komen, maar buiten op eenzame plaatsen vertoefde. Toch kwam men van alle kanten naar Hem toe."}]}