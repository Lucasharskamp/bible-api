{"data":[{"book":"UDanyeli","chapter":"10","verse":"1","text":"Ngomnyaka wesithathu kaKhurosi inkosi yasePhezhiya, kwafika kuDanyeli (owayebizwa ngokuthi nguBhelitheshazari) isambulelo. Umbiko waso wawuqinisile umayelana lempi enkulu. Ukuzwisiseka kombiko lowo kwamehlela ngombono."},{"book":"UDanyeli","chapter":"10","verse":"2","text":"Kulesosikhathi mina Danyeli ngalila okwamaviki amathathu."},{"book":"UDanyeli","chapter":"10","verse":"3","text":"Angizange ngikudle ukudla okuconsayo; inyama loba iwayini kakuzange kuzithinte izindebe zami; njalo kangizange ngisebenzise amagcobo lakanye kwaze kwaphela amaviki amathathu."},{"book":"UDanyeli","chapter":"10","verse":"4","text":"Ngosuku lwamatshumi amabili lane lwenyanga yokuqala, ngathi ngimi ekhunjini lomfula omkhulu, iThigrisi,"},{"book":"UDanyeli","chapter":"10","verse":"5","text":"ngakhangela ngabona khonapho phambi kwami kumi indoda igqoke ilineni, ilebhanti legolide elihle okhalweni lwayo."},{"book":"UDanyeli","chapter":"10","verse":"6","text":"Umzimba wayo wawufana lekhrisolathi, ubuso bayo bunjengombane, amehlo ayo enjengezibane ezivuthayo, izingalo zayo lemilenze yayo kufanana lokukhazimula kwethusi elilolongiweyo, lelizwi layo linjengomsindo wexuku labantu."},{"book":"UDanyeli","chapter":"10","verse":"7","text":"Mina Danyeli, yimi ngedwa engawubonayo umbono; amadoda ayelami kawubonanga, kodwa afikelwa yikwesaba okukhulu aze abaleka ayacatsha."},{"book":"UDanyeli","chapter":"10","verse":"8","text":"Ngakho ngasala ngedwa, ngiqhuzule amehlo ami kulo umbono omkhulu; ngaphela amandla, ubuso bami bahloba okokufa njalo sengiphelelwe."},{"book":"UDanyeli","chapter":"10","verse":"9","text":"Ngasengimuzwa ekhuluma, kwathi ngilokhu ngimlalele, ngehlelwa likhoza lobuthongo ngithe mbo phansi ngobuso."},{"book":"UDanyeli","chapter":"10","verse":"10","text":"Isandla sangithinta ngezwa sengiqhaqhazela ezandleni lemadolweni."},{"book":"UDanyeli","chapter":"10","verse":"11","text":"Wathi, “Danyeli, uyaqakathekiswa kakhulu, nanzelela amazwi esengizawakhuluma kuwe, usukume, ngoba manje ngithunywe kuwe.” Wathi esitsho lokhu kimi ngasukuma ngiqhaqhazela."},{"book":"UDanyeli","chapter":"10","verse":"12","text":"Waseqhubeka wathi, “Ungesabi, Danyeli. Kulokhu kwasukela mhla ubeka ingqondo yakho ukuzuza ukuzwisisa lokuzithoba phambi kukaNkulunkulu wakho, amazwi akho ezwakala, yikho ngilapha ngenxa yalokho."},{"book":"UDanyeli","chapter":"10","verse":"13","text":"Kodwa inkosi yombuso wasePhezhiya yangivimbela okwensuku ezingamatshumi amabili lanye. Kwasekusithi uMikhayeli, omunye wamakhosana amakhulu, weza ezongisiza, ngoba ngangivalelwe khonale yinkosi yasePhezhiya."},{"book":"UDanyeli","chapter":"10","verse":"14","text":"Manje ngilande ukuzakuchasisela lokho okuzakwenzakala ebantwini bakini esikhathini esizayo, ngoba umbono umayelana lesikhathi esizafika.”"},{"book":"UDanyeli","chapter":"10","verse":"15","text":"Uthe esitsho lokhu kimi ngakhothamisela ubuso bami phansi ngehluleka ukukhuluma."},{"book":"UDanyeli","chapter":"10","verse":"16","text":"Kwasekusithi othile owayefana lomuntu wathinta izindebe zami, ngasengivula umlomo wami ngakhuluma. Ngathi kulowo owayemi phambi kwami, “Sengigajelwa yikudabuka kwenhliziyo ngenxa yombono, nkosi yami, njalo sengiphelelwe yikho konke."},{"book":"UDanyeli","chapter":"10","verse":"17","text":"Mina inceku yakho, ngingakhuluma kanjani lawe na, nkosi yami? Amandla ami kawasekho njalo sekusala ukuthi ngiphefumule.”"},{"book":"UDanyeli","chapter":"10","verse":"18","text":"Waphinda njalo othile owayefana lomuntu wangithinta wangipha amandla."},{"book":"UDanyeli","chapter":"10","verse":"19","text":"Wathi, “Ungesabi, Oh muntu oqakathekiswayo kakhulu. Ukuthula! Qina manje; qina.”"},{"book":"UDanyeli","chapter":"10","verse":"20","text":"Ngakho wasesithi, “Uyakwazi nje ukuthi kungani ngize kuwe na? Masinyane ngizabuya ukuzakulwa lenkosi yasePhezhiya, kuthi ngingahamba, kuzakuza inkosi yaseGrisi;"},{"book":"UDanyeli","chapter":"10","verse":"21","text":"kodwa ngizaqala ngikutshele okulotshiweyo eNcwadini yeQiniso. (Kakho ongelekelelayo ukumelana labo ngaphandle kukaMikhayeli inkosana yakho."}]}