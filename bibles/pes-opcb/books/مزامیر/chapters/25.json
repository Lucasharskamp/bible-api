{"data":[{"book":"مزامیر","chapter":"25","verse":"1","text":"ای خداوند، راز دل خود را با تو در میان می‌گذارم."},{"book":"مزامیر","chapter":"25","verse":"2","text":"خدایا، من بر تو توکل دارم، پس نگذار شرمنده شوم و دشمنانم با دیدن بدبختی من شادی کنند."},{"book":"مزامیر","chapter":"25","verse":"3","text":"بله، آنانی که به تو امیدوارند هرگز سرافکنده نخواهند شد؛ کسانی سرافکنده می‌شوند که بی‌جهت مردم را فریب می‌دهند."},{"book":"مزامیر","chapter":"25","verse":"4","text":"ای خداوند، راه خود را به من نشان ده و احکام خود را به من بیاموز."},{"book":"مزامیر","chapter":"25","verse":"5","text":"راستی خود را به من تعلیم ده و مرا هدایت فرما، زیرا تو نجا‌ت‌دهندۀ من هستی. تمام روز امید من تو هستی."},{"book":"مزامیر","chapter":"25","verse":"6","text":"ای خداوند، رحمت ازلی و محبت عظیم خود را به یاد آر!"},{"book":"مزامیر","chapter":"25","verse":"7","text":"خطایا و گناهان جوانی‌ام را ببخش! ای خداوند، به محبت خویش و به خاطر نیکویی خود مرا یاد کن!"},{"book":"مزامیر","chapter":"25","verse":"8","text":"خداوند نیکو و عادل است؛ او راه راست خود را به کسانی که از راه منحرف شوند نشان خواهد داد."},{"book":"مزامیر","chapter":"25","verse":"9","text":"او شخص فروتن را در انجام کارهای درست هدایت خواهد کرد و راه خود را به او تعلیم خواهد داد."},{"book":"مزامیر","chapter":"25","verse":"10","text":"خداوند تمام کسانی را که عهد او را نگاه می‌دارند و از اوامرش پیروی می‌کنند، با وفاداری و محبت هدایت می‌کند."},{"book":"مزامیر","chapter":"25","verse":"11","text":"ای خداوند، گناه من بزرگ است، به خاطر نام خودت آن را بیامرز!"},{"book":"مزامیر","chapter":"25","verse":"12","text":"اگر کسی خداترس باشد، خدا راه راست را به او نشان خواهد داد."},{"book":"مزامیر","chapter":"25","verse":"13","text":"او همیشه کامیاب خواهد بود و فرزندانش در دنیا پایدار خواهند شد."},{"book":"مزامیر","chapter":"25","verse":"14","text":"خداوند به کسانی اعتماد دارد که از او اطاعت می‌کنند. او عهد خود را به ایشان تعلیم می‌دهد."},{"book":"مزامیر","chapter":"25","verse":"15","text":"چشم امید من همیشه بر خداوند است، زیرا تنها او می‌تواند مرا از خطر برهاند."},{"book":"مزامیر","chapter":"25","verse":"16","text":"ای خداوند، به من توجه فرما و بر من رحم نما، زیرا تنها و درمانده‌ام."},{"book":"مزامیر","chapter":"25","verse":"17","text":"غمهای دلم زیاد شده است، مرا از غصه‌هایم رها ساز!"},{"book":"مزامیر","chapter":"25","verse":"18","text":"به فقر و بدبختی من توجه کن و همهٔ گناهانم را بیامرز."},{"book":"مزامیر","chapter":"25","verse":"19","text":"دشمنانم را ببین که چه زیادند و چقدر از من نفرت دارند!"},{"book":"مزامیر","chapter":"25","verse":"20","text":"جانم را حفظ کن و مرا نجات ده تا شرمنده نشوم، زیرا که بر تو توکل کرده‌ام."},{"book":"مزامیر","chapter":"25","verse":"21","text":"باشد که کمال و راستی من حافظ من باشند، زیرا به تو پناه می‌برم."},{"book":"مزامیر","chapter":"25","verse":"22","text":"خدایا، بنی‌اسرائیل را از تمام مشکلاتش نجات ده!"}]}