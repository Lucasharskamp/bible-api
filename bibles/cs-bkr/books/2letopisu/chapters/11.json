{"data":[{"book":"2 Letopisu","chapter":"11","verse":"1","text":"Když pak přijel Roboám do Jeruzaléma, shromáždil dům Judův a Beniaminův, sto a osmdesáte tisíc výborných bojovníků, aby bojovali proti Izraelovi, a aby zase obráceno bylo království k Roboámovi."},{"book":"2 Letopisu","chapter":"11","verse":"2","text":"Tedy stala se řeč Hospodinova k Semaiášovi, muži Božímu, řkoucí:"},{"book":"2 Letopisu","chapter":"11","verse":"3","text":"Pověz Roboámovi synu Šalomounovu, králi Judskému, a všemu lidu Izraelskému, kterýž jest v pokolení Judově a Beniaminově, řka:"},{"book":"2 Letopisu","chapter":"11","verse":"4","text":"Takto praví Hospodin: Netáhněte a nebojujte proti bratřím svým, navraťte se jeden každý do domu svého; nebo ode mne stala se věc tato. I uposlechli rozkazu Hospodinova, a navrátili se, aby netáhli proti Jeroboámovi."},{"book":"2 Letopisu","chapter":"11","verse":"5","text":"I bydlil Roboám v Jeruzalémě, a vzdělal města hrazená v Judstvu."},{"book":"2 Letopisu","chapter":"11","verse":"6","text":"A vzdělal Betlém, Etam. a Tekoe,"},{"book":"2 Letopisu","chapter":"11","verse":"7","text":"Betsur, Socho a Adulam,"},{"book":"2 Letopisu","chapter":"11","verse":"8","text":"Gát, Maresa a Zif,"},{"book":"2 Letopisu","chapter":"11","verse":"9","text":"Adoraim, Lachis a Azeka,"},{"book":"2 Letopisu","chapter":"11","verse":"10","text":"Zaraha, Aialon a Hebron, kteráž byla v pokolení Judově a Beniaminově města hrazená."},{"book":"2 Letopisu","chapter":"11","verse":"11","text":"A když upevnil města hrazená, osadil v nich knížata, a zdělal špižírny k potravám, k oleji a vínu."},{"book":"2 Letopisu","chapter":"11","verse":"12","text":"A v jednom každém městě složil štíty a kopí, a opatřil ta města velmi dobře, a tak kraloval nad Judou a Beniaminem."},{"book":"2 Letopisu","chapter":"11","verse":"13","text":"Kněží také a Levítové, kteříž byli ve všem Izraeli, postavili se k němu ze všech končin svých."},{"book":"2 Letopisu","chapter":"11","verse":"14","text":"Opustili byli zajisté Levítové předměstí svá i vládařství svá, a odebrali se do Judstva a do Jeruzaléma, (proto, že je zavrhl Jeroboám a synové jeho, aby v úřadu kněžském nesloužili Hospodinu."},{"book":"2 Letopisu","chapter":"11","verse":"15","text":"A nařídil sobě kněží k sloužení po výsostech ďáblům a telatům, kterýchž byl nadělal)."},{"book":"2 Letopisu","chapter":"11","verse":"16","text":"A za nimi ze všech pokolení Izraelských ti, kteříž oddali srdce své k hledání Hospodina Boha Izraelského, přišli do Jeruzaléma, aby obětovali Hospodinu Bohu otců svých."},{"book":"2 Letopisu","chapter":"11","verse":"17","text":"A tak utvrdili království Judské, a zsilili Roboáma syna Šalomounova za tři léta, a po ta tři léta chodili po cestě Davidově a Šalomounově."},{"book":"2 Letopisu","chapter":"11","verse":"18","text":"Potom pojal sobě Roboám ženu, Mahalat, dceru Jerimota syna Davidova, a Abichail, dceru Eliaba syna Izai."},{"book":"2 Letopisu","chapter":"11","verse":"19","text":"Kteráž mu zplodila syny: Jeusa a Semariáše a Zahama."},{"book":"2 Letopisu","chapter":"11","verse":"20","text":"A po té pojal Maachu dceru Absolonovu, kteráž mu porodila Abiáše, Attaie, Zizu a Selomita."},{"book":"2 Letopisu","chapter":"11","verse":"21","text":"Ale miloval Roboám Maachu dceru Absolonovu, nade všecky ženy i ženiny své; nebo byl pojal žen osmnáct, a ženin šedesát, a zplodil dvadceti a osm synů a šedesáte dcer."},{"book":"2 Letopisu","chapter":"11","verse":"22","text":"Ustanovil pak Roboám Abiáše syna Maachy za kníže a vývodu mezi bratřími jeho; nebo myslil ho ustanoviti králem."},{"book":"2 Letopisu","chapter":"11","verse":"23","text":"A opatrnosti užívaje, rozsadil všecky jiné syny své po všech krajích Judových a Beniaminových, ve všech městech ohrazených, i dal jim potravy hojně, a nabral jim mnoho žen."}]}