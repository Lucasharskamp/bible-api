{"data":[{"book":"Galaćanima","chapter":"4","verse":"1","text":"Recimo to ovako: dok je nasljednik još dijete, ni po čemu mu nije drukčije nego robu iako sve posjeduje."},{"book":"Galaćanima","chapter":"4","verse":"2","text":"Mora se podrediti skrbnicima i upraviteljima dobara sve do punoljetnosti koju je odredio njegov otac."},{"book":"Galaćanima","chapter":"4","verse":"3","text":"Tako smo i mi, prije Kristova dolaska još malodobni, robovali prirodnim silama ovoga svijeta."},{"book":"Galaćanima","chapter":"4","verse":"4","text":"Ali kad je došlo pravo vrijeme, Bog je poslao svojega Sina rođenoga od žene i pod Zakonom"},{"book":"Galaćanima","chapter":"4","verse":"5","text":"da otkupi nas koji smo bili robovi Zakonu i da nas posini."},{"book":"Galaćanima","chapter":"4","verse":"6","text":"I zato što ste Božja djeca, Bog je u vaša srca poslao Duh svojega Sina, koji vapi: “Abba!4:6 Na aramejskome: Oče! Oče!”"},{"book":"Galaćanima","chapter":"4","verse":"7","text":"Sada više nismo robovi, nego pravi Božji sinovi i njegovi baštinici."},{"book":"Galaćanima","chapter":"4","verse":"8","text":"Dok još niste poznavali pravoga Boga, služili ste takozvanim bogovima koji po svojoj naravi i nisu bili bogovi."},{"book":"Galaćanima","chapter":"4","verse":"9","text":"Ali sada poznajete Boga (ili bih zapravo trebao reći, Bog poznaje vas). Zašto se onda želite vratiti na staro i postati robovi nemoćnim i bijednim prirodnim silama?"},{"book":"Galaćanima","chapter":"4","verse":"10","text":"Brižno se trudite steći Božju naklonost pazeći na određene dane, mjesece, vremena i godine."},{"book":"Galaćanima","chapter":"4","verse":"11","text":"Bojim se za vas! Bojim se da je sav moj trud oko vas možda bio uzaludan."},{"book":"Galaćanima","chapter":"4","verse":"12","text":"Braćo moja, molim vas da živite, poput mene, slobodni od tih stvari—jer i ja sam, poput vas pogana, postao slobodnim. Ničim me niste pozlijedili"},{"book":"Galaćanima","chapter":"4","verse":"13","text":"kad sam vam prvi put navijestio Radosnu vijest Isusa Krista, premda sam bio bolestan."},{"book":"Galaćanima","chapter":"4","verse":"14","text":"Iako vam je moje jadno tjelesno stanje bilo velika kušnja, niste me prezreli niti odbacili. Primili ste me, naprotiv, kao anđela s neba, kao Isusa Krista."},{"book":"Galaćanima","chapter":"4","verse":"15","text":"Kamo je nestalo ondašnje blaženo zajedništvo s vama? Tada ste mi bili spremni dati sve—čak i vlastite oči da ste mogli."},{"book":"Galaćanima","chapter":"4","verse":"16","text":"Jesam li vam sada postao neprijateljem propovijedajući vam istinu?"},{"book":"Galaćanima","chapter":"4","verse":"17","text":"Ti lažni učitelji, koji se toliko trude da steknu vašu naklonost, ne čine to za vaše dobro. Žele vas odvratiti od mene da biste svoju gorljivost stavili u njihovu službu."},{"book":"Galaćanima","chapter":"4","verse":"18","text":"Dobro je biti gorljiv ako se trudite oko dobrog cilja, pogotovo onda kada ja nisam s vama."},{"book":"Galaćanima","chapter":"4","verse":"19","text":"Ali, djeco moja! Zbog vas opet kao da osjećam porođajne boli koje neće prestati dok se Krist ne oblikuje u vama."},{"book":"Galaćanima","chapter":"4","verse":"20","text":"Tako bih želio sada biti s vama, da vam mogu blaže govoriti. Ali na ovakvu udaljenost ne znam kako to drukčije reći."},{"book":"Galaćanima","chapter":"4","verse":"21","text":"Recite mi vi, koji želite živjeti pod Zakonom: Zar ne razumijete što on zapravo kaže?"},{"book":"Galaćanima","chapter":"4","verse":"22","text":"U Svetome pismu stoji da je Abraham imao dvojicu sinova, jednoga s ropkinjom, a drugoga sa slobodnom ženom.4:22 Vidjeti: Postanak 16:15; 21:2-3."},{"book":"Galaćanima","chapter":"4","verse":"23","text":"Ropkinjin je sin rođen po tijelu—kao plod ljudskoga pokušaja da se ostvari Božje obećanje, ali sin slobodne žene rođen je po obećanju—kao Božje ispunjenje tog obećanja."},{"book":"Galaćanima","chapter":"4","verse":"24","text":"Te su dvije žene slikovit prikaz dvaju saveza. Ropkinja Hagara predstavlja goru Sinaj, gdje su ljudi prvi put postali robovima Zakona."},{"book":"Galaćanima","chapter":"4","verse":"25","text":"Sadašnji je Jeruzalem upravo poput gore Sinaja u Arabiji jer robuje skupa sa svojom djecom."},{"book":"Galaćanima","chapter":"4","verse":"26","text":"Ali Sara, slobodna žena, predstavlja nebeski Jeruzalem. Ona je naša prava majka."},{"book":"Galaćanima","chapter":"4","verse":"27","text":"Na to je mislio Izaija kad je prorokovao:"},{"book":"Galaćanima","chapter":"4","verse":"28","text":"I vi ste, draga braćo i sestre, djeca obećanja poput Izaka."},{"book":"Galaćanima","chapter":"4","verse":"29","text":"Nas koji smo rođeni od Svetoga Duha progone oni koji žele da izvršavamo Zakon, baš kao što je Izaka, sina obećanja, progonio ropkinjin sin Išmael."},{"book":"Galaćanima","chapter":"4","verse":"30","text":"Ali što o tome kaže Sveto pismo?"},{"book":"Galaćanima","chapter":"4","verse":"31","text":"Mi, braćo moja, nismo ropkinjina djeca koja bi se morala držati Zakona. Djeca smo slobodne žene."}]}