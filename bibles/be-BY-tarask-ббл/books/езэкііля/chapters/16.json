{"data":[{"book":"ЕЗЭКІІЛЯ","chapter":"16","verse":"1","text":"І было мне слова Гасподняе:"},{"book":"ЕЗЭКІІЛЯ","chapter":"16","verse":"2","text":"сыне чалавечы! выкажы Ерусаліму гідоты ягоныя"},{"book":"ЕЗЭКІІЛЯ","chapter":"16","verse":"3","text":"і скажы: так кажа Гасподзь Бог дачцэ Ерусаліма: твой корань і твая радзіма - у зямлі Ханаанскай; бацька твой - Амарэй, і маці твая - Хэтэянка;"},{"book":"ЕЗЭКІІЛЯ","chapter":"16","verse":"4","text":"пры нараджэньні тваім - у дзень, калі ты нарадзілася, - пупа твайго не адрэзалі, і вадою ты ня была абмыта дзеля ачышчэньня і сольлю ня была асолена і пялюшкамі не спавіта."},{"book":"ЕЗЭКІІЛЯ","chapter":"16","verse":"5","text":"Нічыё вока не ўмілажалілася зь цябе, каб зь літасьці да цябе зрабіць табе што-небудзь з гэтага; але ты выкінута была на поле, паводле пагарды да жыцьця твайго, у дзень нараджэньня твайго."},{"book":"ЕЗЭКІІЛЯ","chapter":"16","verse":"6","text":"І праходзіў Я міма цябе і ўгледзеў цябе, кінутую на патаптаньне ў крыві тваёй, і сказаў табе: «у крыві тваёй жыві!» Так Я сказаў табе: «у крыві тваёй жыві!»"},{"book":"ЕЗЭКІІЛЯ","chapter":"16","verse":"7","text":"Памножыў цябе як польныя расьліны; ты вырасла і зрабілася вялікая, і дасягнула найвыдатнейшай прыгажосьці; падняліся грудзі, і валасы ў цябе вырасьлі; але ты была голая і ненакрытая."},{"book":"ЕЗЭКІІЛЯ","chapter":"16","verse":"8","text":"І праходзіў Я міма цябе, і вось, гэта быў час твой, час любові; і раскінуў Я раскрыльле шатаў Маіх на цябе і накрыў галізну тваю; і прысягнуў табе і ўступіў у спрымірэнства з табою, кажа Гасподзь Бог, - і ты стала Маёю."},{"book":"ЕЗЭКІІЛЯ","chapter":"16","verse":"9","text":"Абмыў Я цябе вадою і змыў зь цябе кроў тваю і памазаў цябе алеем."},{"book":"ЕЗЭКІІЛЯ","chapter":"16","verse":"10","text":"І надзеў на цябе ўзорыстую сукенку і абуў цябе ў саф'янавыя сандалі, і аперазаў цябе вісонам і накрыў цябе шаўковым пакрывалам."},{"book":"ЕЗЭКІІЛЯ","chapter":"16","verse":"11","text":"І ўбраў цябе ў строі і паклаў на рукі твае запясьці і на шыю тваю - пацеркі."},{"book":"ЕЗЭКІІЛЯ","chapter":"16","verse":"12","text":"І даў табе колца на твой нос і завушніцы - да вушэй тваіх і на галаву тваю - цудоўны вянок."},{"book":"ЕЗЭКІІЛЯ","chapter":"16","verse":"13","text":"Так упрыгожвалася ты золатам і срэбрам, і вопратка твая была вісон і шоўк і ўзорыстая тканіна; кармілася ты хлебам з найлепшай пшанічнай мукі, мёдам і алеем, і была вельмі-вельмі прыгожая і дасягнула царскай велічы."},{"book":"ЕЗЭКІІЛЯ","chapter":"16","verse":"14","text":"І пранеслася па народах слава твая дзеля прыгажосьці тваёй, бо яна была цалкам дасканалая пры тых цудоўных строях, якія Я ўсклаў на цябе, кажа Гасподзь Бог."},{"book":"ЕЗЭКІІЛЯ","chapter":"16","verse":"15","text":"Але ты паспадзявалася на прыгажосьць тваю і, карыстаючыся славаю тваёю, пачала блудадзейнічаць і накідала блудадзейства тваё на кожнага, хто праходзіў міма, аддаючыся яму."},{"book":"ЕЗЭКІІЛЯ","chapter":"16","verse":"16","text":"І ўзяла з вопраткі тваёй і зрабіла сабе каляровыя ўзвышэньні і блудадзеяла на іх, як ніколі ня здарыцца і ня будзе."},{"book":"ЕЗЭКІІЛЯ","chapter":"16","verse":"17","text":"І ўзяла строевыя твае рэчы з Майго золата і з Майго срэбра, якія Я даў табе, і зрабіла сабе мужчынскія выявы і блудадзейнічала зь імі."},{"book":"ЕЗЭКІІЛЯ","chapter":"16","verse":"18","text":"І ўзяла ўзорыстыя сукенкі твае і апранула іх у іх, і ставіла перад імі алей Мой і фіміям Мой,"},{"book":"ЕЗЭКІІЛЯ","chapter":"16","verse":"19","text":"і хлеб Мой, які Я даваў табе, пшанічную муку і алей і мёд, якімі Я карміў цябе, ты ставіла перад імі ў прыемныя пахошчы; і гэта было, кажа Гасподзь Бог."},{"book":"ЕЗЭКІІЛЯ","chapter":"16","verse":"20","text":"І ўзяла сыноў тваіх і дочак тваіх, якіх ты нарадзіла Мне, і прыносіла ў ахвяру, каб яны іх зьелі. Ці мала было табе блудадзейнічаць?"},{"book":"ЕЗЭКІІЛЯ","chapter":"16","verse":"21","text":"Але ты і сыноў Маіх заколвала і аддавала ім, праводзячы іх праз агонь."},{"book":"ЕЗЭКІІЛЯ","chapter":"16","verse":"22","text":"І пры ўсіх тваіх гідотах і блудадзействах тваіх ты не ўзгадала пра дні маладосьці тваёй, калі ты была голая і ненакрытая і кінутая ў крыві тваёй на патаптаньне."},{"book":"ЕЗЭКІІЛЯ","chapter":"16","verse":"23","text":"І пасьля ўсіх зладзействаў тваіх, - гора, гора табе! кажа Гасподзь Бог,"},{"book":"ЕЗЭКІІЛЯ","chapter":"16","verse":"24","text":"ты збудавала сабе блудзільні і нарабіла сабе ўзвышэньняў на кожнай плошчы;"},{"book":"ЕЗЭКІІЛЯ","chapter":"16","verse":"25","text":"на пачатку кожнай дарогі нарабіла сабе ўзвышэньняў, ганьбіла прыгажосьць тваю і раскідвала ногі твае кожнаму, хто праходзіў міма, і памножыла блудадзействы твае."},{"book":"ЕЗЭКІІЛЯ","chapter":"16","verse":"26","text":"Блудадзеяла з сынамі Егіпта - суседзямі тваімі, людзьмі рослымі - і памножыла блудадзействы твае, гневаючы Мяне."},{"book":"ЕЗЭКІІЛЯ","chapter":"16","verse":"27","text":"І вось, Я працягнуў на цябе руку Маю і паменшыў назначанае табе і аддаў цябе сваволі дачок Філістымскіх, якія ненавідзяць цябе і пасаромеліся саромных паводзінаў тваіх."},{"book":"ЕЗЭКІІЛЯ","chapter":"16","verse":"28","text":"І блудадзеяла ты з сынамі Асура - і не насыцілася, блудадзеяла зь імі, але тым не задаволілася;"},{"book":"ЕЗЭКІІЛЯ","chapter":"16","verse":"29","text":"і памножыла блудадзействы твае ў зямлі Ханаанскай да Халдэі, але і там не задаволілася."},{"book":"ЕЗЭКІІЛЯ","chapter":"16","verse":"30","text":"Як стомлена павінна быць сэрца тваё, кажа Гасподзь Бог, калі ты ўсё гэта рабіла, бы неакілзаная блудадзейка!"},{"book":"ЕЗЭКІІЛЯ","chapter":"16","verse":"31","text":"Калі ты будавала сабе блудзільні на пачатку кожнай дарогі і рабіла сабе ўзвышэньні на кожнай плошчы, ты была не як блудадзейка, бо ты адхіляла дарункі,"},{"book":"ЕЗЭКІІЛЯ","chapter":"16","verse":"32","text":"а як жанчына-пералюбніца, якая прымае замест свайго мужа чужых."},{"book":"ЕЗЭКІІЛЯ","chapter":"16","verse":"33","text":"Усім блудадзейкам даюць дарункі, а ты сама давала дарункі ўсім палюбоўнікам тваім і падкупляла іх, каб яны з усіх бакоў прыходзілі да цябе блудадзеяць з табою."},{"book":"ЕЗЭКІІЛЯ","chapter":"16","verse":"34","text":"У цябе ў блудадзействах тваіх было супраціўнае таму, што бывае з жанчынамі: не за табою ганяліся, а ты давала дарункі, а табе не давалі дарункаў; і таму ты рабіла супраціўна іншым."},{"book":"ЕЗЭКІІЛЯ","chapter":"16","verse":"35","text":"Таму паслухай, блудадзейка, слова Гасподняе!"},{"book":"ЕЗЭКІІЛЯ","chapter":"16","verse":"36","text":"Так кажа Гасподзь Бог: за тое, што ты так сыпала грошы твае і ў блудадзействах тваіх адкрывалася галізна твая перад палюбоўнікамі тваімі і перад усімі мярзотнымі ідаламі тваімі, і за кроў сыноў тваіх, якіх ты аддавала ім,"},{"book":"ЕЗЭКІІЛЯ","chapter":"16","verse":"37","text":"за тое вось, Я зьбяру ўсіх палюбоўнікаў тваіх, якімі ты распацешвалася і якіх ты кахала, з усімі тымі, якіх ненавідзела, і зьбяру іх адусюль супроць цябе і адкрыю перад імі галізну тваю - і ўбачаць усю сарамату тваю."},{"book":"ЕЗЭКІІЛЯ","chapter":"16","verse":"38","text":"Я буду судзіць цябе судом пералюбніц і тых, што праліваюць кроў, - і аддам цябе крывавай лютасьці і рэўнасьці;"},{"book":"ЕЗЭКІІЛЯ","chapter":"16","verse":"39","text":"аддам цябе ў рукі іх, - і яны разбураць блудзільні твае, і раскідаюць узвышэньні твае, і сарвуць зь цябе вопратку тваю, і возьмуць уборы твае, і пакінуць цябе голую і ненакрытую."},{"book":"ЕЗЭКІІЛЯ","chapter":"16","verse":"40","text":"І склічуць на цябе сход і паб'юць цябе камянямі і перасякуць цябе мечамі сваімі,"},{"book":"ЕЗЭКІІЛЯ","chapter":"16","verse":"41","text":"спаляць дамы твае агнём і ўчыняць над табою суд на вачах у многіх жанчын; і пакладу канец блудадзейству твайму, і ня будзеш ужо даваць дарункаў."},{"book":"ЕЗЭКІІЛЯ","chapter":"16","verse":"42","text":"І спатолю табою гнеў Мой, і адступіць ад цябе абурэньне Маё, і супакоюся і ўжо ня буду гневацца."},{"book":"ЕЗЭКІІЛЯ","chapter":"16","verse":"43","text":"За тое, што ты не ўзгадала пра дні маладосьці тваёй і ўсім гэтым раздражняла Мяне, вось, і Я паводзіны твае абярну на галаву тваю, кажа Гасподзь Бог, каб ты не аддавалася болей распусьце пасьля ўсіх тваіх мярзотаў."},{"book":"ЕЗЭКІІЛЯ","chapter":"16","verse":"44","text":"Вось, кожны, хто гаворыць выслоўямі, можа сказаць пра цябе: «якая маці, такая і дачка»."},{"book":"ЕЗЭКІІЛЯ","chapter":"16","verse":"45","text":"Ты - дачка ў маці твае, якая кінула мужа свайго і дзяцей сваіх, і ты - сястра ў сёстраў тваіх, якія кінулі мужоў сваіх. Маці ваша Хэтэянка, і бацька ваш Амарэй."},{"book":"ЕЗЭКІІЛЯ","chapter":"16","verse":"46","text":"А большая сястра твая - Самарыя, якая з дочкамі сваімі жыве зьлева ад цябе; а меншая сястра твая, якая жыве справа ад цябе, ёсьць Садома з дочкамі яе."},{"book":"ЕЗЭКІІЛЯ","chapter":"16","verse":"47","text":"Але ты і ня іхнімі шляхамі хадзіла і не паводле іхніх мярзотаў чыніла; гэтага было мала; ты паводзілася распусьней за іх на ўсіх шляхах тваіх."},{"book":"ЕЗЭКІІЛЯ","chapter":"16","verse":"48","text":"Жыву Я, кажа Гасподзь Бог; Садома, сястра твая, не рабіла таго сама і яе дочкі, што рабіла ты і дочкі твае."},{"book":"ЕЗЭКІІЛЯ","chapter":"16","verse":"49","text":"Вось, у чым была беззаконнасьць Садомы, сястры тваёй і дочак яе: у ганарлівасьці, перасычанасьці і гультайстве, і яна рук беднага і ўбогага не падтрымлівала,"},{"book":"ЕЗЭКІІЛЯ","chapter":"16","verse":"50","text":"І заганарыліся яны і рабілі мярзоты перад абліччам Маім, і, убачыўшы гэта, Я адкінуў іх."},{"book":"ЕЗЭКІІЛЯ","chapter":"16","verse":"51","text":"І Самарыя палавіны грахоў тваіх не награшыла; ты пераўзышла іх мярзотамі тваімі, і праз твае мярзоты, якія рабіла ты, сёстры твае апынуліся справядлівейшыя за цябе."},{"book":"ЕЗЭКІІЛЯ","chapter":"16","verse":"52","text":"Нясі ж пасаромленьне тваё і ты, якая асуджала сёстраў тваіх; паводле грахоў тваіх, якімі ты зганьбіла сябе больш за іх, яны справядлівейшыя за цябе. Чырваней жа ад сораму і ты, і нясі пасарамленьне тваё, як апраўданьне сёстраў тваіх."},{"book":"ЕЗЭКІІЛЯ","chapter":"16","verse":"53","text":"Але Я вярну іхні палон, палон Садомы і дочак яе, палон Самарыі і дочак яе, і паміж імі палон паланёных тваіх,"},{"book":"ЕЗЭКІІЛЯ","chapter":"16","verse":"54","text":"каб ты несла пасарамленьне тваё і саромелася ўсяго таго, што рабіла, служачы ім суцяшэньнем."},{"book":"ЕЗЭКІІЛЯ","chapter":"16","verse":"55","text":"І сёстры твае, Садома і дочкі яе, вернуцца ў ранейшы свой стан; і Самарыя і дочкі яе вернуцца ў ранейшы стан свой, і ты і дочкі твае вернецеся ў ранейшы стан ваш."},{"book":"ЕЗЭКІІЛЯ","chapter":"16","verse":"56","text":"Пра сястру тваю Садому і згадкі ня было ў вуснах тваіх у дні ганарлівасьці тваёй,"},{"book":"ЕЗЭКІІЛЯ","chapter":"16","verse":"57","text":"пакуль не адкрыта была бязбожнасьць твая, як у час пасарамленьня ад дочак Сірыі і ўсіх навакольных яе, ад дочак Філістымы, якія глядзелі на цябе з пагардай з усіх бакоў."},{"book":"ЕЗЭКІІЛЯ","chapter":"16","verse":"58","text":"За распусту тваю і за мярзоты твае церпіш ты, кажа Гасподзь."},{"book":"ЕЗЭКІІЛЯ","chapter":"16","verse":"59","text":"Бо так кажа Гасподзь Бог: Я зраблю з табою, як рабіла ты, патаптаўшы прысягу парушэньнем спрымірэнства."},{"book":"ЕЗЭКІІЛЯ","chapter":"16","verse":"60","text":"Але Я прыгадаю спрымірэнства Маё з табою ў дні маладосьці тваёй, і аднаўлю з табою вечнае спрымірэнства."},{"book":"ЕЗЭКІІЛЯ","chapter":"16","verse":"61","text":"І ты ўзгадаеш пра шляхі твае, і будзе сорамна табе, калі пачнеш прымаць да сябе сёстраў тваіх, большых за цябе, як і меншых за цябе, і калі Я буду даваць табе іх у дочкі, а не ад твайго спрымірэнства."},{"book":"ЕЗЭКІІЛЯ","chapter":"16","verse":"62","text":"Я аднаўлю спрымірэнства Маё з табою, і ўведаеш, што Я - Гасподзь,"},{"book":"ЕЗЭКІІЛЯ","chapter":"16","verse":"63","text":"дзеля таго, каб ты памятала і саромелася, і каб наперад нельга было табе і рота разьзявіць ад сораму, калі Я дарую табе ўсё, што ты рабіла, кажа Гасподзь Бог."}]}