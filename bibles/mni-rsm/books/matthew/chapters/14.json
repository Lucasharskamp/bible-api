{"data":[{"book":"Matthew","chapter":"14","verse":"1","text":"Matam aduda Galilee-gi leingak mapu Herod-na Jisugi maramda tarabada,"},{"book":"Matthew","chapter":"14","verse":"2","text":"mahakna mahakki phamnaibasingda hairak-i, “Mahak asi asengbamak baptize toubiba John-ni. Mahak asibasinggi maraktagi hinggatkhre, aduna mahakna matik leiba thabaksing touba ngambagi panggal mangonda leiribani.”"},{"book":"Matthew","chapter":"14","verse":"3","text":"Mamaangda Herod-na mahakki manao nupa Philip-ki nupi Herodias masunglanggidamak John-bu pharaga punduna keisumsangda thamkhi."},{"book":"Matthew","chapter":"14","verse":"4","text":"14:4 Levi 18:16; 20:21  Maramdi John-na mangonda “Nahakna Herodias-pu louba wayen kai” haikhi."},{"book":"Matthew","chapter":"14","verse":"5","text":"Aduga Herod-na mahakpu hatninglabasu, mahakna miyambu kirammi. Maramdi makhoina John-bu Tengban Mapugi wa phongdokpa maichou amani haina lourammi."},{"book":"Matthew","chapter":"14","verse":"6","text":"Adubu Herod-ki mapok numitta Herodias-ki machanupina tinlibasinggi mangda jagoi saduna Herod-pu yamna pelhallammi."},{"book":"Matthew","chapter":"14","verse":"7","text":"Maduda pelladuna mahakna nijaba adumak pibigani haiduna Herod-na mangonda wasaklammi."},{"book":"Matthew","chapter":"14","verse":"8","text":"Aduda mamagi thousindagi mahakna “Baptize toubiba John-gi makok adu sempak amada haptuna eingonda pibiyu” haiduna Herod-ta hairammi."},{"book":"Matthew","chapter":"14","verse":"9","text":"Maduda ningthou thawai warammi, adum oinamakpu thouram aduda tinlibasing adugi mamaangda mahakna wasakkhibagi maramna, niriba adu pinanaba mahakna yathang pirammi."},{"book":"Matthew","chapter":"14","verse":"10","text":"Adudagi mahakna mahakki lanmising thaduna keisumsangda leiriba baptize toubiba John-gi mangak adu kak-hankhi."},{"book":"Matthew","chapter":"14","verse":"11","text":"Aduga John-gi makok adu sempak amada haptuna puraklaga nupi aduda pire, aduga mahakna madu mamagi nakta puraklammi."},{"book":"Matthew","chapter":"14","verse":"12","text":"Amasung John-gi tung-inbasing aduna laklaga mahakki asiba hakchang adu louduna leiron chankhi. Adudagi makhoina chattuna thoudok adubu Jisuda tamkhi."},{"book":"Matthew","chapter":"14","verse":"13","text":"Jisuna pao adu tabada hi amada tongduna mapham adu thadoklaga mathanta achikpa mapham amada chatkhirammi. Adubu misingna madu tabada makhoi makhoigi saharsing thadoklamlaga makhongna kangphalda chattuna Ibungogi tung illaklammi."},{"book":"Matthew","chapter":"14","verse":"14","text":"Aduga Jisuna hidagi hek kumthabaga yamlaba miyam adu uba matamda Ibungogi thamoida makhoibu nungsiba poklammi amasung mahakna makhoigi anabasingbu phahanbirammi."},{"book":"Matthew","chapter":"14","verse":"15","text":"Adudagi numidangwairam oisillaklabada Ibungogi tung-inbasingna Ibungogi nakta laktuna hairak-i, “Mapham asi lamhangni, aduga matam asisu thengjillakle. Aduna makhoina khunggangsingda chattuna makhoi masagi chananaba leijarunaba miyam asi thadokkhrasi.”"},{"book":"Matthew","chapter":"14","verse":"16","text":"Adubu Jisuna makhoida hairak-i, “Makhoina chatlubagi mathou tade. Nakhoina oina makhoida chanaba piyu.”"},{"book":"Matthew","chapter":"14","verse":"17","text":"Makhoina Ibungoda khumlak-i, “Eikhoigi leijaba haibabu tal manga amadi nga anikhak lei.”"},{"book":"Matthew","chapter":"14","verse":"18","text":"Maduda Ibungona makhoida hairak-i, “Madu eigi inakta purak-u.”"},{"book":"Matthew","chapter":"14","verse":"19","text":"Adudagi Ibungona miyamsing adubu napi mathakta phamnanaba yathang pirammi. Aduga mahakna tal manga amasung nga ani adu louduna swargada yengkhattuna Tengban Mapubu thagatcharaga talsing adu settuna tung-inbasingda pire. Aduga tung-inbasing aduna madu miyamda yenthoklammi."},{"book":"Matthew","chapter":"14","verse":"20","text":"Amasung makhoi pumnamakna mabuk thanna charaba matungda tung-inbasing aduna lemhouba machet makaising adu khomjinbada thumok taranithoi thankhi."},{"book":"Matthew","chapter":"14","verse":"21","text":"Numit aduda chakhiba mising adu nupi amasung angang thadana nupa lising mangarom oirammi."},{"book":"Matthew","chapter":"14","verse":"22","text":"Adugi hek matungda, Jisuna miyam adubu halhallingeida Ibungogi tung-inbasing adubu hi tonghanduna mahakki mang thana pat adugi wangmada chat-hallammi."},{"book":"Matthew","chapter":"14","verse":"23","text":"Adudagi Ibungona mising adubu mayumda halhankhraba matungda haijanabagidamak mathanta chingthak amada kakhatlammi. Aduga mahakna mapham aduda mathanta leiringeida numidangwairam oisinlaklammi."},{"book":"Matthew","chapter":"14","verse":"24","text":"Matam aduda hi adudi nungsit maiyoknabagi maramna ithakna yeiduna iyaida leirammi."},{"book":"Matthew","chapter":"14","verse":"25","text":"Aduga nongngallamdaigi pung ahum aduwaida Jisuna ising mathakta khongna chattuna mahakki tung-inbasinggi nakta laklammi."},{"book":"Matthew","chapter":"14","verse":"26","text":"Aduga Ibungona ising mathakta khongna chatpadu ubada, Ibungogi tung-inbasing aduna akiba phaoraduna hairak-i, “Masi tamnaba laini” amasung makhoina kibaga loinana laorammi."},{"book":"Matthew","chapter":"14","verse":"27","text":"Adubu khudak aduda Jisuna makhoida hairak-i, “Nathouna phou, eini kiganu!”"},{"book":"Matthew","chapter":"14","verse":"28","text":"Adudagi Peter-na hairak-i, “Ibungo, asengbamak nahak oirabadi, eihakna ising mathak asida chattuna nanakta laknaba eingonda yathang pinabiyu.”"},{"book":"Matthew","chapter":"14","verse":"29","text":"Maduda Jisuna hairak-i, “Lak-u!” Aduga Peter-na hidagi kumthaduna Ibungogi manak tamna ising mathakta chatlammi."},{"book":"Matthew","chapter":"14","verse":"30","text":"Adubu mahakna akanba nungsit adu uba matamda mahak akiba phaoraklammi amasung isingda lupthaba houraklammi. Maduda mahakna laorak-i, “Ibungo, eihakpu kanbiyu!”"},{"book":"Matthew","chapter":"14","verse":"31","text":"Khudak aduda Jisuna makhut tingthoktuna mahakpu chingkhatpiraduna hairak-i, “He, thajaba watpa, nahakna karigi chingnaribano?”"},{"book":"Matthew","chapter":"14","verse":"32","text":"Aduga makhoina hida kakhatpaga nungsit adu lepkhre."},{"book":"Matthew","chapter":"14","verse":"33","text":"Adudagi hi manungda leiriba Ibungogi tung-inbasing aduna Ibungobu khurumjaduna hairak-i, “Tasengbamak Ibungo nahak Tengban Mapugi Machanupani!”"},{"book":"Matthew","chapter":"14","verse":"34","text":"Aduga makhoina pat adu lanthoktuna Gennesaret-ki lamda laklammi."},{"book":"Matthew","chapter":"14","verse":"35","text":"Mapham adugi mising aduna Jisubu khanglabada akoibada leiriba lam pumnamakta Ibungona thunglabagi pao thakhirammi. Aduga misingna anaba pumnamakpu Ibungogi manakta puraktuna,"},{"book":"Matthew","chapter":"14","verse":"36","text":"anabasing aduna Ibungogi phijida sokchanaba makhoina Ibungoda haijare. Aduga madubu sokchaba anaba khudingmakna anaba phajarammi."}]}