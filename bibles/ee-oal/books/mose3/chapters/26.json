{"data":[{"book":"Mose 3","chapter":"26","verse":"1","text":"“ ‘Legba aɖeke meganɔ mia si o. Migasubɔ aklamakpakpɛwo, aƒeliwo alo kpe kpakpɛwo gbeɖegbeɖe o, elabena nyee nye Yehowa, miaƒe Mawu."},{"book":"Mose 3","chapter":"26","verse":"2","text":"“ ‘Miwɔ nye Dzudzɔgbe ƒe sewo dzi, eye miade bubu nye Agbadɔ ŋu, elabena nyee nye Yehowa."},{"book":"Mose 3","chapter":"26","verse":"3","text":"“ ‘Ne miewɔ nye seawo katã dzi la,"},{"book":"Mose 3","chapter":"26","verse":"4","text":"mana tsi nadza na mi le tsidzaɣi, anyigba ana eƒe nuɖuɖu, eye gbemetiwo atse woƒe kutsetsewo."},{"book":"Mose 3","chapter":"26","verse":"5","text":"Miaƒe luƒoƒo ayi edzi va se ɖe wainxaɣi, wainxaɣi ayi edzi va se ɖe nuƒãɣi, miaɖu nu siwo katã ahiã mi, eye mianɔ miaƒe anyigba dzi le dedinɔnɔ me,"},{"book":"Mose 3","chapter":"26","verse":"6","text":"elabena mana ŋutifafa mi. Miamlɔ anyi, adɔ alɔ̃ le dziɖeɖi me. Manya lã wɔadãwo ɖa le mia ŋgɔ."},{"book":"Mose 3","chapter":"26","verse":"7","text":"Mianya miaƒe futɔwo ɖe du nu; woaku ɖe miaƒe yi nu."},{"book":"Mose 3","chapter":"26","verse":"8","text":"Mia dometɔ atɔ̃ anya ame alafa ɖeka ɖe du nu, eye mia dometɔ alafa ɖeka anya ame akpe ewo! Miaɖu miaƒe futɔwo katã dzi."},{"book":"Mose 3","chapter":"26","verse":"9","text":"Makpɔ mia dzi, mana miadzi asɔ gbɔ, eye mawɔ nu si mebla kpli mi la dzi."},{"book":"Mose 3","chapter":"26","verse":"10","text":"Miaƒe nukuwo asɔ gbɔ na mi wu ale si miehiã ale gbegbe be miaganya nu si miawɔ kple esi atsi anyi o, eye mianya ɣeyiɣi si nuŋeɣi agaɖo o!"},{"book":"Mose 3","chapter":"26","verse":"11","text":"Manɔ mia dome; mianye ŋunyɔnu nam o."},{"book":"Mose 3","chapter":"26","verse":"12","text":"Mazɔ le mia dome, manye miaƒe Mawu, eye miawo mianye nye amewo,"},{"book":"Mose 3","chapter":"26","verse":"13","text":"elabena nyee nye Yehowa, miaƒe Mawu, ame si kplɔ mi tso Egiptenyigba dzi, ale be miaganye kluviwo azɔ o. Meɖe kɔkuti le kɔ dzi na mi, ale be miazɔ abe ablɔɖemewo kple bubumewo ene.’ ”"},{"book":"Mose 3","chapter":"26","verse":"14","text":"“Ke ne miaɖo tom alo awɔ nye seawo dzi o,"},{"book":"Mose 3","chapter":"26","verse":"15","text":"ke boŋ miagbe nye ɖoɖowo la,"},{"book":"Mose 3","chapter":"26","verse":"16","text":"ekema nu si mawɔ mie nye: mado ŋɔdzi na mi kple asrã sesẽtɔ. Dɔléle aɖe fu na miaƒe ŋkuwo, eye gbɔdzɔgbɔdzɔ age ɖe miaƒe agbenɔnɔ me. Dzodzroe miaƒã miaƒe nukuwo, elabena miaƒe futɔwoe aɖu wo."},{"book":"Mose 3","chapter":"26","verse":"17","text":"“Maɖe ŋku atɔ mi; miasi le miaƒe futɔwo nu. Ame siwo lé fu mi la aɖu mia dzi. Gawu la, miade asi sisi me, togbɔ be ame aɖeke manɔ mia nyam o hã!"},{"book":"Mose 3","chapter":"26","verse":"18","text":"“Ne miegagbe toɖoɖom kokoko la, mahe to na mi vevie zi adre ɖe miaƒe nu vɔ̃wo ta."},{"book":"Mose 3","chapter":"26","verse":"19","text":"Maɖe miaƒe ŋusẽ si dzi miedana ɖo la dzi, mana dziƒo nanɔ na mi abe gayibɔ ene, eye anyigba nanɔ na mi abe akɔbli ene."},{"book":"Mose 3","chapter":"26","verse":"20","text":"Miadagba dzodzro, elabena miaƒe anyigba mana miaƒe nukuwo naʋã o, eye miaƒe kutsetsetiwo matse ku o."},{"book":"Mose 3","chapter":"26","verse":"21","text":"“Ne miagaɖo tom ɣe ma ɣi hã o la, mana dɔvɔ̃ bubu adre nava mia dzi ɖe miaƒe nu vɔ̃wo ta."},{"book":"Mose 3","chapter":"26","verse":"22","text":"Maɖo lã wɔadãwo ɖa be woawu mia viwo, avuvu miaƒe aƒemelãwo, aɖe miaƒe xexlẽme dzi akpɔtɔ, ale be amewo avɔ le miaƒe mɔwo dzi."},{"book":"Mose 3","chapter":"26","verse":"23","text":"“Eye ne nu siawo gɔ̃ hã mana miatrɔ dzi me o, ke boŋ miagayi tsitretsitsi ɖe nye didiwo ŋu dzi la,"},{"book":"Mose 3","chapter":"26","verse":"24","text":"ekema nye hã matsi tsitre ɖe miaƒe didiwo ŋu, eye nye ŋutɔ gɔ̃ hã mafia fu mi zi adre ɖe miaƒe nu vɔ̃wo ta."},{"book":"Mose 3","chapter":"26","verse":"25","text":"Mabia hlɔ̃ mi le ale si miegbe nye nubabla dzi wɔwɔ ta, to aʋawɔwɔ hehe va mia dzi me. Miasi ayi miaƒe duwo me, eye maɖo dɔvɔ̃ ɖe mia dome le afi ma. Miaƒe futɔwo aɖu mia dzi."},{"book":"Mose 3","chapter":"26","verse":"26","text":"Magblẽ miaƒe nuɖuɖu ƒe dzɔtsoƒe me, ale be abolokpo ɖeka pɛ ame abolo na ƒome ewo. Ne mieɖu nu sue si aka mia si vɔ la, dɔ agawu mi kokoko."},{"book":"Mose 3","chapter":"26","verse":"27","text":"“Ne miagagbe toɖoɖom kple nye sewo dzi wɔwɔ kokoko la,"},{"book":"Mose 3","chapter":"26","verse":"28","text":"ekema mana nye dɔmedzoe sesẽ la nabi ɖe mia ŋu, eye mana tohehe si dzi ŋɔ zi adre wu tsãtɔwo la nava mia dzi le miaƒe nu vɔ̃wo ta."},{"book":"Mose 3","chapter":"26","verse":"29","text":"Miaɖu miawo ŋutɔ mia viŋutsuwo kple mia vinyɔnuwo,"},{"book":"Mose 3","chapter":"26","verse":"30","text":"makaka vɔsamlekpui siwo le towo dzi, afi si miedea ta agu na legbawo le. Magbã miaƒe dzudzɔdovɔsamlekpuiwo, miaƒe ame kukuwo aƒaƒã ɖe miaƒe legbawo dome, eye mianyɔ ŋu nam."},{"book":"Mose 3","chapter":"26","verse":"31","text":"Mana miaƒe du gãwo nazu aƒedowo, magblẽ miaƒe mawusubɔƒewo, eye miaƒe dzudzɔdovɔsamlekpuiwo magadze ŋunye o."},{"book":"Mose 3","chapter":"26","verse":"32","text":"Ɛ̃, mana miaƒe anyigba nazu gbegbe, miaƒe futɔwo axɔ miaƒe anyigba, eye woƒe nu aku le nu si mewɔ mi la ta."},{"book":"Mose 3","chapter":"26","verse":"33","text":"“Makaka mi ɖe dukɔwo dome, eye ne mieyina la, mana aʋa nasi mi. Miaƒe anyigba azu gbegbe, eye miaƒe du gãwo agbã."},{"book":"Mose 3","chapter":"26","verse":"34","text":"Ekema anyigba la akpɔ gbɔdzɔe le ɣeyiɣi siwo katã wònye gbegbe la me, esime miele miaƒe futɔwo ƒe anyigba dzi, ekema anyigba la adzudzɔ, eye wòakpɔ eƒe gbɔdzɔe."},{"book":"Mose 3","chapter":"26","verse":"35","text":"Le ɣeyiɣi siwo katã me wònye gbegbe la, anyigba la akpɔ dzudzɔ si mekpɔ le dzudzɔgbe siwo mienɔ edzi la kpɔ o."},{"book":"Mose 3","chapter":"26","verse":"36","text":"“Mana woaɖe aboyo ame siwo aganɔ agbe la ayi didiƒenyigbawo dzi abe aʋaléleawo kple kluviwo ene. Woanɔ afi ma kple dzodzo nyanyanya ɣe sia ɣi. Ne ya ƒo aŋugba la, eƒe gbeɖiɖi ana woasi abe ame aɖee le wo nyam kple yi ene. Woadze anyi le esime ame aɖeke mele wo nyam o."},{"book":"Mose 3","chapter":"26","verse":"37","text":"Ɛ̃, togbɔ be ame aɖeke mele wo nyam o hã la, woasi, anɔ wo nɔewo dzi dzem abe ame siwo le sisim le aʋagbedzi, eye womate ŋu anɔ te ɖe futɔwo nu o ene."},{"book":"Mose 3","chapter":"26","verse":"38","text":"Miatsrɔ̃ le dukɔwo dome, eye miaƒe futɔwo awu mi."},{"book":"Mose 3","chapter":"26","verse":"39","text":"Ame siwo atsi agbe la atsi asi le futɔwo ƒe anyigba dzi le woƒe nu vɔ̃wo kple nu vɔ̃ siwo wo fofowo wɔ la ta."},{"book":"Mose 3","chapter":"26","verse":"40","text":"“Ke ne woaʋu woawo ŋutɔ ƒe nu vɔ̃wo kple wo fofowo ƒe nu vɔ̃wo me, woƒe tsitretsitsi ɖe ŋunye kple woƒe fulélem si"},{"book":"Mose 3","chapter":"26","verse":"41","text":"na meɖo wo ɖe woƒe futɔwo ƒe anyigba dzi me la, ekema ne woƒe dzi kuatriwo bɔbɔ wo ɖokui, eye woxe fe ɖe woƒe nu vɔ̃ ta la,"},{"book":"Mose 3","chapter":"26","verse":"42","text":"magaɖo ŋku ŋugbe siwo medo na Abraham, Isak kple Yakob la dzi. Maɖo ŋku anyigba la kple ale si amewo gblẽe ɖi la dzi,"},{"book":"Mose 3","chapter":"26","verse":"43","text":"elabena ele be anyigba la nagbɔ ɖe eme le esime amewo dzo le edzi. Ekema, mlɔeba la, woaxɔ woƒe tohehe le nye seawo dzi mawɔmawɔ kple woƒe vlododo nye dziɖuɖu ta."},{"book":"Mose 3","chapter":"26","verse":"44","text":"Ke togbɔ be wowɔ nu siawo katã hã la, nyematsrɔ̃ wo kple nubabla si mewɔ kpli wo la ɖikaa o, elabena nyee nye Yehowa, woƒe Mawu."},{"book":"Mose 3","chapter":"26","verse":"45","text":"Le woawo ta la, maɖo ŋku nye ŋugbedodowo na wo tɔgbuiwo dzi be manye woƒe Mawu, elabena nyee kplɔ wo tɔgbuiwo tso Egipte le esime dukɔwo katã ƒe nu ku esi wonɔ nu siwo nɔ dzɔdzɔm la kpɔm. Nyee nye Yehowa!”"},{"book":"Mose 3","chapter":"26","verse":"46","text":"Esiawoe nye se kple ɖoɖo siwo Yehowa na Israelviwo to Mose dzi le Sinai to la dzi."}]}