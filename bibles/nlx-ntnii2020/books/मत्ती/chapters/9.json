{"data":[{"book":"मत्ती","chapter":"9","verse":"1","text":"ओवतो यीशु डोंडह्या माय बोहीन ती पार गीयो, एने तान हेयरा माय आवो,9:1 कफरनहूम"},{"book":"मत्ती","chapter":"9","verse":"2","text":"एने दिखो, थोड़ाक माणहे लोखवान बेमारी वालाह खाटला पोर लोटाड़ीन ता फाय लावा। यीशु तान बुरहो देखीन ता लोखवान बेमारी वाला माणहाह केयो, “एय बेटा! दिर खा, तारा पाप माफ एय गीया।”"},{"book":"मत्ती","chapter":"9","verse":"3","text":"तेवी देरेमगुरू माय रेन थोड़ाक आपसा माय बोलाचाल केरीन केया, “ज्यो ते बोगवानान चिहटा किरेह।”"},{"book":"मत्ती","chapter":"9","verse":"4","text":"यीशु तान मोनान वातु जाणीन केयो, “तुमू तुमरा मोना माय खाराब विचार काहा केरतेह?"},{"book":"मत्ती","chapter":"9","verse":"5","text":"होपो काय हे, ‘ज्य केणे काय तारा पाप माफ एय गीया,’ काय ज्य केणे, ‘उठ एने चाल फिर?’"},{"book":"मत्ती","chapter":"9","verse":"6","text":"पुण तुमू ज्य जाण लिवो, माहु माणहान बेटाख देरती पोर पापाह माफ केरनेन आदिकार हे।” ओवतो यीशु लोखवान बेमारी वाला माणहाह केयो, “उठ, तारो खाटलो विस एने तार गेर जातरे!”"},{"book":"मत्ती","chapter":"9","verse":"7","text":"तो उठीन तान गेर जात रेनो।"},{"book":"मत्ती","chapter":"9","verse":"8","text":"माणहे ज्य देखीन बिय गीया एने बोगवानान बोड़ाय केरने बाज गीया, जो माणहाह ओहलो आदिकार आपेल हे।"},{"book":"मत्ती","chapter":"9","verse":"9","text":"जेवी यीशु ता रेन जाणे बाजरियेल ईतो तेवी तो फालो उकालने जागे एक माणहाह बोह रियेल दिख्यो, तान नाव मत्ती एतो। यीशु ताह केयो, “मार पासाण आव लाग। तेवी तो उठीन तान पासाण चाल दिनो।”"},{"book":"मत्ती","chapter":"9","verse":"10","text":"जेवी यीशु लेवीन गेरा माय रूटो खाणेन बोह रियेल ईतो,9:10 लेवीन गेरा माय तेवी जुलूम होवटा फालो उकालनारे एने पापी आवीन ता हेऱ्या बोह रियेल एता।"},{"book":"मत्ती","chapter":"9","verse":"11","text":"तेवी ज्य देखीन फरिसी यीशुन चेलाह केया, “तुमरो गुरू फालो उकालनारा एने पापी हिऱ्यो काहा खाथे?”"},{"book":"मत्ती","chapter":"9","verse":"12","text":"ज्य होमलीन यीशु ताह जापाप आप्यो, “वोंसी हाजालान केरता नाह पुण दुखाऱ्यान केरता जोरवरी हे।"},{"book":"मत्ती","chapter":"9","verse":"13","text":"तानकेरता तुमू जावो एने ज्यान मतलब काय हे तो जाण लिवो, ‘मी बोली नाह, पुण गीण होदथो।’ काहाकाय मी देरमी माणहाह नाह, पुण पापीह हादणेन आयेल हे।”9:13 मत्ती 12:7; होशे 6:6"},{"book":"मत्ती","chapter":"9","verse":"14","text":"तेवी बपतीस्मा केरनार योहानान चेला यीशु फाय आवीन केया, “काय कारेण हे, काय आमु एने फरिसी ते उपास देरतेह, पुण तारा चेला उपास काहा नाह देरते?”"},{"book":"मत्ती","chapter":"9","verse":"15","text":"यीशु ताह जापाप आप्यो, “जाह वोर वोवड़ो वाराड्या हिऱ्यो हे काय ता दुख मोणावती? पुण ता दिह आवती जेवी वोवड़ो ता हिऱ्यो रेन आलेग एय जाय, तेवी ता उपास देरती।"},{"book":"मत्ती","chapter":"9","verse":"16","text":"“नोवाला फाड़कान ठिगलो जुनाला फाड़का पोर कुण नाह लागाड़ने, काहाकाय तो ठिगलो ता फाड़काह होवटोह फाड़ देय, एने फाड़को जादा कोचलाय जाय।"},{"book":"मत्ती","chapter":"9","verse":"17","text":"एने नोवाला अंगुरान रूहाह जुनाला चामड़ान थेयली माय नाह बोरते, काहाकाय ओहलो केरहु ताहार चामड़ान थेयली फाट जाथे, तानकेरता नोवाला अंगुरान रूहाह, नोवाली चामड़ान थेयली माय बोरनु, तेवी रूह एने थेयली दुयू वोचीन रेती।”"},{"book":"मत्ती","chapter":"9","verse":"18","text":"यीशु ता हिऱ्यो वातु केरनेच बाजरियेल ईतो, तोलाक माय यहुदि पोंचान एक आदिकारी ता फाय आवो, एने तान पाया पोड़ीन केयो, “मारी सोरी एवीच मोरनीह; पुण तु केदी आवीन ती पोर आथ मिलहे, ते ती जीवताली एय जाय।”"},{"book":"मत्ती","chapter":"9","verse":"19","text":"तेवी यीशु उठीन, तान चेला हिऱ्यो तान पासाण चाल दिनो।"},{"book":"मत्ती","chapter":"9","verse":"20","text":"एने ता एक बायकु एती जीह बारा वोरह्या रेन लुय वोयणेन बेमारी एती, ती पासाण रेन आवीन यीशुन फाड़कान सेंडो सापेल लेदी।"},{"book":"मत्ती","chapter":"9","verse":"21","text":"काहाकाय ती तीन मोना माय विचार केरताली, “केदी मी तान फाड़काह ओलीच सापली लेह ते हुदेर जाह।”"},{"book":"मत्ती","chapter":"9","verse":"22","text":"यीशु फिरीन तीह दिख्यो, एने केयो, “मार बेटी दिर खा! तारो बुरहो तुवाह हुदार दियेल हे।” एने ती चालोच हुदरी गियी।"},{"book":"मत्ती","chapter":"9","verse":"23","text":"जेवी यीशु ता आदिकारीन गेर पोचनो। तो पावला वाजाड़नाराह एने गेरदीह आयेड़ तालो दिख्यो,"},{"book":"मत्ती","chapter":"9","verse":"24","text":"एने यीशु केयो, “तुमू आखा बाहेर जात रिवो, सोरी मोरी नाह, पुण हुवणे बाजरेनीह!” ज्य होमलीन माणहे तान मोजाक उड़ाया।"},{"book":"मत्ती","chapter":"9","verse":"25","text":"पुण जेवी आखा माणहाह बाहेर निकाल देना, ते यीशु सोरीह मिलेल ती जागे जाईन तीन आथ दिऱ्यो, एने ती जीव उठनी।"},{"book":"मत्ती","chapter":"9","verse":"26","text":"एने ज्यी वातुन खोबेर आखा देसा माय पोसीर गियी।"},{"book":"मत्ती","chapter":"9","verse":"27","text":"जेवी यीशु तारेन जाणे बाजरियेल ईतो, ते दुय आंदला तान पासाण चाल देना एने इहकेरीन आयेड़ने बाज गीया, “एय दाऊदान बेटाख, आमु पोर गीण केर!”"},{"book":"मत्ती","chapter":"9","verse":"28","text":"जेवी यीशु गेरा माय आवो, तेवी यीशु केयो, “तुमूह बुरहो हे काय मी तुमूह हुदार सेकथु?” ता जापाप आप्या, “होव मालीक!”"},{"book":"मत्ती","chapter":"9","verse":"29","text":"तेवी यीशु तान डोलाह सापलीन केयो, “तुमरा बोरहान गेत, तुमरी केरता एय!”"},{"book":"मत्ती","chapter":"9","verse":"30","text":"एने तान डोला उगड़ी गीया। ओवतो यीशु ताह सोमजाड़ीन केयो, “उशारिम ज्यी वात कुण बी जाणने नाय जुवे!”"},{"book":"मत्ती","chapter":"9","verse":"31","text":"पुण ता ता रेन जाईन आखा देसाम यीशुन बाराम केय होमलाया।"},{"book":"मत्ती","chapter":"9","verse":"32","text":"जेवी यीशु एने तान चेला बाहेर जाणे बाजरियेल एता, तेवी माणहे एक मुकाह जा माय खाराब जीव एतो, ता फाय लावा।"},{"book":"मत्ती","chapter":"9","verse":"33","text":"एने जेवी तो खाराब जीवाह निकाल दिनो, ते तो मुको, जो पेल कायच बोल नाह सेकतालो, बोलने बाज गीयो। ज्य देखीन आखा माणहे बोंगलायीन केया, “इस्राएल माय ओहली वात केदीच नाह देख्या।”"},{"book":"मत्ती","chapter":"9","verse":"34","text":"पुण फरिसी केया, “ज्यो ते बुतड़ान मुखीन मोदेक लेन बुतड़ाह निकालेह।”"},{"book":"मत्ती","chapter":"9","verse":"35","text":"यीशु यहुदियान बोक्ती केरन्या गेरा माय जाईन हिकाड़तालो, एने बोगवानान राज ने हाजाली खोबरीन पारचार केरतालो, एने माणहान बेमारीह एने सोब बातीन बेमारी एने कोमजोरीह सिटो किरते; ता आखा ईलाका माय गाव गाव एने हियोर हियोर फिरतालो।"},{"book":"मत्ती","chapter":"9","verse":"36","text":"जेवी तो माणहान गेरदीह दिख्यो, ते ताह माणहा पोर जुलूम किव आवी, काहाकाय माणहे ता मेंड्रान गेत दुखी चिन्ता माय बोरायेल एने नाराज एता जान कुण गोवाल नाह रेणे।9:36 गिनती 27:17; 1 राजा 22:17; 2 इतिहास 18:16; यहेजकेल 34:5; मरकुस 6:34"},{"book":"मत्ती","chapter":"9","verse":"37","text":"9:37 लुका 10:2तेवी यीशु तान चेलाह केयो, “पाकेल कामाय जुलूम हे, पुण मोंजर्‍या थोड़ाच हेते।"},{"book":"मत्ती","chapter":"9","verse":"38","text":"तानकेरता कामायीन मालीकाह किवो काय तो तान खेतान कामाय काटणेन केरता मोंजर्‍या मोकली।”"}]}