{"data":[{"book":"متی","chapter":"16","verse":"1","text":"روزی فریسی‌ها و صدوقی‌ها که سران مذهبی و سیاسی قوم بودند، آمدند تا عیسی را بیازمایند. به این منظور از او خواستند آیتی آسمانی به ایشان نشان دهد تا اقتدار خود را ثابت کند."},{"book":"متی","chapter":"16","verse":"2","text":"او جواب داد: «شما خوب می‌توانید وضع هوا را پیش‌بینی کنید. اگر عصر، آسمان سرخ باشد، می‌گویید فردا هوا خوب خواهد بود؛"},{"book":"متی","chapter":"16","verse":"3","text":"و اگر صبح، آسمان سرخ باشد، می‌گویید که باران خواهد بارید. شما که نشانه‌های آسمان را تعبیر می‌کنید، چطور نمی‌توانید نشانه‌های زمانها را تعبیر نمایید!"},{"book":"متی","chapter":"16","verse":"4","text":"نسل شریر و زناکار آیتی می‌طلب! اما تنها آیتی که به ایشان می‌دهم، آیت یونس نبی است.» این را گفت و از ایشان جدا شد."},{"book":"متی","chapter":"16","verse":"5","text":"وقتی به آن سوی دریا رسیدند، شاگردان متوجه شدند که فراموش کرده‌اند با خود نان بردارند."},{"book":"متی","chapter":"16","verse":"6","text":"عیسی به ایشان فرمود: «مواظب باشید و از خمیرمایۀ فریسی‌ها و صدوقی‌ها خود را دور نگه دارید.»"},{"book":"متی","chapter":"16","verse":"7","text":"پس شاگردان با یکدیگر به بحث پرداختند که چطور فراموش کردند نان بردارند."},{"book":"متی","chapter":"16","verse":"8","text":"عیسی پی برد که با یکدیگر دربارهٔ چه گفتگو می‌کنند. پس گفت: «ای کم‌ایمانان، چرا در این باره بحث می‌کنید که نان ندارید؟"},{"book":"متی","chapter":"16","verse":"9","text":"آیا هنوز هم نمی‌فهمید؟ آیا به یاد ندارید آن پنج نان و پنج هزار نفر و چند سبد را که برداشتید؟"},{"book":"متی","chapter":"16","verse":"10","text":"یا از یاد برده‌اید که یکبار دیگر با هفت نان، چهار هزار نفر را سیر کردم؟ چند زنبیل از خُرده‌ها جمع کردید؟"},{"book":"متی","chapter":"16","verse":"11","text":"پس چرا درک نمی‌کنید که من دربارهٔ نان سخن نمی‌گویم؟ باز هم می‌گویم: از خمیرمایهٔ فریسی‌ها و صدوقی‌ها خود را دور نگاه دارید.»"},{"book":"متی","chapter":"16","verse":"12","text":"بالاخره شاگردان فهمیدند که منظور عیسی از «خمیرمایه»، همانا تعلیمات فریسی‌ها و صدوقی‌ها است."},{"book":"متی","chapter":"16","verse":"13","text":"وقتی عیسی به قیصریهٔ فیلیپی رسید، از شاگردانش پرسید: «مردم پسر انسان را که می‌دانند؟»"},{"book":"متی","chapter":"16","verse":"14","text":"جواب دادند: «بعضی‌ها می‌گویند که یحیای تعمید‌دهنده است؛ عده‌ای نیز می‌گویند ایلیا، یا ارمیا و یا یکی دیگر از پیامبران است که دوباره ظهور کرده است.»"},{"book":"متی","chapter":"16","verse":"15","text":"سپس پرسید: «شما چه می‌گویید؟ به نظر شما من که هستم؟»"},{"book":"متی","chapter":"16","verse":"16","text":"شمعون پطرس جواب داد: «تویی مسیح، پسر خدای زنده!»"},{"book":"متی","chapter":"16","verse":"17","text":"عیسی فرمود: «ای شمعون، پسر یونا، خوشا به حال تو! زیرا تو این حقیقت را از انسان نیاموختی، بلکه پدر آسمانی من این را بر تو آشکار ساخته است."},{"book":"متی","chapter":"16","verse":"18","text":"و من نیز می‌گویم که تویی پطرس، یعنی ”صخره“، و من بر روی این صخره، کلیسای خود را بنا می‌کنم، و قدرتهای جهنم هرگز قادر به نابودی آن نخواهند بود."},{"book":"متی","chapter":"16","verse":"19","text":"من کلیدهای ملکوت آسمان را به تو می‌دهم. آنچه بر زمین ببندی، در آسمان نیز بسته خواهد شد، و آنچه بر زمین بگشایی، در آسمان نیز گشوده خواهد شد.»"},{"book":"متی","chapter":"16","verse":"20","text":"آنگاه به شاگردانش دستور اکید داد که به کسی نگویند که او مسیح است."},{"book":"متی","chapter":"16","verse":"21","text":"از آن پس، عیسی آشکارا به شاگردانش می‌گفت که لازم است به اورشلیم برود و اینکه در آنجا مشایخ و کاهنان اعظم و علمای دین او را آزار داده، خواهند کشت، اما در روز سوم زنده خواهد شد."},{"book":"متی","chapter":"16","verse":"22","text":"پطرس او را به کناری کشیده، با مخالفت به او گفت: «سَروَر من، خدا نکند که چنین اتفاقی برای شما بیفتد.»"},{"book":"متی","chapter":"16","verse":"23","text":"عیسی برگشت و به پطرس فرمود: «دور شو از من ای شیطان! تو دام خطرناکی برای من هستی! تو با دید انسانی به این موضوع نگاه می‌کنی، نه با دید خدایی.»"},{"book":"متی","chapter":"16","verse":"24","text":"آنگاه عیسی به شاگردانش گفت: «اگر کسی از شما بخواهد پیرو من باشد باید از خودخواهی دست بردارد و صلیب خود را بر دوش گیرد و مرا پیروی کند."},{"book":"متی","chapter":"16","verse":"25","text":"هر که بخواهد جان خود را نجات دهد، آن را از دست خواهد داد؛ اما هر که جانش را به خاطر من از دست بدهد، آن را نجات خواهد داد."},{"book":"متی","chapter":"16","verse":"26","text":"چه فایده که انسان تمام دنیا را ببرد، اما جانش را از دست بدهد؟ مگر چیزی با ارزشتر از جان او پیدا می‌شود؟"},{"book":"متی","chapter":"16","verse":"27","text":"زیرا پسر انسان با فرشتگان خود در شکوه و جلال پدر خود خواهد آمد و هر کس را از روی اعمالش داوری خواهد کرد."},{"book":"متی","chapter":"16","verse":"28","text":"یقین بدانید که در اینجا کسانی ایستاده‌اند که تا پسر انسان را نبینند که در ملکوتِ خود می‌آید، نخواهند مرد.»"}]}