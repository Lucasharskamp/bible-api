{"data":[{"book":"2 Korintským","chapter":"13","verse":"1","text":"Toto již po třetí jdu k vám, a v ústech dvou neb tří svědků staneť každé slovo."},{"book":"2 Korintským","chapter":"13","verse":"2","text":"Předpovědělť jsem, a předpovídám po druhé jako přítomný, a nepřítomný nyní píši těm, kteříž prve hřešili, i jiným všechněm, že přijdu-liť opět znovu, neodpustím,"},{"book":"2 Korintským","chapter":"13","verse":"3","text":"Poněvadž zkusiti hledáte toho, kterýž skrze mne mluví, Krista, kterýžto k vám není nemocný, ale mocný jest v vás."},{"book":"2 Korintským","chapter":"13","verse":"4","text":"Nebo ačkoli ukřižován jest jako nemocný, ale živ jest z moci Boží. A tak i my mdlí jsme s ním, ale živi budeme s ním, z moci Boží vztahující se až k vám."},{"book":"2 Korintským","chapter":"13","verse":"5","text":"Sami sebe zkušujte, jste-li u víře; sami sebe ohledujte. Èili sami sebe neznáte, že Ježíš Kristus jest v vás? Leč jste snad zavrženi."},{"book":"2 Korintským","chapter":"13","verse":"6","text":"Ale naději mám, žeť poznáte, žeť my nejsme zavrženi."},{"book":"2 Korintským","chapter":"13","verse":"7","text":"Modlímť se pak Bohu, abyste nic zlého nečinili, ne proto, abychom my se dokonalí ukázali, ale abyste vy to, což jest dobrého, činili, my pak jako zavržení abychom byli."},{"book":"2 Korintským","chapter":"13","verse":"8","text":"Neboť nic nemůžeme proti pravdě, ale k pravdě."},{"book":"2 Korintským","chapter":"13","verse":"9","text":"Radujeme se zajisté, že ač jsme mdlí, ale vy jste silní, a za toť se i modlíme, abyste vy byli dokonalí."},{"book":"2 Korintským","chapter":"13","verse":"10","text":"Protož toto nepřítomný jsa, píši, abych snad potom přítomen jsa, nemusil býti přísný, podle moci, kterouž mi dal Pán k vzdělání, a ne k zkáze."},{"book":"2 Korintským","chapter":"13","verse":"11","text":"Naposledy, bratří mějtež se dobře, dokonalí buďte, potěšujte se, jednostejně smyslte, pokoj mějte. A Bůh lásky a pokoje budeť s vámi."},{"book":"2 Korintským","chapter":"13","verse":"12","text":"Pozdravtež jedni druhých políbením svatým. Pozdravují vás všickni svatí."},{"book":"2 Korintským","chapter":"13","verse":"13","text":"Milost Pána Jezukrista, a láska Boží, a účastenství Ducha svatého budiž se všemi vámi. Amen. Druhý list k Korintským psán byl z Filippis, Města Macedonského, po Titovi a Lukášovi."}]}