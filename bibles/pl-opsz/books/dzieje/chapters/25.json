{"data":[{"book":"Dzieje","chapter":"25","verse":"1","text":"W trzy dni po objęciu urzędu w Cezarei, Festus udał się do Jerozolimy."},{"book":"Dzieje","chapter":"25","verse":"2","text":"Wówczas najwyżsi kapłani i wpływowi przywódcy żydowscy przedstawili mu zarzuty wobec Pawła. Poprosili też,"},{"book":"Dzieje","chapter":"25","verse":"3","text":"aby zrobił im przysługę i sprowadził go do Jerozolimy. Mieli bowiem zamiar urządzić po drodze zasadzkę i zabić go."},{"book":"Dzieje","chapter":"25","verse":"4","text":"Ale Festus odpowiedział, że Paweł pozostanie w Cezarei i że on sam też się tam wkrótce udaje. Zaproponował więc:"},{"book":"Dzieje","chapter":"25","verse":"5","text":"—Niech wasi przedstawiciele pojadą ze mną i wniosą oskarżenie, jeśli Paweł jest winny."},{"book":"Dzieje","chapter":"25","verse":"6","text":"Osiem lub dziesięć dni później wrócił do Cezarei. Następnego dnia zasiadł na fotelu sędziowskim i polecił, aby przyprowadzono Pawła."},{"book":"Dzieje","chapter":"25","verse":"7","text":"Żydowscy przywódcy, którzy przybyli z Jerozolimy, natychmiast otoczyli go i zaczęli stawiać mu wiele poważnych zarzutów. Niczego jednak nie potrafili udowodnić."},{"book":"Dzieje","chapter":"25","verse":"8","text":"—Nie zgrzeszyłem ani przeciw naszemu Prawu—bronił się Paweł—ani przeciw świątyni, ani przeciw cezarowi!"},{"book":"Dzieje","chapter":"25","verse":"9","text":"—Czy chciałbyś więc zeznawać przede mną w Jerozolimie?—zapytał go Festus, chcąc zadowolić żydowskich przywódców."},{"book":"Dzieje","chapter":"25","verse":"10","text":"—Nie!—odrzekł Paweł. —Przysługuje mi prawo osądzenia mojej sprawy przez samego cezara. Dobrze wiesz, że nie popełniłem żadnego przestępstwa przeciw mojemu narodowi."},{"book":"Dzieje","chapter":"25","verse":"11","text":"Jeśli dopuściłem się czynu zasługującego na śmierć, nie waham się umrzeć. Lecz jeśli nie zrobiłem niczego, o co mnie oskarżają, nikt nie ma prawa mnie im wydać. Odwołuję się do cezara!"},{"book":"Dzieje","chapter":"25","verse":"12","text":"Po omówieniu sytuacji ze swoją radą, Festus rzekł:"},{"book":"Dzieje","chapter":"25","verse":"13","text":"Jakiś czas później przybyli do Festusa w odwiedziny król Agryppa wraz z żoną Berenike."},{"book":"Dzieje","chapter":"25","verse":"14","text":"Po kilku dniach Festus przedstawił królowi sprawę Pawła."},{"book":"Dzieje","chapter":"25","verse":"15","text":"Gdy byłem w Jerozolimie, najwyżsi kapłani i żydowscy starsi wnieśli przeciwko niemu oskarżenie i zażądali ukarania go."},{"book":"Dzieje","chapter":"25","verse":"16","text":"Wyjaśniłem im oczywiście, że Rzymianie nie mają zwyczaju nikogo skazywać na śmierć, jeśli oskarżony nie stanie najpierw przed swoimi oskarżycielami i nie będzie miał prawa do obrony."},{"book":"Dzieje","chapter":"25","verse":"17","text":"A gdy wszyscy tu przybyli, nie odraczałem sprawy. Zająłem miejsce w fotelu sędziowskim i poleciłem przyprowadzić więźnia."},{"book":"Dzieje","chapter":"25","verse":"18","text":"Oskarżyciele nie postawili mu jednak żadnego z zarzutów, których się spodziewałem."},{"book":"Dzieje","chapter":"25","verse":"19","text":"Oskarżali go tylko o kwestie natury religijnej, dotyczące jakiegoś zmarłego Jezusa, o którym Paweł twierdzi, że żyje."},{"book":"Dzieje","chapter":"25","verse":"20","text":"Przyznam, że byłem bezradny wobec tych dociekań. Zaproponowałem więc Pawłowi, żeby poszedł do Jerozolimy i tam zeznawał."},{"book":"Dzieje","chapter":"25","verse":"21","text":"On jednak odwołał się do cezara, dlatego poleciłem pilnować go aż do czasu odesłania do Rzymu."},{"book":"Dzieje","chapter":"25","verse":"22","text":"—Chętnie posłuchałbym tego człowieka—powiedział Agryppa."},{"book":"Dzieje","chapter":"25","verse":"23","text":"Następnego dnia król Agryppa wraz z Berenike uroczyście wkroczyli na salę rozpraw. Towarzyszyło im wiele dowódców i wybitnych osobistości miasta. Festus rozkazał wprowadzić Pawła."},{"book":"Dzieje","chapter":"25","verse":"24","text":"—Królu Agryppo i wszyscy zebrani!—rozpoczął Festus. —Oto człowiek, którego śmierci domagają się tłumy Żydów, zarówno z Jerozolimy, jak i z naszego miasta."},{"book":"Dzieje","chapter":"25","verse":"25","text":"Według mnie nie popełnił on żadnego przestępstwa podlegającego karze śmierci. Ponieważ jednak odwołał się do cezara, postanowiłem go wysłać do Rzymu,"},{"book":"Dzieje","chapter":"25","verse":"26","text":"ale nie wiem, co na jego temat napisać cezarowi. Dlatego postawiłem go przed wami wszystkimi, a szczególnie przed tobą, królu Agryppo, abyście go przesłuchali i poradzili mi, co napisać."},{"book":"Dzieje","chapter":"25","verse":"27","text":"Nierozsądne byłoby bowiem wysyłać więźnia do cezara, nie podając, o co się go oskarża."}]}