{"data":[{"book":"मार्कः","chapter":"7","verse":"1","text":"अनन्तरं यिरूशालम आगताः फिरूशिनोऽध्यापकाश्च यीशोः समीपम् आगताः।"},{"book":"मार्कः","chapter":"7","verse":"2","text":"ते तस्य कियतः शिष्यान् अशुचिकरैरर्थाद अप्रक्षालितहस्तै र्भुञ्जतो दृष्ट्वा तानदूषयन्।"},{"book":"मार्कः","chapter":"7","verse":"3","text":"यतः फिरूशिनः सर्व्वयिहूदीयाश्च प्राचां परम्परागतवाक्यं सम्मन्य प्रतलेन हस्तान् अप्रक्षाल्य न भुञ्जते।"},{"book":"मार्कः","chapter":"7","verse":"4","text":"आपनादागत्य मज्जनं विना न खादन्ति; तथा पानपात्राणां जलपात्राणां पित्तलपात्राणाम् आसनानाञ्च जले मज्जनम् इत्यादयोन्येपि बहवस्तेषामाचाराः सन्ति।"},{"book":"मार्कः","chapter":"7","verse":"5","text":"ते फिरूशिनोऽध्यापकाश्च यीशुं पप्रच्छुः, तव शिष्याः प्राचां परम्परागतवाक्यानुसारेण नाचरन्तोऽप्रक्षालितकरैः कुतो भुजंते?"},{"book":"मार्कः","chapter":"7","verse":"6","text":"ततः स प्रत्युवाच कपटिनो युष्मान् उद्दिश्य यिशयियभविष्यद्वादी युक्तमवादीत्। यथा स्वकीयैरधरैरेते सम्मन्यनते सदैव मां। किन्तु मत्तो विप्रकर्षे सन्ति तेषां मनांसि च।"},{"book":"मार्कः","chapter":"7","verse":"7","text":"शिक्षयन्तो बिधीन् न्नाज्ञा भजन्ते मां मुधैव ते।"},{"book":"मार्कः","chapter":"7","verse":"8","text":"यूयं जलपात्रपानपात्रादीनि मज्जयन्तो मनुजपरम्परागतवाक्यं रक्षथ किन्तु ईश्वराज्ञां लंघध्वे; अपरा ईदृश्योनेकाः क्रिया अपि कुरुध्वे।"},{"book":"मार्कः","chapter":"7","verse":"9","text":"अन्यञ्चाकथयत् यूयं स्वपरम्परागतवाक्यस्य रक्षार्थं स्पष्टरूपेण ईश्वराज्ञां लोपयथ।"},{"book":"मार्कः","chapter":"7","verse":"10","text":"यतो मूसाद्वारा प्रोक्तमस्ति स्वपितरौ सम्मन्यध्वं यस्तु मातरं पितरं वा दुर्व्वाक्यं वक्ति स नितान्तं हन्यतां।"},{"book":"मार्कः","chapter":"7","verse":"11","text":"किन्तु मदीयेन येन द्रव्येण तवोपकारोभवत् तत् कर्ब्बाणमर्थाद् ईश्वराय निवेदितम् इदं वाक्यं यदि कोपि पितरं मातरं वा वक्ति"},{"book":"मार्कः","chapter":"7","verse":"12","text":"तर्हि यूयं मातुः पितु र्वोपकारं कर्त्तां तं वारयथ।"},{"book":"मार्कः","chapter":"7","verse":"13","text":"इत्थं स्वप्रचारितपरम्परागतवाक्येन यूयम् ईश्वराज्ञां मुधा विधद्व्वे, ईदृशान्यन्यान्यनेकानि कर्म्माणि कुरुध्वे।"},{"book":"मार्कः","chapter":"7","verse":"14","text":"अथ स लोकानाहूय बभाषे यूयं सर्व्वे मद्वाक्यं शृणुत बुध्यध्वञ्च।"},{"book":"मार्कः","chapter":"7","verse":"15","text":"बाह्यादन्तरं प्रविश्य नरममेध्यं कर्त्तां शक्नोति ईदृशं किमपि वस्तु नास्ति, वरम् अन्तराद् बहिर्गतं यद्वस्तु तन्मनुजम् अमेध्यं करोति।"},{"book":"मार्कः","chapter":"7","verse":"16","text":"यस्य श्रोतुं श्रोत्रे स्तः स शृणोतु।"},{"book":"मार्कः","chapter":"7","verse":"17","text":"ततः स लोकान् हित्वा गृहमध्यं प्रविष्टस्तदा शिष्यास्तदृष्टान्तवाक्यार्थं पप्रच्छुः।"},{"book":"मार्कः","chapter":"7","verse":"18","text":"तस्मात् स तान् जगाद यूयमपि किमेतादृगबोधाः? किमपि द्रव्यं बाह्यादन्तरं प्रविश्य नरममेध्यं कर्त्तां न शक्नोति कथामिमां किं न बुध्यध्वे?"},{"book":"मार्कः","chapter":"7","verse":"19","text":"तत् तदन्तर्न प्रविशति किन्तु कुक्षिमध्यं प्रविशति शेषे सर्व्वभुक्तवस्तुग्राहिणि बहिर्देशे निर्याति।"},{"book":"मार्कः","chapter":"7","verse":"20","text":"अपरमप्यवादीद् यन्नरान्निरेति तदेव नरममेध्यं करोति।"},{"book":"मार्कः","chapter":"7","verse":"21","text":"यतोऽन्तराद् अर्थान् मानवानां मनोभ्यः कुचिन्ता परस्त्रीवेश्यागमनं"},{"book":"मार्कः","chapter":"7","verse":"22","text":"नरवधश्चौर्य्यं लोभो दुष्टता प्रवञ्चना कामुकता कुदृष्टिरीश्वरनिन्दा गर्व्वस्तम इत्यादीनि निर्गच्छन्ति।"},{"book":"मार्कः","chapter":"7","verse":"23","text":"एतानि सर्व्वाणि दुरितान्यन्तरादेत्य नरममेध्यं कुर्व्वन्ति।"},{"book":"मार्कः","chapter":"7","verse":"24","text":"अथ स उत्थाय तत्स्थानात् सोरसीदोन्पुरप्रदेशं जगाम तत्र किमपि निवेशनं प्रविश्य सर्व्वैरज्ञातः स्थातुं मतिञ्चक्रे किन्तु गुप्तः स्थातुं न शशाक।"},{"book":"मार्कः","chapter":"7","verse":"25","text":"यतः सुरफैनिकीदेशीययूनानीवंशोद्भवस्त्रियाः कन्या भूतग्रस्तासीत्। सा स्त्री तद्वार्त्तां प्राप्य तत्समीपमागत्य तच्चरणयोः पतित्वा"},{"book":"मार्कः","chapter":"7","verse":"26","text":"स्वकन्यातो भूतं निराकर्त्तां तस्मिन् विनयं कृतवती।"},{"book":"मार्कः","chapter":"7","verse":"27","text":"किन्तु यीशुस्तामवदत् प्रथमं बालकास्तृप्यन्तु यतो बालकानां खाद्यं गृहीत्वा कुक्कुरेभ्यो निक्षेपोऽनुचितः।"},{"book":"मार्कः","chapter":"7","verse":"28","text":"तदा सा स्त्री तमवादीत् भोः प्रभो तत् सत्यं तथापि मञ्चाधःस्थाः कुक्कुरा बालानां करपतितानि खाद्यखण्डानि खादन्ति।"},{"book":"मार्कः","chapter":"7","verse":"29","text":"ततः सोऽकथयद् एतत्कथाहेतोः सकुशला याहि तव कन्यां त्यक्त्वा भूतो गतः।"},{"book":"मार्कः","chapter":"7","verse":"30","text":"अथ सा स्त्री गृहं गत्वा कन्यां भूतत्यक्तां शय्यास्थितां ददर्श।"},{"book":"मार्कः","chapter":"7","verse":"31","text":"पुनश्च स सोरसीदोन्पुरप्रदेशात् प्रस्थाय दिकापलिदेशस्य प्रान्तरभागेन गालील्जलधेः समीपं गतवान्।"},{"book":"मार्कः","chapter":"7","verse":"32","text":"तदा लोकैरेकं बधिरं कद्वदञ्च नरं तन्निकटमानीय तस्य गात्रे हस्तमर्पयितुं विनयः कृतः।"},{"book":"मार्कः","chapter":"7","verse":"33","text":"ततो यीशु र्लोकारण्यात् तं निर्जनमानीय तस्य कर्णयोङ्गुली र्ददौ निष्ठीवं दत्त्वा च तज्जिह्वां पस्पर्श।"},{"book":"मार्कः","chapter":"7","verse":"34","text":"अनन्तरं स्वर्गं निरीक्ष्य दीर्घं निश्वस्य तमवदत् इतफतः अर्थान् मुक्तो भूयात्।"},{"book":"मार्कः","chapter":"7","verse":"35","text":"ततस्तत्क्षणं तस्य कर्णौ मुक्तौ जिह्वायाश्च जाड्यापगमात् स सुस्पष्टवाक्यमकथयत्।"},{"book":"मार्कः","chapter":"7","verse":"36","text":"अथ स तान् वाढमित्यादिदेश यूयमिमां कथां कस्मैचिदपि मा कथयत, किन्तु स यति न्यषेधत् ते तति बाहुल्येन प्राचारयन्;"},{"book":"मार्कः","chapter":"7","verse":"37","text":"तेऽतिचमत्कृत्य परस्परं कथयामासुः स बधिराय श्रवणशक्तिं मूकाय च कथनशक्तिं दत्त्वा सर्व्वं कर्म्मोत्तमरूपेण चकार।"}]}