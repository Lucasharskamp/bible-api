{"data":[{"book":"ኬሲ ማፃኣፔ","chapter":"1","verse":"1","text":"ፔቴ ፔቴ ፔኤኮ ማኣሮ ዓሶና ዎላ ማዒ ጊብፄ ዓጮ ዴንዴ፥ ዒስራዔኤሌ ጌይንቴ ያይቆኦቤኮ ናኣታ ሃካፓ ሊካ ፓይዲንታ ናኣቶኬ።"},{"book":"ኬሲ ማፃኣፔ","chapter":"1","verse":"2","text":"ሮኦቤኤሌ፥ ሲሞኦኔ፥ ሌዊ፥ ዪሁዳ፥"},{"book":"ኬሲ ማፃኣፔ","chapter":"1","verse":"3","text":"ዪሳኮኦሬ፥ ዛብሎኦኔ፥ ቢኢኒያሜ፥"},{"book":"ኬሲ ማፃኣፔ","chapter":"1","verse":"4","text":"ዳኣኔ፥ ኒፕታኣሌኤሜ፥ ጋኣዴንታ ዓሴኤሬንታኬ። 1፡4 ማዢ. ማፃ 46፡8-27።"},{"book":"ኬሲ ማፃኣፔ","chapter":"1","verse":"5","text":"ፒዜ ያይቆኦቤ ሾዔ ዜርፃ ዎሊ ዑፃ ላንካይታሚ1፡5 ላንካይታሚ ጋዓዞ፦ ዔብሬ ዓሶ ሙኡጮ ማፃኣፖ ሚናኣሲ «ላንካይታሚ» ጋዓኔ (ማዢ 46፡27 ዛጌ።) ሼምፖና ዓኣ ባኣዚ ናንጋኒ ዳንዳዑዋ ባዞ ኮራፓ ጴዼ ማፃኣፖና ላንካይታሞ ዔሮ ዓሶ ማፃኣፖናይዳ «ላንካይታሚ ዶንጎ» ጋዓኔ (ዳኪ. ማዾ 7፡14 ዛጌ።) ማዓዛ፥ ዮሴፔ ቤርታዺ ጊብፄ ዓጮይዳ ናንጋያኬ።"},{"book":"ኬሲ ማፃኣፔ","chapter":"1","verse":"6","text":"ሚርጌ ዎዴ ዴዔስካፓ ዮሴፔንታ ዒዛኮ ጌርሲንሢንታ ዬኖ ሾይንቶኮ ዓዶንሢ ማዔ ዓሳ ቢያ ሃይቄኔ።"},{"book":"ኬሲ ማፃኣፔ","chapter":"1","verse":"7","text":"ያኣዒ ማዔቶዋ ዔያቶኮ ዜርፆ ማዔ ዒስራዔኤሌ ዓሳ ሾይንቲ ሾይንቲ ዴንዴም ፓይዳ ሚርጌሢሮ ጊብፄ ዓጮ ዔያታ ኩሜኔ፤ ሚርጌና ሃሣ ዎልቃዻያኣ ማዔኔ። 1፡7 ዳኪ. ማዾ 7፡17።"},{"book":"ኬሲ ማፃኣፔ","chapter":"1","verse":"8","text":"ዬካፓ ዮሴፔ ጊብፄ ዓጮም ማዼ ባኮ ዛሎ ዔሩዋ ዓኪ ካኣቲ ጊብፄ ዓጮይዳ ካኣታዼኔ። 1፡8 ዳኪ. ማዾ 7፡18።"},{"book":"ኬሲ ማፃኣፔ","chapter":"1","verse":"9","text":"ዒዚ ዴሮም ኬኤዛዖ፦ «ሃኣዛጉዋቴ፤ ሃኣቶ፥ ዒስራዔኤሌ ዓሶኮ ፓይዳ ኑጊዳፓ ዑሣ ዓኣዼ ዺቤኔ፤ ሃሣ ዔያታ ዺቢ ዎልቃዻያኣ ማዔኔ።"},{"book":"ኬሲ ማፃኣፔ","chapter":"1","verse":"10","text":"ዬያይዳፓ ዔቄያና ኑ ሞርኮና ዎላ ማንጊ ኑና ዔያታ ዖላኒ፤ ሃሣ ዓጮይዳፓኣ ቶሊ ኬስኪ ዓኣዻኒያኣ ዳንዳዓኔ፤ ዬያሮ ፓይዳ ዔያቶኮ ሚርጊ ሚርጊ ዓኣዹዋጉዲ ሃኒ ዬዑዋቴ፥ ኑ ጎይሢ ኮዖም» ጌዔኔ። 1፡10 ዳኪ. ማዾ 7፡19።"},{"book":"ኬሲ ማፃኣፔ","chapter":"1","verse":"11","text":"ዬካፓ ካኣቲ ዴኤሢ ማዾና ዔያቶ ሜታሳንዳጉዲ ዓሲም ሚጪንቱዋ ፑርታ ማዔ ማዺሻ ዓሲ ዔያቶ ዑፃ ዶኦሪ ጌሤኔ፤ ዬያይዴስካፓ ሚርጌ ባኣዚ ቡኩሲ ጌሦያ ማዔ ፒቶሜና ራምሴ ጌይንታ ካታሞንሢ ካኣቲም ዔያታ ማዤኔ።"},{"book":"ኬሲ ማፃኣፔ","chapter":"1","verse":"12","text":"ጋዓንቴ ዔያታ ዒስራዔኤሌ ዓሶ ሄርቂ ሜታሴ ዎዶና ፓይዳ ዑሣ ዓኣዼ ሚርጊ ሚርጊ ሳዔሎዋ ኩሚ ኩሚ ዓኣዼኔ፤ ያዺ ማዔሢሮ ጊብፄ ዓጮ ዓሳ ዒስራዔኤሌ ዓሶ ዒጊጬኔ።"},{"book":"ኬሲ ማፃኣፔ","chapter":"1","verse":"13","text":"ዬያይዳፓ ዔቄያና ሚጪንቲሢባኣ ፑርቱሞና ዓይሌ ማሂ ዔያቶ ማዺሺሢ ዓርቄኔ።"},{"book":"ኬሲ ማፃኣፔ","chapter":"1","verse":"14","text":"ዔያታ ማዺሻ ጎይፃ፦ ቶርጶ ሄርቂሲሢና ፁኡቤ ጌይንታ ዓጪፓ ዺንቂ ማኣሪ ማዦ ባኣዚ ማዢሲሢና፤ ሃሣ ጎዦይዳኣ ሚጪንቱዋዖ ዼኤፒ ማዾ ማዺሺሢና ናንጎ ዔያቶኮ ሜቶ ናንጊ ማሄኔ።"},{"book":"ኬሲ ማፃኣፔ","chapter":"1","verse":"15","text":"ዬካፓ ጊብፄ ዓጮ ካኣቲ ዔብሬ ዓሶ ፃጶ ላኣሎ ሾዋ ዎዶና ማኣዲ ሾይዣ ፂፓራና ፑሃ ጌይንታ ላምዖ ላኣሊስኬንሢ ዔኤላዖ፦"},{"book":"ኬሲ ማፃኣፔ","chapter":"1","verse":"16","text":"«ዔብሬ ዓሶ ፃጶ ላኣሎ ዒንሢ ሾይዣኣና ናዓ ዓቲንቄ ማዔቶ ቤዞና ዎዎዹዋቴ፤ ዉዱሮ ማዔቶ ጋዓንቴ ዎዺፖቴ» ጌዔኔ።"},{"book":"ኬሲ ማፃኣፔ","chapter":"1","verse":"17","text":"ሾይዣ ላኣሎንሢ ጋዓንቴ ፆኦሲ ዒጊጬያታሢሮ ጊብፄ ዓጮ ካኣቲ ዔያቶ ዓይሤ ጎይፆ ማዺባኣሴ፤ ጉቤ ዓቲንቆ ናኣቶዋ ዎዹዋዖ ሃሼኔ።"},{"book":"ኬሲ ማፃኣፔ","chapter":"1","verse":"18","text":"ዬካፓ ጊብፄ ዓጮ ካኣቲ ሾይዣ ላኣሎንሢ ዔኤሊሳዖ፦ «ዓቲንቆ ናኣቶ ዎዹዋዖ ዒንሢ ሃሼሢ ዓይጎሮዳይ?» ጌዒ ዖኦጬኔ።"},{"book":"ኬሲ ማፃኣፔ","chapter":"1","verse":"19","text":"ዔያታ ማሃዖ፦ «ዔብሬ ዓሶ ፃጶ ላኣላ ጊብፄ ዓጮ ላኣሎጉዲቱዋሴ፤ ዔያታ ኮሺ ዶዲ ዓሲ ማዔሢሮ ሾይዣ ዓሳ ሃጊ ዔያቶ ባንሢ ሙኩዋንቴ ቤርታዺ ፔኤሮ ፔቴታዖ ሜታባኣያ ሾዓኔ» ካኣቲም ጌዔኔ።"},{"book":"ኬሲ ማፃኣፔ","chapter":"1","verse":"20-21","text":"ዬያታ ሾይዣ ላኣላ ፆኦሲ ዒጊጬያታሢሮ ፆኦሲ ዔያቶም ኮሺ ባኣዚ ማዼኔ፤ ዔያቶ ፔቴ ፔቴሢ ማኣሪያ ጌቲሴኔ፤ ያዺ ማዒፆና ዒስራዔኤሌ ዴራ ፓይዶና ሚርጊ ሚርጊ ሃሣ ዶዲ ማዒ ማዒያኣ ዓኣዼኔ።"},{"book":"ኬሲ ማፃኣፔ","chapter":"1","verse":"22","text":"ዬካፓ ካኣቲ፦ «ዔብሬ ዓሶ ፃጳፓ ሃጊ ሾይንታ ዓቲንቄ ናይ ቢያ ዔኪ ዔኪ ዼኤፖ ዓባዬ ዎሮይዳ ኬኤሩዋቴ፤ ዉዶሮ ናኣታ ጋዓንቴ ዓቶንጎ» ጌዒ ጊብፄ ዴሮ ዶዲ ዓይሥሢ ዓይሤኔ። 1፡22 ዳኪ. ማዾ 7፡19።"}]}