{"data":[{"book":"Matej","chapter":"15","verse":"1","text":"Tegani nesave fariseja hem učitelja e Zakonestar taro Jerusalim ale koro Isus hem pučle le:"},{"book":"Matej","chapter":"15","verse":"2","text":"“Sose te učenici phagena o adetija amare dadengere? Na thovena pumare vasta angleder o hajba!”"},{"book":"Matej","chapter":"15","verse":"3","text":"A o Isus pučlja len: “A sose tumen phagena e Devlesere naredbe zbog tumare adetija?"},{"book":"Matej","chapter":"15","verse":"4","text":"Adalese so o Devel phenđa: ‘Poštujin te dade hem te daja’ hem: ‘Ko dela armanja pe dade ili pe daja, nek ovel kaznime meribnaja.’"},{"book":"Matej","chapter":"15","verse":"5","text":"A tumen phenena: ‘Ko vaćeri e dadese ili e dajaće: Sa soja šaj ine te pomožinav tut, već haljum sovli da adava ka dav sar daro e Devlese,"},{"book":"Matej","chapter":"15","verse":"6","text":"adava manuš na valjani te mothoj poštujiba ple dadese.’ Ađahar, zbog tumare adetija, ruminena e Devlesoro lafi."},{"book":"Matej","chapter":"15","verse":"7","text":"Dujemujengere manušalen! Šukar o Isaija prorokujinđa tumendar:"},{"book":"Matej","chapter":"15","verse":"8","text":"‘Akala manuša poštujinena man samo mujeja,"},{"book":"Matej","chapter":"15","verse":"9","text":"Džabe poštujinena man,"},{"book":"Matej","chapter":"15","verse":"10","text":"O Isus vičinđa kora peste e narodo hem phenđa lenđe: “Šunen hem haljoven:"},{"book":"Matej","chapter":"15","verse":"11","text":"Na meljari e manuše okova so đerdini lese ko muj, nego okova so ikljola taro lesoro muj – adava meljari e manuše.”"},{"book":"Matej","chapter":"15","verse":"12","text":"Tegani nakhle nakoro leste o učenici hem pučle le: “Džane li so o fariseja uvredinde pe kad šunde so phenđan?”"},{"book":"Matej","chapter":"15","verse":"13","text":"A ov phenđa lenđe: “Đijekh biljka sava na sadinđa mlo Dad kovai ano nebo, ka ovel ikaldi taro koreno."},{"book":"Matej","chapter":"15","verse":"14","text":"Muken tumen olendar! Oni korore hem vođe e kororenđe. A te o kororo legari e korore, soduj ka peren ki rupa.”"},{"book":"Matej","chapter":"15","verse":"15","text":"O Petar phenđa lese: “Vaćer amenđe so mangljan te vaćere adala pričaja.”"},{"book":"Matej","chapter":"15","verse":"16","text":"A o Isus pučlja len: “Ni tumen li pana na haljovena?"},{"book":"Matej","chapter":"15","verse":"17","text":"Na dikhena li da sa so đerdini ko muj, džala ko vođi hem frdela pe avri taro telo?"},{"book":"Matej","chapter":"15","verse":"18","text":"Ali, okova so ikljola taro muj, avela taro vilo, hem adava meljari e manuše."},{"book":"Matej","chapter":"15","verse":"19","text":"Adalese so taro vilo avena o bišukar mislija, o mudariba, o preljube, o blud, o čoriba, o hovavno svedočiba hem o hule."},{"book":"Matej","chapter":"15","verse":"20","text":"Adava meljari e manuše, a o hajba bithovde vastencar na meljari e manuše.”"},{"book":"Matej","chapter":"15","verse":"21","text":"I tegani o Isus dželo tari Galileja hem cidinđa pe ko krajo e tiresoro hem e sidonesoro."},{"book":"Matej","chapter":"15","verse":"22","text":"I dikh, nesavi đuvli, Hanaanejka taro adava krajo, ali koro leste hem vičini ine: “Smilujin tut maje, Gospode, Čhaveja Davidesereja! Mli čhaj but patini, adalese soi opsednutime demoneja.”"},{"book":"Matej","chapter":"15","verse":"23","text":"Ali o Isus na phenđa laće ni jekh lafi. I lesere učenici nakhle đi leste hem molinde le: “Vaćer laće te džal, adalese so džala pala amende hem vičini!”"},{"book":"Matej","chapter":"15","verse":"24","text":"A ov phenđa: “Bičhaldo injum te pomožinav samo e Izraelesere našalde bakrenđe.”"},{"book":"Matej","chapter":"15","verse":"25","text":"Ali oj nakhini đi o Isus, peli ko kočija anglo leste hem phenđa: “Gospode, pomožin maje!”"},{"book":"Matej","chapter":"15","verse":"26","text":"O Isus phenđa laće: “Nane šukar te lel pe o maro e čhavorendar hem te frdel pe e đuklorenđe.”"},{"book":"Matej","chapter":"15","verse":"27","text":"A oj phenđa: “Oja, Gospode, adalese so hem o đuklore hana o troške save perena taro astali lengere gospodarengoro.”"},{"book":"Matej","chapter":"15","verse":"28","text":"Tegani o Isus phenđa laće: “Bari ti vera, đuvlije! Nek ovel sar so mangeja.”"},{"book":"Matej","chapter":"15","verse":"29","text":"O Isus dželo adathar hem alo đi E galilejakoro jezero. Tegani uklinđa ki gora hem beštino adari te sikaj."},{"book":"Matej","chapter":"15","verse":"30","text":"I but manuša ale koro leste hem pumencar ande e bangen, e kororen, e sakatimen, okolen so našti ine te vaćeren hem bute averen, i siđarena ine te čhiven len anglo lesere pre, a ov sasljarđa len."},{"book":"Matej","chapter":"15","verse":"31","text":"I o manuša inele zadivime so dikhle so okola so našti ine te vaćeren da vaćerena, o sakatime sasljovena, o bange phirena hem o korore dikhena, i lelje te slavinen e Izraelesere Devle."},{"book":"Matej","chapter":"15","verse":"32","text":"A o Isus vičinđa kora peste ple učenikonen hem phenđa lenđe: “Pharo maje akale manušenđe. Trin divei mancar, a nane len so te han. Nako te bičhalav len čhere bokhalen, te na peren odrumal.”"},{"book":"Matej","chapter":"15","verse":"33","text":"O učenici pučle le: “Kaj te arakha dovoljno maro ko akava čučo than te da hajbnase sa edobor manušen?”"},{"book":"Matej","chapter":"15","verse":"34","text":"I o Isus pučlja len: “Kobor mare isi tumen?”"},{"book":"Matej","chapter":"15","verse":"35","text":"I o Isus naredinđa o narodo te bešel ki phuv."},{"book":"Matej","chapter":"15","verse":"36","text":"Tegani lelja o efta mare hem e maćhen, zahvalinđa e Devlese, phaglja len hem dinđa len ko učenici, a o učenici dinde len e manušenđe."},{"book":"Matej","chapter":"15","verse":"37","text":"Sare hale hem čalile, hem efta pherde bare korpe čedinde pe okolestar so ačhilo oto hajba."},{"book":"Matej","chapter":"15","verse":"38","text":"A okola so hale inele štar hiljade murša, bizo te đenen pe o đuvlja hem o čhavore."},{"book":"Matej","chapter":"15","verse":"39","text":"I o Isus bičhalđa e manušen čhere, đerdinđa ko čamco hem dželo ko krajo e magadanesoro."}]}