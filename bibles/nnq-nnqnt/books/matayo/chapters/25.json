{"data":[{"book":"Matayo","chapter":"25","verse":"1","text":"“Kingobu chenie, Kingwana chu kumbengu kiba kulandana yene. Akaenja komi bapotolinge muli yabe ngabajenda kapoke akoano."},{"book":"Matayo","chapter":"25","verse":"2","text":"Akanhwano bakiba akajinga na akanhwano akambone."},{"book":"Matayo","chapter":"25","verse":"3","text":"Akajinga ngabapoto muli yabe, nambu bapotwije mauta gange."},{"book":"Matayo","chapter":"25","verse":"4","text":"Nambu bina myojo ja mbone ngabapotola mauta muyupa pamwe na muli yabe."},{"book":"Matayo","chapter":"25","verse":"5","text":"Magambu anahota ba mpapala bakachelwa kuika, akaenja boa bala ngabatumbu katopa lugono."},{"book":"Matayo","chapter":"25","verse":"6","text":"“Kilo puwiku ngukujoanika na manjega, ‘Anahota bampapala batenda kuika! Nnyendange makapokele!’"},{"book":"Matayo","chapter":"25","verse":"7","text":"Akaenja boa ngabajimuka ngabaipangania imuli yabe."},{"book":"Matayo","chapter":"25","verse":"8","text":"Akajinga bala ngabalenge bina mwojo gwambone bala, ‘Mutupegange mauta ginu machoko, gambu imuli ito itendakuimika.’"},{"book":"Matayo","chapter":"25","verse":"9","text":"Nambu angweto bina myojo ja mbone ngabalengela, ‘Ije gututochaje twenga na mangweto. Mbaya nnyendange kuliduka makaemele mmene.’"},{"book":"Matayo","chapter":"25","verse":"10","text":"Penia, akaenja akajinga apabajenda kuemela mauta, akoano ngabaika. Na akaenja bala abakiba tela ngabajingalanga pamwe na bombe munyumba ja mpapala, na nniango ngujigaligwa."},{"book":"Matayo","chapter":"25","verse":"11","text":"“Akaenja ajinga bala ngabaika, ngabakema, ‘Angwana, angwana, mutujogolele!’"},{"book":"Matayo","chapter":"25","verse":"12","text":"Nambu bombe ngabajanga, ‘Nannengelanga kweli, numanyije mangweto.’ ”"},{"book":"Matayo","chapter":"25","verse":"13","text":"“Penia, Yesu ngajomolela kulenga, ‘Nkelukiyange, magambu mmanyangitije lichoba lyenie lipakuika lii.’ ”"},{"book":"Matayo","chapter":"25","verse":"14","text":"“Uyo Kingwana cha Nnoongo kipakube yene. Mundu jumwe ojwakapala kutyanga mwanja, ngabakema akapakachi bakwe, ngababeka bilolele ilebe yakwe."},{"book":"Matayo","chapter":"25","verse":"15","text":"Ngampe kila mundu tela na uwecho gwakwe, jumwe talanta nhwano yuloi na jonge talanta ibena na nyonjakea talanta jimwe. Kuboka penia ngatyanga."},{"book":"Matayo","chapter":"25","verse":"16","text":"Mpakachi ojwakapata talanta nhwano ngabeka uloi gwakwe kumundu ojwaucha ilebe ngapata nyonjekea talanta yenge nhwano."},{"book":"Matayo","chapter":"25","verse":"17","text":"Na jonge jo uyo ojwakapata talanta ibena yuloi ngapata nyonjakea talanta yenge ibena."},{"book":"Matayo","chapter":"25","verse":"18","text":"Nambu jwajo ojwakapata talanta jimwe ju uloi ngajenda, kuemba libomba pulutope, ngaiya talanta ja ananhota bakwe.”"},{"book":"Matayo","chapter":"25","verse":"19","text":"“Kuboka pa machoba majingi, ananhota benia ngababuja, ngabatama na akapakachi kakonya batei ni muloi gwabe."},{"book":"Matayo","chapter":"25","verse":"20","text":"Mpakachi ojwakapata talanta nhwano yuloi ngaika apotwile talanta yenge nhwano. Ngalenga, ‘Ananhota, makambe talanta nhwano. Nno mbatite nyonjakea talanta yenge nhwano.’"},{"book":"Matayo","chapter":"25","verse":"21","text":"Ananhota bakwe ngabannenge, ‘Chwapi, mapakachi mambone manhwaminike. Mmi kuaminika ku ilebe ichokoichoko, mbakunkamuya milolele ilebe ikolongwa. Nhwike nhwalalile pamwe na ananhota binu!’ ”"},{"book":"Matayo","chapter":"25","verse":"22","text":"“Mpakachi ojwakapata talanta ibena yuloi ngaika, ngapanga talanta yenge ibena nyonjakea, akalenga, ‘Ananhota, makambe talanta ibena yuloi. Ntole talanta ibena yenge eijonjakike.’"},{"book":"Matayo","chapter":"25","verse":"23","text":"Ananhota bakwe ngabannengela, ‘Tela, mapakachi mambone mina kuaminika. Mmi kuaminika ku ilebe ichokoichoko, mbankamuya ikolongwa. Nhwike nhwalalile pamwe na ananhota binu.’ ”"},{"book":"Matayo","chapter":"25","verse":"24","text":"“Nambu jwajo ojwakapata talanta jimwe juloi ngaika, ngalenga, ‘Ananhota, manyi mwe mamundu bukujundupa mwojo, mwe nhwuna pangapanda mbeju, nukonja pangamicha mbeju."},{"book":"Matayo","chapter":"25","verse":"25","text":"Nganyogopa, nganhia uloi gwinu pae pulutope. Ntole chiumbile.’ ”"},{"book":"Matayo","chapter":"25","verse":"26","text":"“Ananhota bakwe ngabannenge, ‘Mwe mapakachi mabaja na makata! Mmanyi kutenda ne nhuna paali pangapanda mbeju, nu kutoteka pangamicha mbeju."},{"book":"Matayo","chapter":"25","verse":"27","text":"Mpaligwa, kubeka uloi gwango kubenki, nane kabi ndoile ntaji gwango na nyonjakea!"},{"book":"Matayo","chapter":"25","verse":"28","text":"Mampokange uloi gwenio makampe jwajo juna talanta komi."},{"book":"Matayo","chapter":"25","verse":"29","text":"Gambu, mundu ojwakweti kilebe mapata nu kunnyonjakea. Nambu mundu jwanga kilebe, na chache chapemele akweti kipakutoligwa."},{"book":"Matayo","chapter":"25","verse":"30","text":"Na mpakachi ojo jwanga nyonjakea, mannekelange panja pulubendu! Kwenio apakuguta nukuyaga mino.’"},{"book":"Matayo","chapter":"25","verse":"31","text":"“Mwana jwa Mundu ojwabi Nngwana papakuika na mu Kibumo chakwe na akapakachi bakwe boa ba Chwapi, penia atama pikitebu chakwe cha Kingwana cha Kibumo."},{"book":"Matayo","chapter":"25","verse":"32","text":"Bandu boa bikongananga nnongi jakwe, jwombe maibagana bandu benia ikuta ikuta, andi nchungi apabagana mambelele na mbui."},{"book":"Matayo","chapter":"25","verse":"33","text":"Mababeka bandu abakamwile agapala Nnoongo kingonu chakwe cha kalelo na bandu akabaja kingonu chakwe cha kangeja."},{"book":"Matayo","chapter":"25","verse":"34","text":"Penia Angwana ngabalengela ababi kingonu chakwe cha kalelo, ‘Nhwikange mangweto mampatite kindimba na Awawa bango, mpokelange Kingwana echimpanganikigwe kuboke kupanganigwa kwa dunia."},{"book":"Matayo","chapter":"25","verse":"35","text":"Magambu nakiba na njala namangweto ngumbe chakulya, nakiba na nyota mangweto ngumbe mache, nakiba nageni namangweto ngumbokela,"},{"book":"Matayo","chapter":"25","verse":"36","text":"nakiba makengele mangweto ngungwindia, nakiba natamwe mangweto ngunhwika kunola, nakiba kukipungo mangweto ngunhwika kundyangila.’"},{"book":"Matayo","chapter":"25","verse":"37","text":"“Penia, bandu abakamwile agapala Nnoongo bajanga, ‘Angwana, lii tammona mmi nanjala natwe ngutumpe chakulya, na mmi na nyota natwe ngutunkenga mache?"},{"book":"Matayo","chapter":"25","verse":"38","text":"Lii tammona mmi mageni natwe ngutumpokela, na manga ngobo natwe ngutunkwindiya?"},{"book":"Matayo","chapter":"25","verse":"39","text":"Lii tammona mmi matamwe andaje mantabigwe natwe ngutuika kunnola?’"},{"book":"Matayo","chapter":"25","verse":"40","text":"Angwana mabijanga, ‘Nannenge kweli, kila kilebe chamankamulila jumwe jwa bamba akalongo bango achoko choko, mangamulila nenga.’"},{"book":"Matayo","chapter":"25","verse":"41","text":"“Penia balengela ababi kingonu chakwe cha kangeja, ‘Mmokange nnongi jango mangweto mannanigwe na Nnoongo! Nnyendange kumwoto gwa machoba goa pangapela ogwapanganikigwa Mmaja na akapakachi bakwe."},{"book":"Matayo","chapter":"25","verse":"42","text":"Nakiba na njala mangweto umbije chakulya. Nakiba na nyota mangweto umbije mache."},{"book":"Matayo","chapter":"25","verse":"43","text":"Nakiba nageni mangweto umbokalingije, nakiba makengele, nambu mangweto ungwindiingije ngobo. Nakiba natamwe na nyigiligwe mukipungo, nambu mangweto maikije kunola.’"},{"book":"Matayo","chapter":"25","verse":"44","text":"“Penia angweto ngabajanga, ‘Angwana, lii tammona mmi na njala au nyota, mmi mageni andaje manga ngobo, mmi matamwe andaje mannyigiligwe, nambu twe tuikije kunnyangata?’"},{"book":"Matayo","chapter":"25","verse":"45","text":"Angwana bijanga, ‘Nannenge kweli, kila pamakana ukamula ilebe ku jumwe jwa bandu akachoko choko, nkanangita kungamuli nenga.’"},{"book":"Matayo","chapter":"25","verse":"46","text":"Bamba bajabulanga kuhukumu janga pela. Nambu abakamula agapala Nnoongo benia bajabulanga kubwomi gwa machoba goa pangapela.”"}]}