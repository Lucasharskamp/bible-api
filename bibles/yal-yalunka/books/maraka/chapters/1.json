{"data":[{"book":"Maraka","chapter":"1","verse":"1","text":"Ningila Yesu a fe fɔlɔn ni ito ra, Alaa Muxu Sugandixina, Alaa Dii Xɛmɛna.1.1 Yesu yatɛxi Alaa Dii Xɛmɛn na bayo a fafe mi toxi dunuɲa yi. Ala nan a falaxi a xa da a nga kui, a yi da. Na feen sɛbɛxi Luka 1.34-35 nan kui."},{"book":"Maraka","chapter":"1","verse":"2","text":"A sɛbɛxi Nabi Esayi Kitabun kui, a naxa,"},{"book":"Maraka","chapter":"1","verse":"3","text":"Muxuna nde xuiin minima tonbonni,"},{"book":"Maraka","chapter":"1","verse":"4","text":"Nanara, Yoni yi mini kɛnɛnni tonbonni, a lu yamaan nafuyɛ igeni e tubi feen na Ala ma, a e kawandi, a e xa e xun xanbi so e yulubine yi, e yi rafu igeni alogo e yulubine xa xafari."},{"book":"Maraka","chapter":"1","verse":"5","text":"Yudaya kaane nun Yerusalɛn kaane birin yi siga a fɛma. E yi e ti e yulubine ra. A yi e rafu igeni Yurudɛn baani e tubi feen na."},{"book":"Maraka","chapter":"1","verse":"6","text":"Ɲɔgɔmɛ xabe dugin nan yi ragodoxi Yoni ma, a tagi xidixi kidin na. A yi baloma tuguminne nun kumin nan na."},{"book":"Maraka","chapter":"1","verse":"7","text":"A yi kawandin ba yamaan xa, a naxa, “Naxan fama n tan xanbi ra, na sɛnbɛn gbo dangu n tan na, n mi sa lan nɛn n xa findi a sankidin luti fulunna ra."},{"book":"Maraka","chapter":"1","verse":"8","text":"N tan ɛ rafuma igen nin iki, koni a tan ɛ rafuma Alaa Nii Sariɲanxin nin.”"},{"book":"Maraka","chapter":"1","verse":"9","text":"Na xanbi ra, Yesu yi fa sa keli Nasarɛti taani Galile yamanani. Yoni yi a rafu Yurudɛn baani."},{"book":"Maraka","chapter":"1","verse":"10","text":"Yesu yi a rakelima igeni waxatin naxan yi, a yi kore xɔnna to rabiyɛ, Alaa Nii Sariɲanxin yi godo a ma ganba sawurani."},{"book":"Maraka","chapter":"1","verse":"11","text":"A yi fala xuiin mɛ keli kore, a naxa, “N nafan Dii Xɛmɛn ni i tan na. I bata n kɛnɛn ki faɲi.”"},{"book":"Maraka","chapter":"1","verse":"12","text":"Na waxati yɛtɛni, Alaa Nii Sariɲanxin yi a rasiga tonbonni."},{"book":"Maraka","chapter":"1","verse":"13","text":"A yi lu na yi soge tonge naanin. Setana yi kata a xa a ratantan. Yesu nun burunna subene nan yi a ra. Malekane fan yi fa a mali."},{"book":"Maraka","chapter":"1","verse":"14","text":"E yelin xanbini Yoni sɛ kasoon na, Yesu yi siga Galile yamanani. A sa Alaa falan Xibaru Faɲin kawandin ba yamaan xa,"},{"book":"Maraka","chapter":"1","verse":"15","text":"a naxa, “Waxatin bata a li, Alaa Mangayaan bata maso. Ɛ ɛ xun xanbi so ɛ hakɛne yi, ɛ dɛnkɛlɛya n ma falan Xibaru Faɲin ma.”"},{"book":"Maraka","chapter":"1","verse":"16","text":"Awa, Yesu yi sigan tima Galile Daraan dɛxɔn ma waxatin naxan yi, a yɛxɛ suxun muxu firin to, Simɔn nun a ngaxakedenna Andire. E yi yɛxɛ suxu nin yalaan na darani."},{"book":"Maraka","chapter":"1","verse":"17","text":"Yesu yi a fala e xa, a naxa, “Ɛ bira n fɔxɔ ra. N xa ɛ findi muxu fenne ra Ala xa alo ɛ yɛxɛn suxuma kii naxan yi.”"},{"book":"Maraka","chapter":"1","verse":"18","text":"E yi e yalane bira mafurɛn! E bira a fɔxɔ ra."},{"book":"Maraka","chapter":"1","verse":"19","text":"Yesu mɔn yi siga yɛɛn na ndedi, a yi Yaki nun a ngaxakedenna Yoni to, Sebede a dii xɛmɛne. E yi e yalane yitɔnma kunkin kui."},{"book":"Maraka","chapter":"1","verse":"20","text":"Yesu yi e xili keden na. E yi e fafe Sebede nun walikɛne lu kunkin kui, e bira Yesu fɔxɔ ra."},{"book":"Maraka","chapter":"1","verse":"21","text":"E yi sa Kapɛrunan taan li. Yesu yi so salide banxini Matabu Lɔxɔni, a yi lu xaranna tiyɛ."},{"book":"Maraka","chapter":"1","verse":"22","text":"Yamaan yi kabɛ Yesu xaran ti kɛɲaan ma, amasɔtɔ a yi xaranna tima Ala sɛnbɛn nin. A mi yi luxi alo sariya karamɔxɔne."},{"book":"Maraka","chapter":"1","verse":"23","text":"Na waxatin yɛtɛni, xɛmɛna nde yi e salideni yinna ɲaxin yi naxan fɔxɔ ra. Yinnan yi xɛmɛn nasɔnxɔ, a yi falan ti a xɔn,"},{"book":"Maraka","chapter":"1","verse":"24","text":"a naxa, “Yesu Nasarɛti kaana, i waxi nanse xɔn ma nxu xa? I faxi nxu halagiden nin ba? N ni i kolon, Alaa muxu sariɲanxin nan i tan na.”"},{"book":"Maraka","chapter":"1","verse":"25","text":"Yesu yi yinnan yamari a sɔbɛɛn na, a naxa, “I dundu, xɛtɛ xɛmɛni ito fɔxɔ ra.”"},{"book":"Maraka","chapter":"1","verse":"26","text":"Yinna ɲaxin yi xɛmɛn naxuruxurun kati! A gbelegbele, a xɛtɛ a fɔxɔ ra."},{"book":"Maraka","chapter":"1","verse":"27","text":"Muxune yi kabɛ, e yi e bode maxɔdin fɔlɔ, e naxa, “Nanse ito ra, xaran nɛnɛn ni ito ra ba, Ala sɛnbɛn naxan yi? A yinna ɲaxine yamarima, e yi a falan suxu.”"},{"book":"Maraka","chapter":"1","verse":"28","text":"Muxune yi Yesu a fe xibarun mɛ Galile yamanan yiren birin yi mafurɛn!"},{"book":"Maraka","chapter":"1","verse":"29","text":"E to mini salide banxini, Yesu nun Yaki nun Yoni yi siga Simɔn nun Andire konni keden na."},{"book":"Maraka","chapter":"1","verse":"30","text":"Simɔn bitan gilɛn furaxin yi saxi banxini, a fatin wolonxi a ma. E yi a fe fala Yesu xa sa!"},{"book":"Maraka","chapter":"1","verse":"31","text":"Yesu yi siga na ɲaxanla fɛma, a yi a suxu a yiin ma, a yi a mali, a yi a rakeli. Fati mawolonna yi a beɲin, a wali fɔlɔ e xa."},{"book":"Maraka","chapter":"1","verse":"32","text":"Ɲinbanna ra, sogen godo xanbini, yamaan yi fa furetɔne birin na Yesu fɛma e nun ɲinan ɲaxine muxun naxanye fɔxɔ ra."},{"book":"Maraka","chapter":"1","verse":"33","text":"Taan birin yi e malan dɛɛn na."},{"book":"Maraka","chapter":"1","verse":"34","text":"Yesu yi furetɔ wuyaxi rakɛndɛya furen sifan birin ma, a ɲinan wuyaxi kedi muxune fɔxɔ ra. Koni a mi yi tinma ɲinanne yi falan ti hali ndedi amasɔtɔ e yi a kolon."},{"book":"Maraka","chapter":"1","verse":"35","text":"Na xɔtɔn bode subaxani, Yesu yi keli, a mini, a siga yire madunduxina nde yi Ala maxandideni."},{"book":"Maraka","chapter":"1","verse":"36","text":"Koni Simɔn nun a lanfane yi siga Yesu fendeni."},{"book":"Maraka","chapter":"1","verse":"37","text":"Awa, e a toxina, e yi a fala a xa, e naxa, “Muxune birin i fenma iki.”"},{"book":"Maraka","chapter":"1","verse":"38","text":"Koni Yesu yi e yabi, a naxa, “En siga taa gbɛtɛye yi be dɛxɔn ma, alogo n mɔn xa sa kawandin ba mɛnne fan yi, amasɔtɔ n faxi na nan ma.”"},{"book":"Maraka","chapter":"1","verse":"39","text":"Nayi, a yi siga Galile yamanan yiren birin yi, a sa kawandin ba salide banxine kui, a yi ɲinanne kedi."},{"book":"Maraka","chapter":"1","verse":"40","text":"Dogonfontɔɔn yi fa Yesu fɛma, a yi a xinbi sin a bun ma. A yi a mafan, a naxa, “Xa i tinɲɛ, i nɔɛ n nakɛndɛyɛ nɛn.”"},{"book":"Maraka","chapter":"1","verse":"41","text":"Yesu yi kininkinin a ma han, a yi a yiin sa a ma. A yi a yabi, a naxa, “N bata tin, i xa kɛndɛya!”"},{"book":"Maraka","chapter":"1","verse":"42","text":"Dogonfonna yi a beɲin sa! Xɛmɛn yi kɛndɛya."},{"book":"Maraka","chapter":"1","verse":"43","text":"Na xanbi ra, Yesu yi a maxadi ken ken, a yi a rasiga keden na,"},{"book":"Maraka","chapter":"1","verse":"44","text":"a naxa, “I tuli mati, i nama a fala muxu yo xa. Koni siga saraxaraliin fɛma mafurɛn, a xa i mato. Na xanbi ra, i saraxan ba i rasariɲan feen na alo Nabi Musa a yamari kii naxan yi. Na findima nɛn sereyaan na saraxaraline xa.”1.44 dogonfontɔna: Alaa sariyan kui, dogonfontɔɔn mi yi daxa a xa so taani. A yi luma taan fari ma nɛn. Saraxaraline nan yi muxun fatin matoma a yi a fala, xa na kanna sariɲan, hanma xa a mi sariɲan. Muxu gbɛtɛ mi yi a yiin dinɲɛ dogonfontɔɔn na, bayo na yi na kanna sariɲanna kalama nɛn. A mato Saraxaraline 13.45-46. Xa dogonfonna na ba muxun ma, fɔ a xa saraxan ba alogo a mɔn xa sariɲan kii naxan yi, a fa so taani, a dɔxɔ a konni. A mato Saraxaraline sora 14."},{"book":"Maraka","chapter":"1","verse":"45","text":"Koni xɛmɛn yi siga yiren birin yi, a sa feni ito fala muxune birin xa. A yi a fala kati, han Yesu mi yi fa nɔɛ soɛ taani kɛnɛnni, a lu a danna burunna ra. Yamaan yi fa a fɛma sa keli yiren birin yi."}]}