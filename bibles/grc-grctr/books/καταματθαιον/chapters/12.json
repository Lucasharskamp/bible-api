{"data":[{"book":"ΚΑΤΑ ΜΑΤΘΑΙΟΝ","chapter":"12","verse":"1","text":"Ἐν ἐκείνῳ τῷ καιρῷ ἐπορεύθη ὁ Ἰησοῦς τοῖς σάββασι διὰ τῶν σπορίμων· οἱ δὲ μαθηταὶ αὐτοῦ ἐπείνασαν, καὶ ἤρξαντο τίλλειν στάχυας καὶ ἐσθίειν."},{"book":"ΚΑΤΑ ΜΑΤΘΑΙΟΝ","chapter":"12","verse":"2","text":"Οἱ δὲ Φαρισαῖοι ἰδόντες εἶπον αὐτῷ, Ἰδού, οἱ μαθηταί σου ποιοῦσιν ὃ οὐκ ἔξεστι ποιεῖν ἐν σαββάτῳ."},{"book":"ΚΑΤΑ ΜΑΤΘΑΙΟΝ","chapter":"12","verse":"3","text":"Ὁ δὲ εἶπεν αὐτοῖς, Οὐκ ἀνέγνωτε τί ἐποίησε Δαβίδ, ὅτε ἐπείνασεν αὐτὸς καὶ οἱ μετ᾿ αὐτοῦ·"},{"book":"ΚΑΤΑ ΜΑΤΘΑΙΟΝ","chapter":"12","verse":"4","text":"πῶς εἰσῆλθεν εἰς τὸν οἶκον τοῦ Θεοῦ, καὶ τοὺς ἄρτους τῆς προθέσεως ἔφαγεν, οὓς οὐκ ἐξὸν ἦν αὐτῷ φαγεῖν, οὐδὲ τοῖς μετ᾿ αὐτοῦ, εἰ μὴ τοῖς ἱερεῦσι μόνοις;"},{"book":"ΚΑΤΑ ΜΑΤΘΑΙΟΝ","chapter":"12","verse":"5","text":"Ἢ οὐκ ἀνέγνωτε ἐν τῷ νόμῳ, ὅτι τοῖς σάββασιν οἱ ἱερεῖς ἐν τῷ ἱερῷ τὸ σάββατον βεβηλοῦσι, καὶ ἀναίτιοί εἰσι;"},{"book":"ΚΑΤΑ ΜΑΤΘΑΙΟΝ","chapter":"12","verse":"6","text":"Λέγω δὲ ὑμῖν ὅτι τοῦ ἱεροῦ μείζων ἐστιν ὧδε."},{"book":"ΚΑΤΑ ΜΑΤΘΑΙΟΝ","chapter":"12","verse":"7","text":"Εἰ δὲ ἐγνώκειτε τί ἐστιν, Ἔλεον θέλω καὶ οὐ θυσίαν, οὐκ ἂν κατεδικάσατε τοὺς ἀναιτίους."},{"book":"ΚΑΤΑ ΜΑΤΘΑΙΟΝ","chapter":"12","verse":"8","text":"Κύριος γάρ ἐστι καὶ τοῦ σαββάτου ὁ υἱὸς τοῦ ἀνθρώπου."},{"book":"ΚΑΤΑ ΜΑΤΘΑΙΟΝ","chapter":"12","verse":"9","text":"Καὶ μεταβὰς ἐκεῖθεν ἦλθεν εἰς τὴν συναγωγὴν αὐτῶν."},{"book":"ΚΑΤΑ ΜΑΤΘΑΙΟΝ","chapter":"12","verse":"10","text":"Καὶ ἰδού, ἄνθρωπος ἦν τὴν χεῖρα ἔχων ξηράν· καὶ ἐπηρώτησαν αὐτόν, λέγοντες, Εἰ ἔξεστι τοῖς σάββασι θεραπεύειν; ἵνα κατηγορήσωσιν αὐτοῦ."},{"book":"ΚΑΤΑ ΜΑΤΘΑΙΟΝ","chapter":"12","verse":"11","text":"Ὁ δὲ εἶπεν αὐτοῖς, Τίς ἔσται ἐξ ὑμῶν ἄνθρωπος, ὃς ἕξει πρόβατον ἕν, καὶ ἐὰν ἐμπέσῃ τοῦτο τοῖς σάββασιν εἰς βόθυνον, οὐχὶ κρατήσει αὐτὸ καὶ ἐγερεῖ;"},{"book":"ΚΑΤΑ ΜΑΤΘΑΙΟΝ","chapter":"12","verse":"12","text":"Πόσῳ οὖν διαφέρει ἄνθρωπος προβάτου. Ὥστε ἔξεστι τοῖς σάββασι καλῶς ποιεῖν."},{"book":"ΚΑΤΑ ΜΑΤΘΑΙΟΝ","chapter":"12","verse":"13","text":"Τότε λέγει τῷ ἀνθρώπῳ, Ἔκτεινον τὴν χεῖρά σου. Καὶ ἐξέτεινε, καὶ ἀποκατεστάθη ὑγιὴς ὡς ἡ ἄλλη."},{"book":"ΚΑΤΑ ΜΑΤΘΑΙΟΝ","chapter":"12","verse":"14","text":"Οἱ δὲ Φαρισαῖοι συμβούλιον ἔλαβον κατ᾿ αὐτοῦ ἐξελθόντες, ὅπως αὐτὸν ἀπολέσωσιν."},{"book":"ΚΑΤΑ ΜΑΤΘΑΙΟΝ","chapter":"12","verse":"15","text":"Ὁ δὲ Ἰησοῦς γνοὺς ἀνεχώρησεν ἐκεῖθεν· καὶ ἠκολούθησαν αὐτῷ ὄχλοι πολλοί, καὶ ἐθεράπευσεν αὐτοὺς πάντας,"},{"book":"ΚΑΤΑ ΜΑΤΘΑΙΟΝ","chapter":"12","verse":"16","text":"καὶ ἐπετίμησεν αὐτοῖς, ἵνα μὴ φανερὸν αὐτὸν ποιήσωσιν·"},{"book":"ΚΑΤΑ ΜΑΤΘΑΙΟΝ","chapter":"12","verse":"17","text":"ὅπως πληρωθῇ τὸ ῥηθὲν διὰ 12.17 Ἠσαΐου ¦ Ἡσαΐ Bez.Ἠσαΐου τοῦ προφήτου, λέγοντος,"},{"book":"ΚΑΤΑ ΜΑΤΘΑΙΟΝ","chapter":"12","verse":"18","text":"Ἰδού, ὁ παῖς μου ὃν ᾑρέτισα·"},{"book":"ΚΑΤΑ ΜΑΤΘΑΙΟΝ","chapter":"12","verse":"19","text":"Οὐκ ἐρίσει, οὐδὲ κραυγάσει·"},{"book":"ΚΑΤΑ ΜΑΤΘΑΙΟΝ","chapter":"12","verse":"20","text":"Κάλαμον συντετριμμένον οὐ κατεάξει,"},{"book":"ΚΑΤΑ ΜΑΤΘΑΙΟΝ","chapter":"12","verse":"21","text":"Καὶ ἐν τῷ ὀνόματι αὐτοῦ ἔθνη ἐλπιοῦσι."},{"book":"ΚΑΤΑ ΜΑΤΘΑΙΟΝ","chapter":"12","verse":"22","text":"Τότε προσηνέχθη αὐτῷ δαιμονιζόμενος, τυφλὸς καὶ κωφός· καὶ ἐθεράπευσεν αὐτόν, ὥστε τὸν τυφλὸν καὶ κωφὸν καὶ λαλεῖν καὶ βλέπειν."},{"book":"ΚΑΤΑ ΜΑΤΘΑΙΟΝ","chapter":"12","verse":"23","text":"Καὶ ἐξίσταντο πάντες οἱ ὄχλοι καὶ ἔλεγον, Μήτι οὗτός ἐστιν ὁ υἱὸς Δαβίδ;"},{"book":"ΚΑΤΑ ΜΑΤΘΑΙΟΝ","chapter":"12","verse":"24","text":"Οἱ δὲ Φαρισαῖοι ἀκούσαντες εἶπον, Οὗτος οὐκ ἐκβάλλει τὰ δαιμόνια, εἰ μὴ ἐν τῷ Βεελζεβοὺλ ἄρχοντι τῶν δαιμονίων."},{"book":"ΚΑΤΑ ΜΑΤΘΑΙΟΝ","chapter":"12","verse":"25","text":"Εἰδὼς δὲ ὁ Ἰησοῦς τὰς ἐνθυμήσεις αὐτῶν εἶπεν αὐτοῖς, Πᾶσα βασιλεία μερισθεῖσα καθ᾿ ἑαυτῆς ἐρημοῦται· καὶ πᾶσα πόλις ἢ οἰκία μερισθεῖσα καθ᾿ ἑαυτῆς οὐ σταθήσεται."},{"book":"ΚΑΤΑ ΜΑΤΘΑΙΟΝ","chapter":"12","verse":"26","text":"Καὶ εἰ ὁ Σατανᾶς τὸν Σατανᾶν ἐκβάλλει, ἐφ᾿ ἑαυτὸν ἐμερίσθη· πῶς οὖν σταθήσεται ἡ βασιλεία αὐτοῦ;"},{"book":"ΚΑΤΑ ΜΑΤΘΑΙΟΝ","chapter":"12","verse":"27","text":"Καὶ εἰ ἐγὼ ἐν Βεελζεβοὺλ ἐκβάλλω τὰ δαιμόνια, οἱ υἱοὶ ὑμῶν ἐν τίνι ἐκβάλλουσι; Διὰ τοῦτο αὐτοὶ ὑμῶν ἔσονται κριταί."},{"book":"ΚΑΤΑ ΜΑΤΘΑΙΟΝ","chapter":"12","verse":"28","text":"Εἰ δὲ ἐγὼ ἐν πνεύματι Θεοῦ ἐκβάλλω τὰ δαιμόνια, ἄρα ἔφθασεν ἐφ᾿ ὑμᾶς ἡ βασιλεία τοῦ Θεοῦ."},{"book":"ΚΑΤΑ ΜΑΤΘΑΙΟΝ","chapter":"12","verse":"29","text":"Ἢ πῶς δύναταί τις εἰσελθεῖν εἰς τὴν οἰκίαν τοῦ ἰσχυροῦ καὶ τὰ σκεύη αὐτοῦ διαρπάσαι, ἐὰν μὴ πρῶτον δήσῃ τὸν ἰσχυρόν; Καὶ τότε τὴν οἰκίαν αὐτοῦ διαρπάσει."},{"book":"ΚΑΤΑ ΜΑΤΘΑΙΟΝ","chapter":"12","verse":"30","text":"Ὁ μὴ ὢν μετ᾿ ἐμοῦ κατ᾿ ἐμοῦ ἐστι· καὶ ὁ μὴ συνάγων μετ᾿ ἐμοῦ σκορπίζει."},{"book":"ΚΑΤΑ ΜΑΤΘΑΙΟΝ","chapter":"12","verse":"31","text":"Διὰ τοῦτο λέγω ὑμῖν, Πᾶσα ἁμαρτία καὶ βλασφημία ἀφεθήσεται τοῖς ἀνθρώποις· ἡ δὲ τοῦ πνεύματος βλασφημία οὐκ ἀφεθήσεται τοῖς ἀνθρώποις."},{"book":"ΚΑΤΑ ΜΑΤΘΑΙΟΝ","chapter":"12","verse":"32","text":"Καὶ ὃς ἂν εἴπῃ λόγον κατὰ τοῦ υἱοῦ τοῦ ἀνθρώπου, ἀφεθήσεται αὐτῷ· ὃς δ᾿ ἂν εἴπῃ κατὰ τοῦ πνεύματος τοῦ ἁγίου, οὐκ ἀφεθήσεται αὐτῷ, οὔτε ἐν τούτῳ τῷ αἰῶνι οὔτε ἐν τῷ μέλλοντι."},{"book":"ΚΑΤΑ ΜΑΤΘΑΙΟΝ","chapter":"12","verse":"33","text":"Ἢ ποιήσατε τὸ δένδρον καλόν, καὶ τὸν καρπὸν αὐτοῦ καλόν, ἢ ποιήσατε τὸ δένδρον σαπρόν, καὶ τὸν καρπὸν αὐτοῦ σαπρόν· ἐκ γὰρ τοῦ καρποῦ τὸ δένδρον γινώσκεται."},{"book":"ΚΑΤΑ ΜΑΤΘΑΙΟΝ","chapter":"12","verse":"34","text":"Γεννήματα ἐχιδνῶν, πῶς δύνασθε ἀγαθὰ λαλεῖν, πονηροὶ ὄντες; Ἐκ γὰρ τοῦ περισσεύματος τῆς καρδίας τὸ στόμα λαλεῖ."},{"book":"ΚΑΤΑ ΜΑΤΘΑΙΟΝ","chapter":"12","verse":"35","text":"Ὁ ἀγαθὸς ἄνθρωπος ἐκ τοῦ ἀγαθοῦ θησαυροῦ τῆς καρδίας ἐκβάλλει τὰ ἀγαθά· καὶ ὁ πονηρὸς ἄνθρωπος ἐκ τοῦ πονηροῦ θησαυροῦ ἐκβάλλει πονηρά."},{"book":"ΚΑΤΑ ΜΑΤΘΑΙΟΝ","chapter":"12","verse":"36","text":"Λέγω δὲ ὑμῖν ὅτι πᾶν ῥῆμα ἀργόν, ὃ ἐὰν λαλήσωσιν οἱ ἄνθρωποι, ἀποδώσουσι περὶ αὐτοῦ λόγον ἐν ἡμέρᾳ κρίσεως."},{"book":"ΚΑΤΑ ΜΑΤΘΑΙΟΝ","chapter":"12","verse":"37","text":"Ἐκ γὰρ τῶν λόγων σου δικαιωθήσῃ, καὶ ἐκ τῶν λόγων σου καταδικασθήσῃ."},{"book":"ΚΑΤΑ ΜΑΤΘΑΙΟΝ","chapter":"12","verse":"38","text":"Τότε ἀπεκρίθησάν τινες τῶν γραμματέων καὶ Φαρισαίων, λέγοντες, Διδάσκαλε, θέλομεν ἀπὸ σοῦ σημεῖον ἰδεῖν."},{"book":"ΚΑΤΑ ΜΑΤΘΑΙΟΝ","chapter":"12","verse":"39","text":"Ὁ δὲ ἀποκριθεὶς εἶπεν αὐτοῖς, Γενεὰ πονηρὰ καὶ μοιχαλὶς σημεῖον ἐπιζητεῖ· καὶ σημεῖον οὐ δοθήσεται αὐτῇ, εἰ μὴ τὸ σημεῖον Ἰωνᾶ τοῦ προφήτου."},{"book":"ΚΑΤΑ ΜΑΤΘΑΙΟΝ","chapter":"12","verse":"40","text":"Ὥσπερ γὰρ ἦν Ἰωνᾶς ἐν τῇ κοιλίᾳ τοῦ κήτους τρεῖς ἡμέρας καὶ τρεῖς νύκτας, οὕτως ἔσται ὁ υἱὸς τοῦ ἀνθρώπου ἐν τῇ καρδίᾳ τῆς γῆς τρεῖς ἡμέρας καὶ τρεῖς νύκτας."},{"book":"ΚΑΤΑ ΜΑΤΘΑΙΟΝ","chapter":"12","verse":"41","text":"Ἄνδρες Νινευῖται ἀναστήσονται ἐν τῇ κρίσει μετὰ τῆς γενεᾶς ταύτης καὶ κατακρινοῦσιν αὐτήν· ὅτι μετενόησαν εἰς τὸ κήρυγμα Ἰωνᾶ· καὶ ἰδού, πλεῖον Ἰωνᾶ ὧδε."},{"book":"ΚΑΤΑ ΜΑΤΘΑΙΟΝ","chapter":"12","verse":"42","text":"Βασίλισσα νότου ἐγερθήσεται ἐν τῇ κρίσει μετὰ τῆς γενεᾶς ταύτης καὶ κατακρινεῖ αὐτήν· ὅτι ἦλθεν ἐκ τῶν περάτων τῆς γῆς ἀκοῦσαι τὴν σοφίαν Σολομῶντος· καὶ ἰδού, πλεῖον Σολομῶντος ὧδε."},{"book":"ΚΑΤΑ ΜΑΤΘΑΙΟΝ","chapter":"12","verse":"43","text":"Ὅταν δὲ τὸ ἀκάθαρτον πνεῦμα ἐξέλθῃ ἀπὸ τοῦ ἀνθρώπου, διέρχεται δι᾿ ἀνύδρων τόπων, ζητοῦν ἀνάπαυσιν, καὶ οὐχ εὑρίσκει."},{"book":"ΚΑΤΑ ΜΑΤΘΑΙΟΝ","chapter":"12","verse":"44","text":"Τότε λέγει, Ἐπιστρέψω εἰς τὸν οἶκόν μου ὅθεν ἐξῆλθον. Καὶ ἐλθὸν εὑρίσκει σχολάζοντα, σεσαρωμένον καὶ κεκοσμημένον."},{"book":"ΚΑΤΑ ΜΑΤΘΑΙΟΝ","chapter":"12","verse":"45","text":"Τότε πορεύεται καὶ παραλαμβάνει μεθ᾿ ἑαυτοῦ ἑπτὰ ἕτερα πνεύματα πονηρότερα ἑαυτοῦ, καὶ εἰσελθόντα κατοικεῖ ἐκεῖ· καὶ γίνεται τὰ ἔσχατα τοῦ ἀνθρώπου ἐκείνου χείρονα τῶν πρώτων. Οὕτως ἔσται καὶ τῇ γενεᾷ ταύτῃ τῇ πονηρᾷ."},{"book":"ΚΑΤΑ ΜΑΤΘΑΙΟΝ","chapter":"12","verse":"46","text":"Ἔτι δὲ αὐτοῦ λαλοῦντος τοῖς ὄχλοις, ἰδού, ἡ μήτηρ καὶ οἱ ἀδελφοὶ αὐτοῦ εἱστήκεισαν ἔξω, ζητοῦντες αὐτῷ λαλῆσαι."},{"book":"ΚΑΤΑ ΜΑΤΘΑΙΟΝ","chapter":"12","verse":"47","text":"Εἶπε δέ τις αὐτῷ, Ἰδού, ἡ μήτηρ σου καὶ οἱ ἀδελφοί σου ἔξω ἑστήκασι, ζητοῦντές σοι λαλῆσαι."},{"book":"ΚΑΤΑ ΜΑΤΘΑΙΟΝ","chapter":"12","verse":"48","text":"Ὁ δὲ ἀποκριθεὶς εἶπε τῷ εἰπόντι αὐτῷ, Τίς ἐστιν ἡ μήτηρ μου; Καὶ τίνες εἰσὶν οἱ ἀδελφοί μου;"},{"book":"ΚΑΤΑ ΜΑΤΘΑΙΟΝ","chapter":"12","verse":"49","text":"Καὶ ἐκτείνας τὴν χεῖρα αὐτοῦ ἐπὶ τοὺς μαθητὰς αὐτοῦ εἶπεν, Ἰδού, ἡ μήτηρ μου καὶ οἱ ἀδελφοί μου."},{"book":"ΚΑΤΑ ΜΑΤΘΑΙΟΝ","chapter":"12","verse":"50","text":"Ὅστις γὰρ ἂν ποιήσῃ τὸ θέλημα τοῦ πατρός μου τοῦ ἐν οὐρανοῖς, αὐτός μου ἀδελφὸς καὶ ἀδελφὴ καὶ μήτηρ ἐστίν."}]}