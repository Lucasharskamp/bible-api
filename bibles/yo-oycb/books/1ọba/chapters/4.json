{"data":[{"book":"1 Ọba","chapter":"4","verse":"1","text":"Solomoni ọba sì jẹ ọba lórí gbogbo Israẹli."},{"book":"1 Ọba","chapter":"4","verse":"2","text":"Àwọn wọ̀nyí sì ni ìjòyè rẹ̀:"},{"book":"1 Ọba","chapter":"4","verse":"3","text":"Elihorefu àti Ahijah àwọn ọmọ Ṣisa akọ̀wé;"},{"book":"1 Ọba","chapter":"4","verse":"4","text":"Benaiah ọmọ Jehoiada ni olórí ogun;"},{"book":"1 Ọba","chapter":"4","verse":"5","text":"Asariah ọmọ Natani ni olórí àwọn agbègbè;"},{"book":"1 Ọba","chapter":"4","verse":"6","text":"Ahiṣari ni olùtọ́jú ààfin;"},{"book":"1 Ọba","chapter":"4","verse":"7","text":"Solomoni sì tún ní ìjòyè méjìlá lórí gbogbo agbègbè Israẹli, tí wọ́n ń pèsè oúnjẹ fún ọba àti agbo ilé rẹ̀. Olúkúlùkù ní láti pèsè fún oṣù kan ní ọdún."},{"book":"1 Ọba","chapter":"4","verse":"8","text":"Orúkọ wọn ni wọ̀nyí:"},{"book":"1 Ọba","chapter":"4","verse":"9","text":"Bene-Dekeri ní Makasi, Ṣaalbimu, Beti-Ṣemeṣi, àti Eloni Beti-Hanani;"},{"book":"1 Ọba","chapter":"4","verse":"10","text":"Bene-Hesedi, ní Aruboti (tirẹ̀ ni Soko àti gbogbo ilẹ̀ Heferi ń ṣe);"},{"book":"1 Ọba","chapter":"4","verse":"11","text":"Bene-Abinadabu, ní Napoti (Dori; òun ni ó fẹ́ Tafati ọmọbìnrin Solomoni ní aya)."},{"book":"1 Ọba","chapter":"4","verse":"12","text":"Baana ọmọ Ahiludi, ní Taanaki àti Megido, àti ní gbogbo Beti-Ṣeani tí ń bẹ níhà Saretani ní ìsàlẹ̀ Jesreeli, láti Beti-Ṣeani dé Abeli-Mehola títí dé ibi tí ń bẹ ní ìkọjá Jokimeamu."},{"book":"1 Ọba","chapter":"4","verse":"13","text":"Ọmọ Geberi ní Ramoti Gileadi (tirẹ̀ ni àwọn ìletò Jairi ọmọ Manase tí ń bẹ ní Gileadi, tirẹ̀ sì ni agbègbè Argobu, tí ń bẹ ní Baṣani, ọgọ́ta ìlú tí ó tóbi pẹ̀lú odi tí ẹnu-ọ̀nà rẹ̀ jẹ́ irin)."},{"book":"1 Ọba","chapter":"4","verse":"14","text":"Ahinadabu ọmọ Iddo ní Mahanaimu"},{"book":"1 Ọba","chapter":"4","verse":"15","text":"Ahimasi ní Naftali (ó fẹ́ Basemati ọmọbìnrin Solomoni ní aya)."},{"book":"1 Ọba","chapter":"4","verse":"16","text":"Baana ọmọ Huṣai ní Aṣeri àti ní Aloti;"},{"book":"1 Ọba","chapter":"4","verse":"17","text":"Jehoṣafati ọmọ Parua ni ó wà ní Isakari;"},{"book":"1 Ọba","chapter":"4","verse":"18","text":"Ṣimei ọmọ Ela ni Benjamini;"},{"book":"1 Ọba","chapter":"4","verse":"19","text":"Geberi ọmọ Uri ní Gileadi (orílẹ̀-èdè Sihoni ọba àwọn ará Amori àti orílẹ̀-èdè Ogu ọba Baṣani). Òun nìkan ni ìjòyè lórí ilẹ̀ náà."},{"book":"1 Ọba","chapter":"4","verse":"20","text":"Àwọn ènìyàn Juda àti ti Israẹli pọ̀ gẹ́gẹ́ bí iyanrìn tí ń bẹ ní etí Òkun; wọ́n ń jẹ, wọ́n sì ń mu, wọ́n sì ń yọ ayọ̀."},{"book":"1 Ọba","chapter":"4","verse":"21","text":"Solomoni sì ń ṣàkóso lórí gbogbo àwọn ìjọba láti odò Eufurate títí dé ilẹ̀ àwọn ará Filistini, àti títí dé etí ilẹ̀ Ejibiti. Àwọn orílẹ̀-èdè yìí ń mú owó òde wá, wọ́n sì ń sin Solomoni ní gbogbo ọjọ́ ayé rẹ̀."},{"book":"1 Ọba","chapter":"4","verse":"22","text":"Oúnjẹ Solomoni fún ọjọ́ kan jásí ọgbọ̀n ìyẹ̀fun kíkúnná àti ọgọ́ta òsùwọ̀n ìyẹ̀fun,"},{"book":"1 Ọba","chapter":"4","verse":"23","text":"Màlúù mẹ́wàá tí ó sanra, àti ogún màlúù láti inú pápá wá, àti ọgọ́rùn-ún àgùntàn àti ewúrẹ́, láìka àgbọ̀nrín àti èsúró, àti ogbúgbu, àti ẹyẹ tí ó sanra."},{"book":"1 Ọba","chapter":"4","verse":"24","text":"Nítorí òun ni ó ṣàkóso lórí gbogbo agbègbè ní ìhà ìwọ̀-oòrùn odò Eufurate, láti Tifisa títí dé Gasa, lórí gbogbo àwọn ọba ní ìhà ìhín odò, ó sì ní àlàáfíà ní gbogbo ìlú tí ó yí i káàkiri."},{"book":"1 Ọba","chapter":"4","verse":"25","text":"Nígbà ayé Solomoni, Juda àti Israẹli, láti Dani títí dé Beerṣeba, wọ́n ń gbé ní àlàáfíà, olúkúlùkù lábẹ́ àjàrà rẹ̀ àti lábẹ́ igi ọ̀pọ̀tọ́ rẹ̀."},{"book":"1 Ọba","chapter":"4","verse":"26","text":"Solomoni sì ní ẹgbàajì (4,000) ilé ẹṣin fún kẹ̀kẹ́ rẹ̀, àti ẹgbàá mẹ́fà (12,000) ẹlẹ́ṣin."},{"book":"1 Ọba","chapter":"4","verse":"27","text":"Àwọn ìjòyè agbègbè, olúkúlùkù ní oṣù rẹ̀, ń pèsè oúnjẹ fún Solomoni ọba àti gbogbo àwọn tí ń wá sí ibi tábìlì ọba, wọ́n sì rí i pé ohun kankan kò ṣẹ́kù."},{"book":"1 Ọba","chapter":"4","verse":"28","text":"Wọ́n tún máa ń mú ọkà barle àti koríko fún ẹṣin àti fún ẹṣin sísáré wá pẹ̀lú sí ibi tí ó yẹ, olúkúlùkù gẹ́gẹ́ bí ìlànà tirẹ̀."},{"book":"1 Ọba","chapter":"4","verse":"29","text":"Ọlọ́run sì fún Solomoni ní ọgbọ́n, àti òye ní ọ̀pọ̀lọpọ̀, àti ìmọ̀ gbígbòòrò òye tí a kò le è fiwé iyanrìn tí ó wà létí Òkun."},{"book":"1 Ọba","chapter":"4","verse":"30","text":"Ọgbọ́n Solomoni sì pọ̀ ju ọgbọ́n ọkùnrin ìlà-oòrùn lọ, ó sì pọ̀ ju gbogbo ọgbọ́n Ejibiti lọ."},{"book":"1 Ọba","chapter":"4","verse":"31","text":"Ó sì ní òye ju gbogbo ènìyàn lọ, ju Etani, ará Esra, àti Hemani àti Kalkoli, àti Darda àwọn ọmọ Maholi lọ. Òkìkí rẹ̀ sì kàn ní gbogbo orílẹ̀-èdè yíká."},{"book":"1 Ọba","chapter":"4","verse":"32","text":"Ó sì pa ẹgbẹ̀rún mẹ́ta (3,000) òwe, àwọn orin rẹ̀ sì jẹ́ ẹgbẹ̀rún ó lé márùn-ún (1,005)."},{"book":"1 Ọba","chapter":"4","verse":"33","text":"Ó sì sọ̀rọ̀ ti igi, láti kedari tí ń bẹ ní Lebanoni dé Hísópù tí ń dàgbà lára ògiri. Ó sì tún sọ ti àwọn ẹranko àti ti àwọn ẹyẹ, àti ohun tí ń rákò àti ti ẹja."},{"book":"1 Ọba","chapter":"4","verse":"34","text":"Àwọn ènìyàn sì ń wá láti gbogbo orílẹ̀-èdè láti gbọ́ ọgbọ́n Solomoni, láti ọ̀dọ̀ àwọn ọba ayé láti wá gbọ́ nípa ọgbọ́n rẹ̀."}]}