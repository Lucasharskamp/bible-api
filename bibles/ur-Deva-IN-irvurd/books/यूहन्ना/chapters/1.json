{"data":[{"book":"यूहन्ना","chapter":"1","verse":"1","text":"इब्तिदा में कलाम था, और कलाम ख़ुदा के साथ था, और कलाम ही ख़ुदा था।"},{"book":"यूहन्ना","chapter":"1","verse":"2","text":"यही शुरू में ख़ुदा के साथ था।"},{"book":"यूहन्ना","chapter":"1","verse":"3","text":"सब चीज़ें उसके वसीले से पैदा हुईं, और जो कुछ पैदा हुआ है उसमें से कोई चीज़ भी उसके बग़ैर पैदा नहीं हुई।"},{"book":"यूहन्ना","chapter":"1","verse":"4","text":"उसमें ज़िन्दगी थी और वो ज़िन्दगी आदमियों का नूर थी।"},{"book":"यूहन्ना","chapter":"1","verse":"5","text":"और नूर तारीकी में चमकता है, और तारीकी ने उसे क़ुबूल न किया।"},{"book":"यूहन्ना","chapter":"1","verse":"6","text":"एक आदमी युहन्ना नाम आ मौजूद हुआ, जो ख़ुदा की तरफ़ से भेजा गया था;"},{"book":"यूहन्ना","chapter":"1","verse":"7","text":"ये गवाही के लिए आया कि नूर की गवाही दे, ताकि सब उसके वसीले से ईमान लाएँ।"},{"book":"यूहन्ना","chapter":"1","verse":"8","text":"वो ख़ुद तो नूर न था, मगर नूर की गवाही देने आया था।"},{"book":"यूहन्ना","chapter":"1","verse":"9","text":"हक़ीक़ी नूर जो हर एक आदमी को रौशन करता है, दुनियाँ में आने को था।"},{"book":"यूहन्ना","chapter":"1","verse":"10","text":"वो दुनियाँ में था, और दुनियाँ उसके वसीले से पैदा हुई, और दुनियाँ ने उसे न पहचाना।।"},{"book":"यूहन्ना","chapter":"1","verse":"11","text":"वो अपने घर आया और और उसके अपनों ने उसे क़ुबूल न किया।"},{"book":"यूहन्ना","chapter":"1","verse":"12","text":"लेकिन जितनों ने उसे क़ुबूल किया, उसने उन्हें ख़ुदा के फ़र्ज़न्द बनने का हक़ बख़्शा, या'नी उन्हें जो उसके नाम पर ईमान लाते हैं।"},{"book":"यूहन्ना","chapter":"1","verse":"13","text":"वो न ख़ून से, न जिस्म की ख़्वाहिश से, न इंसान के इरादे से, बल्कि ख़ुदा से पैदा हुए।"},{"book":"यूहन्ना","chapter":"1","verse":"14","text":"और कलाम मुजस्सिम हुआ फ़ज़ल और सच्चाई से भरकर हमारे दरमियान रहा, और हम ने उसका ऐसा जलाल देखा जैसा बाप के इकलौते का जलाल।"},{"book":"यूहन्ना","chapter":"1","verse":"15","text":"युहन्ना ने उसके बारे में गवाही दी, और पुकार कर कहा है, “ये वही है, जिसका मैंने ज़िक्र किया कि जो मेरे बाद आता है, वो मुझ से मुक़द्दम ठहरा क्यूँकि वो मुझ से पहले था।”"},{"book":"यूहन्ना","chapter":"1","verse":"16","text":"क्यूँकि उसकी भरपूरी में से हम सब ने पाया, या'नी फ़ज़ल पर फ़ज़ल।"},{"book":"यूहन्ना","chapter":"1","verse":"17","text":"इसलिए कि शरी'अत तो मूसा के ज़रिए दी गई, मगर फ़ज़ल और सच्चाई ईसा मसीह के ज़रिए पहुँची।"},{"book":"यूहन्ना","chapter":"1","verse":"18","text":"ख़ुदा को किसी ने कभी नहीं देखा, इकलौता बेटा जो बाप की गोद में है उसी ने ज़ाहिर किया।"},{"book":"यूहन्ना","chapter":"1","verse":"19","text":"और युहन्ना की गवाही ये है, कि जब यहूदी अगुवो ने येरूशलेम से काहिन और लावी ये पूछने को उसके पास भेजे, “तू कौन है?”"},{"book":"यूहन्ना","chapter":"1","verse":"20","text":"तो उसने इक़रार किया, और इन्कार न किया बल्कि, इक़रार किया, “मैं तो मसीह नहीं हूँ।”"},{"book":"यूहन्ना","chapter":"1","verse":"21","text":"उन्होंने उससे पूछा, “फिर तू कौन है? क्या तू एलियाह है?” उसने कहा, “मैं नहीं हूँ।” “क्या तू वो नबी है?” उसने जवाब दिया, कि “नहीं।”"},{"book":"यूहन्ना","chapter":"1","verse":"22","text":"पस उन्होंने उससे कहा, “फिर तू है कौन? ताकि हम अपने भेजने वालों को जवाब दें कि, तू अपने हक़ में क्या कहता है?”"},{"book":"यूहन्ना","chapter":"1","verse":"23","text":"मैं “जैसा यसायाह नबी ने कहा, वीराने में एक पुकारने वाले की आवाज़ हूँ, 'तुम ख़ुदा वन्द की राह को सीधा करो'।”"},{"book":"यूहन्ना","chapter":"1","verse":"24","text":"ये फ़रीसियों की तरफ़ से भेजे गए थे।"},{"book":"यूहन्ना","chapter":"1","verse":"25","text":"उन्होंने उससे ये सवाल किया, “अगर तू न मसीह है, न एलियाह, न वो नबी, तो फिर बपतिस्मा क्यूँ देता है?”"},{"book":"यूहन्ना","chapter":"1","verse":"26","text":"युहन्ना ने जवाब में उनसे कहा, “मैं पानी से बपतिस्मा देता हूँ, तुम्हारे बीच एक शख़्स खड़ा है जिसे तुम नहीं जानते।"},{"book":"यूहन्ना","chapter":"1","verse":"27","text":"या'नी मेरे बाद का आनेवाला, जिसकी जूती का फ़ीता मैं खोलने के लायक़ नहीं।”"},{"book":"यूहन्ना","chapter":"1","verse":"28","text":"ये बातें यरदन के पार बैत'अन्नियाह में वाक़े' हुईं, जहाँ युहन्ना बपतिस्मा देता था।"},{"book":"यूहन्ना","chapter":"1","verse":"29","text":"दूसरे दिन उसने ईसा 'को अपनी तरफ़ आते देखकर कहा, “देखो, ये ख़ुदा का बर्रा है जो दुनियाँ का गुनाह उठा ले जाता है!"},{"book":"यूहन्ना","chapter":"1","verse":"30","text":"ये वही है जिसके बारे मैंने कहा था, 'एक शख़्स मेरे बाद आता है, जो मुझ से मुक़द्दम ठहरा है, क्यूँकि वो मुझ से पहले था।'"},{"book":"यूहन्ना","chapter":"1","verse":"31","text":"और मैं तो उसे पहचानता न था, मगर इसलिए पानी से बपतिस्मा देता हुआ आया कि वो इस्राईल पर ज़ाहिर हो जाए।”"},{"book":"यूहन्ना","chapter":"1","verse":"32","text":"और युहन्ना ने ये गवाही दी: “मैंने रूह को कबूतर की तरह आसमान से उतरते देखा है, और वो उस पर ठहर गया।"},{"book":"यूहन्ना","chapter":"1","verse":"33","text":"मैं तो उसे पहचानता न था, मगर जिसने मुझे पानी से बपतिस्मा देने को भेजा उसी ने मुझ से कहा, 'जिस पर तू रूह को उतरते और ठहरते देखे, वही रूह — उल — क़ुद्दूस से बपतिस्मा देनेवाला है।"},{"book":"यूहन्ना","chapter":"1","verse":"34","text":"चुनाँचे मैंने देखा, और गवाही दी है कि ये ख़ुदा का बेटा है।”"},{"book":"यूहन्ना","chapter":"1","verse":"35","text":"दूसरे दिन फिर युहन्ना और उसके शागिर्दों में से दो शख़्स खड़े थे,"},{"book":"यूहन्ना","chapter":"1","verse":"36","text":"उसने ईसा पर जो जा रहा था निगाह करके कहा, “देखो, ये ख़ुदा का बर्रा है!”"},{"book":"यूहन्ना","chapter":"1","verse":"37","text":"वो दोनों शागिर्द उसको ये कहते सुनकर ईसा के पीछे हो लिए।"},{"book":"यूहन्ना","chapter":"1","verse":"38","text":"ईसा ने फिरकर और उन्हें पीछे आते देखकर उनसे कहा, “तुम क्या ढूँडते हो?” उन्होंने उससे कहा, “ऐ रब्बी (या'नी ऐ उस्ताद), तू कहाँ रहता है?”"},{"book":"यूहन्ना","chapter":"1","verse":"39","text":"उसने उनसे कहा, “चलो, देख लोगे।” पस उन्होंने आकर उसके रहने की जगह देखी और उस रोज़ उसके साथ रहे, और ये चार बजे के क़रीब था।"},{"book":"यूहन्ना","chapter":"1","verse":"40","text":"उन दोनों में से जो यूहन्ना की बात सुनकर ईसा के पीछे हो लिए थे, एक शमौन पतरस का भाई अन्द्रियास था।"},{"book":"यूहन्ना","chapter":"1","verse":"41","text":"उसने पहले अपने सगे भाई शमौन से मिलकर उससे कहा, “हम को ख़्रिस्तुस, या'नी मसीह मिल गया।”"},{"book":"यूहन्ना","chapter":"1","verse":"42","text":"वो उसे ईसा के पास लाया ईसा ने उस पर निगाह करके कहा, “तू यूहन्ना का बेटा शमौन है; तू कैफ़ा या'नी पतरस कहलाएगा।“"},{"book":"यूहन्ना","chapter":"1","verse":"43","text":"दूसरे दिन ईसा ने गलील में जाना चाहा, और फ़िलिप्पुस से मिलकर कहा, “मेरे पीछे हो ले।“"},{"book":"यूहन्ना","chapter":"1","verse":"44","text":"फ़िलिप्पुस, अन्द्रियास और पतरस के शहर, बैतसैदा का रहने वाला था।"},{"book":"यूहन्ना","chapter":"1","verse":"45","text":"फ़िलिप्पुस से नतनएल से मिलकर उससे कहा, जिसका ज़िक्र मूसा ने तौरेत में और नबियों ने किया है, वो हम को मिल गया; वो यूसुफ़ का बेटा ईसा नासरी है।”"},{"book":"यूहन्ना","chapter":"1","verse":"46","text":"नतनएल ने उससे कहा, “क्या नासरत से कोई अच्छी चीज़ निकल सकती है?” फ़िलिप्पुस ने कहा, “चलकर देख ले।”"},{"book":"यूहन्ना","chapter":"1","verse":"47","text":"ईसा ने नतनएल को अपनी तरफ़ आते देखकर उसके हक़ में कहा, “देखो, ये फ़िल हक़ीक़त इस्राईली है! इस में मक्र नहीं।“"},{"book":"यूहन्ना","chapter":"1","verse":"48","text":"नतनएल ने उससे कहा, “तू मुझे कहाँ से जानता है?” ईसा ने उसके जवाब में कहा, “इससे पहले के फ़िलिप्पुस ने तुझे बुलाया, जब तू अंजीर के दरख़्त के नीचे था, मैंने तुझे देखा।”"},{"book":"यूहन्ना","chapter":"1","verse":"49","text":"नतनएल ने उसको जवाब दिया, “ऐ रब्बी, तू ख़ुदा का बेटा है! तू बादशाह का बादशाह है!”"},{"book":"यूहन्ना","chapter":"1","verse":"50","text":"ईसा ने जवाब में उससे कहा, “मैंने जो तुझ से कहा, 'तुझ को अंजीर के दरख़्त के नीचे देखा, 'क्या। तू इसीलिए ईमान लाया है? तू इनसे भी बड़े — बड़े मोजिज़े देखेगा।“"},{"book":"यूहन्ना","chapter":"1","verse":"51","text":"फिर उससे कहा, “मैं तुम से सच कहता हूँ, कि आसमान को खुला और ख़ुदा के फ़रिश्तों को ऊपर जाते और इब्न — ए — आदम पर उतरते देखोगे।”"}]}