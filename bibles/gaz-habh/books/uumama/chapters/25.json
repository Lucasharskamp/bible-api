{"data":[{"book":"Uumama","chapter":"25","verse":"1","text":"Abrahaamis niitii biraa kan maqaan ishee Qexuuraa jedhamu fuudhe."},{"book":"Uumama","chapter":"25","verse":"2","text":"Isheenis Zimraan, Yoqshaan, Medaan, Midiyaan, Yishbaaqii fi Shuwaa isaaf deesse."},{"book":"Uumama","chapter":"25","verse":"3","text":"Yoqshaan Shebaa fi Dedaan dhalche; ilmaan Dedaan immoo Ashuurim, Letuushimotaa fi Leʼumoota turan."},{"book":"Uumama","chapter":"25","verse":"4","text":"Ilmaan Midiyaan Eefaa, Eefer, Henook, Abiidaa fi Eldaaʼaa turan. Warri kunneen hundi sanyiiwwan Qexuuraa ti."},{"book":"Uumama","chapter":"25","verse":"5","text":"Abrahaam waan qabu hundumaa Yisihaaqiif kenne."},{"book":"Uumama","chapter":"25","verse":"6","text":"Ilmaan saajjatoowwan isaatiif garuu utuma lubbuun jiruu kennaa kenneefii ilma isaa Yisihaaq biraa gara biyya baʼa biiftuutti isaan erge."},{"book":"Uumama","chapter":"25","verse":"7","text":"Abrahaam waggaa dhibba tokkoo fi torbaatamii shan jiraate."},{"book":"Uumama","chapter":"25","verse":"8","text":"Innis umurii dheeraa fi jireenya gaarii jiraatee dulloomee hafuura dhumaa baafatee duʼe; saba isaattis dabalame."},{"book":"Uumama","chapter":"25","verse":"9","text":"Ilmaan isaa Yisihaaqii fi Ishmaaʼeel lafa qotiisaa Efroon ilma Zoohar namicha gosa Heeti sanaa keessatti holqa Makfelaa kan Mamree biratti argamutti isa awwaalan."},{"book":"Uumama","chapter":"25","verse":"10","text":"Lafti qotiisaa sunis kan Abrahaam Heetota irraa bitatee dha; Abrahaamis achitti niitii isaa Saaraa biratti awwaalame."},{"book":"Uumama","chapter":"25","verse":"11","text":"Erga Abrahaam duʼee booddee Waaqni ilma isaa Yisihaaqin eebbise; Yisihaaqis Beʼeer Lahaayirooʼii bira jiraate."},{"book":"Uumama","chapter":"25","verse":"12","text":"Seenaan maatii Ishmaaʼeel ilma Abrahaam kan Aggaar garbittiin Saaraa intalli biyya Gibxi sun Abrahaamiif deesse sanaa kana."},{"book":"Uumama","chapter":"25","verse":"13","text":"Maqaan ilmaan Ishmaaʼeel kan akkuma dhaloota isaaniitti tartiibaan barreeffame kana:"},{"book":"Uumama","chapter":"25","verse":"14","text":"Mishmaa, Duumaa, Maasaa,"},{"book":"Uumama","chapter":"25","verse":"15","text":"Hadaad, Teemaa, Yexuur,"},{"book":"Uumama","chapter":"25","verse":"16","text":"Jarri kunneen ilmaan Ishmaaʼeel; maqaawwan kunneenis akkuma gandootaa fi iddoo qubata isaaniitti maqaawwan bulchitoota gosoota kudha lamaanii ti."},{"book":"Uumama","chapter":"25","verse":"17","text":"Ishmaaʼeel waggaa dhibba tokkoo fi soddomii torba jiraate; innis hafuura dhumaa baafatee duʼe; saba isaattis dabalame."},{"book":"Uumama","chapter":"25","verse":"18","text":"Sanyiin isaa immoo daangaa Gibxi bira, karaa Asooritti geessu irra, lafa Hawiilaa jalqabee hamma Shuuriitti jiru irra jiraatan. Isaanis obboloota isaanii hundatti diina taʼanii jiraatan."},{"book":"Uumama","chapter":"25","verse":"19","text":"Seenaan maatii Yisihaaq ilma Abrahaam kana."},{"book":"Uumama","chapter":"25","verse":"20","text":"Yisihaaq yeroo Ribqaa fuudhetti nama waggaa afurtamaa ture; Ribqaan kunis intala Betuuʼeel namicha Arraam kan kaaba dhiʼa Phaadaan Arraamiitii fi obboleettii Laabaa namicha Arraam sanaa ti."},{"book":"Uumama","chapter":"25","verse":"21","text":"Yisihaaq sababii niitiin isaa dhabduu turteef Waaqayyo isheef kadhate. Waaqayyos kadhannaa isaatiif deebii kennee niitiin isaa Ribqaani ulfoofte."},{"book":"Uumama","chapter":"25","verse":"22","text":"Daaʼimmanis garaa ishee keessatti wal dhiibaa turan; isheenis, “Wanni kun maaliif natti dhufe?” jette; kanaafuu Waaqayyo gaafachuu dhaqxe."},{"book":"Uumama","chapter":"25","verse":"23","text":"Waaqayyo immoo akkana jedheen;"},{"book":"Uumama","chapter":"25","verse":"24","text":"Yeroo daʼumsi ishee gaʼetti ilmaan lakkuutu gadameessa ishee keessa ture."},{"book":"Uumama","chapter":"25","verse":"25","text":"Mucaan jalqabatti dhalate diimaa dha; dhagni isaa guutuun uffata rifeensa qabu fakkaata ture; kanaafuu Esaawu jedhanii isa moggaasan."},{"book":"Uumama","chapter":"25","verse":"26","text":"Kana booddee obboleessi isaa koomee Esaawu harkaan qabatee gad baʼe; maqaan isaas Yaaqoob jedhame. Yeroo Ribqaan isaan deessetti, Yisihaaq nama waggaa jaatamaa ture."},{"book":"Uumama","chapter":"25","verse":"27","text":"Ijoolleen kunis ni guddattan; Esaawu adamsaa beekamaa fi nama bakkee ooluu taʼe; Yaaqoob garuu nama calʼisaa dunkaana keessa oolu taʼe."},{"book":"Uumama","chapter":"25","verse":"28","text":"Yisihaaq waan foon bineensa bosonaa miʼeeffateef Esaawun jaallate; Ribqaan garuu Yaaqoobin jaallatte."},{"book":"Uumama","chapter":"25","verse":"29","text":"Gaaf tokko utuu Yaaqoob ittoo qopheessaa jiruu Esaawu akka malee beelaʼee bakkeedhaa dhufe."},{"book":"Uumama","chapter":"25","verse":"30","text":"Innis Yaaqoobiin, “Ani akka malee beelaʼeeraatii, mee ittoo diimaa sana irraa xinnoo naa kenni!” jedhe. Sababiin inni Edoom jedhameefis kanuma."},{"book":"Uumama","chapter":"25","verse":"31","text":"Yaaqoob immoo deebisee, “Dura mirga hangafummaa keetii natti gurguri kaa” jedhe."},{"book":"Uumama","chapter":"25","verse":"32","text":"Esaawus, “Kunoo, ani duʼuu gaʼeera; yoos mirgi hangafummaa maal na fayyada ree?” jedhe."},{"book":"Uumama","chapter":"25","verse":"33","text":"Yaaqoob garuu, “Duraan dursii naa kakadhu” jedheen; akkasiin inni kakatee mirga hangafummaa isaa Yaaqoobitti gurgurate."},{"book":"Uumama","chapter":"25","verse":"34","text":"Ergasiis Yaaqoob buddeenaa fi ittoo misiraa Esaawuuf kenne; innis nyaatee dhugee kaʼee achii deeme."}]}