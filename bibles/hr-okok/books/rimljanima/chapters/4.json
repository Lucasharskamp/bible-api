{"data":[{"book":"Rimljanima","chapter":"4","verse":"1","text":"Abraham je bio naš otac. Kakvo je njegovo iskustvo glede spasenja po vjeri?"},{"book":"Rimljanima","chapter":"4","verse":"2","text":"Je li ga Bog smatrao opravdanim zbog njegovih dobrih djela? Da je bilo tako, imao bi se čime hvaliti. Ali u Božjim očima Abraham se nije imao čime ponositi."},{"book":"Rimljanima","chapter":"4","verse":"3","text":"Jer Sveto pismo kaže: “Abraham je povjerovao Bogu, i Bog ga je proglasio pravednim zbog njegove vjere.”4:3 Postanak 15:6."},{"book":"Rimljanima","chapter":"4","verse":"4","text":"Kad čovjek radi, plaća koju dobije nije dar. Radnici zarade ono što dobiju."},{"book":"Rimljanima","chapter":"4","verse":"5","text":"Ali ljudi su opravdani zbog svoje vjere u Onoga koji opravdava bezbožnike, a ne zbog svojih djela."},{"book":"Rimljanima","chapter":"4","verse":"6","text":"Kralj David je o tome govorio opisujući sreću nezaslužna čovjeka kojega je Bog proglasio pravednim."},{"book":"Rimljanima","chapter":"4","verse":"7","text":"“Blago onima kojima su grijesi oprošteni"},{"book":"Rimljanima","chapter":"4","verse":"8","text":"Blago onomu kojemu Gospodin neće uračunati grijehe.”4:7-8 Psalam 32:1-2."},{"book":"Rimljanima","chapter":"4","verse":"9","text":"Je li to blaženstvo samo za obrezane, za Židove, ili također i za pogane? Rekli smo da ga je Bog proglasio pravednim zbog njegove vjere."},{"book":"Rimljanima","chapter":"4","verse":"10","text":"Ali kako mu je ta vjera pomogla? Je li proglašen pravednim prije ili poslije obrezanja? Bog ga je najprije prihvatio, a zatim je bio obrezan!"},{"book":"Rimljanima","chapter":"4","verse":"11","text":"Obrezanje je bilo znak da Abraham već vjeruje i da ga je Bog prihvatio i proglasio pravednim i prije obrezanja. Zato je Abraham duhovni otac onih koji vjeruju, a nisu obrezani. Oni su pred Bogom opravdani po vjeri."},{"book":"Rimljanima","chapter":"4","verse":"12","text":"Abraham je također duhovni otac obrezanih, ali samo onih koji imaju vjeru kakvu je Abraham imao prije obrezanja."},{"book":"Rimljanima","chapter":"4","verse":"13","text":"Jasno je dakle kako se Božje obećanje da će Abrahamu i njegovim potomcima dati u baštinu cijelu zemlju nije temeljilo na poslušnosti Božjemu zakonu, nego na novome odnosu s Bogom koji dolazi kroz vjeru."},{"book":"Rimljanima","chapter":"4","verse":"14","text":"Tvrdite li da je Božje obećanje za one koji ispunjavaju Božji zakon i stoga misle da su “dovoljno dobri” u Božjim očima, onda zapravo govorite da je vjera nepotrebna. A tada bi i to obećanje bilo besmisleno."},{"book":"Rimljanima","chapter":"4","verse":"15","text":"Ali Zakon donosi kaznu onima koji ga pokušavaju ispunjavati. (Izbjegnuti kršenje zakona moguće je samo ako ne postoji zakon koji bi se kršio!)"},{"book":"Rimljanima","chapter":"4","verse":"16","text":"Zato je važna vjera. Božje smo obećanje dobili na dar. I sigurni smo da ćemo ga primiti, držali se židovskih običaja ili ne, budemo li samo imali vjeru poput Abrahamove. Jer Abraham je otac svih koji vjeruju."},{"book":"Rimljanima","chapter":"4","verse":"17","text":"U Svetome pismu o tome piše: “Postavljam te za oca mnogih naroda.”4:17 Postanak 17:5. Jer Abraham je povjerovao u Boga koji oživljuje mrtve i na čiju zapovijed nastaje ono čega prije nije bilo."},{"book":"Rimljanima","chapter":"4","verse":"18","text":"Kad je Bog obećao Abrahamu da će postati ocem mnogih naroda i rekao: “Tvoji će potomci biti brojni poput zvijezda”,4:18 Postanak 15:5. Abraham mu je povjerovao iako se to obećanje činilo neostvarivim."},{"book":"Rimljanima","chapter":"4","verse":"19","text":"Abraham se nije pokolebao u vjeri iako je znao kako je u dobi od stotinu godina i kako njegova žena Sara ne može imati djecu."},{"book":"Rimljanima","chapter":"4","verse":"20","text":"Abraham nikada nije posumnjao u Božje obećanje. Njegova je vjera jačala i njome je proslavio Boga."},{"book":"Rimljanima","chapter":"4","verse":"21","text":"Bio je posve uvjeren da Bog može učiniti sve što obeća."},{"book":"Rimljanima","chapter":"4","verse":"22","text":"Tako je Bog Abrahama zbog vjere proglasio pravednim."},{"book":"Rimljanima","chapter":"4","verse":"23","text":"Ta divna istina da ga je Bog proglasio pravednim nije bila na dobrobit samo Abrahamu"},{"book":"Rimljanima","chapter":"4","verse":"24","text":"već i nama. Bog će također nas proglasiti pravednima vjerujemo li u Boga koji je našega Gospodina Isusa uskrsnuo od mrtvih."},{"book":"Rimljanima","chapter":"4","verse":"25","text":"On je predan da umre za naše grijehe i podignut je od mrtvih da nas opravda pred Bogom."}]}