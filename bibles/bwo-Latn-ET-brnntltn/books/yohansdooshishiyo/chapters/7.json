{"data":[{"book":"Yohans Dooshishiyo","chapter":"7","verse":"1","text":"Maniyere hakon Iyesus Gelil datsatse bíananefere b́teshi, Ayhdiwots bín úd'osh geeyat boteshtsotse Yhud datsatse anaanosh falatse b́ tesh."},{"book":"Yohans Dooshishiyo","chapter":"7","verse":"2","text":"Manoor Ayhdiyots daasiy baaliyo karnre b́ teshi."},{"book":"Yohans Dooshishiyo","chapter":"7","verse":"3","text":"Mansh b́ eshwots Iyesus maants t'int hank'o bo eti, «N danifwots n finiru fino bo bek'etwok'o hanoke tuur Yhud datso maants amee,"},{"book":"Yohans Dooshishiyo","chapter":"7","verse":"4","text":"Sháánátse danewosh geyiru asho b́ fino aashde finerake, neewor keewu jametsanotsi n finoŕ n tooko datsush n kitso geyife.»"},{"book":"Yohans Dooshishiyo","chapter":"7","verse":"5","text":"Han bokeewwere bíeshwotswor dab bín amanerak bowottsoshe."},{"book":"Yohans Dooshishiyo","chapter":"7","verse":"6","text":"Iyesuswere hank'o boosh bíet, «Tiaawo andoor borafa'ee, it aawonmó jamaawo itsh k'anke."},{"book":"Yohans Dooshishiyo","chapter":"7","verse":"7","text":"Datsu iti shit'osh falratsane, Taanmó b fino gond́ b wottsok'o tkeewirwosh taan b́shit'iri."},{"book":"Yohans Dooshishiyo","chapter":"7","verse":"8","text":"It baaliyok ameree, taayere tiaawo andoor b́borafa'otse bali manok amatse.»"},{"book":"Yohans Dooshishiyo","chapter":"7","verse":"9","text":"Bí mank'o ett Galilon k'az b́ oori."},{"book":"Yohans Dooshishiyo","chapter":"7","verse":"10","text":"Ernmó bí eshuwots baaliyok k'az boamiyakon b́be'erawo ááshoń baaliyok bíamí."},{"book":"Yohans Dooshishiyo","chapter":"7","verse":"11","text":"Balimanatsnowere «Bí eewke?» etfetst ayhudiwots bín bogeyiri bo tesh."},{"book":"Yohans Dooshishiyo","chapter":"7","verse":"12","text":"Ashuwots b́ jango shaashkona bo keeweyri b́ tesh, ik ikuwots «Bí ash shenge» bo etor, k'oshwotswere dabt «Woteratse bí ashuwotsi b́ dariyirye» bo etir b́ tesh."},{"book":"Yohans Dooshishiyo","chapter":"7","verse":"13","text":"Wotowa eree ayhudi naash naashwotsi bo shattsatse tuutso konwor b́ jango kish sháánon keewratse."},{"book":"Yohans Dooshishiyo","chapter":"7","verse":"14","text":"Baliyiman badatse Iyesus Ik móóts amt daniyo dek' b́twi."},{"book":"Yohans Dooshishiyo","chapter":"7","verse":"15","text":"Ayhudiwotswere, «Ash han b́ danawo jaman ak'onya danosh b́ fali?» ett bo adir b́ tesh."},{"book":"Yohans Dooshishiyo","chapter":"7","verse":"16","text":"Mansh Iyesus hank'o ett boosh bíaani «T daniyoniye taan woshtsoke daatseka bako tiyokikaliye."},{"book":"Yohans Dooshishiyo","chapter":"7","verse":"17","text":"Taan woshtso b́ geyirwo k'alosh shuntso b́ beyal daniyeyiru danań Ik'oke daatsek wee taa t tookon tkeewirwo b́ woto danetwe."},{"book":"Yohans Dooshishiyo","chapter":"7","verse":"18","text":"B́took keew keewirwo b́ took manga b́ geefoni, woshtso mango geyirwonmo bi arkeewke, kootonwere deshatse."},{"book":"Yohans Dooshishiyo","chapter":"7","verse":"19","text":"Muse nemo itsh imroshna? ititsnmó nemon sha'irwo konwor aaliye. It eegoshe taan úd'osh itgeyiri?»"},{"book":"Yohans Dooshishiyo","chapter":"7","verse":"20","text":"Ash ashonwere «Niyatsne fo'erawoniye fa'oni, neen úd'osh kone geyirwoni?» boet."},{"book":"Yohans Dooshishiyo","chapter":"7","verse":"21","text":"Iyesuswere hank'o ett boosh bíaaniy, «Taa ik fino finere, it jametswere fin man jangosh it adiri."},{"book":"Yohans Dooshishiyo","chapter":"7","verse":"22","text":"7:22 Aze. 17:10; Lew. 12:3  Muse gof damiy nemo itsh imre, nemanwere b́waa nih nihwotsokna bako Musewoknaliy, itmo Ik' aawon ashuwotsi gofo it damiri."},{"book":"Yohans Dooshishiyo","chapter":"7","verse":"23","text":"7:23 Yoh. 5:9  Eshe Muse weeron imets nemo tiitserawok'o ett sanbati aawon asho gofo damiyeyiri wotiyal, taa sanbati aawots ash ats jamo t kashitsosh eegishe taan it fayiri?"},{"book":"Yohans Dooshishiyo","chapter":"7","verse":"24","text":"Ariko angshwere bako ash aawo s'iilr k'uuride angshk'ayere.»"},{"book":"Yohans Dooshishiyo","chapter":"7","verse":"25","text":"Iyerusalem ash ashuwotsitse ik ikwots hank'o bo et, «Úd'osh bogeyiru asho haniyoshna?»"},{"book":"Yohans Dooshishiyo","chapter":"7","verse":"26","text":"Hambe! biye shiratsne b́ keewiri, boowere bísh eegor eratsne, ashaan Krstosi b́ wottsok'o arikon naash naashwots danfnok'úna?"},{"book":"Yohans Dooshishiyo","chapter":"7","verse":"27","text":"B́wotiyalor ashaan ewkiko b́wottsok'o no danfone, Krstos b́woormo ewkik b́wottsok'o danetwo konwor aaliye."},{"book":"Yohans Dooshishiyo","chapter":"7","verse":"28","text":"Mansh Iyesus Ik' mootse b́ danifere k'aro eensh dek't hank'o bíet, «Taan danfte, ewuke twatsok'onowere danfte, ernmó taa t took alon waratse, taan woshtso bí arkeewetske, itmó bín danatste."},{"book":"Yohans Dooshishiyo","chapter":"7","verse":"29","text":"Taayere biyoke twaatsonat bí taan b́woshtsotse taa bin danfee.»"},{"book":"Yohans Dooshishiyo","chapter":"7","verse":"30","text":"Manoor bín detsosh geyatni botesh, ernmó bíaawo b́borafa'otse konwor bín deshatse."},{"book":"Yohans Dooshishiyo","chapter":"7","verse":"31","text":"B́wotiyalor ash ashotse ayuwots bín boaani, hank'owere etrno «Krstos b́woormo ashaan b́k'alts aditswotsiyere bogeya b́ finiti?»"},{"book":"Yohans Dooshishiyo","chapter":"7","verse":"32","text":"Ash ashuwots Iyesus jango shashkon bokeewefere ferisawino eteefwots bo shishi, mansh kahniy naashwotsnat ferisawino eteefuwotsn Iyesusi detsiyosh Ik' maa kotfuwotssh bokeewi."},{"book":"Yohans Dooshishiyo","chapter":"7","verse":"33","text":"Manoor Iyesus hank'o bíet, «Itnton muk'i teshetwe, maniyere okoon taan woshtsok ametuwe,"},{"book":"Yohans Dooshishiyo","chapter":"7","verse":"34","text":"It taan geyitute, ernmó taan daatsratste, taa t beyok woo it falratste.»"},{"book":"Yohans Dooshishiyo","chapter":"7","verse":"35","text":"Mansh ayhudiwots bo atsatsewosh hank'o bo et, «Bín nodaatsrawok'o ashaan ewkek'una bíameti? Daneraka Grik dats ashuwots dagots bad'ts ayhudiwotsok amr Ik' danawu ashuwotsi danishe k'úna?"},{"book":"Yohans Dooshishiyo","chapter":"7","verse":"36","text":"‹Taan geyitute, ernmó daatsratste taa tbeyirwok wosh falatste› bíetor eeg etoshe?»"},{"book":"Yohans Dooshishiyo","chapter":"7","verse":"37","text":"Baaliyi s'uwi aawu wotts een aawots Iyesus need'dek't b́ k'aaro eenshdek't hank'o bíet, «Aats shashutso fa'e wotiyal t maants waar úyee."},{"book":"Yohans Dooshishiyo","chapter":"7","verse":"38","text":"7:38 Hzk'. 47:1; Zek. 14:8  Taan amantso S'ayin mas'aafotse bíetiruwo kash ats t'uup'o b́ gitsotse t'uup'tuwe.»"},{"book":"Yohans Dooshishiyo","chapter":"7","verse":"39","text":"Han bíetirwe bíń amanitwots bodek'et S'ayin shayiri jangosha b́tesh, Iyesus mango maants b́ keyafa'otse S'ayin shayiro imerafa'e b́tesh."},{"book":"Yohans Dooshishiyo","chapter":"7","verse":"40","text":"Mann ash ashi dagotse Ik ikwots keewman boshishtsok'on, «Weetwe eteets nebiyiwo arikon haniye» boet."},{"book":"Yohans Dooshishiyo","chapter":"7","verse":"41","text":"K'oshwotswere «Han Krstosiye» bo eti. K'atswotsmó «Krstos b́weet Gelilneya?"},{"book":"Yohans Dooshishiyo","chapter":"7","verse":"42","text":"7:42 1 Sam. 7:12; Mik. 5:2  Krstos b́shuwet Dawit narotsnat Dawit kitotse Betelihemitse b́ weetwok'o S'ayin mas'fotse guut'roshna?» bo et."},{"book":"Yohans Dooshishiyo","chapter":"7","verse":"43","text":"Mann ash ashi dagotse b́ jangatse tuutson k'osh k'oshewo wotb́wutsi."},{"book":"Yohans Dooshishiyo","chapter":"7","verse":"44","text":"Boyitse ik ikwots bín detsosh geerno botesh, s'uznmó konwor bíndeshatse."},{"book":"Yohans Dooshishiyo","chapter":"7","verse":"45","text":"Maniye hakon kot kotfuwots kahni naashuwotsnat ferisawiwots maants aanat boami, boowere «Eegishe bín dek'woo it k'azi?» bo boeti."},{"book":"Yohans Dooshishiyo","chapter":"7","verse":"46","text":"Kes' kes'fwotswere, «Ashaan b́ keewiru keewi naaro konúwor keew danake» ett boaaniyi."},{"book":"Yohans Dooshishiyo","chapter":"7","verse":"47","text":"Ferisawino eteefwotsmó hank'o boeti, «Itwere daarisheya?"},{"book":"Yohans Dooshishiyo","chapter":"7","verse":"48","text":"Wotowabako naash naashotse wee ferisawino eteefwotsitse bín amantso fa'a?"},{"book":"Yohans Dooshishiyo","chapter":"7","verse":"49","text":"Muse nemo danawu ash ashaan arikon c'asheke.»"},{"book":"Yohans Dooshishiyo","chapter":"7","verse":"50","text":"Haniyre shin Iyesusok amt teshtsonat fersawiwotsitse iko wottso Nik'odimos,"},{"book":"Yohans Dooshishiyo","chapter":"7","verse":"51","text":"«No nemok'on ash iko shin b́ keewo keewu b́de'e k'ewdek'fetsere aaninwere eeg b́k'altsok'owo danfitsere bí ats angshefá?» bíet."},{"book":"Yohans Dooshishiyo","chapter":"7","verse":"52","text":"Bowere, «Nee were Gelil maantsknenya? nebiyiwo Gelilitse b́ tuurawok'o p'ec'ar shuu'de dane» bo et."},{"book":"Yohans Dooshishiyo","chapter":"7","verse":"53","text":"Maniye il jametso b́ gal gal k'az bíami.7:53 7:53—8:11 Yoots kishioon guut'ets ik ik mas'aafi biitswotsitse daatseratsne."}]}