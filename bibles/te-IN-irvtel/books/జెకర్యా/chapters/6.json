{"data":[{"book":"జెకర్యా","chapter":"6","verse":"1","text":"నేను మళ్ళీ తేరిచూడగా రెండు పర్వతాల మధ్య నుండి నాలుగు రథాలు బయలుదేరుతున్నాయి. ఆ పర్వతాలు ఇత్తడివి."},{"book":"జెకర్యా","chapter":"6","verse":"2","text":"మొదటి రథానికి ఎర్రని గుర్రాలు, రెండవ రథానికి నల్లని గుర్రాలు,"},{"book":"జెకర్యా","chapter":"6","verse":"3","text":"మూడవ రథానికి తెల్లని గుర్రాలు, నాలుగవ రథానికి చుక్కలు చుక్కలుగల బలమైన గుర్రాలు పూన్చి ఉన్నాయి."},{"book":"జెకర్యా","chapter":"6","verse":"4","text":"“స్వామీ, ఇవేమిటి?” అని నాతో మాట్లాడుతున్న దూతను అడిగాను."},{"book":"జెకర్యా","chapter":"6","verse":"5","text":"అతడు నాతో ఇలా అన్నాడు. “ఇవి సర్వలోకనాధుడైన యెహోవా సన్నిధిని విడిచి బయలు దేరే ఆకాశపు నాలుగు గాలులు."},{"book":"జెకర్యా","chapter":"6","verse":"6","text":"నల్లని గుర్రాలున్న రథం ఉత్తర దేశంలోకి పోయేది. తెల్లని గుర్రాలున్న రథం వాటి వెంబడి పోతుంది, చుక్కలు చుక్కల గుర్రాలు గల రథం దక్షిణ దేశంలోకి పోతుంది.”"},{"book":"జెకర్యా","chapter":"6","verse":"7","text":"బలమైన గుర్రాలు బయలుదేరి లోకమంతట సంచరించడానికి సిద్ధంగా ఉండగా “పోయి లోక మంతటా సంచరించండి” అని అతడు చెప్పాడు. అప్పుడు అవి లోకమంతా సంచరించాయి."},{"book":"జెకర్యా","chapter":"6","verse":"8","text":"అప్పుడతడు నన్ను పిలిచి “ఉత్తరదేశంలోకి పోయే వాటిని చూడు. అవి ఉత్తరదేశంలో నా ఆత్మకు విశ్రాంతి కలిగిస్తాయి” అని నాతో అన్నాడు."},{"book":"జెకర్యా","chapter":"6","verse":"9","text":"యెహోవా వాక్కు నాకు ప్రత్యక్షమై చెప్పినదేమిటంటే"},{"book":"జెకర్యా","chapter":"6","verse":"10","text":"చెరలోకి పోయిన వారిలో బబులోను నుండి వచ్చిన హెల్దయి, టోబీయా, యెదాయా, అనేవారు జెఫన్యా కుమారుడు యోషీయా ఇంట్లో దిగారు. వారు చేరిన దినాన్నే నీవు ఆ ఇంటికి పోయి"},{"book":"జెకర్యా","chapter":"6","verse":"11","text":"వారినడిగి వెండి బంగారాలు తీసుకుని, కిరీటం చేసి ప్రధాన యాజకుడు, యెహోజాదాకు కుమారుడు అయిన యెహోషువ తల మీద ఉంచి"},{"book":"జెకర్యా","chapter":"6","verse":"12","text":"అతనితో ఇలా చెప్పు."},{"book":"జెకర్యా","chapter":"6","verse":"13","text":"అతడే యెహోవా ఆలయం కడతాడు."},{"book":"జెకర్యా","chapter":"6","verse":"14","text":"ఆ కిరీటం యెహోవా ఆలయంలో జ్ఞాపకార్థంగా ఉంటుంది. హేలెముకు, టోబీయాకు, యెదాయాకు, జెఫన్యా కుమారుడు హేనుకు స్మారక చిహ్నంగా ఉంటుంది."},{"book":"జెకర్యా","chapter":"6","verse":"15","text":"దూరంగా ఉన్నవారు వచ్చి యెహోవా ఆలయాన్ని కడతారు, అప్పుడు యెహోవా నన్ను మీ దగ్గరికి పంపాడని మీరు తెలుసుకుంటారు. మీ దేవుడైన యెహోవా మాట మీరు జాగ్రత్తగా వింటే ఇలా జరుగుతుంది.”"}]}