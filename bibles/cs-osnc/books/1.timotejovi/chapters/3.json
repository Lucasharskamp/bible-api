{"data":[{"book":"1. Timotejovi","chapter":"3","verse":"1","text":"Ano, je to tak: Být v církvi autoritou, to je velký úkol."},{"book":"1. Timotejovi","chapter":"3","verse":"2-4","text":"Takový člověk musí být bezúhonný, věrný své jediné manželce, střídmý, rozvážný, pořádný. Vyžadují se také pohostinnost, pedagogické vlohy, taktnost, smířlivost a nezištnost. Nesmí být pijan ani rváč, rodinu musí mít spořádanou, děti vychované k poslušnosti a poctivosti."},{"book":"1. Timotejovi","chapter":"3","verse":"5","text":"Jak by mohl prospět církvi ten, kdo by vlastní rodinu dobře vést nedokázal?"},{"book":"1. Timotejovi","chapter":"3","verse":"6","text":"Ve víře a v církvi nesmí být nováčkem, aby mu pýcha nestoupla do hlavy a nepřivedla ho do pádu."},{"book":"1. Timotejovi","chapter":"3","verse":"7","text":"I mimo církev musí mít dobrou pověst, aby mu pomluvy nepřekážely v práci."},{"book":"1. Timotejovi","chapter":"3","verse":"8","text":"Také správci společného majetku musí mít stejné morální kvality jako pastýři: nesmějí se přetvařovat, holdovat alkoholu ani mamonu."},{"book":"1. Timotejovi","chapter":"3","verse":"9-10","text":"Bohem svěřenou pravdu ať uchovávají v čistém srdci. Pro tuto službu vybírejte jen muže s bezvadnou pověstí."},{"book":"1. Timotejovi","chapter":"3","verse":"11-12","text":"Také ženy musí být rozvážné, diskrétní, spolehlivé a střídmé. Pro tento úřad je rovněž podmínkou manželská věrnost a spořádané rodinné poměry."},{"book":"1. Timotejovi","chapter":"3","verse":"13","text":"Všem, kteří konají dobře svou službu, bude odměnou stále rostoucí úcta ostatních i vlastní jistota ve víře v Ježíše Krista."},{"book":"1. Timotejovi","chapter":"3","verse":"14","text":"I když doufám, že se brzy uvidíme,"},{"book":"1. Timotejovi","chapter":"3","verse":"15","text":"pro případ většího zdržení ti všechno píšu, abys věděl, jak vybírat pracovníky v církvi živého Boha, která je sloupem a pevností pravdy."},{"book":"1. Timotejovi","chapter":"3","verse":"16","text":"Všichni jsou zajedno v tom, jak jedinečná je pravda, kterou nám Bůh odhalil:"}]}