{"data":[{"book":"Marka","chapter":"14","verse":"1","text":"Dwa dni później rozpoczęła się Pascha—doroczne święto Żydów, w czasie którego jedzą oni chleb pieczony z niekwaszonego ciasta. Najwyżsi kapłani i inni przywódcy religijni nadal szukali okazji, aby potajemnie aresztować i zabić Jezusa."},{"book":"Marka","chapter":"14","verse":"2","text":"—Nie możemy jednak zrobić tego podczas święta—mówili—bo spowoduje to rozruchy."},{"book":"Marka","chapter":"14","verse":"3","text":"Jezus tymczasem zatrzymał się w Betanii, w domu Szymona Trędowatego. W czasie kolacji weszła tam pewna kobieta z butelką bardzo drogiego, wonnego olejku. Stłukła szyjkę i wylała olejek na głowę Jezusa."},{"book":"Marka","chapter":"14","verse":"4-5","text":"Widząc to, niektórzy oburzyli się i ostro ją skrytykowali:"},{"book":"Marka","chapter":"14","verse":"6","text":"—Dajcie jej spokój—powiedział Jezus. —Dlaczego ją krytykujecie? Przecież spełniła dobry uczynek!"},{"book":"Marka","chapter":"14","verse":"7","text":"Biedni zawsze będą wśród was i będziecie mogli im pomagać, kiedy tylko zechcecie, ale Mnie już wkrótce zabraknie."},{"book":"Marka","chapter":"14","verse":"8","text":"Ona dała to, co miała. Namaszczając tym olejkiem, przygotowała Mnie na pogrzeb."},{"book":"Marka","chapter":"14","verse":"9","text":"Zapewniam was: Gdziekolwiek na świecie będzie głoszona dobra nowina, wszędzie będzie się mówić o tym, co zrobiła, i będą pamiętać o niej."},{"book":"Marka","chapter":"14","verse":"10","text":"Wtedy Judasz z Kariotu, jeden z Dwunastu, wyszedł i udał się do najwyższych kapłanów, aby im zaproponować, że wyda Jezusa."},{"book":"Marka","chapter":"14","verse":"11","text":"Ucieszeni tą propozycją, kapłani obiecali mu nagrodę. On zaś czekał już tylko na sprzyjającą okazję, aby wydać Jezusa."},{"book":"Marka","chapter":"14","verse":"12","text":"Pierwszego dnia Paschy, gdy zgodnie ze zwyczajem zabijano i spożywano baranka, uczniowie spytali Jezusa, gdzie chciałby spożyć kolację paschalną."},{"book":"Marka","chapter":"14","verse":"13","text":"Wysłał więc dwóch uczniów, by poczynili niezbędne przygotowania."},{"book":"Marka","chapter":"14","verse":"14","text":"Wejdźcie do domu, do którego on wejdzie, i powiedzcie właścicielowi: „Nasz Nauczyciel prosi, abyśmy obejrzeli pokój przygotowany dla nas na świąteczną kolację”."},{"book":"Marka","chapter":"14","verse":"15","text":"Wtedy zaprowadzi was na górę do dużego, wysprzątanego pomieszczenia. Tam przygotujcie posiłek."},{"book":"Marka","chapter":"14","verse":"16","text":"Poszli więc do miasta i zastali wszystko tak, jak powiedział Jezus. I zajęli się przygotowaniem kolacji."},{"book":"Marka","chapter":"14","verse":"17","text":"Wieczorem przybył Jezus wraz z Dwunastoma."},{"book":"Marka","chapter":"14","verse":"18","text":"Gdy zaczęli posiłek, powiedział:"},{"book":"Marka","chapter":"14","verse":"19","text":"—Ale to chyba nie ja, Panie?—mówili zasmuceni jeden przez drugiego."},{"book":"Marka","chapter":"14","verse":"20","text":"—Jeden z was, Dwunastu! Ten, który jednocześnie ze Mną sięga do półmiska—odpowiedział."},{"book":"Marka","chapter":"14","verse":"21","text":"—Ja, Syn Człowieczy, muszę umrzeć, zgodnie z tym, co dawno zapowiedzieli prorocy. Marny jednak los tego, kto Mnie wyda. Lepiej byłoby, aby się wcale nie urodził!"},{"book":"Marka","chapter":"14","verse":"22","text":"Później, podczas kolacji, Jezus wziął do rąk chleb. Podziękował za niego Bogu, połamał go na kawałki, i podał uczniom, mówiąc:"},{"book":"Marka","chapter":"14","verse":"23","text":"Wziął też do ręki kielich z winem. Podziękował, podał im, i wszyscy z niego pili."},{"book":"Marka","chapter":"14","verse":"24","text":"—To jest moja krew, pieczętująca przymierze. —powiedział. —Przelewam ją, aby wielu otrzymało przebaczenie grzechów."},{"book":"Marka","chapter":"14","verse":"25","text":"Oświadczam wam, że nie skosztuję już wina do dnia, gdy będę pił nowe wino w królestwie Bożym."},{"book":"Marka","chapter":"14","verse":"26","text":"Potem zaśpiewali pieśń i poszli na Górę Oliwną."},{"book":"Marka","chapter":"14","verse":"27","text":"—Wszyscy Mnie opuścicie—mówił do nich Jezus. —Stanie się tak, jak Bóg zapowiedział ustami proroków:"},{"book":"Marka","chapter":"14","verse":"28","text":"Lecz gdy znów powrócę do życia, udam się do Galilei i tam się z wami spotkam."},{"book":"Marka","chapter":"14","verse":"29","text":"—Ja Cię nigdy nie opuszczę!—zapewniał Piotr. —Nawet jeśli inni odejdą!"},{"book":"Marka","chapter":"14","verse":"30","text":"—Zapewniam cię, że jeszcze tej nocy, zanim o świcie dwa razy zapieje kogut, trzy razy zaprzeczysz, że Mnie znasz—odpowiedział Jezus."},{"book":"Marka","chapter":"14","verse":"31","text":"—Nigdy!—zdecydowanie zaprotestował Piotr. —Nie wyprę się Ciebie, nawet gdybym miał iść z Tobą na śmierć!"},{"book":"Marka","chapter":"14","verse":"32","text":"Wszyscy razem udali się do ogrodu zwanego Getsemane. Jezus rzekł wtedy:"},{"book":"Marka","chapter":"14","verse":"33","text":"Zabrał ze sobą tylko Piotra, Jakuba i Jana. I ogarnął Go lęk oraz głęboki niepokój."},{"book":"Marka","chapter":"14","verse":"34","text":"—Moją duszę ogarnął śmiertelny smutek—powiedział. —Zostańcie ze Mną i czuwajcie."},{"book":"Marka","chapter":"14","verse":"35","text":"Odszedł na bok, padł na ziemię i zaczął się modlić, aby, jeżeli to możliwe, ominęła Go ta straszna chwila."},{"book":"Marka","chapter":"14","verse":"36","text":"—Ojcze!—mówił. —Ty możesz wszystko! Oddal ode Mnie ten „kielich cierpienia”. Jednak to Twoja wola niech się stanie, a nie to, czego ja chcę."},{"book":"Marka","chapter":"14","verse":"37","text":"Wrócił do trzech uczniów i zastał ich śpiących. Wtedy powiedział do Piotra:"},{"book":"Marka","chapter":"14","verse":"38","text":"Czuwajcie i módlcie się, abyście nie poddali się pokusie! Duch jest gorliwy, ale ciało słabe."},{"book":"Marka","chapter":"14","verse":"39","text":"Ponownie odszedł i dalej się modlił."},{"book":"Marka","chapter":"14","verse":"40","text":"Lecz uczniowie byli tak bardzo zmęczeni, że gdy do nich wrócił, znowu spali. Zawstydzeni tym, nie próbowali nawet się tłumaczyć."},{"book":"Marka","chapter":"14","verse":"41","text":"A gdy przyszedł do nich po raz trzeci, powiedział:"},{"book":"Marka","chapter":"14","verse":"42","text":"Wstańcie, chodźmy! Nadchodzi już ten, który Mnie zdradził!"},{"book":"Marka","chapter":"14","verse":"43","text":"Ledwie skończył mówić, stanął przed Nim Judasz, jeden z Dwunastu, na czele zgrai uzbrojonej w miecze i pałki, wysłanej przez najwyższych kapłanów, przywódców religijnych i starszych."},{"book":"Marka","chapter":"14","verse":"44","text":"Ten zdrajca tak się z nimi umówił: „Łapcie i aresztujcie tego, którego pocałuję na powitanie”."},{"book":"Marka","chapter":"14","verse":"45","text":"Gdy się więc tylko zbliżyli, Judasz podszedł do Jezusa."},{"book":"Marka","chapter":"14","verse":"46","text":"Wówczas pozostali rzucili się na Niego i złapali Go."},{"book":"Marka","chapter":"14","verse":"47","text":"Wtedy jeden z uczniów wyjął miecz, zamachnął się i odciął ucho słudze najwyższego kapłana."},{"book":"Marka","chapter":"14","verse":"48","text":"—Czy jestem jakimś groźnym przestępcą, że przyszliście po Mnie aż tak uzbrojeni?—zapytał Jezus."},{"book":"Marka","chapter":"14","verse":"49","text":"—Dlaczego nie zatrzymaliście Mnie w świątyni? Przecież codziennie tam nauczałem! Wszystko jednak dzieje się zgodnie z tym, co przepowiedziały o Mnie proroctwa."},{"book":"Marka","chapter":"14","verse":"50","text":"Wtedy wszyscy uczniowie opuścili Go i uciekli."},{"book":"Marka","chapter":"14","verse":"51","text":"Jedynie z tyłu, w pewnym oddaleniu, szedł za nimi jakiś młody człowiek w lekko narzuconej na siebie koszuli. Lecz gdy napastnicy próbowali go schwytać,"},{"book":"Marka","chapter":"14","verse":"52","text":"uciekł nagi, pozostawiając w ich rękach tylko podartą koszulę."},{"book":"Marka","chapter":"14","verse":"53","text":"Jezusa zaprowadzono zaś do rezydencji najwyższego kapłana, u którego wkrótce zebrali się inni ważniejsi kapłani, przywódcy religijni i starsi."},{"book":"Marka","chapter":"14","verse":"54","text":"Piotr, który szedł za Jezusem, trzymając się z daleka, wszedł na teren rezydencji i usiadł przy ognisku razem ze służbą."},{"book":"Marka","chapter":"14","verse":"55","text":"Obradujący wewnątrz kapłani i cała Wysoka Rada usiłowali znaleźć przeciw Jezusowi jakiś zarzut, który dałby im prawo skazania Go na śmierć. Jednak ich wysiłki były daremne."},{"book":"Marka","chapter":"14","verse":"56","text":"Wprawdzie głos zabierało wielu fałszywych świadków, ale ich zeznania były sprzeczne."},{"book":"Marka","chapter":"14","verse":"57","text":"W końcu kilku z nich wystąpiło z następującym oskarżeniem:"},{"book":"Marka","chapter":"14","verse":"58","text":"—Słyszeliśmy, jak Jezus mówił: „Zburzę tę świątynię, zbudowaną przez ludzi, i bez pomocy ludzkich rąk w trzy dni zbuduję nową!”."},{"book":"Marka","chapter":"14","verse":"59","text":"Ale i w tym ich relacje nie były zgodne."},{"book":"Marka","chapter":"14","verse":"60","text":"Wtedy najwyższy kapłan wstał i w obecności całej Rady zapytał Jezusa:"},{"book":"Marka","chapter":"14","verse":"61","text":"Lecz Jezus milczał i nic nie odpowiedział. Wtedy najwyższy kapłan zadał mu kolejne pytanie:"},{"book":"Marka","chapter":"14","verse":"62","text":"—Tak, jestem!—rzekł Jezus. —Wkrótce zobaczycie Mnie, Syna Człowieczego, zasiadającego na tronie z Bogiem i powracającego w obłokach na ziemię."},{"book":"Marka","chapter":"14","verse":"63","text":"Słysząc to, najwyższy kapłan rozdarł szaty i głośno zapytał:"},{"book":"Marka","chapter":"14","verse":"64","text":"Sami słyszeliście to bluźnierstwo! Jaki będzie wasz wyrok?"},{"book":"Marka","chapter":"14","verse":"65","text":"I zaczęli pluć na Jezusa. Zawiązali Mu oczy, bili Go po twarzy i szyderczo wołali:"},{"book":"Marka","chapter":"14","verse":"66","text":"Tymczasem Piotr wciąż przebywał na dziedzińcu rezydencji. Gdy grzał się przy ogniu, zauważyła go jedna z dziewczyn służących u najwyższego kapłana."},{"book":"Marka","chapter":"14","verse":"67","text":"Przyjrzała mu się uważnie i oświadczyła:"},{"book":"Marka","chapter":"14","verse":"68","text":"—Nie wiem, o czym mówisz!—zaprzeczył Piotr i szybko usunął się w najdalszy kąt dziedzińca."},{"book":"Marka","chapter":"14","verse":"69","text":"Dziewczyna, widząc stojącego na uboczu Piotra, pokazała go innym."},{"book":"Marka","chapter":"14","verse":"70","text":"Ale Piotr znowu zaprzeczył."},{"book":"Marka","chapter":"14","verse":"71","text":"—Naprawdę nie znam tego Człowieka!!!—znowu zaczął się zaklinać i przysięgać."},{"book":"Marka","chapter":"14","verse":"72","text":"I ponownie zapiał kogut. Wtedy Piotr przypomniał sobie słowa Jezusa: „Zanim o świcie dwa razy zapieje kogut, trzy razy zaprzeczysz, że Mnie znasz”. I wybuchnął płaczem."}]}