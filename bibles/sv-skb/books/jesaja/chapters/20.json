{"data":[{"book":"Jesaja","chapter":"20","verse":"1","text":"Det år då Tartan kom till Ashdod, när Assyriens kung Sargon skickade honom (dit) och han stred mot Ashdod och intog det,"},{"book":"Jesaja","chapter":"20","verse":"2","text":"på den tiden talade Herren (Jahve) genom Jesaja, Amots son, och sade: ”Gå och ta av säcktyget från dina höfter och ta av skorna från dina fötter.” Han gjorde så och vandrade runt naken och barfota."},{"book":"Jesaja","chapter":"20","verse":"3","text":"Herren (Jahve) sade: ”Så som min tjänare Jesaja har vandrat naken och barfota för att under tre år vara ett tecken och en varning över Egypten och Kush [nuvarande Etiopien/Sudan],"},{"book":"Jesaja","chapter":"20","verse":"4","text":"så ska Assyriens kung leda iväg Egyptens fångar och de landsflyktiga från Kush [nuvarande Etiopien/Sudan], unga och gamla, nakna och barfota och med oskylda rumpor, till en skam för Egypten."},{"book":"Jesaja","chapter":"20","verse":"5","text":"De ska bli förskräckta och fyllda med skam eftersom de satte sitt hopp till Kush och skröt om Egypten.”"},{"book":"Jesaja","chapter":"20","verse":"6","text":"Kustländernas invånare ska på den dagen säga: ”Se, sådan är vår förväntan, dit flydde vi för att få hjälp och bli befriade av kungen i Assyrien. Hur ska vi nu kunna komma undan?”"}]}