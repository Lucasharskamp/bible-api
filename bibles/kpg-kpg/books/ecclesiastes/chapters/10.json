{"data":[{"book":"Ecclesiastes","chapter":"10","verse":"1","text":"Nia lamu mmade e mee di haga bilau di nadau loaabi lolo kala dogomaalia, gei tadaulia dulii loo e mee hua di hunahuna gi daha di kabemee kaedahi damanaiee."},{"book":"Ecclesiastes","chapter":"10","verse":"2","text":"Tangada kabemee e hai go di mee dela e donu, gei tangada dadaulia e hai go di mee dela e hagalee donu."},{"book":"Ecclesiastes","chapter":"10","verse":"3","text":"Tadaulia o maa le e hagamodongoohia hogi gi nia dangada hua gee ala e heetugi gi mee. Mee e hai nia daangada huogodoo gi iloo bolo ia le e dadaulia."},{"book":"Ecclesiastes","chapter":"10","verse":"4","text":"Maa doo dagi ga hagawelewele adu gi di goe, hudee hai beebaa hagamolooloo i dau moomee. Nia hala llauehe e mee di dumaalia ginai maa goe gaa noho deemuu."},{"book":"Ecclesiastes","chapter":"10","verse":"5","text":"Deenei di mee hala ne gidee au i henuailala, di mee hala ne hidi mai i nia dagi:"},{"book":"Ecclesiastes","chapter":"10","verse":"6","text":"Digau dadaulia e wanga ginai nia lohongo dagi, gei digau maluagina e haga de iloo."},{"book":"Ecclesiastes","chapter":"10","verse":"7","text":"Au gu gidee nia hege e hula i hongo nia hoodo, gei digau aamua e haele i lala gadoo be nia hege."},{"book":"Ecclesiastes","chapter":"10","verse":"8","text":"Maa goe e geli dau luwa, goe e doo gi no lodo. Maa goe e oho e ulu laa lodo di abaaba, goe e kadi go di gihaa lodo geinga.10.8 Pisalem 7.15; Agoago Podo 26.27"},{"book":"Ecclesiastes","chapter":"10","verse":"9","text":"Maa goe e ngalua i di gowaa mama hadugalaa, goe e dilidili go nia hadu. Maa goe e haahi au laagau, goe e lauwa mai dau ngalua."},{"book":"Ecclesiastes","chapter":"10","verse":"10","text":"Maa dau dalai le e malili gei goe e hagalee olo di maa, goe e ngalua damana gi hai hegau di maa. Ma e koia e humalia di bilaan i mua."},{"book":"Ecclesiastes","chapter":"10","verse":"11","text":"E balumee do iloo di haga gaidala di gihaa, maa goe e dugu goe gii kadi go di gihaa i mua do haga gaidala di maa."},{"book":"Ecclesiastes","chapter":"10","verse":"12","text":"Nia helekai o digau kabemee le e hai ginaadou gi haga laamua, gei digau dadaulia le e hagahuaidu go nadau helekai donu."},{"book":"Ecclesiastes","chapter":"10","verse":"13","text":"Digaula e daamada e helehelekai i nia balu helekai, gei di hagaodi gi muli go di hagadugina huoloo."},{"book":"Ecclesiastes","chapter":"10","verse":"14","text":"Tangada dadaulia e helehelekai e hagalee noho."},{"book":"Ecclesiastes","chapter":"10","verse":"15","text":"Tangada dadaulia le e hagaduadua hua ia. Mee e de iloo ia di hana gi dono hale."},{"book":"Ecclesiastes","chapter":"10","verse":"16","text":"Di madagoaa tenua gaa dagi go di king dama daane, gei nia dagi e buni e haihai nadau hagamiami tenetene i di boo hagatau, gei tenua deelaa gaa tale gi di haingadaa."},{"book":"Ecclesiastes","chapter":"10","verse":"17","text":"Malaa, tenua haadanga lamalia la go tenua dela e dagi go di king gi ono hagamaanadu donu, mo nia dagi ala e miami i di madagoaa humalia e miami ai, e benebene humalia ginaadou, e hagalee libaliba."},{"book":"Ecclesiastes","chapter":"10","verse":"18","text":"Maa goe ga hagatoo huoloo di hau doo hale, doo hale la gaa tulu ga mooho."},{"book":"Ecclesiastes","chapter":"10","verse":"19","text":"Nia hagamiami llauehe e haga tenetene goe, gei nia waini e hagamanawa lamalia goe, malaa, ma go di bahihadu dela e hai nia mee aanei gii gila."},{"book":"Ecclesiastes","chapter":"10","verse":"20","text":"Hudee helekai hai baahi gi di king, ma e aha ma ga helekai deemuu, hudee helekai hai baahi gi digau maluagina, ma e aha maa goe e modogoe i lodo do ruum kii. Holongo dahi manu e kae au helekai e hagi anga gi digaula."}]}