{"data":[{"book":"1 Timoteo","chapter":"4","verse":"1","text":"Bai, Loo Mpeleteu alongela mpu'la panga mumasu'ba ga kuundi'la, bandu bi'ngi' baaileka imani ya kakape no bi'ngi'ya maloo go ku'pi'ya na mayi'gano ga masetani."},{"book":"1 Timoteo","chapter":"4","verse":"2","text":"Mayi'gano kati go gabambiyilwa na bandu abu'su' na anapiki, bene mabinio gagaalabike kati gatiniyilwe na kyu'ma sene mwoto."},{"book":"1 Timoteo","chapter":"4","verse":"3","text":"Bembe baakanikiya bandu kobeka no lya yakulya ya sampuli nsi'si', pamope no panga Nnu'ngu' aaumbike yakulya yi'lu' li'nga bandu babamwu'bi'lile no tanga ukweli bapoki na kunsukulu."},{"book":"1 Timoteo","chapter":"4","verse":"4","text":"Kila saumbike Nnu'ngu' kinogau wala sakikanilwa ntu'pu', mana sapokelelwa kwa kunsukulu Nnu'ngu'."},{"book":"1 Timoteo","chapter":"4","verse":"5","text":"Kwa mwanjaa, kwa ndi'la ya liyi'gi'yo lya Nnu'ngu' na kwo sali, kilyo sendapeleteka nnu'ngi' yake."},{"book":"1 Timoteo","chapter":"4","verse":"6","text":"Mana waku'mbu'kiye alongo mayi'gi'yo go, waapanga wa ntumisi nnogau wa Kilisitu Yesu. Kai', waapanga ulelilwe wiso mumayi'gi'yo ga imani na kugakota goyi'ganilwe."},{"book":"1 Timoteo","chapter":"4","verse":"7","text":"Lakini wikane munomuno u'mo ya kidunia ya kwai'mbu' yangali maana, ila ukasane bi'ngi'ya gapala Nnu'ngu'."},{"book":"1 Timoteo","chapter":"4","verse":"8","text":"Kwa mwanjaa kwiyobeleka yi'ga ipate makakala kwendapwaika pasene, lakini kwiyobeleka bi'ngi'ya gapala Nnu'ngu' kubi na pwaila mumakowe goti ga ukoto wa nambi'yambi' na ga nsimu wawaaisa, kati mwalagi Nnu'ngu'."},{"book":"1 Timoteo","chapter":"4","verse":"9","text":"Alyo likowe lyo aminika, kai' lipalikwa liyi'ki'ti'lwe mpamo."},{"book":"1 Timoteo","chapter":"4","verse":"10","text":"Natwenga kwa kitumbu sa li', twendakasana kwa mwanjaa tubi'i liu'bi'lyo litu kwa Nnu'ngu' ywabile mwu'mi, nga nkosopoli wa bandu boti, munomuno kwa balu' babau'bi'lile."},{"book":"1 Timoteo","chapter":"4","verse":"11","text":"Ago nga mayi'gi'yo gaupalikwa kugalagya na kugayi'gana."},{"book":"1 Timoteo","chapter":"4","verse":"12","text":"Mundu ywoywoti kaneausalawe unsembe wako, ila ube wa mundu wo yigilwa na babau'bi'lya kwa nnongelo wako na nnyendo wako, upendo na imani, na upeleteu."},{"book":"1 Timoteo","chapter":"4","verse":"13","text":"Paunili'nda mpaka isa kwangu', witoleye kwasomya bandu Maandiko Mapeleteu ku'no kawakangamaya myoyo na kwayi'gana."},{"book":"1 Timoteo","chapter":"4","verse":"14","text":"Uku'mbu'ki tumya upo ya kiloo yopeyilwe kwa malobe ga alondoli ba Nnu'ngu', palu' pawabi'kilwe maboko ga api'ndo ba kanisa."},{"book":"1 Timoteo","chapter":"4","verse":"15","text":"Ukasane kugapanga go kwa mwoyo wako woti, li'nga bandu boti bakubone mwoyendelya ku'la."},{"book":"1 Timoteo","chapter":"4","verse":"16","text":"Wili'ndi'le wenga wamwene na mayi'gano gako. Mana upangite nnyo, waalu'a kwikosopolya wamwene na balu' babakupi'kania."}]}