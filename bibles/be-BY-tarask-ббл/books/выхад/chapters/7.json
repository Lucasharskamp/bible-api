{"data":[{"book":"ВЫХАД","chapter":"7","verse":"1","text":"Але Гасподзь сказаў Майсею: глядзі, Я паставіў цябе Богам фараону; а Аарон, брат твой, будзе тваім прарокам:"},{"book":"ВЫХАД","chapter":"7","verse":"2","text":"ты будзеш гаварыць усё, што Я загадаю табе, а Аарон, брат твой, будзе гаварыць фараону, каб ён адпусьціў сыноў Ізраілевых зь зямлі сваёй;"},{"book":"ВЫХАД","chapter":"7","verse":"3","text":"але Я зраблю і ачарсьцьвее сэрца фараонавае і акажу мноства азнакаў Маіх і цудаў Маіх у зямлі Егіпецкай;"},{"book":"ВЫХАД","chapter":"7","verse":"4","text":"фараон не паслухаецца вас, і Я накладу руку Маю на Егіпет і выведу войска Маё, народ Мой, сыноў Ізраілевых, зь зямлі Егіпецкай - судамі вялікімі;"},{"book":"ВЫХАД","chapter":"7","verse":"5","text":"тады ўведаюць Егіпцяне, што Я Гасподзь, калі працягну руку Маю на Егіпет і выведу сыноў Ізраілевых з асяродзьдзя іхняга."},{"book":"ВЫХАД","chapter":"7","verse":"6","text":"І зрабілі Майсей і Аарон: як загадаў ім Гасподзь, так яны і зрабілі."},{"book":"ВЫХАД","chapter":"7","verse":"7","text":"Майсею было восемдзесят, а Аарону восемдзесят тры гады, калі пачалі гаварыць яны фараону."},{"book":"ВЫХАД","chapter":"7","verse":"8","text":"І сказаў Гасподзь Майсею і Аарону, кажучы:"},{"book":"ВЫХАД","chapter":"7","verse":"9","text":"калі фараон скажа вам: зрабеце цуд, дык ты скажы Аарону: вазьмі посах твой і кінь перад фараонам, - ён зробіцца зьмеем."},{"book":"ВЫХАД","chapter":"7","verse":"10","text":"Майсей і Аарон прыйшлі да фараона і зрабілі так, як сказаў ім Гасподзь. І кінуў Аарон посах свой перад фараонам і перад рабамі ягонымі, і ён зрабіўся зьмеем."},{"book":"ВЫХАД","chapter":"7","verse":"11","text":"І паклікаў фараон мудрацоў і чарадзеяў; і гэтыя магі зрабілі тое самае сваімі чарамі:"},{"book":"ВЫХАД","chapter":"7","verse":"12","text":"кожны зь іх кінуў свой посах, і яны зрабіліся зьмеямі; але посах Ааронаў праглынуў іхнія посахі."},{"book":"ВЫХАД","chapter":"7","verse":"13","text":"Сэрца фараонава ачарсьцьвела, і ён не паслухаўся іх, як і казаў Гасподзь."},{"book":"ВЫХАД","chapter":"7","verse":"14","text":"І сказаў Гасподзь Майсею: зацялося сэрца фараонавае: ён ня хоча адпусьціць народ."},{"book":"ВЫХАД","chapter":"7","verse":"15","text":"Ідзі да фараона заўтра, вось, ён выйдзе да вады, ты стань на дарозе ў яго, на беразе ракі, і посах, які ператвараецца ў зьмея, вазьмі ў руку тваю,"},{"book":"ВЫХАД","chapter":"7","verse":"16","text":"і скажы яму: Гасподзь, Бог Габрэяў, паслаў мяне сказаць табе: адпусьці народ Мой, каб ён учыніў Мне служэньне ў пустыні: але вось, ты дагэтуль не паслухаўся."},{"book":"ВЫХАД","chapter":"7","verse":"17","text":"Так кажа Гасподзь: з гэтага ўведаеш, што Я Гасподзь: вось гэтым посахам, які ў руцэ маёй, я ўдару па вадзе, якая ў рацэ, і яна ператворыцца ў кроў,"},{"book":"ВЫХАД","chapter":"7","verse":"18","text":"і рыба ў рацэ памрэ, і рака засьмярдзіць, і Егіпцянам агідна будзе піць ваду з ракі."},{"book":"ВЫХАД","chapter":"7","verse":"19","text":"І сказаў Гасподзь Майсею: скажы Аарону: вазьмі посах твой і працягні руку тваю на воды Егіпцянаў: на рэкі іхнія, на патокі іхнія, на азёры іхнія і на ўсякае зьмясьцілішча водаў іхніх, - і ператворацца ў кроў, і будзе кроў па ўсёй зямлі Егіпецкай і ў драўляным і ў каменным посудзе."},{"book":"ВЫХАД","chapter":"7","verse":"20","text":"І зрабілі Майсей і Аарон, як сказаў Гасподзь. І падняў посах і ўдарыў па вадзе рачной на вачах у фараона і на вачах у рабоў ягоных, і ўся вада ў рацэ ператварылася ў кроў,"},{"book":"ВЫХАД","chapter":"7","verse":"21","text":"і рыба ў рацэ вымерла, і рака засьмярдзела, і Егіпцяне не маглі піць з ракі; і была кроў на ўсёй зямлі Егіпецкай."},{"book":"ВЫХАД","chapter":"7","verse":"22","text":"І магі Егіпецкія чарамі сваімі зрабілі тое самае. І зацялося сэрца ў фараона, і не паслухаўся іх, як і казаў Гасподзь."},{"book":"ВЫХАД","chapter":"7","verse":"23","text":"І павярнуўся фараон і пайшоў у дом свой; і сэрца ягонае не пранялося і гэтым."},{"book":"ВЫХАД","chapter":"7","verse":"24","text":"І пачалі капаць усе Егіпцяне каля ракі, каб знайсьці ваду на піцьцё, бо не маглі піць вады з ракі."},{"book":"ВЫХАД","chapter":"7","verse":"25","text":"І споўнілася сем дзён пасьля таго, як Гасподзь ударыў раку."}]}