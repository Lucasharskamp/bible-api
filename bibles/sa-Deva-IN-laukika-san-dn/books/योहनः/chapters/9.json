{"data":[{"book":"योहनः","chapter":"9","verse":"1","text":"ततः परं यीशुर्गच्छन् मार्गमध्ये जन्मान्धं नरम् अपश्यत्।"},{"book":"योहनः","chapter":"9","verse":"2","text":"ततः शिष्यास्तम् अपृच्छन् हे गुरो नरोयं स्वपापेन वा स्वपित्राः पापेनान्धोऽजायत?"},{"book":"योहनः","chapter":"9","verse":"3","text":"ततः स प्रत्युदितवान् एतस्य वास्य पित्रोः पापाद् एतादृशोभूद इति नहि किन्त्वनेन यथेश्वरस्य कर्म्म प्रकाश्यते तद्धेतोरेव।"},{"book":"योहनः","chapter":"9","verse":"4","text":"दिने तिष्ठति मत्प्रेरयितुः कर्म्म मया कर्त्तव्यं यदा किमपि कर्म्म न क्रियते तादृशी निशागच्छति।"},{"book":"योहनः","chapter":"9","verse":"5","text":"अहं यावत्कालं जगति तिष्ठामि तावत्कालं जगतो ज्योतिःस्वरूपोस्मि।"},{"book":"योहनः","chapter":"9","verse":"6","text":"इत्युक्त्ता भूमौ निष्ठीवं निक्षिप्य तेन पङ्कं कृतवान्"},{"book":"योहनः","chapter":"9","verse":"7","text":"पश्चात् तत्पङ्केन तस्यान्धस्य नेत्रे प्रलिप्य तमित्यादिशत् गत्वा शिलोहे ऽर्थात् प्रेरितनाम्नि सरसि स्नाहि। ततोन्धो गत्वा तत्रास्नात् ततः प्रन्नचक्षु र्भूत्वा व्याघुट्यागात्।"},{"book":"योहनः","chapter":"9","verse":"8","text":"अपरञ्च समीपवासिनो लोका ये च तं पूर्व्वमन्धम् अपश्यन् ते बक्त्तुम् आरभन्त योन्धलोको वर्त्मन्युपविश्याभिक्षत स एवायं जनः किं न भवति?"},{"book":"योहनः","chapter":"9","verse":"9","text":"केचिदवदन् स एव केचिदवोचन् तादृशो भवति किन्तु स स्वयमब्रवीत् स एवाहं भवामि।"},{"book":"योहनः","chapter":"9","verse":"10","text":"अतएव ते ऽपृच्छन् त्वं कथं दृष्टिं पाप्तवान्?"},{"book":"योहनः","chapter":"9","verse":"11","text":"ततः सोवदद् यीशनामक एको जनो मम नयने पङ्केन प्रलिप्य इत्याज्ञापयत् शिलोहकासारं गत्वा तत्र स्नाहि। ततस्तत्र गत्वा मयि स्नाते दृष्टिमहं लब्धवान्।"},{"book":"योहनः","chapter":"9","verse":"12","text":"तदा ते ऽवदन् स पुमान् कुत्र? तेनोक्त्तं नाहं जानामि।"},{"book":"योहनः","chapter":"9","verse":"13","text":"अपरं तस्मिन् पूर्व्वान्धे जने फिरूशिनां निकटम् आनीते सति फिरूशिनोपि तमपृच्छन् कथं दृष्टिं प्राप्तोसि?"},{"book":"योहनः","chapter":"9","verse":"14","text":"ततः स कथितवान् स पङ्केन मम नेत्रे ऽलिम्पत् पश्चाद् स्नात्वा दृष्टिमलभे।"},{"book":"योहनः","chapter":"9","verse":"15","text":"किन्तु यीशु र्विश्रामवारे कर्द्दमं कृत्वा तस्य नयने प्रसन्नेऽकरोद् इतिकारणात् कतिपयफिरूशिनोऽवदन्"},{"book":"योहनः","chapter":"9","verse":"16","text":"स पुमान् ईश्वरान्न यतः स विश्रामवारं न मन्यते। ततोन्ये केचित् प्रत्यवदन् पापी पुमान् किम् एतादृशम् आश्चर्य्यं कर्म्म कर्त्तुं शक्नोति?"},{"book":"योहनः","chapter":"9","verse":"17","text":"इत्थं तेषां परस्परं भिन्नवाक्यत्वम् अभवत्। पश्चात् ते पुनरपि तं पूर्व्वान्धं मानुषम् अप्राक्षुः यो जनस्तव चक्षुषी प्रसन्ने कृतवान् तस्मिन् त्वं किं वदसि? स उक्त्तवान् स भविशद्वादी।"},{"book":"योहनः","chapter":"9","verse":"18","text":"स दृष्टिम् आप्तवान् इति यिहूदीयास्तस्य दृष्टिं प्राप्तस्य जनस्य पित्रो र्मुखाद् अश्रुत्वा न प्रत्ययन्।"},{"book":"योहनः","chapter":"9","verse":"19","text":"अतएव ते तावपृच्छन् युवयो र्यं पुत्रं जन्मान्धं वदथः स किमयं? तर्हीदानीं कथं द्रष्टुं शक्नोति?"},{"book":"योहनः","chapter":"9","verse":"20","text":"ततस्तस्य पितरौ प्रत्यवोचताम् अयम् आवयोः पुत्र आ जनेरन्धश्च तदप्यावां जानीवः"},{"book":"योहनः","chapter":"9","verse":"21","text":"किन्त्वधुना कथं दृष्टिं प्राप्तवान् तदावां न् जानीवः कोस्य चक्षुषी प्रसन्ने कृतवान् तदपि न जानीव एष वयःप्राप्त एनं पृच्छत स्वकथां स्वयं वक्ष्यति।"},{"book":"योहनः","chapter":"9","verse":"22","text":"यिहूदीयानां भयात् तस्य पितरौ वाक्यमिदम् अवदतां यतः कोपि मनुष्यो यदि यीशुम् अभिषिक्तं वदति तर्हि स भजनगृहाद् दूरीकारिष्यते यिहूदीया इति मन्त्रणाम् अकुर्व्वन्"},{"book":"योहनः","chapter":"9","verse":"23","text":"अतस्तस्य पितरौ व्याहरताम् एष वयःप्राप्त एनं पृच्छत।"},{"book":"योहनः","chapter":"9","verse":"24","text":"तदा ते पुनश्च तं पूर्व्वान्धम् आहूय व्याहरन् ईश्वरस्य गुणान् वद एष मनुष्यः पापीति वयं जानीमः।"},{"book":"योहनः","chapter":"9","verse":"25","text":"तदा स उक्त्तवान् स पापी न वेति नाहं जाने पूर्वामन्ध आसमहम् अधुना पश्यामीति मात्रं जानामि।"},{"book":"योहनः","chapter":"9","verse":"26","text":"ते पुनरपृच्छन् स त्वां प्रति किमकरोत्? कथं नेत्रे प्रसन्ने ऽकरोत्?"},{"book":"योहनः","chapter":"9","verse":"27","text":"ततः सोवादीद् एककृत्वोकथयं यूयं न शृणुथ तर्हि कुतः पुनः श्रोतुम् इच्छथ? यूयमपि किं तस्य शिष्या भवितुम् इच्छथ?"},{"book":"योहनः","chapter":"9","verse":"28","text":"तदा ते तं तिरस्कृत्य व्याहरन् त्वं तस्य शिष्यो वयं मूसाः शिष्याः।"},{"book":"योहनः","chapter":"9","verse":"29","text":"मूसावक्त्रेणेश्वरो जगाद तज्जानीमः किन्त्वेष कुत्रत्यलोक इति न जानीमः।"},{"book":"योहनः","chapter":"9","verse":"30","text":"सोवदद् एष मम लोचने प्रसन्ने ऽकरोत् तथापि कुत्रत्यलोक इति यूयं न जानीथ एतद् आश्चर्य्यं भवति।"},{"book":"योहनः","chapter":"9","verse":"31","text":"ईश्वरः पापिनां कथां न शृणोति किन्तु यो जनस्तस्मिन् भक्तिं कृत्वा तदिष्टक्रियां करोति तस्यैव कथां शृणोति एतद् वयं जानीमः।"},{"book":"योहनः","chapter":"9","verse":"32","text":"कोपि मनुष्यो जन्मान्धाय चक्षुषी अददात् जगदारम्भाद् एतादृशीं कथां कोपि कदापि नाशृणोत्।"},{"book":"योहनः","chapter":"9","verse":"33","text":"अस्माद् एष मनुष्यो यदीश्वरान्नाजायत तर्हि किञ्चिदपीदृशं कर्म्म कर्त्तुं नाशक्नोत्।"},{"book":"योहनः","chapter":"9","verse":"34","text":"ते व्याहरन् त्वं पापाद् अजायथाः किमस्मान् त्वं शिक्षयसि? पश्चात्ते तं बहिरकुर्व्वन्।"},{"book":"योहनः","chapter":"9","verse":"35","text":"तदनन्तरं यिहूदीयैः स बहिरक्रियत यीशुरिति वार्त्तां श्रुत्वा तं साक्षात् प्राप्य पृष्टवान् ईश्वरस्य पुत्रे त्वं विश्वसिषि?"},{"book":"योहनः","chapter":"9","verse":"36","text":"तदा स प्रत्यवोचत् हे प्रभो स को यत् तस्मिन्नहं विश्वसिमि?"},{"book":"योहनः","chapter":"9","verse":"37","text":"ततो यीशुः कथितवान् त्वं तं दृष्टवान् त्वया साकं यः कथं कथयति सएव सः।"},{"book":"योहनः","chapter":"9","verse":"38","text":"तदा हे प्रभो विश्वसिमीत्युक्त्वा स तं प्रणामत्।"},{"book":"योहनः","chapter":"9","verse":"39","text":"पश्चाद् यीशुः कथितवान् नयनहीना नयनानि प्राप्नुवन्ति नयनवन्तश्चान्धा भवन्तीत्यभिप्रायेण जगदाहम् आगच्छम्।"},{"book":"योहनः","chapter":"9","verse":"40","text":"एतत् श्रुत्वा निकटस्थाः कतिपयाः फिरूशिनो व्याहरन् वयमपि किमन्धाः?"},{"book":"योहनः","chapter":"9","verse":"41","text":"तदा यीशुरवादीद् यद्यन्धा अभवत तर्हि पापानि नातिष्ठन् किन्तु पश्यामीति वाक्यवदनाद् युष्माकं पापानि तिष्ठन्ति।"}]}