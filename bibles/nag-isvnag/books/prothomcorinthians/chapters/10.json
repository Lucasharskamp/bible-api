{"data":[{"book":"Prothom Corinthians","chapter":"10","verse":"1","text":"Kilekoile ami apnikhan ke eku najani kene thakibo dibole mon nai, bhai khan, amikhan laga baba khan jitia badal pora loijai thakise, taikhan samundar paar kori bole parise10.1 Exo. 14:29.."},{"book":"Prothom Corinthians","chapter":"10","verse":"2","text":"Taikhan sob Moses logote badal aru samundar pora baptizma loise,"},{"book":"Prothom Corinthians","chapter":"10","verse":"3","text":"aru taikhan sob eke atma laga kha luwa korise10.3 Exo. 16:35, Deu. 8:3.."},{"book":"Prothom Corinthians","chapter":"10","verse":"4","text":"Taikhan sob eke atmik laga pani khaise, kele koile taikhan atma laga pathor jun taikhan piche ahise etu pora he khaise, aru etu pathor to Khrista ase10.4 Exo. 17:6; Deu. 20:11.."},{"book":"Prothom Corinthians","chapter":"10","verse":"5","text":"Kintu Isor to taikhan kunba uporte te khushi thaka nai, aru etu nimite taikhan ke balu laga pahar te morai dise10.5 Heb. 3:17. ."},{"book":"Prothom Corinthians","chapter":"10","verse":"6","text":"Etiya eitu khan sob to amikhan nimite ekta saikene bujhi bole kotha ase, eneka hoile amikhan biya jinis khan te itcha nahobo, jineka taikhan itcha kori sele."},{"book":"Prothom Corinthians","chapter":"10","verse":"7","text":"Murti puja kora manu khan nahobi, jineka taikhan majote kunba thakisele; Shastro te eneka likhi kene ase, “Manu khan bohi kene kha luwa kori thakise, aru khili bole uthi loise.”"},{"book":"Prothom Corinthians","chapter":"10","verse":"8","text":"Bebichar kaam khan na koribi, jineka taikhan bisi manu bebichar korise, aru etu nimite teis hajar manu utu dinte mori jaise10.8 Num. 25:1, 25:9.."},{"book":"Prothom Corinthians","chapter":"10","verse":"9","text":"Khrista ke kitia bhi porikha na koribi, jineka bisi manu Taike kora nisena, aru etu nimite taikhan ke saph pora khotom kori dise10.9 Num. 21:5-6.."},{"book":"Prothom Corinthians","chapter":"10","verse":"10","text":"Khong uthi kene sikayat na koribi, jineka bisi manu korise, aru etu nimite taikhan ke khotom kori diya jon pora khotom kori dise."},{"book":"Prothom Corinthians","chapter":"10","verse":"11","text":"Etiya eitu khan sob to amikhan nimite ekta saikene bujhi bole laga kotha ase. Kilekoile etu Shastro te likha to amikhan hoshiar hobo nimite ase, jun khan uporte yug khotom huwa din ahi jaise."},{"book":"Prothom Corinthians","chapter":"10","verse":"12","text":"Etu karone jun manu khan khara ase bhabe, taikhan na giribole nimite hoshiar koribi."},{"book":"Prothom Corinthians","chapter":"10","verse":"13","text":"Eku porikha bhi apuni ke girai dibole para nai, khali mamuli porikha khan te he girise, jun te sob manu khan giri thake. Kintu, Isor ke biswas thakibi. Tai kitia bhi bukhi bole napara porikha apuni ke nadibo, kintu jitia apuni porikha pabo, Tai apuni ke etu porikha pora bacha bole nimite rasta bhi dibo, titia apuni dhorjo kori bole paribo10.13 2 Pet. 2:9.."},{"book":"Prothom Corinthians","chapter":"10","verse":"14","text":"Etu karone, moi laga morom thaka khan, murti puja khan pora dur thakibi."},{"book":"Prothom Corinthians","chapter":"10","verse":"15","text":"Moi buja manu khan ke koi ase. Moi ki koi ase etu pora apnikhan nijorke bisar koribi."},{"book":"Prothom Corinthians","chapter":"10","verse":"16","text":"Amikhan jun asirbad laga kup pora asis kore, etu to Khrista laga khun te bhag loi ase nohoi? Aru juntu roti amikhan bhangai kene bhag kori ase, etu to Khrista laga gaw ase nohoi?"},{"book":"Prothom Corinthians","chapter":"10","verse":"17","text":"Kilekoile ta te khali ekta roti ase, etu nimite amikhan bisi jon hoilebi, sob ekta gaw he ase, kele koile amikhan sob to ekta roti pora he bhag kore."},{"book":"Prothom Corinthians","chapter":"10","verse":"18","text":"Israel laga manu khan ke sabi. Jitia taikhan bolidan diya janwar khan ke khai, taikhan etu bedi te bhag kori kene khai nohoi?"},{"book":"Prothom Corinthians","chapter":"10","verse":"19","text":"Tinehoile ami ki koi ase? Kha luwa murti khan ke bolidan kora to ki ase? Nohoile ekta murti to kiba ekta ase naki?"},{"book":"Prothom Corinthians","chapter":"10","verse":"20","text":"Hoile bhi, ami laga motlob to etu ase, jitia Porjati khan pora bolidan diye, taikhan etu Isor ke nohoi kene bhoot khan ke bolidan diye! Kintu moi apnikhan ke bhoot khan laga bhag hobole dibo mon nai10.20 Deu. 32:17.!"},{"book":"Prothom Corinthians","chapter":"10","verse":"21","text":"Apnikhan Isor laga kup pora bhi aru bhoot khan laga kup pora bhi khabole na paribo. Apnikhan Probhu laga kha luwa jagate bhi aru saitan laga kha luwa jagate bhi bhag lobole na paribo10.21 Mat. 6:24.."},{"book":"Prothom Corinthians","chapter":"10","verse":"22","text":"Na amikhan Probhu ke mon julabole dikhai ase naki? Amikhan Probhu pora bhi hokti thaka nohoi, na ase10.22 Deu. 32:21.?"},{"book":"Prothom Corinthians","chapter":"10","verse":"23","text":"Apnikhan koi, “Sob to kori bole niyom ase.” Kintu sob to labh nohoi. “Sob to kori bole niyom ase,” kintu sob to manu khan ke thik bonai nadiye."},{"book":"Prothom Corinthians","chapter":"10","verse":"24","text":"Kun bhi nijor laga bhal nimite bisaribo nalage, dusra khan laga bhal he nohoile."},{"book":"Prothom Corinthians","chapter":"10","verse":"25","text":"Apnikhan juntu bajar te kine eitu khan sob to khabole pare, nijor laga bhabona ke nahudi kene."},{"book":"Prothom Corinthians","chapter":"10","verse":"26","text":"Kilekoile “prithibi aru tai bhitor te sob to Probhu laga ase10.26 Psa. 24:1..”"},{"book":"Prothom Corinthians","chapter":"10","verse":"27","text":"Jodi kunba biswas nakora manu apuni ke bhat khabole mate, aru apuni jabole mon hoi, tai apnike ki khabole diye eitu khan sob apuni laga bhabona ke nahudi kene khai lobi."},{"book":"Prothom Corinthians","chapter":"10","verse":"28","text":"Kintu jodi kunba apuni ke koi, “Etu boli kora laga ase,” titia etu to nakhabi, kele koile manu khan laga bhabona hisab te etu thik nai kun pora apuni ke khobor dise, aru nijor bhabona nimite bhi-"},{"book":"Prothom Corinthians","chapter":"10","verse":"29","text":"Etiya ami laga motlob to, apnikhan nijor laga bhabona ke nohoi, kintu dusra laga bhabona ke koi ase. Kilekoile ami laga ajadi to kele dusra khan laga bhabona pora bisar hobole dibo?"},{"book":"Prothom Corinthians","chapter":"10","verse":"30","text":"Jodi ami kha luwa laga bhag te sonman pora loi, tinehoile kele amike apman kori ase juntu ami Isor ke dhanyavad dikene khaise?"},{"book":"Prothom Corinthians","chapter":"10","verse":"31","text":"Etu karone, kha luwa ki hoile bhi, apuni ki kore, sob to Isor laga mohima nimite koribi."},{"book":"Prothom Corinthians","chapter":"10","verse":"32","text":"Yehudi aru Porjati khan ke, aru Isor laga girja ke biya na koribi,"},{"book":"Prothom Corinthians","chapter":"10","verse":"33","text":"jineka moi bhi manu khan ke sob te khushi kori dibole kosis kore. Ami nijor labh hobole nimite nibisare, kintu dusra khan nimite bisare, eneka kori kene taikhan bhi bachi jabo nimite."}]}