{"data":[{"book":"Luqaas","chapter":"18","verse":"1","text":"Yesuusis akka isaan yeroo hunda kadhachuu qabanii fi akka isaan abdii hin kutanne isaan barsiisuuf jedhee fakkeenya tokko barattoota isaatti hime."},{"book":"Luqaas","chapter":"18","verse":"2","text":"Innis akkana jedhe; “Magaalaa tokko keessa abbaa murtii kan Waaqa hin sodaanne, namas kan hin kabajne tokkotu ture."},{"book":"Luqaas","chapter":"18","verse":"3","text":"Haati hiyyeessaa tokkos magaalaa sana keessa turte; isheenis, ‘Diina koo irratti murtii qajeelaa naa kenni’ jettee isatti deddeebiʼaa turte."},{"book":"Luqaas","chapter":"18","verse":"4","text":"“Innis yeroo gabaabaaf didee ture; ergasii garuu akkana jedhee garaa isaatti yaade; ‘Ani yoon Waaqa hin sodaanne illee, yoon namas hin kabajne illee,"},{"book":"Luqaas","chapter":"18","verse":"5","text":"sababii niitiin kun deddeebitee na rakkiftuuf murtii qajeelaa nan kennaaf; yoo kanaa achii deddeebitee na dadhabsiifti.’ ”"},{"book":"Luqaas","chapter":"18","verse":"6","text":"Gooftaanis akkana jedhe; “Egaa waan abbichii murtii dabaan sun jedhu dhagaʼaa;"},{"book":"Luqaas","chapter":"18","verse":"7","text":"Waaqni immoo filatamtoota isaa warra halkanii guyyaa gara isaatti iyyataniif murtii qajeelaa hin kennuu? Isaan duraa tursaa ree?"},{"book":"Luqaas","chapter":"18","verse":"8","text":"Ani isinittin hima; inni dafee murtii qajeelaa kennaaf; garuu Ilmi Namaa gaafa dhufu lafa irratti amantii ni argataa?”"},{"book":"Luqaas","chapter":"18","verse":"9","text":"Yesuusis namoota qajeelummaa ofiitti amananii warra kaan immoo tuffatanitti akkana jedhee fakkeenya kana hime."},{"book":"Luqaas","chapter":"18","verse":"10","text":"“Namoonni lama Waaqa kadhachuuf gara mana qulqullummaatti ol baʼan; isaanis Fariisicha tokkoo fi nama qaraxa walitti qabu tokko turan."},{"book":"Luqaas","chapter":"18","verse":"11","text":"Fariisichi kaʼee dhaabatee, waaʼee mataa isaa akkana jedhee kadhate; ‘Yaa Waaqayyo, ani akka namoota kaanii jechuunis akka saamtotaa, jalʼootaa fi sagaagaltootaa keessumattuu waan akka namicha qaraxa walitti qabu kanaa hin taʼiniif sin galateeffadha."},{"book":"Luqaas","chapter":"18","verse":"12","text":"Ani torbanitti yeroo lama nan sooma; waanan argadhu hundumaa irraas harka kudhan keessaa tokko nan kenna.’"},{"book":"Luqaas","chapter":"18","verse":"13","text":"“Namichi qaraxa walitti qabu sun garuu fagoo dhaabate, qoma isaa dhadhaʼaa, ‘Yaa Waaqayyo, ani nama cubbamaadhaatii naa naʼi!’ jedhe malee ija isaatiin illee ol jedhee gara samii hin ilaalle."},{"book":"Luqaas","chapter":"18","verse":"14","text":"“Ani isinittin hima; namichi kun namicha duraa irra fuula Waaqaa duratti qajeelaa taʼee mana isaatti gale. Namni ol of qabu hundinuu gad qabamaatii; namni gad of qabu garuu ol qabama.”"},{"book":"Luqaas","chapter":"18","verse":"15","text":"Namoonni akka inni harka isaan irra kaaʼuuf daaʼimmanis Yesuusitti fidaa turan. Barattoonni garuu yommuu waan kana arganitti isaan ifatan."},{"book":"Luqaas","chapter":"18","verse":"16","text":"Yesuus garuu ijoollee sana ofitti waamee akkana jedhe; “Ijoolleen xixinnoon gara koo haa dhufaniitii hin dhowwinaa; mootummaan Waaqaa kan warra akkanaatii."},{"book":"Luqaas","chapter":"18","verse":"17","text":"Ani dhuguman isinitti hima; namni akkuma ijoolleetti mootummaa Waaqaa hin simanne kam iyyuu gonkumaa itti hin galu.”"},{"book":"Luqaas","chapter":"18","verse":"18","text":"Bulchaan tokko, “Yaa Barsiisaa gaarii, ani jireenya bara baraa dhaaluuf maal gochuun qaba?” jedhee isa gaafate."},{"book":"Luqaas","chapter":"18","verse":"19","text":"Yesuusis akkana jedhee deebise; “Ati maaliif gaarii naan jetta? Waaqa tokkicha malee gaariin hin jiru."},{"book":"Luqaas","chapter":"18","verse":"20","text":"Ati ajajawwan ni beekta; ‘Hin ejjin; hin ajjeesin; hin hatin; sobaan dhugaa hin baʼin; abbaa keetii fi haadha keetiif ulfina kenni.’18:20 Bau 20:12; KeD 5:16‑20”"},{"book":"Luqaas","chapter":"18","verse":"21","text":"Namichis, “Ani ijoollummaa kootii jalqabee ajajawwan kanneen hunda eegeera” jedhe."},{"book":"Luqaas","chapter":"18","verse":"22","text":"Yesuusis yommuu waan kana dhagaʼetti, “Amma illee waan tokkotu si duraa hirʼata; waan qabdu hunda gurgurii hiyyeeyyiif kenni; samii keessatti badhaadhummaa ni qabaattaa. Ergasii kottuu na duukaa buʼi” jedheen."},{"book":"Luqaas","chapter":"18","verse":"23","text":"Inni yommuu waan kana dhagaʼetti baayʼee gadde; akka malee sooressa tureetii."},{"book":"Luqaas","chapter":"18","verse":"24","text":"Yesuusis isa ilaalee akkana jedhe; “Mootummaa Waaqaatti galuun sooreyyiif akkam rakkisaa dha!"},{"book":"Luqaas","chapter":"18","verse":"25","text":"Dhugumaan namni sooressi mootummaa Waaqaatti galuu irra qaawwa lilmoo keessa baʼuutu gaalaaf salphata.”"},{"book":"Luqaas","chapter":"18","verse":"26","text":"Warri waan kana dhagaʼanis, “Yoos eenyutu fayyuu dandaʼa ree?” jedhanii gaafatan."},{"book":"Luqaas","chapter":"18","verse":"27","text":"Yesuusis, “Wanni namaaf hin dandaʼamne, Waaqaaf ni dandaʼama” jedhee deebise."},{"book":"Luqaas","chapter":"18","verse":"28","text":"Phexrosis, “Kunoo, nu waan qabnu hunda dhiifnee si duukaa buuneerra” jedheen."},{"book":"Luqaas","chapter":"18","verse":"29","text":"Yesuus immoo akkana isaaniin jedhe; “Ani dhuguman isinitti hima; namni sababii mootummaa Waaqaatiif jedhee mana yookaan niitii yookaan obboloota yookaan haadhaa fi abbaa yookaan ijoollee dhiisee,"},{"book":"Luqaas","chapter":"18","verse":"30","text":"bara kana keessa dachaa baayʼee, bara dhufuuf jiru keessa immoo jireenya bara baraa utuu hin argatin hafu tokko iyyuu hin jiru.”"},{"book":"Luqaas","chapter":"18","verse":"31","text":"Yesuus warra kudha lamaan kophaatti baasee akkana jedheen; “Kunoo nu Yerusaalemitti ol baʼaa jirra; wanni raajonni waaʼee Ilma Namaa barreessan hundinuus ni raawwatama."},{"book":"Luqaas","chapter":"18","verse":"32","text":"Inni dabarfamee Namoota Ormaatti ni kennama. Isaanis isatti qoosu; isa arrabsu; isatti tufu; isa garafu; isa ajjeesus."},{"book":"Luqaas","chapter":"18","verse":"33","text":"Innis guyyaa sadaffaatti duʼaa ni kaʼa.”"},{"book":"Luqaas","chapter":"18","verse":"34","text":"Barattoonni garuu waan kana hunda keessaa tokko illee hin hubanne; hiikkaan isaas isaan duraa dhokfamee ture. Inni maal akka dubbachaa tures isaaniif hin galle."},{"book":"Luqaas","chapter":"18","verse":"35","text":"Yeroo Yesuus Yerikootti dhiʼaatetti, namichi jaamaan tokko qarqara karaa taaʼee kadhachaa ture."},{"book":"Luqaas","chapter":"18","verse":"36","text":"Innis akka tuunni namootaa karaa sana darbaa jiru dhageenyaan, waan taʼaa ture gaafate."},{"book":"Luqaas","chapter":"18","verse":"37","text":"Isaanis, “Yesuus nama Naazreetitu asiin darbaa jira” jedhanii isatti himan."},{"book":"Luqaas","chapter":"18","verse":"38","text":"Innis, “Yesuus, yaa ilma Daawit, na maari!” jedhee iyye."},{"book":"Luqaas","chapter":"18","verse":"39","text":"Namoonni fuula dura deemaa turanis akka inni calʼisuuf isa ifatan; inni garuu, “Yaa ilma Daawit na maari!” jedhee ittuma caalchisee iyye."},{"book":"Luqaas","chapter":"18","verse":"40","text":"Yesuusis dhaabatee akka isaan namicha gara isaa fidan ajaje. Yommuu inni gara isaatti dhiʼaatetti Yesuus akkana jedhee isa gaafate;"},{"book":"Luqaas","chapter":"18","verse":"41","text":"“Akka ani maal siif godhu barbaadda?”"},{"book":"Luqaas","chapter":"18","verse":"42","text":"Yesuusis, “Argi; amantiin kee si fayyiseeraa” jedheen."},{"book":"Luqaas","chapter":"18","verse":"43","text":"Innis yeruma sana argee Waaqa jajachaa Yesuus duukaa buʼe. Namoonni hundinuus yommuu waan kana arganitti Waaqa jajan."}]}