{"data":[{"book":"Matiyu","chapter":"3","verse":"1","text":"Yoni Marafu Tiin yi fa na waxatini a kawandin ba fɔlɔ tonbonni Yudaya yamanani."},{"book":"Matiyu","chapter":"3","verse":"2","text":"A naxa, “Ɛ xun xanbi so ɛ hakɛne yi, amasɔtɔ Ariyanna Mangayaan bata maso!”"},{"book":"Matiyu","chapter":"3","verse":"3","text":"Nabi Esayi yi a tan nan ma fe falama, a naxa,"},{"book":"Matiyu","chapter":"3","verse":"4","text":"Ɲɔgɔmɛ xabe dugin nan yi ragodoxi Yoni ma. A yi tagi xidixi kidin na. A yi baloma tuguminne nun kumin nan na."},{"book":"Matiyu","chapter":"3","verse":"5","text":"Yamaan yi lu fɛ a fɛma keli Yerusalɛn nun Yudaya yamanan nun Yurudɛn baan nabilinna birin yi."},{"book":"Matiyu","chapter":"3","verse":"6","text":"E yi e ti e yulubine ra, a yi e rafu Yurudɛn baani e tubi xinla ma Ala ma."},{"book":"Matiyu","chapter":"3","verse":"7","text":"Yoni to Farisi muxune3.7 Farisi muxune: Yahudiyane nan yi muxuni itoe ra naxanye lan ma fe yi a ra, e xa dinan suxu kii kedenni. E tan nan e sɔbɛ so Musaa sariyan suxun ma dangu Yahudiyan bonne ra. E mɔn yi e benbane namunne suxuma kii xɔdɛxɛni. E tan yi laxi malekane ra. E mɔn yi laxi a ra a muxune kelima nɛn sayani. nun Saduse muxun3.7 Saduse muxune: Yahudiyane nan yi muxuni itoe ra naxanye lan ma fe yi a ra, e xa dinan suxu kii kedenni. Lan mi yi e nun Farisi muxune tagi. E tan mi yi laxi malekane ra. E mɔn mi yi laxi a ra a muxune kelima nɛn sayani. wuyaxi to fɛ a fɛma, a xa e rafu igeni, Yoni yi a fala e xa, a naxa, “Ɛ tan saɲi bɔnsɔnne! Nde ɛ rakolonxi, ɛ xa ɛ gi Alaa xɔlɔn bun ma?"},{"book":"Matiyu","chapter":"3","verse":"8","text":"Ɛ kɛwanle xa a yita fa fala ɛ bata ɛ xun xanbi so ɛ hakɛne yi."},{"book":"Matiyu","chapter":"3","verse":"9","text":"Ɛ nama ɛ miri fa fala ɛ benban nan Iburahima ra. N xa a fala ɛ xa, Ala nɔɛ gɛmɛni itoe findɛ nɛn Iburahima bɔnsɔnne ra!"},{"book":"Matiyu","chapter":"3","verse":"10","text":"Bunbin bata yitɔn wudi salenne sɛgɛ feen na. Wudin naxan mi bogi faɲi tima, na sɛgɛma nɛn, a woli tɛɛni."},{"book":"Matiyu","chapter":"3","verse":"11","text":"N tan ɛ rafuma igeni ɛ tubi xinla nan ma Ala ma. Koni naxan sɛnbɛn gbo n tan xa, na fama n tan xanbi ra, n mi nɔɛ naxan ma sankidi fulunɲɛ yati. Na ɛ rafuma Alaa Nii Sariɲanxin nun tɛɛn nin."},{"book":"Matiyu","chapter":"3","verse":"12","text":"A segedenna a yii, a maali fe, a yi a sa sagan kui, koni a se dagin sama nɛn tɛɛ tutareni!”"},{"book":"Matiyu","chapter":"3","verse":"13","text":"Na waxatini Yesu yi keli Galile yamanani, a siga Yoni fɛma Yurudɛn baani, alogo Yoni xa a rafu igeni."},{"book":"Matiyu","chapter":"3","verse":"14","text":"Koni Yoni yi tondi, a naxa, “N makona a ma, i tan nan xa n tan nafu, koni i bata fa n tan fɛma.”"},{"book":"Matiyu","chapter":"3","verse":"15","text":"Yesu yi a yabi, a naxa, “Tin ito xa liga singen, amasɔtɔ a lan nɛn en xa fe tinxinxine birin nakamali.” Nanara, Yoni yi tin."},{"book":"Matiyu","chapter":"3","verse":"16","text":"Yesu to rafu, a keli igeni nɛn tun, kore xɔnna dɛɛn yi rabi a xa, a yi Alaa Nii Sariɲanxin to godɛ ganba sawurani, a dɔxɔ a ma."},{"book":"Matiyu","chapter":"3","verse":"17","text":"Fala xuiin yi keli kore, a yi a fala, a naxa, “N nafan Dii Xɛmɛn nan ito ra naxan bata n kɛnɛn ki faɲi.”"}]}