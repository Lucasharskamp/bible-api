{"data":[{"book":"امثال","chapter":"8","verse":"1","text":"آیا ندای حکمت را نمی‌شنوید و به آواز بصیرت گوش نمی‌دهید؟"},{"book":"امثال","chapter":"8","verse":"2-3","text":"حکمت دم دروازه‌های شهر و سر چهارراه‌ها و جلوی در هر خانه‌ای ایستاده، می‌گوید:"},{"book":"امثال","chapter":"8","verse":"4","text":"«ای مردم، شما را صدا می‌زنم."},{"book":"امثال","chapter":"8","verse":"5","text":"ای انسانهای جاهل و نادان به ندای من گوش دهید و زیرکی و فهم کسب کنید."},{"book":"امثال","chapter":"8","verse":"6-7","text":"به من گوش دهید، زیرا سخنان من گرانبهاست. من حقیقت و راستی را بیان می‌کنم و از ناراستی نفرت دارم."},{"book":"امثال","chapter":"8","verse":"8","text":"سخنان من بر حق است و کسی را گمراه نمی‌کند."},{"book":"امثال","chapter":"8","verse":"9","text":"سخنان من برای کسی که گوش شنوا داشته باشد واضح و روشن است."},{"book":"امثال","chapter":"8","verse":"10","text":"تعلیمی که من می‌دهم از طلا و نقره گرانبهاتر است."},{"book":"امثال","chapter":"8","verse":"11","text":"ارزش من از یاقوت بیشتر است و هیچ چیز را نمی‌توان با من مقایسه کرد."},{"book":"امثال","chapter":"8","verse":"12","text":"«من حکمتم و از زیرکی و دانایی و بصیرت برخوردار می‌باشم."},{"book":"امثال","chapter":"8","verse":"13","text":"اگر کسی خداترس باشد، از بدی نفرت خواهد داشت. من از غرور و تکبر، رفتار و گفتار نادرست متنفرم."},{"book":"امثال","chapter":"8","verse":"14-15","text":"«منم که هدایت می‌کنم و فهم و بصیرت می‌بخشم. به نیروی من پادشاهان سلطنت می‌کنند و قضات به عدل و انصاف قضاوت می‌نمایند."},{"book":"امثال","chapter":"8","verse":"16","text":"تمام رهبران و بزرگان جهان به کمک من حکمرانی می‌کنند."},{"book":"امثال","chapter":"8","verse":"17","text":"«من کسانی را که مرا دوست دارند، دوست می‌دارم. آنانی که در جستجوی من باشند مرا خواهند یافت."},{"book":"امثال","chapter":"8","verse":"18","text":"ثروت و حرمت، اموال و موفقیت در اختیار من است."},{"book":"امثال","chapter":"8","verse":"19","text":"بخشش‌های من از طلای ناب و نقرهٔ خالص بهتر است."},{"book":"امثال","chapter":"8","verse":"20","text":"راههای من عدل و حق است."},{"book":"امثال","chapter":"8","verse":"21","text":"ثروت حقیقی از آن کسانی است که مرا دوست دارند، زیرا من خزانه‌های ایشان را پر می‌سازم."},{"book":"امثال","chapter":"8","verse":"22","text":"«در ابتدا، قبل از آفرینش عالم هستی، خداوند مرا با خود داشت."},{"book":"امثال","chapter":"8","verse":"23","text":"از ازل، پیش از به وجود آمدن جهان، من شکل گرفتم8‏:23 یا «من مقرر شدم».."},{"book":"امثال","chapter":"8","verse":"24","text":"قبل از پیدایش اقیانوسها و چشمه‌های پر آب،"},{"book":"امثال","chapter":"8","verse":"25","text":"قبل از آنکه کوهها و تپه‌ها به وجود آیند،"},{"book":"امثال","chapter":"8","verse":"26","text":"قبل از آنکه خدا زمین و صحراها و حتی خاک را بیافریند من به وجود آمدم."},{"book":"امثال","chapter":"8","verse":"27","text":"«هنگامی که خدا آسمان را استوار ساخت و افق را بر سطح آبها کشید من آنجا بودم."},{"book":"امثال","chapter":"8","verse":"28","text":"وقتی ابرها را در آسمان گسترانید و چشمه‌ها را از اعماق جاری نمود،"},{"book":"امثال","chapter":"8","verse":"29","text":"وقتی حدود دریاها را تعیین کرد تا آبها از آن تجاوز نکنند و وقتی اساس زمین را بنیاد نهاد،"},{"book":"امثال","chapter":"8","verse":"30","text":"من نزد او معمار بودم. موجب شادی همیشگی او بودم و در حضورش شادی می‌کردم."},{"book":"امثال","chapter":"8","verse":"31","text":"دنیا و انسانهایی که او آفریده بود مایهٔ خوشی من بودند."},{"book":"امثال","chapter":"8","verse":"32","text":"«پس ای جوانان به من گوش دهید، زیرا همهٔ کسانی که از دستورهای من پیروی می‌کنند سعادتمندند."},{"book":"امثال","chapter":"8","verse":"33","text":"به نصیحت من گوش کنید؛ عاقل باشید و نصیحت مرا رد نکنید."},{"book":"امثال","chapter":"8","verse":"34","text":"خوشا به حال کسی که به من گوش دهد و هر روز جلوی در خانهٔ من انتظار مرا بکشد،"},{"book":"امثال","chapter":"8","verse":"35","text":"زیرا هر که مرا بیابد حیات را یافته و خداوند را خشنود ساخته است؛"},{"book":"امثال","chapter":"8","verse":"36","text":"اما کسی که مرا از دست بدهد به جانش لطمه می‌زند، آنانی که از من متنفر باشند مرگ را دوست دارند.»"}]}