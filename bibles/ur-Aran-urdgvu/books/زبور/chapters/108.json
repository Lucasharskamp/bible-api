{"data":[{"book":"زبور","chapter":"108","verse":"1","text":"داؤد کا زبور۔ گیت۔"},{"book":"زبور","chapter":"108","verse":"2","text":"اے ستار اور سرود، جاگ اُٹھو! مَیں طلوعِ صبح کو جگاؤں گا۔"},{"book":"زبور","chapter":"108","verse":"3","text":"اے رب، مَیں قوموں میں تیری ستائش، اُمّتوں میں تیری مدح سرائی کروں گا۔"},{"book":"زبور","chapter":"108","verse":"4","text":"کیونکہ تیری شفقت آسمان سے کہیں بلند ہے، تیری وفاداری بادلوں تک پہنچتی ہے۔"},{"book":"زبور","chapter":"108","verse":"5","text":"اے اللہ، آسمان پر سرفراز ہو! تیرا جلال پوری دنیا پر چھا جائے۔"},{"book":"زبور","chapter":"108","verse":"6","text":"اپنے دہنے ہاتھ سے مدد کر کے میری سن تاکہ جو تجھے پیارے ہیں نجات پائیں۔"},{"book":"زبور","chapter":"108","verse":"7","text":"اللہ نے اپنے مقدِس میں فرمایا ہے، ”مَیں فتح مناتے ہوئے سِکم کو تقسیم کروں گا اور وادیٔ سُکات کو ناپ کر بانٹ دوں گا۔"},{"book":"زبور","chapter":"108","verse":"8","text":"جِلعاد میرا ہے اور منسّی میرا ہے۔ افرائیم میرا خود اور یہوداہ میرا شاہی عصا ہے۔"},{"book":"زبور","chapter":"108","verse":"9","text":"موآب میرا غسل کا برتن ہے، اور ادوم پر مَیں اپنا جوتا پھینک دوں گا۔ مَیں فلستی ملک پر زوردار نعرے لگاؤں گا!“"},{"book":"زبور","chapter":"108","verse":"10","text":"کون مجھے قلعہ بند شہر میں لائے گا؟ کون میری راہنمائی کر کے مجھے ادوم تک پہنچائے گا؟"},{"book":"زبور","chapter":"108","verse":"11","text":"اے اللہ، تُو ہی یہ کر سکتا ہے، گو تُو نے ہمیں رد کیا ہے۔ اے اللہ، تُو ہماری فوجوں کا ساتھ نہیں دیتا جب وہ لڑنے کے لئے نکلتی ہیں۔"},{"book":"زبور","chapter":"108","verse":"12","text":"مصیبت میں ہمیں سہارا دے، کیونکہ اِس وقت انسانی مدد بےکار ہے۔"},{"book":"زبور","chapter":"108","verse":"13","text":"اللہ کے ساتھ ہم زبردست کام کریں گے، کیونکہ وہی ہمارے دشمنوں کو کچل دے گا۔"}]}