{"data":[{"book":"मत्ती","chapter":"10","verse":"1","text":"फेर यीशु नै अपणे बारहां चेल्यां ताहीं धोरै बुलाकै, उन ताहीं ओपरी आत्मायाँ पै हक दिया के उननै लिकाड़ै अर सारी ढाळ की बिमारियाँ अर सारी ढाळ की कमजोरियाँ नै ठीक करै।"},{"book":"मत्ती","chapter":"10","verse":"2","text":"इन बारहां प्रेरितां के नाम ये सै: पैहल्या शमौन, जो पतरस कुह्वावै सै, अर उसका भाई अन्द्रियास, जब्दी का बेट्टा याकूब, अर उसका भाई यूहन्ना,"},{"book":"मत्ती","chapter":"10","verse":"3","text":"फिलिप्पुस, अर बरतुल्मै, थोमा, अर चुंगी लेण आळा मत्ती, हलफई का बेट्टा याकूब, अर तद्दै,"},{"book":"मत्ती","chapter":"10","verse":"4","text":"शमौन जेलोतेस10:4 (एक कट्टर पंथी राजनैतिक दल का नाम था जिसका वो सदस्य था), अर यहूदा इस्करियोती जिसनै वो पकड़वा भी दिया।"},{"book":"मत्ती","chapter":"10","verse":"5","text":"इन बारहां चेल्यां ताहीं यीशु नै यो हुकम देकै भेज्या: “गैर यहूदी लोग्गां कान्ही ना ज्याइयो, अर सामरियाँ के किसे नगर म्ह दाखल ना होइये।10:5 (यिर्म-50:6)"},{"book":"मत्ती","chapter":"10","verse":"6","text":"पर इस्राएल के कुण्बे की ए खुई होड़ी भेड्डां के धोरै जाईये।"},{"book":"मत्ती","chapter":"10","verse":"7","text":"अर चालते-चालते यो प्रचार करो: सुर्ग का राज्य धोरै आ ग्या।"},{"book":"मत्ती","chapter":"10","verse":"8","text":"बिमारां नै ठीक करो, मरै होए नै जीवाओ, कोढ़ियाँ नै शुद्ध करो, ओपरी आत्मायाँ नै लिकाड़ो। थमनै मुफ्त लिया सै मुफ्त द्यो।”"},{"book":"मत्ती","chapter":"10","verse":"9","text":"“अपणे अंगोच्छां म्ह ना तो सोन्ना, ना चाँदी, अर ना ताम्बे के सिक्के राखियो।"},{"book":"मत्ती","chapter":"10","verse":"10","text":"रास्ते खात्तर ना झोळी लियो, ना दो कुड़ते, ना जूत्ते अर ना लाठ्ठी लियो, क्यूँके मजदूर नै उसका खाणा मिलणा चाहिए।"},{"book":"मत्ती","chapter":"10","verse":"11","text":"जिस किसे नगर या गाम म्ह जाओ, तो बेरा पाड़ो के कुण लायक सै। अर जिब ताहीं उड़ै तै ना लिकड़ो, उस्से के गेल्या रहों।"},{"book":"मत्ती","chapter":"10","verse":"12","text":"घर म्ह बढ़ते आणी उसनै आशीर्वाद दिए।"},{"book":"मत्ती","chapter":"10","verse":"13","text":"जै उस घर के माणस लायक होंगे तो थारा आशीर्वाद उनपै पुहँचगा, पर जै वे लायक ना हों तो थारा आशीर्वाद थारे धोरै उल्टा ए आ ज्यागा।"},{"book":"मत्ती","chapter":"10","verse":"14","text":"जो कोए थमनै न्ही अपणावै अर थारी बात ना सुणै, उस घर या उस नगर तै लिकड़दे आणी अपणे पैरां की धूळ झाड़ लियो।"},{"book":"मत्ती","chapter":"10","verse":"15","text":"मै थमनै सच्ची कहूँ सूं के न्याय के दिन उस नगर की हालत तै सदोम अर अमोरा10:15 सदोम अर अमोरा ये वे नगर थे जिस म्ह अब्राहम का भतिज्जा लूत रहया करै था परमेसवर नै ओड़ै के माणसां ताहीं उनके बुरे काम्मां के कारण उन ताहीं आग गेर कै नाश कर दिया था के नगर की हालत घणी सहण जोग्गी होवैगी।”"},{"book":"मत्ती","chapter":"10","verse":"16","text":"“देक्खो, मै थमनै भेड्डां की तरियां भेड़ियाँ के बिचाल्ये भेज्जू सूं, इस करकै साँपां की तरियां अकलमंद अर कबूतरां की तरियां भोळे बणो।"},{"book":"मत्ती","chapter":"10","verse":"17","text":"पर माणसां तै चौक्कस रहों, क्यूँके वे थमनै बड़े आराधनालयाँ म्ह सौपैगें, अर अपणी सभा म्ह थारे कोड़े मारैगें।"},{"book":"मत्ती","chapter":"10","verse":"18","text":"थम मेरै खात्तर राज्यपालों अर राजयां के स्याम्ही अर गैर यहूदी लोग्गां म्ह भेज्जे जाओगें। ताके थम मेरे बारें म्ह गवाही दे सको"},{"book":"मत्ती","chapter":"10","verse":"19","text":"जिब वे थमनै पकड़वावैगें तो या फिक्र ना करियो के हम किस तरियां तै या के कहवागें, क्यूँके जो किमे थारे ताहीं कहणा होगा, वो उस्से बखत थारे ताहीं बता दिया जावैगा।"},{"book":"मत्ती","chapter":"10","verse":"20","text":"क्यूँके बोलण आळे थम न्ही सों, पर थारे सुर्गीय पिता का आत्मा थारे म्ह बोल्लै सै।"},{"book":"मत्ती","chapter":"10","verse":"21","text":"भाई, भाई नै अर पिता बेट्टे नै, मारण खात्तर सौंप देंगें, अर बाळक अपणे माँ बाप के बिरोध म्ह खड़े होकै उन ताहीं मरवा देवैगें।10:21 (मीका 7:6)"},{"book":"मत्ती","chapter":"10","verse":"22","text":"मेरै नाम के कारण सारे माणस थारे तै बैर करैगें, पर जो अन्त ताहीं धीरज धरैगा उस्से का उद्धार होगा।"},{"book":"मत्ती","chapter":"10","verse":"23","text":"जिब वे थमनै नगर म्ह सतावै, तो दुसरे म्ह भाग ज्याइयो। मै थमनै सच कहूँ सूं, थम इस्राएल के सारे नगरां म्ह न्ही घूम सकोगें के मै माणस का बेट्टा आ जाऊँगा।”"},{"book":"मत्ती","chapter":"10","verse":"24","text":"“चेल्ला अपणे गुरु तै बड्ड़ा न्ही होंदा, अर ना नौक्कर अपणे माल्लिक तै।"},{"book":"मत्ती","chapter":"10","verse":"25","text":"चेल्लै का गुरु के, अर नौक्कर का माल्लिक के बराबर होणा ए भोत सै। जिब उननै घर के माल्लिक तै शैतान कह्या तो उसके घरआळां नै के कुछ न्ही कहवैगें!”"},{"book":"मत्ती","chapter":"10","verse":"26","text":"“इस करकै माणसां तै ना डरो, क्यूँके कुछ ढकया कोनी, जो उजागर न्ही करया जावैगा, अर ना कुछ लुहक्या सै जिसका बेरा न्ही पटै।"},{"book":"मत्ती","chapter":"10","verse":"27","text":"जो मै थारे तै अन्धेरे म्ह कहूँ सूं, उसनै थम चाँदणे म्ह कहो, अर जो कान्नो-कान सुणो सों, उसनै छात्तां पै चढ़ के प्रचार करो।"},{"book":"मत्ती","chapter":"10","verse":"28","text":"जो देह नै घात करै सै, पर आत्मा नै घात न्ही कर सकदे, उनतै ना डरियो, पर उस परमेसवर तै डरो जो आत्मा अर देह दोनुआ नै नरक म्ह गेरकै नाश कर सकै सै।"},{"book":"मत्ती","chapter":"10","verse":"29","text":"छोट्टी चिड़ियाँ दो पिस्या की बिकै सै, जो ना कै बराबर सै तोभी जै वो धरती पै पड़कै मरै सै तो पिता परमेसवर नै उसका भी बेरा सै क्यूँके पिता परमेसवर सब कुछ जाणण आळा सै।"},{"book":"मत्ती","chapter":"10","verse":"30","text":"थारे सिर के बाळ भी सारे गिणे होड़े सै।10:30 (लूका 12:7)"},{"book":"मत्ती","chapter":"10","verse":"31","text":"इस करकै डरो मतना, थम घणी गौरैयाँ (एक छोट्टी चिड़ियाँ) तै बढ़कै सो।”"},{"book":"मत्ती","chapter":"10","verse":"32","text":"“जो कोए माणसां कै स्याम्ही मन्नै मान लेवैगा, उसनै मै भी अपणे सुर्गीय पिता के स्याम्ही मान ल्यूँगा।"},{"book":"मत्ती","chapter":"10","verse":"33","text":"पर जो माणसां कै स्याम्ही मेरै बारै म्ह इन्कार करैगा, उसनै मै भी अपणे सुर्गीय पिता के स्याम्ही इन्कार करुँगा।”"},{"book":"मत्ती","chapter":"10","verse":"34","text":"“यो ना समझो के मै धरती पै माणसां का मिलाप करवाण आया सूं, मै मिलाप करवाण न्ही, पर न्यारे करण आया सूं।"},{"book":"मत्ती","chapter":"10","verse":"35","text":"मै तो आया सूं, ताके माणस नै उसके पिता तै, अर बेट्टी नै उसकी माँ तै, अर बहू नै उसकी सास तै न्यारा कर द्यु।”"},{"book":"मत्ती","chapter":"10","verse":"36","text":"“माणस के बैरी उसके घर के ए लोग होंगे।”"},{"book":"मत्ती","chapter":"10","verse":"37","text":"“जो अपणे माँ-बाप नै मेरै तै घणा प्यारा मान्नै सै, वो मेरा चेल्ला बणण कै लायक कोनी, अर जो बेट्टा या बेट्टी नै मेरै तै घणा प्यारा मान्नै सै, वो मेरै लायक कोनी।10:37 (लूका 14:26)"},{"book":"मत्ती","chapter":"10","verse":"38","text":"अर जो अपणा दुखां का क्रूस लेकै मेरै पाच्छै न्ही चाल्लै वो मेरै लायक कोनी।"},{"book":"मत्ती","chapter":"10","verse":"39","text":"जो अपणी जान बचावै सै, वो उसनै खोवैगा, अर जो मेरै कारण अपणी जान खोवैगा, वो उसनै पावैगा।”"},{"book":"मत्ती","chapter":"10","verse":"40","text":"“जो थमनै अपणावै सै, वो मन्नै अपणावै सै, अर जो मन्नै अपणावै सै, वो उस परमेसवर नै अपणावै सै, जिसनै मेरे ताहीं भेज्या सै।"},{"book":"मत्ती","chapter":"10","verse":"41","text":"जो नबियाँ नै नबी जाण के अपणावै, वो नबियाँ के जिसा फळ पावैगा, जिसा नबी नै मिलै सै, अर जो धर्मी नै धर्मी जाण के अपणावै, वो धर्मी के जिसा फळ पावैगा।"},{"book":"मत्ती","chapter":"10","verse":"42","text":"जो कोए मेरे इन चेल्यां म्ह तै एक नै भी मेरा चेल्यां जाण के सिर्फ एक कटोरा ठंडा पाणी पियावैगा, मै थमनै सच कहूँ सूं, वो किसे तरियां भी अपणा फळ न्ही खोवैगा।”"}]}