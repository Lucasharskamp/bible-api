{"data":[{"book":"1 USamuyeli","chapter":"5","verse":"1","text":"Emva kokuba amaFilistiya esethumbe ibhokisi lesivumelwano sikaNkulunkulu, alithatha e-Ebhenezeri alisa e-Ashidodi."},{"book":"1 USamuyeli","chapter":"5","verse":"2","text":"Aphinda alithwala alisa ethempelini likaDagoni."},{"book":"1 USamuyeli","chapter":"5","verse":"3","text":"Kwathi abantu base-Ashidodi bevuka ekuseni kakhulu okwalandelayo, nango uDagoni, ewele phansi ngobuso phambi kwebhokisi lesivumelwano sikaThixo! Bamthatha uDagoni bambeka endaweni yakhe."},{"book":"1 USamuyeli","chapter":"5","verse":"4","text":"Kodwa ngakusasa ekuseni bathi bevuka, nango uDagoni, ewele phansi ngobuso phambi kwebhokisi lesivumelwano sikaThixo! Ikhanda lakhe lezandla kwakugumukile kuthe qekele eduze lomnyango; kwakusele umzimba wakhe kuphela."},{"book":"1 USamuyeli","chapter":"5","verse":"5","text":"Ngalokho-ke kuze kube lamhla abaphristi bakaDagoni labanye nje abangena ethempelini likaDagoni kabanyatheli ekuqaliseni komnyango."},{"book":"1 USamuyeli","chapter":"5","verse":"6","text":"Isandla sikaThixo sasinzima phezu kwabantu base-Ashidodi laseduze kwayo; wehlisela incithakalo phezu kwabo yabahlupha langamathumba."},{"book":"1 USamuyeli","chapter":"5","verse":"7","text":"Kwathi abantu base-Ashidodi bebona okwakusenzakala, bathi, “Ibhokisi lesivumelwano sikankulunkulu ka-Israyeli akumelanga lihlale lathi lapha, ngoba isandla sakhe sinzima phezu kwethu laphezu kukaDagoni unkulunkulu wethu.”"},{"book":"1 USamuyeli","chapter":"5","verse":"8","text":"Ngakho babiza bonke ababusi bamaFilistiya bababuza bathi, “Sizakwenzani ngebhokisi lesivumelwano sikankulunkulu ka-Israyeli na?”"},{"book":"1 USamuyeli","chapter":"5","verse":"9","text":"Kodwa kwathi sebelihambisile, isandla sikaThixo samelana lalelodolobho, okwenza kwaba lokuthuthumela okukhulu kulo. Wahlupha abantu bedolobho lelo, abatsha labadala, ngokuphihlika kwamathumba."},{"book":"1 USamuyeli","chapter":"5","verse":"10","text":"Ngakho ibhokisi lesivumelwano sikaNkulunkulu lasiwa e-Ekroni."},{"book":"1 USamuyeli","chapter":"5","verse":"11","text":"Ngakho babiza bonke ababusi bamaFilistiya, bathi, “Susani ibhokisi lesivumelwano sikankulunkulu ka-Israyeli; kalibuyele emuva endaweni yalo, hlezi lisibulale thina kanye labantu bakithi.” Ngoba ukufa kwakwenze kwaba lokuthuthumela edolobheni; isandla sikaNkulunkulu sasinzima kakhulu phezu kwalo."},{"book":"1 USamuyeli","chapter":"5","verse":"12","text":"Labo abangafanga baphunywa ngamathumba, njalo umkhosi wedolobho waya phezulu ezulwini."}]}