{"data":[{"book":"Johannes","chapter":"8","verse":"1","text":"Jeesus palasi Öljymäelle,"},{"book":"Johannes","chapter":"8","verse":"2","text":"mutta aikaisin seuraavana aamuna hän lähti taas temppeliin. Pian hänen ympärillään oli väkijoukko. Hän oli juuri puhumassa ihmisten kanssa,"},{"book":"Johannes","chapter":"8","verse":"3","text":"kun sinne tuli lainopettajia ja fariseuksia raahaten mukanaan naista, joka oli saatu kiinni aviorikoksesta. Nainen työnnettiin ihmisjoukon eteen."},{"book":"Johannes","chapter":"8","verse":"4","text":"Naisen tuojat sanoivat Jeesukselle: »Opettaja, tämä nainen on tavattu aviorikosta tekemästä."},{"book":"Johannes","chapter":"8","verse":"5","text":"Mooseksen laki määrää hänelle kuolemantuomion. Mitä sinä tähän sanot?»"},{"book":"Johannes","chapter":"8","verse":"6","text":"Sillä tavalla Jeesus yritettiin saada sanomaan jotain sellaista, mitä voitaisiin käyttää häntä vastaan. Mutta hän kumartuikin ja kirjoitti sormellaan hiekkaan."},{"book":"Johannes","chapter":"8","verse":"7","text":"Miehet eivät kuitenkaan jättäneet häntä rauhaan, vaan vaatimalla vaativat häntä ilmoittamaan oman kantansa. Silloin hän nousi ja sanoi: »Hyvä on, kivittäkää hänet kuoliaaksi. Mutta ensimmäisen kiven heittäköön se, joka on synnitön.»"},{"book":"Johannes","chapter":"8","verse":"8","text":"Jeesus kumartui jälleen kirjoittamaan maahan."},{"book":"Johannes","chapter":"8","verse":"9","text":"Juutalaisten johtomiehet livahtivat tiehensä yksi toisensa jälkeen, vanhimmasta lähtien, kunnes paikalla oli enää vain Jeesus ja se nainen."},{"book":"Johannes","chapter":"8","verse":"10","text":"Jeesus ojentautui seisomaan ja sanoi naiselle: »Missä sinun syyttäjäsi ovat? Eikö kukaan heistä jäänyt tuomitsemaan sinua?»"},{"book":"Johannes","chapter":"8","verse":"11","text":"»Ei, herra, ei kukaan», hän sanoi."},{"book":"Johannes","chapter":"8","verse":"12","text":"Myöhemmin Jeesus sanoi eräässä puheessaan kansalle: »Minä olen maailman valo. Jos siis seuraatte minua, teidän ei tarvitse kompastella pimeässä, vaan saatte kulkea valaistua elämän tietä.»"},{"book":"Johannes","chapter":"8","verse":"13","text":"Fariseukset vastasivat: »Sinä vain kehut itseäsi – ja valehtelet!»"},{"book":"Johannes","chapter":"8","verse":"14","text":"Jeesus sanoi: »Minä puhun totta, vaikka puhunkin itsestäni. Minähän tiedän, mistä olen tänne tullut ja minne olen matkalla, mutta te ette sitä tiedä."},{"book":"Johannes","chapter":"8","verse":"15","text":"Te tuomitsette minut tuntematta tosiasioita. Minä en teitä tuomitse –"},{"book":"Johannes","chapter":"8","verse":"16","text":"mutta jos tuomitsisin, se olisi joka suhteessa oikea tuomio, sillä Isä on kanssani."},{"book":"Johannes","chapter":"8","verse":"17","text":"Teidän lakinne sanoo, että jos kaksi todistajaa puhuu yhdenmukaisesti, heidän todistuksensa on pätevä."},{"book":"Johannes","chapter":"8","verse":"18","text":"Minä olen toinen todistaja ja toinen on Isä, joka on minut tänne lähettänyt.»"},{"book":"Johannes","chapter":"8","verse":"19","text":"»Missä sinun isäsi on?» häneltä kysyttiin."},{"book":"Johannes","chapter":"8","verse":"20","text":"Jeesus puhui näistä asioista siinä osassa temppeliä, jossa kolehtiarkut olivat. Häntä ei ollut vielä pidätetty, sillä Jumalan säätämä hetki ei ollut tullut."},{"book":"Johannes","chapter":"8","verse":"21","text":"Jeesus sanoi jälleen ihmisille: »Minä menen pois. Te etsitte minua ja kuolette synteihinne. Mutta sinne, minne minä menen, te ette voi tulla.»"},{"book":"Johannes","chapter":"8","verse":"22","text":"Juutalaiset kyselivät: »Aikooko hän tappaa itsensä? Mitä hän tarkoittaa sanoessaan: ’Sinne, minne minä menen, te ette voi tulla’?»"},{"book":"Johannes","chapter":"8","verse":"23","text":"Siihen Jeesus sanoi: »Te olette alhaalta, minä ylhäältä. Te olette tästä maailmasta, minä en."},{"book":"Johannes","chapter":"8","verse":"24","text":"Sen vuoksi sanoin, että te kuolette synteihinne. Jos ette usko minun olevan Messias, Jumalan Poika, kuolette synteihinne.»"},{"book":"Johannes","chapter":"8","verse":"25","text":"»Sano meille, kuka olet», he ahdistivat häntä."},{"book":"Johannes","chapter":"8","verse":"26","text":"Minulla olisi teille paljon puhuttavaa ja täysi syy tuomita teidät. En sitä kuitenkaan tee, sillä puhun vain sen, mitä lähettäjäni käskee – ja hän on totuus.»"},{"book":"Johannes","chapter":"8","verse":"27","text":"Vieläkään ihmiset eivät ymmärtäneet hänen puhuvan heille Jumalasta.8:27 Sananmukaisesti: »Isästä»."},{"book":"Johannes","chapter":"8","verse":"28","text":"Sen vuoksi Jeesus sanoi: »Kun olette surmanneet minut,8:28 Sananmukaisesti: »kun te olette korottaneet Ihmisen Pojan». silloin ymmärrätte, kuka minä olen, ja etten esitä omia ajatuksiani, vaan puhun sitä mitä Isä on opettanut minulle."},{"book":"Johannes","chapter":"8","verse":"29","text":"Lähettäjäni on minun kanssani – ei hän ole minua hylännyt, sillä toimin kaikessa hänen tahtonsa mukaan.»"},{"book":"Johannes","chapter":"8","verse":"30,31","text":"Monet niistä, jotka kuulivat Jeesuksen sanovan näin, alkoivat uskoa, että hän oli Messias."},{"book":"Johannes","chapter":"8","verse":"32","text":"Silloin opitte tuntemaan totuuden, ja totuus vapauttaa teidät.»"},{"book":"Johannes","chapter":"8","verse":"33","text":"»Me olemme Aabrahamin jälkeläisiä», he sanoivat, »emmekä ole ikinä olleet kenenkään orjia. Mitä sinä ’vapauttamisesta’ puhut?»"},{"book":"Johannes","chapter":"8","verse":"34","text":"Jeesus vastasi: »Synnin orjia te olette – jokainen teistä."},{"book":"Johannes","chapter":"8","verse":"35","text":"Eikä orjilla ole oikeuksia, mutta Pojalla on kaikki oikeudet."},{"book":"Johannes","chapter":"8","verse":"36","text":"Jos siis Poika vapauttaa teidät, teistä tulee todella vapaita."},{"book":"Johannes","chapter":"8","verse":"37","text":"Tiedänhän minä teidän olevan Aabrahamin jälkeläisiä. Kuitenkin jotkut teistä yrittävät tappaa minut, koska ette kestä kuulla mitä sanon."},{"book":"Johannes","chapter":"8","verse":"38","text":"Puhun teille siitä, mitä näin Isäni luona. Kuuntelettehan tekin oman isänne neuvoja.»"},{"book":"Johannes","chapter":"8","verse":"39","text":"»Meidän isämme on Aabraham», he julistivat."},{"book":"Johannes","chapter":"8","verse":"40","text":"Sen sijaan te yritätte tappaa minut – vain siksi, että puhuin teille Jumalalta kuulemaani totuutta. Aabraham ei olisi tehnyt niin kuin te."},{"book":"Johannes","chapter":"8","verse":"41","text":"Mutta te tottelettekin todellista isäänne.»"},{"book":"Johannes","chapter":"8","verse":"42","text":"Jeesus sanoi heille: »Jos niin olisi, te rakastaisitte minua, sillä minä olen tullut Jumalan luota. En minä ole tullut tänne omasta aloitteestani, vaan hän on lähettänyt minut."},{"book":"Johannes","chapter":"8","verse":"43","text":"Miksi ette voi ymmärtää, mitä teille selitän? Siksi, että joku estää teitä ymmärtämästä!"},{"book":"Johannes","chapter":"8","verse":"44","text":"Te olette isänne, saatanan, lapsia ja haluatte tehdä kaikkea sitä pahaa mitä hänkin tekee. Hän on jo alun perin ollut murhaaja ja vihannut totuutta. On vain luonnollista, että hän valehtelee, sillä hän on valheen isä."},{"book":"Johannes","chapter":"8","verse":"45","text":"Ettekä tekään usko minua, koska puhun teille totta."},{"book":"Johannes","chapter":"8","verse":"46","text":"Kuka teistä voi osoittaa minun langenneen syntiin? Ei kukaan!8:46 Sisältyy ajatukseen. Koska siis puhun totta, miksi ette usko minua?"},{"book":"Johannes","chapter":"8","verse":"47","text":"Jokainen, jonka Isä Jumala on, kuuntelee ilomielin Jumalan sanoja. Te ette ole hänen lapsiaan, koska ette kuuntele häntä.»"},{"book":"Johannes","chapter":"8","verse":"48","text":"»Sinä olet samarialainen! Sinussa on paha henki!» Johtavat juutalaiset sähisivät kiukkua."},{"book":"Johannes","chapter":"8","verse":"49","text":"»Minussa ei ole pahaa henkeä», Jeesus sanoi, »vaan minä kunnioitan Isääni, mutta te häpäisette minua."},{"book":"Johannes","chapter":"8","verse":"50","text":"En minä havittele kunniaa itselleni. Kunnia ja oikeus tuomita kuuluvat yksin Jumalalle."},{"book":"Johannes","chapter":"8","verse":"51","text":"Mutta sanon teille vakavasti: joka tottelee minua, ei kuole koskaan.»"},{"book":"Johannes","chapter":"8","verse":"52","text":"Juutalaisten johtajat vastasivat: »Nyt se tiedetään, että sinä olet riivattu. Jopa Aabraham ja muut suuret profeetat ovat kuolleet, ja sinä väität, että sinua tottelemalla voi säästyä kuolemalta!"},{"book":"Johannes","chapter":"8","verse":"53","text":"Väitätkö siis olevasi suurempi kuin esi-isämme Aabraham, joka hänkin on kuollut? Suurempi kuin profeetat, jotka ovat kuolleet! Kuka oikein kuvittelet olevasi?»"},{"book":"Johannes","chapter":"8","verse":"54","text":"Silloin Jeesus sanoi: »Jos puhuisin perättömiä, kenenkään ei tarvitsisi uskoa minua. Mutta entä sitten, kun Isäni – tehän pidätte häntä Jumalananne – sanoo minusta samaa?"},{"book":"Johannes","chapter":"8","verse":"55","text":"Ettehän te edes tunne häntä. Minä tunnen. Jos muuta väittäisin, olisin valehtelija niin kuin tekin. Mutta minä todella tunnen hänet ja toimin täysin hänen tahtonsa mukaan."},{"book":"Johannes","chapter":"8","verse":"56","text":"Teidän esi-isänne Aabraham oli jo etukäteen iloinen siitä, että tiesi minun aikani tulevan.»"},{"book":"Johannes","chapter":"8","verse":"57","text":"»Et ole edes viittäkymmentä ja olet muka nähnyt Aabrahamin», Jeesukselle sanottiin."},{"book":"Johannes","chapter":"8","verse":"58","text":"»Tämä on totuus: minä olen8:58 »Minä olen» on heprean kielessä yksi Jumalan nimistä. Kun Jeesus käytti tätä sanontaa, se oli juutalaisten mielestä Jumalan pilkkaamista. Siitä seurasi kuolemanrangaistus. ollut jo ennen Aabrahamin syntymää», Jeesus sanoi."},{"book":"Johannes","chapter":"8","verse":"59","text":"Sen kuullessaan juutalaisten johtomiehet jo sieppasivat maasta kiviä surmatakseen Jeesuksen, mutta Jeesus pääsi heidän huomaamattaan lähtemään temppelistä."}]}