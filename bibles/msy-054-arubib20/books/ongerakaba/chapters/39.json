{"data":[{"book":"Onger Akaba","chapter":"39","verse":"1","text":"Kɨ uabɨra uabɨ mɨgɨa ghaze,"},{"book":"Onger Akaba","chapter":"39","verse":"2","text":"Kɨ bar nɨmɨra ikia, egha bizir aghuitam bar a mɨgeir puvatɨ."},{"book":"Onger Akaba","chapter":"39","verse":"3","text":"Kɨ bizir kam dughiabar zurarama a gɨnɨghnɨghavɨra ikia,"},{"book":"Onger Akaba","chapter":"39","verse":"4","text":"“O Ikiavɨra Itir God, nɨ nan ikɨrɨmɨrimɨn dughiamɨn ruarim nan akagh."},{"book":"Onger Akaba","chapter":"39","verse":"5","text":"Nɨ ti nan ikɨrɨmɨrimɨn dughiabagh amizɨ da bar otefe."},{"book":"Onger Akaba","chapter":"39","verse":"6","text":"Gumazamiziba bar, men ikɨrɨmɨrim mati aruem temem gisirazɨ an nedazim otogha iti."},{"book":"Onger Akaba","chapter":"39","verse":"7","text":"O Ekiam, kɨ datɨrɨghɨn ua tina mɨzuamam? Puvatɨ."},{"book":"Onger Akaba","chapter":"39","verse":"8","text":"Nɨ nan arazir kuraba gɨn amadagh, egh uam na inigh."},{"book":"Onger Akaba","chapter":"39","verse":"9","text":"Nɨ uabɨ osɨmtɨzir kam na ganɨngi."},{"book":"Onger Akaba","chapter":"39","verse":"10","text":"Nɨ ivezir kuram isɨ na danɨngvɨra ikian markɨ."},{"book":"Onger Akaba","chapter":"39","verse":"11","text":"Nɨ gumazimɨn arazir kuram ikarvagha osɨmtɨzim a ganɨdi."},{"book":"Onger Akaba","chapter":"39","verse":"12","text":"O Ikiavɨra Itir God, nɨ nan azangsɨziba baragh."},{"book":"Onger Akaba","chapter":"39","verse":"13","text":"Nɨ ivezir kuram ua na danɨngan markɨ."}]}