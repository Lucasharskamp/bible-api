{"data":[{"book":"ΩΣΗΕ. Αʹ","chapter":"6","verse":"1","text":"πορευθῶμεν, καὶ ἐπιστρέψωμεν πρὸς Κύριον τὸν Θεὸν ἡμῶν, ὅτι αὐτὸς ἥρπακε, καὶ ἰάσεται ἡμᾶς· πατάξει,"},{"book":"ΩΣΗΕ. Αʹ","chapter":"6","verse":"2","text":"καὶ μοτώσει ἡμᾶς, ὑγιάσει ἡμᾶς μετὰ δύο ἡμέρας· ἐν τῇ ἡμέρᾳ τῇ τρίτῃ ἐξαναστησόμεθα,"},{"book":"ΩΣΗΕ. Αʹ","chapter":"6","verse":"3","text":"καὶ ζησόμεθα ἐνώπιον αὐτοῦ, καὶ γνωσόμεθα· διώξωμεν τοῦ γνῶναι τὸν Κύριον· ὡς ὄρθρον ἕτοιμον εὑρήσομεν αὐτὸν, καὶ ἥξει ὡς ὑετὸς ἡμῖν πρώϊμος καὶ ὄψιμος γῇ."},{"book":"ΩΣΗΕ. Αʹ","chapter":"6","verse":"4","text":"Τί σοι ποιήσω Ἐφραίμ; τί σοι ποιήσω Ἰούδα; τὸ δὲ ἔλεος ὑμῶν ὡς νεφέλη πρωϊνὴ, καὶ ὡς δρόσος ὀρθρινὴ πορευομένη."},{"book":"ΩΣΗΕ. Αʹ","chapter":"6","verse":"5","text":"Διὰ τοῦτο ἀπεθέρισα τοὺς προφήτας ὑμῶν· ἀπέκτεινα αὐτοὺς ἐν ῥήματι στόματός μου· καὶ τὸ κρίμα μου ὡς φῶς ἐξελεύσεται."},{"book":"ΩΣΗΕ. Αʹ","chapter":"6","verse":"6","text":"Διότι ἔλεος θέλω ἢ θυσίαν, καὶ ἐπίγνωσιν Θεοῦ ἢ ὁλοκαυτώματα."},{"book":"ΩΣΗΕ. Αʹ","chapter":"6","verse":"7","text":"Αὐτοὶ δέ εἰσιν ὡς ἄνθρωπος παραβαίνων διαθήκην· ἐκεῖ κατεφρόνησέ μου Γαλαὰδ πόλις,"},{"book":"ΩΣΗΕ. Αʹ","chapter":"6","verse":"8","text":"ἐργαζομένη μάταια, ταράσσουσα ὕδωρ,"},{"book":"ΩΣΗΕ. Αʹ","chapter":"6","verse":"9","text":"καὶ ἡ ἰσχύς σου ἀνδρὸς πειρατοῦ· ἔκρυψαν ἱερεῖς ὁδόν, ἐφόνευσαν Σίκιμα, ὅτι ἀνομίαν ἐποίησαν ἐν τῷ οἴκῳ τοῦ Ἰσραήλ· εἶδον φρικώδη ἐκεῖ,"},{"book":"ΩΣΗΕ. Αʹ","chapter":"6","verse":"10","text":"πορνείαν τοῦ Ἐφραίμ· ἐμιάνθη Ἰσραὴλ καὶ Ἰούδα· ἄρχου τρυγᾷν σεαυτῷ,"},{"book":"ΩΣΗΕ. Αʹ","chapter":"6","verse":"11","text":"ἐν τῷ ἐπιστρέφειν με τὴν αἰχμαλωσίαν τοῦ λαοῦ μου."}]}