{"data":[{"book":"1 Makoronike","chapter":"18","verse":"1","text":"Nokufamba kwenguva, Dhavhidhi akakunda vaFiristia akavaisa pasi pake, uye akavatorera Gati nemisha yakaripoteredza kuti ribve pasi poruoko rwavaFiristia."},{"book":"1 Makoronike","chapter":"18","verse":"2","text":"Dhavhidhi akakundawo vaMoabhu, uye vakava pasi pake, vakamuvigira mutero."},{"book":"1 Makoronike","chapter":"18","verse":"3","text":"Pamusoro pezvo Dhavhidhi akarwisa Hadhadhezeri mambo weZobha kusvikira kuHamati, paakaenda kundosimbisa kutonga kwake achitevedza Rwizi Yufuratesi."},{"book":"1 Makoronike","chapter":"18","verse":"4","text":"Dhavhidhi akapamba chiuru chengoro dzake, vachairi vengoro zviuru zvinomwe navarwi vetsoka zviuru makumi maviri. Akadimbura marunda amakumbo amabhiza ose kusara kwezana ramabhiza engoro."},{"book":"1 Makoronike","chapter":"18","verse":"5","text":"VaAramu veDhamasiko pavakauya kuzobatsira Hadhadhezeri mambo weZobha, Dhavhidhi akauraya zviuru makumi maviri nezviviri zvavo."},{"book":"1 Makoronike","chapter":"18","verse":"6","text":"Akaisa mapoka avarwi vake muumambo hwavaAramu veDhamasiko, uye vaAramu vakava pasi pake uye vakamuvigira mutero. Jehovha akapa Dhavhidhi kukunda kwose kwose kwaakaenda."},{"book":"1 Makoronike","chapter":"18","verse":"7","text":"Dhavhidhi akatora nhoo dzegoridhe dzaiva dzakatakurwa navatungamiri vehondo yaHadhadhezeri akaenda nadzo kuJerusarema."},{"book":"1 Makoronike","chapter":"18","verse":"8","text":"Kubva kuTebha nokuKuni, maguta aHadhadhezeri, Dhavhidhi akatora ndarira zhinji, yakazoshandiswa naSoromoni kugadzira gungwa rendarira, nembiru uye nezvimwe zvinhu zvakasiyana-siyana zvakazogadzirwa nendarira."},{"book":"1 Makoronike","chapter":"18","verse":"9","text":"Tou mambo weHamati paakanzwa kuti Dhavhidhi akanga akunda hondo yose yaHadhadhezeri mambo weZobha,"},{"book":"1 Makoronike","chapter":"18","verse":"10","text":"akatuma mwanakomana wake Hadhoramu akauya nezvinhu zvamarudzi ose zvegoridhe nesirivha nendarira."},{"book":"1 Makoronike","chapter":"18","verse":"11","text":"Mambo Dhavhidhi akakumikidza zvipo izvi kuna Jehovha sezvaakanga aita nesirivha negoridhe, zvaakanga atora kubva kundudzi idzi dzose dzaiti: Edhomu, Moabhu, vaAmoni, vaFiristia neAmareki."},{"book":"1 Makoronike","chapter":"18","verse":"12","text":"Abhishai mwanakomana waZeruya akauraya vaEdhomu zviuru gumi nezvisere muMupata weMunyu."},{"book":"1 Makoronike","chapter":"18","verse":"13","text":"Akaisa mapoka avarwi muEdhomu uye vaEdhomu vose vakava pasi poutongi hwaDhavhidhi. Jehovha akapa Dhavhidhi kukunda kwose kwose kwaakaenda."},{"book":"1 Makoronike","chapter":"18","verse":"14","text":"Dhavhidhi akatonga Israeri achiita zvose zvakarurama uye zvakanaka kuvanhu vake vose."},{"book":"1 Makoronike","chapter":"18","verse":"15","text":"Joabhu mwanakomana waZeruya aitungamirira hondo;"},{"book":"1 Makoronike","chapter":"18","verse":"16","text":"Zadhoki mwanakomana waAhitubhi naAhimereki mwanakomana waAbhiatari vaiva vaprista;"},{"book":"1 Makoronike","chapter":"18","verse":"17","text":"Bhenaya mwanakomana waJehoyadha aitungamirira vaKereti navaPereti;"}]}