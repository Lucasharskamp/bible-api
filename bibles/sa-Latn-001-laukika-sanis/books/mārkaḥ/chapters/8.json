{"data":[{"book":"mārkaḥ","chapter":"8","verse":"1","text":"tadā tatsamīpaṁ bahavō lōkā āyātā atastēṣāṁ bhōjyadravyābhāvād yīśuḥ śiṣyānāhūya jagāda,|"},{"book":"mārkaḥ","chapter":"8","verse":"2","text":"lōkanivahē mama kr̥pā jāyatē tē dinatrayaṁ mayā sārddhaṁ santi tēṣāṁ bhōjyaṁ kimapi nāsti|"},{"book":"mārkaḥ","chapter":"8","verse":"3","text":"tēṣāṁ madhyē'nēkē dūrād āgatāḥ, abhuktēṣu tēṣu mayā svagr̥hamabhiprahitēṣu tē pathi klamiṣyanti|"},{"book":"mārkaḥ","chapter":"8","verse":"4","text":"śiṣyā avādiṣuḥ, ētāvatō lōkān tarpayitum atra prantarē pūpān prāptuṁ kēna śakyatē?"},{"book":"mārkaḥ","chapter":"8","verse":"5","text":"tataḥ sa tān papraccha yuṣmākaṁ kati pūpāḥ santi? tē'kathayan sapta|"},{"book":"mārkaḥ","chapter":"8","verse":"6","text":"tataḥ sa tāllōkān bhuvi samupavēṣṭum ādiśya tān sapta pūpān dhr̥tvā īśvaraguṇān anukīrttayāmāsa, bhaṁktvā parivēṣayituṁ śiṣyān prati dadau, tatastē lōkēbhyaḥ parivēṣayāmāsuḥ|"},{"book":"mārkaḥ","chapter":"8","verse":"7","text":"tathā tēṣāṁ samīpē yē kṣudramatsyā āsan tānapyādāya īśvaraguṇān saṁkīrtya parivēṣayitum ādiṣṭavān|"},{"book":"mārkaḥ","chapter":"8","verse":"8","text":"tatō lōkā bhuktvā tr̥ptiṁ gatā avaśiṣṭakhādyaiḥ pūrṇāḥ saptaḍallakā gr̥hītāśca|"},{"book":"mārkaḥ","chapter":"8","verse":"9","text":"ētē bhōktāraḥ prāyaścatuḥ sahasrapuruṣā āsan tataḥ sa tān visasarja|"},{"book":"mārkaḥ","chapter":"8","verse":"10","text":"atha sa śiṣyaḥ saha nāvamāruhya dalmānūthāsīmāmāgataḥ|"},{"book":"mārkaḥ","chapter":"8","verse":"11","text":"tataḥ paraṁ phirūśina āgatya tēna saha vivadamānāstasya parīkṣārtham ākāśīyacihnaṁ draṣṭuṁ yācitavantaḥ|"},{"book":"mārkaḥ","chapter":"8","verse":"12","text":"tadā sō'ntardīrghaṁ niśvasyākathayat, ētē vidyamānanarāḥ kutaścinhaṁ mr̥gayantē? yuṣmānahaṁ yathārthaṁ bravīmi lōkānētān kimapi cihnaṁ na darśayiṣyatē|"},{"book":"mārkaḥ","chapter":"8","verse":"13","text":"atha tān hitvā puna rnāvam āruhya pāramagāt|"},{"book":"mārkaḥ","chapter":"8","verse":"14","text":"ētarhi śiṣyaiḥ pūpēṣu vismr̥tēṣu nāvi tēṣāṁ sannidhau pūpa ēkaēva sthitaḥ|"},{"book":"mārkaḥ","chapter":"8","verse":"15","text":"tadānīṁ yīśustān ādiṣṭavān phirūśināṁ hērōdaśca kiṇvaṁ prati satarkāḥ sāvadhānāśca bhavata|"},{"book":"mārkaḥ","chapter":"8","verse":"16","text":"tatastē'nyōnyaṁ vivēcanaṁ kartum ārēbhirē, asmākaṁ sannidhau pūpō nāstīti hētōridaṁ kathayati|"},{"book":"mārkaḥ","chapter":"8","verse":"17","text":"tad budvvā yīśustēbhyō'kathayat yuṣmākaṁ sthānē pūpābhāvāt kuta itthaṁ vitarkayatha? yūyaṁ kimadyāpi kimapi na jānītha? bōddhuñca na śaknutha? yāvadadya kiṁ yuṣmākaṁ manāṁsi kaṭhināni santi?"},{"book":"mārkaḥ","chapter":"8","verse":"18","text":"satsu nētrēṣu kiṁ na paśyatha? satsu karṇēṣu kiṁ na śr̥ṇutha? na smaratha ca?"},{"book":"mārkaḥ","chapter":"8","verse":"19","text":"yadāhaṁ pañcapūpān pañcasahasrāṇāṁ puruṣāṇāṁ madhyē bhaṁktvā dattavān tadānīṁ yūyam avaśiṣṭapūpaiḥ pūrṇān kati ḍallakān gr̥hītavantaḥ? tē'kathayan dvādaśaḍallakān|"},{"book":"mārkaḥ","chapter":"8","verse":"20","text":"aparañca yadā catuḥsahasrāṇāṁ puruṣāṇāṁ madhyē pūpān bhaṁktvādadāṁ tadā yūyam atiriktapūpānāṁ kati ḍallakān gr̥hītavantaḥ? tē kathayāmāsuḥ saptaḍallakān|"},{"book":"mārkaḥ","chapter":"8","verse":"21","text":"tadā sa kathitavān tarhi yūyam adhunāpi kutō bōdvvuṁ na śaknutha?"},{"book":"mārkaḥ","chapter":"8","verse":"22","text":"anantaraṁ tasmin baitsaidānagarē prāptē lōkā andhamēkaṁ naraṁ tatsamīpamānīya taṁ spraṣṭuṁ taṁ prārthayāñcakrirē|"},{"book":"mārkaḥ","chapter":"8","verse":"23","text":"tadā tasyāndhasya karau gr̥hītvā nagarād bahirdēśaṁ taṁ nītavān; tannētrē niṣṭhīvaṁ dattvā tadgātrē hastāvarpayitvā taṁ papraccha, kimapi paśyasi?"},{"book":"mārkaḥ","chapter":"8","verse":"24","text":"sa nētrē unmīlya jagāda, vr̥kṣavat manujān gacchatō nirīkṣē|"},{"book":"mārkaḥ","chapter":"8","verse":"25","text":"tatō yīśuḥ punastasya nayanayō rhastāvarpayitvā tasya nētrē unmīlayāmāsa; tasmāt sa svasthō bhūtvā spaṣṭarūpaṁ sarvvalōkān dadarśa|"},{"book":"mārkaḥ","chapter":"8","verse":"26","text":"tataḥ paraṁ tvaṁ grāmaṁ mā gaccha grāmasthaṁ kamapi ca kimapyanuktvā nijagr̥haṁ yāhītyādiśya yīśustaṁ nijagr̥haṁ prahitavān|"},{"book":"mārkaḥ","chapter":"8","verse":"27","text":"anantaraṁ śiṣyaiḥ sahitō yīśuḥ kaisarīyāphilipipuraṁ jagāma, pathi gacchan tānapr̥cchat kō'ham atra lōkāḥ kiṁ vadanti?"},{"book":"mārkaḥ","chapter":"8","verse":"28","text":"tē pratyūcuḥ tvāṁ yōhanaṁ majjakaṁ vadanti kintu kēpi kēpi ēliyaṁ vadanti; aparē kēpi kēpi bhaviṣyadvādinām ēkō jana iti vadanti|"},{"book":"mārkaḥ","chapter":"8","verse":"29","text":"atha sa tānapr̥cchat kintu kōham? ityatra yūyaṁ kiṁ vadatha? tadā pitaraḥ pratyavadat bhavān abhiṣiktastrātā|"},{"book":"mārkaḥ","chapter":"8","verse":"30","text":"tataḥ sa tān gāḍhamādiśad yūyaṁ mama kathā kasmaicidapi mā kathayata|"},{"book":"mārkaḥ","chapter":"8","verse":"31","text":"manuṣyaputrēṇāvaśyaṁ bahavō yātanā bhōktavyāḥ prācīnalōkaiḥ pradhānayājakairadhyāpakaiśca sa ninditaḥ san ghātayiṣyatē tr̥tīyadinē utthāsyati ca, yīśuḥ śiṣyānupadēṣṭumārabhya kathāmimāṁ spaṣṭamācaṣṭa|"},{"book":"mārkaḥ","chapter":"8","verse":"32","text":"tasmāt pitarastasya hastau dhr̥tvā taṁ tarjjitavān|"},{"book":"mārkaḥ","chapter":"8","verse":"33","text":"kintu sa mukhaṁ parāvartya śiṣyagaṇaṁ nirīkṣya pitaraṁ tarjayitvāvādīd dūrībhava vighnakārin īśvarīyakāryyādapi manuṣyakāryyaṁ tubhyaṁ rōcatatarāṁ|"},{"book":"mārkaḥ","chapter":"8","verse":"34","text":"atha sa lōkān śiṣyāṁścāhūya jagāda yaḥ kaścin māmanugantum icchati sa ātmānaṁ dāmyatu, svakruśaṁ gr̥hītvā matpaścād āyātu|"},{"book":"mārkaḥ","chapter":"8","verse":"35","text":"yatō yaḥ kaścit svaprāṇaṁ rakṣitumicchati sa taṁ hārayiṣyati, kintu yaḥ kaścin madarthaṁ susaṁvādārthañca prāṇaṁ hārayati sa taṁ rakṣiṣyati|"},{"book":"mārkaḥ","chapter":"8","verse":"36","text":"aparañca manujaḥ sarvvaṁ jagat prāpya yadi svaprāṇaṁ hārayati tarhi tasya kō lābhaḥ?"},{"book":"mārkaḥ","chapter":"8","verse":"37","text":"naraḥ svaprāṇavinimayēna kiṁ dātuṁ śaknōti?"},{"book":"mārkaḥ","chapter":"8","verse":"38","text":"ētēṣāṁ vyabhicāriṇāṁ pāpināñca lōkānāṁ sākṣād yadi kōpi māṁ matkathāñca lajjāspadaṁ jānāti tarhi manujaputrō yadā dharmmadūtaiḥ saha pituḥ prabhāvēṇāgamiṣyati tadā sōpi taṁ lajjāspadaṁ jñāsyati|"}]}