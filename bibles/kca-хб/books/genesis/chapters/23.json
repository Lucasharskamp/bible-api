{"data":[{"book":"Genesis","chapter":"23","verse":"1","text":"Сарра уԓәм нуптәԓ сот хус ԓапәт тӑԓ арат ус: щит Сарра уԓәм тӑԓәт;"},{"book":"Genesis","chapter":"23","verse":"2","text":"Кириаф-Арба хŏща, щит ин Хеврон, щита Ханаан мўвән Сарра пӑрәс. Авраам ԓўв урӈәԓән хоԓԓәты пӑ йирӈәԓтыты йŏхтәс."},{"book":"Genesis","chapter":"23","verse":"3","text":"Щӑԓта пӑрәм ŏтәԓ эԓты йэԓшәк мӑнәс пӑ хет йох пиԓән пŏтәртты питәс, пӑ йастәс:"},{"book":"Genesis","chapter":"23","verse":"4","text":"«Ма нын хŏщайән пўӈәԓта йŏхтәм пӑ мўвемәм хŏйат, пӑрәм ŏтэм иԓ шавиты урәӈән мӑнэма йŏра тӑйты мўв тыныйаты»."},{"book":"Genesis","chapter":"23","verse":"5","text":"Хет йох Авраама щиты йŏхԓы йастәсәт:"},{"book":"Genesis","chapter":"23","verse":"6","text":"«Куща ики, мўӈ йасӈева хуԓәнта; нӑӈ мўӈ кўтэвән Турәм кӑнащ; мет йӑмшәк лоттәты тӑхайԓувән нӑӈ пӑрәм ŏтэн шавийи; мўӈ йŏра лоттәты тӑхайԓувән нӑӈ пӑрәм ŏтэн шавитэн урәӈән, нэмәԓты хŏйат мўӈ эԓтэв нӑӈена шŏппи йасәӈ ӑт йастәԓ»."},{"book":"Genesis","chapter":"23","verse":"7","text":"Авраам нŏх ԓойәс пӑ щи мўв мир пеԓа, хет йох пеԓа, ŏх пŏнман, иԓ ԋўрәс;"},{"book":"Genesis","chapter":"23","verse":"8","text":"пӑ Авраам ԓывиԓаԓа йастәс: «Нын щиты кашащԓәты ки, пӑрәм ŏтэм ат лоттәсэм, щишән, мӑнэм хуԓәнтаԓән, Цохар пŏх Ефрон ма урӈемән иԋщәсаты,"},{"book":"Genesis","chapter":"23","verse":"9","text":"ԓўв мўв хӑрәԓ сыԓән Махпела хŏща уԓты хŏшапәӈ кев, лоттәты урәӈән, мŏрт тынән мӑнэма нын ватман ат тыныԓԓы»."},{"book":"Genesis","chapter":"23","verse":"10","text":"Ефрон пӑ хет йох кўтән опсәс; пӑ щӑԓта Ефрон, хет ху, вошәӈ пушасәԓ ун ова ԓŏӈтыты хет йох хŏԓ хуԓман, Авраам пеԓа щиты йастәс:"},{"book":"Genesis","chapter":"23","verse":"11","text":"«Ӑнта, кущайэм, мӑнэм хуԓәнты: мўв хӑр пӑ щита уԓты хŏшапәӈ кев ма нӑӈена мӑԓэм, мирэм ватман, нӑӈена мойԓәԓэм, нӑӈ пӑрәм ŏтэн лотты»."},{"book":"Genesis","chapter":"23","verse":"12","text":"Авраам щи мўвәӈ мир йэщаԓт, ŏх пŏнман, иԓ ԋўрәс,"},{"book":"Genesis","chapter":"23","verse":"13","text":"пӑ, мир хуԓәтман, Ефрон пиԓән пŏтәртәс пӑ йастәс: «Ма пеԓайэм хуԓтмәԓән ки, ма нӑӈена щи мўв хӑр урәӈән тын мӑԓәм; ма эԓтэм ўйи, пӑ ма пӑрәм ŏтэм щита лоттәԓэм»."},{"book":"Genesis","chapter":"23","verse":"14","text":"Ефрон Авраам пеԓа йŏхԓы пŏтәртәс пӑ йастәс:"},{"book":"Genesis","chapter":"23","verse":"15","text":"«Кущайэм! Мӑнэм хуԓәнта: щи мўв тынәԓ щел ŏхән ԋӑԓсот сикль23:15 щел ŏхән ԋӑԓсот сикль – (евр.) щит 4.5 киԓа щел ŏх;; нӑӈена пӑ мӑнэма щит мўй ар? Пӑрәм ŏтэн лотты»."},{"book":"Genesis","chapter":"23","verse":"16","text":"Авраам Ефрон пиԓән кашащәс пӑ Ефрона Авраам щел ŏх пусмекԓәс пӑ мӑс, мўй арат ԓўв, хет мир хуԓәтман, йастәс, щел ŏхән ԋӑԓсот сикль, вŏсйох тынасты щирән."},{"book":"Genesis","chapter":"23","verse":"17","text":"Щиты Ефрон мўв хӑр, Махпела хŏща, Мамре пўӈәԓән, щи тӑха пӑ щита уԓты хŏшапәӈ кев, керәтман энәмты йўхәт пиԓән,"},{"book":"Genesis","chapter":"23","verse":"18","text":"щит иса, вошәӈ пушас ун ова ԓŏӈтыты хет йох ватман, Авраам йоша питәс."},{"book":"Genesis","chapter":"23","verse":"19","text":"Щи йўпийән Авраам, Сарра, ԓўв имеԓ, лоттәсԓы, Махпела хŏща уԓты хŏшапәӈ кев ԓыпийән, Мамре пўӈәԓән, щит тӑм пŏрайән Хеврон вош, Ханаан мўвән."},{"book":"Genesis","chapter":"23","verse":"20","text":"Щиты хет йох эԓты мўв хӑр Авраам йоша питәс, пӑ щита уԓты хŏшапәӈ кев, ԓўв мŏхиԓаԓ лоттәты урәӈән па."}]}