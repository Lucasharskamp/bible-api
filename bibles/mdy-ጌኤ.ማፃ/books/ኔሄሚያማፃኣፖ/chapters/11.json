{"data":[{"book":"ኔሄሚያ ማፃኣፖ","chapter":"11","verse":"1","text":"ሱኡጋ ፔኤኮ ናንጎ ቤዞ ዬሩሳላሜይዳ ማሄኔ፤ ሃንጎ ዓቴ ዴሮ ባኣካፓ ታጶ ማኣሪ ዓሲዳፓ ፔቴማ ፆኦሲም ዱማዼ ዬሩሳላሜ ካታሞይዳ ናንጋንዳጉዲ ዒፃ ዓጊሢና ዶኦሪንቴኔ፤ ሃንጎ ዓቴ ዴራ ጋዓንቴ ሜሌ ጉርዶና ካታሞናይዳ ቢያ ናንጎ ፔኤኮ ማሄኔ።"},{"book":"ኔሄሚያ ማፃኣፖ","chapter":"11","verse":"2","text":"ዴራ ዒማና ዬሩሳላሜይዳ ፔ ማሊሢና ናሽኪ ናንጋኒ ማሊፃ ዓኣ ዓሶ ቢያ ጋላቴኔ።"},{"book":"ኔሄሚያ ማፃኣፖ","chapter":"11","verse":"3","text":"ጊንሣ ሃሣ ሜሌ ጉርዶና ካታሞናይዳ ናንጋ ዒስራዔኤሌ ዴራ ቄኤሶንታ ሌዊ ዓሶንታ ጌኤዦ ማኣራ ማዻ ዓሶንታ ሴሎሞኔም ማዾ ማዻ ዓሶ ዜርፆንታ ፔኤኮ ጉርዳኣ ጉርዳ ዔያቶኮ ዓኣ ቤዛ ናንጌኔ። 11፡3 ኔሄ. 7፡73።"},{"book":"ኔሄሚያ ማፃኣፖ","chapter":"11","verse":"4","text":"ዪሁዳ ዜርፆ ዓሳ፦"},{"book":"ኔሄሚያ ማፃኣፖ","chapter":"11","verse":"5","text":"ኮልሆዜኮ ናኣዚ ናዖ ባሩኬ ናኣዚ ማዒሴያ፤ ሜሌ ዒዛኮ ቤርታኣ ዓዶንሢ ማዔ ዪሁዳ ናኣዚ ሼኤላ ዜርፆንሢ ሃዛያ፥ ዓዳያ፥ ዮያሪቤንታ ዛካሪያሴንታኬ።"},{"book":"ኔሄሚያ ማፃኣፖ","chapter":"11","verse":"6","text":"ፓርሴ ዜርፆ ባኣካፓ ዖልዚና ዔርቴያ ማዔ ዖይዶ ፄኤታና ላሂታሚ ሳሊ ዓሲ ዬሩሳላሜይዳ ናንጌኔ።"},{"book":"ኔሄሚያ ማፃኣፖ","chapter":"11","verse":"7","text":"ቢኢኒያሜ ዜርፆ ዓሳ፦"},{"book":"ኔሄሚያ ማፃኣፖ","chapter":"11","verse":"8","text":"ሳሉኮ ዑኬ ዒጊኖ ማዔ ዓሳ፦"},{"book":"ኔሄሚያ ማፃኣፖ","chapter":"11","verse":"9","text":"ዚኪሪ ናኣዚ ዒዩዔኤሌ ዔያቶኮ ሱኡጋሢ ማዓዛ፥ ሃሴኑዓ ናኣዚ ዪሁዳ ዒዛኮ ዴማ ላምዓሳሢ ማዓ ቢታንቶ ዓኣያኬ።"},{"book":"ኔሄሚያ ማፃኣፖ","chapter":"11","verse":"10","text":"ቄኤሳ፦"},{"book":"ኔሄሚያ ማፃኣፖ","chapter":"11","verse":"11","text":"ሜሹላሜኮ ናኣዚ ናዖ ሂልቂያ ናኣዚ ሴራያ፤ ዒዛኮ ቤርታኣ ዓዶንሢ ፃዾቂኔ፥ ሜራዮቴንታ ቄኤሶ ቢያኮ ዑፃሢ ማዔ ዓሂፁቤንታኬ።"},{"book":"ኔሄሚያ ማፃኣፖ","chapter":"11","verse":"12","text":"ዬኖ ቶኦኮይዳፓ ዎሊ ዑፃ ሳሊ ፄኤታና ላማታሚ ላምዖ ዓሲ ጌኤዦ ማኣሮይዳ ማዻኔ።"},{"book":"ኔሄሚያ ማፃኣፖ","chapter":"11","verse":"13","text":"ዬኖ ቶኦኮይዳፓ ዎሊ ዑፃ ላምዖ ፄኤታና ዖይዲታሚ ላምዖ ዓሲ ዔያቶኮ ማኣሮ ዓሶ ሱኡጎኬ።"},{"book":"ኔሄሚያ ማፃኣፖ","chapter":"11","verse":"14","text":"ዒዛኮ ጌርሲንሢ ዶኦሪንታኣና ዔርቴ ፖኦሊሴ ማዔ ዓሶንሢኮ ሚርጉማ ፄኤታና ላማታሚ ሳሊኬ፤ ዔያቶኮ ሱኡጋሢ ሃጌዶሊሜ ናኣዚ ዛብዲዔኤሌኬ።"},{"book":"ኔሄሚያ ማፃኣፖ","chapter":"11","verse":"15","text":"ሌዊ ዓሳ፦"},{"book":"ኔሄሚያ ማፃኣፖ","chapter":"11","verse":"16","text":"ሻቤታዬና ዮዛባዴ ጌይንታ ሌዊ ዓሶኮ ሱኡጋ ጌኤዦ ማኣራቱዋንቴ ዙላ ማዺንታ ባኮኮ ቢያ ሱኡጎንሢኬ።"},{"book":"ኔሄሚያ ማፃኣፖ","chapter":"11","verse":"17","text":"ዓሳኣፔ ዜርፆ ዒጊናፓ ሾይንቴ ዛብዲኮ ናዖ ሚካ ናኣዚ ማታኒያ ጌኤዦ ማኣሮይዳ ጋላቶ ሺኢጲፆ ሺኢቂ ዓይኑሞ ዓይናዻ ዓሶኮ ሱኡጋሢኬ፤ ባቅቡቄ ጎዖሢ ማታኒያኮ ዴማ ማዒ ማዻያኬ፤"},{"book":"ኔሄሚያ ማፃኣፖ","chapter":"11","verse":"18","text":"ሌዊ ዓሶ ዒጊናፓ ዎሊ ዑፃ ላምዖ ፄኤታና ሳሊታሚ ዖይዶ ዓሲ ፆኦሲም ዱማዼ ካታሜሎ ዬሩሳላሜይዳ ናንጋኔ።"},{"book":"ኔሄሚያ ማፃኣፖ","chapter":"11","verse":"19","text":"ጌኤዦ ማኣሮ ካፓ ዓሳ፦"},{"book":"ኔሄሚያ ማፃኣፖ","chapter":"11","verse":"20","text":"ዓቴ ዒስራዔኤሌ ዴሮንታ ቄኤሶንታ ሌዊ ዓሳኣ ዓቱዋዖ ዓኣ ዔያቶኮ ዓጮ ዓርቄ ጎይሣ ማዒ ሃንጎ ዪሁዳ ካታሞይዳ ናንጋኔ።"},{"book":"ኔሄሚያ ማፃኣፖ","chapter":"11","verse":"21","text":"ጌኤዦ ማኣሮይዳ ማዻ ዓሳ ዬሩሳላሜ ካታሞኮ ፔቴ ዛላ ዖፔሌ ጌይንታ ጌሜራ ናንጋኔ፤ ፂሃና ጊሽፓ ጌይንታ ዓሳ ዔያቶ ዛጊ ማዾ ማዺሻኔ።"},{"book":"ኔሄሚያ ማፃኣፖ","chapter":"11","verse":"22","text":"ዬሩሳላሜይዳ ናንጋ ሌዊ ዓሶ ሱኡጋሢ ሃሻቢያኮ ናኣዚ ባኒ ናዖ ዑዚኬ፤ ዒዛኮ ቤርታኣ ዓዶንሢ ማታኒያንታ ሚካንታኬ፤ ዒዚ ጌኤዦ ማኣሮይዳ ዓይኑሞ ዓይናዻ ዓሶ ሱኡጋሢ ዓሳኣፔ ዜርሢኬ።"},{"book":"ኔሄሚያ ማፃኣፖ","chapter":"11","verse":"23","text":"ቢያ ኬላ ኬላ ዓይናዺንታ ዓይኑማ ዎሊ ሄሊ ሄሊ ማዓንዳጉዲ ካኣቲ ዓይሤ ዓይሥሢ ዓኣኔ።"},{"book":"ኔሄሚያ ማፃኣፖ","chapter":"11","verse":"24","text":"ዪሁዳ ፃጳፓ ዛራሄ ቶኦኪ ማዔ ሜሼዛቤሌ ናኣዚ ፔታህያ ዒስራዔኤሌ ዴሮ ዛሎ ፓርሴ ካኣቲ ጌሤም ጌስታ ዓሲኬ።"},{"book":"ኔሄሚያ ማፃኣፖ","chapter":"11","verse":"25","text":"ዴሮይዳፓ ሚርጌሢ ናንጋሢ ጎዦኮ ዑኬ ዓኣ ጉርዶይዳኬ፤ ዬያሮ ዪሁዳ ዜርፆ ማዔዞንሢዳፓ ፔቴ ፔቴዞንሢ ዓርባዒ ካታሞና ኮይላ ዓኣ ጉርዶናይዳ፤ ጊቦኔና ዪቄብፂዔኤሌ ጌይንታ ካታሞንሢና ኮራ ዓኣ ጉርዶናይዳ ናንጋኔ፤"},{"book":"ኔሄሚያ ማፃኣፖ","chapter":"11","verse":"26","text":"ዬያጉዲ ሃሣ ዒያሱ፥ ሞላዳ፥ ቤትጳሌፄና"},{"book":"ኔሄሚያ ማፃኣፖ","chapter":"11","verse":"27","text":"ሃፃርሹዓሌ ጌይንታ ካታሞንሢዳ ናንጋኔ፤ ዬያ ሌሊቱዋንቴ ቤርሳቤና ኮሮይዳ ዓኣ ጉርዳ ዔያቶኮ ናንጎ ቤዞኬ፤"},{"book":"ኔሄሚያ ማፃኣፖ","chapter":"11","verse":"28","text":"ፂቅላጌ ካታማ፥ ሜኮናና ኮሮይዳ ዓኣ ጉርዶ፥"},{"book":"ኔሄሚያ ማፃኣፖ","chapter":"11","verse":"29","text":"ዔንሪሞኔ፥ ፄሪዓ፥ ያርሙቴ፥"},{"book":"ኔሄሚያ ማፃኣፖ","chapter":"11","verse":"30","text":"ዛኖሃንታ ዓዱላሜንታ ጌይንታ ዬንሢ ካታሞንሢና ኮይላ ዓኣ ጉርዶናይዳ ናንጋኔ፤ ሃሣ ላኪሼና ኮይሎይዳ ዓኣ ጎዦ ቤዞ፥ ዓዜቃና ኮይሎይዳ ዓኣ ጉርዳ ቢያ ዔያቶኮ ናንጎ ቤዞኬ፤ ዬያይዲ ዪሁዳ ዴሮኮ ናንጎ ቤዛ ዾኦሎ ዛሎና ቤርሳቤፓ ኬዶ ዛሎና ሄኖሜ ዶኦጫ ማሃዛ ዓኣ ቤዞ ጋሮይዳኬ።"},{"book":"ኔሄሚያ ማፃኣፖ","chapter":"11","verse":"31","text":"ቢኢኒያሜ ዴራ ናንጋ ቤዛ ሃሣ፦ ጌባዔ፥ ሚክማሴ፥ ዓዬ፥ ቤኤቴኤሌና ኮይሎይዳ ዓኣ ጉርዶይዳኬ፤"},{"book":"ኔሄሚያ ማፃኣፖ","chapter":"11","verse":"32","text":"ጊንሣ ሃሣ ዓናቶቴ፥ ኖቤ፥ ዓናኒያ፥"},{"book":"ኔሄሚያ ማፃኣፖ","chapter":"11","verse":"33","text":"ሃፆሬ፥ ራማ፥ ጊታይሜ፥"},{"book":"ኔሄሚያ ማፃኣፖ","chapter":"11","verse":"34","text":"ሃዲዴ፥ ፆቦዒሜ፥ ኔባላፄ፥"},{"book":"ኔሄሚያ ማፃኣፖ","chapter":"11","verse":"35","text":"ሎዴና፥ ዖኖ፤ ዬያጉዲ ሃሣ «ጊታሢ ዶኦጮ» ጌይንታ ቤዛ ቢያ ዔያቶኮ ናንጎ ቤዞኬ።"},{"book":"ኔሄሚያ ማፃኣፖ","chapter":"11","verse":"36","text":"ዪሁዳ ዓጮይዳ ናንጋ ሌዊ ዓሶ ባኣካፓ ፔቴ ፔቴዞንሢ ቢኢኒያሜ ዴሮና ዎላ ናንጋንዳጉዲ ማሆናኔ።"}]}