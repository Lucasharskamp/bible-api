{"data":[{"book":"Mark","chapter":"15","verse":"1","text":"Dusra din phojur huwa loge-loge mukhyo purohit khan pora niyom likha khan, bura khan aru pura sabha manu khan kotha milai kene Jisu ke bandi Pilate laga hathte di dise."},{"book":"Mark","chapter":"15","verse":"2","text":"Pilate pora Jisu ke hudise, “Tumi Yehudi laga raja ase?” Tai jowab di taike koise, “Apuni kowa to ase.”"},{"book":"Mark","chapter":"15","verse":"3","text":"Aru purohit khan Taike bisi kotha te bodnam lagaise."},{"book":"Mark","chapter":"15","verse":"4","text":"Titia Pilate Taike koise, “Apuni eku jowab nadibo? Sabi taikhan Tumi laga bhirodh te ki bodnam lagai ase?”"},{"book":"Mark","chapter":"15","verse":"5","text":"Kintu Jisu eku kowa nai, karone Pilate bisi asurit hoise."},{"book":"Mark","chapter":"15","verse":"6","text":"Aru etu purbb somoi ekta manu bondhi te thaka ke chari dibole niyom thake, kunke taikhan chari dibole itcha kore."},{"book":"Mark","chapter":"15","verse":"7","text":"Aru ta te Barabbas naam ekjon manu morai diya taikhan logote bondhi te asele aru jun he bhirodh kori kene manu morai disele."},{"book":"Mark","chapter":"15","verse":"8","text":"Titia bhir pora taike binti korise jineka niyom kori ahise tineka kori dibi koi kene jor pora hala korise."},{"book":"Mark","chapter":"15","verse":"9","text":"Kintu Pilate taikhan ke jowab di koise, “Moi tumikhan nimite Yehudi laga Raja ke chari dibo naki?”"},{"book":"Mark","chapter":"15","verse":"10","text":"Kelemane tai jani asele mukhyo purohit khan he Taike suku joli kene dhori taike di dise."},{"book":"Mark","chapter":"15","verse":"11","text":"Kintu mukhyo purohit khan pora Barabbas taikhan ke dibi koi kene manu khan ke chukuli kori dise."},{"book":"Mark","chapter":"15","verse":"12","text":"Aru Pilate koise, “Tinehoile moi tumikhan Yehudi laga Raja Taike ki kori dibo?”"},{"book":"Mark","chapter":"15","verse":"13","text":"Etu karone taikhan aru hala kori koise, “Taike Cross te mari dibi!”"},{"book":"Mark","chapter":"15","verse":"14","text":"Titia Pilate taikhan ke koise, “Kile, Tai ki biya kaam korise?” Kintu taikhan aru bisi jor pora hala kori kene koise, “Taike ke Cross te mari dibi.”"},{"book":"Mark","chapter":"15","verse":"15","text":"Karone Pilate bisi manu ke khushi kori dibo itcha pora Barabbas ke taikhan nimite chari dise, aru Jisu ke chabuk mari kene Taike Cross te mari bole di dise."},{"book":"Mark","chapter":"15","verse":"16","text":"Titia sipahi khan Taike raja laga darbar -kuntu ke Praetorium koi- ta te loi jaise aru pura platon joma kori loise."},{"book":"Mark","chapter":"15","verse":"17","text":"Aru taikhan begoni rong kapra Taike pindhai dise, aru katta thaka laga mukut bonai kene Tai laga matha te rakhidise."},{"book":"Mark","chapter":"15","verse":"18","text":"Aru Taike eneka koi thakise: “Salam, Yehudi laga Raja!”"},{"book":"Mark","chapter":"15","verse":"19","text":"Titia taikhan ekta lathi loi kene Tai matha te mari thakise, aru Tai upor thuk phelaise aru athukari kene taike sonman kora nisena kori thakise."},{"book":"Mark","chapter":"15","verse":"20","text":"Jitia Taike dhamali kori loise, Taike age te begoni rong kapra pindhai diya to ulaikene Tai nijor kapra lagai dise, aru Taike Cross te mari dibole bahar te loi jaise."},{"book":"Mark","chapter":"15","verse":"21","text":"Titia taikhan Cyrene desh laga Alexander aru Rufus laga baba Simon, jun desh pora ahi asele, taike joborjosti Jisu laga Cross ke loi jabole dhori loise15.21 Cyrene to Uttor Africa te Cyrenaica jaga laga prodhan sheher ase.."},{"book":"Mark","chapter":"15","verse":"22","text":"Aru taikhan Taike Golgotha- naam motlob ase, “Matha Hardi laga jaga”- ta te loi anise."},{"book":"Mark","chapter":"15","verse":"23","text":"Taike tita pani draikha ros logot milai kene khabo dibole bisarise, kintu Tai etu khanai."},{"book":"Mark","chapter":"15","verse":"24","text":"Aru Taike Cross te mari dise, aru chithi kheli kene Tai laga kapra bhag kori loise kun ki pabo koi kene15.24 Psa. 22:18.."},{"book":"Mark","chapter":"15","verse":"25","text":"Aru tin ghanta somoite taikhan Taike Cross te mari dise."},{"book":"Mark","chapter":"15","verse":"26","text":"Aru Tai matha uporte Tai laga golti likhi dise, “Yehudi Khan Laga Raja” koi kene."},{"book":"Mark","chapter":"15","verse":"27","text":"Aru Rome sipahi khan pora duita chor bhi Cross te mari dise, ejkon Tai dyna phale, aru dusra Tai laga baya phale."},{"book":"Mark","chapter":"15","verse":"28","text":"Aru Taike golti thaka khan logote ginti kori loise koi kene Shastro te likhi diya kotha pura hoise15.28 Isa. 53:12.."},{"book":"Mark","chapter":"15","verse":"29","text":"Aru rasta te aha juwa kori thaka khan sob nijor laga matha hilai kene hinsa korise, “Ha! Tumi mondoli bhangai dikene, aru tin dinte bonai dibo kowa manu15.29 Psa. 22:7; 109:25.."},{"book":"Mark","chapter":"15","verse":"30","text":"Cross pora niche nami ahi bhi aru nije ke bachai lobi!”"},{"book":"Mark","chapter":"15","verse":"31","text":"Tineka mukhyo purohit khan bhi niyom likha khan logote mili Taike hinsa kori koise, “Tai dusra ke to bachai thake, kintu Tai nije ke bachabo napare."},{"book":"Mark","chapter":"15","verse":"32","text":"Israel laga Raja Khrista etiya Cross pora niche namibi, amikhan bhi dikhi kene biswas kori bole,” aru junke Tai logote Cross te disele taikhan bhi Taike ninda korise."},{"book":"Mark","chapter":"15","verse":"33","text":"Aru titia choi ghanta somoi hoise, ta te pura desh te baroh baji pora tin baji tak andhera hoi jaise."},{"book":"Mark","chapter":"15","verse":"34","text":"Aru tin baji laga homoi te Jisu jor pora hala kori koise, “Eloi, Eloi lama sabachthani?” Motlob ase, “Ami laga Isor, Ami laga Isor, kele Apuni Amike chari dise?”"},{"book":"Mark","chapter":"15","verse":"35","text":"Jun manu khan Tai usorte khara asele, taikhan etu huni kene koise, “Sabi Tai Elijah ke mati ase.”"},{"book":"Mark","chapter":"15","verse":"36","text":"Titia kunba ekjon polaikena spanj jinis ani kene tenga panite bhi jaise aru ekta nol pora Taike khabole dise, aru koise, “Tai ekla ke chari bhi aru sabi, Elijah ahikena Taike namai dibo na nai amikhan sabo!15.36 Psa. 69:21.”"},{"book":"Mark","chapter":"15","verse":"37","text":"Aru Jisu jor pora hala kori Tai laga atma di dise."},{"book":"Mark","chapter":"15","verse":"38","text":"Titia girja laga porda upor pora niche tak phati kene dui tukra hoise."},{"book":"Mark","chapter":"15","verse":"39","text":"Ekjon henapoti Tai samne te khara thakisele. Jitia Jisu saas charikena morise, etu dikhi kene tai koise, “Hosa ase, etu manu he Isor laga Putro ase.”"},{"book":"Mark","chapter":"15","verse":"40","text":"Ta te kunba mahila khan asele jun dur pora sai thakise, Mary Magdalene, aru Mary -chutu James aru Joses laga ama,- aru Salome."},{"book":"Mark","chapter":"15","verse":"41","text":"Jitia Tai Galilee te thakisele, eitu khan Tai laga piche-piche ahi Taike sewa kori thakisele, aru bisi mahila khan bhi asele, jun Tai logot te Jerusalem te ahise."},{"book":"Mark","chapter":"15","verse":"42","text":"Aru saam hoise, etu Taiyar Din asele, Bisram din laga ek din age15.42 Friday din.."},{"book":"Mark","chapter":"15","verse":"43","text":"Arimathea nogor te thaka manu Joseph ahise. Tai sabha laga dangor manu asele, aru tai Isor laga rajyo aha rukhi thaka manu asele. Tai mon dangor pora Pilate logote jai kene Jisu laga gaw mangise."},{"book":"Mark","chapter":"15","verse":"44","text":"Pilate asurit hoise, Tai joldi morise koi kene, aru henapoti ke mati ani kene Jisu morise na nai etu hudise."},{"book":"Mark","chapter":"15","verse":"45","text":"Jitia tai henapoti pora jani loise, titia Jisu laga gaw Joseph ke dibole koi dise."},{"book":"Mark","chapter":"15","verse":"46","text":"Aru Joseph pora Jisu laga gaw namai kene bhal norom kapra pora bandi kene, Taike pathor pora bona kobor te rakhidise, aru kobor laga dorjate ekta pathor pora bondh kori dise."},{"book":"Mark","chapter":"15","verse":"47","text":"Aru Mary Magdalene aru Joses laga ama Mary bhi Jisu laga gaw kot te rakhise etu ahikena saise."}]}