{"data":[{"book":"JOHN","chapter":"21","verse":"1","text":"Kimuri raa, Jesus ni hakasura hoki ki ana disaipol raa i tai te Namo Galilee. A Ia ni hakasura ake peenei."},{"book":"JOHN","chapter":"21","verse":"2","text":"Naa disaipol ni nnoho i te kina naa ko Simon Peter, Thomas (e ttapa ma ko te Maasana), Nathaniel (te tama te matakaaina Kana), takarua tama Sebedii, aa te laa takarua disaipol hoki."},{"book":"JOHN","chapter":"21","verse":"3","text":"Simon Peter ni mee ake ki laatou, “Nau ku hano no puipui.”21.3 Lk 5.5"},{"book":"JOHN","chapter":"21","verse":"4","text":"I te tahaata raa, Jesus ni tuu ake i uta laatou. Seai iloo se tama i naa tama naa ni mate i Jesus."},{"book":"JOHN","chapter":"21","verse":"5","text":"Teenaa ki kannaa Jesus ki laatou, “Aku soa. Kootou e hai ika ni ppui?”"},{"book":"JOHN","chapter":"21","verse":"6","text":"A Ia ki mee ake, “Pesi te kupena kootou naa i te vasi hakamaatau te poti, ki lavaa ni ika maa kootou.” Teenaa ki pesi laatou kupena naa no hainattaa laatou te ffuti ake ki aruna, i te kupena raa ku pii te ika.21.6 Lk 5.6"},{"book":"JOHN","chapter":"21","verse":"7","text":"Te disaipol e llee ai te manava Jesus raa ki mee ake ki Peter, “Teenaa ko TeAriki!” Saaita Peter ni lono maa teelaa ko TeAriki raa, a ia ni hakao tana kkahu (i tana kkahu naa ni ffana) no sepu ki loto ttai no kkau ki uta."},{"book":"JOHN","chapter":"21","verse":"8","text":"Aaraa disaipol raa iaa ni aro ake te poti laatou raa ki uta no ffuti ake laatou kupena e pii te ika. Te kina laatou ni tautau raa see mmao ki uta, e noto naa sekumi e rima."},{"book":"JOHN","chapter":"21","verse":"9","text":"Saaita laatou ni ttae ki uta raa, laatou ni kkite naa ika ma naa haraoa e mmoe i aruna te taeahi e mallaa."},{"book":"JOHN","chapter":"21","verse":"10","text":"Teenaa ki mee ake Jesus ki laatou, “Toomai ni ika i naa ika kootou ni ppui.”"},{"book":"JOHN","chapter":"21","verse":"11","text":"Simon Peter ni hano no kake ki te poti raa no ffuti ake te kupena raa ki uta. Te kupena naa e pii i naa ika e llasi. Laatou ni lavaa naa ika laatou e lau maa te mataarima, ma naa ika e toru. Niaaina maa te kupena naa ni pii raa, te kupena naa ni see lavaa te masae."},{"book":"JOHN","chapter":"21","verse":"12","text":"Teenaa ki mee ake Jesus ki laatou, “Kootou oomai no kkai.” Naa tama naa ni mattaku te vasiri ake maa ia ko ai, i laatou e illoa maa ia ko TeAriki."},{"book":"JOHN","chapter":"21","verse":"13","text":"Teenaa ki hanake Jesus no too te haraoa ma naa pukunohi naa ika raa no kauake ki laatou."},{"book":"JOHN","chapter":"21","verse":"14","text":"Teenei ko te ttoru naa saaita Jesus ni hakasura ki ana disaipol imuri tana masike mai ana i te mate."},{"book":"JOHN","chapter":"21","verse":"15","text":"Saaita laatou ni oti te kkai raa, Jesus ki vasiri ake ki Simon Peter, “Simon, te tama John, too laaoi i aa nau nei e ttoe are i te laaoi naa tama nei iaa nau?”"},{"book":"JOHN","chapter":"21","verse":"16","text":"Jesus ki ttao atu no vasiri hoki, “Simon, ttama John, koe e laaoi iaa nau?”"},{"book":"JOHN","chapter":"21","verse":"17","text":"Jesus ki ttao atu tana toru, “Simon, ttama John, koe e laaoi iaa nau?”"},{"book":"JOHN","chapter":"21","verse":"18","text":"Nau e taratara atu maaoni. Too saaita ni tipu ake raa, koe ni tara too maro sokkoe ka sasare ki oo kina e hiihai. Tevana iaa too saaita ku matua raa, telaa tama ma ki hakatara atu too maro ka hakattaki koe ki oo kina see hiihai maa koe e hano.”"},{"book":"JOHN","chapter":"21","verse":"19","text":"Jesus e taratara peenei ki hakaari maa te tiputipu te mate Peter raa ma ki huri ake naa mahi TeAtua. Teenaa ki mee ake Jesus kiaa ia, “Tautari mai kiaa nau.”"},{"book":"JOHN","chapter":"21","verse":"20","text":"Peter ni hakatahuri no kite i te tama e llee ai te manava Jesus raa e sare ake vaamuri laaua. Teenaa ko te disaipol ni hakapare ki Jesus i te poo laatou ni kkai no vasiri ake ma ko ai te tama i laatou ma ki hakaari ake Jesus ki naa hakamau naa Jew.21.20 Jn 13.25"},{"book":"JOHN","chapter":"21","verse":"21","text":"Saaita Peter ni kite i te tama naa raa, vasiri ake iloo ia ki Jesus, “TeAriki, ai ttama nei?”"},{"book":"JOHN","chapter":"21","verse":"22","text":"Jesus ki mee ake, “Ki mee nau e hiihai maa ia ki ora hakaoti no tae ki taku sao ma ki au, te mee naa e aa iaa koe? Koe ki tautari mai kiaa nau.”"},{"book":"JOHN","chapter":"21","verse":"23","text":"Teenaa ki tere te taratara raa vaaroto naa tama e tautari i Jesus ma te disaipol nei ma ki see mate. Tevana iaa Jesus ni see vana maa ttama nei ma ki see mate. A ia ni taratara peelaa, “Ki mee nau e hiihai maa ia ki ora hakaoti no tae ki taku sao ma ki au, te mee naa e aa iaa koe?”"},{"book":"JOHN","chapter":"21","verse":"24","text":"Teenaa ko te disaipol e taratara atu naa taratara nei, te tama hoki ni sissii naa taratara nei i te laupepa nei. Taatou e illoa maa ana taratara nei ni taratara maaoni."},{"book":"JOHN","chapter":"21","verse":"25","text":"Jesus ni mee te lopo vana i tana sao ni noho i te maarama nei. Ki mee ana vana hakkaatoa ni mee raa e hakatuuria ki loto naa laupepa raa, nau e maanatu maa te maarama nei ma ki see ssao i te lopo laupepa ma ki takkoto ai naa taratara naa."}]}