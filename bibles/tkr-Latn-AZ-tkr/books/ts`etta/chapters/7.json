{"data":[{"book":"Ts`etta","chapter":"7","verse":"1","text":"Rəbbee Nühuk'le uvhuyn:"},{"book":"Ts`etta","chapter":"7","verse":"2-3","text":"Dyunyeyne aq'vayle cins g'ıts'maq'vancenva məttıne həyvanaaşina yighıble q'öblena, xhalyne həyvanaaşina vughulyna, xhuvulyna alept'e. Harıne xəəne şit'enab yighıble q'öblena alept'e."},{"book":"Ts`etta","chapter":"7","verse":"4","text":"Yighne yiğıle ç'iyeyne aq'valqa yoqts'al yiğnayiy yoqts'al xəmna gyoğiy gyoğa'as. İtxhınin nafasnan gırgın kar ç'iyeyne aq'vayle hakkal ha'asın."},{"book":"Ts`etta","chapter":"7","verse":"5","text":"Rəbbee Nühulqa nəxübiy əmr hav'u, mang'vee gırgın kar həməxdıd hı'iyn."},{"book":"Ts`etta","chapter":"7","verse":"6","text":"Ç'iyeyn aq'va q'ıfrımıka qadıyne xhinen alyat'uyng'a, Nühuka yixhıd vəş sen ıxha."},{"book":"Ts`etta","chapter":"7","verse":"7","text":"Nüh, cuna xhunaşşe, dixbı, sossar sacigee xhyanıke g'attivxhanasdemee gameeqa ılqebaç'enbı."},{"book":"Ts`etta","chapter":"7","verse":"8-9","text":"Allahee Nühulk'le uvhuyn xhinne, məttın, xhalin həyvanar, şit'yar, gırgın ç'iyeyl hadağvanbı q'öble-q'öblena, vughulynayiy xhuvulyna, Nühuka gameeqa ılqedaç'enbı."},{"book":"Ts`etta","chapter":"7","verse":"10","text":"Ç'iye yighne yiğıle q'ıfrımıka qadıyne xhinen alyat'an."},{"book":"Ts`etta","chapter":"7","verse":"11","text":"Nühune ı'mrene yixhıd vəş'esde sene, q'öb'esde vuzanee yits'ıyighıd'esde yiğıl məxdun q'ıfrımıkan gyoğiy gyooğa giyğal, ittehesu, xəən g'uleppı aaqı. Gırgıned k'oralybışençe xhyan ı'xı'yxə giyğal."},{"book":"Ts`etta","chapter":"7","verse":"12","text":"Yoqts'al yiğna, yoqts'al xəmna gyoğiy gyoğu."},{"book":"Ts`etta","chapter":"7","verse":"13","text":"Mane yiğıl Nühuka sacigee cuna xhunaşşe, dixbı Sam, Ham, Yafəs, con yedar gameeqa ılqebaç'iynbı."},{"book":"Ts`etta","chapter":"7","verse":"14","text":"Manbışika sacigee gırgın həyvanar: çavra-vəq'ə, çolun həyvanar, şit'yar, gırgın ileedaxvanbı, ç'iyeyl hadağvanbı, gameeqa ılqedaç'enbı."},{"book":"Ts`etta","chapter":"7","verse":"15","text":"Gırgın nafas ileşşenbı q'öblena Nühuka gameeqa ılqeeç'u."},{"book":"Ts`etta","chapter":"7","verse":"16","text":"Allahee Nühuk'le uvhuyn xhinne, gırgıne həyvanaaşina vughulynayiy xhuvulyna qabı. Manbışiqad qihna Rəbbee gamıyn akka qa'an."},{"book":"Ts`etta","chapter":"7","verse":"17","text":"Q'ıfrım gibğılıyn yoqts'al yiğ ıxhamee, xhyan geed qıxha gamı ç'iyeyle haly'etçuyn."},{"book":"Ts`etta","chapter":"7","verse":"18","text":"Xhyan geed ooqa ılqeç'e, gamıd xhinene aq'val ı'ğiykar giyğal."},{"book":"Ts`etta","chapter":"7","verse":"19","text":"Geed qıxhayne xhyanın, nekke axtın suvabıd çik avud g'alya'a."},{"book":"Ts`etta","chapter":"7","verse":"20","text":"Xhyan yits'ı xholle xılekkumna7:20 Yits'ı xholle xılekkum: 7,5 m suvabışile axtı qexhe."},{"book":"Ts`etta","chapter":"7","verse":"21","text":"Ç'iyeyne aq'valin gırgın kar:"},{"book":"Ts`etta","chapter":"7","verse":"22","text":"şit'yar, çavra-vəq'ə, çolun həyvanar, hadağvanbı, insanar, nafas ileşşen gırgın qeek'an."},{"book":"Ts`etta","chapter":"7","verse":"23","text":"Rəbbee ç'iyeyne aq'valin nafas ileşşen gırgın kar hakkal ha'an: insanaaşile otçu, çavra-vəq'ə, hadağvanbı, xəəne şit'yaaşılqamee nafas ileşşen gırgın kar gek'an. Saccu Nühiy gameebınbı üç'übba axva."},{"book":"Ts`etta","chapter":"7","verse":"24","text":"Xhyan ç'iyeyne aq'val vəşşe xhots'al yiğna geed qıxhayle qiyğa,"}]}