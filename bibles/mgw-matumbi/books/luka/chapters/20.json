{"data":[{"book":"Luka","chapter":"20","verse":"1","text":"Lisu'ba limo, Yesu waabile kaayi'gana bandu mulua lwa Nyumba ya Nnu'ngu' na kwaalya makowe ganannoga, api'ndo ba dini, balimu ba salya pamope na agoi baatiisa,"},{"book":"Luka","chapter":"20","verse":"2","text":"ngababaya, “Utubakie! Upanga makowe ga goti kwa utawala waku', kai' nyai ywakupei utawala gu'?”"},{"book":"Luka","chapter":"20","verse":"3","text":"Yesu ngaabakia, “Nanenga mbala kunnaluyanga. Munibakie,"},{"book":"Luka","chapter":"20","verse":"4","text":"utawala wa Yoani Ywabatisage wabu'kite kwa Nnu'ngu' au bandu?”"},{"book":"Luka","chapter":"20","verse":"5","text":"Lakini bembe ngababakiana nnyanya, “Mana tubaite ubu'kite kwa Nnu'ngu', ywembe alu'a tulaluya, ‘Mboni mumwu'bi'li lili?’"},{"book":"Luka","chapter":"20","verse":"6","text":"Na mana tubaite ubu'kite kwa mundu, bandu boti ba pano batuku'mbwa maliwe, kwa mwanjaa boti bau'bi'lile panga Yoani aai nnondoli ywa Nnu'ngu'.”"},{"book":"Luka","chapter":"20","verse":"7","text":"Bai, ngabammakia, “Tutangiteli utawala wo wabu'kite kwaku'.”"},{"book":"Luka","chapter":"20","verse":"8","text":"Yesu ngaabakia, “Ata nenga nimmakiangali nigapanga makowe ga kwa utawala waku'.”"},{"book":"Luka","chapter":"20","verse":"9","text":"Yesu ngayendelya kwabakia bandu lukongo lu'no, “Mundu yumo ali'mike nng'unda wa minjabibu, na ayaiki aku'li'ma kwa mali'po no yabwa mwanja mpaka kilambo sa kuutalu, atami kwo kwa masu'ba ganambone."},{"book":"Luka","chapter":"20","verse":"10","text":"Pa mauno, mundu ywo ngantuma ntumisi wake kwa balu' aku'li'ma bammauli lipungu lya itunda lya mauno ga nng'unda wa minjabibu. Lakini balu' aku'li'ma baatikunku'mbwa ntumisi ywo na kunki'li'bu'ya moko gabule."},{"book":"Luka","chapter":"20","verse":"11","text":"Yu'lu' bwana ngantuma kai' ntumisi ywi'ngi', lakini bembe ngabanku'mbwa, bampangi makowe ga oni na kunki'li'bu'ya moko gabule."},{"book":"Luka","chapter":"20","verse":"12","text":"Ngaantuma kai' ywenetatu, aywo ywembe pabannumiye ngabantaikulya paungo."},{"book":"Luka","chapter":"20","verse":"13","text":"Yu'lu' mwene nng'unda ngabaya, ‘Nilu'a panga buli? Nalu'a kuntuma mwana wangu' ywanimpendile, kwaali' ywembe balu'a kunnyu'wa.’"},{"book":"Luka","chapter":"20","verse":"14","text":"Balu' aku'li'ma pabamweni bai, ngababakiana, ‘Ayu' ngalu'a tola ulisi wake, kwa nyo tummulage li'nga ulisi wo upange witu.’"},{"book":"Luka","chapter":"20","verse":"15","text":"Bai, ngabampiya paungo ya nng'unda wa minjabibu na kummulaga.”"},{"book":"Luka","chapter":"20","verse":"16","text":"Alu'a isa kwabulaga aku'li'ma bo na kwapeya aku'li'ma bi'ngi' nng'unda wo wa minjabibu.” Bandu wabayu'wine makowe go ngababaya, “Lili! Kanegapite ata pasene!”"},{"book":"Luka","chapter":"20","verse":"17","text":"Lakini Yesu ngaabu'nju'lya minyo na kwabakia, “Bai, Maandiko Mapeleteu gaalomboli ki'li'? ‘Liwe lyabalikani asengi, nambi'yambi' lipangite liwe liku'lu' lya pakitumembe!’"},{"book":"Luka","chapter":"20","verse":"18","text":"Mundu ywoywoti ywatu'mbu'ka panani ya liwe lyo ati'kwanika ipandeipande na mana lintu'mbu'ki mundu ywoywoti, lyantimba.”"},{"book":"Luka","chapter":"20","verse":"19","text":"Balimu ba salya na api'ndo ba dini baatangite panga lukongo lwo lwali'ngage bembe, kwa nyo bapalage kummoywa papalu'palu', ila bayogwipe bandu."},{"book":"Luka","chapter":"20","verse":"20","text":"Bai, ngabaupala nsimu waupwaika. Ngabaatuma bandu baku'pi'ki'ye panga anogau, bampekeseni Yesu kwa kunnaluya, li'nga bammoywe na kunkamukia kwa alongosi ba silikali."},{"book":"Luka","chapter":"20","verse":"21","text":"Bandu bo ngabammakia, “Mwalimu, tutangite panga wendalongela no yi'gana makowe ga kakape, kai' wenga ubawali bandu, uyi'gana kakape ndi'la ya Nnu'ngu'."},{"book":"Luka","chapter":"20","verse":"22","text":"Bai, utubakie yendayi'ki'ti'lwa mu salya ya Musa li'pa koli kwa Kaisali?”"},{"book":"Luka","chapter":"20","verse":"23","text":"Yesu akwipwile kitapa sabe ngaabakia,"},{"book":"Luka","chapter":"20","verse":"24","text":"“Munilaye lwela, lubile na kuminyo ya nyai?”"},{"book":"Luka","chapter":"20","verse":"25","text":"Nabembe ngabannyangwa, “Kuminyo ya Kaisali.” Yesu ngaabakia, “Bai, ga Kaisali mumpei Kaisali, ga Nnu'ngu' mumpei Nnu'ngu'.”"},{"book":"Luka","chapter":"20","verse":"26","text":"Bakombwili kunnyonja kwa likowe lyolyoti palu' pa bandu, kwa nyo ngabatama liki no sangala mwaayangwile."},{"book":"Luka","chapter":"20","verse":"27","text":"Bu'kapo Masadukayo, bababaya panga babawile bayu'kali, bamwisili Yesu, ngababaya,"},{"book":"Luka","chapter":"20","verse":"28","text":"“Mwalimu, Musa atuandiki panga manaitei mundu nsi'si' awile na annei nnwawa nng'wi'li'kwa wangali bana, nnunawe apalikwa antole ywo nnwawa li'nga ampapi nku'we bana."},{"book":"Luka","chapter":"20","verse":"29","text":"Ngaipanga, nsimu gumo kwai na akingolo saba. Yu'lu' nku'lu' aatikobeka no waa wangali mwana."},{"book":"Luka","chapter":"20","verse":"30","text":"Yu'lu' nnuna ywenebi'li' ywantweti yu'lu' nng'wi'li'kwa naywembe ngawaa kai',"},{"book":"Luka","chapter":"20","verse":"31","text":"na nnuna ywenetatu yai nyinyonyo. Makowe gai gagalu'galu' kwa boti saba, boti bawile wangali papa bana."},{"book":"Luka","chapter":"20","verse":"32","text":"Kuundi'la na yu'lu' nnwawa ngawaa."},{"book":"Luka","chapter":"20","verse":"33","text":"Lisu'ba lyabalu'a yu'yi'lwa babawile, nnwawa ywo apanga nnyumbo wa nyai? Kwa mwanjaa boti saba baankobike.”"},{"book":"Luka","chapter":"20","verse":"34","text":"Yesu ngaabakia, “Bandu ba nsimu gu'no kobeka no ku'nda,"},{"book":"Luka","chapter":"20","verse":"35","text":"lakini balu' bababalangilwa panga baapwaika yu'ka no tama na Nnu'ngu', baakobekali na baaku'ndali."},{"book":"Luka","chapter":"20","verse":"36","text":"Kai', bawaali, kwa mwanjaa babaa kati malaika, no baa bana ba Nnu'ngu' kwa mwanjaa bayu'kite muuwi'li."},{"book":"Luka","chapter":"20","verse":"37","text":"Lakini kwa mwanjaa kubile no yu'ka bu'ka kuuwi'li, ata Musa aayi'ki'tile. Mu Maandiko Mapeleteu ga si'lu' kiwi'mbi' sasabile kakiaka mwoto, kaantambwa Bwana kati ‘Nnu'ngu' wa Bulaimu, Nnu'ngu' wa Isaka, na Nnu'ngu' wa Yakobi.’"},{"book":"Luka","chapter":"20","verse":"38","text":"Bai, ywembe Nnu'ngu' ywa awi'li lili, ywembe Nnu'ngu' ywa balu' bababile bau'mi, kwa mwanjaa kasake boti bendalama.”"},{"book":"Luka","chapter":"20","verse":"39","text":"Bi'ngi' ba balu' balimu ba salya ngababaya, “Mwalimu, mwoyangwile ngamwembe.”"},{"book":"Luka","chapter":"20","verse":"40","text":"Ntu'pu' mundu ywi'ngi' ywalowite kai' kunnaluya gi'ngi'."},{"book":"Luka","chapter":"20","verse":"41","text":"Yesu ngaalaluya, “Ibayilwa buli panga Kilisitu ywabayilwe nga mwana wa Daudi?"},{"book":"Luka","chapter":"20","verse":"42","text":"Daudi mwene abaya mu Zabuli,"},{"book":"Luka","chapter":"20","verse":"43","text":"mpaka panaalu'a kwabi'ka andumu bako pai' ya magu'lu' gako.’"},{"book":"Luka","chapter":"20","verse":"44","text":"“Daudi ankema Kilisitu ‘Bwana,’ kwa nyo, Kilisitu apangali mwana wake bai, ila Bwana wake kai'.”"},{"book":"Luka","chapter":"20","verse":"45","text":"Yesu ngaabakia banamasi' bake nnu'ngi' ya bandu boti,"},{"book":"Luka","chapter":"20","verse":"46","text":"“Mwili'ndi'le na balimu ba salya babapenda pi'tapi'ta bawalile makanju malaso. Bapendi pangilwa abali na bandu kwa isima kusoko no tama muitamo ya bandu bako, mu Nyumba ya kunnu'ba Nnu'ngu' na mumasalaka."},{"book":"Luka","chapter":"20","verse":"47","text":"44 Bapokonywa alwawa awi'li'kwa ku'no kabaku'pi'ki'ya panga anogau kwo sali sala ndaso. Abo baapata ukumu ngu'lu'.”"}]}