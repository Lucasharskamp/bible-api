{"data":[{"book":"ዮሃኒሴ ፃኣፔ ኮዦ ሃይሶ","chapter":"11","verse":"1","text":"ቢታኒያ ጌይንታ ጉርዴሎይዳ ናንጋ፥ ዓላዜሬ ጎዖ ዓሲስኬይ ሃርጊንቴኔ፤ ቢታኒያ ጎዖዛ ማይራሞና ዒዞኮ ጌሮ ማርታና ናንጋ ጉርዳኬ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"2","text":"ዬና ማይራማ ጎዳኮ ዑፃ ሳውቃ ቲዦ ዋሂ፥ ዒዛኮ ቶኮዋ ዒዞኮ ቶኦኮ ጋፓኖና ዑጬዜሎኬ፤ ሃርጊንቴሢ ዒዞኮ ጌርሲ ዓላዜሬኬ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"3","text":"ዬንሢ ዎሊኮ ጌኤዶና ሚሾና ማዔዞንሢ፦ «ጎዳሢዮ! ኔ ናሽካ ኔኤኮ ላጋሢ ሃርጊንቴኔ» ጌይ ዔያታ ዬሱሴ ባንሢ ዔኤሊሢ ዳኬኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"4","text":"ዬሱሴ ዬያ ዋይዛዖ፦ «ዬይ ሃርጋ ዎዻያቱዋሴ፤ ጋዓንቴ ፆኦሲ ቦንቾም ማዓንዳጉዲና ፆኦሲ ናዓሢያ ዬያ ዛሎና ቦንቺንታንዳጉዲኬ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"5","text":"ዬሱሴ ማርታና ጌሮ ማይራሞና ሃሣ ዔያቶኮ ጌርሲ ዓላዜሬያ ሚርጌ ናሽካያኬ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"6","text":"ማዔቴያ ዓላዜሬ ሃርጌሢ ዋይዜዖ ዒ ዓኣ ቤዞይዳ ላምዖ ኬሊ ፔኤቄኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"7","text":"ዬካፓ ዒዛኮ ጊንፆ ሃንታዞንሢ ኮራ፦ «ዪሁዳ ዓጮ ላሚ ኑ ዓኣዾም» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"8","text":"ዒዛኮ ጊንፆ ሃንታዞንሢያ ማሃዖ፦ «ዔርዛሢዮ! ዓይሁዶ ዓሳ ዻካ ኬሊኮ ቤርታ ዹይ ኔና ዎዻኒ ኮዔኔ፤ ሃሢ ኔ ላሚ ዒኢካ ዓዓኣዻኒ ጋዓ?» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"9","text":"ዬሱሴ ዔያቶም ማሃዖ፦ «ዓባ ኬስኪ ጌላንዳሢኮ ጋራ ታጶ ላምዖ ፓቂንታ ዎዳ ቢያ ፖዔቱዋይ? ዓካሪ ሃያ ዓጮ ፖዖይዳ ሃንታሢ ዛጋያታሢሮ ዹቂንቱዋሴ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"10","text":"ጋዓንቴ ዹሚና ሃንታሢ ፖዒ ባኣያታሢሮ ዹቂንታኔ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"11","text":"ዬሱሴ ዬያ ጌዔስካፓ፦ «ኑኡኮ ላጋሢ ዓላዜሬ ጊንዔኔ፤ ታኣኒ ጋዓንቴ ጊንዓስካፓ ዒዛ ጴቻኒ ዓኣዻንዳኔ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"12","text":"ዒዛኮ ጊንፆ ሃንታዞንሢያ፦ «ጎዳሢዮ! ጊንዔያ ማዔቴ ዒዚ ፖዔኔ ጌይሢኬ» ዒዛም ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"13","text":"ዬሱሴኮ ዬያ ጌይፃ ዓላዜሬ ሃይቄኔ ጌይፆኬ፤ ዔያቶም ጋዓንቴ ጊንዖ ዛላ ኬኤዚንቴያ ማሌኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"14","text":"ዬያሮ ዬሱሴ ፔጌና ዔያቶም፦ «ዓላዜሬ ሃይቄኔ፤"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"15","text":"ዒንሢ ጉሙርቃንዳጉዲ ታኣኮ ዒኢካ ባኣያ ማዒፃ ዒንሢ ዛሎሮ ሚርጌ ታኣም ኮሺ ማዔኔ፤ ሃሢ ጋዓንቴ ኑኡኒ ዒዛ ባንሢ ዓኣዾም» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"16","text":"ዬማና ሱንፃ «ሜንቴ» ጌይንታ፥ ቶኦማኣሴ ሃንጎዋቶ ኮራ፦ «ኑኡኒያ ዬሱሴና ዎላ ሃይቃኒ ዓኣዾም» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"17","text":"ዬሱሴ ዓላዜሬ ዓኣ ቤዞ ሄላኣና ዓላዜሬ ዱኡኪንቴንቴ ዖይዳሳ ኬሊ ማዔያኬ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"18","text":"ቢታኒያ ዬሩሳላሜይዳፓ ሃካሢ ሃይሦ ሺያ ታኣኪሢ ማዓያኬ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"19","text":"ማርታና ጌሮ ማይራሞናኮ ጌርሲ ሃይቄሢሮ ዶዲሻኒ ሚርጌ ዓይሁዴ ዓሲ ዔያቶ ኮይላ ሙኪ ዓኣኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"20","text":"ማርታ ዬሱሴኮ ሙኪፆ ዋይዛዖ ጎይሣ ዔካኒ ዴንዴኔ፤ ማይራማ ጋዓንቴ ጋራ ዓቴኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"21","text":"ማርታ ዬሱሴ ኮራ፦ «ጎዳሢዮ! ኔኤኒ ዎንዴ ሃይካ ዓኣቴ ታ ጌርሲ ሃይቂንዱዋያታንቴኬ፤"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"22","text":"ሃሢታቴያ ኔኤኒ ሺኢቃ ባኮ ቢያ ፆኦሲ ኔኤም ዒንጋንዳሢ ታ ዔራኔ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"23","text":"ዬሱሴ ማሃዖ፦ «ጌርሲ ኔኤኮ ሃይባፓ ዔቃንዳኔ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"24","text":"ማርታ ዒማና፦ «ጋፒንፆ ዎዶና ሃይባፓ ዔቃንዳሢ ታ ዔራኔ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"25","text":"ዬሱሴ ማሃዖ፦ «ሃይቢፓ ዔቂሳሢና ናንጊና ናንጊ ዒንጋሢ ታናኬ፤ ታና ጉሙርቃሢ ሃይቄቴታዖ ናንጊና ናንጋንዳኔ፤"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"26","text":"ታኣና ናንጋሢ ሃሣ ታና ጉሙርቃሢ ቢያ ፔቴታዖ ሃይቃዓኬ፤ ዬያ ኔ ጉሙርቃ?» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"27","text":"ዒዛኣ፦ «ሂዮ፥ ጎዳ! ኔኤኒ ሃያ ዓጮ ‹ሙካንዳኔ› ጌይ ኑ ካፓ፥ ፆኦሲ ናኣዚ፥ ሜሲሄ ማዔሢ ታ ኔና ጉሙርቃኔ» ዒዛም ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"28","text":"ማርታ ዬያ ጌዔሢኮ ጊንፃ ዴንዲ ጌሮ ማይራሞ ኮራ፦ «ዔርዛሢ ሙኪ ኔና ዔኤላኔ» ጌይ ዴሚና ዒዞ ዔኤሌኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"29","text":"ማይራማ ዬያ ዋይዛዖ ዑኬ ዔቂ ዒዚ ዓኣ ቤዞ ዴንዴኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"30","text":"ዬሱሴ ዒማና ማርታ ዎንዴ ዒዛ ጎይሢና ዔኬ ቤዞይዳፓ ሃጊ ሃንጋ ጉርዶ ጌሊባኣሴ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"31","text":"ዒዞ ዶዲሻኒ፥ ማኣሮይዳ ዎላ ዓኣ፥ ዓይሁዶ ዓሳ ማይራማ ዑኬና ዔቂ ኬስካሢ ዛጋዖ ዓላዜሬኮ ዱኡፖ ቤዞ ዓኣዺ ዬኤካንዳያ ዔያቶም ማሌሢሮ ዒዞ ጊንፆ ኬስኬኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"32","text":"ማይራማ ዬሱሴ ዓኣ ቤዞ ሙኪ ዒዛ ዴንቄስካፓ ቶኮ ዴማ ሎኦማዖ፦ «ጎዳሢዮ! ኔኤኒ ዎንዴ ሃይካ ዓኣያታቶ ታኣኮ ጌርሲ ሃይቂንዱዋያታንቴኬ» ዒዛም ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"33","text":"ዬሱሴ ዒዞንታ ዒዞ ኮይላ ዓኣ ዓይሁዶ ዓሳ ዬኤካሢ ዛጊ ዒናፓ ዲቃቲ ዖያዖ፦"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"34","text":"«ዒንሢ ዒዛ ዎካ ዱኡኬይ?» ጋዓዛ፥ ዔያታ ማሃዖ፦ «ጎዳሢዮ! ሃኒ ሙኪ ዛጌ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"35","text":"ዒማና ዬሱሴ ዓቢቲ ዬኤኬኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"36","text":"ዬያሮ ዓይሁዶ ዓሳ፦ «ዎዚ ዒዛ ናሽካቴያ ሂንዳ ዛጉዋቴ!» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"37","text":"ዔያቶይዳፓ ፔቴ ፔቴዞንሢ ጋዓንቴ፦ «ዓኣፖ ባይቄሢኮ ዓኣፖ ዒ ቡሌኔ፤ ዓካሪ ሃይ ዓሢ ሃይቁዋጉዲ ቃዙዋዖ ዓይጋ ዒ ሃሼራ?» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"38","text":"ዬሱሴ ዒማና ዻጋዺ ዱኡፖ ቤዞ ዓኣዻኔ፤ ዱኡፖ ዔቶ ካራ ሹቺና ዎዺንቴያ ዴኔ ቆኦፔኬ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"39","text":"ዬሱሴ ዔያቶ ኮራ፦ «ሹጫሢ ሺኢሹዋቴ» ጋዓዛ፥ ሃይቄሢኮ ጌራ፥ ማርታ፦ «ጎዳሢዮ! ዒዚ ሃይቄንቴ ዖይዶ ኬሊኬ፤ ሃሢ ዛዛዓንዳኔ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"40","text":"ዬሱሴ ዒዞም ማሃዖ፦ «ኔኤኒ ጉሙርቄቶ ፆኦሲኮ ቦንቾ ኔ ዛጋንዳኔ፤ ቤርታ ታ ኔኤም ጌይባይ?» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"41","text":"ዓሳ ዬማና ሹጫሢ ሺኢሼኔ፤ ዬካፓ ዬሱሴ ሌካ ዼግ ጌይ ዛጋዖ፦ «ታ ዓዳሢዮ! ኔ ታኣም ዋይዜሢሮ ታ ጋላታኔ፤"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"42","text":"ቢያ ዎዴና ኔ ታኣም ዋይዛሢያ ታ ዔራኔ፤ ጋዓንቴ ዬያ ታ ጋዓሢ ሃይካ ዔቂ ዓኣ ዓሳ ኔኤኒ ታና ዳኬያ ማዔሢ ዔሪ ጉሙርቃንዳጉዲ ጌይኬ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"43","text":"ዬሱሴ ዬያ ጌዔስካፓ፦ «ዓላዜሬ! ሃኒ ኬስኬ!» ጌይ ዑኡዞ ዼጊዲ ዔኤሌኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"44","text":"ሃይቄ፥ ዓላዜሬያ ዱኡፓፓ ኩጮና ቶኮና ዒዛኮ ሱኡዲ ቱኮና ጎይሣ ዓኣፖ ካራኣ ዓፒሎ ቱርጮና ማርቴ ጎይሣ ዓኣንቴ ኬስኬኔ፤ ዬካፓ ዬሱሴ፦ «ቡሊ ዒዛ ሃሹዋቴ፥ ዒ ዴንዶም» ዔያቶም ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"45","text":"ማይራሞ ዶዲሻኒ ሙኬ፥ ዓይሁዶ ዓሶይዳፓ ሚርጌሢ ዒ ማዼ ባኮ ዛጋዖ ዬሱሴ ጉሙርቄኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"46","text":"ፔቴ ፔቴ ዓሳ ጋዓንቴ ፔርሴ ዓሶ ባንሢ ዴንዲ ዬሱሴ ማዼ ባኮ ዔያቶም ኬኤዜኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"47","text":"ዬያሮ ቄኤሶኮ ሱኡጎና ፔርሴ ዓሶና ዎጎ ዎጋ ዓሶ ቡኩሳዖ፦ «ሃይ ዓሢ ሚርጌ ፆኦሲ ዎልቄና ማዺንታ፥ ዓኪ ባኣዚ ማዻሢሮ ኑ ዎዴቴ ኮሽካንዳይ?"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"48","text":"ጉሪ ኑ ዒዛ ሃሼቴ ዓሲ ቢያ ዒዛ ጉሙርቃንዳኔ፤ ሮሜ ዓሳኣ ሙኪ ኑኡኮ ጌኤዦ ማኣሮና ኑኡኮ ዴሮና ቢያ ባይዛንዳኔ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"49","text":"ዬኖ ሌዖና ቄኤሶኮ ሱኡጎ ማዒ ዓኣ፥ ዔያቶይዳፓ ፔቴሢ፥ ቃያፓ፦ «ዒንሢ ዔኤቢ ፔቴታዖ ዔሩዋሴ፤"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"50","text":"ዴራ ቢያ ባይቃሢዳፓ ፔቴ ዓሲ ዴሮ ዛሎሮ ሃይቄቴ ኮሺ ማዔሢ ዒንሢ ዔሩዋዓዳ?» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"51","text":"ዒዚ ዬያ ጌዔሢ ፔ ቶኦካፓ ማሊ ዔኪቱዋሴ፤ ጋዓንቴ ዬኖ ሌዖና ዒዚ ቄኤሶኮ ሱኡጌ ማዔሢሮ ዬሱሴ ዴሮ ዛሎ ሃይቃንዳሢ ፆኦሲ ማሊሢ ዒ ኬኬኤዜኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"52","text":"ዒ ሃይቃንዳሢ ዴሮ ዛሎ ሌሊ ማዒባኣንቴ ዳኪንቴ ዱማ ዱማ ላኣሊንቲ ዓኣ ፆኦሲ ናኣቶ ፔቴይዳ ቡኩሳኒኬ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"53","text":"ዬያሮ ዬኖ ኬላፓ ዓርቃዖ ዔያታ ዬሱሴ ዎዻኒ ዞርቴኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"54","text":"ዬካፓ ሴካ ዬሱሴ ዓይሁዴ ዓሶ ባኣካ ፔጌና ሃንቲባኣሴ፤ ጋዓንቴ ዬካፓ ኬስኪ ዓሲ ናንጉዋ ዳውሎ ኮይላ ዓኣ ዔፕሬኤሜ ጌይንታ ካታማ ዴንዲ፥ ዒኢካ ዒዛኮ ጊንፆ ሃንታዞንሢና ዎላ ዴዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"55","text":"ዓይሁዶ ዓሶኮ ዑሣ ዓኣዺፆ ቦንቾ ኬላ ዑኬሢሮ ሚርጌ ዓሳ ዬና ቦንቾ ኬሌላ ሄላንዳሢኮ ቤርታ ፔና ጌኤሺፆ ዎጎ ኩንሣኒ ዓጫፓ ዓጫፓ ዬሩሳላሜ ዴንዴኔ፤"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"56","text":"ዔያታ ዬሱሴ ኮዓያታሢሮ ጌኤዦ ማኣሮይዳ፦ «ዓይጎ ዒንሢም ማላይ? ሃኖ ቦንቾ ኬሎ ቤዞ ዒ ሙካንዳያ ዒንሢም ማሉዋይ?» ጌይ ጌይ ዎሊ ዖኦጫኔ።"},{"book":"ዮሃኒሴ ፃኣፔ ኮዦ ሃይሶ","chapter":"11","verse":"57","text":"ቄኤሶኮ ሱኡጎና ፔርሴ ዓሶና ዬሱሴ ዓርቃኒ ዒ ዓኣ ቤዞ ዔራ ዓሲ ዓኣቶ ዔያቶም ኬኤዛንዳጉዲ ዓሲ ቢያም ቤርታ ኬኤዜያኬ።"}]}