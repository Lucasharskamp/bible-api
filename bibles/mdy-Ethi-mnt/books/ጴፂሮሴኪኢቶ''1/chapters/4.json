{"data":[{"book":"ጴፂሮሴ ኪኢቶ'' 1","chapter":"4","verse":"1","text":"ኪሪስቶሴ ዓሲ ማዒ ሜቶ ዔኬያታሢሮ ዒንሢ ዬይ ማሊፃ ዓዳ'' ዖልዚ ዓንጋሞጉዲ ዶዲሾንጎ፤ ፔ ዑፆ ዓሽኮና ሜቶ ዔኬሢ ጎሜ ማዾ ሃሼ''ኔ ጌይሢኬ።"},{"book":"ጴፂሮሴ ኪኢቶ'' 1","chapter":"4","verse":"2","text":"ሃካፓ ሴካ ሳዖይዳ ዒንሢ ናንጋኣና ዓሲ ማሊፆኮ ፑርቶ ሱኡኮ ኩንሢ ኩንሢቱዋንቴ ፆኦሲ ማሊፆ ኩንሥሢና ናንጉዋቴ።"},{"book":"ጴፂሮሴ ኪኢቶ'' 1","chapter":"4","verse":"3","text":"ፆኦሲ ዔሩዋ ዓሳ ማዻሢ ጎይፆ፦ ማቾ ሃሣ ዓኒ ማዒባኣ ዓሲ ዓርቂ ዓማሊ''ሢና፥ ማቾ ሃሣ ዓኒ ማዒባኣ ዓሲና ላሃኒ ሱኡካዺሢና፥ ዑሽኪ ማሢንቲሢና፥ ኮይሱዋ ኮሢ ኮርጊሢና፥ ኮይሱዋ ጎይሢ ዑሽኪ ኮኦሚሢና፤ ሃሣ ዒሣያ ማዔ ሜሌ'' ካኣዦ ካኣሽኪ ካኣሽኪ ዒንሢ ናንጌ ዎዳ'' ማይ ጊዳንዳኔ።"},{"book":"ጴፂሮሴ ኪኢቶ'' 1","chapter":"4","verse":"4","text":"ሃሢ ጋዓንቴ ዬያ ባኮ ቢያና ዒንሢ ዎጌባኣ ጎይሢ ዔያቶና ዎላ'' ማዺ ሃንቱዋኣሢሮ ዔያታ ሄርሺ ዲቃታንዳኔ፤ ሃሣ ዔያታ ዒንሢ ጫሽኪያ ጫሽካንዳኔ።"},{"book":"ጴፂሮሴ ኪኢቶ'' 1","chapter":"4","verse":"5","text":"ጋዓንቴ ሼምፔና ዓኣ ዓሶና ሃይቄ ዓሶናይዳ ዎጋኒ ጊኢጊንቴ ፆኦዛሢም ዔያታ ማሂ ኬኤዛንዳኔ።"},{"book":"ጴፂሮሴ ኪኢቶ'' 1","chapter":"4","verse":"6","text":"ቤርታ ዋይዜዖ ሃይቄ ዓሶማኣ ጉቤ ኮዦ ሃይሳ ኬኤዚንቴሢ ዬያይዳፓ ዔቄያናኬ፤ ዬያሮ ዓሽኮና ዔያታ ዓሳ ዎጊንታሢ ጎይፆ ዎጊንታንዳኔ፤ ዓያኖና ጋዓንቴ ዔያታ ፆኦሲ ናንጋ ጎይፆ ሼምፔና ናንጋንዳኔ።"},{"book":"ጴፂሮሴ ኪኢቶ'' 1","chapter":"4","verse":"7","text":"ማይ ዓካሪ ቢያ ባኣዚ''ኮ ጋፒንሢ ዑኬኔ፤ ዬያሮ ዒንሢ ዶዲ ሺኢቃንዳጉዲ ፒዜ ማሊሢ ዒንሢኮ ዓኣያ ማዖንጎ፤ ሃሣ ዒንሢ ቶኦኮ'' ዔሪ ናንጋያ ማዑዋቴ።"},{"book":"ጴፂሮሴ ኪኢቶ'' 1","chapter":"4","verse":"8","text":"ናሹሞ ሚርጌ ዻቢንቲ ዓቶም ጌይሳያ ማዔሢሮ ቢያ ባኣዚ''ፓ ዑሣ ዓኣዼ ሴካና ሃንጋና ዎሊ ኮሺ'' ናሽኩዋቴ።"},{"book":"ጴፂሮሴ ኪኢቶ'' 1","chapter":"4","verse":"9","text":"ሴካና ሃንጋና ጉንዱማ ባኣያ ሾኦቺንሢ ዎሊ ዔኩዋቴ።"},{"book":"ጴፂሮሴ ኪኢቶ'' 1","chapter":"4","verse":"10","text":"ፔቴ'' ፔቴ'' ዒንሢ ባኣካ'' ዓኣ ዓሳ ፆኦሲ ዱማ ዱማ ማሂ ዒንጌ ዒንጊፆ ጉሙርቂንቲሢና ዓርቂ ቆሊ፥ ዒንጊንቴ ዒንጊንቶ ጎይፆ ባጋሢም ማዾንጎ።"},{"book":"ጴፂሮሴ ኪኢቶ'' 1","chapter":"4","verse":"11","text":"ፆኦሲ ቃኣሎ'' ዔርዛሢ፡ ፆኦሲ ዒዛና ማዒ ኬኤዛያ ማሂ ኬኤዞንጎ፤ ማዻሢያ ፆኦሲ ዒንጋ ዎልቆና ጉሙርቂንቲ ማዾንጎ፤ ያዺ ማዔቴ ዬሱስ ኪሪስቶሴ ዛሎ''ና ማዒ ቢያ ባኣዚ''ና ፆኦሲ ጋላቲንታንዳኔ፤ ቦንቾና ዎልቄና ናንጊና ዒዛም ማዖንጎ፤ ዓኣሜን።"},{"book":"ጴፂሮሴ ኪኢቶ'' 1","chapter":"4","verse":"12","text":"ታ ዒጊኖንሢዮቴ! ዓዳ'' ታሚጉዲ ሜታሲ ዒንሢ ዻቢሳኒ ጋዓ ሜቶይዳ ዒንሢ ጌሌ ዎዶ''ና ዓኪ ባኣዚ'' ዒንሢዳ ሄሌ''ጉዲ ዲቃቲ ሄርሺፖቴ፤"},{"book":"ጴፂሮሴ ኪኢቶ'' 1","chapter":"4","verse":"13","text":"ባሼ ኪሪስቶሴ ሙካ ዎዶ''ና ዒንሢም ዼኤፒ ዎዛ ማዓንዳጉዲ ዒዛኮ ሜቶ'' ዒዛና ዎላ'' ዒንሢ ዔካ ጎይፆማና ሃሢ ዎዛዹዋቴ።"},{"book":"ጴፂሮሴ ኪኢቶ'' 1","chapter":"4","verse":"14","text":"ኪሪስቶሴ ሱ'ንፆ ዛሎ''ሮ ዒንሢ ጫሽኪንቴቴ ቦንቺንቴያ ማዔ ፆኦሲ ዓያና'' ዒንሢዳ ማዓንዳሢሮ ዒንሢ ዎዎዛዹዋቴ።"},{"book":"ጴፂሮሴ ኪኢቶ'' 1","chapter":"4","verse":"15","text":"ዒንሢዳፓ ዖናታቴያ ሜቶ ዔካኣና ዓሲ ዎዺ፥ ዉኡቂ፥ ፑርታ ማዾ ማዺ፥ ዓሲ ሃይሴኮ ባኣካ ጌሊ ሜቶ ዔካያ ማዖፓ።"},{"book":"ጴፂሮሴ ኪኢቶ'' 1","chapter":"4","verse":"16","text":"ጋዓንቴ ዬሱሴ ጉሙርቂ ጎናሲ ዔኪፆና ሌሊ ሜቶይዳ ጌላይ ዓኣቶ ኪሪስቶሴ ሱ'ንፆ ዛሎ''ሮ ጌዒ ፆኦሲ ጋጋላቶንጎ፤ ቦርሲንቶፓ።"},{"book":"ጴፂሮሴ ኪኢቶ'' 1","chapter":"4","verse":"17","text":"ዎጌ ዎጊንታንዳ ዎዳ'' ዑኬኔ፤ ጋዓንቴ ዎጊፃ ዓርቂንታሢ ፆኦሲ ዓሶይዳፓኬ፤ ሂዳዖ ዎጊፃ ኑ ጊዳ''ፓ ዓርቃያ ማዔቶ ፆኦሲኮ ኮዦ ሃይሶ ጉሙርቁዋ ዓሶኮ ጋፒንፃ ዓይጎ ማዓንዳይ?"},{"book":"ጴፂሮሴ ኪኢቶ'' 1","chapter":"4","verse":"18","text":"ጌኤዦ ማፃኣፓ ኬኤዛዖ፦"},{"book":"ጴፂሮሴ ኪኢቶ'' 1","chapter":"4","verse":"19","text":"ዬያሮ ፆኦሲ ማሊሢ ማዔም ሜቶ ዔካ ዓሳ ቢያ ዔያታ ፔኤኮ ሼምፓሢ ጉሙርቂንታያ ማዔ፥ ማዤሢም ዒንጊ ኮሺ ባኣዚ'' ማዺሢዳፓ ጊንሢም ጎዖፓ፤"}]}