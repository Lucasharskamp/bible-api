{"data":[{"book":"Ezekiel","chapter":"4","verse":"1","text":"«I tan adamadi, i xa walaxɛ bɛndɛ daaxi tongo, i fa pirinti korin a ma naxan misaalixi Darisalamu taa ra."},{"book":"Ezekiel","chapter":"4","verse":"2","text":"I xa se ndee yailan na walaxɛ rabilinyi ma naxan misaalixi gere ra Darisalamu xili ma. Bɛndɛ nde malan misaali ra yaxuie fama tede tɛtɛ ra naxan fari. Wuri die tongo naxee misaalixi wurie ra yaxuie naxee rawalima naadɛ kanafe ra. Yonkindee yailan misaali ra yaxuie luma dɛnnaxɛ."},{"book":"Ezekiel","chapter":"4","verse":"3","text":"Wure nde ti i tan nun na walaxɛ tagi. Na xa findi misaali ra Darisalamu suxuma ki naxɛ. A xa findi tɔnxuma ra Isirayila bɔnsɔɛ bɛ.»"},{"book":"Ezekiel","chapter":"4","verse":"4","text":"«I xa i sa i kɔɔla sɛɛti ma na walaxɛ ya i. Na misaalima Isirayila xa yunubie nan na, naxee luma i ma i xa xi xasabi."},{"book":"Ezekiel","chapter":"4","verse":"5","text":"I xa xi xasabi lanma e xa yunubi raba ɲɛ xasabi nan ma. Na findixi xi kɛmɛ saxan xi tongo solomanaani nan na. Isirayilakae xa yunubi kote dɔxɔma i xun ma na ki nɛ.»"},{"book":"Ezekiel","chapter":"4","verse":"6","text":"«I na gɛ na rabade, i man xa i sa i yirefanyi sɛɛti ma. Na kui i xa Yuda bɔnsɔɛ xa yunubi kote tongo xi tongo naani bun ma, naxan a masenma e lu yunubi raba ra na ɲɛ nan na."},{"book":"Ezekiel","chapter":"4","verse":"7","text":"I xa i ya ti na walaxɛ ra, i i bɛlɛxɛ itala, i wɔyɛn Darisalamu bɛ n xili ra."},{"book":"Ezekiel","chapter":"4","verse":"8","text":"N i xirima nɛ luutie ra alako i naxa fa i mafindi i sɛɛti nde ma, han i gɛ na waxati rakamalide.»"},{"book":"Ezekiel","chapter":"4","verse":"9","text":"«Mɛngi xɔrie, toge, tenge, nun na maniyɛ tongo, i e sa se sase kui taami yailanfe ra i bɛ na waxati. I fama nɛ na donde i saxi i sɛɛti ma na xi kɛmɛ saxan xi tongo solomanaani bun ma."},{"book":"Ezekiel","chapter":"4","verse":"10","text":"I xa na donse maniya giramu kɛmɛ firin, kɛmɛ firin ma, i naxan donma lɔxɔ yo lɔxɔ a waxati ma."},{"book":"Ezekiel","chapter":"4","verse":"11","text":"I xa ye fan litiri tagi maniya, i naxan minma lɔxɔ yo lɔxɔ a waxati."},{"book":"Ezekiel","chapter":"4","verse":"12","text":"I xa taami yailan na mɛngi ra ɲama ya xɔri. I na gan mixi gbi ra.»"},{"book":"Ezekiel","chapter":"4","verse":"13","text":"Na tɛmui Alatala naxa a masen, «Na kui Isirayilakae fama nɛ taami sɛniyɛntare donde ɲamanɛ gbɛtɛe tagi, n e rayensenma dɛnnaxɛ.»"},{"book":"Ezekiel","chapter":"4","verse":"14","text":"N naxa a yaabi, «N Marigi Alatala astɔfulahi! N tan luma sɛniyɛnyi nan kui. Kabi n dimɛdi tɛmui n mu sese raharamuxi don, alɔ sube naxan faxaxi a yɛtɛ ma, xa na mu a ra sube naxan ibɔɔxi sube xaaɲɛ nde saabui ra.»"},{"book":"Ezekiel","chapter":"4","verse":"15","text":"Na nan a ra, a naxa a fala n bɛ, «Awa yire, i i xa taami ganma ninge ɲaɲɛ nan fari, n bara mixi gbi fe lu na.»"},{"book":"Ezekiel","chapter":"4","verse":"16","text":"Na tɛmui a naxa a fala n bɛ, «Adamadi, n mu tinma baloe xa Darisalamu li. Taakae fama donse nun ye sɔtɔde a xuri xuri nan na, e fa lu tɔɔrɛ nun kɔntɔfili kui."},{"book":"Ezekiel","chapter":"4","verse":"17","text":"Baloe nun ye xurunma nɛ e yi, e fate ɲɔn e gaaxu e bore tofe ra. Na birin e lima e xa yunubi nan xa fe ra.»"}]}