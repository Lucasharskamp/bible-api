{"data":[{"book":"Mavanga","chapter":"27","verse":"1","text":"Bu dizengo ti tufueti kuendila mu masuwa ku Itali, buna bayekula Polo ayi basi nloko bankaka mu mioko mi nkulutu wumosi wu masodi dizina diandi Yuliusi, wuba mu dikabu di masodi ma ntinu."},{"book":"Mavanga","chapter":"27","verse":"2","text":"Tukota mu masuwa mamosi ma Adilamite ; mafueti kuenda mu bisalu bidi muyendila tsi Azi ayi tuyenda kueto. Alisitalike, muisi Maseduani divula diba mu Tesalonika, wuyenda yeto."},{"book":"Mavanga","chapter":"27","verse":"3","text":"Mu lumbu kilanda, tutula ku Sidoni. Yuliusi wuvangila Polo mamboti ; wumvana misua mu kuenda kuidi bakundi bandi muingi bamvana lusadusu."},{"book":"Mavanga","chapter":"27","verse":"4","text":"Bu tubotuka kuna, tuyenda muyendila Sipeli mu diambu di tina phemo yingolo yiba kutuvutulanga ku mbusa."},{"book":"Mavanga","chapter":"27","verse":"5","text":"Bu tumana sabuka mbu ; muyendila Silisi ayi Pamfili, tutula ku Mila mu zunga ki Lisi."},{"book":"Mavanga","chapter":"27","verse":"6","text":"Kuna nkulutu wu masodi kamonina masuwa ma Alekisandiya maba kuendaku Itali, muawu katukotisa."},{"book":"Mavanga","chapter":"27","verse":"7","text":"Masuwa maba ndiata malembe mu bilumbu biwombo ayi mu phasitutudila ku Kinide. Vayi phemo yitumonisa phasi mu diata ; diawu tuyenda muyendila Kelete kitalana ayi Salimone."},{"book":"Mavanga","chapter":"27","verse":"8","text":"Bu tukisabukila mu phasi, tutula ku buangu kimosi bantedilanga “Bisabu bimboti” ku ndambu kuba divula di Laze."},{"book":"Mavanga","chapter":"27","verse":"9","text":"Thangu yiwombo bu yikiviokila ayi sumbu tsisi yitona monika mu diatila mu masuwa bila thangu yi fuila nzala mu diambu di lusambulu bu yikiviokila ; diawu Polo kaba lubudila ti :"},{"book":"Mavanga","chapter":"27","verse":"10","text":"—A bakhomba, ndimona ti nzietolo mu masuwa yeka ba yi tsisi, ayi bima biwombo biela bungana ; bika sia ti mu mimfuna kaka ayi masuwa vayi ayi mu luzingu lueto veka."},{"book":"Mavanga","chapter":"27","verse":"11","text":"Vayi nkulutu wu masodi wuluta wilukila mambu ma mutu wunata masuwaayi ma mutu wowo wuvua mawu, bika mambu momo matuba Polo."},{"book":"Mavanga","chapter":"27","verse":"12","text":"Ayi sumbu sabu beni kisi ba kimboti ko, mu viokisila tsungi yi kiozi kingolo, buna batu bawombo baba muna masuwa baba mayindu mu botuka kuna mu diambu di enati baka bubela mu tula ku Fenisi, sabu kidi ku Kelete mu diambu di viokisila tsungi yi kiozi kingolo. Sabu beni kitalani ayi Sude-wesite ayi Node-weste."},{"book":"Mavanga","chapter":"27","verse":"13","text":"Sumbu phemo yitotukila ku Sude, yivevumuka mu malembi, buna batu baba mu masuwa babanzila ti balenda vanga mambu momo bakana, buna batapula sengo kieti tedimisa masuwa, bayenda muyendila Kelete."},{"book":"Mavanga","chapter":"27","verse":"14","text":"Vayi vuanda fioti, vuka kitedolongo “phemo yi Awulosilidoni”27.14 phemo yi awulosilidoni : voti phemo yi Node-Esite. yitotuka ku sanga."},{"book":"Mavanga","chapter":"27","verse":"15","text":"Masuwa manatu kuidi phemo, masia nunga phemo ko, buna tutumbu bika tunatu, ayi tuvevumunu."},{"book":"Mavanga","chapter":"27","verse":"16","text":"Tuvioka nsualu muyendila sanga kimosi kifioti, beti tedila Kloda. Phasi tumona mu ludika, bumboti nlungu wu masuwa."},{"book":"Mavanga","chapter":"27","verse":"17","text":"Buna bamana tuta nlungu wu masuwa babonga minsinga minneni mibakangila nlungu mu masuwa. Bu bamona tsisi yi kandana mu nzielo yi Silite, diawu bakulula zivuali zi masuwa. Buawu bobo masuwa mavevumununu."},{"book":"Mavanga","chapter":"27","verse":"18","text":"Sumbu tubetolo ngolo khuba kuidi vuka, mu lumbu kilandabaloza ndambu yi mimfuna."},{"book":"Mavanga","chapter":"27","verse":"19","text":"Mu lumbu kintatu baloza bisadulu bi masuwa."},{"book":"Mavanga","chapter":"27","verse":"20","text":"Ayi sumbu tusia mona ko thangu voti zimbuetete ko mu bilumbu biwombo ayi vuka kingolo bu kituyamisa, buna tutumbu sakula diana di buela vuka."},{"book":"Mavanga","chapter":"27","verse":"21","text":"Bilumbu biwombo bu bivioka mu kambu buela dia, Polo wutelama va khatitsikꞌawu ayi wutuba :"},{"book":"Mavanga","chapter":"27","verse":"22","text":"Vayi ndikululeba buabu mu diambu di ba bukhafi bila kadi mutu wumosi mu beno lulendi fua ko vayi masuwa mawu kaka mambungana."},{"book":"Mavanga","chapter":"27","verse":"23","text":"Bila va bedingi va builu mbasi Nzambi, yoyi yiphuidi ayi ndietisadila, wiza kumbonikina"},{"book":"Mavanga","chapter":"27","verse":"24","text":"ayi wukhembi : “A Polo kadi mona boma bila fueti kaka samba va ntuala Sezali ayi tala Nzambi wuveni batu boso badi yaku mu masuwa.”"},{"book":"Mavanga","chapter":"27","verse":"25","text":"Diawu bakhomba, bika luba bukhafi bila ndinwilukila Nzambi ayi nzebi ti mafueti vangama boso bu kakhambidi."},{"book":"Mavanga","chapter":"27","verse":"26","text":"Vayi tufueti kangama va sanga kimosi !"},{"book":"Mavanga","chapter":"27","verse":"27","text":"Buna mu builu bu lumbu ki kumi kinya, sumbu tuba vevumunu kuidivuka mbu wu Andiliyatiki, batu baba salanga mu masuwa babanzila ti bafikimini ayi disimu dimosi."},{"book":"Mavanga","chapter":"27","verse":"28","text":"Bu batibula sengo mu diambu di tala thipula yi nlangu, buna bamona makumatatu ayi tsambuadi di zimetele. Buela diata fioti babuela tibula sengu bamona yeka makumuadi ayi nana di zimetele."},{"book":"Mavanga","chapter":"27","verse":"29","text":"Bu bamona boma tala tuedi kangama mu matadi, batumbu tibulabisengo biya biobi bieti telimisa masuwa ayi bazola ti buisi buvika kia."},{"book":"Mavanga","chapter":"27","verse":"30","text":"Sumbu batu bobo beti sadila mu masuwa baba mayindu ma tina mu masuwa ; diawu bakuludila nlungu wu masuwa mu mbu mu vunikisa kuenda tibula bisengo biobi bieti tedimisa masuwa ku ntuala."},{"book":"Mavanga","chapter":"27","verse":"31","text":"Vayi Polo wukamba nkulutu wu masodi ayi masodi :"},{"book":"Mavanga","chapter":"27","verse":"32","text":"Buna masodi matabula minsinga mi buatu bosi badodula buawu mu mbu."},{"book":"Mavanga","chapter":"27","verse":"33","text":"Bu bavingila buisi bukia Polo wuleba batu boso badia, wuba kamba :"},{"book":"Mavanga","chapter":"27","verse":"34","text":"Vayi ndikululomba ludia bila bidia mfunu bidi mu diambu di vukisa zinitu zieno. Bikanu mona boma bila kadi mutu wumosi buna luidimakazimbisa lusuki lumosi lu ntuꞌandi."},{"book":"Mavanga","chapter":"27","verse":"35","text":"Buna kamana tuba bobo, wubonga dipha ; wuvutudila Nzambi matondo va meso ma bawu boso ; wubukuna diawu ayi wutona dia."},{"book":"Mavanga","chapter":"27","verse":"36","text":"Buna bukhafi buvutuka mu bawu boso, mamvawu batona dia."},{"book":"Mavanga","chapter":"27","verse":"37","text":"Tuba nduka-nduka zinkama zizole ayi lusambuadi lu batu ayi batu basambanu muna masuwa."},{"book":"Mavanga","chapter":"27","verse":"38","text":"Buna bamana yukuta, batatamana loza mu nbu ndambu yi bidia bi ble bisiala."},{"book":"Mavanga","chapter":"27","verse":"39","text":"Buisi bu bukia, basia bakula ko kuevi kuidi disimu ; vayi bamona vama vaba nlangu ayi nzielo. Baba mayindu mu nata vana masuwa."},{"book":"Mavanga","chapter":"27","verse":"40","text":"Banianguna minsinga mi bisengo bieta tedimisa masuwa, balozamiawu mu nbu. Bosi banianguna minsinga mi bisengo bieta diatisa masuwa, bakumisa kapu ku ntuala masuwa muingi masuwa menda ku disimu."},{"book":"Mavanga","chapter":"27","verse":"41","text":"Vayi masuwa bu mabumina nzielo yidi va khati mbu, buna makandana. Ntu wu masuwa wukuikama muna nzielo vayi kimbusa kieka nikunu kuidi vuka ki phemo ; mbadi kitona zengana."},{"book":"Mavanga","chapter":"27","verse":"42","text":"Masodi maba lukanu luvonda batu bobo ba nloko muingi wumosi kabika siuka ayi tina."},{"book":"Mavanga","chapter":"27","verse":"43","text":"Vayi pfumu masodi wuzola vukisa Polo, wuba kandika mu bika dukisa lukanu luawu. Wuvana lutumunu kuidi batu bobo bazaba siuka bafudama batheti mu nlangu muingi benda ku disimu ;"},{"book":"Mavanga","chapter":"27","verse":"44","text":"bosi kuidi bobo bankaka, basimbidila bitini bi mabaya votibitsiadisila bi masuwa. Buawu bobo batu boso batudila banvimba ku disimu."}]}