{"data":[{"book":"Matei","chapter":"15","verse":"1","text":"Bu'kapo Mafalisayo na balimu ba salya bu'ka ku Yelusalemu, ngabannyendelya Yesu na kunnaluya,"},{"book":"Matei","chapter":"15","verse":"2","text":"“Mbona banamasi' bako bati'kwana mimu ya api'ndo bitu? Kwa mwanjaa pabatumbwa lya bauluwali moko!”"},{"book":"Matei","chapter":"15","verse":"3","text":"Yesu ngaayangwa, “Mboni mwenga muti'kwana salya ya Nnu'ngu' kwa kitumbu so koleya mimu yinu?"},{"book":"Matei","chapter":"15","verse":"4","text":"Kwa mwanjaa Nnu'ngu' aabaite, ‘Waisimu tati' bako na mau' bako,’ na, ‘Ywaapwiwa tati' bake au mau' bake, ipalikwa abulagilwe.’"},{"book":"Matei","chapter":"15","verse":"5","text":"Lakini mwenga mubaya, ‘Munisami, niwesali kunnyangatia mwa abelei bangu', kwa mwanjaa naabi'i nyalili ya kumpeya Nnu'ngu' yi'lu' yanipalage kumpeya mwenga.’"},{"book":"Matei","chapter":"15","verse":"6","text":"Kwa nyo ipalikwali kai' kwaisimu abelei bake! Amo ngamwa mulisalawa liyi'gi'yo lya Nnu'ngu' kwo koleya mimu yinu mwabene."},{"book":"Matei","chapter":"15","verse":"7","text":"Mwenga mwa anapiki! Ulondoli wa Nnondoli wa Nnu'ngu' Isaya waai wa kakape bu'kana na mwenga, paabaite panga,"},{"book":"Matei","chapter":"15","verse":"8","text":"‘Bandu ba baniisimu pankano bai,"},{"book":"Matei","chapter":"15","verse":"9","text":"Kunikilikitya kwabe kupwaikali,"},{"book":"Matei","chapter":"15","verse":"10","text":"Yesu aalikemite li'lu' lipi'nga lya bandu, ngaabakia, “Mupi'kaniange na mugatange makowe ganipala kummakia!"},{"book":"Matei","chapter":"15","verse":"11","text":"Kili'be sakiyingya munkano wa mundu kinsapuyali loo. Lakini si'lu' sakipita munkano wa mundu nga kinsapuya loo.”"},{"book":"Matei","chapter":"15","verse":"12","text":"Bu'kapo banamasi' ngabannyendelya, na kummakia, “Buli, utangite panga Mafalisayo baatiusika pabaayu'wine mayi'gi'yo gako?”"},{"book":"Matei","chapter":"15","verse":"13","text":"Ywembe ngaayangwa, “Kila ntombo waukotwike pandilwa na Tati' bangu' ba kunani waayokolelwa."},{"book":"Matei","chapter":"15","verse":"14","text":"Mwaalekange! Bembe nga kimbulibuli, alongosi ba kimbulibuli. Na mbulibuli mana annongoya mbulibuli nnyine, boti abi'li' baatumbukya mulyi'mbwa.”"},{"book":"Matei","chapter":"15","verse":"15","text":"Petili ngabaya, “Utuawanikiye lukongo lwo lulombolya buli.”"},{"book":"Matei","chapter":"15","verse":"16","text":"Yesu ngabaya, “Ata mwenga balo munatangali?"},{"book":"Matei","chapter":"15","verse":"17","text":"Buli, munatangali panga kila sakiyingya munkano kiyenda mundumbo, bu'kapo kiyenda pita no tumbukya mulindi?"},{"book":"Matei","chapter":"15","verse":"18","text":"Lakini mayi'gi'yo gagapita munkano, gabu'ka mumyoyo na ago ngagagasapuya loo ya mundu."},{"book":"Matei","chapter":"15","verse":"19","text":"Mwanjaa mumyoyo ngamupita maganiyo manyatau, ubulagi, upege, ugoni, bwii, ubu'su' na matukano."},{"book":"Matei","chapter":"15","verse":"20","text":"Ago nga makowe gakunnyi'ya mundu usapu wa loo. Lakini lya wangali uluwa moko kunnyi'yali mundu usapu wa loo.”"},{"book":"Matei","chapter":"15","verse":"21","text":"Yesu aabu'i pandu po ngayenda munni'ma wa ku Tilo na Sidoni."},{"book":"Matei","chapter":"15","verse":"22","text":"Bai, mau' yumo Nkanaani wa nni'ma wo aatiisa no tu'ndu'bi'ya lilobe kabaya, “Bwana, Mwana wa Daudi, umbi'ki kiya! Biti wangu' aauyilwa na moka.”"},{"book":"Matei","chapter":"15","verse":"23","text":"Lakini Yesu annyangwili. Banamasi' bake ngabannyendelya na kummakia, “Ummakie ayende kasake kwa mwanjaa atuki'ngama ku'no kapanga ndu'ti.”"},{"book":"Matei","chapter":"15","verse":"24","text":"Yesu ngayangwa, “Nitumilweli kwa bandu bi'ngi', ila kwa bandu ba Isilaili babaaobite kati ngondolo.”"},{"book":"Matei","chapter":"15","verse":"25","text":"Apo aywo mau' ngaisa, ngaankilikitya, kabaya, “Bwana, uniyangatiye.”"},{"book":"Matei","chapter":"15","verse":"26","text":"Yesu ngannyangwa, “Inogelelyali tola kilyo sa bana na kwataikulya mapwa.”"},{"book":"Matei","chapter":"15","verse":"27","text":"Aywo mau' ngayangwa, “Kakape, Bwana, lakini ata mapwa balya mbolotya yabapoloya mabwana babe.”"},{"book":"Matei","chapter":"15","verse":"28","text":"Apo Yesu ngannyangwa, “Mau', imani yinu ngu'lu'! Bai, mupangilwe kati mwamupala.” Yu'lu' mwi'nja ngayu'yu'ki'lwa saa yi'yi'lu'yi'lu'."},{"book":"Matei","chapter":"15","verse":"29","text":"Yesu paabu'i po aayi'i mbwega ya litandaliku'lu' lya Galilaya, ngau'bu'ka kukitu'mbi' no tama kwo."},{"book":"Matei","chapter":"15","verse":"30","text":"Bandu baingi ngabamwisilya kabaaleta alemau kati kimbulibuli, itewe, mabubu na bi'ngi' baingi babaabile atamwe. Ngabaabi'ka nnu'ngi' yake, Yesu ngaatepwa."},{"book":"Matei","chapter":"15","verse":"31","text":"Lipi'nga li'lu' lya bandu lyaatisangala muno, palyaabweni mabubu kabalongela, babaabile alemala baai akoti, itewe kabatyanga na kimbulibuli kabalola, bandu ngabannumba Nnu'ngu' wa Isilaili."},{"book":"Matei","chapter":"15","verse":"32","text":"Yesu aakemite banamasi' bake, ngabaya, “Naabi'kya kiya aba bandu, kwa mwanjaa babile nanenga kwa masu'ba gatatu na ntu'pu' kilyo. Nipendili kwaleka babu'ke wangali lya baakane induka mundi'la.”"},{"book":"Matei","chapter":"15","verse":"33","text":"Banamasi' ngabammakia, “Pano tubile palupu'ngu'ti', tulu'a pata kwaku' kilyo sa kwali'ngana bandu bambone kati ba?”"},{"book":"Matei","chapter":"15","verse":"34","text":"Yesu ngaalaluya, “Mubile na makati gali'nga?” Ngabannyangwa, “Tubile na makati saba na omba asene bai.”"},{"book":"Matei","chapter":"15","verse":"35","text":"Bai, Yesu ngaamulisa bandu batame pai'."},{"book":"Matei","chapter":"15","verse":"36","text":"Bu'kapo ngagatola galu' makati saba na balu' omba, ngaansukulu Nnu'ngu', ngagametwa, ngaapeya banamasi', nabembe ngabaabagana bandu."},{"book":"Matei","chapter":"15","verse":"37","text":"Boti baatilya no yukuta. Bu'kapo banamasi' ngabakongwa makombo, ngabatwi'li'ya itu'ndu' saba."},{"book":"Matei","chapter":"15","verse":"38","text":"Abo babaalile baai analu'me elupu nsese wangali balangilya alwawa na bana."},{"book":"Matei","chapter":"15","verse":"39","text":"Bai, Yesu bu'ka pa kwalaga bandu, ngau'bu'ka ngalaba, yenda lwingo lwa Magadani."}]}