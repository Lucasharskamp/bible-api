{"data":[{"book":"Yoshuwa","chapter":"13","verse":"1","text":"Sa’ad da Yoshuwa ya tsufa, Ubangiji ya ce masa, “Ka tsufa ƙwarai, ga shi kuma akwai sauran ƙasa mai fāɗi da ba ku riga kun mallaka ba."},{"book":"Yoshuwa","chapter":"13","verse":"2","text":"“Ga ƙasar da ta rage,"},{"book":"Yoshuwa","chapter":"13","verse":"3","text":"Daga Kogin Shihor a gabashin Masar zuwa sashen Ekron a arewa, dukan wannan ƙasa ana lissafta ta a cikin ƙasar Kan’aniyawa, ko da yake tana a sashen da sarakuna biyar na Filistiyawa na Gaza, Ashdod, Ashkeloniyawa, Gat da Ekron;"},{"book":"Yoshuwa","chapter":"13","verse":"4","text":"Daga wajen kudu kuma,"},{"book":"Yoshuwa","chapter":"13","verse":"5","text":"da ƙasar Gebaliyawa;"},{"book":"Yoshuwa","chapter":"13","verse":"6","text":"“Dukan mazauna kan yankunan tuddai daga Lebanon zuwa Misrefot Mayim, wato, dukan Sidoniyawa, ni da kaina zan kore su a gaban Isra’ilawa. Ka tabbata ka raba wa Isra’ilawa ƙasar ta zama gādonsu kamar yadda na umarce ka,"},{"book":"Yoshuwa","chapter":"13","verse":"7","text":"ka raba ta tă zama gādo wa kabilu tara da kuma rabin kabilar Manasse.”"},{"book":"Yoshuwa","chapter":"13","verse":"8","text":"Rabin kabilar Manasse, mutanen Ruben da mutanen Gad suka karɓi rabonsu na gādo wanda Musa ya ba su a gabashin Urdun. Abin da Musa bawan Ubangiji ya ba su ke nan."},{"book":"Yoshuwa","chapter":"13","verse":"9","text":"Wannan ya tashi daga Arower a gefen kwarin Arnon, da kuma daga garin da yake tsakiyar kwarin, ya kuma haɗa da ƙasar da take tudun Medeba har zuwa Dibon,"},{"book":"Yoshuwa","chapter":"13","verse":"10","text":"da dukan garuruwan Sihon sarkin Amoriyawa, wanda ya yi mulkin Heshbon, har zuwa iyakar Ammonawa."},{"book":"Yoshuwa","chapter":"13","verse":"11","text":"Haɗe da Gileyad, inda mutanen Geshur da Ma’aka suke. Dukan Dutsen Hermon, da dukan Bashan har zuwa Saleka,"},{"book":"Yoshuwa","chapter":"13","verse":"12","text":"wato, dukan masarautar Og a Bashan, wanda ya yi mulkin Ashtarot da Edireyi, yana cikin waɗanda suke na ƙarshe da ba a kashe ba a cikin Refahiyawa. Musa ya ci su da yaƙi, ya ƙwace ƙasarsu."},{"book":"Yoshuwa","chapter":"13","verse":"13","text":"Amma Isra’ilawa ba su kori mutanen Geshur da Ma’aka ba, saboda haka suka ci gaba da zama cikin Isra’ilawa har wa yau."},{"book":"Yoshuwa","chapter":"13","verse":"14","text":"Kabilar Lawiyawa ne kaɗai Musa bai ba ta gādo ba, gama hadayun ƙonawa da ake miƙa wa Ubangiji, Allah na Isra’ila ne gādonsu, kamar yadda ya yi musu alkawari."},{"book":"Yoshuwa","chapter":"13","verse":"15","text":"Ga abin da Musa ya ba kabilar Ruben bisa ga iyalansu."},{"book":"Yoshuwa","chapter":"13","verse":"16","text":"Abin da ya kama daga Arower a gefen kwarin Arnon, da kuma daga garin da yake tsakiyar kwarin, da dukan ƙasar tudu kusa da Medeba"},{"book":"Yoshuwa","chapter":"13","verse":"17","text":"zuwa Heshbon, da dukan garuruwan kan tudu, haɗe da Dibon, Bamot Ba’al, Bet-Ba’al-Meyon,"},{"book":"Yoshuwa","chapter":"13","verse":"18","text":"Yahza, Kedemot, Mefa’at,"},{"book":"Yoshuwa","chapter":"13","verse":"19","text":"Kiriyatayim, Sibma, Zeret Shahar kan tudu cikin kwari,"},{"book":"Yoshuwa","chapter":"13","verse":"20","text":"Bet-Feyor, gangaren Fisga da Bet-Yeshimot,"},{"book":"Yoshuwa","chapter":"13","verse":"21","text":"dukan garuruwan da suke kan tudu da dukan masarautar Sihon sarkin Amoriyawa, wanda ya yi mulki a Heshbon. Musa ya yi nasara da shi, da shugabannin Midiyawa, wato, Ewi, Rekem, Zur, Hur, da Reba, sarakunan Sihon, waɗanda suka zauna a ƙasar."},{"book":"Yoshuwa","chapter":"13","verse":"22","text":"Ƙari a kan waɗanda aka kashe a yaƙi, Isra’ilawa suka kashe Bala’am ɗan Beyor da takobi don yana duba."},{"book":"Yoshuwa","chapter":"13","verse":"23","text":"Gefen Urdun shi ne iyakar mutanen Ruben. Waɗannan garuruwa da ƙauyukansu su ne gādon mutanen Ruben, bisa ga iyalansu."},{"book":"Yoshuwa","chapter":"13","verse":"24","text":"Ga abin da Musa ya ba kabilar Gad, bisa ga iyalansu."},{"book":"Yoshuwa","chapter":"13","verse":"25","text":"Yankin ƙasarsu ya ƙunshi Yazer, da dukan garuruwan Gileyad, da rabin ƙasar Ammonawa har zuwa Arower kusa da Rabba,"},{"book":"Yoshuwa","chapter":"13","verse":"26","text":"da kuma daga Heshbon zuwa Ramat Mizfa da Betonim, da kuma daga Mahanayim zuwa sashen Debir,"},{"book":"Yoshuwa","chapter":"13","verse":"27","text":"kuma a cikin kwari, Bet-Haram, Bet-Nimra, Sukkot da Zafon da kuma sauran masarautar Sihon sarkin Heshbon (gabashin Urdun, abin da ya kama har zuwa ƙarshen Tekun Kinneret)."},{"book":"Yoshuwa","chapter":"13","verse":"28","text":"Waɗannan garuruwan da ƙauyukansu duka, gādon mutanen Gad ne, bisa ga iyalansu."},{"book":"Yoshuwa","chapter":"13","verse":"29","text":"Ga abin da Musa ya ba rabin kabilar Manasse, wato, wa rabin zuriyar Manasse, bisa ga iyalansu."},{"book":"Yoshuwa","chapter":"13","verse":"30","text":"Abin da ya miƙe daga Mahanayim haɗe da dukan Bashan, da gefen masarautar Og sarkin Bashan, da dukan garuruwan Yayir guda sittin da suke a Bashan,"},{"book":"Yoshuwa","chapter":"13","verse":"31","text":"da rabin Gileyad, da Ashtarot, Edireyi (biranen sarki Og a Bashan)."},{"book":"Yoshuwa","chapter":"13","verse":"32","text":"Waɗannan su ne rabon gādon da Musa ya yi lokacin da suke cikin filayen Mowab a hayin gabashin Urdun kusa da Yeriko."},{"book":"Yoshuwa","chapter":"13","verse":"33","text":"Amma Musa bai ba kabilar Lawiyawa gādo ba; Ubangiji, Allah na Isra’ila, shi ne gādonsu kamar yadda ya yi musu alkawari."}]}