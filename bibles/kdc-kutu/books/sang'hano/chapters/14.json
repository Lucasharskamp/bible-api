{"data":[{"book":"Sang'hano","chapter":"14","verse":"1","text":"Ako Ikonia mbuli zilawilila kamba vizilawilile kuja Antiokia, Paulo na Balinaba wengila mng'anda ya kumpula Mulungu, wawasimulila wanhu mbaka wanhu wengi wakalile Wayahudi na wanhu haweli Wayahudi wamtogola Yesu."},{"book":"Sang'hano","chapter":"14","verse":"2","text":"Lakini Wayahudi hawamtogole Yesu wawading'hula wanhu haweli Wayahudi wagombe na wanhu wamtogole Yesu."},{"book":"Sang'hano","chapter":"14","verse":"3","text":"Paulo na Balinaba wakala ako kwa siku nyingi, wolonga kwa kugangamala mbuli ya Mndewa, na Mndewa kalagusa kamba usenga wao mbuli ya ng'hekewa ukala kweli kwa kuwagwaa udahi wa kutenda unzonza na vilaguso."},{"book":"Sang'hano","chapter":"14","verse":"4","text":"Wanhu wa isi ayo wakala waigolile, wayagwe wakala ubanzi wa Wayahudi na wayagwe ubanzi wa watumigwa."},{"book":"Sang'hano","chapter":"14","verse":"5","text":"Abaho wanhu wayagwe haweli Wayahudi na Wayahudi, na walangulizi wao waitogolela kuwatendela vihile watumigwa na kuwatowa kwa mabwe."},{"book":"Sang'hano","chapter":"14","verse":"6","text":"Watumigwa viwaijuwile mbuli iyo, wakimbilila Lusitila na Delibe mwiisi ya Lukaonia na mziisi zili mmabehi."},{"book":"Sang'hano","chapter":"14","verse":"7","text":"Wakala ako wowapetela wanhu Mbuli Inogile."},{"book":"Sang'hano","chapter":"14","verse":"8","text":"Ako Lusitila kukala na munhu imoja yakalile mbetembete toka yavumbuke na kakala hadahile kugenda."},{"book":"Sang'hano","chapter":"14","verse":"9","text":"Munhu ayo kakala yomtegeleza Paulo viyakalile kolonga. Paulo kona kotamanila na kodaha kuhonyigwa, avo kamulola bunhuu,"},{"book":"Sang'hano","chapter":"14","verse":"10","text":"kakemelela, “Ima kwa magulu gako!” Munhu ayo kazumha zumha kasonga kugenda."},{"book":"Sang'hano","chapter":"14","verse":"11","text":"Lunhu lwa wanhu viluwone kija kiyatendile Paulo, wasonga kukemelela kwa ulonzi wa kumwao wa Kilukaonia, “Walungu wagaluka wanhu na watuhumulukila!”"},{"book":"Sang'hano","chapter":"14","verse":"12","text":"Balinaba wamgwaa twaga da Zeu na Paulo wamgwaa twaga da Helime, kwavija iyo yakalile mulongaji mkulu."},{"book":"Sang'hano","chapter":"14","verse":"13","text":"Mulava nhosa wa mulungu yakemigwe Zeu, kagala ng'ombe mbigalo na maluwa hana ulwivi lwa buga dijo. Kwavija heyo na lunhu walonda kuwalavila nhosa watumigwa."},{"book":"Sang'hano","chapter":"14","verse":"14","text":"Lakini Balinaba na Paulo viwahulike kija kiwalondile kutenda wanhu awo, wadega viwalo vao wakimbilila hagati ya ulunhu lwa wanhu, kuno wokemelela,"},{"book":"Sang'hano","chapter":"14","verse":"15","text":"“Habali motenda vivo? Tweye vivija twa wanhu kamba mweye! Tweye twiza hano kuwapetela Mbuli Inogile, muleke kumtendela gehile Mulungu yeli Mgima, yaumbile ulanga na isi na bahali na vose vili mgati yake."},{"book":"Sang'hano","chapter":"14","verse":"16","text":"Baho umwaka Mulungu kawaleka wanhu wose watende kamba viwalondile."},{"book":"Sang'hano","chapter":"14","verse":"17","text":"Lakini halekile kuilagusa kamba kabaho kwa mbuli zinogile ziyotenda, kowagwaa mweye mvula kulawa kuulanga na ndiya mna ikipindi chake, kowagwaa lujo na kuimemeza mizoyo yenu deng'ho.”"},{"book":"Sang'hano","chapter":"14","verse":"18","text":"Hamoja watumigwa walonga avo, lakini ikala vidala ng'hani kulugomesa lunhu lwa wanhu luleke kuwalavila nhosa."},{"book":"Sang'hano","chapter":"14","verse":"19","text":"Lakini Wayahudi wayagwe walawa Ikonia na Antiokia na isi ya Pasidia na wawatewenza wanhu wailumbe nao, wamtowa mabwe Paulo na kumulava kunze ya buga, wagesa kakala yafile."},{"book":"Sang'hano","chapter":"14","verse":"20","text":"Lakini wanahina wa Yesu viwamzunguluke, kenuka kabwela kudibuga. Imitondo yake Paulo na Balinaba wachola Delibe."},{"book":"Sang'hano","chapter":"14","verse":"21","text":"Paulo na Balinaba wawapetela wanhu Mbuli Inogile ako Delibe na wapata wanahina wengi. Abaho wabwela Lusitila mbaka Ikonia na Antiokia ya Pisidia."},{"book":"Sang'hano","chapter":"14","verse":"22","text":"Wawagangamiza wanahina wa Yesu na wawalonda wakale mna ukutamanila, wawafundiza, “Tolondeka tubitile madununzo mengi muladi twingile Muundewa wa Mulungu.”"},{"book":"Sang'hano","chapter":"14","verse":"23","text":"Paulo na Balinaba wasagula wavele kila kibumbila cha wanhu wamtogole Yesu, kwa kumpula Mulungu na kufunga kuja waweka mmakono ga Mndewa, iwamtamanile."},{"book":"Sang'hano","chapter":"14","verse":"24","text":"Viwabitile mna zimbaka za isi ya Pisidia wavika Pamfulia."},{"book":"Sang'hano","chapter":"14","verse":"25","text":"Viwamambukize kuwapetela wanhu usenga ako Peliga wachola Atalia."},{"book":"Sang'hano","chapter":"14","verse":"26","text":"Kulawa Atalia wakwela meli wabwela Antiokia, hanhu hawekiligwe makono kupuliligwa ng'hekewa kwa Mulungu mbuli ya sang'hano iwaimambukize."},{"book":"Sang'hano","chapter":"14","verse":"27","text":"Viwavikile Antiokia, watenda mting'hano wa kibumbila cha wanhu wamtogole Yesu, wawalongela mbuli zose ziyawatendele Mulungu na vija viyafungule nzila kwa wanhu haweli Wayahudi wamtogole Yesu."},{"book":"Sang'hano","chapter":"14","verse":"28","text":"Wakala siku nyingi hamoja na wanahina wa Yesu."}]}