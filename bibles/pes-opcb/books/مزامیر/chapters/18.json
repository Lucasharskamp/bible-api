{"data":[{"book":"مزامیر","chapter":"18","verse":"1","text":"ای خداوند، ای قوت من، تو را دوست دارم!"},{"book":"مزامیر","chapter":"18","verse":"2","text":"خداوند قلعهٔ من است. او صخرهٔ من است و مرا نجات می‌بخشد. خدایم صخرهٔ محکمی است که به آن پناه می‌برم. او همچون سپر از من محافظت می‌کند، به من پناه می‌دهد و با قدرتش مرا می‌رهاند. نجا‌ت‌دهندۀ من، مرا از ظلم می‌رهاند."},{"book":"مزامیر","chapter":"18","verse":"3","text":"او را به کمک خواهم طلبید و از چنگ دشمنان رهایی خواهم یافت. ای خداوند تو شایستهٔ پرستش هستی!"},{"book":"مزامیر","chapter":"18","verse":"4","text":"مرگ، مرا در چنگال خود گرفتار کرده بود و موجهای ویرانگرش مرا در بر گرفته بود."},{"book":"مزامیر","chapter":"18","verse":"5","text":"مرگ برای من دام نهاده بود تا مرا به کام خود بکشد."},{"book":"مزامیر","chapter":"18","verse":"6","text":"اما من در این پریشانی به سوی خداوند فریاد برآوردم و از خدایم کمک خواستم. فریاد من به گوش او رسید و او از خانهٔ مقدّسش نالهٔ مرا شنید."},{"book":"مزامیر","chapter":"18","verse":"7","text":"آنگاه زمین تکان خورد و لرزید و بنیاد آسمان مرتعش شد و به لرزه درآمد، زیرا خداوند به خشم آمده بود."},{"book":"مزامیر","chapter":"18","verse":"8","text":"دود از بینی او برآمد و شعله‌های سوزانندهٔ آتش از دهانش زبانه کشید."},{"book":"مزامیر","chapter":"18","verse":"9","text":"او آسمان را شکافت و فرود آمد، زیر پایش ابرهای سیاه قرار داشت."},{"book":"مزامیر","chapter":"18","verse":"10","text":"سوار بر فرشته‌ای18‏:10 عبری: «کروبی». پرواز کرد و بر بالهای باد اوج گرفت."},{"book":"مزامیر","chapter":"18","verse":"11","text":"او خود را با تاریکی پوشاند و ابرهای غلیظ و پر آب او را احاطه کردند."},{"book":"مزامیر","chapter":"18","verse":"12","text":"درخشندگی حضور او، شعله‌های آتش پدید آورد."},{"book":"مزامیر","chapter":"18","verse":"13","text":"آنگاه خداوند، خدای متعال، با صدای رعدآسا از آسمان سخن گفت."},{"book":"مزامیر","chapter":"18","verse":"14","text":"او با تیرهای آتشین خود، دشمنانم را پراکنده و پریشان ساخت."},{"book":"مزامیر","chapter":"18","verse":"15","text":"آنگاه به فرمان تو و با دم نفس تو، ای خداوند، آب دریا به عقب رفت و خشکی پدید آمد."},{"book":"مزامیر","chapter":"18","verse":"16","text":"خداوند از آسمان دست خود را دراز کرد و مرا از اعماق آبهای بسیار بیرون کشید."},{"book":"مزامیر","chapter":"18","verse":"17","text":"مرا از چنگ دشمنان نیرومندی که از من تواناتر بودند، رهانید."},{"book":"مزامیر","chapter":"18","verse":"18","text":"وقتی در سختی و پریشانی بودم، دشمنان بر من هجوم آوردند، اما خداوند مرا حفظ کرد."},{"book":"مزامیر","chapter":"18","verse":"19","text":"او مرا به جای امنی برد، او مرا نجات داد، زیرا مرا دوست می‌داشت."},{"book":"مزامیر","chapter":"18","verse":"20","text":"خداوند پاداش درستکاری و پاکی مرا داده است،"},{"book":"مزامیر","chapter":"18","verse":"21","text":"زیرا از دستورهای خداوند اطاعت نموده‌ام و به خدای خود گناه نورزیده‌ام."},{"book":"مزامیر","chapter":"18","verse":"22","text":"همهٔ احکامش را به‌جا آورده‌ام و از فرمان او سرپیچی نکرده‌ام."},{"book":"مزامیر","chapter":"18","verse":"23","text":"در نظر خداوند بی‌عیب بوده‌ام، خود را از گناه دور نگاه داشته‌ام."},{"book":"مزامیر","chapter":"18","verse":"24","text":"خداوند به من پاداش داده است، زیرا در نظر او پاک و عادل بوده‌ام."},{"book":"مزامیر","chapter":"18","verse":"25","text":"خدایا، تو نسبت به کسانی که به تو وفادارند، امین هستی و کسانی را که کاملند محبت می‌کنی."},{"book":"مزامیر","chapter":"18","verse":"26","text":"اشخاص پاک را برکت می‌دهی و افراد فاسد را مجازات می‌کنی."},{"book":"مزامیر","chapter":"18","verse":"27","text":"تو افتادگان را نجات می‌دهی، اما متکبران را سرنگون می‌کنی."},{"book":"مزامیر","chapter":"18","verse":"28","text":"ای خداوند، تو نور من هستی، تو تاریکی مرا به روشنایی تبدیل می‌کنی."},{"book":"مزامیر","chapter":"18","verse":"29","text":"با کمک تو به صفوف دشمن حمله خواهم برد و قلعه‌های آنها را در هم خواهم کوبید."},{"book":"مزامیر","chapter":"18","verse":"30","text":"راه خداوند کامل و بی‌نقص است و وعده‌های او پاک و قابل اعتماد! خداوند از کسانی که به او پناه می‌برند مانند سپر محافظت می‌کند."},{"book":"مزامیر","chapter":"18","verse":"31","text":"کیست خدا غیر از یهوه؟ و کیست صخرهٔ نجات غیر از خدای ما؟"},{"book":"مزامیر","chapter":"18","verse":"32","text":"خدا به من قوت می‌بخشد و در راههایی که می‌روم مرا حفظ می‌کند."},{"book":"مزامیر","chapter":"18","verse":"33","text":"پاهایم را چون پاهای آهو می‌گرداند تا بتوانم بر بلندیها بایستم."},{"book":"مزامیر","chapter":"18","verse":"34","text":"او دستهای مرا برای جنگ تقویت می‌کند و بازوی مرا قوت می‌بخشد تا بتوانم کمان مفرغین را خم کنم."},{"book":"مزامیر","chapter":"18","verse":"35","text":"خداوندا، تو با سپرت مرا نجات داده‌ای و با دست راستت حمایتم نموده‌ای و از لطف توست که به این عظمت رسیده‌ام."},{"book":"مزامیر","chapter":"18","verse":"36","text":"زمین زیر پایم را وسیع ساخته‌ای تا نلغزم."},{"book":"مزامیر","chapter":"18","verse":"37","text":"دشمنانم را تعقیب کرده، به آنها می‌رسم، و تا آنها را از بین نبرم، باز نمی‌گردم."},{"book":"مزامیر","chapter":"18","verse":"38","text":"آنها را چنان بر زمین می‌کوبم که زیر پاهایم بیفتند و برنخیزند."},{"book":"مزامیر","chapter":"18","verse":"39","text":"تو برای جنگیدن مرا قوت بخشیده‌ای و دشمنانم را زیر پاهای من انداخته‌ای."},{"book":"مزامیر","chapter":"18","verse":"40","text":"تو آنها را وادار به عقب‌نشینی و فرار می‌نمایی و من آنها را نابود می‌کنم."},{"book":"مزامیر","chapter":"18","verse":"41","text":"فریاد برمی‌آورند، ولی کسی نیست که آنها را برهاند. از خداوند کمک می‌خواهند، اما او نیز به داد ایشان نمی‌رسد."},{"book":"مزامیر","chapter":"18","verse":"42","text":"من آنها را خرد کرده، به صورت غبار درمی‌آورم، و آنها را مانند گِل کوچه‌ها لگدمال می‌کنم."},{"book":"مزامیر","chapter":"18","verse":"43","text":"تو مرا از شورش قومم نجات داده‌ای و مرا رهبر قومها ساخته‌ای. مردمی که قبلاً آنها را نمی‌شناختم اکنون مرا خدمت می‌کنند."},{"book":"مزامیر","chapter":"18","verse":"44","text":"بیگانه‌ها در حضور من سر تعظیم فرود می‌آورند و به محض شنیدن دستورهایم، آنها را اجرا می‌کنند."},{"book":"مزامیر","chapter":"18","verse":"45","text":"آنها روحیهٔ خود را باخته‌اند و با ترس و لرز از قلعه‌های خود بیرون می‌آیند."},{"book":"مزامیر","chapter":"18","verse":"46","text":"خداوند زنده است! شکر و سپاس بر خدای متعال باد که صخرهٔ نجات من است!"},{"book":"مزامیر","chapter":"18","verse":"47","text":"خدایی که انتقام مرا می‌گیرد، قومها را مغلوب من می‌گرداند،"},{"book":"مزامیر","chapter":"18","verse":"48","text":"و مرا از چنگ دشمنان می‌رهاند."},{"book":"مزامیر","chapter":"18","verse":"49","text":"ای خداوند، تو را در میان قومها خواهم ستود و در وصف تو خواهم سرایید."},{"book":"مزامیر","chapter":"18","verse":"50","text":"خدا پیروزیهای بزرگی نصیب پادشاه برگزیدهٔ خود، داوود، می‌سازد، و بر او و نسلش همیشه محبت می‌کند."}]}