{"data":[{"book":"Galati Kaane","chapter":"4","verse":"1","text":"Koni n na ito nan falama: Fanni kɛɛ tongon mɔn dii ɲɔrɛyani, a mi fisa konyin xa hali seen birin kanna to a ra."},{"book":"Galati Kaane","chapter":"4","verse":"2","text":"E diin taxuma a kantan muxune ra naxanye a feene yɛbama a xa han na waxatin yi a li a fafe naxan saxi."},{"book":"Galati Kaane","chapter":"4","verse":"3","text":"Na kiini, benun en xa kɔxɔ dɛnkɛlɛyani, en fan yi konyiyani dunuɲa gele ma feene yi."},{"book":"Galati Kaane","chapter":"4","verse":"4","text":"Koni a fa waxatin to a li, Ala yi a Dii Xɛmɛn nafa. Ɲaxanla yi a bari. A barixi sariyan nan bun ma,"},{"book":"Galati Kaane","chapter":"4","verse":"5","text":"alogo a xa ne xɔrɔya naxanye sariyan bun ma, a en xa findi Alaa diine ra."},{"book":"Galati Kaane","chapter":"4","verse":"6","text":"Bayo ɛ bata findi a diine ra, Ala bata a Dii Xɛmɛna Nii Sariɲanxin nagodo, a so en bɔɲɛni. Na Nii Sariɲanxin nan Ala xilima en bɔɲɛni, a naxa, “Baba! N fafe!”"},{"book":"Galati Kaane","chapter":"4","verse":"7","text":"Nayi, konyi mi fa i tan na fɔ a diina. Xa i bata findi a diin na, Ala mɔn i findima kɛɛ tongon na nɛn."},{"book":"Galati Kaane","chapter":"4","verse":"8","text":"A fɔlɔni ɛ mi yi Ala kolon nun, ɛ yi batu seene nan ma konyiya yi. Ala mi yi ne ra mumɛ!"},{"book":"Galati Kaane","chapter":"4","verse":"9","text":"Koni iki, ɛ Ala kolon. Ala fan ɛ kolon. Nanfera ɛ birama dunuɲa gele ma feene fɔxɔ ra sɔnɔn, naxanye sɛnbɛ mi na? Ɛ waxi a xɔn ma nɛn ba, ɛ mɔn xa findi ne konyine ra?"},{"book":"Galati Kaane","chapter":"4","verse":"10","text":"Ɛ sali lɔxɔne binyama, e nun kikene nun waxatine nun ɲɛɛne!"},{"book":"Galati Kaane","chapter":"4","verse":"11","text":"N gaxuxi xa n mi tɔrɔxi ɛ fe ra fuu!"},{"book":"Galati Kaane","chapter":"4","verse":"12","text":"Ngaxakedenne, n na ɛ mafanma, ɛ xa lu alo n tan. Bayo n tan luxi nɛn alo ɛ tan. Ɛ mi tinxintareya yo dɔxi n na."},{"book":"Galati Kaane","chapter":"4","verse":"13","text":"Ɛ a kolon fa fala n ma furen nan a ligaxi, n Yesu a fe Xibaru Faɲin kawandin ba ɛ xa a fɔlɔni."},{"book":"Galati Kaane","chapter":"4","verse":"14","text":"Koni hali n ma furen to ɛ tɔrɔxi, ɛ mi n naɲaxuxi, ɛ mi ɛ mɛxi n na. Koni ɛ n yisuxi alo Alaa malekan nan yi n na nun, alo Alaa Muxu Sugandixin Yesu yɛtɛna."},{"book":"Galati Kaane","chapter":"4","verse":"15","text":"Ɛ yi sɛwaxi nun kati! Nanfe ligaxi? N sereyaan bama ɛ fe ra, xa ɛ yi nɔɛ a ligɛ nun, ɛ yi ɛ yɛɛne bama nɛn nun, ɛ yi e so n yii!"},{"book":"Galati Kaane","chapter":"4","verse":"16","text":"Koni iki, n mi findixi ɛ yaxun na ɲɔndi falan xɔn ba?"},{"book":"Galati Kaane","chapter":"4","verse":"17","text":"Muxuni itoe kunfaxi ɛ xɔn, koni fe faɲi mi a ra! E kataxi ɛ ba feen nan na nxu fɛma alogo ɛ fan xa kunfa e xɔn."},{"book":"Galati Kaane","chapter":"4","verse":"18","text":"Kunfan fan, xa ɛ fe faɲin nan fɔxɔ ra, e nun xa ɛ luyɛ a fari waxatin birin. Hali n yɛ xɔnna mi a ra."},{"book":"Galati Kaane","chapter":"4","verse":"19","text":"N ma diine, n mɔn tɔrɔni ɛ fe ra alo ɲaxanla kuiin na a ramaxa a ma, han Alaa Muxu Sugandixina muxuyaan yi sabati ɛ bɔɲɛni."},{"book":"Galati Kaane","chapter":"4","verse":"20","text":"Koni a yi rafanma n ma nun, iki n lu ɛ fɛma, alogo n xa n fala ti kiin maxɛtɛ. Ɛ fe n yifuxi kati!"},{"book":"Galati Kaane","chapter":"4","verse":"21","text":"Ɛ xa a fala n xa, ɛ tan naxanye waxi a xɔn ma ɛ xa lu sariyan bun ma, ɛ mi na sariyan kolon ba?"},{"book":"Galati Kaane","chapter":"4","verse":"22","text":"Bayo a sɛbɛxi a Iburahima dii xɛmɛ firin sɔtɔ nɛn. A keden sɔtɔ konyi gilɛn ma, a bonna sɔtɔ xɔrɔn gilɛn ma.4.22 A mato Dunuɲa Fɔlɔn 16.15 nun 21.2 kui."},{"book":"Galati Kaane","chapter":"4","verse":"23","text":"A naxan sɔtɔ konyi gilɛn xɔn ma, na sɔtɔxi nɛn alo adaman birin sɔtɔma kii naxan yi. Koni a diin naxan sɔtɔxi xɔrɔ ɲaxanla xɔn ma, Ala nan a tuli sa na tan na.4.23 A mato Dunuɲa Fɔlɔn 17.16 kui."},{"book":"Galati Kaane","chapter":"4","verse":"24","text":"Feni itoe luxi nɛn alo misaala. Layiri firinna misaala nan ɲaxalan firinni itoe ra. Kedenna kelixi Sinayi Geyaan nan fari, naxan diine barima konyiyani. Hagara nan na ra."},{"book":"Galati Kaane","chapter":"4","verse":"25","text":"Sinayi Geyaan naxan Arabu yamanani, na misaala nan Hagara ra. E nun Yerusalɛn taan naxan na yi iki, ne keden. Bayo, Yerusalɛn nun mɛn kaane birin konyiyaan nin.4.25 Yerusalɛn taan findixi Yahudiyane dinana misaala ra be. Mɛn kaane yi e gbee namunne konyiyaan nin."},{"book":"Galati Kaane","chapter":"4","verse":"26","text":"Koni Yerusalɛn taan naxan kore, xɔrɔn nan na ra. En nga nan na ra."},{"book":"Galati Kaane","chapter":"4","verse":"27","text":"Bayo Kitabun naxa,"},{"book":"Galati Kaane","chapter":"4","verse":"28","text":"Nba, ngaxakedenne, ɛ fan bata sa Isiyaga fari, Ala e tuli sa naxan na."},{"book":"Galati Kaane","chapter":"4","verse":"29","text":"Na waxatini diin naxan sɔtɔ alo adaman birin sɔtɔma kii naxan yi, na yi bonna ɲaxankata naxan sɔtɔxi Alaa Niin barakani. Han iki, a mɔn na kiini."},{"book":"Galati Kaane","chapter":"4","verse":"30","text":"Koni Kitabun nanfe falaxi? A naxa, “Konyi ɲaxanli ito nun a diin kedi. Amasɔtɔ konyi ɲaxanla diin nun xɔrɔ ɲaxanla diin mi kɛɛn tongɛ e bode xɔn ma mumɛ!”4.30 A mato Dunuɲa Fɔlɔn 21.10 kui."},{"book":"Galati Kaane","chapter":"4","verse":"31","text":"Nanara, ngaxakedenne, konyi gilɛ dii mi en tan na fɔ xɔrɔ diine."}]}