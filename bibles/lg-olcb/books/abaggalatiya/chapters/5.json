{"data":[{"book":"Abaggalatiya","chapter":"5","verse":"1","text":"Kale nga Kristo bwe yatufuula ab’eddembe, bwe mutyo munywerere mu ddembe eryo muleme kusibwa nate mu kikoligo ky’obuddu."},{"book":"Abaggalatiya","chapter":"5","verse":"2","text":"Ka mbategeeze nze Pawulo: Bwe mukomolebwa, nga Kristo taliiko ky’abagasa."},{"book":"Abaggalatiya","chapter":"5","verse":"3","text":"Era nziramu okutegeeza buli muntu akomolebwa nti alina ebbanja okutuukiriza amateeka gonna."},{"book":"Abaggalatiya","chapter":"5","verse":"4","text":"Mwava mu Kristo mmwe abanoonya okufuna obutuukirivu olw’amateeka. Mwava mu kisa."},{"book":"Abaggalatiya","chapter":"5","verse":"5","text":"Kubanga ffe, ffe ku bw’Omwoyo olw’okukkiriza tulindirira n’essuubi obutuukirivu."},{"book":"Abaggalatiya","chapter":"5","verse":"6","text":"Kubanga mu Kristo Yesu, okukomolebwa oba obutakomolebwa, tekulina maanyi, wabula okukkiriza kukola olw’okwagala."},{"book":"Abaggalatiya","chapter":"5","verse":"7","text":"Mwali mutambula bulungi. Ani eyabasendasenda n’abaggya ku kugondera amazima?"},{"book":"Abaggalatiya","chapter":"5","verse":"8","text":"Okusendebwasendebwa okwo, si kw’oyo eyabayita."},{"book":"Abaggalatiya","chapter":"5","verse":"9","text":"Ekizimbulukusa ekitono kizimbulukusa ekitole kyonna."},{"book":"Abaggalatiya","chapter":"5","verse":"10","text":"Mbeesiga mu Mukama waffe nga temujja kulowooza kintu kirala kyonna. Naye oyo abateganya alisalirwa omusango ne bw’aliba ani."},{"book":"Abaggalatiya","chapter":"5","verse":"11","text":"Naye nze abooluganda, oba nga nkyayigiriza okukomolebwa, lwaki njigganyizibwa? Kale enkonge ey’omusaalaba evuddewo."},{"book":"Abaggalatiya","chapter":"5","verse":"12","text":"Nnandyagadde abo abaabateganya beeraawe."},{"book":"Abaggalatiya","chapter":"5","verse":"13","text":"Kubanga mmwe abooluganda mwayitibwa lwa ddembe, noolwekyo eddembe teribawa bbeetu kugoberera bya mubiri. Naye olw’okwagala buli omu abeerenga muweereza wa munne."},{"book":"Abaggalatiya","chapter":"5","verse":"14","text":"Kubanga amateeka gonna gatuukirizibwa mu tteeka lino nti: “Yagalanga muntu munno nga bwe weeyagala wekka.”"},{"book":"Abaggalatiya","chapter":"5","verse":"15","text":"Naye obanga muneneŋŋana mwegendereze muleme okwezikiriza."},{"book":"Abaggalatiya","chapter":"5","verse":"16","text":"Mbagamba nti, mutambulirenga mu Mwoyo, mu ngeri yonna, mulemenga kutuukiriza kwegomba kwa mubiri."},{"book":"Abaggalatiya","chapter":"5","verse":"17","text":"Kubanga okwegomba kw’omubiri kulwanagana n’Omwoyo, n’Omwoyo n’alwanagana n’omubiri; kubanga bino byombi bikontana, mulemenga okukola bye mwagala."},{"book":"Abaggalatiya","chapter":"5","verse":"18","text":"Naye bwe muluŋŋamizibwa Omwoyo, olwo nga temukyafugibwa mateeka."},{"book":"Abaggalatiya","chapter":"5","verse":"19","text":"Ebikolwa by’omubiri bya lwatu, bye bino: obwenzi, obukaba, obugwenyufu,"},{"book":"Abaggalatiya","chapter":"5","verse":"20","text":"Okusinza bakatonda abalala, obufumu, obulabe, okuyomba, obuggya, obusungu, okwekuluntaza, okweyawula, okwesalamu,"},{"book":"Abaggalatiya","chapter":"5","verse":"21","text":"ettima, obutamiivu, ebinyumu, n’ebirala ebiri ng’ebyo. Ka mbategeeze nate nga bwe nasooka okubabuulira nti buli akola ebyo talina mugabo mu bwakabaka bwa Katonda."},{"book":"Abaggalatiya","chapter":"5","verse":"22","text":"Naye ebibala eby’Omwoyo bye bino: okwagala, essanyu, emirembe, obugumiikiriza, ekisa, obulungi, obwesigwa,"},{"book":"Abaggalatiya","chapter":"5","verse":"23","text":"obuwombeefu, okwefuga; awali ebyo tewali tteeka libiwakanya."},{"book":"Abaggalatiya","chapter":"5","verse":"24","text":"N’abo aba Kristo Yesu baakomerera omubiri n’okwegomba kwagwo, n’omululu gwagwo."},{"book":"Abaggalatiya","chapter":"5","verse":"25","text":"Kale bwe tuba abalamu ku bw’Omwoyo, tugobererenga okuluŋŋamizibwa kw’Omwoyo."},{"book":"Abaggalatiya","chapter":"5","verse":"26","text":"Tulemenga okwemanya, n’okunyizaganya, n’okukwatiragananga obuggya."}]}