{"data":[{"book":"Fe Fɔlɔ Fɔlɛ","chapter":"37","verse":"1","text":"Yaxuba sabati nɛ Kanaan bɔxi ma, a baba nu na dɛnnaxɛ."},{"book":"Fe Fɔlɔ Fɔlɛ","chapter":"37","verse":"2","text":"Yaxuba bɔnsɔɛ xa taruxui nan ya. Yusufu, naxan xa simaya nu bara ɲɛ fu nun solofere li, a nu xurusee nan kantama a nun a taarae, nun a baba xa ginɛe Bila nun Silipa xa die. Yusufu nu a taarae xa fe ɲaaxie dɛntɛgɛ sama a baba bɛ."},{"book":"Fe Fɔlɔ Fɔlɛ","chapter":"37","verse":"3","text":"Yusufu nan nu rafan Isirayila ma dangi a xa di birin na, barima a tan bari a xa xɛmɛforiɲa nan kui. Na kui a naxa donma kuye tofanyi fi a ma."},{"book":"Fe Fɔlɔ Fɔlɛ","chapter":"37","verse":"4","text":"Yusufu taarae naxa a kolon e xunya nan nafan e baba ma dangi e birin na. E naxa a raɲaaxu fɔlɔ, e mu nu wɔyɛn fanyi falama a bɛ kɔrɛ."},{"book":"Fe Fɔlɔ Fɔlɛ","chapter":"37","verse":"5","text":"Na tɛmui Yusufu naxa xiye nde sa. A to na iba a taarae bɛ, e naxa a raɲaaxu dangife a singe ra."},{"book":"Fe Fɔlɔ Fɔlɛ","chapter":"37","verse":"6","text":"A naxa a fala e bɛ, «Wo tuli mati n ma xiye ra, n naxan saxi."},{"book":"Fe Fɔlɔ Fɔlɛ","chapter":"37","verse":"7","text":"Won birin nu na xɛ nan ma mɛngi raxiride. Na nan lan, n ma mɛngi xiri naxa keli, a ti. Mɛngi xiri naxee nu suxuxi wo tan yi ra, e naxa n gbe xiri rabilin, e birin fa e kuntin n ma xiri bun.»"},{"book":"Fe Fɔlɔ Fɔlɛ","chapter":"37","verse":"8","text":"A taarae naxa a maxɔrin, «Pe, i wama findife muxu xa mangɛ nan na, alako i xa nu muxu yamari?» E naxa a raɲaaxu dangife a singe ra a xa xiye nun a xa masenyi xa fe ra."},{"book":"Fe Fɔlɔ Fɔlɛ","chapter":"37","verse":"9","text":"Yusufu to xiye gbɛtɛ sa, a naxa na fan iba a taarae bɛ. A naxa a fala e bɛ, «N man bara xiye sa. Soge, kike, nun tunbui fu nun keren nu na n bun ma.»"},{"book":"Fe Fɔlɔ Fɔlɛ","chapter":"37","verse":"10","text":"A naxa na xiye tagi raba a baba nun a taarae bɛ. A baba naxa xaaɲɛ a ma, a fa a fala a bɛ, «I xiye naxan saxi yi ki, a findixi xiye mɔɔli mundun na? I waxi nɛ i nga, i taarae, nun n tan, muxu xa fa muxu igorode bɔxi ma i bɛ?»"},{"book":"Fe Fɔlɔ Fɔlɛ","chapter":"37","verse":"11","text":"A taarae naxa bira a tɔɔnɛ fe fɔxɔ ra, kɔnɔ a baba naxa a ɲɛngi sa a xiye xɔn ma."},{"book":"Fe Fɔlɔ Fɔlɛ","chapter":"37","verse":"12","text":"Yusufu taarae naxa siga Sikemi e baba xa xurusee dɛmadonde."},{"book":"Fe Fɔlɔ Fɔlɛ","chapter":"37","verse":"13","text":"Isirayila naxa a fala Yusufu bɛ, «I taarae bara siga xurusee dɛmadonde Sikemi. N naxan nabama, n xa i xɛɛ e xɔn ma.» Yusufu naxa a yaabi, «Awa.»"},{"book":"Fe Fɔlɔ Fɔlɛ","chapter":"37","verse":"14","text":"Isirayila naxa a masen a bɛ, «Siga mafuren i xa sa a mato xa i taarae mu furaxi, xa se mu xurusee fan toxi alako i xa fa na dɛntɛgɛ sa n bɛ.» A naxa a xɛɛ keli Hebiron lanbanyi sigafe ra Sikemi."},{"book":"Fe Fɔlɔ Fɔlɛ","chapter":"37","verse":"15","text":"Xɛmɛ nde naxa Yusufu to Sikemi bɔxi ma, a na ɲɛrɛfe wula i. Na xɛmɛ naxa a maxɔrin, «I munse fenfe?»"},{"book":"Fe Fɔlɔ Fɔlɛ","chapter":"37","verse":"16","text":"A naxa a yaabi, «N na n taarae nan fenfe. Yandi, a fala n bɛ e na xurusee dɛmadonfe dɛnnaxɛ.»"},{"book":"Fe Fɔlɔ Fɔlɛ","chapter":"37","verse":"17","text":"Na xɛmɛ naxa a fala a bɛ, «E mu na be. N bara e xui mɛ a fala ra e xa siga Dotan.» Na kui Yusufu naxa bira a taarae fɔxɔ ra han a sa e li Dotan."},{"book":"Fe Fɔlɔ Fɔlɛ","chapter":"37","verse":"18","text":"E to sa a to yire makuye, e naxa lan a ma e xa a faxa."},{"book":"Fe Fɔlɔ Fɔlɛ","chapter":"37","verse":"19","text":"E nu fa a fala ra e boore bɛ, «Yi xiye sa mangɛ nan na fafe yi ki."},{"book":"Fe Fɔlɔ Fɔlɛ","chapter":"37","verse":"20","text":"Wo fa be, won xa a faxa, won xa a ragoro kɔlɔnyi nde kui. Won nɔma a falade sube xaaɲɛ nde bara a ibɔɔ. Na tɛmui won fama a kolonde a xa xiye findima a bɛ fe naxan na.»"},{"book":"Fe Fɔlɔ Fɔlɛ","chapter":"37","verse":"21","text":"Ruben to na mɛ, a naxa a ba e yi ra yi masenyi ra, «Won naxa a faxa de."},{"book":"Fe Fɔlɔ Fɔlɛ","chapter":"37","verse":"22","text":"A mu lanma wo xa a wuli ramini. Wo xa a ragoro yi kɔlɔnyi kui naxan na yi gbengberen yire. Mixi yo naxa a bɛlɛxɛ din a ra.» A nu wama a bafe nɛ e yi ra alako a xa nɔ a ragbilende a baba xɔn."},{"book":"Fe Fɔlɔ Fɔlɛ","chapter":"37","verse":"23","text":"Yusufu to a taarae yire li, e naxa a xa donma kuye tofanyi rate a ma."},{"book":"Fe Fɔlɔ Fɔlɛ","chapter":"37","verse":"24","text":"E naxa Yusufu ragoro kɔlɔnyi nde kui, ye mu nu na naxan kui."},{"book":"Fe Fɔlɔ Fɔlɛ","chapter":"37","verse":"25","text":"Na dangi xanbi, e nu na e dɛgefe tɛmui naxɛ, e naxa Sumayila di ndee to fa ra kelife Galede. E nu na surayi, seri, nun labundɛ xaninfe Misira bɔxi ma ɲɔxɔmɛe fari."},{"book":"Fe Fɔlɔ Fɔlɛ","chapter":"37","verse":"26","text":"Yuda naxa a masen a xunyae bɛ, «Won na won xunya faxa gundo kui, na munse fanma won tan ma?"},{"book":"Fe Fɔlɔ Fɔlɛ","chapter":"37","verse":"27","text":"Wo fa, won xa a mati Sumayila bɔnsɔɛ mixie ma. Won naxa a faxa, barima won xunya na a ra. Won wuli keren fasɛ keren.» A xunyae birin naxa tin a xa masenyi ra."},{"book":"Fe Fɔlɔ Fɔlɛ","chapter":"37","verse":"28","text":"Na Madiyan yulɛe to e yire li, Yusufu taarae naxa a rate kɔlɔnyi kui, e fa a mati nee ma kɔbiri kole mɔxɔɲɛn na. Na yulɛ naxee fatanxi Sumayila bɔnsɔɛ ra, nee naxa Yusufu xanin Misira bɔxi ma."},{"book":"Fe Fɔlɔ Fɔlɛ","chapter":"37","verse":"29","text":"Na dangi xanbi Ruben naxa gbilen kɔlɔnyi yire Yusufu fɔxɔ ra, kɔnɔ a mu a li naa. A naxa a xa donma birin ibɔɔ a ma sunnunyi kui."},{"book":"Fe Fɔlɔ Fɔlɛ","chapter":"37","verse":"30","text":"A naxa gbilen a xunyae yire, a a fala e bɛ, «Yusufu mu na yire won na lu dɛnnaxɛ, n fa munse rabama kɔrɛ?»"},{"book":"Fe Fɔlɔ Fɔlɛ","chapter":"37","verse":"31","text":"E naxa si keren faxa, e fa Yusufu xa donma kuye tofanyi maturuxun na sube wuli."},{"book":"Fe Fɔlɔ Fɔlɛ","chapter":"37","verse":"32","text":"Na xanbi, e naxa na donma kuye tofanyi xanin e baba xɔn ma. E naxa a fala a bɛ, «Muxu bara yi to. Yi donma mato ba xa i xa di nan gbe a ra.»"},{"book":"Fe Fɔlɔ Fɔlɛ","chapter":"37","verse":"33","text":"Yaxuba naxa na donma kolon, a fa a fala, «N ma di xa donma na a ra! Wula sube xaaɲɛ nde bara n ma di Yusufu faxa! A bara a ibɔɔ!»"},{"book":"Fe Fɔlɔ Fɔlɛ","chapter":"37","verse":"34","text":"Yaxuba naxa a xa donma ibɔɔ a ma sunnunyi kui. A naxa sunnun dugi ragoro a ma, a a xa di ɲɔn fe raba xi wuyaxi."},{"book":"Fe Fɔlɔ Fɔlɛ","chapter":"37","verse":"35","text":"A xa di xɛmɛe nun a xa di ginɛe naxa fe birin naba a bɛ alako sunnunyi xa ba a ma, kɔnɔ Yaxuba mu dundu. A naxa a fala, «N nan n ma di xa sunnunyi xaninma han n sa a lima tɛmui naxɛ aligiyama.» Yaxuba naxa wa a xa di bɛ."},{"book":"Fe Fɔlɔ Fɔlɛ","chapter":"37","verse":"36","text":"Madiyankae to Misira li, e naxa Yusufu mati Potifari ma, naxan findixi Misira mangɛ kantamixie xunyi ra."}]}