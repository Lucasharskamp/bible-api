{"data":[{"book":"Izajasza","chapter":"50","verse":"1","text":"Tak mówi PAN: Gdzie jest list rozwodowy waszej matki, którym ją oddaliłem? Albo któremu ze swoich wierzycieli was sprzedałem? Oto z powodu waszych nieprawości sami siebie sprzedaliście, a z powodu waszych przestępstw wasza matka została oddalona."},{"book":"Izajasza","chapter":"50","verse":"2","text":"Dlaczego gdy przyszedłem, nie było nikogo? A gdy wołałem, nikt się nie odezwał? Czy moja ręka jest zbyt krótka, aby odkupić? Czy nie ma we mnie mocy, aby wybawić? Oto swoją groźbą osuszam morze, zamieniam rzeki w pustynię, tak że ich ryby śmierdzą z braku wody i zdychają z pragnienia."},{"book":"Izajasza","chapter":"50","verse":"3","text":"Powlekam niebiosa ciemnością i wór im daję za osłonę."},{"book":"Izajasza","chapter":"50","verse":"4","text":"Pan BÓG dał mi język uczonych, abym umiał znużonemu mówić słowo w odpowiednim czasie. Budzi mnie każdego ranka, pobudza moje uszy, abym słuchał tak jak uczeni."},{"book":"Izajasza","chapter":"50","verse":"5","text":"Pan BÓG otworzył mi uszy, a ja się nie sprzeciwiłem ani się nie cofnąłem."},{"book":"Izajasza","chapter":"50","verse":"6","text":"Podałem moje plecy bijącym, a moje policzki rwącym mi brodę. Nie zakrywałem mojej twarzy przed zniewagami i pluciem."},{"book":"Izajasza","chapter":"50","verse":"7","text":"Bo Pan BÓG wspomoże mnie, dlatego nie będę zhańbiony. Dlatego uczyniłem swoją twarz jak krzemień i wiem, że nie będę zawstydzony."},{"book":"Izajasza","chapter":"50","verse":"8","text":"Blisko jest ten, który mnie usprawiedliwia. Kto będzie się spierać ze mną? Stańmy razem. Kto chce prawować się ze mną, niech przystąpi do mnie."},{"book":"Izajasza","chapter":"50","verse":"9","text":"Oto Pan BÓG pomoże mi; któż mnie potępi? Oto wszyscy jak szata się zestarzeją, a mól ich pożre."},{"book":"Izajasza","chapter":"50","verse":"10","text":"Kto wśród was boi się PANA? Kto słucha głosu jego sługi? Kto chodzi w ciemności i nie ma światłości? Niech zaufa imieniu PANA i polega na swoim Bogu."},{"book":"Izajasza","chapter":"50","verse":"11","text":"Oto wy wszyscy, którzy rozniecacie ogień i przepasujecie się iskrami, chodźcie w światłości waszego ognia i w iskrach, które rozpaliliście. Spotka was to z mojej ręki, że będziecie leżeć w boleści."}]}