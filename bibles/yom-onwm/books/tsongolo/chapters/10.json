{"data":[{"book":"Tsongolo","chapter":"10","verse":"1","text":"Buna ndimona mbasi yinkaka yi lulendo yiba ku diyilu ; yikuluka ; yivuata matuti, mbumba-luangu yiba va ntuꞌandi ; zizi kiandi kilezama banga thangu ayi malu mandi maba banga makunzi ma mbazu."},{"book":"Tsongolo","chapter":"10","verse":"2","text":"Wusimba buku yi fioti mu koko kuandi ; buku beni yiba yizibuka. Wutula kulu kuandi ku lubakala va mbu ayi kulu ku lumoso va ntoto."},{"book":"Tsongolo","chapter":"10","verse":"3","text":"Wuyamikina mu mbembo yingolo banga khosi yinkunga. Bu kayamikina, buna tsambuadi di bidumu biwakikisa zimbembo ziawu."},{"book":"Tsongolo","chapter":"10","verse":"4","text":"Tsambuadi di bidumu bu biduma buna ndiedi kasonika vayi ndiwa mbembo yiba ku diyilu, yituba : “Sueka mambu matubidi tsambudi di bidumu ; kadi ku masonika”."},{"book":"Tsongolo","chapter":"10","verse":"5","text":"Buna mbasi yoyi ndimona yitelama va mbu ayi va ntoto, yivumuna koko kuandi ku lubakala ku yilu"},{"book":"Tsongolo","chapter":"10","verse":"6","text":"ayi yileva ndefi, mu mutu wowo widi moyo mu zikhama-zikhama zi mimvu, mutu wowo wuvanga diyilu ayi bima bioso bidi muawu ; wuvanga ntotoayi bima bioso bidi muawu, wuvanga mbu ayi bima bioso bidi muawu, ti :"},{"book":"Tsongolo","chapter":"10","verse":"7","text":"Mu lumbu kiela wakana mbembo yi mbasi yi tsambuadi ; bu kela kubama mu sika tulumbeta, buna yawu yina thangu yela sundukila mansueki ma Nzambi banga bu kasamunina kuidi mimbikudi, bisadi biandi."},{"book":"Tsongolo","chapter":"10","verse":"8","text":"Buna mbembo yoyi ndiwa, yoyi yiba ku diyilu, yibuela kukhamba ti :"},{"book":"Tsongolo","chapter":"10","verse":"9","text":"Buna ndiyenda kuna kuba mbasi ; ndinkamba kaphana buku beni yi fioti. Buna niandi wukhamba :"},{"book":"Tsongolo","chapter":"10","verse":"10","text":"Buna ndibonga buku yi fioti mu koko ku mbasi ayi ndiyidia. Mu munuꞌama yiba lueki banga niosi vayi bu ndimanisa ku yidia, ndudi dio sokolo yifuluka mu vumu kiama."},{"book":"Tsongolo","chapter":"10","verse":"11","text":"Buna bakhamba :"}]}