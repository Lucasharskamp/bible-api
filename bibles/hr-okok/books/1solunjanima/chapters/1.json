{"data":[{"book":"1 Solunjanima","chapter":"1","verse":"1","text":"Ovo je pismo od Pavla, Sile1:1 U grčkome: Silvanusa. i Timoteja."},{"book":"1 Solunjanima","chapter":"1","verse":"2","text":"Uvijek zahvaljujemo Bogu za vas i neprestano se za vas molimo."},{"book":"1 Solunjanima","chapter":"1","verse":"3","text":"Uvijek se pred svojim Bogom Ocem sjećamo vaših djela vjere, vašeg truda iz ljubavi te vaše postojanosti nadahnute nadom u našega Gospodina Isusa Krista."},{"book":"1 Solunjanima","chapter":"1","verse":"4","text":"Znamo, draga braćo i sestre, da vas je Bog izabrao za svoje."},{"book":"1 Solunjanima","chapter":"1","verse":"5","text":"Jer evanđelje koje smo vam donijeli nije se očitovalo samo u riječi, već i u sili Svetoga Duha, s potpunim i dubokim uvjerenjem u njegovu istinitost. A znate i da smo mi među vama živjeli kao dokaz istinitosti naše poruke."},{"book":"1 Solunjanima","chapter":"1","verse":"6","text":"Primili ste Riječ od Svetoga Duha s radošću unatoč velikim patnjama. U tomu ste slijedili nas i Gospodina."},{"book":"1 Solunjanima","chapter":"1","verse":"7","text":"Postali ste tako uzorom svim vjernicima u Makedoniji i u Ahaji."},{"book":"1 Solunjanima","chapter":"1","verse":"8","text":"Ne samo da je riječ Gospodnja od vas odjeknula po Makedoniji i po Ahaji, nego se o vašoj vjeri u Boga tako pročulo da o tomu više ljudima ne treba ni govoriti."},{"book":"1 Solunjanima","chapter":"1","verse":"9","text":"Sami pripovijedaju kako ste nas lijepo primili i kako ste se od idola obratili istinskome i živome Bogu da mu služite"},{"book":"1 Solunjanima","chapter":"1","verse":"10","text":"te kako iščekujete da s neba ponovno dođe njegov Sin Isus, kojega je uskrisio od mrtvih i koji će nas izbaviti od strašnoga Božjega gnjeva koji je pred nama."}]}