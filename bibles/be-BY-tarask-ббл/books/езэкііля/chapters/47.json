{"data":[{"book":"ЕЗЭКІІЛЯ","chapter":"47","verse":"1","text":"Потым прывёў ён мяне назад да дзьвярэй храма, і вось, з-пад парога храма цячэ вада на ўсход: бо храм стаяў на ўсход, і вада цякла з-пад правага боку храма, па паўднёвы бок ахвярніка."},{"book":"ЕЗЭКІІЛЯ","chapter":"47","verse":"2","text":"І вывеў мяне паўночнаю брамаю, і вонкавай дарогай абвёў мяне да зьнешняе брамы, дарогаю, што на ўсход; і вось, вада цячэ па правы бок."},{"book":"ЕЗЭКІІЛЯ","chapter":"47","verse":"3","text":"Калі той муж пайшоў на ўсход, дык у руцэ трымаў шнурок, і адмерыў тысячу локцяў, і павёў мяне па вадзе; вады было па костачкі."},{"book":"ЕЗЭКІІЛЯ","chapter":"47","verse":"4","text":"І яшчэ адмерыў тысячу, і павёў мяне па вадзе; вады было па калені. І яшчэ адмерыў тысячу, і павёў мяне; вады было па паясьніцу."},{"book":"ЕЗЭКІІЛЯ","chapter":"47","verse":"5","text":"І яшчэ адмерыў тысячу, і ўжо тут быў такі паток, празь які я ня мог ісьці, бо вада была так высока, што трэба было плысьці, а пераходзіць нельга было гэты паток."},{"book":"ЕЗЭКІІЛЯ","chapter":"47","verse":"6","text":"І сказаў мне: бачыў, сыне чалавечы? і павёў мяне назад да берагу гэтага патоку."},{"book":"ЕЗЭКІІЛЯ","chapter":"47","verse":"7","text":"І калі я прыйшоў назад, і вось, на берагах патока многа было дрэў па той і па другі бок."},{"book":"ЕЗЭКІІЛЯ","chapter":"47","verse":"8","text":"І сказаў мне: гэтая вада цячэ ва ўсходні бок зямлі, сыдзе на раўніну і ўвойдзе ў мора: і воды яго зробяцца здаровымі."},{"book":"ЕЗЭКІІЛЯ","chapter":"47","verse":"9","text":"І ўсякая жывая істота, якая поўзае там, дзе ўвойдуць два струмяні, будзе жывая; і рыбы будзе даволі многа, бо ўвойдзе туды гэтая вада, і воды ў моры зробяцца здаровымі, і куды ўвойдзе гэты паток, усё будзе жывое там."},{"book":"ЕЗЭКІІЛЯ","chapter":"47","verse":"10","text":"І будуць стаяць каля яго рыбаловы ад Эн-Гадзі да Эглайма, будуць закідваць сеткі. Рыба будзе ў сваім выглядзе і, як у вялікім моры, рыбы будзе даволі многа."},{"book":"ЕЗЭКІІЛЯ","chapter":"47","verse":"11","text":"Балоты яго і лужыны яго, якія ня зробяцца здаровымі, будуць пакінуты пад соль."},{"book":"ЕЗЭКІІЛЯ","chapter":"47","verse":"12","text":"Каля патока па берагах яго з таго і другога боку будуць расьці ўсякія дрэвы, якія даюць ежу; лістота іх ня будзе вянуць, і плады на іх ня будуць прападаць; кожны месяц будуць сьпець новыя, бо вада ім цячэ са сьвяцілішча; плады іх будуць ужывацца ў ежу, а лісьце на лекаваньне."},{"book":"ЕЗЭКІІЛЯ","chapter":"47","verse":"13","text":"Так кажа Гасподзь Бог: вось разьмеркаваньне, паводле якога вы павінны разьдзяліць зямлю ў спадчыну дванаццаці плямёнам Ізраілевым: Язэпу два надзелы."},{"book":"ЕЗЭКІІЛЯ","chapter":"47","verse":"14","text":"І спадкуйце яе, як адзін, так і другі; бо Я, падняўшы руку Маю, прысягнуўся аддаць яе бацькам вашым, дык і будзе зямля гэтая спадчынай вашай."},{"book":"ЕЗЭКІІЛЯ","chapter":"47","verse":"15","text":"І вось перадзел зямлі: на паўночным канцы, пачынаючы ад вялікага мора, праз Хэтлон, па дарозе ў Цэдал,"},{"book":"ЕЗЭКІІЛЯ","chapter":"47","verse":"16","text":"Эмат, Бэрот, Сіўраім, што паміж Дамаскаю і Эмацкаю абласьцямі Гацар - Тыхон, які на мяжы Аўрана."},{"book":"ЕЗЭКІІЛЯ","chapter":"47","verse":"17","text":"І будзе мяжа ад мора да Гацар - Энон, мяжа з Дамаскам, і далей на поўначы вобласьць Эмат; і вось паўночны край."},{"book":"ЕЗЭКІІЛЯ","chapter":"47","verse":"18","text":"Рысу ўсходняга краю вядзеце паміж Аўранам і Дамаскам, паміж Галаадам і зямлёю Ізраільскаю, па Ярдане, ад паўночнага краю да ўсходняга мора: гэта ўсходні край."},{"book":"ЕЗЭКІІЛЯ","chapter":"47","verse":"19","text":"А паўднёвы край з паўднёвага боку ад Тамары да водаў пры Кадысе, і па цячэньні патоку да вялікага мора; гэта паўднёвы край на поўдні."},{"book":"ЕЗЭКІІЛЯ","chapter":"47","verse":"20","text":"А заходні надзел - вялікае мора, ад паўднёвай мяжы да месца насупраць Эмата; гэта заходні край."},{"book":"ЕЗЭКІІЛЯ","chapter":"47","verse":"21","text":"І падзялеце сабе зямлю гэтую на надзелы паводле каленаў Ізраілевых."},{"book":"ЕЗЭКІІЛЯ","chapter":"47","verse":"22","text":"І падзялеце яе па жэрабі ў спадчыну сабе і іншаземцам, якія жывуць у вас, якія нарадзілі ў вас дзяцей; і яны сярод сыноў Ізраілевых павінны лічыцца нароўні з прыроднымі жыхарамі, і яны з вамі ўвойдуць у долю сярод плямёнаў Ізраілевых."},{"book":"ЕЗЭКІІЛЯ","chapter":"47","verse":"23","text":"У якім племі жыве іншаземец, у тым і дайце яму спадчыну ягоную, кажа Гасподзь Бог."}]}