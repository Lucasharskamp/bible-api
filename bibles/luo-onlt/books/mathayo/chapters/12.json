{"data":[{"book":"Mathayo","chapter":"12","verse":"1","text":"E kindeno Yesu noyudo kadho e kind puothe mag cham chiengʼ Sabato. To jopuonjrene nodenyo, omiyo negichako jako wi ngano moko mochiek mondo gicham."},{"book":"Mathayo","chapter":"12","verse":"2","text":"Ka jo-Farisai noneno mano, negiwachone niya, “Neye! Jopuonjreni timo gima chik ok oyie mondo gitim chiengʼ Sabato.”"},{"book":"Mathayo","chapter":"12","verse":"3","text":"Yesu nodwokogi niya, “Pok ne usomo gima Daudi notimo chiengʼ ma en kaachiel gi jogo mane ni kode ka kech ne kayogi?"},{"book":"Mathayo","chapter":"12","verse":"4","text":"Donge nodonjo e od Nyasaye, kendo en kaachiel gi joma ne ni kode, negichamo makati ma nosepwodhi moket tenge, ma chik ne ok oyienegi mondo gitim, makmana jodolo kende"},{"book":"Mathayo","chapter":"12","verse":"5","text":"Koso pok usomo e Chik ni chiengʼ Sabato, jodolo manie hekalu doko mogak odiechiengʼno, to ok kwan-gi kaka joketho?"},{"book":"Mathayo","chapter":"12","verse":"6","text":"To awachonu ni nitie ngʼato ka maduongʼ moloyo hekalu."},{"book":"Mathayo","chapter":"12","verse":"7","text":"Ka dine bed ni usengʼeyo tiend wach mawacho ni, ‘Gima adwaro en ni ukech joweteu to ok ni uchiwna misango,’12:7 Hos 6:6 to dine ok ungʼado bura ne joma onge ketho."},{"book":"Mathayo","chapter":"12","verse":"8","text":"Nikech Wuod Dhano en Ruodh Sabato.”"},{"book":"Mathayo","chapter":"12","verse":"9","text":"Kane omedo dhi nyime koa kanyo, nodhi nyaka ei sinagogi,"},{"book":"Mathayo","chapter":"12","verse":"10","text":"to ne nitie ngʼato kanyo ma lwete notal. Negipenjo Yesu, ka gidwaro yo ma digiyudgo ketho kuome, niya, “Bende chik oyie mondo ochang ngʼato chiengʼ Sabato?”"},{"book":"Mathayo","chapter":"12","verse":"11","text":"Nowachonegi niya, “Ka ngʼato kuomu nigi rombo kendo rombono olwar ei bur chiengʼ Sabato, donge diywaye igole oko?"},{"book":"Mathayo","chapter":"12","verse":"12","text":"To dhano donge lich moloyo rombo nyadi mangʼeny! Kuom mano, chik oyie mondo otim maber chiengʼ Sabato.”"},{"book":"Mathayo","chapter":"12","verse":"13","text":"Eka nowachone ngʼatno niya, “Rie lweti,” mi norieye, kendo lwete nochango chuth, mana kaka komachielo."},{"book":"Mathayo","chapter":"12","verse":"14","text":"To jo-Farisai nowuok modhi kendo negichako chano kaka digineg Yesu."},{"book":"Mathayo","chapter":"12","verse":"15","text":"Kaka Yesu nongʼeyo chenrogino, nowuok kanyo. Ji mangʼeny noluwe, kendo nochango ji duto mane tuo,"},{"book":"Mathayo","chapter":"12","verse":"16","text":"kosiemogi ni kik gihul ni en ngʼa."},{"book":"Mathayo","chapter":"12","verse":"17","text":"Mano notimore mondo gima nowachi gi dho Janabi Isaya, niya,"},{"book":"Mathayo","chapter":"12","verse":"18","text":"“Ma e jatichna ma aseyiero,"},{"book":"Mathayo","chapter":"12","verse":"19","text":"Ok obi dhawo kata goyo nduru;"},{"book":"Mathayo","chapter":"12","verse":"20","text":"Kata obedo ni onenore kaka odundu mayom yom to ok notur,"},{"book":"Mathayo","chapter":"12","verse":"21","text":"Ogendini biro keto genogi e nyinge.”12:21 Isa 42:1-4"},{"book":"Mathayo","chapter":"12","verse":"22","text":"Eka negikelone ngʼat man-gi jachien kendo ma muofu bende mamomo; eka Yesu nochange, momiyo koro nonyalo wuoyo kendo neno."},{"book":"Mathayo","chapter":"12","verse":"23","text":"Ji duto nohum kendo nowacho niya, “Dibed ni ma e Wuod Daudi?”"},{"book":"Mathayo","chapter":"12","verse":"24","text":"To ka jo-Farisai nowinjo wachno, negiwacho niya, “Ngʼatni golo jochiende gi teko mar Belzebub, ruodh jochiende.”"},{"book":"Mathayo","chapter":"12","verse":"25","text":"Yesu nongʼeyo parogi mi nowachonegi niya, “Pinyruoth moro amora mopogore owuon nyaka kethre, kendo dala moro amora kata ot mantiere pogruok ok nyal chungʼ."},{"book":"Mathayo","chapter":"12","verse":"26","text":"Ka Satan riembo Satan to mano nyiso ni en gi pogruok kende owuon. Koro ere kaka pinyruodhe nyalo chungo?"},{"book":"Mathayo","chapter":"12","verse":"27","text":"Ka dipo ni ariembo jochiende gi teko mar Belzebub, to jou to kara gologi gi teko mar ngʼa? Emomiyo ginibed jongʼadnu bura."},{"book":"Mathayo","chapter":"12","verse":"28","text":"To ka ariembo jochiende gi teko mar Roho Maler to kare pinyruoth Nyasaye osebironu."},{"book":"Mathayo","chapter":"12","verse":"29","text":"“Koso, ere kaka ngʼato nyalo monjo od ngʼat maratego mi omaye gige odhigo, ka ok otweyo ngʼatno mokwongo? Kosetimo kamano eka dohedhre mar yako gik moko e odno."},{"book":"Mathayo","chapter":"12","verse":"30","text":"“Ngʼat ma ok ni koda kedo koda, kendo ngʼat ma ok konya choko ji, keyo ji."},{"book":"Mathayo","chapter":"12","verse":"31","text":"Emomiyo awachonu ni richo gi ayany moyanygo Nyasaye duto nowe ne ji, to ngʼato angʼata mowuoyo marach kuom Roho Maler ok nowene richone."},{"book":"Mathayo","chapter":"12","verse":"32","text":"Ngʼato angʼata mowacho wach moro marach kuom Wuod Dhano nowene, to ngʼato angʼata mowuoyo marach kuom Roho Maler ok nowene richone, e tiengʼni kata e tiengʼ mabiro."},{"book":"Mathayo","chapter":"12","verse":"33","text":"“Los yien obed maber eka olembe biro bedo maber, kata ket yath obed marach kendo olembene biro bedo marach, nimar yath ingʼeyo gi kit olemo monyago."},{"book":"Mathayo","chapter":"12","verse":"34","text":"Un koth thuonde fu-gi, ere kaka un ma un jomaricho kamano unyalo wacho gima ber? Nimar gik mopongʼo chuny ngʼato ema wuok e dho ngʼato."},{"book":"Mathayo","chapter":"12","verse":"35","text":"Ngʼat maber golo gik mabeyo mawuok kuom ber mokano e iye, to ngʼat marach golo gik maricho mawuok kuom rach mokano e iye."},{"book":"Mathayo","chapter":"12","verse":"36","text":"To awachonu ni chiengʼ ngʼado bura ji duto biro dwoko wach kuom weche manono ma gisewacho ka ok giparo matut."},{"book":"Mathayo","chapter":"12","verse":"37","text":"Nimar kuom wecheni iwuon miwacho ema ibiro ketigo thuolo kendo kuom wecheni iwuon miwacho ema ibiro ngʼadonigo bura.”"},{"book":"Mathayo","chapter":"12","verse":"38","text":"Eka jo-Farisai moko gi jopuonj chik nowachone niya, “Japuonj wadwaro neno hono mitimo kaka ranyisi.”"},{"book":"Mathayo","chapter":"12","verse":"39","text":"To nodwokogi niya, “Tiengʼ ma timbene richo kendo mamono manyo ranyisi mar hono! To ok bi miye moro amora makmana ranyisi mar janabi Jona."},{"book":"Mathayo","chapter":"12","verse":"40","text":"Nimar mana kaka Jona ne ni ei rech marangʼongo kuom ndalo adek odiechiengʼ gotieno, e kaka Wuod Dhano bende biro bedo ei chuny lowo kuom ndalo adek odiechiengʼ gotieno."},{"book":"Mathayo","chapter":"12","verse":"41","text":"Jo-Nineve biro chungʼ e bura kaachiel gi tiengʼni kendo nongʼadnegi bura kaka joketho; nimar gin ne giweyo richo kane giwinjo yalo mar Jona, to sani koro nitie ngʼato maduongʼ moloyo Jona."},{"book":"Mathayo","chapter":"12","verse":"42","text":"Ruoth ma dhako mar piny ma milambo nochungʼ chiengʼ bura kaachiel gi tiengʼni kendo nongʼadne bura kaka jaketho, nimar nobiro koa e tungʼ piny kuma bor mondo owinj rieko Solomon, to sani koro nitie ngʼato ka maduongʼ moloyo Solomon."},{"book":"Mathayo","chapter":"12","verse":"43","text":"“Ka jachien marach owuok kuom ngʼato, owuotho kuonde motwo koni gi koni, komanyo kama doyudie yweyo, to ok oyudi."},{"book":"Mathayo","chapter":"12","verse":"44","text":"Eka owacho ni, ‘Abiro dok e ot mane aaye.’ Ka ochopo to oyudo ka odno iye ninono, koyweye maler kendo ochan maber."},{"book":"Mathayo","chapter":"12","verse":"45","text":"Eka odok kendo oomo jochiende abiriyo mamoko maricho moloye, kendo gibiro gidonj mi gidag kanyo. Bangʼe achien ngima ngʼatno bedo marach moloyo kaka nochal mokwongo. Kamano e kaka biro timore ne tiengʼ marachni.”"},{"book":"Mathayo","chapter":"12","verse":"46","text":"Kane Yesu pod wuoyo gi oganda mane ochokore, min-gi kaachiel gi owetene nochungʼ oko ka gidwaro wuoyo kode."},{"book":"Mathayo","chapter":"12","verse":"47","text":"Ngʼat moro nowachone Yesu niya, “Minu gi oweteni ochungʼ oko gidwaro wuoyo kodi.”"},{"book":"Mathayo","chapter":"12","verse":"48","text":"Nodwoko ngʼatno niya, “Minwa to en ngʼa, koso owetena to gin ngʼa gini?”"},{"book":"Mathayo","chapter":"12","verse":"49","text":"Eka nosiemone jopuonjrene kowacho niya, “Jogi e minwa gi owetena."},{"book":"Mathayo","chapter":"12","verse":"50","text":"Nimar ngʼato angʼata matimo dwaro mar Wuora manie polo e owadwa gi nyaminwa kod minwa.”"}]}