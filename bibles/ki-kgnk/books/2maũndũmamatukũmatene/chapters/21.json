{"data":[{"book":"2 Maũndũ ma Matukũ ma Tene","chapter":"21","verse":"1","text":"Nake Jehoshafatu akĩhurũka hamwe na maithe make na agĩthikwo hamwe nao o kũu Itũũra Inene rĩa Daudi. Nake mũriũ Jehoramu agĩtuĩka mũthamaki ithenya rĩake."},{"book":"2 Maũndũ ma Matukũ ma Tene","chapter":"21","verse":"2","text":"Ariũ a ithe na Jehoramu mũrũ wa Jehoshafatu maarĩ Azaria, na Jehieli, na Zekaria, na Azariahu, na Mikaeli, na Shefatia. Acio othe maarĩ ariũ a Jehoshafatu mũthamaki wa Isiraeli."},{"book":"2 Maũndũ ma Matukũ ma Tene","chapter":"21","verse":"3","text":"Ithe nĩamaheete iheo nyingĩ cia betha na thahabu na indo ingĩ cia goro, o hamwe na matũũra manene mairigĩre na thingo cia hinya kũu Juda, no aaheanire ũthamaki kũrĩ Jehoramu tondũ nĩwe warĩ mũriũ wa irigithathi."},{"book":"2 Maũndũ ma Matukũ ma Tene","chapter":"21","verse":"4","text":"Rĩrĩa Jehoramu eehaandire na akĩrũma ũthamaki-inĩ wa ithe-rĩ, nĩooragire ariũ a ithe othe na rũhiũ rwa njora, o hamwe na anene amwe a nyũmba ya ũthamaki a Isiraeli."},{"book":"2 Maũndũ ma Matukũ ma Tene","chapter":"21","verse":"5","text":"Jehoramu aarĩ wa mĩaka mĩrongo ĩtatũ na ĩĩrĩ rĩrĩa aatuĩkire mũthamaki. Nake agĩthamaka arĩ Jerusalemu mĩaka ĩnana."},{"book":"2 Maũndũ ma Matukũ ma Tene","chapter":"21","verse":"6","text":"Agĩthiĩ na mĩthiĩre ya athamaki a Isiraeli, o ta ũrĩa nyũmba ya Ahabu yekaga, nĩgũkorwo aahikĩtie mwarĩ wa Ahabu. Nake agakĩĩhagia maitho-inĩ ma Jehova."},{"book":"2 Maũndũ ma Matukũ ma Tene","chapter":"21","verse":"7","text":"No o na kũrĩ ũguo-rĩ, nĩ ũndũ wa kĩrĩkanĩro kĩa Jehova kĩrĩa aarĩkanĩire na Daudi, Jehova ndeendaga kwananga nyũmba ya Daudi. Nĩeranĩire atĩ nĩarĩmenyagĩrĩra tawa nĩ ũndũ wake na njiaro ciake nginya tene."},{"book":"2 Maũndũ ma Matukũ ma Tene","chapter":"21","verse":"8","text":"Hĩndĩ ya Jehoramu-rĩ, Edomu nĩmaremeire Juda na magĩtua mũndũ ũngĩ mũthamaki wao ene."},{"book":"2 Maũndũ ma Matukũ ma Tene","chapter":"21","verse":"9","text":"Nĩ ũndũ ũcio Jehoramu agĩthiĩ kuo na anene ake na ngaari ciake cia ita ciothe. Nao andũ a Edomu makĩmũrigiicĩria arĩ hamwe na anene a ngaari ciake cia ita, no agĩũkĩra ũtukũ, akĩũra."},{"book":"2 Maũndũ ma Matukũ ma Tene","chapter":"21","verse":"10","text":"Nginya ũmũthĩ, Edomu matũũraga maremeire Juda."},{"book":"2 Maũndũ ma Matukũ ma Tene","chapter":"21","verse":"11","text":"O na ningĩ nĩakĩte kũndũ kũrĩa gũtũũgĩru kũu irĩma-inĩ cia Juda, na agatũma andũ a Jerusalemu mahũũre ũmaraya, na akahĩtithia andũ a Juda njĩra."},{"book":"2 Maũndũ ma Matukũ ma Tene","chapter":"21","verse":"12","text":"Jehoramu akĩnyiita marũa moimĩte kũrĩ mũnabii Elija maandĩkĩtwo atĩrĩ:"},{"book":"2 Maũndũ ma Matukũ ma Tene","chapter":"21","verse":"13","text":"No rĩrĩ, nĩũthiĩte na mĩthiĩre ya athamaki a Isiraeli, na nĩũtongoretie andũ a Juda na a Jerusalemu nĩguo mahũũre ũmaraya, o ta ũrĩa nyũmba ya Ahabu yekire. O na ningĩ nĩũũragĩte ariũ a thoguo, na andũ a nyũmba ya thoguo, na andũ maarĩ aagĩrĩru gũgũkĩra."},{"book":"2 Maũndũ ma Matukũ ma Tene","chapter":"21","verse":"14","text":"Nĩ ũndũ ũcio, rĩu Jehova akiriĩ kũhũũra andũ aku, na ariũ aku, na atumia aku, na kĩndũ gĩothe gĩaku, acihũũre ihũũra inene."},{"book":"2 Maũndũ ma Matukũ ma Tene","chapter":"21","verse":"15","text":"Wee mwene nĩũkũrũara mũno, ũrũare mũrimũ wa mara ũtangĩhona, nginya mũrimũ ũcio ũtũme mara maku mathire biũ.’ ”"},{"book":"2 Maũndũ ma Matukũ ma Tene","chapter":"21","verse":"16","text":"Jehova akĩarahũrĩra Jehoramu ũũru wa Afilisti na wa Arabu arĩa maatũũraga gũkuhĩ na Akushi."},{"book":"2 Maũndũ ma Matukũ ma Tene","chapter":"21","verse":"17","text":"Magĩtharĩkĩra Juda, na magĩkũhũũra, na magĩkuua indo ciothe iria ciarĩ nyũmba ya mũthamaki, o hamwe na ariũ ake na atumia ake. Ndaatigĩirio mũriũ o na ũmwe o tiga Ahazia ũrĩa warĩ mũnini mũno."},{"book":"2 Maũndũ ma Matukũ ma Tene","chapter":"21","verse":"18","text":"Thuutha wa maũndũ macio mothe-rĩ, Jehova nĩarehithĩirie Jehoramu mũrimũ wa mara ũtangĩhona."},{"book":"2 Maũndũ ma Matukũ ma Tene","chapter":"21","verse":"19","text":"Mahinda mathiianga, mũthia-inĩ wa mĩaka ĩĩrĩ-rĩ, mara make makiuma nĩ ũndũ wa mũrimũ ũcio, nake agĩkua arĩ na ruo rũnene mũno. Andũ ake matiigana gwakia mwaki nĩ ũndũ wa gĩtĩĩo gĩake, ta ũrĩa meekĩte nĩ ũndũ wa maithe."},{"book":"2 Maũndũ ma Matukũ ma Tene","chapter":"21","verse":"20","text":"Jehoramu aarĩ wa mĩaka mĩrongo ĩtatũ na ĩĩrĩ rĩrĩa aatuĩkire mũthamaki, nake aathamakire arĩ Jerusalemu mĩaka ĩnana. Na rĩrĩ, akua gũtirĩ mũndũ wagĩire na kĩeha, nake agĩthikwo Itũũra Inene rĩa Daudi, no ndaathikirwo mbĩrĩra-inĩ cia athamaki."}]}