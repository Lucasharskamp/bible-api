{"data":[{"book":"यूहन्ना","chapter":"16","verse":"1","text":"मैंने तुमको यह इसलिए बताया है ताकि तुम गुमराह न हो जाओ।"},{"book":"यूहन्ना","chapter":"16","verse":"2","text":"वह तुमको यहूदी जमातों से निकाल देंगे, बल्कि वह वक़्त भी आनेवाला है कि जो भी तुमको मार डालेगा वह समझेगा, ‘मैंने अल्लाह की ख़िदमत की है।’"},{"book":"यूहन्ना","chapter":"16","verse":"3","text":"वह इस क़िस्म की हरकतें इसलिए करेंगे कि उन्होंने न बाप को जाना है, न मुझे।"},{"book":"यूहन्ना","chapter":"16","verse":"4","text":"मैंने तुमको यह बातें इसलिए बताई हैं कि जब उनका वक़्त आ जाए तो तुमको याद आए कि मैंने तुम्हें आगाह कर दिया था।"},{"book":"यूहन्ना","chapter":"16","verse":"5","text":"लेकिन अब मैं उसके पास जा रहा हूँ जिसने मुझे भेजा है। तो भी तुममें से कोई मुझसे नहीं पूछता, ‘आप कहाँ जा रहे हैं?’"},{"book":"यूहन्ना","chapter":"16","verse":"6","text":"इसके बजाए तुम्हारे दिल ग़मज़दा हैं कि मैंने तुमको ऐसी बातें बताई हैं।"},{"book":"यूहन्ना","chapter":"16","verse":"7","text":"लेकिन मैं तुमको सच बताता हूँ कि तुम्हारे लिए फ़ायदामंद है कि मैं जा रहा हूँ। अगर मैं न जाऊँ तो मददगार तुम्हारे पास नहीं आएगा। लेकिन अगर मैं जाऊँ तो मैं उसे तुम्हारे पास भेज दूँगा।"},{"book":"यूहन्ना","chapter":"16","verse":"8","text":"और जब वह आएगा तो गुनाह, रास्तबाज़ी और अदालत के बारे में दुनिया की ग़लती को बेनिक़ाब करके यह ज़ाहिर करेगा :"},{"book":"यूहन्ना","chapter":"16","verse":"9","text":"गुनाह के बारे में यह कि लोग मुझ पर ईमान नहीं रखते,"},{"book":"यूहन्ना","chapter":"16","verse":"10","text":"रास्तबाज़ी के बारे में यह कि मैं बाप के पास जा रहा हूँ और तुम मुझे अब से नहीं देखोगे,"},{"book":"यूहन्ना","chapter":"16","verse":"11","text":"और अदालत के बारे में यह कि इस दुनिया के हुक्मरान की अदालत हो चुकी है।"},{"book":"यूहन्ना","chapter":"16","verse":"12","text":"मुझे तुमको मज़ीद बहुत कुछ बताना है, लेकिन इस वक़्त तुम उसे बरदाश्त नहीं कर सकते।"},{"book":"यूहन्ना","chapter":"16","verse":"13","text":"जब सच्चाई का रूह आएगा तो वह पूरी सच्चाई की तरफ़ तुम्हारी राहनुमाई करेगा। वह अपनी मरज़ी से बात नहीं करेगा बल्कि सिर्फ़ वही कुछ कहेगा जो वह ख़ुद सुनेगा। वही तुमको मुस्तक़बिल के बारे में भी बताएगा।"},{"book":"यूहन्ना","chapter":"16","verse":"14","text":"और वह इसमें मुझे जलाल देगा कि वह तुमको वही कुछ सुनाएगा जो उसे मुझसे मिला होगा।"},{"book":"यूहन्ना","chapter":"16","verse":"15","text":"जो कुछ भी बाप का है वह मेरा है। इसलिए मैंने कहा, ‘रूह तुमको वही कुछ सुनाएगा जो उसे मुझसे मिला होगा।’"},{"book":"यूहन्ना","chapter":"16","verse":"16","text":"थोड़ी देर के बाद तुम मुझे नहीं देखोगे। फिर थोड़ी देर के बाद तुम मुझे दुबारा देख लोगे।”"},{"book":"यूहन्ना","chapter":"16","verse":"17","text":"उसके कुछ शागिर्द आपस में बात करने लगे, “ईसा के यह कहने से क्या मुराद है कि ‘थोड़ी देर के बाद तुम मुझे नहीं देखोगे, फिर थोड़ी देर के बाद मुझे दुबारा देख लोगे’? और इसका क्या मतलब है, ‘मैं बाप के पास जा रहा हूँ’?”"},{"book":"यूहन्ना","chapter":"16","verse":"18","text":"और वह सोचते रहे, “यह किस क़िस्म की ‘थोड़ी देर’ है जिसका ज़िक्र वह कर रहे हैं? हम उनकी बात नहीं समझते।”"},{"book":"यूहन्ना","chapter":"16","verse":"19","text":"ईसा ने जान लिया कि वह मुझसे इसके बारे में सवाल करना चाहते हैं। इसलिए उसने कहा, “क्या तुम एक दूसरे से पूछ रहे हो कि मेरी इस बात का क्या मतलब है कि ‘थोड़ी देर के बाद तुम मुझे नहीं देखोगे, फिर थोड़ी देर के बाद मुझे दुबारा देख लोगे’?"},{"book":"यूहन्ना","chapter":"16","verse":"20","text":"मैं तुमको सच बताता हूँ कि तुम रो रोकर मातम करोगे जबकि दुनिया ख़ुश होगी। तुम ग़म करोगे, लेकिन तुम्हारा ग़म ख़ुशी में बदल जाएगा।"},{"book":"यूहन्ना","chapter":"16","verse":"21","text":"जब किसी औरत के बच्चा पैदा होनेवाला होता है तो उसे ग़म और तकलीफ़ होती है क्योंकि उसका वक़्त आ गया है। लेकिन ज्योंही बच्चा पैदा हो जाता है तो माँ ख़ुशी के मारे कि एक इनसान दुनिया में आ गया है अपनी तमाम मुसीबत भूल जाती है।"},{"book":"यूहन्ना","chapter":"16","verse":"22","text":"यही तुम्हारी हालत है। क्योंकि अब तुम ग़मज़दा हो, लेकिन मैं तुमसे दुबारा मिलूँगा। उस वक़्त तुमको ख़ुशी होगी, ऐसी ख़ुशी जो तुमसे कोई छीन न लेगा।"},{"book":"यूहन्ना","chapter":"16","verse":"23","text":"उस दिन तुम मुझसे कुछ नहीं पूछोगे। मैं तुमको सच बताता हूँ कि जो कुछ तुम मेरे नाम में बाप से माँगोगे वह तुमको देगा।"},{"book":"यूहन्ना","chapter":"16","verse":"24","text":"अब तक तुमने मेरे नाम में कुछ नहीं माँगा। माँगो तो तुमको मिलेगा। फिर तुम्हारी ख़ुशी पूरी हो जाएगी।"},{"book":"यूहन्ना","chapter":"16","verse":"25","text":"मैंने तुमको यह तमसीलों में बताया है। लेकिन एक दिन आएगा जब मैं ऐसा नहीं करूँगा। उस वक़्त मैं तमसीलों में बात नहीं करूँगा बल्कि तुमको बाप के बारे में साफ़ साफ़ बता दूँगा।"},{"book":"यूहन्ना","chapter":"16","verse":"26","text":"उस दिन तुम मेरा नाम लेकर माँगोगे। मेरे कहने का मतलब यह नहीं कि मैं ही तुम्हारी ख़ातिर बाप से दरख़ास्त करूँगा।"},{"book":"यूहन्ना","chapter":"16","verse":"27","text":"क्योंकि बाप ख़ुद तुमको प्यार करता है, इसलिए कि तुमने मुझे प्यार किया है और ईमान लाए हो कि मैं अल्लाह में से निकल आया हूँ।"},{"book":"यूहन्ना","chapter":"16","verse":"28","text":"मैं बाप में से निकलकर दुनिया में आया हूँ। और अब मैं दुनिया को छोड़कर बाप के पास वापस जाता हूँ।”"},{"book":"यूहन्ना","chapter":"16","verse":"29","text":"इस पर उसके शागिर्दों ने कहा, “अब आप तमसीलों में नहीं बल्कि साफ़ साफ़ बात कर रहे हैं।"},{"book":"यूहन्ना","chapter":"16","verse":"30","text":"अब हमें समझ आई है कि आप सब कुछ जानते हैं और कि इसकी ज़रूरत नहीं कि कोई आपकी पूछ-गछ करे। इसलिए हम ईमान रखते हैं कि आप अल्लाह में से निकलकर आए हैं।”"},{"book":"यूहन्ना","chapter":"16","verse":"31","text":"ईसा ने जवाब दिया, “अब तुम ईमान रखते हो?"},{"book":"यूहन्ना","chapter":"16","verse":"32","text":"देखो, वह वक़्त आ रहा है बल्कि आ चुका है जब तुम तित्तर-बित्तर हो जाओगे। मुझे अकेला छोड़कर हर एक अपने घर चला जाएगा। तो भी मैं अकेला नहीं हूँगा क्योंकि बाप मेरे साथ है।"},{"book":"यूहन्ना","chapter":"16","verse":"33","text":"मैंने तुमको इसलिए यह बात बताई ताकि तुम मुझमें सलामती पाओ। दुनिया में तुम मुसीबत में फँसे रहते हो। लेकिन हौसला रखो, मैं दुनिया पर ग़ालिब आया हूँ।”"}]}