{"data":[{"book":"يّتّ سْتْي","chapter":"20","verse":"1","text":"نَ تّمُي عَلَتَلَ نَشَ يِ مَسٍنيِ تِ؛"},{"book":"يّتّ سْتْي","chapter":"20","verse":"2","text":"«ﭑ تَن عَلَتَلَ نَن وٌ مَرِفِ عَلَ رَ، نَشَن وٌ رَ مِنِ مِسِرَ كٌنيِيَ كُي.»"},{"book":"يّتّ سْتْي","chapter":"20","verse":"3","text":"«وٌ نَشَ عَلَ فبّتّيٍ بَتُ بَقٍ ﭑ تَن نَ.»"},{"book":"يّتّ سْتْي","chapter":"20","verse":"4","text":"«وٌ نَشَ كُيٍ يٌ يَءِلَن نَشَن مِسَالِشِ سٍ ندٍ رَ، نَشَن تٌمَ كٌورٍ نُن بْشِ مَ، شَ نَ مُ نَشَن لُمَ يٍ نُن بْشِ بُن مَ."},{"book":"يّتّ سْتْي","chapter":"20","verse":"5","text":"وٌ نَشَ وٌ مَقٍلٍن نَ سٍ مْولِيٍ بّ، وٌ نَشَ عٍ بَتُ، بَرِ مَ ﭑ تَن وٌ مَرِفِ عَلَتَلَ، ﭑ مُ وَ مَ ﭑ قِرِن ندٍ شْن. نَشٍيٍ ﭑ شْنمَ، ﭑ نٍيٍ بْنسْي رَتْنمَ نّ هَن عٍ تٌلٌنتٌلٌنيِيٍ، شَ نَ مُ عَ رَ عٍ تٌلٌبِتّيٍ شَ دِيٍ."},{"book":"يّتّ سْتْي","chapter":"20","verse":"6","text":"كْنْ مِشِ نَشٍيٍ ﭑ شَنُمَ، عٍ بِرَ ﭑ مَ سّرِيّ قْشْ رَ، ﭑ هِننّمَ عٍ رَ شَنُنتٍيَ كُي عَبَدَن.»"},{"book":"يّتّ سْتْي","chapter":"20","verse":"7","text":"«وٌ نَشَ ﭑ شِلِ يٍلٍقُ، بَرِ مَ ﭑ تَن عَلَتَلَ مُ دِحّمَ مِشِيٍ مَ، نَشٍيٍ نَ قٍ مْولِ رَبَمَ.»"},{"book":"يّتّ سْتْي","chapter":"20","verse":"8","text":"«وٌ شَ رَتُ مَلَبُي لْشْي مَ، وٌ شَ عَ بِنيَ."},{"book":"يّتّ سْتْي","chapter":"20","verse":"9","text":"وٌ نْمَ وَلِ بِرِن نَبَدٍ شِ سٍننِ بُن مَ،"},{"book":"يّتّ سْتْي","chapter":"20","verse":"10","text":"كْنْ نَ شِ سٌلٌقٍرٍ ندٍ قِندِ مَ مَلَبُي لْشْي رَ وٌ مَرِفِ عَلَتَلَ شَ بِنيّ بُن مَ. وٌ نَشَ وَلِ يٌ رَبَ نَ لْشْي، وٌ تَن، وٌ شَ دِيٍ، وٌ شَ كٌنيِيٍ، وٌ شَ شُرُ سٍيٍ، نُن وٌ شَ شْحّيٍ."},{"book":"يّتّ سْتْي","chapter":"20","verse":"11","text":"عَلَتَلَ دُنِحَ نُن سٍ بِرِن دَا شِ سٍننِ نَن بُن مَ. عَ تٌ فّ نَ رَ عَ نَشَ عَ مَلَبُ عَ شِ سٌلٌقٍرٍ ندٍ. نَ نَن عَ شّيشِ، عَلَتَلَ نَشَ بَرَكّ سَ نَ مَلَبُي لْشْي مَ، عَ قِندِ لْشْي سّنِيّنشِ رَ.»"},{"book":"يّتّ سْتْي","chapter":"20","verse":"12","text":"«وٌ شَ وٌ بَبَ نُن وٌ نفَ بِنيَ. نَ كُي وٌ شَ سِمَيَ شْن كُيَمَ نّ بْشِ مَ، وٌ مَرِفِ عَلَتَلَ نَشَن قِمَ وٌ مَ.»"},{"book":"يّتّ سْتْي","chapter":"20","verse":"13","text":"«وٌ نَشَ مِشِ قَشَ.»"},{"book":"يّتّ سْتْي","chapter":"20","verse":"14","text":"«وٌ نَشَ يّنّ رَبَ.»"},{"book":"يّتّ سْتْي","chapter":"20","verse":"15","text":"«وٌ نَشَ مُحّ تِ.»"},{"book":"يّتّ سْتْي","chapter":"20","verse":"16","text":"«وٌ نَشَ وٌ بٌورٍ تْوحّفّ.»"},{"book":"يّتّ سْتْي","chapter":"20","verse":"17","text":"«وٌ نَشَ مِلَ وٌ بٌورٍ شَ هَرِفٍ مَ، عَلْ عَ شَ بَنشِ، عَ شَ فِنّ، عَ شَ كٌنيِيٍ، عَ شَ نِنفٍ، شَ نَ مُ عَ شَ سٌقَلٍ.»"},{"book":"يّتّ سْتْي","chapter":"20","verse":"18","text":"حَمَ تٌ نَ فَلَنيِ، سٍيَمَكْنيِ، نُن تُورِ تٌ فٍيَ قَرِ، عٍ قَ سَرَ شُي مّ، عٍ نَشَ سّرّن فَاشُي رَ. عٍ نَشَ مَكُيَ مّننِ رَ،"},{"book":"يّتّ سْتْي","chapter":"20","verse":"19","text":"عٍ قَ عَ قَلَ مُنسَ بّ، «عِ تَن شَ وْيّن مُشُ رَ، عَلَتَلَ شُي وٌن قَشَمَ نّ.»"},{"book":"يّتّ سْتْي","chapter":"20","verse":"20","text":"مُنسَ نَشَ عَ قَلَ حَمَ بّ، «هَلِ وٌ مُ فَاشُ. عَلَ نَ وٌ مَتٌقٍ، عَلَكٌ وٌ شَ فَاشُ عَ يَ رَ، وٌ شَ يُنُبِ لُ نَ.»"},{"book":"يّتّ سْتْي","chapter":"20","verse":"21","text":"حَمَ نَشَ لُ يِرٍ مَكُيٍ، كْنْ مُنسَ تَن نَشَ سِفَ نَ نُشُي قْورْشِ يِرٍ عَلَتَلَ نُ نَ دّننَشّ."},{"book":"يّتّ سْتْي","chapter":"20","verse":"22","text":"عَلَتَلَ نَشَ عَ مَسٍن مُنسَ بّ، «عِ شَ يِ مَسٍنيِ تِ عِسِرَيِلَكَيٍ بّ، ‹وٌ بَرَ عَ تٌ، ﭑ بَرَ وْيّن وٌ رَ كٍلِقٍ كٌورٍ مَ."},{"book":"يّتّ سْتْي","chapter":"20","verse":"23","text":"وٌ نَشَ كُيٍ يٌ يَءِلَن فبٍتِ نُن شّيمَ رَ نَشَن لُمَ ﭑ سّيتِ مَ."},{"book":"يّتّ سْتْي","chapter":"20","verse":"24","text":"وٌ شَ سّرّشّبَدٍ يَءِلَن ﭑ بّ بّندّ رَ. وٌ شَ شُرُ سٍيٍ بَ سّرّشّ فَن دَاشِ نُن شَنُنتٍيَ سّرّشّ رَ. وٌ نَ ﭑ شِلِ بِنيَ، ﭑ بَرَكّ سَمَ نّ وٌ مَ."},{"book":"يّتّ سْتْي","chapter":"20","verse":"25","text":"شَ وٌ سَ سّرّشّبَدٍ تِمَ ﭑ بّ فّمّ رَ، وٌ نَشَ عَ تِ فّمّ مَسٌلِشِيٍ رَ، بَرِ مَ نَ عَ نِيَمَ نّ عَ شَ قِندِ سٍ سّنِيّنتَرٍ رَ."},{"book":"يّتّ سْتْي","chapter":"20","verse":"26","text":"وٌ نَشَ ﭑ مَ سّرّشّبَدٍ عِتٍ، شَ نَ مُ عَ رَ سّرّشّدُبّ شَ دٌنمَ كُيٍ بُنيِ مَبَمَ نّ.›»"}]}