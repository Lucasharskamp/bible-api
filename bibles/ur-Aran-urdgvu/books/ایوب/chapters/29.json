{"data":[{"book":"ایوب","chapter":"29","verse":"1","text":"ایوب نے اپنی بات جاری رکھ کر کہا،"},{"book":"ایوب","chapter":"29","verse":"2","text":"”کاش مَیں دوبارہ ماضی کے وہ دن گزار سکوں جب اللہ میری دیکھ بھال کرتا تھا،"},{"book":"ایوب","chapter":"29","verse":"3","text":"جب اُس کی شمع میرے سر کے اوپر چمکتی رہی اور مَیں اُس کی روشنی کی مدد سے اندھیرے میں چلتا تھا۔"},{"book":"ایوب","chapter":"29","verse":"4","text":"اُس وقت میری جوانی عروج پر تھی اور میرا خیمہ اللہ کے سائے میں رہتا تھا۔"},{"book":"ایوب","chapter":"29","verse":"5","text":"قادرِ مطلق میرے ساتھ تھا، اور مَیں اپنے بیٹوں سے گھرا رہتا تھا۔"},{"book":"ایوب","chapter":"29","verse":"6","text":"کثرت کے باعث میرے قدم دہی سے دھوئے رہتے اور چٹان سے تیل کی ندیاں پھوٹ کر نکلتی تھیں۔"},{"book":"ایوب","chapter":"29","verse":"7","text":"جب کبھی مَیں شہر کے دروازے سے نکل کر چوک میں اپنی کرسی پر بیٹھ جاتا"},{"book":"ایوب","chapter":"29","verse":"8","text":"تو جوان آدمی مجھے دیکھ کر پیچھے ہٹ کر چھپ جاتے، بزرگ اُٹھ کر کھڑے رہتے،"},{"book":"ایوب","chapter":"29","verse":"9","text":"رئیس بولنے سے باز آ کر منہ پر ہاتھ رکھتے،"},{"book":"ایوب","chapter":"29","verse":"10","text":"شرفا کی آواز دب جاتی اور اُن کی زبان تالو سے چپک جاتی تھی۔"},{"book":"ایوب","chapter":"29","verse":"11","text":"جس کان نے میری باتیں سنیں اُس نے مجھے مبارک کہا، جس آنکھ نے مجھے دیکھا اُس نے میرے حق میں گواہی دی۔"},{"book":"ایوب","chapter":"29","verse":"12","text":"کیونکہ جو مصیبت میں آ کر آواز دیتا اُسے مَیں بچاتا، بےسہارا یتیم کو چھٹکارا دیتا تھا۔"},{"book":"ایوب","chapter":"29","verse":"13","text":"تباہ ہونے والے مجھے برکت دیتے تھے۔ میرے باعث بیواؤں کے دلوں سے خوشی کے نعرے اُبھر آتے تھے۔"},{"book":"ایوب","chapter":"29","verse":"14","text":"مَیں راست بازی سے ملبّس اور راست بازی مجھ سے ملبّس رہتی تھی، انصاف میرا چوغہ اور پگڑی تھا۔"},{"book":"ایوب","chapter":"29","verse":"15","text":"اندھوں کے لئے مَیں آنکھیں، لنگڑوں کے لئے پاؤں بنا رہتا تھا۔"},{"book":"ایوب","chapter":"29","verse":"16","text":"مَیں غریبوں کا باپ تھا، اور جب کبھی اجنبی کو مقدمہ لڑنا پڑا تو مَیں غور سے اُس کے معاملے کا معائنہ کرتا تھا تاکہ اُس کا حق مارا نہ جائے۔"},{"book":"ایوب","chapter":"29","verse":"17","text":"مَیں نے بےدین کا جبڑا توڑ کر اُس کے دانتوں میں سے شکار چھڑایا۔"},{"book":"ایوب","chapter":"29","verse":"18","text":"اُس وقت میرا خیال تھا، ’مَیں اپنے ہی گھر میں وفات پاؤں گا، سیمرغ کی طرح اپنی زندگی کے دنوں میں اضافہ کروں گا۔"},{"book":"ایوب","chapter":"29","verse":"19","text":"میری جڑیں پانی تک پھیلی اور میری شاخیں اوس سے تر رہیں گی۔"},{"book":"ایوب","chapter":"29","verse":"20","text":"میری عزت ہر وقت تازہ رہے گی، اور میرے ہاتھ کی کمان کو نئی تقویت ملتی رہے گی۔‘"},{"book":"ایوب","chapter":"29","verse":"21","text":"لوگ میری سن کر خاموشی سے میرے مشوروں کے انتظار میں رہتے تھے۔"},{"book":"ایوب","chapter":"29","verse":"22","text":"میرے بات کرنے پر وہ جواب میں کچھ نہ کہتے بلکہ میرے الفاظ ہلکی سی بوندا باندی کی طرح اُن پر ٹپکتے رہتے۔"},{"book":"ایوب","chapter":"29","verse":"23","text":"جس طرح انسان شدت سے بارش کے انتظار میں رہتا ہے اُسی طرح وہ میرے انتظار میں رہتے تھے۔ وہ منہ پسار کر بہار کی بارش کی طرح میرے الفاظ کو جذب کر لیتے تھے۔"},{"book":"ایوب","chapter":"29","verse":"24","text":"جب مَیں اُن سے بات کرتے وقت مسکراتا تو اُنہیں یقین نہیں آتا تھا، میری اُن پر مہربانی اُن کے نزدیک نہایت قیمتی تھی۔"},{"book":"ایوب","chapter":"29","verse":"25","text":"مَیں اُن کی راہ اُن کے لئے چن کر اُن کی قیادت کرتا، اُن کے درمیان یوں بستا تھا جس طرح بادشاہ اپنے دستوں کے درمیان۔ مَیں اُس کی مانند تھا جو ماتم کرنے والوں کو تسلی دیتا ہے۔"}]}