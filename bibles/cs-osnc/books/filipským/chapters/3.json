{"data":[{"book":"Filipským","chapter":"3","verse":"1","text":"A tak ať se děje cokoliv, bratři, radujte se z toho, že patříte Bohu. Musím to opakovat znovu a znovu, protože v té radosti je vaše síla."},{"book":"Filipským","chapter":"3","verse":"2","text":"A nedejte se zmást těmi svůdci, kteří jako psi pořád štěkají, že jste povinni řídit se starými tradicemi, jako je například židovská obřízka, a tvrdí, že jen podle toho se pozná, kdo patří Bohu."},{"book":"Filipským","chapter":"3","verse":"3","text":"Poznávacím znamením Božího dítěte je sloužit Bohu a nechat se jím vést. My jsme Boží děti. Celý svůj život stavíme na Kristu a nespoléháme se na vnější znaky židovství."},{"book":"Filipským","chapter":"3","verse":"4","text":"Kdyby oni měli pravdu, pak bych největší výsady u Boha musel mít já. Vždyť jsem narozen z čistokrevných židovských rodičů, jejichž rodokmen sahá až k Benjamínovi,"},{"book":"Filipským","chapter":"3","verse":"5","text":"obřezán jsem byl týden po narození. Může mít někdo židovštější původ? Navíc jsem byl jako farizej vychováván k nejpřísnějšímu dodržování zákona a tradic"},{"book":"Filipským","chapter":"3","verse":"6","text":"a sotva kdo byl v pronásledování křesťanů horlivější než já. Ze strany židovského náboženství mi nikdo nemohl nic vytknout."},{"book":"Filipským","chapter":"3","verse":"7","text":"Ale to všechno, na čem jsem si kdysi zakládal, ztratilo pro mne jakoukoliv cenu, když jsem poznal Krista."},{"book":"Filipským","chapter":"3","verse":"8","text":"Ve skutečnosti to všechno pokládám za nevýhodu, srovnám-li to s tím úžasným poznáním, že Ježíš Kristus je můj Pán."},{"book":"Filipským","chapter":"3","verse":"9","text":"jen abych získal Krista a v něm zakotvil. Už se nestarám jako dříve, dokud jsem byl židem, jak si Boha naklonit zachováváním zákonů a nařízení, protože vím, že Bůh ode mne nevyžaduje nic jiného než víru v Krista. Věřit ovšem znamená:"},{"book":"Filipským","chapter":"3","verse":"10","text":"poznat Krista a moc jeho zmrtvýchvstání a podílet se na jeho utrpení. A tak chci i já podstoupit jeho smrt"},{"book":"Filipským","chapter":"3","verse":"11","text":"a dosáhnout tím i zmrtvýchvstání."},{"book":"Filipským","chapter":"3","verse":"12","text":"Nemyslím si, že bych toho všeho už dosáhl; to jistě ne. Snažím se však ze všech sil, abych to získal, když mne již získal Kristus."},{"book":"Filipským","chapter":"3","verse":"13","text":"Bratři, opravdu si nenamlouvám, že bych již byl u cíle, ale o jedno mi jde: nechávám všechno za sebou a upírám se jen k tomu, co je přede mnou."},{"book":"Filipským","chapter":"3","verse":"14","text":"Mířím přímo k cíli, kde mne čeká věnec vítězů – nový život, ke kterému mne Bůh prostřednictvím Ježíše Krista povolal."},{"book":"Filipským","chapter":"3","verse":"15","text":"Doufám, že všichni, kdo jste už ve víře dorostli k dospělosti, díváte se na ty věci stejně jako já. Pokud byste měli ještě nějaké pochybnosti, Bůh vám i v tom dá časem jasno."},{"book":"Filipským","chapter":"3","verse":"16","text":"Hlavně se pevně držte alespoň té pravdy, kterou už znáte."},{"book":"Filipským","chapter":"3","verse":"17","text":"A tak, bratři, dělejte to jako já a řiďte se příkladem všech, kdo tak žijí."},{"book":"Filipským","chapter":"3","verse":"18","text":"Už jsem vám přece víckrát říkal – a dnes se mi chce přímo plakat při tom pomyšlení –, kolik je mezi námi lidí, kteří jsou ve skutečnosti Kristovými nepřáteli. Zbožňují jen svůj vlastní žaludek, chlubí se tím, zač by se měli stydět, a myslí jen na to, jak se mít na světě dobře."},{"book":"Filipským","chapter":"3","verse":"19","text":"Ti svou věčnost prohráli."},{"book":"Filipským","chapter":"3","verse":"20","text":"Naše pravá vlast je tam, kde je Ježíš Kristus, a my se těšíme, že se k nám odtud vrátí,"},{"book":"Filipským","chapter":"3","verse":"21","text":"aby naše slabá a smrtelná těla proměnil a dal jim stejnou podstatu, jakou mělo jeho tělo po vzkříšení. On je schopen to učinit, protože je Pánem vesmíru."}]}