{"data":[{"book":"Revhitiko","chapter":"1","verse":"1","text":"Jehovha akadana Mozisi akataura naye ari muTende Rokusangana akati,"},{"book":"Revhitiko","chapter":"1","verse":"2","text":"“Taura kuvana vaIsraeri uti kwavari, ‘Kana munhu upi zvake pakati penyu achiuya nechipiriso kuna Jehovha ngaauye nechipiriso chezvipfuwo, zvemombe kana zvamakwai."},{"book":"Revhitiko","chapter":"1","verse":"3","text":"“ ‘Kana chipiriso chake chiri chinopiswa chinobva mudanga remombe, ngaape chikono chisina kuremara. Ngaachibayire pamusuo weTende Rokusangana kuti chigamuchirwe pamberi paJehovha."},{"book":"Revhitiko","chapter":"1","verse":"4","text":"Anofanira kuisa ruoko rwake pamusoro pechibayiro chinopiswa uye chichagamuchirwa chakamumirira iye kuti chimuyananisire."},{"book":"Revhitiko","chapter":"1","verse":"5","text":"Ngaabaye hando diki pamberi paJehovha uye ipapo vanakomana vaAroni vaprista vachauya neropa vagorisasa paaritari kumativi ose pamusuo wokupinda nawo muTende Rokusangana."},{"book":"Revhitiko","chapter":"1","verse":"6","text":"Anofanira kuvhiya chipiriso chinopiswa agochicheka kuita zvidimbu zvidimbu."},{"book":"Revhitiko","chapter":"1","verse":"7","text":"Vanakomana vaAroni, muprista, vanofanira kuisa moto paaritari vagoronga huni pamoto."},{"book":"Revhitiko","chapter":"1","verse":"8","text":"Ipapo vanakomana vaAroni vaprista vacharonga zvidimbu zvenyama, zvichisanganisira musoro namafuta pamusoro pehuni dzinenge dzichipfuta paaritari."},{"book":"Revhitiko","chapter":"1","verse":"9","text":"Anofanira kusuka nyama yomukati namakumbo nemvura, uye muprista agopisa zvose paaritari. Chipiriso chinopiswa, chipiriso chinogadzirwa nomoto, chinonhuhwira zvinofadza kuna Jehovha."},{"book":"Revhitiko","chapter":"1","verse":"10","text":"“ ‘Kana chipiriso chiri chinopiswa, chinobva muzvipfuwo, chiri chegwai kana chembudzi, anofanira kupa chikono chisina kuremara."},{"book":"Revhitiko","chapter":"1","verse":"11","text":"Ngaachibayire parutivi rwearitari nechokumusoro pamberi paJehovha, vanakomana vaAroni vaprista vagosasa ropa kumativi ose earitari."},{"book":"Revhitiko","chapter":"1","verse":"12","text":"Anofanira kucheka nyama muzvidimbu uye muprista achaironga pamwe chete nomusoro namafuta pamusoro pehuni dzinenge dzichipfuta paaritari."},{"book":"Revhitiko","chapter":"1","verse":"13","text":"Anofanira kusuka nyama yomukati namakumbo nemvura, uye muprista anofanira kuuyisa zvose agozvipisa pamusoro pearitari. Chibayiro chinopiswa, chibayiro chakagadzirwa nomoto, chinonhuhwira zvinofadza kuna Jehovha."},{"book":"Revhitiko","chapter":"1","verse":"14","text":"“ ‘Kana chipiriso chake kuna Jehovha chiri chipiriso chinopiswa cheshiri, ngaape njiva kana hangaiwa ichiri diki."},{"book":"Revhitiko","chapter":"1","verse":"15","text":"Muprista achaiisa paaritari agodambura musoro, oipisa paaritari; ropa rayo richaerera parutivi pearitari."},{"book":"Revhitiko","chapter":"1","verse":"16","text":"Ngaabvise chihururu neminhenga agozvikanda kumabvazuva kwearitari kunenge kune madota."},{"book":"Revhitiko","chapter":"1","verse":"17","text":"Achaibvambura namapapiro ayo asingaiparadzanisi zvachose, muprista agoipisa pahuni dziri pamoto uri paaritari. Chipiriso chinopiswa, chipiriso chakagadzirwa nomoto, chinonhuhwira zvinofadza kuna Jehovha."}]}