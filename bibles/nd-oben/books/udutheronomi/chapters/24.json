{"data":[{"book":"UDutheronomi","chapter":"24","verse":"1","text":"“Nxa indoda ingathatha umfazi kodwa angayithokozisi ngoba indoda ifumene ihlazo ngaye ibe isimlobela incwadi yokuquma umtshado, imnike, ibisimxotsha endlini yayo,"},{"book":"UDutheronomi","chapter":"24","verse":"2","text":"kuthi esesukile endlini yaleyondoda athathwe ngeyinye indoda,"},{"book":"UDutheronomi","chapter":"24","verse":"3","text":"layo leyondoda yesibili imsole imnike incwadi yokwehlukana, imqhubele ibe isimxotsha emzini wayo, kumbe leyondoda ife,"},{"book":"UDutheronomi","chapter":"24","verse":"4","text":"kutsho ukuthi indoda yakhe yakuqala, eyamalayo, ayivunyelwa ukumthatha futhi ngemva kokuba eselalelihlazo. Lokho kungaba yisinengiso emehlweni kaThixo. Lingalethi isono elizweni uThixo uNkulunkulu wenu alinika lona ukuba libe yilifa lenu."},{"book":"UDutheronomi","chapter":"24","verse":"5","text":"Nxa indoda isanda kuthatha, akufanelanga ukuba ithunyelwe empini loba ukuthi iphiwe umsebenzi oqakathekileyo.”"},{"book":"UDutheronomi","chapter":"24","verse":"6","text":"“Lingathathi ilitshe lokuchola lembokodo loba imbokodo yodwa nje ukuba kube yisibambiso senhlawulo, ngoba ngokwenza njalo uthatha ukuphila kube yisibambiso."},{"book":"UDutheronomi","chapter":"24","verse":"7","text":"Nxa owesilisa angafunyanwa ethumba umfowabo wako-Israyeli abesesiyamgcina njengesigqili loba amthengise, kumele afe. Kumele liqede ububi phakathi kwenu."},{"book":"UDutheronomi","chapter":"24","verse":"8","text":"Nxa kuyisifo sobulephero kumele linanzelele kakhulu lenze lokho abaphristi abangabaLevi abalilaya khona. Kumele lilandele khona kanye engabalaya ngakho."},{"book":"UDutheronomi","chapter":"24","verse":"9","text":"Khumbulani lokho okwenziwa nguThixo uNkulunkulu wenu kuMiriyemu endleleni emva kokusuka kwenu eGibhithe."},{"book":"UDutheronomi","chapter":"24","verse":"10","text":"Nxa umakhelwane wakho umeboleka loba yini ungangeni endlini yakhe ukuba uthathe lokho abambisa ngakho."},{"book":"UDutheronomi","chapter":"24","verse":"11","text":"Mana phandle uyekele lowo omebolekayo alethe isibambiso kuwe."},{"book":"UDutheronomi","chapter":"24","verse":"12","text":"Nxa kuyindoda engumyanga, ungayilala isibambiso sakhe silokhu sikuwe."},{"book":"UDutheronomi","chapter":"24","verse":"13","text":"Buyisela isembatho sakhe lingakatshoni ukuze alale esembethe. Yena uzakubonga, kuzaphathwa njengesenzo sokulunga phambi kukaThixo uNkulunkulu wakho."},{"book":"UDutheronomi","chapter":"24","verse":"14","text":"Ungabodlelezela umuntu oqhatshiweyo ongumyanga loba oswelayo, loba engumfowenu wako-Israyeli loba owezizweni ohlala kwelinye lamadolobho enu."},{"book":"UDutheronomi","chapter":"24","verse":"15","text":"Muphe iholo lakhe insuku zonke ilanga lingakatshoni, ngoba ungumyanga uthembe leloholo. Funa asuke akhale kuThixo ekusola, ube lomlandu wesono."},{"book":"UDutheronomi","chapter":"24","verse":"16","text":"Abazali abayikufela abantwababo, loba abantwana bafele abazali babo; ngulowo lalowo uzafela isono sakhe."},{"book":"UDutheronomi","chapter":"24","verse":"17","text":"Ungavaleli owezizweni loba intandane ilungelo layo loba uthathe isembatho somfelokazi ukuze sibe yisibambiso."},{"book":"UDutheronomi","chapter":"24","verse":"18","text":"Khumbula ukuthi wawuyisigqili eGibhithe uThixo uNkulunkulu wakho wakuhlenga khona. Yikho ngikulaya ukuba wenze lokhu."},{"book":"UDutheronomi","chapter":"24","verse":"19","text":"Nxa uvuna ensimini yakho ube usutshiya isikhwebu, ungabuyeli emuva ukuyasithatha, sitshiyele owezizweni, intandane, lomfelokazi, ukuze uThixo uNkulunkulu wakho akubusise kuwo wonke umsebenzi wezandla zakho."},{"book":"UDutheronomi","chapter":"24","verse":"20","text":"Nxa ubhula ama-oliva ezihlahleni zakho ungabuyeli ukuhlola amagatsha njalo. Okuseleyo tshiyela owezizweni, intandane lomfelokazi."},{"book":"UDutheronomi","chapter":"24","verse":"21","text":"Nxa uvuna izithelo zesivini sakho, ungabuyeleli futhi ukuvuna lapho osuvune khona. Okuseleyo tshiyela owezizweni, intandane lomfelokazi."},{"book":"UDutheronomi","chapter":"24","verse":"22","text":"Khumbulani ukuthi laliyizigqili eGibhithe. Yikho ngililaya ukuba lenze lokhu.”"}]}