{"data":[{"book":"ማርቆሴ ፃኣፔ ኮዦ ሃይሶ","chapter":"8","verse":"1","text":"ዬማና ላሚ ሃሣ ሚርጌ ዴሬ ቡኬኔ። ዬያ ቡኬ ዓሶኮ ሙዖንዶ ባኣዚ ባኣሢሮ ዬሱሴ ዒዛኮ ጊንፆ ሃንታ ናኣቶ ፔ ባንሢ ዔኤላዖ ሂዚ ጌዔኔ፦"},{"book":"ማርቆሴ ፃኣፔ ኮዦ ሃይሶ","chapter":"8","verse":"2","text":"«ሃይ ዓሳ ሃኣዛጉዋቴ ሃይሦ ኬሊ ሄላንዳኣና ታኣና ዎላኬ፤ ሃሣ ሙዖንዶ ባኣዚ ዔያቶኮ ባኣሢሮ ታና ሚቻኔ፤"},{"book":"ማርቆሴ ፃኣፔ ኮዦ ሃይሶ","chapter":"8","verse":"3","text":"ዛላ ዔያቶኮ ሃኬይዳፓ ሙኬያኬ፤ ሃያ ናዮና ታኣኒ ዔያቶ ዳኬቶ ጎይፃ ዔያታ ላባንዳኔ» ጌዔኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"4","text":"ዒዛኮ ጊንፆ ሃንታ ናኣታ፦ «ሂዴቶ ሃያ ዳውሎ ቦኦሎይዳ ሃያ ዓሶም ቢያ ጊዳ ሙኡዚ ዴንቃኒ ዳንዳዓይ ዖናዳይ?» ጌዔኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"5","text":"ዬሱሴ ዔያቶም፦ «ዓኣፒኒ ካሣ ዒንሢኮ ዓኣይ?» ጌዒ ዔያቶ ዖኦጬኔ፤ ዔያታ፦ «ላንካይ ካሣ ዓኣኔ» ጌዔኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"6","text":"ዒዚ ዓሳ ሳዓ ዴዓንዳጉዲ ዓይሣዖ ላንካዎ ካሦንሢ ዔኪ ፆኦሲ ጋላታዖ ቡንፂ ዴሮም ጊሽካንዳጉዲ ዒዛኮ ጊንፆ ሃንታ ናኣቶም ዒንጋዛ፥ ናኣታ ዓሶም ጊሽኬኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"7","text":"ዔያቶኮ ሃሣ ዻካ ሞላ ዓኣንቴ ዬንሢሮዋ ጋላታዖ ዴሮም ዒንጋንዳጉዲ ዓይሤኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"8","text":"ዓሳ ቢያ ሙዒ ሚሽካዛ ዓቴ ዶንቦ ዔያታ ላንካይ ዳልጊ ሌማቴ ኩንሢ ዔኬኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"9","text":"ዬያ ሙዔ ዓሶኮ ፓይዳ ዖይዶ ሺያ ኩማንዳያኬ፤ ዬሱሴ ዔያቶ ዳኬሢኮ ጊንፃ፥"},{"book":"ማርቆሴ ፃኣፔ ኮዦ ሃይሶ","chapter":"8","verse":"10","text":"ዒዛኮ ጊንፆ ሃንታ ናኣቶና ዎላ ዋኣፆና ፒንቆ ጎንጎ ጋሮ ጌሊ ዳልማኑታ ጌይንታ ዓጮ ዓኣዼኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"11","text":"ፔርሴ ዓሳ ዬሱሴ ባንሢ ሙኪ ዒዛና ዎላ ማርሞ ዓርቄኔ፤ ዔያታ ዒዛ ጌኤሲና ፒራኒ ኮዓዖ ፆኦሲዳፓ ማዔያ ዓኪ ዲቃሣ ባኣዚ ዻዋንዳጉዲ ዒዛ ዖኦጬኔ። 8፡11 ማቲ. 12፡38፤ ሉቃ. 11፡16።"},{"book":"ማርቆሴ ፃኣፔ ኮዦ ሃይሶ","chapter":"8","verse":"12","text":"ዬሱሴ ዒማና ፔ ዒና ጋርሲም ጌስታዖ፦ «ሃኖ ዎዶ ዓሳ ዲቃሣ ዓኪ ባኣዚ ማዺንታንዳጉዲ ዓይጎሮ ኮዓይ? ጎኔ ታ ዒንሢም ጋዓኔ፤ ፔቴታዖ ዔያቶም ጎኑሞ ዔርዛ ባኣዚ ማዺንታዓኬ» ጌዔኔ። 8፡12 ማቲ. 12፡39፤ ሉቃ. 11፡29።"},{"book":"ማርቆሴ ፃኣፔ ኮዦ ሃይሶ","chapter":"8","verse":"13","text":"ዒዚ ዔያቶ ሃሻዖ ላሚ ዋኣፆና ፒንቆ ጎንጎና ባዞኮ ሶንጌኖ ሱኮ ፒንቄኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"14","text":"ዒዛኮ ጊንፆ ሃንታ ናኣታ ጋላ ዔካንዳዖ ዋላዛ ዋኣፆና ፒንቆ ጎንጎይዳ ዓኣ ዓሶኮ ፔቴ ካሣይዳፓ ዓታዛ ዓኣ ባኣዚ ባኣሴ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"15","text":"ዬሱሴ፦ «ፔርሴ ዓሶና ሄሮዲሴናኮ ሙኑቆ ፃኣዞይዳፓ ካፒንቱዋቴ» ጌዔኔ። 8፡15 ሉቃ. 12፡1።"},{"book":"ማርቆሴ ፃኣፔ ኮዦ ሃይሶ","chapter":"8","verse":"16","text":"ዔያታ ዎሊ ኮይላ፦ «ዒዚ ዬያ ጌዔሢ ኑኡኮ ጋላ ባኣሢሮ ናንዳኔ» ጌዒ ዞርቲሢ ዓርቄኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"17","text":"ዬሱሴ ዬያ ማሊፆ ዔያቶኮ ዔራዖ ሂዚ ዔያቶም ጌዔኔ፦ « ‹ካሣ ኑኡኮ ባኣሢሮኬ› ጌይ ዒንሢ ዓይጎሮ ማላይ? ሃማ ሄላንዳኣና ዒንሢ ማሊ ጶቂሡዋያ ሃሣ ዒንሢም ዔርቱዋያዳ? ዒና ዒንሢኮ ዔኩዋያ ማዒ ሃጊ ዶጬ ጎይሣዳ?"},{"book":"ማርቆሴ ፃኣፔ ኮዦ ሃይሶ","chapter":"8","verse":"18","text":"ዓኣፓ ዒንሢኮ ዛጉዋዓዳ? ዋያ ዒንሢኮ ዋይዙዋዓዳ? ዎዲ ዒንሢ ኮይላ ማሊንቱዋይ! 8፡18 ዔር. 5፡21፤ ሂዚ. 12፡2፤ ማር. 4፡12።"},{"book":"ማርቆሴ ፃኣፔ ኮዦ ሃይሶ","chapter":"8","verse":"19","text":"ሃያኮ ቤርታ ዶንጎ ካሦንሢ ዶንጎ ሺዮ ዓሶም ታኣኒ ቡንፂ ዒንጌ ዎዶና ዶንቦ ዒንሢ ዓኣፒኒ ሌማቴ ኩሙሢ ዔቂሴይ» ጋዓዛ፥ ዔያታ፦ «ታጶ ላምዖ ሌማቴ ኩሙሢ» ጌዔኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"20","text":"ሃሣ ዒዚ፦ «ታኣኒ ላንካዎ ካሦ ዖይዶ ሺዮ ዓሶም ቡንፂ ዒንጌ ዎዶና ዓኣፒኒ ሌማቴ ኩሙሢ ሃሾና ዶንባ ዒንሢ ዔኬይ?» ጌዒ ዔያቶ ዖኦጬኔ። ዔያታኣ፦ «ላንካይ ዳልጊ ሌማቴ ኩሙሢ» ጌዒ ማሄኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"21","text":"ዒዚ ዒማና «ሂዳዖ ሃማ ሄላንዳኣና ዒንሢ ጶቂሡዋያዳ?» ዔያቶም ጌዔኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"22","text":"ዔያታ ቤቴሳይዳ ሄላዛ ዓሳ ፔቴ ዓኣፒ ባይቄ ዓሲ ዬሱሴ ኮራ ዔኪ ሙካዖ ዒዚ ፔ ኩጮና ካኣማንዳጉዲ ዒዛ ሺኢቄኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"23","text":"ዬሱሴ ዓኣፓ ባይቄ ዓሢኮ ኩጮ ዓርቂ ጎቺ ጉርዶ ባኣካፓ ኬሳዖ ዓሢኮ ዓኣፖይዳ ጩቴሢኮ ጊንፃፓ ዓኣፖ ዒዛኮ ካኣማዖ «ዻካ ኔኤም ዔኤቢ ጴዻ» ጌዒ ዒዛ ዖኦጬኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"24","text":"ዓኣፓ ባይቄሢ ዼግ ጌዒ ዛጋዖ፦ «ሂዮ ታኣኒ ዓሲ ዴንቃኔ፤ ጋዓንቴ ዔያታ ዓጊፃ ሚሢ ማላኔ» ጌዔኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"25","text":"ዬሱሴ ዓሢኮ ዓኣፖይዳ ኩጮ ላሚ ጌሤኔ፤ ዬማና ዓሢ ጌኤሺ ዛጌኔ፤ ዓኣፓኣ ዻቄኔ፥ ቢያ ባኣዚ ጌኤሺ ዛጊሢ ዓርቄኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"26","text":"ዬካፓ ዬሱሴ ዒዛም፦ «ጉርዶ ባኣኮ ዓኣዺፖ» ጌዒ ዓይሢ ማኣሪ ዳኬኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"27","text":"ዬካፓ ዬሱሴና ዒዛኮ ጊንፆ ሃንታ ናኣቶና ፒልጶሴ ቂሳሪያ ጌይንታ ካታሞኮ ኮይላ ዓኣ ጉርዶ ባንሢ ዴንዲ ዴንዲ ጎይፃ ዓኣዖ፦ «ዓሳ ታና ዖናኬ ጋዓይ?» ጌዒ ዒዛኮ ጊንፆ ሃንታዞንሢ ኮራ ዖኦጬኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"28","text":"ዔያታ ማሃዖ፦ «ዛላ ኔና ማስካ ዮሃኒሴኬ ጋዓኔ፤ ሃንጎዋታ ኔና ዔኤሊያሴኬ ጋዓኔ፤ ዓቴ ዓሳ ሃሣ ዖሲ ማሊፆ ኬኤዛዞንሢዳፓ ፔቴያኬ ኔና ጋዓኔ» ጌዔኔ። 8፡28 ማር. 6፡14-15፤ ሉቃ. 9፡7-8።"},{"book":"ማርቆሴ ፃኣፔ ኮዦ ሃይሶ","chapter":"8","verse":"29","text":"«ዒንሢ ታና ዖናኬ ጋዓይ?» ጌዒ ዒዚ ዔያቶ ዖኦጬኔ። ጴፂሮሴ ማሃዖ፦ «ኔኤኒ ሜሲሄኬ»8፡29 ሜሲሄኬ፦ ሜሲሄ ሃሣ ጊንሣ ኪሪስቶሴ ጌይፃ ዔብሬ ዓሶ ሙኡጮና ካኣቱሞም ዓርቆናያ (ዶኦሞናያ) ጌይሢኬ። ጌዒ ማሄኔ። 8፡29 ዮሃ. 6፡68-69።"},{"book":"ማርቆሴ ፃኣፔ ኮዦ ሃይሶ","chapter":"8","verse":"30","text":"ዬሱሴ ዔያቶ፦ «ታ ዛሎ ዖኦማኣ ኬኤዚፖቴ» ጌዔኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"31","text":"ዬሱሴ ፔኤኮ ጊንፆ ሃንታ ናኣቶ ሂዚ ጌዒ ዔርዚሢ ዓርቄኔ፦ «ዓሲኮ ናዓሢ ሚርጌ ሜቶ ዔካንዳያ ኮይሳኔ፤ ዓይሁዶ ጪሞና ቄኤሶኮ ሱኡጎና ሃሣ ሙሴ ዔርዜ ዎጎ ዔርዛዞንሢና ቤርታ ቦሂንታንዳኔ፤ ሃይቂያ ሃይቃንዳኔ፤ ማዔቶዋ ሃይሦ ዓቢኮ ጊንፃፓ ሃይባፓ ዔቃንዳኔ።»"},{"book":"ማርቆሴ ፃኣፔ ኮዦ ሃይሶ","chapter":"8","verse":"32","text":"ዒዚ ዬያ ዔያቶም ጋፕዲ ፔጋሲ ኬኤዛዛ ጴፂሮሴ ዒዛ ዱማሲጋፓ፦ «ያዺ ጌዒፖ» ጌዒ ዒዛ ጎሬኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"33","text":"ጋዓንቴ ዬሱሴ ዒዛኮ ጊንፆ ሃንታ ናኣቶ ባንሢ ሺሪ ዛጋዖ፦ «ኔኤኒ ፃላሄ ታ ኮራፓ ሺኢኬ፤ ኔኤኮ ማሊፃ ፆኦሲዳፓቱዋሴ፥ ዓሲዳፓኬ» ጌዒ ጴፂሮሴ ጎሬኔ።"},{"book":"ማርቆሴ ፃኣፔ ኮዦ ሃይሶ","chapter":"8","verse":"34","text":"ዬካፓ ዬሱሴ ዴሮንታ ዒዛኮ ጊንፆ ሃንታ ናኣቶንታ ፔ ባንሢ ዔኤላዖ ሂዚ ጌዔኔ፦ «ዖናታቶዋ ታኣና ዎላ ሃንታኒ ናሽካሢ ፔና ሃሺ፥ ሃይቢም ጊኢጌያ ማዒ ታ ጊንፆ ሃንቶንጎ።» 8፡34 ማቲ. 10፡38፤ ሉቃ. 14፡27።"},{"book":"ማርቆሴ ፃኣፔ ኮዦ ሃይሶ","chapter":"8","verse":"35","text":"ዖናታቶዋ ፔ ናንጎ ዓይሳኒ ናሽካሢ ዒዞ ባይዛንዳኔ፤ ጋዓንቴ ታናንታ ታኣኮ ኮዦ ሃይሶ ዛሎሮ ፔኤኮ ናንጎ ዓኣሢ ዒንጋሢ ጋዓንቴ ናንጎ ፔኤሲ ባይዛዓኬ፤ 8፡35 ማቲ. 10፡39፤ ሉቃ. 17፡33፤ ዮሃ. 12፡25።"},{"book":"ማርቆሴ ፃኣፔ ኮዦ ሃይሶ","chapter":"8","verse":"36","text":"ዓሲ ሳዖይዳ ዓኣ ባኮ ቢያ ዴንቃዖ ፔኤኮ ናንጎ ባይዜቶ ዓይጎ ማኣዳይ?"},{"book":"ማርቆሴ ፃኣፔ ኮዦ ሃይሶ","chapter":"8","verse":"37","text":"ሃሣ ዓሲ ፔ ናንጎ ቤዞ ዓይጎ ጪጋኒ ዳንዳዓይ?"},{"book":"ማርቆሴ ፃኣፔ ኮዦ ሃይሶ","chapter":"8","verse":"38","text":"ፆኦሲ ቦንቹዋ፥ ጎሞ ዓሶ ሾይንቶ ሃያ ቤርታ ታ ዛሎንታ ታኣኒ ዔርዜ ባኮ ዛሎዋ ኬኤዛኒ ቦርሲንታ ዓሲዳ ቢያ ዓሲኮ ናዓሢያ ፔ ዓዶኮ ቦንቾና ሃሣ ጌኤዦ ኪኢታንቾናኣ ዎላ ሙካዖ ዬያ ዓሢዳ ቦርሲንታንዳኔ።"}]}