{"data":[{"book":"3 Mojžíšova","chapter":"17","verse":"1","text":"I mluvil Hospodin Mojžíšovi, řka:"},{"book":"3 Mojžíšova","chapter":"17","verse":"2","text":"Mluv k Aronovi a synům jeho i ke všechněm synům Izraelským, a rci jim: Tato jest věc, kterouž přikázal Hospodin, řka:"},{"book":"3 Mojžíšova","chapter":"17","verse":"3","text":"Kdož by koli z domu Izraelského zabil vola aneb beránka, neb kozu, buď mezi stany, aneb kdož by zabil vně za stany,"},{"book":"3 Mojžíšova","chapter":"17","verse":"4","text":"A ke dveřím stánku úmluvy nepřivedl by ho, aby obětoval obět Hospodinu před příbytkem Hospodinovým: vinen bude krví, nebo krev vylil; protož vyhlazen bude muž ten z prostředku lidu svého."},{"book":"3 Mojžíšova","chapter":"17","verse":"5","text":"Přivedou tedy synové Izraelští oběti své, kteréž by na poli zabíjeti chtěli, přivedou je, pravím, k Hospodinu ke dveřím stánku úmluvy, k knězi, a obětovati budou oběti pokojné Hospodinu."},{"book":"3 Mojžíšova","chapter":"17","verse":"6","text":"A pokropí kněz krví na oltáři Hospodinovu u dveří stánku úmluvy, a páliti bude tuk u vůni líbeznou Hospodinu."},{"book":"3 Mojžíšova","chapter":"17","verse":"7","text":"A nikoli více nebudou obětovati obětí svých ďáblům, po nichžto odcházejíce, oni smilní. Zákon tento bude jim věčný i všechněm potomkům jejich."},{"book":"3 Mojžíšova","chapter":"17","verse":"8","text":"Protož povíš jim: Kdož by koli z domu Izraelského aneb z příchozích, kteříž by pohostinu byli mezi vámi, obětoval zápal aneb jinou obět,"},{"book":"3 Mojžíšova","chapter":"17","verse":"9","text":"A ke dveřím stánku úmluvy nepřivedl by jí, aby ji obětoval Hospodinu; tedy vyhlazen bude člověk ten z lidu svého."},{"book":"3 Mojžíšova","chapter":"17","verse":"10","text":"A kdož by koli z domu Izraelského aneb z příchozích, kteříž jsou pohostinu mezi nimi, jedl jakou krev: postavím tvář svou proti člověku tomu, a vyhladím jej z prostředku lidu jeho."},{"book":"3 Mojžíšova","chapter":"17","verse":"11","text":"Nebo duše všelikého těla ve krvi jest, já pak oddal jsem vám ji k oltáři, k očišťování duší vašich. Nebo sama krev na duši očišťuje."},{"book":"3 Mojžíšova","chapter":"17","verse":"12","text":"Protož řekl jsem synům Izraelským: Nižádný z vás nebude jísti krve; ani příchozí, kterýž pohostinu jest mezi vámi, nebude krve jísti."},{"book":"3 Mojžíšova","chapter":"17","verse":"13","text":"A kdož by koli z synů Izraelských aneb z příchozích, kteříž jsou pohostinu mezi vámi, honě, ulovil zvíře aneb ptáka, což se jísti může, tedy vycedí krev jeho a zasype ji prstí."},{"book":"3 Mojžíšova","chapter":"17","verse":"14","text":"Nebo duše všelikého těla jest krev jeho, kteráž jest v duši jeho. Protož jsem pověděl synům Izraelským: Krve žádného těla jísti nebudete, nebo duše všelikého těla jest krev jeho; kdož by koli jedl ji, vyhlazen bude."},{"book":"3 Mojžíšova","chapter":"17","verse":"15","text":"Kdož by pak koli jedl tělo mrtvé aneb udávené, buď on doma zrozený aneb příchozí: zpéře roucha svá, a umyje se vodou, a nečistý bude až do večera, potom pak čistý bude."},{"book":"3 Mojžíšova","chapter":"17","verse":"16","text":"A pakli nezpéře roucha svého, a těla svého neumyje, tedy ponese nepravost svou."}]}