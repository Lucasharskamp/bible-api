{"data":[{"book":"Genesis","chapter":"32","verse":"1","text":"Toen ook Jakob op weg was gegaan, traden hem Gods engelen tegemoet."},{"book":"Genesis","chapter":"32","verse":"2","text":"Bij hun aanblik riep Jakob uit: Dit is het leger van God! En hij noemde die plaats Machanáim."},{"book":"Genesis","chapter":"32","verse":"3","text":"Nu zond Jakob boden voor zich uit naar zijn broer Esau in het land Seïr, dat in het gebied van Edom ligt."},{"book":"Genesis","chapter":"32","verse":"4","text":"Hij beval hen: Aldus moet ge spreken tot Esau, mijn heer! Zo spreekt uw dienaar Jakob: “Ik heb bij Laban gewoond, en daar tot nu toe vertoefd."},{"book":"Genesis","chapter":"32","verse":"5","text":"Ik bezit runderen, ezels en schapen, slaven en slavinnen. Ik bericht dit aan mijn heer, om genade in uw ogen te vinden”."},{"book":"Genesis","chapter":"32","verse":"6","text":"Maar de boden keerden tot Jakob terug met de tijding: Wij zijn uw broer Esau al tegen gekomen; hij trok u al met vierhonderd man tegemoet."},{"book":"Genesis","chapter":"32","verse":"7","text":"Toen raakte Jakob in hevige angst en benauwdheid. Hij verdeelde het volk, dat hem vergezelde, met de schapen, runderen en kamelen in twee groepen."},{"book":"Genesis","chapter":"32","verse":"8","text":"Want hij dacht: Als Esau de ene groep overvalt en verslaat, dan zal ten minste de andere ontkomen."},{"book":"Genesis","chapter":"32","verse":"9","text":"En Jakob sprak: O God van mijn vader Abraham en God van mijn vader Isaäk, Jahweh, die tot mij hebt gezegd: “Keer terug naar uw land en uw familie, en Ik zal u weldaden bewijzen!”"},{"book":"Genesis","chapter":"32","verse":"10","text":"Ik ben alle weldaden en goedheid niet waardig, die Gij uw dienaar hebt willen bewijzen; want alleen met mijn stok trok ik over deze Jordaan, en nu bezit ik twee legerscharen."},{"book":"Genesis","chapter":"32","verse":"11","text":"Ach, red mij toch uit de hand van mijn broer, uit Esau’s hand; want ik ben bang, dat hij komt, om mij met moeder en kinderen te doden."},{"book":"Genesis","chapter":"32","verse":"12","text":"Gij hebt mij toch beloofd: “Ik zal u overvloedige gunsten bewijzen, en uw nageslacht maken als het zand aan de zee, dat niemand vanwege de massa kan tellen”."},{"book":"Genesis","chapter":"32","verse":"13","text":"Terwijl hij daar die nacht nog verbleef, nam hij uit wat hij bezat een geschenk voor zijn broer Esau:"},{"book":"Genesis","chapter":"32","verse":"14","text":"twee honderd geiten en twintig bokken, twee honderd schapen en twintig rammen,"},{"book":"Genesis","chapter":"32","verse":"15","text":"dertig zogende kamelen met haar jongen, veertig koeien en tien stieren, twintig ezelinnen en tien ezelsveulens."},{"book":"Genesis","chapter":"32","verse":"16","text":"Elke kudde afzonderlijk vertrouwde hij aan een zijner slaven toe, en zeide hun: Trekt voor mij uit, en laat een afstand open tussen de verschillende kudden."},{"book":"Genesis","chapter":"32","verse":"17","text":"En hij beval aan den eersten: Wanneer mijn broer Esau u ontmoet en u vraagt: “wien behoort ge toe, waar gaat ge heen, en van wien is dit alles, wat gij voor u uitdrijft?”"},{"book":"Genesis","chapter":"32","verse":"18","text":"dan moet ge antwoorden: “Het is van Jakob, uw dienaar; het is een geschenk, dat hij zendt aan Esau, mijn heer; zie, hij zelf komt achter ons aan.”"},{"book":"Genesis","chapter":"32","verse":"19","text":"Ook den tweeden, den derden en allen, die achter de kudde liepen, beval hij: Ge moet juist hetzelfde zeggen, als ge Esau ontmoet;"},{"book":"Genesis","chapter":"32","verse":"20","text":"en ge voegt er ook nog aan toe: “Zie, uw dienaar Jakob komt achter ons aan”. Want hij dacht: ik wil hem eerst door het geschenk, dat mij vooruitgaat, verzoenen, en hem dan onder de ogen komen; misschien dat hij mij dan genadig behandelt."},{"book":"Genesis","chapter":"32","verse":"21","text":"Zo trok het geschenk voor hem uit, terwijl hij zelf die nacht in de legerplaats bleef."},{"book":"Genesis","chapter":"32","verse":"22","text":"Maar nog in diezelfde nacht stond hij op, nam zijn twee vrouwen, zijn beide slavinnen en zijn elf zonen, en stak het wed van de Jabbok over."},{"book":"Genesis","chapter":"32","verse":"23","text":"Hij nam ze mee, en zette ze over de stroom; ook heel zijn bezit bracht hij naar de overkant."},{"book":"Genesis","chapter":"32","verse":"24","text":"Jakob zelf bleef alleen achter, en een man worstelde met hem tot het morgenrood rees."},{"book":"Genesis","chapter":"32","verse":"25","text":"Toen deze zag, dat hij hem niet kon overwinnen, stiet hij hem tegen de bovenheup, zodat de heup van Jakob bij de worsteling werd ontwricht."},{"book":"Genesis","chapter":"32","verse":"26","text":"Nu sprak de man: Laat mij gaan, want het morgenrood rijst. Maar hij antwoordde: Ik laat u niet gaan, tenzij ge mij zegent."},{"book":"Genesis","chapter":"32","verse":"27","text":"Hij sprak tot hem: Hoe is uw naam? Hij antwoordde: Jakob."},{"book":"Genesis","chapter":"32","verse":"28","text":"Hij zeide toen: Voortaan zult ge geen Jakob meer heten, maar Israël; want ge hebt met God en met mensen gestreden, en de overwinning behaald."},{"book":"Genesis","chapter":"32","verse":"29","text":"Nu vroeg Jakob: Zeg mij uw naam! Hij sprak: Hoe vraagt ge nog naar mijn naam. Toen gaf hij hem daar zijn zegen."},{"book":"Genesis","chapter":"32","verse":"30","text":"Jakob noemde die plaats Penoeël; want ik heb God gezien van aanschijn tot aanschijn, en ben toch in leven gebleven!"},{"book":"Genesis","chapter":"32","verse":"31","text":"De zon ging juist op, toen hij Penoeël voorbij was. Hij bleef echter mank aan zijn heup."},{"book":"Genesis","chapter":"32","verse":"32","text":"Daarom eten tot heden toe de zonen Israëls de heupspier niet, die aan de bovenheup ligt; want hij had Jakob tegen de bovenheup gestoten, tegen de spier van het heupgewricht."}]}