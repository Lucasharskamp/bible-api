{"data":[{"book":"پَیدایش","chapter":"8","verse":"1","text":"لیکن اللہ کو نوح اور تمام جانور یاد رہے جو کشتی میں تھے۔ اُس نے ہَوا چلا دی جس سے پانی کم ہونے لگا۔"},{"book":"پَیدایش","chapter":"8","verse":"2","text":"زمین کے چشمے اور آسمان پر کے پانی کے دریچے بند ہو گئے، اور بارش رُک گئی۔"},{"book":"پَیدایش","chapter":"8","verse":"3","text":"پانی گھٹتا گیا۔ 150 دن کے بعد وہ کافی کم ہو گیا تھا۔"},{"book":"پَیدایش","chapter":"8","verse":"4","text":"ساتویں مہینے کے 17 ویں دن کشتی اراراط کے ایک پہاڑ پر ٹک گئی۔"},{"book":"پَیدایش","chapter":"8","verse":"5","text":"دسویں مہینے کے پہلے دن پانی اِتنا کم ہو گیا تھا کہ پہاڑوں کی چوٹیاں نظر آنے لگی تھیں۔"},{"book":"پَیدایش","chapter":"8","verse":"6-7","text":"چالیس دن کے بعد نوح نے کشتی کی کھڑکی کھول کر ایک کوّا چھوڑ دیا، اور وہ اُڑ کر چلا گیا۔ لیکن جب تک زمین پر پانی تھا وہ آتا جاتا رہا۔"},{"book":"پَیدایش","chapter":"8","verse":"8","text":"پھر نوح نے ایک کبوتر چھوڑ دیا تاکہ پتا چلے کہ زمین پانی سے نکل آئی ہے یا نہیں۔"},{"book":"پَیدایش","chapter":"8","verse":"9","text":"لیکن کبوتر کو کہیں بھی بیٹھنے کی جگہ نہ ملی، کیونکہ اب تک پوری زمین پر پانی ہی پانی تھا۔ وہ کشتی اور نوح کے پاس واپس آ گیا، اور نوح نے اپنا ہاتھ بڑھایا اور کبوتر کو پکڑ کر اپنے پاس کشتی میں رکھ لیا۔"},{"book":"پَیدایش","chapter":"8","verse":"10","text":"اُس نے ایک ہفتہ اَور انتظار کر کے کبوتر کو دوبارہ چھوڑ دیا۔"},{"book":"پَیدایش","chapter":"8","verse":"11","text":"شام کے وقت وہ لوٹ آیا۔ اِس دفعہ اُس کی چونچ میں زیتون کا تازہ پتا تھا۔ تب نوح کو معلوم ہوا کہ زمین پانی سے نکل آئی ہے۔"},{"book":"پَیدایش","chapter":"8","verse":"12","text":"اُس نے مزید ایک ہفتے کے بعد کبوتر کو چھوڑ دیا۔ اِس دفعہ وہ واپس نہ آیا۔"},{"book":"پَیدایش","chapter":"8","verse":"13","text":"جب نوح 601 سال کا تھا تو پہلے مہینے کے پہلے دن زمین کی سطح پر پانی ختم ہو گیا۔ تب نوح نے کشتی کی چھت کھول دی اور دیکھا کہ زمین کی سطح پر پانی نہیں ہے۔"},{"book":"پَیدایش","chapter":"8","verse":"14","text":"دوسرے مہینے کے 27ویں دن زمین بالکل خشک ہو گئی۔"},{"book":"پَیدایش","chapter":"8","verse":"15","text":"پھر اللہ نے نوح سے کہا،"},{"book":"پَیدایش","chapter":"8","verse":"16","text":"”اپنی بیوی، بیٹوں اور بہوؤں کے ساتھ کشتی سے نکل آ۔"},{"book":"پَیدایش","chapter":"8","verse":"17","text":"جتنے بھی جانور ساتھ ہیں اُنہیں نکال دے، خواہ پرندے ہوں، خواہ زمین پر پھرنے یا رینگنے والے جانور۔ وہ دنیا میں پھیل جائیں، نسل بڑھائیں اور تعداد میں بڑھتے جائیں۔“"},{"book":"پَیدایش","chapter":"8","verse":"18","text":"چنانچہ نوح اپنے بیٹوں، اپنی بیوی اور بہوؤں سمیت نکل آیا۔"},{"book":"پَیدایش","chapter":"8","verse":"19","text":"تمام جانور اور پرندے بھی اپنی اپنی قسم کے گروہوں میں کشتی سے نکلے۔"},{"book":"پَیدایش","chapter":"8","verse":"20","text":"اُس وقت نوح نے رب کے لئے قربان گاہ بنائی۔ اُس نے تمام پھرنے اور اُڑنے والے پاک جانوروں میں سے کچھ چن کر اُنہیں ذبح کیا اور قربان گاہ پر پوری طرح جلا دیا۔"},{"book":"پَیدایش","chapter":"8","verse":"21","text":"یہ قربانیاں دیکھ کر رب خوش ہوا اور اپنے دل میں کہا، ”اب سے مَیں کبھی زمین پر انسان کی وجہ سے لعنت نہیں بھیجوں گا، کیونکہ اُس کا دل بچپن ہی سے بُرائی کی طرف مائل ہے۔ اب سے مَیں کبھی اِس طرح تمام جان رکھنے والی مخلوقات کو رُوئے زمین پر سے نہیں مٹاؤں گا۔"},{"book":"پَیدایش","chapter":"8","verse":"22","text":"دنیا کے مقررہ اوقات جاری رہیں گے۔ بیج بونے اور فصل کاٹنے کا وقت، ٹھنڈ اور تپش، گرمیوں اور سردیوں کا موسم، دن اور رات، یہ سب کچھ دنیا کے اخیر تک قائم رہے گا۔“"}]}