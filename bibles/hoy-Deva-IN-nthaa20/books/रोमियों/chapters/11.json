{"data":[{"book":"रोमियों","chapter":"11","verse":"1","text":"इदुरसाटी ना अनतीन, येन परमेश्वर तान लॉकुरी त्याग्स बुटुन? यागलु ईला! ना भी रा इस्त्राएली हुईन; अब्राहम उन वंश अदिक बिन्यामीन उन गोत्र दा टु आईन."},{"book":"रोमियों","chapter":"11","verse":"2","text":"परमेश्वर तान लॉकुरी त्याग्सीदील, यारी आव पयले टु अच निवळुसदुन. येन नीव जान्सालीर कि शास्त्र एलिय्याह अन बारा दा येन अनतद, याग आव इस्त्राएल इन विरोध दा परमेश्वर से विनती माळतान?"},{"book":"रोमियों","chapter":"11","verse":"3","text":"“हे प्रभु, आंदुर नीन भविष्यवक्तागोळ्द घात माळदुर, अदिक नीन वेदीगोळी केळ्द बुटार; अदिक ना अच आबना ऊळदीन, अदिक आंदुर नानी भी कोन्नोर साटी खोज माळेत्यार.”"},{"book":"रोमियों","chapter":"11","verse":"4","text":"लेकीन परमेश्वर से आऊक येन उत्‍तर सिक्त? “ना तान साटी येळ हजार गंळ्सुरी ईटकु बिटीन, यार ख्वाटा बाअल भगवान उन उपासना माळीदिल.”"},{"book":"रोमियों","chapter":"11","verse":"5","text":"ठीक ईदा रीति देल ई समय भी, अनुग्रह देल निवळुस्द थ्वाळासा लॉकुर मिक्‍कु आर."},{"book":"रोमियों","chapter":"11","verse":"6","text":"अगर ईद अनुग्रह देल आग्याद, रा बाक कर्मगोळ देल ईला; ईदारा अनुग्रह बाक अनुग्रह ईतीदील."},{"book":"रोमियों","chapter":"11","verse":"7","text":"इदुरसाटी परिणाम येन आत? ईद कि इस्त्राएल यार्द खोज दा ईरोर, अद आंदरी सकिदील; लेकीन निवळुस्द लॉकुरी सिक्त, अदिक बाकी लॉकुर कठोर माळकु आदुर."},{"book":"रोमियों","chapter":"11","verse":"8","text":"ह्यांग शास्त्र दा लिख्सकु आद,"},{"book":"रोमियों","chapter":"11","verse":"9","text":"अदिक दाऊद अनतान,"},{"book":"रोमियों","chapter":"11","verse":"10","text":"आंदुर कण्णगोळ मा अंधार छासेगुल ताकी नोळ ईला सकुल,"},{"book":"रोमियों","chapter":"11","verse":"11","text":"इदुरसाटी ना अनतीन येन आंदुर इदुरसाटी ठोकर तिंदुर कि बिदोगुल? यागलु ईला! लेकीन आंदुर बिळोद कारण गैरयहूदीगोळी उद्धार सिक्त, कि आंदरी जलन आगुल."},{"book":"रोमियों","chapter":"11","verse":"12","text":"इदुरसाटी अगर आंदुर्द बिळोद दुनिया अन साटी धन अदिक आंदुर घटी गैरयहूदीगोळ साटी सम्पत्ति इन कारण आत, रा आंदुर्द भरपुरी देल येन आगतीदील."},{"book":"रोमियों","chapter":"11","verse":"13","text":"ईग ना नीव गैरयहूदीगोळ से ई मातगोळी अनतीन. यागासताका ना विशेष रूप देल गैरयहूदीगोळ साटी प्रेरित आईन, रा ना तान स्यावा अन प्रती बळाई माळतीन,"},{"book":"रोमियों","chapter":"11","verse":"14","text":"ताकी यातोदारा रीति देल ना तान कुटुम्बगोळ दा जलन पैदा माळसुसकु आंदुर दा टु थ्वाळासा लॉकुर्द उद्धार माळसुसाईन."},{"book":"रोमियों","chapter":"11","verse":"15","text":"यतिकी अगर परमेश्वर उन द्वारा आंदुर नकार माळकु आगोद इदुर देल परमेश्वर उन सांगुळ मेल मिलाप आगतद रा बाक आंदुर अपनुसदुर देल येन सोत्‍तुर दा टु जित्‍ता आगोद आगतीदील?"},{"book":"रोमियों","chapter":"11","verse":"16","text":"याग भेंट इन पयला लोई पवित्र ठहरूस्त, रा पुरा काल्सद हीट भी पवित्र आद; अदिक याग मार्र इन जळ पवित्र ठहरूस्त, रा खांदीगोळ भी हिंग अच आव."},{"book":"रोमियों","chapter":"11","verse":"17","text":"लेकीन अगर थ्वाळासा खांदीगोळ मुरूकु आदव, अदिक नी आळी दाकळोद जैतून आगकु अऊर्दा हचकु आद, अदिक जैतून इन जळ इन चिकनाई इन भागी आग्या,"},{"book":"रोमियों","chapter":"11","verse":"18","text":"रा खांदीगोळ मा घमण्ड माळबाळेत; अदिक अगर नी घमण्ड माळ्या रा जान्स कोम कि नी जळ इक ईला लेकीन जळ नीनी संभाल्सतद."},{"book":"रोमियों","chapter":"11","verse":"19","text":"बाक नी अंद्या, “खांदीगोळ इदुरसाटी मुरूकु आदव कि ना अल हचकु आगाईन.”"},{"book":"रोमियों","chapter":"11","verse":"20","text":"ठीक आद, अव रा अविश्वास इन कारण मुरूकु आदव, लेकीन नी रा विश्वास देल बन्सकु ईरत्या इदुरसाटी अभिमानी आगबाळ, लेकीन अंज्क मान्स,"},{"book":"रोमियों","chapter":"11","verse":"21","text":"यतिकी परमेश्वर स्वाभाविक खांदीगोळी बिटीदिल रा नीनी भी बिळतीदील."},{"book":"रोमियों","chapter":"11","verse":"22","text":"इदुरसाटी परमेश्वर उन कृपा अदिक कठोरता अक नोळ! जो बिदोदुर आंदुर मा कठोरता, लेकीन नीन मा कृपा, अगर नी आऊन दा बन्सकु ईत्या, रा ठीक आद ईदारा नी भी कळकु आद्या."},{"book":"रोमियों","chapter":"11","verse":"23","text":"अगर यहूदी भी अविश्वास दा ईतीदील, रा हचकु मार्र से जोळ्सकु आदार; यतिकी परमेश्वर समर्थ आन अदिक आंदरी मात्‍त जोळ्स सकतान."},{"book":"रोमियों","chapter":"11","verse":"24","text":"यतिकी अगर गैरयहूदी आ जैतून देल, जो स्वभाव देल आळी दाकळोद आद, कळकु आत अदिक स्वभाव इन विरूद्ध वळ्लीद जैतून दा जोळ्सकु आत, रा ईव जो यहूदी खांदीगोळ आव, तांद अच जैतून दा येती हचकु आगतीदील."},{"book":"रोमियों","chapter":"11","verse":"25","text":"हे वार्टुरा अदिक आकतींगेरा, ईदारा हिंग आगबाळुल कि नीव तान तान इक बुद्धिमान सम्स कोमी; इदुरसाटी ना चाहासालीन कि नीव ई भेद देल अनजान ईरी कि यागासताका गैरयहूदीगोळ पुरा रीति देल प्रवेश माळ कोमालुर, आगासताका इस्त्राएल इन ऊंद भाग हिंग अच कठोर ईत्‍तीत."},{"book":"रोमियों","chapter":"11","verse":"26","text":"अदिक ई रीति देल सप्पा इस्त्राएल इक उद्धार सिक्‍कीत. ह्यांग शास्त्र दा लिख्सकु आद, “बिळसावाळा सिय्योन टु बंदान, अदिक अभक्ति इक याकूब उन वंशगोळ से दुर माळ्यान;११:२६ यशायाह ५९:२०-२१"},{"book":"रोमियों","chapter":"11","verse":"27","text":"अदिक आंदुर सांगुळ नान ईदा वादा आग आदित, याग ना आंदुर पापगोळी दुर माळ बुळाईन.”"},{"book":"रोमियों","chapter":"11","verse":"28","text":"यतिकी आंदुर खुशखबरी इक अस्वीकार माळदुर अदिक गैरयहूदीगोळ हेसुर इन कारण यहूदी परमेश्वर उन दुश्मन आगेदुर, लेकीन निवळुस्कु आगदुर देल आंदुर आंदुर्द आप्प दादागोळ्द कारण परमेश्वर उन प्रिय आर."},{"book":"रोमियों","chapter":"11","verse":"29","text":"यतिकी परमेश्वर तान वरदानगोळ देल यागलु बदलुसालुन अदिक आशीषगोळ अटल आव."},{"book":"रोमियों","chapter":"11","verse":"30","text":"यतिकी ह्यांग नीव गैरयहूदीगोळ पयले परमेश्वर उन आग्या मान्सीदील, लेकीन हांगा ईग यहूदीगोळ्द आग्या ईला मान्सदुर देल नीम मा दया आत;"},{"book":"रोमियों","chapter":"11","verse":"31","text":"नीम मा जो दया आत अदुर कारण यहूदी ईग परमेश्वर उन आग्या मान्सालुर, इदुरसाटी कि ईग नीम घाई दया आंदुर मा भी आगुल."},{"book":"रोमियों","chapter":"11","verse":"32","text":"यतिकी परमेश्वर सप्पा मुंदरी आग्या उल्लंघन माळदुर कारण बंदी माळकु ईटदुन, ताकी आव सप्पा मुंदुर मा दया माळुल."},{"book":"रोमियों","chapter":"11","verse":"33","text":"आहा! परमेश्वर उन धन अदिक दिमाक अदिक ग्यान येन महान आद! आऊन फैसलागोळी याव स्पष्ट माळ सकतान अदिक आऊन हादीगोळी याव सम्स सकतान!"},{"book":"रोमियों","chapter":"11","verse":"34","text":"ह्यांग शास्त्र दा लिख्सकु आद, “प्रभु उन मन इक याव जान्स सकतान? अदिक आऊक याव सलाह कोळ सकतान?"},{"book":"रोमियों","chapter":"11","verse":"35","text":"येन यावारा परमेश्वर उक येनारा कोटान यदरी आव मात्‍त आऊक वापस कोळुल?”"},{"book":"रोमियों","chapter":"11","verse":"36","text":"यतिकी आऊंदा दी टु, अदिक आऊंदा द्वारा, अदिक आऊंदा साटी सब कुछ माळकु आग्याद. आऊन महिमा हमेशा हमेशा आगतेला ईरूल: आमीन."}]}