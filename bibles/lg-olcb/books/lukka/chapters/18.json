{"data":[{"book":"Lukka","chapter":"18","verse":"1","text":"Awo Yesu n’agerera abayigirizwa be olugero ng’agamba nga bwe bagwanidde obutakoowanga kusaba n’obutaggwaamu mwoyo, ng’agamba nti,"},{"book":"Lukka","chapter":"18","verse":"2","text":"“Waaliwo omulamuzi mu kibuga ekimu, nga tatya Katonda era nga tafa ku muntu yenna."},{"book":"Lukka","chapter":"18","verse":"3","text":"Mu kibuga ekyo mwalimu nnamwandu eyajjanga ew’omulamuzi oyo buli lunaku ng’amwegayirira nti, ‘Nnamula n’omulabe wange.’"},{"book":"Lukka","chapter":"18","verse":"4","text":"“Omulamuzi n’amala ebbanga ng’akyagaanyi. Naye oluvannyuma n’agamba mu mutima gwe nti, ‘Newaakubadde nga sitya Katonda era nga sirina muntu gwe nzisaamu kitiibwa,"},{"book":"Lukka","chapter":"18","verse":"5","text":"naye olwokubanga nnamwandu ono aneetayiridde nnyo, nzijja kumumalira ensonga ze, kubanga ajja kunkooya olw’okuneetayirira ng’ajja gye ndi buli lunaku!’ ”"},{"book":"Lukka","chapter":"18","verse":"6","text":"Awo Mukama waffe n’agamba nti, “Muwulire omulamuzi atali wa mazima bw’agamba."},{"book":"Lukka","chapter":"18","verse":"7","text":"Kale Katonda talisingawo nnyo kulamula abantu be, be yeerondera, abamukaabirira emisana n’ekiro ate ng’abagumiikiriza?"},{"book":"Lukka","chapter":"18","verse":"8","text":"Mbagamba nti agenda kubalamula mangu. Naye Omwana w’Omuntu, bw’alijja, alisanga okukkiriza ku nsi?”"},{"book":"Lukka","chapter":"18","verse":"9","text":"Awo Yesu n’agerera olugero luno abo abeerowooza nga batuukirivu nga banyoomoola n’abantu abalala, n’agamba nti,"},{"book":"Lukka","chapter":"18","verse":"10","text":"“Abantu babiri baayambuka mu Yeekaalu okusaba, omu yali Mufalisaayo n’omulala nga muwooza."},{"book":"Lukka","chapter":"18","verse":"11","text":"Omufalisaayo n’ayimirira n’atandika okusaba nga yeeyogerako nti, ‘Nkwebaza, Katonda, kubanga sifaanana ng’abantu abalala: ab’omululu, abalyazaamaanyi, abenzi, oba omuwooza ono."},{"book":"Lukka","chapter":"18","verse":"12","text":"Nsiiba emirundi ebiri mu wiiki, era mpaayo eri Katonda, ekimu eky’ekkumi ku bintu byonna bye nfuna.’"},{"book":"Lukka","chapter":"18","verse":"13","text":"“Naye omuwooza n’ayimirira wala n’atasobola na kuyimusa maaso ge kutunula eri eggulu ng’asaba, wabula ne yeekuba mu kifuba ng’asaba nti, ‘Katonda, onsaasire, nze omwonoonyi.’"},{"book":"Lukka","chapter":"18","verse":"14","text":"“Mbagamba nti omusajja ono, omuwooza ye yaddayo eka ng’asonyiyiddwa ebibi bye. Kubanga buli eyeegulumiza alitoowazibwa, n’oyo eyeetoowaza aligulumizibwa.”"},{"book":"Lukka","chapter":"18","verse":"15","text":"Lumu ne wabaawo abaaleetera Yesu abaana baabwe abato abakwateko abawe omukisa. Naye abayigirizwa bwe baakiraba ne bajunga abaabaleeta."},{"book":"Lukka","chapter":"18","verse":"16","text":"Naye Yesu abaana n’abayita, n’agamba nti, “Muleke abaana abato bajje gye ndi, temubagaana, kubanga abali nga bano be b’obwakabaka bwa Katonda."},{"book":"Lukka","chapter":"18","verse":"17","text":"Ddala ddala mbagamba nti atayaniriza bwakabaka bwa Katonda ng’omwana omuto, talibuyingiramu n’akatono.”"},{"book":"Lukka","chapter":"18","verse":"18","text":"Awo omu ku bakulembeze b’Abayudaaya n’abuuza Yesu nti, “Omuyigiriza omulungi, nkole ki okufuna obulamu obutaggwaawo?”"},{"book":"Lukka","chapter":"18","verse":"19","text":"Yesu n’amuddamu nti, “Lwaki ompita omulungi? Tewali mulungi n’omu wabula Katonda yekka."},{"book":"Lukka","chapter":"18","verse":"20","text":"Amateeka ogamanyi nti, ‘Toyendanga, tottanga, tobbanga, tolimbanga, kitaawo ne nnyoko obassangamu ekitiibwa.’ ”"},{"book":"Lukka","chapter":"18","verse":"21","text":"N’amuddamu nti, “Amateeka ago gonna ngagondedde ebbanga lyonna okuva mu buto bwange.”"},{"book":"Lukka","chapter":"18","verse":"22","text":"Yesu bwe yawulira ebyo, n’amugamba nti, “Okyabulako ekintu kimu. Genda otunde ebibyo byonna, ensimbi z’onoggyamu ozigabire abaavu, olibeera n’obugagga mu ggulu, olyoke ojje ongoberere.”"},{"book":"Lukka","chapter":"18","verse":"23","text":"Naye bwe yawulira ebigambo ebyo n’agenda ng’anakuwadde nnyo, kubanga yali mugagga nnyo."},{"book":"Lukka","chapter":"18","verse":"24","text":"Yesu bwe yamulaba ng’anakuwadde nnyo, n’ayogera nti, “Nga kizibu omugagga okuyingira mu bwakabaka bwa Katonda!"},{"book":"Lukka","chapter":"18","verse":"25","text":"Kyangu eŋŋamira okuyita mu nnyindo y’empiso okusinga omugagga okuyingira mu bwakabaka bwa Katonda.”"},{"book":"Lukka","chapter":"18","verse":"26","text":"Abo abaawulira ebyo kwe kubuuza nti, “Kale ani ayinza okulokolebwa?”"},{"book":"Lukka","chapter":"18","verse":"27","text":"Yesu n’addamu nti, “Ebitayinzika eri abantu, biyinzika eri Katonda.”"},{"book":"Lukka","chapter":"18","verse":"28","text":"Peetero n’amugamba nti, “Ffe twalekawo ebyaffe byonna ne tukugoberera!”"},{"book":"Lukka","chapter":"18","verse":"29","text":"Yesu n’addamu nti, “Ddala ddala mbagamba nti teri muntu n’omu eyalekawo amaka ge, oba omukazi we, oba baganda be, oba abazadde be, oba abaana be, olw’obwakabaka bwa Katonda,"},{"book":"Lukka","chapter":"18","verse":"30","text":"atalifuna mirundi mingi n’okusingawo mu mulembe guno, ate ne mu mulembe ogugenda okujja aweebwe obulamu obutaggwaawo.”"},{"book":"Lukka","chapter":"18","verse":"31","text":"Awo Yesu n’azza ku bbali ekkumi n’ababiri, n’abagamba nti, “Laba, twambuka e Yerusaalemi, era bwe tunaatuuka eyo, byonna bannabbi bye bawandiika ku Mwana w’Omuntu, bijja kutuukirizibwa."},{"book":"Lukka","chapter":"18","verse":"32","text":"Ajja kuweebwayo eri Abamawanga okukudaalirwa n’okuvumibwa. Balimuduulira, ne bamubonyaabonya, ne bamuwandira amalusu,"},{"book":"Lukka","chapter":"18","verse":"33","text":"balimukuba era ne bamutta. Ne ku lunaku olwokusatu alizuukira.”"},{"book":"Lukka","chapter":"18","verse":"34","text":"Naye abayigirizwa be tebaategeera ky’agamba, amakulu gaakyo gaali gabakwekeddwa, ne batategeera bye yayogera."},{"book":"Lukka","chapter":"18","verse":"35","text":"Awo Yesu bwe yali ng’asemberera Yeriko, ne wabaawo omusajja omuzibe w’amaaso eyali atudde ku kkubo ng’asabiriza."},{"book":"Lukka","chapter":"18","verse":"36","text":"Awo omusajja oyo bwe yawulira ng’ekibiina ky’abantu bayitawo, n’abuuza nti, “Kiki ekyo?”"},{"book":"Lukka","chapter":"18","verse":"37","text":"Ne bamuddamu nti, “Yesu Omunnazaaleesi ye ayitawo.”"},{"book":"Lukka","chapter":"18","verse":"38","text":"Omuzibe w’amaaso n’akoowoola nti, “Yesu, Omwana wa Dawudi, onsaasire!”"},{"book":"Lukka","chapter":"18","verse":"39","text":"Abo abaali bakulembeddemu ne bamuboggolera asirike, kyokka ye ne yeeyongera bweyongezi okuleekaana nti, “Omwana wa Dawudi, onsaasire!”"},{"book":"Lukka","chapter":"18","verse":"40","text":"Awo Yesu n’ayimirira, n’alagira, omusajja bamumuleetere. Bwe yasembera, Yesu n’amubuuza nti,"},{"book":"Lukka","chapter":"18","verse":"41","text":"“Kiki ky’oyagala nkukolere?” Omusajja n’addamu nti, “Mukama wange, njagala nziremu okulaba!”"},{"book":"Lukka","chapter":"18","verse":"42","text":"Yesu n’amugamba nti, “Ddamu okulaba. Okukkirizakwo kukuwonyezza.”"},{"book":"Lukka","chapter":"18","verse":"43","text":"Amangwago n’addamu okulaba, n’agoberera Yesu ng’atendereza Katonda. Bonna abaakiraba ne batendereza Katonda."}]}