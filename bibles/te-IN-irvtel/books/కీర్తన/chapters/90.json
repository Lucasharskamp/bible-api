{"data":[{"book":"కీర్తన","chapter":"90","verse":"1","text":"ప్రభూ, తరతరాలుగా నువ్వే మాకు నివాసస్థానం."},{"book":"కీర్తన","chapter":"90","verse":"2","text":"పర్వతాలు ఉనికిలోకి రాకముందే, భూమినీ లోకాన్నీ నువ్వు సృష్టించకముందే, ఇప్పటికీ ఎప్పటికీ నువ్వే దేవుడివి."},{"book":"కీర్తన","chapter":"90","verse":"3","text":"నువ్వు మనుషులను తిరిగి మట్టిగా మారుస్తావు. మనుషులారా, తిరిగి రండి, అంటావు."},{"book":"కీర్తన","chapter":"90","verse":"4","text":"నీ దృష్టిలో వెయ్యేళ్ళు గడిచిపోయిన నిన్నలాగా ఒక రాత్రిపూటలాగా ఉన్నాయి."},{"book":"కీర్తన","chapter":"90","verse":"5","text":"వరదలో కొట్టుకుపోయినట్టు నువ్వు వారిని లాక్కెళ్ళిపోతావు, వాళ్ళు నిద్ర పోతారు. పచ్చ గడ్డిలాగా వాళ్ళు పొద్దున్నే చిగురిస్తారు."},{"book":"కీర్తన","chapter":"90","verse":"6","text":"ఉదయాన అది మొలిచి పెరుగుతుంది, సాయంకాలం అది వాడిపోయి ఎండిపోతుంది."},{"book":"కీర్తన","chapter":"90","verse":"7","text":"నీ కోపం చేత మేము హరించుకుపోతున్నాం, నీ ఉగ్రత మమ్మల్ని భయపెడుతూ ఉంది."},{"book":"కీర్తన","chapter":"90","verse":"8","text":"మా అపరాధాలను నువ్వు నీ ఎదుట ఉంచుకున్నావు, నీ ముఖకాంతిలో మా రహస్య పాపాలు కనబడుతున్నాయి."},{"book":"కీర్తన","chapter":"90","verse":"9","text":"నీ ఉగ్రత భరిస్తూ మా జీవితం గడుపుతున్నాం. నిట్టూర్పులాగా మా జీవితకాలం త్వరగా గడిచిపోతుంది."},{"book":"కీర్తన","chapter":"90","verse":"10","text":"మా బలము90:10 బలము అహంకారం డెభ్భై ఏళ్ళు. ఆరోగ్యంగా ఉంటే ఎనభై ఏళ్ళుకూడా ఉండొచ్చు. అయినా మా శ్రేష్ట కాలం కష్టాలూ దుఃఖాలే. అవును, అవి త్వరగా గడిచిపోతాయి. మేము ఎగిరిపోతాం."},{"book":"కీర్తన","chapter":"90","verse":"11","text":"నీ కోపం ఎంత తీవ్రమో ఎవరికి తెలుసు? నీ ఆగ్రహం దానికి తగిన భయాన్ని రేపుతుందని ఎవరికి తెలుసు?"},{"book":"కీర్తన","chapter":"90","verse":"12","text":"కాబట్టి మేము జ్ఞానంగా బ్రతికేలా మా బ్రతుకును గురించి ఆలోచించడం మాకు నేర్పు."},{"book":"కీర్తన","chapter":"90","verse":"13","text":"యెహోవా, తిరిగి రా! ఎంతకాలం పడుతుంది? నీ సేవకుల పట్ల జాలి పడు."},{"book":"కీర్తన","chapter":"90","verse":"14","text":"ఉదయాన నీ కృపతో మమ్మల్ని తృప్తిపరచు. అప్పుడు మేము మా రోజులన్నీ ఉల్లాసంగా ఆనందంగా గడుపుతాం."},{"book":"కీర్తన","chapter":"90","verse":"15","text":"నువ్వు మమ్మల్ని బాధించిన రోజుల లెక్కప్రకారం మేము కష్టాలు అనుభవించిన సంవత్సరాలకు తగ్గట్టుగా మమ్మల్ని సంతోషపరచు."},{"book":"కీర్తన","chapter":"90","verse":"16","text":"నీ సేవకులకు నీ పని చూపించు, మా సంతానం నీ వైభవాన్ని చూడనివ్వు."},{"book":"కీర్తన","chapter":"90","verse":"17","text":"మా యెహోవా దేవుని ప్రసన్నత మా మీద ఉండు గాక. మా చేతి పనిని మాకు సుస్థిరం చెయ్యి. నిజంగా, మా చేతి పనిని మాకు సుస్థిరం చెయ్యి."}]}