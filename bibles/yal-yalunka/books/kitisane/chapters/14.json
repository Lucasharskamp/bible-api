{"data":[{"book":"Kitisane","chapter":"14","verse":"1","text":"Samisɔn yi siga Timana taani, a yi sa ɲaxanla nde to Filisiti sungutunne yɛ."},{"book":"Kitisane","chapter":"14","verse":"2","text":"A to xɛtɛ, a yi a fala a fafe nun a nga xa, a naxa, “N bata ɲaxanla nde to Timana yi Filisiti sungutunne yɛ, ɛ a fen n xa n ma ɲaxanla ra.”"},{"book":"Kitisane","chapter":"14","verse":"3","text":"A fafe nun a nga yi a yabi, e naxa, “Ɲaxalan yo mi i ngaxakedenne dii tɛmɛne yɛ en ma yamani ba, fɔ i siga han Filisitine konni, Ala kolontarene, i sa ɲaxanla tongo mɛnni?” Samisɔn yi a fala a fafe xa, a naxa, “A fen n xa n ma ɲaxanla ra, bayo a tan nan nafan n ma.”"},{"book":"Kitisane","chapter":"14","verse":"4","text":"A fafe nun a nga mi yi a kolon a na yi kelixi Alatala nan ma. Bayo Samisɔn yi yɛngɛn nan fenma Filisitine ra. Na waxatini, Filisitine yi Isirayila kaane xun na."},{"book":"Kitisane","chapter":"14","verse":"5","text":"Samisɔn nun a fafe nun a nga yi siga Timana yi. E to sa Timana manpa bili nakɔɔn li, yata sɛnbɛmana nde yi mini Samisɔn ma, a wurundunma."},{"book":"Kitisane","chapter":"14","verse":"6","text":"Alatalaa Nii Sariɲanxin yi godo Samisɔn ma, a yiigenla yi yatani bɔ alo sii diin nan yi a ra. Koni, a mi na fala a fafe nun a nga xa."},{"book":"Kitisane","chapter":"14","verse":"7","text":"Nayi, a siga, e nun ɲaxanla yi sa falan ti, a yi rafan a ma."},{"book":"Kitisane","chapter":"14","verse":"8","text":"Waxatidi to dangu, Samisɔn mɔn yi keli, a xa siga Timana yi a ɲaxanla tongodeni, a yi dangu yatan binbin matoɛ kira yi, a yi kumi ɲɛɲɛne li soɛ yatan binbini, e bata yi e turen sa."},{"book":"Kitisane","chapter":"14","verse":"9","text":"A yi nde tongo, a siga a donɲɛ kira yi. Na xanbi ra, a to a fafe nun a nga fɛman li, a yi nde so e yii, e yi a don. Koni, a mi a fala e xa a na kumin baxi yatan binbini."},{"book":"Kitisane","chapter":"14","verse":"10","text":"Samisɔn fafe yi siga ɲaxanla konni. Samisɔn yi sɛwa bandena nde yitɔn mɛnni, bayo banxulanne yi na nan ligama."},{"book":"Kitisane","chapter":"14","verse":"11","text":"Filisitine to a to, e yi muxu tonge saxan sugandi siga a matideni."},{"book":"Kitisane","chapter":"14","verse":"12","text":"Samisɔn yi a fala e xa, a naxa, “N xa sandana nde sa ɛ xa. Xa ɛ a bunna fala n xa xi solofere sɛwa bande donni ito bun, n doma faɲi tonge saxan soɛ ɛ yii, e nun tonge saxan gbɛtɛye."},{"book":"Kitisane","chapter":"14","verse":"13","text":"Koni, xa ɛ mi nɔ a bunna falɛ, ɛ tan nan doma faɲi tonge saxan soma n yii, e nun tonge saxan gbɛtɛye.” E yi a yabi, e naxa, “I ya sandan sa, nxu tuli matixi i ra.”"},{"book":"Kitisane","chapter":"14","verse":"14","text":"A yi a fala e xa, a naxa,"},{"book":"Kitisane","chapter":"14","verse":"15","text":"Xi soloferede lɔxɔni, e yi a fala Samisɔn ma ɲaxanla xa, e naxa, “I ya xɛmɛn nadin, a xa sandan bunna fala nxu xa. Xanamu, nxu i ganma nɛn, ɛ nun i fafe a denbayaan birin. Ɛ nxu xilixi nɛn alogo ɛ xa fa nxu yii geli?”"},{"book":"Kitisane","chapter":"14","verse":"16","text":"Samisɔn ma ɲaxanla yi siga wugɛ, a sa a fala a xa, a naxa, “N mi rafan i ma, i mi n xanuxi, i bata sandan sa n kon kaane bun, koni i mi a bunna falaxi n tan xa.” A yi a yabi, a naxa, “N mi a bunna falaxi n fafe xa, n mi a falaxi nga xa, n xa na fala i tan nan xa ba?”"},{"book":"Kitisane","chapter":"14","verse":"17","text":"A yi lu wugɛ na xi solofere donse donna bun. Xi soloferede lɔxɔni, Samisɔn yi a bunna fala a xa, bayo a bata yi a xaxinla yɛ so, a sa a fala a kon kaane xa."},{"book":"Kitisane","chapter":"14","verse":"18","text":"Taan muxune yi a fala Samisɔn xa xi soloferede lɔxɔni benun sogen xa bira, e naxa,"},{"book":"Kitisane","chapter":"14","verse":"19","text":"Alatalaa Nii Sariɲanxin yi godo a ma, a yi siga Asikalɔn taani. A sa muxu tonge saxan faxa mɛnni, a yi e dugine tongo, a yi e so muxune yii naxanye sandan bunna fala. A xɔlɔxin yi xɛtɛ a fafe konni."},{"book":"Kitisane","chapter":"14","verse":"20","text":"E yi Samisɔn ma ɲaxanla so banxulanna yii naxan bata yi Samisɔn mati."}]}