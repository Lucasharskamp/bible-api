{"data":[{"book":"زبور","chapter":"132","verse":"1","text":"زیارت کا گیت۔"},{"book":"زبور","chapter":"132","verse":"2","text":"اُس نے قَسم کھا کر رب سے وعدہ کیا اور یعقوب کے قوی خدا کے حضور مَنت مانی،"},{"book":"زبور","chapter":"132","verse":"3","text":"”نہ مَیں اپنے گھر میں داخل ہوں گا، نہ بستر پر لیٹوں گا،"},{"book":"زبور","chapter":"132","verse":"4","text":"نہ مَیں اپنی آنکھوں کو سونے دوں گا، نہ اپنے پپوٹوں کو اونگھنے دوں گا"},{"book":"زبور","chapter":"132","verse":"5","text":"جب تک رب کے لئے مقام اور یعقوب کے سورمے کے لئے سکونت گاہ نہ ملے۔“"},{"book":"زبور","chapter":"132","verse":"6","text":"ہم نے اِفراتہ میں عہد کے صندوق کی خبر سنی اور یعر کے کھلے میدان میں اُسے پا لیا۔"},{"book":"زبور","chapter":"132","verse":"7","text":"آؤ، ہم اُس کی سکونت گاہ میں داخل ہو کر اُس کے پاؤں کی چوکی کے سامنے سجدہ کریں۔"},{"book":"زبور","chapter":"132","verse":"8","text":"اے رب، اُٹھ کر اپنی آرام گاہ کے پاس آ، تُو اور عہد کا صندوق جو تیری قدرت کا اظہار ہے۔"},{"book":"زبور","chapter":"132","verse":"9","text":"تیرے امام راستی سے ملبّس ہو جائیں، اور تیرے ایمان دار خوشی کے نعرے لگائیں۔"},{"book":"زبور","chapter":"132","verse":"10","text":"اے اللہ، اپنے خادم داؤد کی خاطر اپنے مسح کئے ہوئے بندے کے چہرے کو رد نہ کر۔"},{"book":"زبور","chapter":"132","verse":"11","text":"رب نے قَسم کھا کر داؤد سے وعدہ کیا ہے، اور وہ اُس سے کبھی نہیں پھرے گا، ”مَیں تیری اولاد میں سے ایک کو تیرے تخت پر بٹھاؤں گا۔"},{"book":"زبور","chapter":"132","verse":"12","text":"اگر تیرے بیٹے میرے عہد کے وفادار رہیں اور اُن احکام کی پیروی کریں جو مَیں اُنہیں سکھاؤں گا تو اُن کے بیٹے بھی ہمیشہ تک تیرے تخت پر بیٹھیں گے۔“"},{"book":"زبور","chapter":"132","verse":"13","text":"کیونکہ رب نے کوہِ صیون کو چن لیا ہے، اور وہی وہاں سکونت کرنے کا آرزومند تھا۔"},{"book":"زبور","chapter":"132","verse":"14","text":"اُس نے فرمایا، ”یہ ہمیشہ تک میری آرام گاہ ہے، اور یہاں مَیں سکونت کروں گا، کیونکہ مَیں اِس کا آرزومند ہوں۔"},{"book":"زبور","chapter":"132","verse":"15","text":"مَیں صیون کی خوراک کو کثرت کی برکت دے کر اُس کے غریبوں کو روٹی سے سیر کروں گا۔"},{"book":"زبور","chapter":"132","verse":"16","text":"مَیں اُس کے اماموں کو نجات سے ملبّس کروں گا، اور اُس کے ایمان دار خوشی سے زوردار نعرے لگائیں گے۔"},{"book":"زبور","chapter":"132","verse":"17","text":"یہاں مَیں داؤد کی طاقت بڑھا دوں گا،132‏:17 مَیں داؤد کی طاقت بڑھا دوں گا: لفظی ترجمہ: مَیں داؤد کا سینگ پھوٹنے دوں گا۔  اور یہاں مَیں نے اپنے مسح کئے ہوئے خادم کے لئے چراغ تیار کر رکھا ہے۔"},{"book":"زبور","chapter":"132","verse":"18","text":"مَیں اُس کے دشمنوں کو شرمندگی سے ملبّس کروں گا جبکہ اُس کے سر کا تاج چمکتا رہے گا۔“"}]}