{"data":[{"book":"Ebyabaleevi","chapter":"22","verse":"1","text":"Mukama Katonda n’agamba Musa nti,"},{"book":"Ebyabaleevi","chapter":"22","verse":"2","text":"“Tegeeza Alooni ne batabani be bassengamu ekitiibwa ebiweebwayo abaana ba Isirayiri bye bandeetera, ebyawuliddwa, bwe batyo balemenga okuvumisa erinnya lyange. Nze Mukama Katonda."},{"book":"Ebyabaleevi","chapter":"22","verse":"3","text":"Era bagambe nti, Omuntu yenna ow’omu zadde lyabwe mu mirembe gyonna eginajjanga giddiriragana bw’ataabenga mulongoofu, naye n’asemberera ebiweebwayo ebyawuliddwa ebitukuvu, abaana ba Isirayiri bye banaabanga baleese eri Mukama Katonda, omuntu oyo anaagoberwanga ddala n’ava mu maaso gange. Nze Mukama Katonda."},{"book":"Ebyabaleevi","chapter":"22","verse":"4","text":"Omuntu yenna ow’omu zadde lya Alooni alina obulwadde obukwata oba alwadde ekikulukuto taalyenga ku biweebwayo ebitukuvu okutuusa ng’afuuse omulongoofu. Omuntu yenna taabenga mulongoofu bw’anaakwatanga ku kintu kyonna ekitali kirongoofu ekivudde ku kukolagana n’omusajja eyavuddemu amazzi g’obusajja, oba olw’okukomako ku mulambo,"},{"book":"Ebyabaleevi","chapter":"22","verse":"5","text":"oba okukwata ku kyekulula ekiyinza okumufuula atali mulongoofu, oba okukoma ku muntu ayinza okumusiiga obutali bulongoofu, oba engeri yonna ey’obutali bulongoofu bw’efa yenkana."},{"book":"Ebyabaleevi","chapter":"22","verse":"6","text":"Omuntu ng’oyo taabenga mulongoofu okutuusa akawungeezi. Taalyenga ku biweebwayo ebitukuvu wabula ng’amaze okunaaba yenna mu mazzi."},{"book":"Ebyabaleevi","chapter":"22","verse":"7","text":"Enjuba bw’eneebanga egudde anaabeeranga mulongoofu; n’oluvannyuma anaalyanga ku biweebwayo ebitukuvu ebyo, kubanga ye mmere ye."},{"book":"Ebyabaleevi","chapter":"22","verse":"8","text":"Taalyenga ku kintu kyonna ekinaabanga kifudde obufi, oba ekinaabanga kitaaguddwataaguddwa ebisolo, kubanga kinaamufuulanga atali mulongoofu. Nze Mukama."},{"book":"Ebyabaleevi","chapter":"22","verse":"9","text":"Bwe batyo bakabona kibagwanira okukuumanga ebiragiro byange, balemenga okwereetako omusango ne bafa olw’okubigayaaliriranga. Nze Mukama Katonda abatukuza."},{"book":"Ebyabaleevi","chapter":"22","verse":"10","text":"“Omuntu yenna atali wa mu lulyo lwa kabona, ne bw’anaabanga omugenyi we, oba omupakasi we, taalyenga ku biweebwayo ebyo ebitukuvu."},{"book":"Ebyabaleevi","chapter":"22","verse":"11","text":"Naye kabona bw’aneeguliranga omuddu n’ensimbi, oba omuddu bw’anaazaalirwanga mu nnyumba ya kabona, omuddu oyo anaalyanga ku mmere eyo."},{"book":"Ebyabaleevi","chapter":"22","verse":"12","text":"Omwana owoobuwala owa kabona bw’anaafumbirwanga omusajja atali kabona, talyenga ku biweebwayo ebyo ebitukuvu."},{"book":"Ebyabaleevi","chapter":"22","verse":"13","text":"Naye singa muwala wa kabona afuuka nnamwandu, oba singa ayawukanira ddala ne bba, kyokka nga talina mwana, n’akomawo okubeeranga mu nnyumba ya kitaawe nga bwe yakolanga ng’akyali muvubuka, anaalyanga ku mmere ya kitaawe. Omuntu yenna atakwatibwako mizizo egyo taalyenga ku mmere eyo."},{"book":"Ebyabaleevi","chapter":"22","verse":"14","text":"Era omuntu bw’anaalyanga ku kiweebwayo ekitukuvu nga tagenderedde, anaaleetanga ekitundu kimu kyakutaano eky’ekiweebwayo ekyo, n’akigatta ku kiweebwayo ekyo, kyonna n’akikwasa kabona."},{"book":"Ebyabaleevi","chapter":"22","verse":"15","text":"Bakabona tebavumisanga bintu bitukuvu abaana ba Isirayiri bye banaawangayo eri Mukama,"},{"book":"Ebyabaleevi","chapter":"22","verse":"16","text":"nga babakkiriza okulyanga ku biweebwayo byabwe ebitukuvu, bwe batyo ne babateekesaako omusango ogunaabaweesanga ekibonerezo. Nze Mukama Katonda abatukuza.”"},{"book":"Ebyabaleevi","chapter":"22","verse":"17","text":"Awo Mukama n’agamba Musa nti,"},{"book":"Ebyabaleevi","chapter":"22","verse":"18","text":"“Tegeeza Alooni ne batabani be n’abaana ba Isirayiri bonna, obagambe nti, Omuntu yenna ow’omu nnyumba ya Isirayiri omu ku mmwe, oba omunnaggwanga abeera mu Isirayiri, bw’anaaleeteranga Mukama Katonda ekirabo eky’ekiweebwayo ekyokebwa okutuukiriza obweyamo bwe, oba ekiweebwayo olw’okweyagalira,"},{"book":"Ebyabaleevi","chapter":"22","verse":"19","text":"kinaateekwanga okubeera sseddume ey’ente oba ey’endiga, oba ey’embuzi etaliiko kamogo, ekirabo ekyo kiryokenga kikkirizibwe."},{"book":"Ebyabaleevi","chapter":"22","verse":"20","text":"Temuwangayo kintu kyonna ekiriko akamogo kubanga tekikkirizibwenga."},{"book":"Ebyabaleevi","chapter":"22","verse":"21","text":"Omuntu yenna bw’anaaleetanga ekiweebwayo eri Mukama Katonda olw’emirembe, oba okutuukiriza obweyamo, oba ekiweebwayo olw’okweyagalira, ng’akiggya mu kiraalo oba mu kisibo, okukkirizibwa kinaabeeranga ekituukiridde nga tekiriiko kamogo."},{"book":"Ebyabaleevi","chapter":"22","verse":"22","text":"Temuwangayo eri Mukama Katonda ensolo enzibe y’amaaso, oba eriko obuvune, oba ennema oba egongobadde, oba ezimbyezimbye ku mubiri, oba eriko amabwa agakulukuta. Ezo temuziwangayo ku kyoto eri Mukama Katonda ng’ekiweebwayo ekyokebwa."},{"book":"Ebyabaleevi","chapter":"22","verse":"23","text":"Naye ente oba endiga ng’eriko ekitundu kyayo ekisukkiridde obuwanvu oba ekisukkiridde obumpi eneeyinzanga okuleetebwa ng’ekiweebwayo eky’okweyagalira, naye tekkirizibwenga ng’ekiweebwayo olw’okutuukiriza obweyamo."},{"book":"Ebyabaleevi","chapter":"22","verse":"24","text":"Mukama Katonda temumuleeteranga ekiweebwayo eky’ensolo erina enjagi ezaanuubulwa, oba ezaabetentebwa, oba ezaayuzibwa, oba ezaasalibwa. Ekyo temukikolanga mu ggwanga lyammwe,"},{"book":"Ebyabaleevi","chapter":"22","verse":"25","text":"wadde okukkirizanga ng’ensolo ezo bannamawanga bazibatonedde ne muziwaayo ng’ekiweebwayo eri Katonda wammwe. Kubanga nnyonoonefu mu mubiri era ziriko obukyamu.”"},{"book":"Ebyabaleevi","chapter":"22","verse":"26","text":"Awo Mukama Katonda n’agamba Musa nti,"},{"book":"Ebyabaleevi","chapter":"22","verse":"27","text":"“Ente, oba endiga, oba embuzi bw’eneezaalibwanga eneesigalanga ne nnyina waayo okumala ennaku musanvu. Okuva ku lunaku olw’omunaana n’okweyongerayo ennekkirizibwanga bw’eneeweebwangayo eri Mukama Katonda ng’ekiweebwayo ekyokebwa mu muliro."},{"book":"Ebyabaleevi","chapter":"22","verse":"28","text":"Ente oba endiga temugittanga na mwana gwayo ku lunaku lwe lumu."},{"book":"Ebyabaleevi","chapter":"22","verse":"29","text":"Bwe muwangayo eri Mukama Katonda ekiweebwayo olw’okwebaza, mukiwengayo mu ngeri ennungi eneekisobozesanga okukkirizibwa."},{"book":"Ebyabaleevi","chapter":"22","verse":"30","text":"Kinaalibwanga ku lunaku olwo lwennyini, temukifissangawo n’akatono okutuusa enkeera. Nze Mukama Katonda."},{"book":"Ebyabaleevi","chapter":"22","verse":"31","text":"“Bwe mutyo mukwatenga amateeka gange era mugagonderenga. Nze Mukama Katonda."},{"book":"Ebyabaleevi","chapter":"22","verse":"32","text":"Temuvumisanga linnya lyange. Abaana ba Isirayiri kibagwanira okunzisangamu ekitiibwa nga Nze mutukuvu. Nze Mukama Katonda abatukuza mmwe,"},{"book":"Ebyabaleevi","chapter":"22","verse":"33","text":"era Nze nabaggya mu nsi y’e Misiri mbeerenga Katonda wammwe. Nze Mukama Katonda.”"}]}