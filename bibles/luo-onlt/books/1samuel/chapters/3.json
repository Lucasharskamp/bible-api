{"data":[{"book":"1 Samuel","chapter":"3","verse":"1","text":"Wuowino miluongo ni Samuel ne tiyo e nyim Jehova Nyasaye e bwo Eli. E kindeno wach Jehova Nyasaye ne nok kendo ne onge fweny mangʼeny."},{"book":"1 Samuel","chapter":"3","verse":"2","text":"Eli makoro wengene ne osechako imore kendo ne ok onyal neno maber, noyudo nindo e kare mapile."},{"book":"1 Samuel","chapter":"3","verse":"3","text":"To taya mar Nyasaye ne pok otho, Samuel bende ne nindo ei hekalu mar Jehova Nyasaye, kama Sandug Muma mar Nyasaye ne nitie."},{"book":"1 Samuel","chapter":"3","verse":"4","text":"Eka Jehova Nyasaye noluongo Samuel."},{"book":"1 Samuel","chapter":"3","verse":"5","text":"Eka noringo odhi ir Eli mowacho niya, “Era ee; nikech ne iluonga.”"},{"book":"1 Samuel","chapter":"3","verse":"6","text":"Kendo Jehova Nyasaye nochako oluongo niya, “Samuel!” Eka Samuel nochungʼ modhi ir Eli mowachone niya, “Era ee, nikech ne iluonga.”"},{"book":"1 Samuel","chapter":"3","verse":"7","text":"E kindeno Samuel ne pod ok ongʼeyo Jehova Nyasaye nikech wach Jehova Nyasaye ne pok ofwenyorene."},{"book":"1 Samuel","chapter":"3","verse":"8","text":"Jehova Nyasaye ne ochako oluongo Samuel mar adek kendo Samuel noa malo modhi ir Eli mowachone niya, “Era ee nikech iluonga.”"},{"book":"1 Samuel","chapter":"3","verse":"9","text":"Omiyo Eli nowacho ni Samuel niya, “Dhiyo inindi, to ka oluongi to iwach ni, ‘Wuo Jehova Nyasaye, nikech jatichni winjo.’ ” Samuel ne odok monindo kare."},{"book":"1 Samuel","chapter":"3","verse":"10","text":"Jehova Nyasaye nobiro mochungʼ kanyo moluongo kaka nosebedo kotimo, “Samuel! Samuel!”"},{"book":"1 Samuel","chapter":"3","verse":"11","text":"Eka Jehova Nyasaye nowachone Samuel niya, “Ne adhi timo gimoro e Israel mabiro miyo ji duto mowinjo itgi nosakni."},{"book":"1 Samuel","chapter":"3","verse":"12","text":"E kindeno abiro chopo weche mane awacho kuom Eli ka akwede kod mane awacho kuom ode aa chakruok nyaka giko."},{"book":"1 Samuel","chapter":"3","verse":"13","text":"Nimar ne anyise ni abiro ngʼado bura ne joode nyaka chiengʼ nikech richono mane ongʼeyo, yawuote ne timo timbe maricho, to ne ok okwerogi."},{"book":"1 Samuel","chapter":"3","verse":"14","text":"Emomiyo nasingora ne dhood Eli ni, ‘Richogi ok nyal pwodh gi misango kata chiwo.’ ”"},{"book":"1 Samuel","chapter":"3","verse":"15","text":"Samuel nonindo nyaka okinyi eka noyawo dhoudi mag od Jehova Nyasaye. Noluor wacho ne Eli fweny,"},{"book":"1 Samuel","chapter":"3","verse":"16","text":"to Eli noluonge mowachone niya, “Samuel wuoda.”"},{"book":"1 Samuel","chapter":"3","verse":"17","text":"Eli nopenje niya, “En angʼo mane owachoni? Kik ipanda wach. Mad Nyasaye chwadi matek ka dipo ni ipandona gimoro amora ma onyisi.”"},{"book":"1 Samuel","chapter":"3","verse":"18","text":"Omiyo Samuel nonyise weche duto ma ok opandone gimoro. Eka Eli nowachone niya, “En e Jehova Nyasaye, we otim gima oneno ni longʼone.”"},{"book":"1 Samuel","chapter":"3","verse":"19","text":"Jehova Nyasaye ne ni kod Samuel kaka nomedo dongo kendo weche duto mane owacho onge mane kadho ma ok otimore kamano."},{"book":"1 Samuel","chapter":"3","verse":"20","text":"Jo-Israel duto koa Dan nyaka Bersheba, nofwenyo ni Samuel oseromo bedo janabi mar Jehova Nyasaye."},{"book":"1 Samuel","chapter":"3","verse":"21","text":"Jehova Nyasaye nomedo fwenyore e Shilo kendo kanyo ne ofwenyore owuon ne Samuel kuom wachne."}]}