{"data":[{"book":"Ŵaloma","chapter":"12","verse":"1","text":"Kwayele, achalongo achinjangu, pakuŵa Akunnungu annosisye chanasa chao, ngunchondelela ntyosye iilu yenu mpela mbopesi jejumi ni jeswela ni jajikwanonyelesya Akunnungu. Lyele lili litala lya usyene lya kwapopelela Akunnungu."},{"book":"Ŵaloma","chapter":"12","verse":"2","text":"Nkansyasya indu ya pachilambo pano nambo Akunnungu ajigalausye miningwa jenu kuti mmanyilile unonyelo wa Akunnungu. Nipele chinkombole kulimanyilila lisosa lya Akunnungu lyalili lyambone ni yakuti pakusaka ŵanyamwe mme."},{"book":"Ŵaloma","chapter":"12","verse":"3","text":"Pakuŵa kwa umbone waambele Akunnungu, ngunsalila ŵanyamwe wose, mundu akasaliganichisya kuti ali jwankulu kupunda yaikuti kwaŵajila. Nambo mmeje ŵa lunda pankuganisya, ni kulilamula mwachinsye malinga ni chikulupi chimpegwile ni Akunnungu."},{"book":"Ŵaloma","chapter":"12","verse":"4","text":"Mu chiilu chimo mwana iŵalo yejinji, ni kila chiŵalo chikupanganya masengo gakwe."},{"book":"Ŵaloma","chapter":"12","verse":"5","text":"Uweji ŵatuli ŵajinji tuli chiilu chimo mu kulumbikana ni Kilisito, noweji wose tulumbikenywe jumo kwa jwine nti iŵalo ya kupisyangana ya pachiilu."},{"book":"Ŵaloma","chapter":"12","verse":"6","text":"Nipele, pakuŵa tuli ni mitulilo jakupisyangana, malinga ni ntuuka watupele Akunnungu. Jwapegwilwe ntulilo wa kuŵecheta utenga kutyochela kwa Akunnungu, aŵechete malinga ni chikulupi chakwe."},{"book":"Ŵaloma","chapter":"12","verse":"7","text":"Iŵaga mundu apegwilwe ntulilo wa kutumichila, nneche atumichile. Jwapegwilwe ntulilo wa kwiganya, nneche ajiganye."},{"book":"Ŵaloma","chapter":"12","verse":"8","text":"Jwapegwilwe ntulilo wa kutusya ntima, atendeje yeleyo. Ni jwapegwilwe ntulilo wa kutyosya kwa ŵane, atyosye kwa lulele. Jwakwimilila, ajimilile kwa kuchalila ni jwa chanasa, atendekanye yeleyo kwa kusangalala."},{"book":"Ŵaloma","chapter":"12","verse":"9","text":"Unonyelo wenu uŵe wangali ulamba. Nchichime changalumbana chilichose, mnyambatilane ni yambone."},{"book":"Ŵaloma","chapter":"12","verse":"10","text":"Nnonyelane jwine ni jwine mpela achalongo ni kuchimbichisyana jwine ni jwine."},{"book":"Ŵaloma","chapter":"12","verse":"11","text":"Npanganye masengo kwa kuchalila, nkaŵa ŵa ulesi. Mwatumichile Ambuje, kwa ntima wenu wose."},{"book":"Ŵaloma","chapter":"12","verse":"12","text":"Nsengwanje nli ni chilolelo. Mpililile mu kulagaswa, ni kupopela katema kose."},{"book":"Ŵaloma","chapter":"12","verse":"13","text":"Mwakamuchisye ŵandu ŵa Akunnungu mu yaikwasoŵa yao ni kwapochela achalendo kwa unonyelo."},{"book":"Ŵaloma","chapter":"12","verse":"14","text":"Mwape upile ŵakunnagasya, mwape upile ngasimwalwesya."},{"book":"Ŵaloma","chapter":"12","verse":"15","text":"Nsengwanje pamo ni ŵakusengwa, nlile pamo ni ŵakulila."},{"book":"Ŵaloma","chapter":"12","verse":"16","text":"Ntame yambone jwine ni jwine. Kasinlifuna nambo nkunde kutama kwa kulitulusya. Kasinliganichisya kuti nkwete lunda nnope."},{"book":"Ŵaloma","chapter":"12","verse":"17","text":"Ngasimwauchisya yangalumbana mundu jwampanganyichisye yangalumbana. Mpanganye yambone kwa ŵandu wose."},{"book":"Ŵaloma","chapter":"12","verse":"18","text":"Yaikuti pakukomboleka kukwenu nchalile kutama mu chitendewele ni ŵandu wose."},{"book":"Ŵaloma","chapter":"12","verse":"19","text":"Achalongo achinjangu, kasimmuchisyana yangalumbana jwine ni jwine, nambo mwalechele Akunnungu atende chindu cho kwa lutumbilo lwakwe, pakuŵa ilembekwe mu Malembelo ga Akunnungu, Ambuje akuti, “Kuuchisya chisasi kuli kukwangu, uneji chimuchisye.”"},{"book":"Ŵaloma","chapter":"12","verse":"20","text":"Mpela Malembo ga Akunnungu yagakuti, “Jwammagongo jwenu jakolaga sala mwape chakulya ni jankamulaga njota mwape meesi ang'weje. Pakuŵa kwakutenda yeleyo chimwatende akole soni jajikulungwa nti mwaŵichile makala ga mooto pantwe pakwe.”"},{"book":"Ŵaloma","chapter":"12","verse":"21","text":"Nkakunda ungalumbana umpunde, nambo nkaupunde ungalumbana kwa kuitendekanya yambone."}]}