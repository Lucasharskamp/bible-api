{"data":[{"book":"Genesis","chapter":"30","verse":"1","text":"Rakele ataona kuti sakumuberekera Yakobo ana, anayamba kumuchitira nsanje mʼbale wake. Choncho anati kwa Yakobo, “Undipatse ana kapena apo ayi ndingofa!”"},{"book":"Genesis","chapter":"30","verse":"2","text":"Yakobo anapsera mtima Rakele ndipo nati, “Kodi ine ndalowa mʼmalo mwa Mulungu amene wakulepheretsa iwe kukhala ndi ana?”"},{"book":"Genesis","chapter":"30","verse":"3","text":"Pamenepo Rakele anati kwa Yakobo, “Mdzakazi wanga Biliha nayu. Lowana naye kuti mwina nʼkundibalira mwana, ndipo kudzera mwa iyeyu nanenso nʼkukhala ndi ana.”"},{"book":"Genesis","chapter":"30","verse":"4","text":"Ndipo anamupatsa Yakobo wantchito wake Biliha kuti alowane naye. Choncho Yakobo analowana ndi Biliha,"},{"book":"Genesis","chapter":"30","verse":"5","text":"ndipo Bilihayo anatenga pathupi namubalira Yakobo mwana wamwamuna."},{"book":"Genesis","chapter":"30","verse":"6","text":"Pamenepo Rakele anati, “Mulungu waweruza mondikomera mtima, wamva kupempha kwanga ndipo wandipatsa mwana wa mwamuna.” Choncho anamutcha Dani."},{"book":"Genesis","chapter":"30","verse":"7","text":"Biliha, wantchito wa Rakele, anatenganso pathupi nabalira Yakobo mwana wa mwamuna wachiwiri."},{"book":"Genesis","chapter":"30","verse":"8","text":"Pamenepo Rakele anati, “Ndakhala ndikulimbana kwambiri ndi mʼbale wanga ndipo ndapambana.” Choncho anamutcha Nafutali."},{"book":"Genesis","chapter":"30","verse":"9","text":"Pamene Leya anaona kuti waleka kubereka ana, iye anatenga wantchito wake Zilipa namupereka kwa Yakobo kuti alowane naye."},{"book":"Genesis","chapter":"30","verse":"10","text":"Zilipa, wantchito wa Leya, anaberekera Yakobo mwana wamwamuna."},{"book":"Genesis","chapter":"30","verse":"11","text":"Pamenepo Leya anati, “Mwayi wangawo!” Choncho anamutcha Gadi."},{"book":"Genesis","chapter":"30","verse":"12","text":"Zilipa, wantchito wa Leya anamubalira Yakobo mwana wa mwamuna wachiwiri."},{"book":"Genesis","chapter":"30","verse":"13","text":"Pamenepo Leya anati, “Ndakondwa bwanji! Amayi adzanditcha ine wokondwa.” Choncho anamutcha Aseri."},{"book":"Genesis","chapter":"30","verse":"14","text":"Pa nthawi yokolola tirigu, Rubeni anapita ku munda ndipo anapezako zipatso za mankhwala wobereketsa. Tsono anatengerako mayi wake Leya. Rakele anati kwa Leya, “Chonde patseko mankhwala wakupezera mwana wakowo.”"},{"book":"Genesis","chapter":"30","verse":"15","text":"Koma iye anati kwa Rakele, “Kodi sizinakukwanire kulanda mwamuna wanga? Ukuti utengenso mankhwala a mwana wangawa.”"},{"book":"Genesis","chapter":"30","verse":"16","text":"Choncho pamene Yakobo ankabwera kuchokera ku munda madzulo, Leya anapita kukakumana naye nati, “Lero mukagona ku nyumba chifukwa ndakubwerekani ndi mankhwala wobereketsa a mwana wanga.” Choncho usiku umenewo Yakobo anakalowa kwa Leya."},{"book":"Genesis","chapter":"30","verse":"17","text":"Mulungu anamva pemphero la Leya ndipo anatenga pathupi nabalira Yakobo mwana wa mwamuna wachisanu."},{"book":"Genesis","chapter":"30","verse":"18","text":"Pamenepo Leya anati, “Mulungu wandipatsa mphotho chifukwa chopereka wantchito wanga kwa mwamuna wanga.” Choncho anamutcha Isakara."},{"book":"Genesis","chapter":"30","verse":"19","text":"Leya anatenganso pathupi nabalira Yakobo mwana wa mwamuna wachisanu ndi chimodzi."},{"book":"Genesis","chapter":"30","verse":"20","text":"Pamenepo Leya anati, “Mulungu wandipatsa mphatso yapamwamba. Tsopano mwamuna wanga adzandilemekeza chifukwa ndamubalira ana aamuna asanu ndi mmodzi.” Choncho anamutcha Zebuloni."},{"book":"Genesis","chapter":"30","verse":"21","text":"Patapita nthawi Leya anabereka mwana wamkazi ndipo anamutcha Dina."},{"book":"Genesis","chapter":"30","verse":"22","text":"Kenaka, Mulungu anakumbukira Rakele namva pemphero lake ndi kulola kuti akhale ndi mwana."},{"book":"Genesis","chapter":"30","verse":"23","text":"Rakele anatenga pathupi nabala mwana wamwamuna ndipo anati, “Mulungu wandichotsera manyazi anga.”"},{"book":"Genesis","chapter":"30","verse":"24","text":"Iye anamutcha mwanayo Yosefe, ndipo anati, “Mulungu andipatsenso mwana wina.”"},{"book":"Genesis","chapter":"30","verse":"25","text":"Rakele atabereka Yosefe, Yakobo anati kwa Labani, “Ndimasuleni kuti ndizipita ku dziko la kwathu."},{"book":"Genesis","chapter":"30","verse":"26","text":"Patseni akazi anga ndi ana anga, amene ndinakugwirirani ntchito, ndipo ndidzanyamuka ulendo. Inu mukudziwa ntchito imene ndakugwirirani.”"},{"book":"Genesis","chapter":"30","verse":"27","text":"Koma Labani anati kwa iye, “Chonde, ngati mungandikomere mtima musapite chifukwa ndadziwa kudzera mwa kuwombeza kwanga kuti Yehova wandidalitsa chifukwa cha inu.”"},{"book":"Genesis","chapter":"30","verse":"28","text":"Anapitiriza kunena kuti, “Tchula malipiro ako ndipo ndidzakupatsa.”"},{"book":"Genesis","chapter":"30","verse":"29","text":"Koma Yakobo anati kwa iye, “Inu mukudziwa mmene ine ndakugwirirani ntchito ndi mmene ziweto zanu zaswanira pamene ine ndimazisamalira."},{"book":"Genesis","chapter":"30","verse":"30","text":"Poyamba munali nazo zochepa ine ndisanabwere, koma tsopano zachuluka. Yehova wakudalitsani chifukwa cha ine. Ndi nthawi tsopano kuti nane ndisamalire banja langa.”"},{"book":"Genesis","chapter":"30","verse":"31","text":"Labani anafunsa, “Ndikupatse chiyani?”"},{"book":"Genesis","chapter":"30","verse":"32","text":"Mundilole ndiyendeyende pakati pa ziweto zanu lero ndi kuchotsamo mwana wankhosa wamkazi aliyense wakuda, mbuzi iliyonse yamathothomathotho ndi yamawangamawanga. Zimenezi ndiye zikhale malipiro anga."},{"book":"Genesis","chapter":"30","verse":"33","text":"Ndipo chilungamo changa chidzaoneka mʼtsogolo, pamene inu mudzabwere kudzaona malipiro angawo. Ngati mudzapeza mbuzi mʼgulu langa imene si yamawangamawanga, kapena mwana wankhosa wamkazi amene si wakuda ndiye kuti zimenezo zidzakhala kuti ndinakuberani.”"},{"book":"Genesis","chapter":"30","verse":"34","text":"Labani anati, “Ndavomera, zikhale monga mmene wayankhuliramu.”"},{"book":"Genesis","chapter":"30","verse":"35","text":"Tsiku lomwelo Labani anachotsa atonde onse ndi mbuzi zazikazi zonse zimene zinali ndi mawangamawanga kapena zamathothomathotho, ndiponso zonse zabanga loyera. Anachotsa ana onse ankhosa aakazi akuda, napereka ziweto zonsezi kwa ana ake aamuna kuti aziweta."},{"book":"Genesis","chapter":"30","verse":"36","text":"Kenaka Labani anayenda mtunda wa masiku atatu kutalikirana ndi Yakobo koma Yakobo anapitiriza kuweta nkhosa zina zonse za Labani."},{"book":"Genesis","chapter":"30","verse":"37","text":"Tsono Yakobo anatenga nthambi zaziwisi za mitengo ya mkundi, alimoni ndi puleni nazisenda kuchotsa makungwa ake mpaka mtengo woyera wamʼkati kuonekera."},{"book":"Genesis","chapter":"30","verse":"38","text":"Atatero anayika nthambi zija mʼmagome omwera madzi molunjika ziweto zija kuti pakumwa madziwo ziweto zazikazi ziziyangʼana nthambi zija popeza kuti pakumwa madzi ziweto zija zinkakwerana."},{"book":"Genesis","chapter":"30","verse":"39","text":"Ndiye kuti nkhosa zija zinkatenga mawere pakumwa madzi molunjika nthambi zija, ndipo zinkaswa ana a mawangamawanga kapena a mathothomathotho."},{"book":"Genesis","chapter":"30","verse":"40","text":"Yakobo anayika padera ana a ziweto zija. Koma ziweto zina anaziyika kuti ziyangʼanane ndi za Labani, zimene zinali za mawangamawanga ndi zakuda. Motero anapeza ziweto zakezake, ndipo sanazisakanize ndi za Labani."},{"book":"Genesis","chapter":"30","verse":"41","text":"Yakobo ankayika nthambi zija momwera madzi pamene ziweto zamphamvu zazikazi zinkakweredwa pofuna kuti zitenge mawere pakumwa madzi moyangʼanana ndi nthambi zija."},{"book":"Genesis","chapter":"30","verse":"42","text":"Koma sankayika nthambizo pamene ziweto zofowoka zazikazi zinkakweredwa pakumwa madzi. Choncho ziweto zofowoka zonse zinakhala za Labani, ndi ziweto zamphamvu zinakhala za Yakobo."},{"book":"Genesis","chapter":"30","verse":"43","text":"Mwa njira imeneyi, Yakobo analemera kwambiri ndipo anali ndi ziweto zochuluka kwambiri, antchito aakazi ndi aamuna, ngamira ndi abulu."}]}