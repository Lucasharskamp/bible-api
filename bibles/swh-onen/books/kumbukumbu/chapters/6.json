{"data":[{"book":"Kumbukumbu","chapter":"6","verse":"1","text":"Haya ndiyo maagizo, amri na sheria ambazo Bwana Mungu wenu aliniagiza niwafundishe ninyi ili mpate kuyashika katika nchi ambayo ninyi mnavuka Yordani kuimiliki,"},{"book":"Kumbukumbu","chapter":"6","verse":"2","text":"ili kwamba ninyi, watoto wenu na watoto wao baada yao wamche Bwana Mungu wenu siku zote kwa kushika amri na maagizo yake yote ninayowapa, ili mweze kuyafurahia maisha marefu."},{"book":"Kumbukumbu","chapter":"6","verse":"3","text":"Sikia, ee Israeli, nawe uwe mwangalifu kutii ili upate kufanikiwa na kuongezeka sana katika nchi itiririkayo maziwa na asali, kama Bwana, Mungu wa baba zenu, alivyowaahidi ninyi."},{"book":"Kumbukumbu","chapter":"6","verse":"4","text":"Sikia, ee Israeli: Bwana Mungu wako, Bwana ni mmoja."},{"book":"Kumbukumbu","chapter":"6","verse":"5","text":"Mpende Bwana Mungu wako kwa moyo wako wote, na kwa roho yako yote, na kwa nguvu zako zote."},{"book":"Kumbukumbu","chapter":"6","verse":"6","text":"Amri hizi ninazokupa leo zitakuwa katika moyo wako."},{"book":"Kumbukumbu","chapter":"6","verse":"7","text":"Wafundishe watoto wako kwa bidii. Nena kuhusu amri hizi uketipo nyumbani na wakati utembeapo njiani, ulalapo na uamkapo."},{"book":"Kumbukumbu","chapter":"6","verse":"8","text":"Zifunge kama alama juu ya mkono wako, na uzifunge juu ya paji la uso wako."},{"book":"Kumbukumbu","chapter":"6","verse":"9","text":"Ziandike kwenye miimo ya milango ya nyumba yako na juu ya malango yako."},{"book":"Kumbukumbu","chapter":"6","verse":"10","text":"Wakati Bwana Mungu wako atakapokuleta katika nchi aliyowaapia baba zako, Abrahamu, Isaki na Yakobo, kukupa wewe, nchi kubwa, ina miji inayopendeza ambayo hukuijenga,"},{"book":"Kumbukumbu","chapter":"6","verse":"11","text":"nyumba zilizojaa vitu vizuri vya aina nyingi ambavyo hukuvijaza, visima ambavyo hukuchimba, na mashamba ya mizabibu na mizeituni ambayo hukupanda wewe, basi, utakapokula na kushiba,"},{"book":"Kumbukumbu","chapter":"6","verse":"12","text":"jihadhari usije ukamwacha Bwana, aliyekutoa katika nchi ya Misri, kutoka nchi ya utumwa."},{"book":"Kumbukumbu","chapter":"6","verse":"13","text":"Utamcha Bwana Mungu wako, na umtumikie yeye peke yake na kuapa kwa jina lake."},{"book":"Kumbukumbu","chapter":"6","verse":"14","text":"Usifuate miungu mingine, miungu ya mataifa yanayokuzunguka;"},{"book":"Kumbukumbu","chapter":"6","verse":"15","text":"kwa kuwa Bwana Mungu wako, ambaye yuko katikati yako, ni Mungu mwenye wivu na hasira yake itawaka dhidi yako, naye atakuangamiza kutoka uso wa nchi."},{"book":"Kumbukumbu","chapter":"6","verse":"16","text":"Usimjaribu Bwana Mungu wako kama ulivyofanya huko Masa."},{"book":"Kumbukumbu","chapter":"6","verse":"17","text":"Utayashika maagizo ya Bwana Mungu wako kwa bidii, na masharti na amri alizokupa."},{"book":"Kumbukumbu","chapter":"6","verse":"18","text":"Fanya lililo haki na jema mbele za Bwana, ili upate kufanikiwa, uweze kuingia na kuimiliki nchi nzuri ambayo Bwana aliahidi kwa kiapo kwa baba zako,"},{"book":"Kumbukumbu","chapter":"6","verse":"19","text":"kuwafukuza kwa nguvu adui zako mbele yako kama Bwana alivyosema."},{"book":"Kumbukumbu","chapter":"6","verse":"20","text":"Siku zijazo, mtoto wako atakapokuuliza, “Ni nini maana ya masharti haya, amri na sheria hizi ambazo Bwana Mungu wako alikuagiza wewe?”"},{"book":"Kumbukumbu","chapter":"6","verse":"21","text":"Mwambie: “Tulikuwa watumwa wa Farao huko Misri, lakini Bwana alitutoa sisi kutoka Misri kwa mkono wenye nguvu."},{"book":"Kumbukumbu","chapter":"6","verse":"22","text":"Bwana akapeleka mbele yetu ishara za miujiza na maajabu makubwa na ya kutisha mno juu ya Misri na Farao pamoja na nyumba yake yote."},{"book":"Kumbukumbu","chapter":"6","verse":"23","text":"Lakini Mungu akatutoa huko, akatuleta na kutupa nchi hii ambayo aliwaahidi baba zetu kwa kiapo."},{"book":"Kumbukumbu","chapter":"6","verse":"24","text":"Bwana akatuagiza tutii amri hizi zote na kumcha Bwana Mungu wetu, ili tupate kustawi na kuendelea kuwa hai kama ilivyo leo."},{"book":"Kumbukumbu","chapter":"6","verse":"25","text":"Kama tukizitii kwa bidii amri hizi zote mbele za Bwana Mungu wetu, kama alivyotuamuru sisi, hiyo itakuwa haki yetu.”"}]}