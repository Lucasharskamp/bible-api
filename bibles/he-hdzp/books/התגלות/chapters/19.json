{"data":[{"book":"התגלות","chapter":"19","verse":"1","text":"לאחר מכן שמעתי קול אדיר שנשמע כקול המוני אנשים בשמים: ”הללויה! הודו לה׳! הישועה, הכבוד והעוז שייכים לאלוהינו,"},{"book":"התגלות","chapter":"19","verse":"2","text":"כי הוא שופט בצדק ובאמת. הוא העניש את הזונה הגדולה, אשר השחיתה את הארץ במעשי הזנות והניאוף שלה, ונקם את רצח עבדיו.“"},{"book":"התגלות","chapter":"19","verse":"3","text":"שוב ושוב קראו הקולות: ”הללויה! שריפתה תעלה עשן לעולם ועד!“"},{"book":"התגלות","chapter":"19","verse":"4","text":"עשרים־וארבעה הזקנים וארבע החיות נפלו על פניהם, השתחוו לאלוהים היושב על הכיסא וקראו: ”אמן! הללויה!“"},{"book":"התגלות","chapter":"19","verse":"5-6","text":"שוב שמעתי קול אשר נשמע כקול המון רב, כקול מים רבים, וקול רעמים חזקים. ”הללויה! כי אלוהינו, ה׳ צבאות, מולך!"},{"book":"התגלות","chapter":"19","verse":"7","text":"הבה נשמח, נגיל וניתן לו כבוד, כי הגיע מועד חתונת השה, וכלתו התכוננה לקראתו;"},{"book":"התגלות","chapter":"19","verse":"8","text":"ניתן לה ללבוש שמלה מאריג משובח, צח וטהור.“ (אריג משובח זה מסמל את מעשי הצדקה של בני־האלוהים)."},{"book":"התגלות","chapter":"19","verse":"9","text":"המלאך אמר אלי: ”כת‎וֹב: ברוכים המוזמנים אל חתונת השה.“ הוא הוסיף ואמר: ”אלה מילותיו של אלוהים עצמו!“"},{"book":"התגלות","chapter":"19","verse":"10","text":"נפלתי לרגליו כדי להשתחוות לו, אך הוא אמר אלי: ”קום, אל תשתחווה לי; אני עבד אלוהים כמוך וכאחיך המאמינים שנושאים את עדות ישוע. השתחווה לאלוהים! כי האמת שגילה ישוע היא שנתנה השראה לנביאים.“"},{"book":"התגלות","chapter":"19","verse":"11","text":"לאחר מכן ראיתי את השמים נפתחים וסוס לבן הופיע. שם רוכבו, ”נאמן ואמיתי“, והוא שופט ולוחם בצדק."},{"book":"התגלות","chapter":"19","verse":"12","text":"עיניו כלהבת אש, על ראשו כתרים רבים, ועל מצחו כתוב שם שידוע לו בלבד."},{"book":"התגלות","chapter":"19","verse":"13","text":"לבושו הוטבל בדם, ושמו נקרא ”דבר האלוהים“."},{"book":"התגלות","chapter":"19","verse":"14","text":"צבאות השמים, לבושים מדים לבנים מאריג משובח וטהור, דהרו בעקבותיו על סוסיהם הלבנים."},{"book":"התגלות","chapter":"19","verse":"15","text":"מפי הרוכב יצאה חרב חדה, שמיועדת להכות את הגויים שבהם ישלוט בשוט ברזל, וברגליו דרך את ענבי הזעם של ה׳ אלוהי צבאות."},{"book":"התגלות","chapter":"19","verse":"16","text":"על בגדו ועל ירכו כתוב: ”מלך המלכים ואדון האדונים.“"},{"book":"התגלות","chapter":"19","verse":"17","text":"לאחר מכן ראיתי מלאך עומד לבדו באור השמש המסנוור. הוא קרא בקול אדיר אל כל העופות המעופפים במרכז השמים: ”בואו אל הסעודה הגדולה של אלוהים!"},{"book":"התגלות","chapter":"19","verse":"18","text":"בואו איכלו בשר מלכים, קציני־צבא, גנרלים, גיבורים; בשר סוסים ופרשים, בשר עבדים ובני־חורין, מקטן ועד גדול.“"},{"book":"התגלות","chapter":"19","verse":"19","text":"ראיתי את החיה, את מלכי הארץ ואת צבאותיהם נאספים יחד, כדי להילחם נגד הרוכב על הסוס ונגד צבאו."},{"book":"התגלות","chapter":"19","verse":"20","text":"אולם החיה הרעה נתפסה, ויחד איתה נתפס נביא השקר (בדמות החיה השנייה), שחולל את הניסים והנפלאות בנוכחותה – ניסים שהתעו את נושאי אות החותם ואת המשתחווים לפסלה. החיה הרעה ונביא השקר הושלכו חיים לאגם האש שבוער בגופרית,"},{"book":"התגלות","chapter":"19","verse":"21","text":"וכל צבאם נהרג בחרב שיצאה מפי הרוכב על הסוס. ועופות השמים טרפו בתאווה את בשרם."}]}