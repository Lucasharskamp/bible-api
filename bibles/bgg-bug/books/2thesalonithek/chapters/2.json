{"data":[{"book":"2 Thesalonithek","chapter":"2","verse":"1","text":"Ithong Isu Masi wuii ruii pha miyao nane ai rog shii gethek ro ò khrab pha chiang shii: gu khuiinothek nane bumuiithek gu nathek shii khung,"},{"book":"2 Thesalonithek","chapter":"2","verse":"2","text":"nawaithek munow shii jum è anomuluii pha arek rabo chiih-è Ithong pha inai thogjong rone yao pha ji shii duhug arek rabo. Yangne gathek è chaig chiih-è yua hì yaojong rone, chiih-è gathek è hì pha jigi hà zeyjong rone chiih-è gathek è yao rone gai è nowjong pha de um iwa."},{"book":"2 Thesalonithek","chapter":"2","verse":"3","text":"Hanyie jia è de nathek shii nyie lumuii hà de akhin-arin yi rabo. Awie pha jia hanyie yi thumluii hà dun pha sbang rekjong pha ji khia ne iidohè mak arek sapho shii ne ji pha Inai athog ruii phro."},{"book":"2 Thesalonithek","chapter":"2","verse":"4","text":"2:4: Ezkh 28:2 Ai ne zab shii hamangkhung-aphuii rone ho pha ji shii chiih-è misiasia pha mana shii gak ruii phro chiih-è ithek zab pha lakhung dug ruii phro. Ai ne wuii srane Hamangkhung-aphuii ro Misiahò shii dug chiih-è Hamangkhung-aphuii ro è yao ruii phro."},{"book":"2 Thesalonithek","chapter":"2","verse":"5","text":"Nathek ne anow khlei bey? Gu nathek rog um ba shii gu nathek shii zab yaojong ro."},{"book":"2 Thesalonithek","chapter":"2","verse":"6","text":"Thuh rey ruii pha ji shii gak pha nyie magunde um pha ji ne nathek ne thieg pha ji shii diig bamuii ro. Chiihphado, khriig ishak shii, Awie pha Jia ne khia ruii ro."},{"book":"2 Thesalonithek","chapter":"2","verse":"7","text":"Ug pha Awiethek ne khuchung mujo blia rekjong ro, jishii hanyie jia è khoh ne ruii pha ji shii lumuii è afen sapho shii ne nyie rey pha rek pha ji ne arey phro."},{"book":"2 Thesalonithek","chapter":"2","verse":"8","text":"2:8: Aij 11:4 Chiihphado Awie Jia jine dong ruii phro, jishii Ithong Isu wuii ruii shii, ai ne aishii ai sem pha misey è ua ne aishii ne airo wud pha moe è srobro rek ruii phro."},{"book":"2 Thesalonithek","chapter":"2","verse":"9","text":"2:9: Mth 24:24Awie pha Jia ne Sakhathong pha blu rog shii wuii ne zab pha biidiie buangthek nane anomuluii pha rek ruii phro,"},{"book":"2 Thesalonithek","chapter":"2","verse":"10","text":"chiih-è hanyie yi chun ramuii pho shii ne zab awie pha ichua è khoh ne khinrin ruii phro. Ithek ne mua ruii phro nyieliieshii ithek ne ragia rey pha izai shii amiie chiih-è wie de aho."},{"book":"2 Thesalonithek","chapter":"2","verse":"11","text":"Chiih-è Hamangkhung-aphuii è ithek shii blia rek yi pha ichiig pha blu thoh ge ji-è ithek ne nyie biidiie shii migi rek yi ro."},{"book":"2 Thesalonithek","chapter":"2","verse":"12","text":"Ji-è zab hanyie ne izai shii migi arek ro, jishii layog shii ne sang pho shii, the ruii phro."},{"book":"2 Thesalonithek","chapter":"2","verse":"13","text":"Nathek hanyie shii Ithong è miie pha khuiinothek nane bumuiithek, gathek ne nathek chiang idang Hamangkhung-aphuii shii laso phi. Chiih-è nathek izai shii migi rek pha chiang è Hamangkhung-aphuii nathek shii igobi2:13: igobi duii ne; giak jigizey shii um igobi jao pha re-è. gua pha ji ne Ragung pha blu è ragia rey ne airo gang bran rab phi ro."},{"book":"2 Thesalonithek","chapter":"2","verse":"14","text":"Hamangkhung-aphuii è nathek shii gathek è yua pha Mua Wie ji è nathek shii ho, ai è nathek shii ho pha ji ne Ithong Isu Masi ro biisiie mathang shii nawaithek ro rey yi pha ho phro."},{"book":"2 Thesalonithek","chapter":"2","verse":"15","text":"Ji-è gathek ro khuiinothek nane bumuiithek, chuh riu ne gathek miiyau nane, gathek ro jigigam pha nyie izai yua pha ji shii khoh bo."},{"book":"2 Thesalonithek","chapter":"2","verse":"16","text":"Gethek ro Ithong Isu Masi awai nane Hamangkhung-aphuii gethek ro Aphuii, hanyie gethek shii miie chiih-è airo bushun è asid yi pha lububo nane chuh luthong ji phi ne,"},{"book":"2 Thesalonithek","chapter":"2","verse":"17","text":"nathek shii nyie wie ji ne idang rek ne yao yi pha nathek shii lububo rek phi ne chuh rek phi."}]}