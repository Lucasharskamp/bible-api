{"data":[{"book":"1 Samuel","chapter":"29","verse":"1","text":"Jo-Filistia nochoko jolwenjgi duto Afek, to jo-Israel to nojot but soko man Jezreel."},{"book":"1 Samuel","chapter":"29","verse":"2","text":"Kane jotend Filistia wuotho dhi kaachiel gi jolwenjgi mane ochan e migepe mag miche gi alufe, Daudi gi joge kod Akish bende ne wuotho kaluwo bangʼ-gi."},{"book":"1 Samuel","chapter":"29","verse":"3","text":"To jotend lweny mag jo-Filistia nopenjo niya, “Jo-Hibraniagi to timo angʼo ka?”"},{"book":"1 Samuel","chapter":"29","verse":"4","text":"To jotend lweny mag jo-Filistia nokecho kode ma giwacho niya, “Riemb ngʼatni odogi mondo odog kama ne imiye. Ok onego odhi kodwa e lweny, nikech e kinde ma lweny dhi nyime onyalo lokore kodwa. Donge mano e yo monyalo morogo ruodhe konego jowa moko?"},{"book":"1 Samuel","chapter":"29","verse":"5","text":"Ma donge e Daudi mane giwero e miendgi niya,"},{"book":"1 Samuel","chapter":"29","verse":"6","text":"Omiyo Akish noluongo Daudi mowachone niya, “Akwongʼora gi nying Jehova Nyasaye mangima, ni isebedo ngʼat migeno kendo daher mondo ibed achiel kuom jolweny maga. Chakre chiengʼ mane ibiroe ira nyaka chil kawuono, pok aneno ketho moro kuomi, kata kamano jotend jo-Filistia ok oyie kodi."},{"book":"1 Samuel","chapter":"29","verse":"7","text":"Omiyo wuok kae kendo idog gi kwe, kik itim gima diwangʼ ii jotend jo-Filistia.”"},{"book":"1 Samuel","chapter":"29","verse":"8","text":"Daudi nopenjo niya, “To angʼo masetimo? Rach mane miyudo kuom jatichni nyaka chakre chiengʼ mane abiroe nyaka chil kawuono? Angʼo mamona kedo gi wasik ruoth ma ruodha?”"},{"book":"1 Samuel","chapter":"29","verse":"9","text":"Akish nodwoke niya, “Angʼeyo ni isebet ka iber e wangʼa mana ka malaika mar Nyasaye; to kata kamano jotend jolweny mag jo-Filistia osewacho ni, ‘Kik odhi kodwa e lweny.’"},{"book":"1 Samuel","chapter":"29","verse":"10","text":"Koro chiew gokinyi in kaachiel gi jotich ruodhi mane obiro kodi mondo umond udhi ka piny yawore.”"},{"book":"1 Samuel","chapter":"29","verse":"11","text":"Omiyo Daudi kod joge nochiewo gokinyi mangʼich ma gidok e piny jo-Filistia, ka jo-Filistia to dhi Jezreel."}]}