{"data":[{"book":"2 Weche Mag Ndalo","chapter":"36","verse":"1","text":"Kendo jopinyno nokawo Jehoahaz wuod Josia mokete obedo ruoth e Jerusalem kar wuon mare."},{"book":"2 Weche Mag Ndalo","chapter":"36","verse":"2","text":"Jehoahaz ne ja-higni piero ariyo gadek kane odoko ruoth kendo nobedo e loch kodak Jerusalem kuom dweche adek."},{"book":"2 Weche Mag Ndalo","chapter":"36","verse":"3","text":"Ruodh jo-Misri nogole e loch Jerusalem kendo nochuno jo-Juda mondo ochiw osuru mar fedha ma pekne romo kilo alufu adek gi mia angʼwen kod dhahabu ma pekne romo kilo piero adek gangʼwen."},{"book":"2 Weche Mag Ndalo","chapter":"36","verse":"4","text":"Ruodh Misri noketo Eliakim owadgi Jehoahaz ruodh Juda kod Jerusalem kendo noloko nying Eliakim ni Jehoyakim. Neko nokawo Jehoahaz owadgi Eliakim mi otero e twech Misri."},{"book":"2 Weche Mag Ndalo","chapter":"36","verse":"5","text":"Jehoyakim ne ja-higni piero ariyo gabich kane odoko ruoth kendo nobedo e loch kuom higni apar gachiel kodak Jerusalem. Kendo notimo gik maricho e nyim wangʼ Jehova Nyasaye ma Nyasache."},{"book":"2 Weche Mag Ndalo","chapter":"36","verse":"6","text":"Nebukadneza ruodh Babulon nomonje motweye gi rateke mag mula motere Babulon."},{"book":"2 Weche Mag Ndalo","chapter":"36","verse":"7","text":"Bende Nebukadneza nokawo gige lemo mar hekalu mar Jehova Nyasaye moketogi e hekalu mare e piny Babulon."},{"book":"2 Weche Mag Ndalo","chapter":"36","verse":"8","text":"Kuom gik mamoko duto mag ndalo loch Jehoyakim, timbe maricho manotimo kod ketho malingʼ-lingʼ mane ofweny kuome, ondiki e kitap ruodhi mag Israel kod Juda. Kendo Jehoyakin wuode nobedo ruoth kare."},{"book":"2 Weche Mag Ndalo","chapter":"36","verse":"9","text":"Jehoyakin ne ja-higni apar gaboro kane odoko ruoth kendo nobedo e loch kodak Jerusalem kuom dweche adek kod ndalo apar. Notimo richo e nyim wangʼ Jehova Nyasaye."},{"book":"2 Weche Mag Ndalo","chapter":"36","verse":"10","text":"E ndalo chwiri ruoth Nebukadneza nooro wach mondo oome otere Babulon kaachiel gi gige lemo mabeyo mag hekalu mar Jehova Nyasaye kendo noketo owadgi wuon Jehoyakin, ma nyinge Zedekia mondo obed ruodh Juda kod Jerusalem."},{"book":"2 Weche Mag Ndalo","chapter":"36","verse":"11","text":"Zedekia ne ja-higni piero ariyo gachiel kane obedo ruoth kendo nobedo e loch kuom higni apar gachiel kodak Jerusalem."},{"book":"2 Weche Mag Ndalo","chapter":"36","verse":"12","text":"Notimo richo e nyim Jehova Nyasaye ma Nyasache kendo ne ok obolore e nyim Jeremia janabi mane nyise wach Jehova Nyasaye."},{"book":"2 Weche Mag Ndalo","chapter":"36","verse":"13","text":"Bende nongʼanyo ni ruoth Nebukadneza mane okete mokwongʼore gi nying Nyasaye. Ne toke obedo matek ta kendo chunye ne ok odewo mondo oduog ir Jehova Nyasaye ma Nyasach Israel."},{"book":"2 Weche Mag Ndalo","chapter":"36","verse":"14","text":"To bende jotelo madongo duto mag jodolo kod ji nomedo bedo joma ok jo-ratiro, ka giluwo timbe mamono mag oganda kendo ne gichido hekalu mar Jehova Nyasaye mane osepwodho Jerusalem."},{"book":"2 Weche Mag Ndalo","chapter":"36","verse":"15","text":"Jehova Nyasaye, ma Nyasach kweregi nooronegi wach kokalo kuom jootene kinde ka kinde nikech nokecho joge kod kar dakne."},{"book":"2 Weche Mag Ndalo","chapter":"36","verse":"16","text":"To negimedo jaro joote Nyasaye ka gichayo wechene kendo ka ginyiero jonabi mage nyaka mirima nomako Jehova Nyasaye kod joge maonge kaka dikony."},{"book":"2 Weche Mag Ndalo","chapter":"36","verse":"17","text":"Omiyo ne okelonigi ruodh jo-Babulon mane onego yawuotgi matindo gi ligangla e kama ler mar lemo kendo ne ok okecho wuowi kata nyako, ngʼat motegno kata jaduongʼ moti. Nyasaye nochiwogi duto e lwet Nebukadneza."},{"book":"2 Weche Mag Ndalo","chapter":"36","verse":"18","text":"Nokawo gige lemo duto madongo gi matindo mane nitiere e hekalu mar Nyasaye, kod gik mane okan e hekalu mar Jehova Nyasaye gi gik moko duto mane okan e od ruoth kod od jodonge moterogi Babulon."},{"book":"2 Weche Mag Ndalo","chapter":"36","verse":"19","text":"Ne giwangʼo hekalu mar Nyasaye kendo negimuko ohinga mar Jerusalem; mane giwangʼo ute ruoth duto kendo negiketho gimoro amora ma nengogi tek mane ni kanyo."},{"book":"2 Weche Mag Ndalo","chapter":"36","verse":"20","text":"Nokawo jogo mane otony e nek mag ligangla noterogi e twech Babulon kendo olokogi wasumbinige kod mag yawuote nyaka ochopo ndalo mane jo-Pasia okawe loch."},{"book":"2 Weche Mag Ndalo","chapter":"36","verse":"21","text":"Piny nobedo mamor koyudo yweyone mag Sabato, kinde duto mane odongʼ gunda, nyaka higni piero abiriyo orumo mana kaka wach Jehova Nyasaye nowacho gi dho Jeremia."},{"book":"2 Weche Mag Ndalo","chapter":"36","verse":"22","text":"E higa mokwongo mar loch Sairas ruodh Pasia, mondo ochop singo mar wach Jehova Nyasaye mane Jeremia okoro, Jehova Nyasaye nowuoyo gi chuny Sairas ruodh Pasia mondo ogol lendo e pinye duto koketo e ndiko kama:"},{"book":"2 Weche Mag Ndalo","chapter":"36","verse":"23","text":"Ma e gima Sairas ruodh Pasia wacho:"}]}