{"data":[{"book":"Ruka","chapter":"9","verse":"1","text":"Jesu akati aunganidza vane Gumi naVaviri vake pamwe chete, akavapa simba nechikuriri kuti vadzinge madhimoni uye vaporese vakanga vane zvirwere,"},{"book":"Ruka","chapter":"9","verse":"2","text":"akavatuma kuti vandoparidza umambo hwaMwari uye vandoporesa vairwara."},{"book":"Ruka","chapter":"9","verse":"3","text":"Akavarayira achiti, “Musatakura chinhu parwendo, mudonzvo, kana hombodo, kana chingwa, kana mari, kana imwe nguo."},{"book":"Ruka","chapter":"9","verse":"4","text":"Muimba ipi neipi yamunopinda, mugaremo kusvikira mabva muguta imomo."},{"book":"Ruka","chapter":"9","verse":"5","text":"Kana vanhu vasingakugamuchiriyi, muzunze guruva retsoka dzenyu pamunenge mabuda muguta ravo, chive chapupu pamusoro pavo.”"},{"book":"Ruka","chapter":"9","verse":"6","text":"Saka vakasimuka vakabuda vakaenda kumusha nomusha, vachiparidza vhangeri nokuporesa vanhu kwose kwose."},{"book":"Ruka","chapter":"9","verse":"7","text":"Zvino Herodhi mubati akanzwa pamusoro pezvose zvakanga zvichiitika. Akakanganisika, nokuti vamwe vakanga vachiti Johani akanga amutswa kubva kuvakafa,"},{"book":"Ruka","chapter":"9","verse":"8","text":"vamwe vachiti Eria akanga aonekwa, uyezve vamwe vachiti mumwe wavaprofita vakare akanga amuka."},{"book":"Ruka","chapter":"9","verse":"9","text":"Asi Herodhi akati, “Johani ndakamugura musoro. Zvino, ndianiko uyu wandinonzwa zvinhu zvakadai pamusoro pake?” Akaedza kuti amuone."},{"book":"Ruka","chapter":"9","verse":"10","text":"Vapostori vakati vadzoka, vakarondedzera kuna Jesu zvavakanga vaita. Ipapo akavatora vakabva muchivande vakaenda kuguta rainzi Bhetisaidha,"},{"book":"Ruka","chapter":"9","verse":"11","text":"asi vazhinji vakazviziva vakamutevera. Akavagamuchira akataura kwavari nezvoumambo hwaMwari, akaporesa avo vakanga vachida kuporeswa."},{"book":"Ruka","chapter":"9","verse":"12","text":"Zuva rovira, vane Gumi Navaviri vakauya kwaari vakati, “Endesai vanhu vazhinji ava kuitira kuti vaende kumisha nokumaruwa akapoteredza kuti vandozvitsvakira zvokudya nepokurara, nokuti tiri musango muno.”"},{"book":"Ruka","chapter":"9","verse":"13","text":"Akavapindura akati, “Vapei imi zvokudya.”"},{"book":"Ruka","chapter":"9","verse":"14","text":"Pakanga pane varume vangasvika zviuru zvishanu."},{"book":"Ruka","chapter":"9","verse":"15","text":"Vadzidzi vakaita saizvozvo, uye munhu wose akagara pasi."},{"book":"Ruka","chapter":"9","verse":"16","text":"Akati atora zvingwa zvishanu nehove mbiri akatarisa kudenga, akavonga ndokuzvimedura. Ipapo akazvipa kuvadzidzi kuti vaise pamberi pavanhu."},{"book":"Ruka","chapter":"9","verse":"17","text":"Vose vakadya vakaguta, uye vadzidzi vakanonga matengu azere gumi namaviri ezvimedu zvakanga zvasara."},{"book":"Ruka","chapter":"9","verse":"18","text":"Rimwe zuva Jesu akati achinyengetera ari oga uye vadzidzi vake vakanga vanaye, akavabvunza akati, “Vanhu vazhinji vanoti ndini aniko?”"},{"book":"Ruka","chapter":"9","verse":"19","text":"Vakapindura vakati, “Vamwe vanoti Johani Mubhabhatidzi, vamwe vachiti Eria, uye vamwezve vachiti, mumwe wavaprofita vakare akamuka kubva kuvakafa.”"},{"book":"Ruka","chapter":"9","verse":"20","text":"Akati kwavari, “Asi, ko, imi munoti ndini ani?”"},{"book":"Ruka","chapter":"9","verse":"21","text":"Jesu akavayambira zvikuru kuti varege kutaura izvi kuna ani zvake."},{"book":"Ruka","chapter":"9","verse":"22","text":"Akatizve, “Mwanakomana woMunhu anofanira kutambudzika pazvinhu zvizhinji agorambwa navakuru, vaprista vakuru navadzidzisi vomurayiro, uye anofanira kuurayiwa agomuka pazuva retatu.”"},{"book":"Ruka","chapter":"9","verse":"23","text":"Ipapo akati kwavari vose, “Kana munhu achida kunditevera, anofanira kuzviramba atore muchinjikwa wake zuva rimwe nerimwe agonditevera."},{"book":"Ruka","chapter":"9","verse":"24","text":"Nokuti ani naani anoda kuponesa upenyu hwake acharasikirwa nahwo, asi ani naani anorasikirwa noupenyu hwake nokuda kwangu achahuponesa."},{"book":"Ruka","chapter":"9","verse":"25","text":"Ko, munhu achabatsirwei kana akawana nyika yose, asi agorasikirwa noupenyu hwake."},{"book":"Ruka","chapter":"9","verse":"26","text":"Kana munhu akanyara pamusoro pangu namashoko angu, Mwanakomana woMunhu achanyarawo pamusoro pake paanouya mukubwinya nomukubwinya kwaBaba nokwavatumwa vatsvene."},{"book":"Ruka","chapter":"9","verse":"27","text":"Ndinokuudzai chokwadi, kuti vamwe vamire pano havazofi vasati vaona umambo hwaMwari.”"},{"book":"Ruka","chapter":"9","verse":"28","text":"Mazuva angasvika masere akati apera, shure kwokunge Jesu ataura izvozvo, akatora Petro naJohani naJakobho pamwe chete naye akakwira mugomo kundonyengetera."},{"book":"Ruka","chapter":"9","verse":"29","text":"Akati achinyengetera, kuonekwa kwechiso chake kwakashanduka, nguo dzake dzikachena dzikapenya sokupenya kwemheni."},{"book":"Ruka","chapter":"9","verse":"30","text":"Varume vaviri, Mozisi naEria,"},{"book":"Ruka","chapter":"9","verse":"31","text":"vakaonekwa vari mukubwinya, vachitaura naJesu. Vakataura pamusoro pokuzoenda kwake, kwaakanga ondozadzisa paJerusarema."},{"book":"Ruka","chapter":"9","verse":"32","text":"Petro navaaiva navo vakanga vava kubatwa nehope, asi vakati vanyatsomuka, vakaona kubwinya kwake uye varume vaviri vamire naye."},{"book":"Ruka","chapter":"9","verse":"33","text":"Varume ava vakati vobva pana Jesu, Petro akati kwaari, “Tenzi, zvakanaka kuti isu tigare pano. Ngativakei matumba matatu, rimwe renyu, rimwe raMozisi uye rimwe raEria.” Akanga asingazivi zvaaireva."},{"book":"Ruka","chapter":"9","verse":"34","text":"Akati achiri kutaura izvi, gore rakasvika rikavafukidza, uye vakatya pavakapinda mugore."},{"book":"Ruka","chapter":"9","verse":"35","text":"Inzwi rakabva mugore, rikati, “Uyu ndiye Mwanakomana wangu, musanangurwa wangu; muteererei.”"},{"book":"Ruka","chapter":"9","verse":"36","text":"Inzwi rakati rataura izvozvo, vakaona Jesu ava oga. Vadzidzi vakanyarara, vakasaudza munhu zvavakanga vaona panguva iyoyo."},{"book":"Ruka","chapter":"9","verse":"37","text":"Fume mangwana, pavakaburuka mugomo, vazhinji zhinji vakasangana naye."},{"book":"Ruka","chapter":"9","verse":"38","text":"Mumwe murume akanga ari pakati pavanhu vazhinji akadanidzira achiti, “Mudzidzisi, ndinokukumbirai kuti muonewo mwanakomana wangu, nokuti ndiye oga mwana wangu."},{"book":"Ruka","chapter":"9","verse":"39","text":"Mweya wakaipa unomubata pakarepo oridza mhere; wobva womubvundisa achipupuma furo pamuromo. Haudi kumuregedza uye unomuparadza."},{"book":"Ruka","chapter":"9","verse":"40","text":"Ndakakumbira vadzidzi venyu kuti vaudzinge, asi vakasagona.”"},{"book":"Ruka","chapter":"9","verse":"41","text":"Jesu akapindura akati, “Haiwa rudzi rusingatendi, rwakatsauka, ndichagara nemi kusvikira riniko ndichikuitirai mwoyo murefu? Uyai pano nomwanakomana wenyu.”"},{"book":"Ruka","chapter":"9","verse":"42","text":"Kunyange pakanga pachiuya mukomana, dhimoni rakamuwisira pasi rikamubvundisa. Asi akarayira mweya wakaipa, akaporesa mukomana ndokubva amudzosera kuna baba vake."},{"book":"Ruka","chapter":"9","verse":"43","text":"Uye vose vakashamiswa noukuru hwaMwari."},{"book":"Ruka","chapter":"9","verse":"44","text":"“Teereresai kune zvandiri kuda kukutaurirai: Mwanakomana woMunhu ava kuzopandukirwa agoiswa mumaoko avanhu.”"},{"book":"Ruka","chapter":"9","verse":"45","text":"Asi havana kunzwisisa kuti zvairevei. Zvakanga zvakavanzika kwavari, naizvozvo havana kuzvibata, uye vakanga vachitya kumubvunza pamusoro pazvo."},{"book":"Ruka","chapter":"9","verse":"46","text":"Nharo dzakatanga pakati pavadzidzi dzokuti mukuru ndiani."},{"book":"Ruka","chapter":"9","verse":"47","text":"Jesu, achiziva kufunga kwavo, akatora mwana muduku ndokumumisa parutivi rwake."},{"book":"Ruka","chapter":"9","verse":"48","text":"Ipapo akati kwavari, “Ani naani anogamuchira mwana muduku uyu muzita rangu anondigamuchira; uye ani naani anondigamuchira, anogamuchira uyo akandituma. Nokuti muduku pakati penyu mose ndiye mukuru.”"},{"book":"Ruka","chapter":"9","verse":"49","text":"Johani akati, “Tenzi, takaona mumwe murume achidzinga madhimoni muzita renyu uye tikaedza kumudzivisa, nokuti haazi mumwe wedu.”"},{"book":"Ruka","chapter":"9","verse":"50","text":"Jesu akati, “Musamudzivisa, nokuti ani naani asingapesani nemi ndowenyu.”"},{"book":"Ruka","chapter":"9","verse":"51","text":"Nguva yakati yasvika yokuti akwidzwe kudenga, Jesu akafunga zvokuenda kuJerusarema."},{"book":"Ruka","chapter":"9","verse":"52","text":"Uye akatuma nhume pamberi pake, dzikapinda mumusha weSamaria kundofanomugadzirira zvinhu;"},{"book":"Ruka","chapter":"9","verse":"53","text":"asi vanhu voko havana kumugamuchira, nokuti akanga ava kuenda kuJerusarema."},{"book":"Ruka","chapter":"9","verse":"54","text":"Vadzidzi Jakobho naJohani vakati vaona izvi, vakabvunza vakati, “Ishe, munoda here kuti tidane moto uburuke kubva kudenga kuti uvaparadze?”"},{"book":"Ruka","chapter":"9","verse":"55","text":"Asi Jesu akatendeuka akavatsiura,"},{"book":"Ruka","chapter":"9","verse":"56","text":"uye akabva akaenda kuno mumwe musha."},{"book":"Ruka","chapter":"9","verse":"57","text":"Vakati vachifamba mumugwagwa, mumwe murume akati, “Ndichakuteverai kwose kwamunoenda.”"},{"book":"Ruka","chapter":"9","verse":"58","text":"Jesu akapindura akati, “Makava ane mwena yawo uye shiri dzedenga dzine matendere adzo, asi Mwanakomana woMunhu haana paangatsamidza musoro wake.”"},{"book":"Ruka","chapter":"9","verse":"59","text":"Akati kuno mumwe murume, “Nditevere.”"},{"book":"Ruka","chapter":"9","verse":"60","text":"Jesu akati kwaari, “Rega vakafa vavige vakafa vavo, asi iwe enda undoparidza umambo hwaMwari.”"},{"book":"Ruka","chapter":"9","verse":"61","text":"Mumwezve akati, “Ndichakuteverai, Ishe; asi kutanga regai ndimbondoonekana nemhuri yangu.”"},{"book":"Ruka","chapter":"9","verse":"62","text":"Jesu akapindura akati, “Hakuna munhu anoti kana akaisa ruoko rwake pagejo akacheuka angafanirwa nokushumira muumambo hwaMwari.”"}]}