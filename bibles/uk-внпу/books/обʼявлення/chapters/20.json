{"data":[{"book":"Обʼявлення","chapter":"20","verse":"1","text":"І я побачив ангела, що спускався з неба, маючи в руці ключ від безодні й великий ланцюг."},{"book":"Обʼявлення","chapter":"20","verse":"2","text":"Він схопив дракона, стародавнього змія, який є дияволом та сатаною, і зв’язав його на тисячу років."},{"book":"Обʼявлення","chapter":"20","verse":"3","text":"Він кинув його в безодню, замкнув і запечатав над ним вхід, щоб більше не обманював народи, поки не закінчиться тисяча років. Після цього він має бути звільнений на короткий час."},{"book":"Обʼявлення","chapter":"20","verse":"4","text":"І я побачив престоли й тих, хто сидів на них, їм була дана влада судити. Це душі тих, хто був обезголовлений за свідчення про Ісуса та за Слово Боже. Вони не поклонилися ні звіру, ні його образу й не отримали його знака на чоло чи руку. Вони ожили й царювали з Христом тисячу років."},{"book":"Обʼявлення","chapter":"20","verse":"5","text":"(Інші мертві не ожили, поки не закінчилася тисяча років.) Це перше воскресіння."},{"book":"Обʼявлення","chapter":"20","verse":"6","text":"Блаженні та святі всі, хто має частку в першому воскресінні. Друга смерть не має над ними влади, але вони будуть священниками Бога та Христа й царюватимуть із Ним тисячу років."},{"book":"Обʼявлення","chapter":"20","verse":"7","text":"Коли тисяча років закінчиться, сатана буде звільнений зі своєї в’язниці."},{"book":"Обʼявлення","chapter":"20","verse":"8","text":"Він піде обманювати народи з чотирьох сторін світу, Гога й Магога, щоб зібрати їх для війни. Число їх буде як пісок на березі моря.20:8 Див. Єз. 38–39."},{"book":"Обʼявлення","chapter":"20","verse":"9","text":"Вони піднялися по всій землі й оточили табір святих та улюблене місто. Але зійшов вогонь із неба й пожер їх."},{"book":"Обʼявлення","chapter":"20","verse":"10","text":"А диявола, який їх обманув, було кинуто у вогняне й сірчане озеро, де вже були звір і лжепророк. Вони будуть мучитися день і ніч навіки-віків."},{"book":"Обʼявлення","chapter":"20","verse":"11","text":"Потім я побачив великий білий престол і Того, Хто сидів на ньому.20:11 Див. Дан. 7:9-10. Земля та небо втекли від Його присутності, бо не знайшлося для них місця."},{"book":"Обʼявлення","chapter":"20","verse":"12","text":"І я побачив мертвих, великих і малих, що стояли перед престолом. Були розгорнуті книги; і була розгорнута іще одна книга, яка є книгою життя. Загиблих судили за їхніми вчинками згідно з тим, що записано в книгах."},{"book":"Обʼявлення","chapter":"20","verse":"13","text":"Море віддало мертвих, що були в ньому, а смерть та царство мертвих – тих, що були в них, і кожного судили за його вчинками."},{"book":"Обʼявлення","chapter":"20","verse":"14","text":"Потім смерть і царство мертвих були кинуті у вогняне озеро. Вогняне озеро – це друга смерть."},{"book":"Обʼявлення","chapter":"20","verse":"15","text":"І той, кого не було знайдено записаним у книзі життя, був укинутий у вогняне озеро."}]}