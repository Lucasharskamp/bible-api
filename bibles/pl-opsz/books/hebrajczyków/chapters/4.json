{"data":[{"book":"Hebrajczyków","chapter":"4","verse":"1","text":"Boża obietnica, dotycząca dojścia na miejsce odpoczynku, jest nadal aktualna, ale uważajmy na siebie, aby ktoś z nas nie został w tyle."},{"book":"Hebrajczyków","chapter":"4","verse":"2","text":"Izraelici, podobnie jak my, usłyszeli dobrą nowinę, ale nie odnieśli z niej żadnego pożytku, ponieważ nie uwierzyli w nią."},{"book":"Hebrajczyków","chapter":"4","verse":"3","text":"My natomiast dochodzimy do miejsca odpoczynku, ponieważ uwierzyliśmy w przekazaną nam dobrą nowinę."},{"book":"Hebrajczyków","chapter":"4","verse":"4","text":"Gdzieś w Piśmie napisane jest bowiem, że w siódmym dniu stworzenia wszystko było już gotowe:"},{"book":"Hebrajczyków","chapter":"4","verse":"5","text":"To samo Pismo mówi potem: „Nie dotrą na miejsce, w którym przygotowałem im odpoczynek”."},{"book":"Hebrajczyków","chapter":"4","verse":"6","text":"Niektórzy więc dotrą na miejsce odpoczynku, inni zaś, mimo że wcześniej słyszeli dobrą nowinę, nie doszli tam, ponieważ nie byli posłuszni Bogu."},{"book":"Hebrajczyków","chapter":"4","verse":"7","text":"Wiele wieków później, Bóg, przez usta króla Dawida, ponownie przekazał cytowane już wcześniej wezwanie: „Dziś, jeśli usłyszycie głos Boga, nie stawiajcie Mu oporu”."},{"book":"Hebrajczyków","chapter":"4","verse":"8","text":"Gdyby to Jozue doprowadził Izraelitów do miejsca odpoczynku, to wiele lat później Bóg nie mówiłby przecież o kolejnym miejscu odpoczynku."},{"book":"Hebrajczyków","chapter":"4","verse":"9","text":"Istnieje jednak prawdziwe miejsce odpoczynku, które Bóg przygotował dla swojego ludu."},{"book":"Hebrajczyków","chapter":"4","verse":"10","text":"Kto dochodzi tam, odpoczywa po swojej pracy, podobnie jak Bóg odpoczywał po ukończeniu dzieła stworzenia."},{"book":"Hebrajczyków","chapter":"4","verse":"11","text":"Starajmy się więc tam dotrzeć i nie bierzmy przykładu z nieposłuszeństwa Izraelitów."},{"book":"Hebrajczyków","chapter":"4","verse":"12","text":"Słowo Boże jest bowiem żywe, skuteczne w działaniu i ostrzejsze niż obosieczny miecz. Przenika ono naszą duszę, ducha, myśli i uczucia oraz odsłania nasze prawdziwe motywy oraz pragnienia serca."},{"book":"Hebrajczyków","chapter":"4","verse":"13","text":"Nikt nie jest w stanie ukryć się przed Bogiem. Stojąc przed Jego obliczem, każdy jest bowiem nagi i bezbronny. Przed Nim odpowiemy za wszystko, co uczyniliśmy."},{"book":"Hebrajczyków","chapter":"4","verse":"14","text":"Jezus, Syn Boży, wstąpił do nieba i jest naszym najwyższym kapłanem. Skoro mamy więc tak wspaniałego kapłana, niezachwianie trzymajmy się naszego wyznania wiary!"},{"book":"Hebrajczyków","chapter":"4","verse":"15","text":"Chrystus, nasz kapłan, potrafi dobrze nas zrozumieć, gdy czujemy się bezradni. Będąc na ziemi, doświadczył bowiem wszystkich ludzkich trudności—z jednym wyjątkiem: nigdy nie popełnił grzechu!"},{"book":"Hebrajczyków","chapter":"4","verse":"16","text":"Dlatego z otwartym sercem biegnijmy pod tron Tego, którzy obdarza ludzi łaską, a doświadczymy tam Bożej miłości i znajdziemy pomoc w naszych trudnościach."}]}