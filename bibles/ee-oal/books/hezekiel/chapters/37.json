{"data":[{"book":"Hezekiel","chapter":"37","verse":"1","text":"Yehowa ƒe asi va dzinye, eye Yehowa ƒe Gbɔgbɔ kplɔm do goe, eye wòdam ɖe balime aɖe ƒe titina; balime la yɔ fũu kple ƒuwo."},{"book":"Hezekiel","chapter":"37","verse":"2","text":"Ekplɔm tso afii yi afi mɛ le wo dome, eye mekpɔ ƒu geɖewo le balime la ƒe anyigba. Ƒuawo ƒu kplakplakpla."},{"book":"Hezekiel","chapter":"37","verse":"3","text":"Ebiam be, “Ame vi, ƒu siawo ate ŋu anɔ agbea?”"},{"book":"Hezekiel","chapter":"37","verse":"4","text":"Tete wògblɔ nam be, “Gblɔ nya ɖi na ƒu siawo, eye nàgblɔ na wo be, ‘Ƒu ƒuƒuwo, mise Aƒetɔ Yehowa ƒe nya."},{"book":"Hezekiel","chapter":"37","verse":"5","text":"Nya si Aƒetɔ Yehowa gblɔ na ƒu siawoe nye, mana gbɔgbɔ nage ɖe mia me, eye miagbɔ agbe."},{"book":"Hezekiel","chapter":"37","verse":"6","text":"Made lãmeka mia me, lã naɖo mia ŋu, eye mafa ayi ɖe mia ŋu. Made yagbɔgbɔ mia me, eye miagbɔ agbe. Ekema mianya be nyee nye Yehowa.’ ”"},{"book":"Hezekiel","chapter":"37","verse":"7","text":"Ale megblɔ nya ɖi abe ale si wòɖo nam ene. Esi menɔ nya la gblɔm ɖi la, hoowɔwɔ sesẽ aɖe ɖi, eye ƒuawo ƒo ƒu hetɔ ɖe wo nɔewo nu."},{"book":"Hezekiel","chapter":"37","verse":"8","text":"Meda ŋku ɖi, eye mekpɔ lãmekawo kple lã ɖo ƒuawo ŋu eye ayi fa ɖe wo ŋu, gake gbɔgbɔ mege ɖe wo me o."},{"book":"Hezekiel","chapter":"37","verse":"9","text":"Eye wògblɔ nam be, “Gblɔ nya ɖi na ya, gblɔ nya ɖi, Ame vi, eye nàgblɔ nɛ be, ‘Ale Aƒetɔ Yehowa gblɔe nye si. Va, o, gbɔgbɔ, va tso ya eneawo me, eye nàgbɔ ɖe ame siwo wowu la me be woagbɔ agbe.’ ”"},{"book":"Hezekiel","chapter":"37","verse":"10","text":"Ale megblɔ nya ɖi abe ale si wòɖo nam ene, eye gbɔgbɔ ge ɖe wo me. Wogbɔ agbe, eye wotsi tsitre; aʋakɔ gã aɖee."},{"book":"Hezekiel","chapter":"37","verse":"11","text":"Eye wògblɔ nam be, “Ame vi, ƒu siawo nye Israel ƒe aƒe blibo la. Wobe, ‘Míaƒe ƒuwo ƒu kplakplakpla; míaƒe mɔkpɔkpɔ bu; woɖe mí ɖa.’"},{"book":"Hezekiel","chapter":"37","verse":"12","text":"Eya ta gblɔ nya ɖi, eye nàgblɔ na wo be, ‘Ale Aƒetɔ Yehowa gblɔe nye esi: O, nye amewo, mele miaƒe yɔdowo ʋu ge, eye maɖe mi tso wo me: magbugbɔ mi ava Israelnyigba dzi."},{"book":"Hezekiel","chapter":"37","verse":"13","text":"Ekema mi, nye amewo, mianya be nyee nye Yehowa, ne meʋu miaƒe yɔdowo, eye meɖe mi do goe tso wo me."},{"book":"Hezekiel","chapter":"37","verse":"14","text":"Made nye Gbɔgbɔ mia me, mianɔ agbe, eye mana mianɔ miawo ŋutɔ miaƒe anyigba dzi. Ekema mianya be nye, Yehowa, meƒo nu, eye mewɔe hã; Yehowae gblɔe.’ ”"},{"book":"Hezekiel","chapter":"37","verse":"15","text":"Yehowa ƒe nya va nam,"},{"book":"Hezekiel","chapter":"37","verse":"16","text":"“Ame vi, tsɔ ati aɖe, eye nàŋlɔ ɖe edzi be, ‘Enye Yuda kple Israelvi siwo dea ha kplii la tɔ.’ Emegbe la, nàtsɔ ati bubu, eye nàŋlɔ ɖe edzi be, ‘Efraim ƒe ati, enye Yosef kple Israel ƒe aƒe siwo katã dea ha kplii la tɔ.’"},{"book":"Hezekiel","chapter":"37","verse":"17","text":"Tɔ wo ɖe wo nɔewo nu ale be woazu ɖeka le wò asi me."},{"book":"Hezekiel","chapter":"37","verse":"18","text":"“Ne mia detɔwo bia wò be, ‘magblɔ nu si nèfia to esia me na mí oa?’ la,"},{"book":"Hezekiel","chapter":"37","verse":"19","text":"nàgblɔ na wo be, ‘Ale Aƒetɔ Yehowa gblɔe nye esi: Matsɔ Yosef ƒe ati, ati si le Efraim ƒe asi me la kple Israel ƒe to siwo katã dea ha kplii la tɔ, eye matɔe ɖe Yuda ƒe ati nu, eye woazu ɖeka le nye asi me.’"},{"book":"Hezekiel","chapter":"37","verse":"20","text":"Lé ati siwo dzi nèŋlɔ nu ɖo la ɖe woƒe ŋkume,"},{"book":"Hezekiel","chapter":"37","verse":"21","text":"eye nàgblɔ na wo be, ‘Ale Aƒetɔ Yehowa gblɔe nye esi: Maɖe Israelviwo ɖa tso dukɔ siwo me woyi la me. Maƒo wo nu ƒu tso teƒeawo katã, eye makplɔ wo ava woawo ŋutɔ ƒe anyigba dzi."},{"book":"Hezekiel","chapter":"37","verse":"22","text":"Mawɔ wo dukɔ ɖekae le anyigba la dzi, le Israel ƒe towo dzi. Fia ɖeka aɖu wo katã dzi, womaganye dukɔ eve akpɔ o loo alo woama wo ɖe fiaɖuƒe eve me o."},{"book":"Hezekiel","chapter":"37","verse":"23","text":"Womagagblẽ kɔ ɖo na wo ɖokuiwo kple woƒe legbawo alo ametikpakpɛ nyɔŋuwo alo kple woƒe nu vɔ̃wo dometɔ aɖeke o, elabena maɖe wo tso woƒe megbededewo katã me, eye makɔ wo ŋu. Woanye nye amewo, eye manye woƒe Mawu."},{"book":"Hezekiel","chapter":"37","verse":"24","text":"“ ‘Nye dɔla, David anye woƒe fia, eye kplɔla ɖeka anɔ wo si. Woazɔ ɖe nye seawo nu, eye woalé nye ɖoɖowo me ɖe asi."},{"book":"Hezekiel","chapter":"37","verse":"25","text":"Woanɔ anyigba si metsɔ na nye dɔla Yakob, anyigba si dzi mia fofowo nɔ la dzi. Woawo kple wo viwo kple wo viwo ƒe viwo anɔ afi ma tegbetegbe, eye David, nye dɔla, anye woƒe fiaviŋutsu tegbetegbe."},{"book":"Hezekiel","chapter":"37","verse":"26","text":"Mawɔ ŋutifafa ƒe nubabla kpli wo, wòanye nubabla mavɔ. Maɖo wo gɔme anyi, madzi woƒe xexlẽme ɖe edzi, eye mali ke nye kɔkɔeƒe la ɖe wo dome tegbetegbe."},{"book":"Hezekiel","chapter":"37","verse":"27","text":"Nye nɔƒe anɔ wo dome; manye woƒe Mawu, eye woanye nye amewo."},{"book":"Hezekiel","chapter":"37","verse":"28","text":"Ekema dukɔwo anya be, nye Aƒetɔ lae wɔ Israel kɔkɔe le esime nye Kɔkɔeƒe la le wo dome tegbetegbe.’ ”"}]}