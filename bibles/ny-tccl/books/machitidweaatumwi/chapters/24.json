{"data":[{"book":"Machitidwe a Atumwi","chapter":"24","verse":"1","text":"Patapita masiku asanu mkulu wa ansembe Hananiya, pamodzi ndi akuluakulu ena ndi katswiri woyankhulira anthu pa milandu wotchedwa Tertuliyo anapita ku Kaisareya ndipo anafotokoza mlandu wa Paulo kwa Bwanamkubwayo."},{"book":"Machitidwe a Atumwi","chapter":"24","verse":"2","text":"Atamuyitana Paulo, ndipo Tertuliyo anafotokozera Felike nkhani yonse ya Paulo. Iye anati, “Wolemekezeka, ife takhala pamtendere nthawi yayitali chifukwa cha inu, ndipo utsogoleri wanu wanzeru wabweretsa kusintha mʼdziko lino."},{"book":"Machitidwe a Atumwi","chapter":"24","verse":"3","text":"Wolemekezeka Felike ife timazilandira zimenezi moyamika kwambiri ponseponse ndi mwa njira iliyonse."},{"book":"Machitidwe a Atumwi","chapter":"24","verse":"4","text":"Koma kuti tisakuchedwetseni, ndikupempha kuti mwa kuleza mtima kwanu mutimvere ife."},{"book":"Machitidwe a Atumwi","chapter":"24","verse":"5","text":"“Ife tapeza kuti munthu uyu amayambitsa mavuto ndi kuwutsa mapokoso pakati pa Ayuda onse a dziko lonse lapansi. Iyeyu ndi mtsogoleri wa mpatuko wa Anazareti."},{"book":"Machitidwe a Atumwi","chapter":"24","verse":"6","text":"Anayesera ngakhale kudetsa Nyumba ya Mulungu wathu. Ndiye ife tinamugwira."},{"book":"Machitidwe a Atumwi","chapter":"24","verse":"7","text":"Koma, mkulu wa asilikali Lusiya anafika mwamphamvu namuchotsa mʼmanja mwathu."},{"book":"Machitidwe a Atumwi","chapter":"24","verse":"8","text":"Ndipo Lusiya analamula kuti amene anali naye ndi mlandu abwere kwa inu. Mukamufunsa ameneyu kwa nokha mudzadziwa choonadi cha zimene ife tikumunenera.”"},{"book":"Machitidwe a Atumwi","chapter":"24","verse":"9","text":"Ayuda anavomereza nanenetsa kuti zimenezi zinali zoona."},{"book":"Machitidwe a Atumwi","chapter":"24","verse":"10","text":"Bwanamkubwayo atakodola Paulo ndi kulola kuti ayankhule, Pauloyo anati, “Ine ndikudziwa kuti inu mwakhala mukuweruza dziko lino zaka zambiri, kotero ndikukondwera kuti ndikudziteteza ndekha pamaso panu."},{"book":"Machitidwe a Atumwi","chapter":"24","verse":"11","text":"Inu mukhoza kupeza umboni wake. Sipanapite masiku khumi ndi awiri chipitireni changa ku Yerusalemu kukapembedza."},{"book":"Machitidwe a Atumwi","chapter":"24","verse":"12","text":"Amene akundiyimba mlanduwa sanandipeze mʼNyumba ya Mulungu ndi kutsutsana ndi wina aliyense kapena kuyambitsa chisokonezo mʼsunagoge kapena pena paliponse mu mzindamo."},{"book":"Machitidwe a Atumwi","chapter":"24","verse":"13","text":"Ndipo sangathe kupereka umboni wa mlandu umene akundiyimba inewu."},{"book":"Machitidwe a Atumwi","chapter":"24","verse":"14","text":"Komatu ine ndikuvomera kuti ndimapembedza Mulungu wa makolo athu, monga wotsatira wa Njirayo, imene iwo akuyitchula mpatuko. Ine ndimakhulupirira chilichonse chimene chimagwirizana ndi malamulo ndiponso zimene zinalembedwa ndi Aneneri."},{"book":"Machitidwe a Atumwi","chapter":"24","verse":"15","text":"Ine ndili nacho chiyembekezo chomwecho chimene iwo ali nacho mwa Mulungu, kuti kudzakhala kuuka kwa akufa kwa olungama ndiponso kwa ochimwa."},{"book":"Machitidwe a Atumwi","chapter":"24","verse":"16","text":"Kotero ine ndimayesetsa kuti ndikhale ndi chikumbumtima chosanditsutsa pamaso pa Mulungu ndi anthu onse."},{"book":"Machitidwe a Atumwi","chapter":"24","verse":"17","text":"“Patapita zaka zambiri, ndinabwera ku Yerusalemu kudzapereka mphatso kwa anthu osauka a mtundu wanga komanso kudzapereka nsembe."},{"book":"Machitidwe a Atumwi","chapter":"24","verse":"18","text":"Pamene ndinkachita zimenezi, iwo anandipeza mʼbwalo la Nyumba ya Mulungu nditachita mwambo wodziyeretsa. Panalibe gulu la anthu kapena kuti ndimachita za chisokonezo chilichonse."},{"book":"Machitidwe a Atumwi","chapter":"24","verse":"19","text":"Koma pali Ayuda ena ochokera ku Asiya, amene amayenera kukhala pano pamaso panu, kundiyimba mlandu ngati ali ndi kalikonse konditsutsa ine."},{"book":"Machitidwe a Atumwi","chapter":"24","verse":"20","text":"Kapena awa amene ali panowa anene mlandu umene anapeza mwa ine, pamene ndinayima pamaso pa Bwalo lawo Lalikulu."},{"book":"Machitidwe a Atumwi","chapter":"24","verse":"21","text":"Koma cholakwa changa chingathe kukhala chokhachi chakuti, nditayima pamaso pawo ndinafuwula kuti, ‘Mukundiweruza ine lero chifukwa ndimakhulupirira kuti akufa adzauka.’ ”"},{"book":"Machitidwe a Atumwi","chapter":"24","verse":"22","text":"Kenaka Felike, amene amadziwa bwino za Njirayo, anayamba wayimitsa mlanduwo, nati, “Ndidzagamula mlandu wako akabwera mkulu wa asilikali Lusiya.”"},{"book":"Machitidwe a Atumwi","chapter":"24","verse":"23","text":"Iye analamulira woyangʼanira asilikali 100 kuti alondere Paulo, koma azimupatsako ufulu ndiponso kulola abwenzi ake kuti adzimusamalira."},{"book":"Machitidwe a Atumwi","chapter":"24","verse":"24","text":"Patapita masiku angapo Felike anabwera pamodzi ndi mkazi wake Drusila, amene anali Myuda. Anayitana Paulo ndipo anamvetsera zimene amayankhula za chikhulupiriro mwa Khristu Yesu."},{"book":"Machitidwe a Atumwi","chapter":"24","verse":"25","text":"Paulo atayankhula za chilungamo, za kudziretsa ndiponso za chiweruzo chimene chikubwera, Felike anachita mantha ndipo anati, “Basi tsopano! Pita. Tidzakuyitanitsa tikadzapeza mpata.”"},{"book":"Machitidwe a Atumwi","chapter":"24","verse":"26","text":"Pa nthawi imeneyi amayembekeza kuti Paulo adzamupatsa ndalama, nʼchifukwa chake amamuyitanitsa kawirikawiri ndi kumayankhula naye."},{"book":"Machitidwe a Atumwi","chapter":"24","verse":"27","text":"Patapita zaka ziwiri, Porkiyo Festo analowa mʼmalo mwa Felike, koma anamusiya Paulo mʼndende, chifukwa amafuna kuti Ayuda amukonde."}]}