{"data":[{"book":"Matendo","chapter":"3","verse":"1","text":"Siku moja Petro na Yohana walikuwa wanapanda kwenda Hekaluni kusali yapata saa tisa alasiri."},{"book":"Matendo","chapter":"3","verse":"2","text":"Basi palikuwa na mtu mmoja aliyekuwa kiwete tangu kuzaliwa. Alichukuliwa na kuwekwa kwenye lango la Hekalu liitwalo Zuri, kila siku ili aombe msaada kwa watu wanaoingia Hekaluni."},{"book":"Matendo","chapter":"3","verse":"3","text":"Huyu mtu alipowaona Petro na Yohana wakikaribia kuingia Hekaluni, akawaomba wampe sadaka."},{"book":"Matendo","chapter":"3","verse":"4","text":"Wakamkazia macho, kisha Petro akamwambia, “Tutazame sisi.”"},{"book":"Matendo","chapter":"3","verse":"5","text":"Hivyo yule mtu akawatazama, akitazamia kupata kitu kutoka kwao."},{"book":"Matendo","chapter":"3","verse":"6","text":"Ndipo Petro akamwambia, “Sina fedha wala dhahabu, lakini nilicho nacho ndicho nikupacho. Kwa jina la Yesu Kristo wa Nazareti, tembea!”"},{"book":"Matendo","chapter":"3","verse":"7","text":"Petro akamshika yule mtu kwa mkono wa kuume akamwinua, mara nyayo zake na vifundo vya miguu yake vikapata nguvu."},{"book":"Matendo","chapter":"3","verse":"8","text":"Akaruka juu na kusimama, akaanza kutembea. Kisha akaingia Hekaluni pamoja na Petro na Yohana, huku akitembea na kurukaruka na kumsifu Mungu."},{"book":"Matendo","chapter":"3","verse":"9","text":"Watu wote walipomwona akitembea na kumsifu Mungu,"},{"book":"Matendo","chapter":"3","verse":"10","text":"wakamtambua kuwa ni yule mtu aliyekuwa akiketi nje ya Hekalu penye lango liitwalo Zuri akiomba msaada, nao wakajawa na mshangao, wakastaajabu juu ya yale yaliyomtukia."},{"book":"Matendo","chapter":"3","verse":"11","text":"Aliyeponywa alipokuwa akiambatana na Petro na Yohana, watu wote walishangaa mno, wakaja wakiwakimbilia pale ukumbi wa Solomoni."},{"book":"Matendo","chapter":"3","verse":"12","text":"Petro alipoona watu wamekusanyika akawaambia, “Enyi Waisraeli, kwa nini mnastaajabu kuhusu jambo hili? Mbona mnatukazia macho kwa mshangao kana kwamba ni kwa uwezo wetu au utakatifu wetu tumemfanya mtu huyu kutembea?"},{"book":"Matendo","chapter":"3","verse":"13","text":"Mungu wa Abrahamu na Isaki na Yakobo, Mungu wa baba zetu amemtukuza Mwanawe Yesu, ambaye ninyi mlimtoa ahukumiwe kifo na mkamkana mbele ya Pilato, ingawa yeye alikuwa ameamua kumwachia aende zake."},{"book":"Matendo","chapter":"3","verse":"14","text":"Ninyi mlimkataa huyo Mtakatifu na Mwenye Haki mkaomba mpewe yule muuaji."},{"book":"Matendo","chapter":"3","verse":"15","text":"Hivyo mkamuua aliye chanzo cha uzima, lakini Mungu akamfufua kutoka kwa wafu. Sisi tu mashahidi wa mambo haya."},{"book":"Matendo","chapter":"3","verse":"16","text":"Kwa imani katika jina la Yesu, huyu mtu mnayemwona na kumfahamu ametiwa nguvu. Ni kwa jina la Yesu na imani itokayo kwake ambayo imemponya kabisa huyu mtu, kama ninyi wote mnavyoona."},{"book":"Matendo","chapter":"3","verse":"17","text":"“Sasa ndugu zangu, najua ya kuwa ninyi mlitenda bila kujua, kama walivyofanya viongozi wenu."},{"book":"Matendo","chapter":"3","verse":"18","text":"Lakini kwa njia hii Mungu alitimiza kile ambacho alikuwa ametabiri kwa vinywa vya manabii wake wote, kwamba Kristo3:18 Kristo maana yake ni Masiya, yaani Aliyetiwa mafuta. atateswa."},{"book":"Matendo","chapter":"3","verse":"19","text":"Tubuni basi mkamgeukie Mungu, dhambi zenu zifutwe, ili zipate kuja nyakati za kuburudishwa kwa kuwepo kwake Bwana,"},{"book":"Matendo","chapter":"3","verse":"20","text":"naye apate kumtuma Kristo, ambaye ameteuliwa kwa ajili yenu, yaani Yesu."},{"book":"Matendo","chapter":"3","verse":"21","text":"Ilimpasa mbingu zimpokee mpaka wakati wa kufanywa upya kila kitu, kama Mungu alivyoahidi zamani kupitia kwa vinywa vya manabii wake watakatifu."},{"book":"Matendo","chapter":"3","verse":"22","text":"Kwa maana Mose alisema, ‘Bwana Mungu wenu atawainulia nabii kama mimi kutoka miongoni mwa ndugu zenu. Itawapasa kumtii huyo kwa kila jambo atakalowaambia."},{"book":"Matendo","chapter":"3","verse":"23","text":"Mtu yeyote ambaye hatamsikiliza huyo nabii, atatupiliwa mbali kabisa na watu wake.’"},{"book":"Matendo","chapter":"3","verse":"24","text":"“Naam, manabii wote tangu Samweli na waliokuja baada yake, wote walitabiri kuhusu siku hizi."},{"book":"Matendo","chapter":"3","verse":"25","text":"Ninyi ndio wana wa manabii na wa Agano ambalo Mungu alifanya na baba zenu, akimwambia Abrahamu, ‘Kupitia kwa uzao wako, watu wote wa ulimwengu watabarikiwa.’"},{"book":"Matendo","chapter":"3","verse":"26","text":"Mungu alipomfufua Yesu Mwanawe, alimtuma kwenu kwanza, ili awabariki kwa kumgeuza kila mmoja wenu kutoka njia yake mbaya.”"}]}