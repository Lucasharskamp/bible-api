{"data":[{"book":"1 Samueri","chapter":"27","verse":"1","text":"Asi Dhavhidhi akafunga mumwoyo make, akati, “Rimwe ramazuva ano ndichaparadzwa noruoko rwaSauro. Chinhu chiri nani chandingaita ndechokutizira kunyika yavaFiristia. Ipapo Sauro acharega kunditsvaka muIsraeri yose, uye ndichapukunyuka muruoko rwake.”"},{"book":"1 Samueri","chapter":"27","verse":"2","text":"Saka Dhavhidhi akabva navarume mazana matanhatu vakanga vanaye akaenda kuna Akishi mwanakomana waMaoki mambo weGati."},{"book":"1 Samueri","chapter":"27","verse":"3","text":"Dhavhidhi navanhu vake vakandogara muGati naAkishi. Murume mumwe nomumwe akanga ane mhuri yake, uye Dhavhidhi akanga ana vakadzi vake vaviri vanoti: Ahinoami weJezireeri naAbhigairi weKarimeri, chirikadzi yaNabhari."},{"book":"1 Samueri","chapter":"27","verse":"4","text":"Sauro akati anzwa kuti Dhavhidhi akanga atizira kuGati, haana kuzomutsvakazve."},{"book":"1 Samueri","chapter":"27","verse":"5","text":"Ipapo Dhavhidhi akati kuna Akishi, “Kana ndawana nyasha pamberi penyu, regai ndipiwe hangu nzvimbo mune rimwe ramaguta omunyika kuti ndigareko. Muranda wenyu angagara seiko muguta ramambo nemi?”"},{"book":"1 Samueri","chapter":"27","verse":"6","text":"Saka musi iwoyo, Akishi akamupa Zikiragi, uye rikava guta ramadzimambo eJudha kusvikira nhasi."},{"book":"1 Samueri","chapter":"27","verse":"7","text":"Dhavhidhi akagara munyika yavaFiristia kwegore nemwedzi mina."},{"book":"1 Samueri","chapter":"27","verse":"8","text":"Zvino Dhavhidhi navanhu vake vakaenda vakandopamba vaGeshuri, vaGeziri, navaAmareki. (Kubva kare vanhu ava vakanga vachigara munyika yaisvika kuShuri neIjipiti.)"},{"book":"1 Samueri","chapter":"27","verse":"9","text":"Dhavhidhi aiti akarwisa nzvimbo, akanga asingasiyi murume kana mukadzi ari mupenyu, asi aitora makwai nemombe, mbongoro, nengamera, nenguo. Ipapo akadzokera kuna Akishi."},{"book":"1 Samueri","chapter":"27","verse":"10","text":"Akishi aiti amubvunza kuti, “Wanga waenda kundopamba kupiko nhasi?” Dhavhidhi aiti, “Kurutivi rweZasi kweJudha kana kuti kurutivi rweZasi kweJerameeri kana kuti kurutivi rweZasi kweKeni.”"},{"book":"1 Samueri","chapter":"27","verse":"11","text":"Haana kusiya murume kana mukadzi ari mupenyu kuti auye navo kuGati, nokuti akafunga mumwoyo make kuti, “Vangazotirevera vachiti, ‘Izvi ndizvo zvaitwa naDhavhidhi.’ ” Uye aya ndiwo akanga ari maitiro ake pakugara kwake kwose munyika yavaFiristia."},{"book":"1 Samueri","chapter":"27","verse":"12","text":"Akishi akavimba naDhavhidhi akati mumwoyo make, “Ava munhu anovengwa kwazvo navanhu vokwake, ivo vaIsraeri, zvokuti achava muranda wangu nokusingaperi.”"}]}